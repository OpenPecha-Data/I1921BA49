༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD133161
ImageGroup:
14PD2798
LCCN:
n/a
ISBN:
978-7-5409-4825-2
Title:
ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
shar rdza pa bkra shis rgyal mtshan gyi gsung 'bum/
བཀྲ་ཤིས་རྒྱལ་མཚན་
Author:
bkra shis rgyal mtshan
n/a
Descriptor:
Original Publication:
n/a;1-17
Place:
khreng tulu/
Publisher:
si khron mi rigs dpe skrun tshogs pal si khron mi rigs dpe skrun khang/
Date:
2011
Volume:
10
Total Volumes:
17
TBRC Pages:
12
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 150 West 17th St, New York City, NY
10011, US.



Em
F]
མདོ་སྔགས་
ཟུང་འབྲེལ་
ཐེག་ཆེན་གཡུང་དྲུང་བོན།
10
༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་
མཚན་གྱི་གསུང་འབུམ་བཞུགས་སོ།།
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་ནས།
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་
གསུང་འབུམ་བཞུགས་སོ།།
༡ ཀུན་མཁྱེན་ཤར་རྫ་པའི་རྣམ་ཐར་ཆེན་མོ།
༢ སྔོན་འགྲོའི་ཁྲིད་རིམ་བཀའ་ལུང་རྒྱ་མཚོའི་སྐོར།
༣ རྫོགས་པ་ཆེན་པོ་སྐུ་གསུམ་རང་ཤར།
༤ སྐྱབས་འགྲོ་དང་བྱང་སེམས་ཞིང་འགྲེལ་སོགས་ཀྱི་སྐོར།
༥ ལེགས་བཤད་རིན་པོ་ཆེའི་མཛོད་དཔྱོད་ལྡན་དགའ་བའི་ཆར།
༦ ལུང་རིགས་རིན་པོ་ཆེའི་མཛོད་བློ་གསལ་སྙིང་གི་ནོར།
སྡེ་སྣོད་རིན་པོ་ཆེའི་མཛོད། སྟོད་ཆ།
༨ སྡེ་སྣོད་རིན་པོ་ཆེའི་མཛོད། སྨད་ཆ།
༩ ནམ་མཁའ་མཛོད་ཀྱི་ཁྲིད་གདམས་སྐོར།
༡༠ ནམ་མཁའ་མཛོད་ཀྱི་སྒྲུབ་སྐོར།
༡༡ དབྱིངས་རིག་རིན་པོ་ཆེའི་མཛོད་གསང་བ་ངེས་པའི་རྒྱན།
༡༢ དབྱིངས་རིག་རིན་པོ་ཆེའི་མཛོད་ལས་ལམ་དང་འབྲས་བུའི་ཁྲིད།
༡༣ གསང་སྔགས་བསྐྱེད་རྫོགས་སོགས་ཀྱི་སྐོར།
༡༤ སྡོམ་གསུམ་རྣམ་པར་འབྱེད་པའི་བཀའ་བརྟེན།
༡༥ ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
༡༦ ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་གྱི་སྐོར།
༡༧ བསང་བསྡུས་འདོད་རྒུའི་སྤྲིན་ཆེན་སོགས་ལེའུ་ཕྲན་གྱི་སྐོར།



༡། འན་ཕྱིན་གནང་པ་བཀུ་ཤེས་རྒྱལ་མཚན་
བོད། ད་དུང་འབཛཐད མ་ཞགས་་དེ།



༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནམ་མཁའ་མཛོད་ཀྱི་སྒྲུབ་སྐོར།
10
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



图书在版编目(CIP)数据
夏咱·扎西坚赞全集:全17册:藏文/夏咱·扎西
坚赞著,——成都:四川民族出版社,2011.7
ISBN 978-7-5409-4825-2
1.1夏…II.夏…. 1社会科学一文集——
藏语 N. 1053
中国版本图书馆CIP数据核字(2011)第139061号
民族文字出版专项资金资助项目
夏咱·扎西坚赞全集 10、
夏·扎西坚赞 著
主编, 阿旺泽仁扎西
副主编 央京
责任编辑 林么周 索南东主
封面设计 李庆
內文设计 宁牡
四川出版集团
出版发行
四川民族出版社
地 址 成都三洞桥路12号
印 刷 成都蜀通印务有限责任公司
成品尺寸 170mm x 240mm
印 数 1~4000册
印 张 31.25
字 数 375千
版 次 2011年7月第1版
印 次 2011年7月第1次印刷
书 号 ISBN 978-7-5400-4825-2
定 价 650.00元(套)
版权所有·翻印必究
དཔེ་སྐྲུན་གྱི་བདག་དབང་འདི་གར་ཡོད་པས་པར་
བཤུས་བྱས་ན་ཁྲིམས་ཀྱི་ཆད་པ་ཕོག་ངེས་ཡིན།



ཀྱི་ན བ་ལ་བཟང་
རྗེ་བཙུན་ཤར་རྫ་པ་བཀྲ་ཤིས་རྒྱལ་མཚན་གྱི་སྐྱེས་རབས།



འབུམ་པ་སྐུ་ལྔ།



དཔེ་སྒྲིག་གསལ་བཤད།
དེ་ཡང་སྐྱབས་རྗེ་སྨན་སློབ་སྨྲ་དབང་བསྟན་རྣམ་རིན་པོ་ཆེའི་ཞལ་ལས།
ཕྱོགས་དུས་རྒྱལ་བ་ཀུན་གྱི་ཐུགས་དམ་མཐིལ། །རང་འབྱུང་རང་རིག་ཀ་དག་
ལྷུན་གྱིས་གྲུབ། །མཐའ་བཞི་རྒྱ་གྲོལ་སྨྲ་བསམ་བརྗོད་འདས་བོན། །མངོན་གྱུར་
མིའི་གཟུགས་སངས་རྒྱས་ལ་ཕྱག་འཚལ། །གསལ་སྟོང་དབྱེར་མེད་བློ་ལས་འདས་
པའི་གཞི། །རྣ་བར་སོན་ཙམ་རྟོག་གེའི་ཡིད་འཁྲུགས་བྱེད། །གསལ་བ་སྟོང་དང་
སྟོང་པ་གསལ་བའི་ཚུལ། །ཇི་བཞིན་གཟིགས་པ་འདི་ལས་ངོ་མཚར་གང་། ། དེ་
ལྟར་ཡེ་གཞི་མངོན་གྱུར་མཐར་ཕྱིན་ཚེ། །སྒྲིབ་ཚོགས་ཆགས་པའི་གཞི་བྲལ་འོད་
དུ་ཟད། །ཟད་པ་མཐར་ཕྱིན་ཀུན་བཟང་ངང་དུ་བཞུགས། །ཚུལ་འདིས་ཁྱེད་
ལ་བསྟོད་ཀྱི་གཞན་དུ་ཅི། །ཞི་བར་གཤེགས་ཀྱང་བརྩེ་བ་མ་དོར་བས། །སྟོང་
གཟུགས་བོན་གྱི་འཁོར་ལོས་དབང་བསྒྱུར་ཏེ། །རྩམ་གཟན་ཙམ་མིན་འགྲོ་ལ་ཐར་
ལམ་བསྟན། །ཚུལ་འདི་ཡིས་ནི་ཉིད་ལ་བསྟོད་པའི་སྒོ། ། སྣང་སྲིད་ཡེ་གཞིའི་
རང་བཞིན་ཤར་བ་ལ། །འཁོར་འདས་སྐྱོན་ཡོན་བདེ་སྡུག་མི་བསླུ་བ། །སྟོང་པ་
ངང་ལས་མི་གཡོ་བཞིན། །སྒྲ་མཐུན་དོན་འཕགས་གཟིགས་འདི་ཡ་
མཚན་ཆེ། །ཇི་ལྟར་ཉིད་ཀྱིས་གཟིགས་པའི་འདོད་ཡོན་རྣམས། །གམ་བཅར་
དག་གིས་ཆ་ཙམ་མ་མཐོང་ཡང་། །སྒྲ་ཙམ་ལ་བརྟེན་བརྡ་སྦྱོར་ཚུལ་དག་ནི། །ཇི་
བཞིན་མཛད་པ་འདི་ནི་ངོ་མཚར་ཆེ། །ཚིག་སྦྱོར་སྙན་པོས་ངོ་བསྟོད་གཞིར་
བཟུང་སྟེ། །རི་མོ་བྲིས་པ་དེ་ཡང་འདི་ན་མིན། །ཡུན་ནས་དོན་གྱི་རྟོགས་པ་ལ་དད་
ནས། །སྨྲས་པ་འདི་ཡང་བཅོས་མ་ཡིན་སྙམ་མེད། །རྗེ་བཙུན་མངྒ་ཝེར་ཞི་རིག་
ཆེན་པོའི་



པ་རང་ཤར་གྱི་མཚན་དོན་དང་འབྲེལ་བའི་བསྟོད་པ་བྱས་པས་ཀུན་མཁྱེན་བླ་
མའི་བྱིན་རླབས་སེམས་ལ་ཐོབ་པར་གྱུར་ཅིག །ཅེས་གསུངས་པའི་བསྟོད་ཡུལ་
དམ་པ། མཁས་ཤིང་གྲུབ་པའི་དབང་པོ་ཀུན་མཁྱེན་༧ ཤར་རྫ་པ་ཆེན་པོ་མཆོག་
ཐོག་མར་བྱ་བྲལ་ཉམ་ཆུང་གི་སྒོ་ནས་མཚན་ལྡན་བླ་མ་དམ་པ་མཉེས་གསུམ་
གྱིས་ཚུལ་མཐུན་བསྟེན་ཞིང་ཐོས་བསམ་ཚུལ་བཞིན་གནང་བའི་ཐོག་མའི་ཟིན་ཐོ་
རིམ་རྒྱས་བཏང་བའི་སྔོན་འགྲོའི་ཁྲིད་རིམ་བཀའ་ལུང་རྒྱ་མཚོ་དེ་ཉིད་རྗེ་ཉིད་ནས་
རང་ལ་གསལ་འདེབས་དང་གཞན་ལ་ཕན་ཕྱིར་ཁྲིད་དང་འཆད་པ་གནང་བ་གདུལ་
བྱའི་ཁམས་དང་མོས་པར་ཕན་རླབས་ཆེ་བར་བརྟེན། གཏེར་ཆེན་གསང་གླིང་
མཆོག་ནས་རྗེ་ཉིད་ཀྱི་བསྟན་དོན་རྒྱ་ཆེར་འབྱུང་བ་མ་འོངས་སྔོན་གཟིགས་ཀྱི་བཀས་
བསྐུལ་གནང་དོན། གང་ཉིད་ཀྱི་གསུང་རྣམས་པར་དུ་བརྐོ་དགོས་ཚུལ་བརྗོད། རྗེ་
ཉིད་ཆེ་གྲགས་དྲེགས་ཚུལ་གྱི་རྣམ་པ་སོགས་གཏན་མེད་ཡིན་སྟབས། བྱ་བྲལ་སྤྲང་
པོའི་ཚུལ་བཟུང་ལ་དེ་འདྲའི་མཐུན་རྐྱེན་རྩོལ་སྒྲུབ་མི་འབྱུང་ཚུལ་དང་། རྒྱ་ཆེའི་བྱ་
བ་དེ་ལྟར་འགྲུབ་པ་དཀའ་ཚུལ་གསུངས་ཀྱང་གཏེར་ཆེན་མཆོག་ནས་ནན་བསྐུལ་
གནང་བར་བརྟེན། པར་རྐོ་དབང་ཕྱུག་ཅེས་པ་ཐོག་མའི་པར་རྐོ་མཁན་གང་དེ་
རྙེད་ནས་བཟུང་རིམ་པས་རྗེ་ཉིད་ཀྱི་གསུང་འབུམ་ཤིང་པར་དུ་བརྐོས་པ་སྤྱི་ལོ་
༡༩༥༩ལོའི་ཡར་སྔོན་དུ་ཤར་རྫ་རི་ཁྲོད་དུ་བཞུགས་པ་དང་། དེ་ཡི་པར་མའང་
སྟོད་སྨད་གང་སར་ཁྱབ་པར་གྱུར་རོ། །
ཕྱིས་སུ་གངས་ཅན་སྤྱི་ཡོངས་ལ་རིག་གསར་གྱི་ཉམས་རྒུད་འོག་སྔ་དཔེ་དང་
པར་ཤིང་སོགས་གཏོར་སྐྱོན་བྱུང་ཤུལ་ལས་ཁྲ་རྒན་དགོན་པའི་འབངས་སྡེའི་
ནང་དུ་པར་མ་ཉར་ཚགས་ཐུབ་ཡོད་རིགས་རྣམས་ཁྲུ་དགོན་མཁན་པོ་སྐལ་བཟང་
གཡུང་དྲུང་རིན་པོ་ཆེའི་ཕྱག་ཏུ་དཔེ་བདག་རྣམས་ཀྱི་དད་སྟོབས་ཀྱིས་ཕུལ་འབྱོར་



བྱུང་བར་བརྟེན། མཁན་རིན་པོ་ཆེ་གང་ཉིད་ནས་སྐབས་དེ་དུས་ཀྱི་པར་སྐྲུན་
སྤུས་ལེགས་གནང་འཆར་གཙོ་གཉེར་གནང་བ་དང་འབྲེལ། ཨ་གཡུང་གཤེན་
བསྟན་མཐའ་རྒྱས་རིན་པོ་ཆེ་དང་། རྩེ་དྲུག་བླ་མ་གར་དབང་རྣམ་རྒྱལ་རིན་པོ་ཆེ།
བི་རོ་བློ་བཀྲ་སོགས་ཀྱིས་ཐུགས་ཁུར་ཆེན་པོས་གོང་རིམ་ལ་ཆོག་མཆན་ཞུས་པ་དོན་
བཞིན་ཐོབ་པ་དང་། རྩེ་བླ་ཚུལ་ཁྲིམས་རབ་རྒྱས་རྣམ་དག་དང་། གྲྭ་སའི་རྒན་
ལགས་བློ་གྲོས་ཉི་མ་རྣམ་གཉིས་ནས་བསྒྲིགས་ཞུས་གནང་བ་དང་། ལྷག་བསམ་
དད་ལྡན་གེ་འགེངས་སྐལ་བཟང་རྣམ་རྒྱལ་དང་རྣམ་རྒྱལ་བཀྲ་ཤིས་གཉིས་གཙོས་
པས་གལ་ཆེའི་མཐུན་སྦྱོར་གནང་བ་བཅས་ཐུན་མོང་མཉམ་འབྲེལ་གྱི་སྒོ་ནས་སྤྱི་ལོ་
༡༩༨ ༨ལོར་ཆབ་མདོ་དཔར་འདེབས་བཟོ་གྲྭ་རུ་ཤར་རྫ་པའི་གསུང་འབུམ་པོད་
བཅུ་གསུམ་དང་ཐེག་འགྲེལ་རྣམ་ཐར་སོགས་བསྡོམས་པས་པོད་གྲངས་མདའ་
ཚད་མ་བཅུ་དྲུག་ལྕགས་པར་བསྒྲིགས་ཏེ་ཚར་གྲངས་ ༡༠༠༠ པར་སྐྲུན་བྱས་སོ།
གོང་གསལ་གནས་ཚུལ་དང་འབྲེལ་ད་སྐབས་གསུང་འབུམ་འདི་ཀོ་དེང་
རབས་དེབ་གཟུགས་སུ་དཔེ་སྐྲུན་བྱེད་སྐོར་ཅུང་ཟད་ཞུ་ན། ༧ སྨྲ་དབང་ཡོངས་
འཛིན་བསྟན་རྣམ་རིན་པོ་ཆེའི་བཞེད་པ་སྔ་དར་བཀའ་བརྟེན་དང་ཕྱི་དར་གསུང་
འབུམ་ཞེས་ཕྱོགས་གཉིས་དབྱེ་འབྱེད་གནང་བའི་དགོངས་དོན་ལྟར། སྤྱི་ལོ་
༢༠༠༦ལོར་ཁྱུང་པོ་སྟེང་ཆེན་དགོན་ནས་གཡུང་དྲུང་བོན་གྱི་བཀའ་བརྟེན་དཔེ་
རྙིང་ཕྱོགས་བསྒྲིགས་ཞེས་པ་པོད་གྲངས་ ༡༡༠ ཅན་དཔེ་སྐྲུན་གྲུབ་རྗེས། ཕྱི་དར་
གསུང་འབུམ་སྐོར་སྟོད་སྨད་གང་སར་བླ་སྤྲུལ་དགེ་བཤེས་གང་ཞིག་གིས་གཙོ་
སྐྱོངས་ཀྱིས་མཁས་གྲུབ་སོ་སོའི་གསུང་འབུམ་རྣམས་གང་ཐུབ་ཀྱིས་རིམ་བཞིན་
སྒྲིག་སྐྲུན་བྱེད་རྒྱུ་དགོས་གལ་ཆེ་ཚུལ་ཁྱུང་པོ་སྟེང་ཆེན་དགོན་གྱི་གཡུང་དྲུང་
བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་ནས་འབོད་བསྐུལ་ཁ་གསལ་ཅན་
3



ཞིག་སྤྱི་ལོ་༢༠༠༩ལོར་གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་
ཀྱི་གནད་བསྡུས་གསལ་སྟོན་མེ་ལོང་ཞེས་པའི་ནང་ཞུས་པ་ལྟར། ཕྱི་དར་གསུང་
འབུམ་སྐོར་ལས་ཀུན་མཁྱེན་ཤར་རྫ་པའི་གསུང་འབུམ་འདི་ཀོ་ཐོག་མར་དཔེ་
སྐྲུན་བྱེད་རྒྱུའི་དབུ་བཟུང་བ་ཡིན། དེ་ལྟར་བྱེད་པའི་དགོས་པ་ནི། སྤྱི་ལོ་༢༠༡༠
ཡར་སྔོན་དུ་ཤར་རྫ་པའི་གསུང་འབུམ་གང་སར་ཁྱབ་སྤེལ་བྱས་རིགས་གཙོ་ཆེར་སྔ་
མའི་ཆབ་མདོའི་ལྕགས་པར་ཅན་དེ་བསྐྱར་པར་ཡང་པར་བྱས་པ་ལས་གཞན་
མེད་ལ། ཆབ་མདོའི་པར་མ་དེའི་པར་གཞི་ཡང་སྐབས་དེའི་ཆ་རྐྱེན་གྱི་དབང་གིས་
མི་འདང་བའི་ཞན་ཆ་ཡོད་པ་དཔེར་ན། མ་དཔེ་གཅིག་ལས་གཞན་པའི་བསྡུར་
ཡ་མ་རྙེད་པ་དང་དགོས་ངེས་དཔེ་ཆ་མ་འབྱོར་བ། ཞུས་བསྒྲིགས་ལས་སྣེ་མི་སྣ་ཉུང་
བ། འཕྲུལ་འཁོར་སོགས་པར་ཆས་ཀྱི་མཐུན་རྐྱེན་ཞན་པ་སོགས་སོ། །དེས་ན་ཚུལ་
དེ་ལས་ཐོན་པའི་གསུང་འབུམ་འདི་ཀོའང་དེང་གི་ཆར་དགེ་འདོན་སྐྱོན་སེལ་གྱི་
ཞབས་ཞུ་རེ་སྒྲུབ་དགོས་རྒྱུ་ནི་རང་ཅག་གི་བཤོལ་དུ་མེད་པའི་འགན་དུ་གྲུབ་གཤིས།
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་གཙོ་གཉེར་བ་ཁྱུང་
པོ་སྟེང་ཆེན་དགོན་གྱི་མཁན་པོ་༧ འོད་ཟེར་སྦྱིན་པ་ཕུན་ཚོགས་རིན་པོ་ཆེ་གཙོས་པའི་
ལས་དོན་ལག་བསྟར་པ་རྣམས་ཀྱིས་ཧུར་ཐག་སྒོས་སྔ་མའི་ཤིང་པར་གཞིར་བཟུང་
ཐོག་ཆབ་མདོའི་ལྕགས་པར་མ་དང་འདྲ་བསྡུར་བྱས། མ་དཔེ་འདྲ་ཡ་མ་རྙེད་པ་
རྣམས་དེ་རང་ཞུས་བསྒྲིགས་བྱས་ཏེ་སྔོན་གྱི་ལྕགས་པར་མའི་ཆད་འཁྲུགས་སོགས་
ཅི་ནུས་ཀྱིས་ཁ་སྐོང་དང་དག་བཅོས་བཏང་སྟེ། དེང་རབས་དེབ་གཟུགས་སུ་པོད་གྲངས་
བཅུ་བདུན་གྱི་བདག་ཉིད་ཅན་དུ་སྐྲུན་པའོ། ། དེ་ཡང་ལས་དོན་ལག་བསྟར་པ་རང་
ངོས་ནས་མཚོན་ན་ལས་ཀ་འདི་ཀོ་བསོད་ནམས་ཚོགས་བསགས་ཀྱི་རྒྱུ་རུ་དམིགས་
ཁུལ་གྱིས་གང་ཤེས་གང་ནུས་ཀྱིས་འབད་པ་བྱས་ཡོད་ནའང། ད་དུང་མ་རྟོགས་པ་
4



དང་ལོག་པར་རྟོག་པ་སོགས་དང༌། གཞན་རྐྱེན་དབང་གིས་མི་འདང་བའི་ཞན་
ཆ་སོགས་ཡོད་ངེས་ཡིན་པས། ཕྱིས་སུ་དཔྱོད་ལྡན་རྣམས་ཀྱིས་དག་འབུད་གནང་རེ་
དང་གནང་འོས་ཡིན་ནའང་། དེ་ལས་གཞན་པའི་ཉག་ཉོག་རིགས་རྣམས་བཏང་
སྙོམས་མཁའ་ཡངས་ངོགས་རང་དྭངས་སུ་བཞག་ན་ཅི་བས་མཛེས་པར་སེམས་པ་
དང་ཆབས་ཅིག །འདི་འབད་དགེ་བས་ཕྱི་དར་མཁས་པའི་གསུང་འབུམ་རིམ་
སྐྲུན་གྱི་དཔེ་སྟོན་དུ་འགྱུར་བ་དང་གང་སྐྲུན་གསུང་རབ་ཀྱི་བསྟན་དོན་འགྲོ་ཁམས་
སུ་སྨིན་ཏེ་ཕན་བདེ་དངོས་སུ་འབྱུང་བའི་བསྔོ་སྨོན་ལྷད་མེད་དང་བཅས་ཤར་རྫ་
པའི་གསུང་འབུམ་ཤིང་པར་མའི་མ་དཔེ་གཡར་གནང་མཛད་པའི་ཀ་ལེགས་དགོན་
དང་རྒན་བསམ་གཏན་ཡེ་ཤེས། སྟེང་ཆེན་དགོན་གྱི་འབྲེལ་ཡོད་མི་སྣ་སོགས་དང་།
ལྷག་ཏུ་གསུང་འབུམ་འདིའི་དཔེ་སྐྲུན་ཐད་རྒྱུ་འབྱོར་གྱི་མཐུན་རྐྱེན་གནང་བའི་
བསྟན་སྦྱིན་ལྷག་བསམ་ཅན་རྣམས་ལའང་སྐབས་འདི་དང་བསྟུན་ཐལ་མོ་སྙིང་
ཁར་སྦྱར་ཏེ་བཀའ་དྲིན་ཆེ་ཞེས་ཞུའོ། །
དཔེ་སྒྲིག་པས།
སྤྱི་ལོ་༢༠༡༠ལོའི་ཟླ་༩ཚེས་༤ཉིན།



རྩོམ་པ་པོའི་ལོ་རྒྱུས་མདོར་བསྡུས།
ནམ་མཁའ་མཛོད་ཀྱི་སྒྲུབ་སྐོར་ཞེས་བྱ་བ་འདིའི་རྩོམ་པ་པོ་ཤར་རྫ་པ་བཀྲ་ཤིས་
རྒྱལ་མཚན་མཆོག་ནི་(༡༨༥༩-༡༩༣༤) རབ་བྱུང་བཅུ་བཞི་པའི་དོན་གྲུབ་ཅེས་པ་
ས་ལུག་ལོར་མདོ་ཁམས་སྨད་ཀྱི་ཡུལ་ལྗོངས་དངུལ་རྫ་ཟལ་མོའི་སྒང་གི་རིའི་རྒྱུད་
རྫ་ཁོག་འབོད་པར་ཆེན་པོ་ཧོར་གྱི་རིགས་ལས་བྱུང་བའི་ཡབ་བོན་སྔགས་འཛིན་པ་
བསྙེན་བཀྲ་ཤིས་དགའ་དང་ཡུམ་རིགས་བཟང་བོ་ལེགས་གཉིས་ལ་སྐུ་བལྟམས། སྐུ་
གཞོན་ནུའི་དུས་ནས་དད་པ་དང་། བརྩོན་འགྲུས། ངེས་འབྱུང་། སྙིང་རྗེ་སོགས་
ཁྱད་པར་དུ་འཕགས་ཤིང་
། ལྷག་པར་དུ་བསམ་གཞིགས་ཀྱི་མཁྱེན་རབ་དྲི་མ་མེད་
པའི་རྩལ་རྫོགས་ཏེ་ཐེག་པ་ཆེན་པོའི་རིགས་ཀྱི་ནུས་པ་ཐམས་ཅད་ལྷན་སྐྱེས་སུ་
མངའ་བ། ལྷ་དང་བླ་མའི་ཞལ་གཟིགས་ལུང་བསྟན་པའི་རྣམ་པ་དུ་མ་ལྡན་པ་དང་།
ཁྱད་པར་དུ་རྣལ་འབྱོར་གྱི་དབང་ཕྱུག་དབྲ་ཞིག་གྲུབ་ཆེན་བསྟན་འཛིན་དབང་
རྒྱལ་ལམ་དྲན་པ་བདུད་འདུལ་མཆོག་གི་རྗེས་སུ་བཟུང་ཞིང་དོན་བརྒྱུད་ཀྱི་དགོངས་
པ་རྒྱུད་ལ་འཕོས་ཏེ་གྲུབ་ཆེན་ཉིད་དང་མཉམ་པའི་རྟོགས་པ་མངོན་དུ་གྱུར།
གཞན་ཡང་གཏེར་ཆེན་ཚེ་དབང་གྲགས་པ། གཏེར་སྲས་ཚེ་དབང་འགྱུར་མེད།
ཀུན་གྲོལ་བདུད་འདུལ་གླིང་པ། སུམ་ལྡན་བསམ་གཏན་ཡེ་ཤེས། གཡུང་གླིང་
མཁན་པོ་སྐལ་བཟང་ཉི་མ་ཏོག་གི་རྒྱལ་མཚན་སོགས་མཁས་པ་དང་གྲུབ་པའི་
སྐྱེས་མཆོག་ཉེར་བཞིའི་ཞབས་པད་བསྟེན་པ་དང་བྲག་དཀར་རྡོ་རྗེ་འཆང་བློ་བཟང་
བསྟན་འཛིན་སྙན་གྲགས། ཀཿ ཐོག་པ་སི་ཏུ་ཆོས་ཀྱི་རྒྱ་མཚོ། ཀོང་སྤྲུལ་ཡོན་ཏན་
རྒྱ་མཚོ་སོགས་རིས་མེད་སྐྱེས་མཆོག་དུ་མའི་ཞབས་ལ་གཏུགས་ཏེ་ཤེས་བྱ་ཐམས་



ཅད་ལ་མི་འཇིགས་པའི་སྤོབས་པ་ནང་ནས་བརྡོལ་ཏེ་ཐུན་མོང་གི་རིག་པའི་གནས་
བཅུ་ཕྲག་དང་། ཐུན་མིན་ནང་རིག་པ་དབུ་ཕར་འདུལ་མཛོད་སོགས་མདོ་སྔགས་
ཀྱི་གཞུང་ལུགས་ཐ་དག་མ་བསླབས་པར་ངང་གིས་མཁྱེན། རང་གནས་ཡེ་ཤེས་
ཆེན་པོའི་རྒྱལ་ས་མངོན་དུ་མཛད་དེ་དགོངས་པ་ཀློང་བརྡོལ་དུ་གྱུར་ནས་ཟབ་པའི་
བཀའ་འཁོར་དུ་མའི་ནང་གི་ཆ་ཤས་ཀྱི་ཆ་ཤས་ཙམ་བགོ་སྐལ་དུ་བབས་པ་དེར་
གཡུང་དྲུང་བོན་གྱི་བསྟན་པའི་འབྱུང་ཁུངས་ལེགས་བཤད་རིན་པོ་ཆེའི་མཛོད།
མདོ་སྔགས་བླ་མེད་དང་བཅས་པའི་ལམ་གྱི་རིམ་པའི་གཞུང་སྡེ་སྣོད་རིན་པོ་ཆེའི་
མཛོད། ཐེག་པ་ཐམས་ཅད་ཀྱི་གྲུབ་མཐའི་གནས་གསལ་བར་སྟོན་པ་ལུང་རིགས་
རིན་པོ་ཆེའི་མཛོད། བླ་མེད་ཐེག་པའི་གཞི་ལམ་འབྲས་གསུམ་རྒྱ་ཆེར་གསལ་བ་
དབྱིངས་རིག་རིན་པོ་ཆེའི་མཛོད། རྫོགས་ཆེན་སྡེ་གསུམ་གྱི་སྙིང་པོའི་དགོངས་
བཅུད་ཡང་ཟབ་ནམ་མཁའ་མཛོད་བཅས་མཛོད་ཆེན་ལྔ་དང་། དེ་མིན་གསང་
པ་སེམས་ཕྱོགས་སྐོར་གྱི་ཡང་བཅུད། ཨ་ཁྲིད་ཆེན་མོའི་སྐོར། ཕྱག་རྫོགས་ཟུང་
འཇུག་གི་བཀའ་བབས་ཆུ་བོ་གཅིག་འདྲེས་རྫོགས་ཆེན་སྐུ་གསུམ་རང་ཤར་གྱི་
བོན་སྡེ་སོགས། འཕྲུལ་ངག་གཡུང་དྲུང་བོན་གྱི་བཀའ་བརྟེན་རྣམས་ཀྱི་ཡང་ཞུན་
སྙིང་པོར་དྲིལ་བ་སྔར་མེད་ཀྱི་ལེགས་བཤད་གསར་དུ་དྲངས་པས་བསྟན་པ་འདི་ལ
སྟོན་པ་གཉིས་པ་ལྟ་བུའི་མཛད་པ་ཕྲིན་ལས་རྒྱ་ཆེར་སྤེལ་བ་དང་། རྗེ་ཉིད་ཀྱི་སློབ་
མའི་མཆོག་གྱུར་ཐུགས་སྲས་འཇའ་ལུས་པ་ཟླ་བ་གྲགས་པ་དང་། བསྟན་གཉིས་
གཏེར་གྱི་བདག་པོ་གསང་སྔགས་གླིང་པ། ཨ་མདོ་རྔ་ལྗོངས་བཀྲ་ཤིས་འཁྱིལ་གྱི་
མཆོག་སྤྲུལ་ཚུལ་ཁྲིམས་བསྟན་པའི་རྒྱལ་མཚན། ཉག་རོང་བྱ་བཏང་མཆོག་སྤྲུལ་
ཚེ་དབང་འགྱུར་མེད་དང་སུ་ལ་བསྐལ་བཟང་བསྟན་པའི་རྒྱལ་མཚན་སོགས་རྒྱ་
བོད་བལ་གསུམ་གྱི་སའི་ཆར་གཏོགས་པའི་ངེས་གསང་རྟོགས་པའི་རྣལ་འབྱོར་གྱི་
7



སློབ་མའི་གྲངས་མི་ཉུང་བ་བསྐྱངས་པ་སོགས་འབྲེལ་ཚད་དོན་ལྡན་གྱི་སྒོ་ནས་
བསྟན་པ་རིན་པོ་ཆེ་ཕྱོགས་བཅུར་དར་ཞིང་བསྐལ་བརྒྱར་བརྟན་པའི་མཛད་པ་
རླབས་པོ་ཆེ་རྣམས་ལེགས་པར་རྫོགས་ཏེ་དགུང་ལོ་དོན་དྲུག་པ་ཤིང་ཁྱི་ལོར་སྣང་
ལུས་སེམས་ཀྱི་བག་ཆགས་གཞི་ལ་སངས་ནས་ཟག་མེད་འཇའ་ལུས་སུ་གཤེགས་
སོ། ། གཡུང་དྲུང་བསྟན་པའི་རྒྱལ་མཚན་ནམ། ཨ་གཡུང་དུ་འབོད་པས།
སྤྱི་ལོ་༡༩༨ ༣ལོའི་ཟླ་ཚེས་ལ།
( མཆན། ཨ་གཡུང་རིན་པོ་ཆེས་བྲིས་པའི་གྲུབ་དབང་ཤར་རྫ་པའི་རྣམ་ཐར་མདོར་བསྡུས་
འདི་ཀོ་ཁུངས་བཙན་བྱིན་ཆེར་དམིགས་ཏེ་འདི་གར་ཁོང་གི་གསུང་ཇི་བཞིན་དུ་བཀོད་པའོ། ། )



དཀར་ཆག
དམ་
14
27
31
33
35
ཀུན་མཁྱེན་བླ་མའི་གསུང་རབ་ལ་འཇུག་པར་བསྐུལ་བའི་གཏམ་སྐལ་བཟང་
རྣ་བའི་གླིང་བུ་ཞེས་བྱ་བ་བཞུགས་སོ།།
རྫོགས་ཆེན་ནམ་མཁའ་མཛོད་ཀྱི་རྩིས་བྱང་མེ་ཏོག་ཕྲེང་བ་ཞེས་བྱ་བ་
བཞུགས་སོ།།
བླ་སྒྲུབ་འདོད་འབྱུང་རིན་ཆེན་ཅེས་བྱ་བ་བཞུགས་སོ།།
བླ་སྒྲུབ་འདོད་འབྱུང་རིན་ཆེན་གྱི་ཆ་ལག་བཞུགས།
བདེ་གཤེགས་འདུས་པའི་གཏོར་མ་བཅའ་ཐབས།
རྫོགས་ཆེན་སྐུ་གསུམ་རང་ཤར་གྱི་རྩ་གསུམ་གཏོར་མ།
བདེ་འདུས་ཟིན་རིས་ཤེལ་དཀར་མེ་ལོང་བཞུགས་སོ།།
སྔོན་འགྲོ་སྦྱོར་བའི་བོན་བདུན་བཞུགས།
རྗེས་བྱ་སྡུད་པའི་བོན་བདུན་བཞུགས།
ཀུན་བཟང་ཐུགས་ཐིག་གི་གསོལ་འདེབས་བྱིན་རླབས་ཀྱི་གོང་བུ་བཞུགས་སོ།།
རྩ་གསུམ་གྱི་སྐྱབས་སེམས་གསོལ་འདེབས་དབང་བཞིའི་ཆར་རྒྱུན་བཞུགས་སོ།།
ཀུན་བཟང་ཐུགས་ཐིག་གི་བརྒྱུད་ཕྱག་འོད་གསལ་དྲ་བ་བཞུགས་སོ།།
རྩ་གསུམ་བརྒྱུད་ཕྱག་བྱིན་རླབས་ཀུན་འབྱུང་བཞུགས་སོ།།
ཀུན་བཟང་ཐུགས་ཐིག་གི་མཆོད་པའི་རྒྱན་ཕྲེང་པདྨའི་དོ་ཤལ་བཞུགས་སོ། ,
རིགས་ལྔ་བདེ་གཤེགས་འདུས་པའི་སྒྲུབ་པ་ཀུན་ཏུ་བཟང་པོའི་ཐུགས་ཏིག་
ཅེས་བྱ་བ་བཞུགས་སོ།།
54
57
59
I
62
63
68
ܫܚܝܤ



81
34
89
95
10
103
11༔
1 14
115
བདེ་འདུས་འཛབ་ཀྱི་ཤོག་ཆུང་བཞུགས།
རིག་འཛིན་འདུས་པའི་སྒྲུབ་པ་བཞུགས་སོ།།
གསས་མཁར་མཆོག་ལྔའི་སྒྲུབ་པ་བཞུགས་སོ།།
མཁའ་འགྲོ་ཀུན་འདུས་སྒྲུབ་པ་བཞུགས་སོ།།
མྱོང་གྲོལ་རིལ་བུའི་སྒྲུབ་ཐབས་བཞུགས།
ལས་བཞིའི་མཁའ་འགྲོའི་དམིགས་རིམ་བཞུགས།
སྲིད་པའི་རྒྱལ་མོའི་གསང་སྒྲུབ་དགྲ་སྲོག་གཅོད་པའི་སྤུ་གྲི་ཞེས་བྱ་བ་བཞུགས། ... 105
ཚོགས་མཆོད་རིན་ཆེན་གཏེར་ཆེན་བཞུགས།
ཚོགས་བསྡུས་ཚོགས་གཉིས་མཛོད་ཁང་བཞུགས་སོ།།
ཚོགས་བསྡུས་འཕྲོ་འདུ་ལོངས་སྤྱོད།
བཀའ་རྒྱུད་བླ་མ་རྣམས་ལ་ཚོགས་བརྒྱུད་པ་རྐང་ཐོན་དུ་འབུལ་ཐབས་
བཞུགས།
བརྒྱུད་སྐོང་ཐུགས་རྗེས་མྱུར་གཟིགས་བཞུགས།
ཡན་ལག་བཞི་ལྡན་སྐོང་བ་བཞུགས་སོ།།
སྲིད་པའི་རྒྱལ་མོའི་གསང་བསྐུལ་ཐོག་མདའ་འབར་བ་བཞུགས་སོ།།
ལྟ་སྒོམ་ཉམས་ཀྱིས་མྱོས་པའི་ཐོལ་གླུ་རྩ་གསུམ་དཀྱིལ་འཁོར་དགྱེས་པའི་
མཆོད་དབྱངས་བཞུགས།
དག་སྣང་གཞི་ལམ་འབྲས་བུའི་བསྡུས་དོན་བཞུགས་སོ།།
རིག་འཛིན་ཚེ་ཡི་སྒྲུབ་པ་བཞུགས།
ཞི་རྒྱས་དབང་དྲག་དགོངས་འདུས་སྒྲུབ་པ་བཞུག་སོ།།
པས་བཞི་རྒྱུན་ལྔའི་སྦྱིན་སྲེག་ཟིན་རིས་གསལ་བའི་མེ་ལོང་བཞུགས།
ལས་བཞི་རྒྱུན་ལྔའི་སྦྱིན་སྲེག་གི་ཆ་ལག་བཞུགས་སོ།།
16
126
123
132
135
138
139
[41
༣ 45
147
2



【49
17
j9
193
211
222
232
234
236
238
242
ལས་བཞི་རྒྱུན་ལྔའི་སྦྱིན་སྲེག་བཞུགས།
མཆོག་ལྔའི་སྦྱིན་སྲེག་བྱ་ཐབས་བཞུགས།
སྤྲོས་བཅས་དབང་ཆོག་ལུང་གི་སྒྲོན་མ་བཞུགས།
སྤྲོས་མེད་དབང་ཆོག་དོན་གསལ་སྒྲོན་མ་བཞུགས།
ཤིན་ཏུ་སྤྲོས་མེད་དབང་ཆོག་གསལ་བའི་སྒྲོན་མ་བཞུགས།
རབ་ཏུ་སྤྲོས་མེད་དབང་ཆོག་རིག་པའི་སྒྲོན་མ་བཞུགས།
རིག་འཛིན་འདུས་པའི་དབང་ཆོག་བཞུགས།
གསས་མཁར་མཆོག་ལྔའི་དབང་ཆོག་བཞུགས།
མཁའ་འགྲོ་ཀུན་འདུས་དབང་ཆོག་བཞུགས།
བར་དོའི་ངོ་སྤྲོད་གསེར་གྱི་མེ་ལོང་བསྡུས་པ་བཞུགས་སོ།
བར་དོའི་ངོ་སྤྲོད་གསེར་གྱི་མེ་ལོང་བཞུགས།
དཀོན་མཆོག་ར་མདའ་སྦྲན་པ་བཞུགས།
བྱམས་མའི་མཎྜལ་བཞི་ཆོག་བཞུགས།
བྱམས་མ་གཡུལ་ལས་རྒྱལ་བའི་གསོལ་འདེབས་གློ་ཀ་བཞུགས།
གླུད་དང་ཆང་བུ་བསྔོ་ཐབས་བཞུགས།
ངག་བསྡོམས་ཆོ་ག་གསེར་གྱི་ཐ་རམ་བཞུགས།
སྡོམ་གསུམ་གསོ་སྦྱོང་རྒྱུན་གྱི་ཕྲེང་བ་བཞུགས།
སངས་རྒྱས་རབས་བདུན་གྱི་བསྟོད་པ་ནོར་ཕྲེང་བཞུགས།
བསྙེན་སྨྱུང་གཉིས་ཀྱི་སྡོམ་ཆོག་བཞུགས།
ཁམས་ཐིག་ལེའི་མདོ་ཞེས་བྱ་བ་བཞུགས་སོ།།
འབུམ་བསྡུས་ནོར་བུའི་རྒྱན་ཕྲེང་བཞུགས་སོ།།
རྒྱུན་སྤྱོད་ཡིད་བཞིན་ནོར་བུ་བཞུགས།
266
272
277
278
281
234
237
289
293
236
297
3



342
34ཝཾ
348
352
353
357
365
371
མདོ་འདུས་ལས་བྱུང་བའི་བསྔོ་བ་བཞུགས།
སྨོན་ལམ་སངས་རྒྱས་ཞིང་བགྲོད་བཞུགས།
སྨོན་ལམ་ཡིད་བཞིན་ཀུན་གྲུབ་བཞུགས།
སྨོན་ལམ་བསྡུས་པ།
སྒྲ་དབྱངས་རྒྱལ་མོའི་ཤོག་ཆུང་འདོད་འབྱུང་བུམ་བཟང་ཞེས་བྱ་བ་
བཞུགས་སོ།།
དབྱངས་ཅན་སྒྲ་དབྱངས་རྒྱལ་མོའི་སྒྲུབ་ཆུང་བསམ་འཕེལ་ནོར་བུ་ཞེས་
བྱ་བ་བཞུགས་སོ།།
སྒྲ་དབྱངས་རྒྱལ་མོའི་དབང་ཀ་ཡེ་ཤེས་དྲ་བ་ཞེས་བྱ་བ་བཞུགས་སོ།།
ཀ་བསྟོད་དབྱར་རྔའི་སྒྲ་དབྱངས་བཞུགས།
ཀ་བསྟོད་བུང་བའི་གླུ་དབྱངས་བཞུགས།
སྨྲ་སེང་ཚེ་སྒྲུབ་བདུད་རྩི་བུམ་པའི་ཆོག་ཁྲིགས་བཞུགས་སོ།།
ཚེ་སྒྲུབ་བདུད་རྩི་བུམ་པའི་གསོལ་འདེབས་བཞུགས་སོ།།
གཞི་གསུམ་གྱི་ཆོ་ག་ཡོན་ཏན་རིན་པོ་ཆེའི་གཏེར་མཛོད་ཀྱི་གསལ་བྱེད་
ཟིན་རིས་བཞུགས་སོ།།
བྱིན་བརླབས་དབྱུང་གཞུག་གི་ཆོ་ག་བ་
་ག་བཞུགས་སོ།།
རིགས་ལྔ་བདེ་གཤེགས་འདུས་པའི་ཚོམ་བུ་ཚོགས་སུ་སྒྲུབ་པའི་ལག་ལེན་
ཉེར་མཁོ་ཉིན་བྱེད་སྣང་བ་ཞེས་བྱ་བ་བཞུགས་སོ།
ཚོམ་བུ་ཚོགས་སྒྲུབ་ཀྱི་ཉུ་ལེ་བཀར་བའི་ཤོག་ཆུང་བཞུགས་སོ།།
སྐྱེས་བུ་གསུམ་གྱི་ལམ་ཁྲིད་མདོར་བསྡུས་པའི་ལེགས་བཤད་ཀུན་ཕན་སྣང་
བའི་དགའ་སྟོན་ཞེས་བྱ་བ་བཞུགས་སོ།།
373
375
384
385
414
47
474



ནམ་མཁའ་མཛོད་ཀྱི་སྒྲུབ་སྐོར།
ཀུན་མཁྱེན་བླ་མའི་གསུང་རབ་ལ་འཇུག་པར་བསྐུལ་བའི་
གཏམ་སྐལ་བཟང་རྣ་བའི་གླིང་བུ་
ཞེས་བྱ་བ་བཞུགས་སོ།།
༄༅། །ན་མོ་ཅི་པར་རཏྣ་གུ་དུན་ཧྲུན།།
གདོད་མའི་དབྱིངས་སུ་མངོན་པར་བྱང་ཆུབ་ནས།།
འགྲོ་མང་ཐུགས་རྗེས་འདུལ་ལ་མེ་སྐྱོ་བ།།
གངས་རིའི་ཁྲོད་ཀྱི་གཤེན་བསྟན་མཛེས་པའི་རྒྱན།།
ཀུན་མཁྱེན་བླ་མའི་ཞབས་ལ་ཕྱག་འཚལ་ལོ།།
གདུལ་དཀའི་དུས་ཀྱི་མཐའ་འཁོབ་མུན་གླིང་དུ།། རྒྱལ་བའི་མཛད་པ་ཀུན་
གྱི་ཁུར་བསྣམས་ནས།། རླབས་ཆེན་ཕྲིན་ལས་སྤེལ་བའི་རྣམ་པར་ཐར།། ཡིད་ལ་
དྲན་བཞིན་དད་མོས་སླར་ཡང་འཕེལ། གཤེན་བསྟན་ཚུལ་ཁྲིམས་དྲི་མེད་སྙིང་པོའི་
སེམས་དཔའ་ཆེན་པོ་གཞན་ཕན་ནོར་བུའི་དཔལ།། བརྟུལ་ཞུགས་གྲུབ་པ་
འཇིགས་མེད་དབང་པོ་རྩལ།། དགོངས་པ་ཀློང་རྡོལ་རིག་པ་རང་ཤར་ཞབས།།
གང་གི་མཁྱེན་རབ་མཁའ་དབྱིངས་ཡངས་པ་ནས།། ལེགས་བཤད་ངག་གི་འོད་
ཟེར་སྟོང་སྤྲོ་བས།། བསྟན་པའི་པད་ཚལ་ཕྱོགས་བཅུར་རྒྱས་མཛད་པ།། ལྔ་བདོའི་
འགྲོ་ལ་བཀའ་དྲིན་མི་ཆེ་འམ།། མདོ་སྔགས་སེམས་སྡེའི་རྒྱུད་སྡེ་མཐར་ཐུག་ཀུན།།
རྡུལ་ཁྲོད་མུན་པའི་ནང་དུ་ངལ་གསོའི་སྐབས།། བསྟན་པའི་མེ་རོ་ཁྱེད་ཀྱིས་མ་
བསློང་ན།། བསྟན་ལ་བྱ་བ་ནུས་པ་གཞན་མ་མཐོང་།། བསྟན་པར་རློམ་ནས་ཚེ་
ཅཡ



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འདིའི་ཆེ་ཐབས་ཀྱིས། རྒྱལ་བསྟན་རང་བཟོའི་ལམ་དུ་འདྲེན་པའི་ཚེ།། ཀུན་
མཁྱེན་གྲུབ་པའི་དབང་ཕྱུག་ཁྱེད་གཅིག་པུ།། བསྟན་པ་འདི་ཡི་འཆི་ཁའི་སྲོག་
མཐུད་ཡིན།། བླང་དོར་བཟང་ངན་ཆུ་དང་འོ་མ་གཉིས། གནས་སྐབས་བལྟར་
སྣང་གཅིག་ཏུ་འཁྱིལ་པའི་གཤེར།། མ་འདྲེས་སོ་སོར་འབྱེད་པའི་ཚུལ་མཐོང་ན།།
ངུར་སྨྲིག་མདོག་ཅན་ཕལ་གྱིས་ཇི་ལྟར་འགྲན།། བློ་གཏད་ཚེ་འདི་ལ་ཞེན་སྨྲ་བའི་
ལྗགས།། ཐུང་ཡང་མཐོན་པོའི་ཁྲི་ལ་འགྱིང་བ་དང་།། ཞལ་རས་བེར་ཟླུམ་གྱིས་
དྲིལ་སྟོང་སྒོམ་གྱིས།། ཕྱི་བའི་ཏིང་འཛིན་སྐྱོངས་དང་ཁྱོད་མི་འདྲ།། མདོ་སྔགས་
ལེགས་བཤད་ཀུན་གྱིས་བསྟན་དོན་བཞིན།། མ་འདྲེས་ཡིད་ལ་བསྟར་ནས་ཉམས་
ལེན་གྱི།། བདུད་རྩིའི་འཚོ་བ་སྦྱིན་པའི་ཕྱག་རྗེས་ཀྱིས།། གཤེན་བསྟན་འཛིན་ལ་
མིག་བུ་ཉིད་དུ་གྱུར། ཁྱད་པར་ཀུན་བཟང་དགོངས་པའི་མཛོད་ཕྱེ་ནས།། བླ་
མེད་སྙིང་པོའི་ཟབ་ལམ་ཡིད་བཞིན་ནོར།། མངོན་སུམ་ལག་བཅང་སྦྱིན་པའི་ངོ་
མཚར་གང་། ཨུད་འབར་དགའ་ཚལ་གསར་དུ་བརྡོལ་མིན་ནམ། ཨེ་མ། ཐུགས་
བསྐྱེད་མཚུངས་པ་མེད་པའི་གཟིངས་ཆེན་གྱིས།། གསུང་རབ་རིན་ཆེན་གླིང་ལ་
དབང་བསྒྱུར་ནས།། མདོ་སྔགས་ལེགས་བཤད་རིན་ཐང་བྲལ་བའི་དབྱིག །ཕོངས་
མེད་སྦྱིན་པའི་དེད་དཔོན་མཆོག་གྱུར་པ།། རྩོམ་པའི་ཚུལ་ལྔའི་ཡོན་ཏན་མཆོག་
མངའ་ཞིང་།། རང་བྱུང་མཁྱེན་པའི་སྤོབས་པ་གཟིང་མཐོ་བས།། རྒྱུད་གསུམ་
ཐེག་པ་རྒྱ་མཚོ་ཀུན་རྫོགས་པའི།། གསུང་གི་སྣང་བས་གངས་ཅན་མུན་པ་བསལ།
ཕན་བདེའི་འབྱུང་གནས་རྒྱལ་བསྟན་རིན་པོ་ཆེ།། མཁས་ཚུལ་གསུམ་གྱི་ཕྲིན་
ལས་ལ་ལྟོས་ཀྱང་།། ལེགས་བཤད་གཞུང་གིས་ཕྱི་རབས་གདུལ་བྱ་ལ། བསྟན་པ་
རྗེས་བཞག་རྒྱལ་བའི་མཛད་པ་ཡིན།། ཤེས་བྱ་མ་ལུས་དགོངས་པར་རབ་རྫོགས་
ནས། མགྲིན་པའི་རྩ་འདབ་བྱེ་བའི་གསུང་གི་མཛོད།། གླེགས་བམ་གཟུགས་སུ་
2



ནམ་མཁའ་མཛོད་ཀྱི་སྒྲུབ་སྐོར།
སྣང་བ་མངོན་སུམ་དུ།། མིག་གི་ལྟད་མོར་ཐོབ་འདི་སྐལ་བ་བཟང་། མ་འོང་ལྔ་
བརྒྱའི་ཐ་མར་གྱུར་པ་ན།། སྟོན་པ་ཡི་གེའི་གཟུགས་སུ་འབྱོན་ནོ་ཞེས།། ཞལ་གྱིས་
བཞེས་པའི་ཚུལ་དེ་འདི་ཡིན་ན།། སྟོན་པ་མཇལ་བའི་ངེས་ཤེས་ཅིས་མི་བསྐྱེད།།
ཀྱེ་ཀྱེ།། གྲུབ་མཐའི་རྒྱལ་པོ་འཕྲུལ་ངག་གཡུང་དྲུང་བོན། གང་ལས་བྱུང་ཞིང་ཇི་
ལྟར་དར་བའི་ཚུལ།། ལེགས་བཤད་གཏམ་གྱི་མཛོད་ཁང་ཁ་བྱེ་བའི།། གཞུང་
འདིས་བསྟན་པའི་རིང་ལུགས་བདེ་བླག་མཐོང་།། སྡེ་གསུམ་རིམ་དགུའི་ཐེག་པ་
ཇི་སྙེད་པ། གདུལ་བྱའི་སྣོད་དང་འཚམས་པར་བསྡུས་པའི་མཛོད།། མདོ་སྔགས་
ལམ་གྱི་རིམ་པ་ཀུན་གསལ་བ།། འདི་ཡིས་བསྟན་པ་ཀུན་གྱི་ཉམས་ལེན་ཤེས།།
ཡོངས་རྫོགས་ཐེག་པའི་གྲུབ་མཐའ་མ་ལུས་པ།། ལུང་དང་རིགས་པའི་སྲང་ལ་
ལེགས་གཞལ་ནས། ངོ་མཚར་མཛོད་ཆེན་གསར་དུ་བསྒྲུབས་པ་ཡིས།། བློ་གསལ་
ཡིད་ལ་མཁས་པའི་ངེས་ཤེས་སྦྱིན། ཁྱད་པར་བསྒྲགས་གསུམ་སྐོར་བཞི་མན་
ངག་གི །མཐར་ཐུག་དབྱིངས་རིག་རིན་པོ་ཆེ་ཡི་མཛོད།། ཀུན་བཟང་དགོངས་
པའི་ཀློང་ནས་རང་བརྡོལ་བས།། སྙིགས་མའི་དུས་སུ་སངས་རྒྱས་མཛད་པ་བསྒྲུབས།
ཡང་ཟབ་ཐུགས་ཀྱི་གསང་བ་ནམ་མཁའི་མཛོད།། གདུལ་བྱའི་དོན་དུ་སྙིང་རྗེས་
ལེགས་ཕྱེ་བའི།། བྱིན་རླབས་དྲོད་རླང་མ་ཡལ་ཐུ་ལེ་བས།། སྐལ་ལྡན་རྣམས་ལ་
གྲུབ་གཉིས་འདོད་དགུ་སྟེར།། ཞང་བོད་མཁས་པའི་རིང་ལུགས་ལས་འོང་ཞིང་།།
གྲུབ་ཐོབ་བརྒྱུད་པའི་བྱིན་རླབས་མ་ཉམས་པ།། གཞུང་ཀུན་གདམས་པར་འཆར་
པའི་ལེགས་བཤད་ཀྱི།། མཛོད་ཆེན་འདི་རྣམས་བསྟན་པའི་སྙིང་པོ་ཡིན།། རིམ་
དགུ་ཐེག་པའི་གཞུང་གདམས་མ་ལུས་པ། མཛོད་ལྔའི་ཁོངས་སུ་དྲིལ་ནས་ལེགས་
སྤྱད་ན།། བསྟན་པ་ཀུན་གྱི་སྙིང་པོའི་རོ་མྱོང་བ།། འདི་འདྲ་མཁས་པ་སུས་ཀྱང་
བསྡུས་པ་མེད།། ཇི་སྙེད་སངས་རྒྱས་བྱོན་ནས་བོན་གསུངས་ཤིང་།། བཀའ་རྒྱུད་
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕྱི་ནང་གསང་བ་ཀུན་མཇལ་ཀྱང་། དེ་མིན་དེ་ལས་ལྷག་པའི་ཟབ་རྒྱས་ལམ།། དུས་
གསུམ་དུ་ཡང་མ་བྱུང་འབྱུང་མི་འགྱུར།། རང་གཞན་བཀའ་དང་བཀའ་བརྟེན་
ཇི་སྙེད་པ། ཇི་ཙམ་མཐོང་བ་དེ་དང་དེ་ཙམ་དུ། ཁྱེད་ཀྱི་གཞུང་ལ་མོས་པ་སླར་
འཕེལ་བས། དོན་བརྒྱུད་བྱིན་རླབས་ལྡན་པའི་ཚེ་བ་ཡིན།། རྟོག་གེ་ངན་པས་མཚན་
ཉིད་གཞུང་བསླད་ཅིང་།། རྫུན་གཏེར་ཟོལ་མས་གསང་སྔགས་བསྟན་དཀྲུགས་ནས།།
གདུལ་བྱ་དུ་མ་ཆུད་ཟོས་བྱེད་དུས་འདིར།། བློ་དང་ལྡན་པའི་གང་ཟག་འགའ་
མཆིས་ན།། བསྟན་དོན་མི་ཤེས་ཚིག་སྐམ་བཤད་རྒྱུང་དང་། བསྐྱེད་རྫོགས་མེད་
པའི་སྒྲུབ་ཕྲིན་ལྷུ་དུམ་རིགས། སྙིགས་མའི་དུས་འདིར་ཅི་ཙམ་མང་ན་ཡང་།།
མཁས་པས་ཁྲེལ་ཞིང་རྒྱལ་བསྟན་ཉམས་པའི་རྒྱུ། ལུང་རིགས་དང་མཐུན་མཁས་
པའི་ལམ་ཡངས་ཤིང་།། བྱིན་རླབས་མ་ཉམས་གྲུབ་པའི་བརྒྱུད་ལྡན་པ།། རྒྱལ་
བའི་བཀའ་དང་ཅུང་ཟད་དབྱེར་མེད་པའི།། རིང་ལུགས་འདི་ལས་གཞན་གྱིས་
ཅི་ཞིག་བྱ།། ཁྱད་པར་མདོ་སྔགས་ལམ་གྱི་རིམ་པ་ཀུན།། སྐལ་ལྡན་གཅིག་གི་ཉམས་
ལེན་གདམས་པ་རུ།། ལེགས་པར་དྲིལ་བའི་སྡེ་སྣོད་རིན་ཆེན་མཛོད།། སྙིགས་
དུས་ལོང་བའི་ཚོགས་ཀྱི་ལམ་མཁན་ཡིན།། འདི་ལ་བརྟེན་ནས་བསྟན་ལ་རིམ་
འཇུག་ཚུལ། བྱིས་པ་མ་ཡིས་བསྙོད་བཞིན་མི་ཤེས་པར། ཁ་ཕོ་སེམས་ལ་འདོན་
པའི་རིང་ལུགས་ཕལ།། འཆི་ཁར་ཐ་མལ་ལུས་པ་ཤིན་ཏུ་མང་། རིམ་འཇུག་ལམ་
གྱིས་རང་རྒྱུད་ལེགས་སྦྱངས་ནས། རང་གི་ཡིད་ལ་ངེས་ཤེས་རྙེད་པ་ན།། གཞུང་
བརྒྱའི་མཐར་ཐུག་མན་ངག་སྟོང་གི་མཐིལ། དབྱིངས་རིག་འཛོད་ལས་གཞན་དུ་
དམིགས་པ་མེད།། གབ་ཅིང་མ་སྦས་གསང་བ་ངེས་པའི་མཛོད།། ཀུན་ཏུ་བཟང་
པོ་ཡི་གེར་བྱོན་པའི་གཞུང་། ལྷུག་པར་སྟོན་པའི་བཤད་རླབས་རྒྱུ་ཆེ་བ།། འདི་
མཚུངས་ཞང་བོད་གཉིས་སུ་སྔོན་ཆད་མེད།། མདོ་སྔགས་ལམ་རིམ་གསེར་གྱི་སྣོད་



ནམ་མཁའ་མཛོད་ཀྱི་སྒྲུབ་སྐོར།
བཟང་དུ།། བླ་མེད་སྙིང་པོའི་གདམས་ངག་བདུད་རྩིའི་རོ།། ལེགས་པར་བསྐྱིལ་
ནས་ཉམས་སུ་ལེན་ནུས་ན།། དེ་ལ་གེགས་དང་གོལ་ས་ཅི་ཞིག་ཡོད།། དེ་ཕྱིར་ལམ་
རིམ་ཤིང་རྟ་ལ་བརྟེན་ནས།། དབྱིངས་རིག་རིན་ཆེན་རང་དབང་བླང་ནས་ཀྱང་།
བག་ཡངས་སེམས་ལ་ཕབ་ནས་རི་ངོགས་སུ།། སུ་ཞིག་ཉལ་བ་སྐྱིད་འགོ་ཚུགས་པ་
ཡིན། ཀྱེ་མ་དུས་མཐར་སྐྱེས་པའི་སྐལ་དམན་རྣམས།། བསྟན་ལ་ཞུགས་ཀྱང་ཕལ་
ཆེར་ཐོས་པས་གཡེངས།། ལ་ལ་རྟོག་པ་ཁ་ཚོམ་སྒོམ་དུ་འཁྲུལ།། གཞུང་བཟང་
འདི་འདྲས་ཡིད་ཆེས་ཐོབ་པ་ཉུང་། འགའ་ཞིག་ལམ་ལ་འབད་པས་བརྩོན་ན་ཡང་།།
ཐུན་མོང་ལམ་དུ་མི་ཚེ་ཡོལ་ནས་ནི། ངེས་གསང་ཐེག་པའི་ཟབ་ལམ་འདི་ལྟ་བུས།།
བློ་གདིང་ཐོབ་པ་ས་སྟེང་འདི་ན་དཀོན།། ཀུན་མཁྱེན་བླ་མས་གདམས་པའི་ཡུལ་
གྱུར་ཅིང་། བྱིན་རླབས་བརྒྱུད་པའི་བཀའ་སྲོལ་འཛིན་བཞིན་དུ།། དབྱིངས་རིག་
རིན་ཆེན་གླིང་དུ་མ་ཕྱིན་པ། དེ་འདྲ་སྔོན་བསགས་སྐལ་བ་ཞན་པ་ཡིན། ཀུན་
མཁྱེན་བླ་མ་རྫོགས་པའི་སངས་རྒྱས་དེས།། ཀུན་བཟང་དགོངས་པའི་ཀློང་ནས་
ལེགས་བརྙེས་པའི།། ཀུན་ཏུ་བཟང་པོའི་འདྲ་འབག་གླེགས་བམ་ཚུལ།། ཀུན་ནས་
འདི་ལྷག་སངས་རྒྱས་ཞེས་བྱ་མེད།། སྟོན་པའི་སྐུ་མཐོང་དངོས་སྣང་མཚན་དཔེའི་
གཟུགས།། ཆུ་བུར་མིག་ལམ་ཕྱིན་པ་དེ་ཡིན་ཀྱང་།། བསམ་གྱིས་མི་ཁྱབ་བོན་སྐུའི་
ཞལ་མཐོང་བ།། གཞུང་བཟང་མཇལ་བའི་སྐལ་བ་འདི་མིན་ནམ།། སྨིན་བྱེད་
དབང་རྣམས་ཀུན་གྱི་མཐར་ཐུག་པ།། ཚིག་གི་དབང་ཞེས་བྱ་བ་འདི་ཉིད་དེ།། གྲོལ་
བྱེད་གདམས་པ་ཡོངས་ཀྱི་མཐར་ཐུག་པ།། ངོ་སྤྲོད་ཟབ་མོའི་གནད་ཀྱང་གཞུང་
འདི་ཡིན།། རང་གནས་བོན་སྐུ་རྗེན་པར་སྟོན་པའི་གཞུང་།། འདི་འདྲས་འཁྲུལ་
པའི་སྤྲོས་པ་མ་བཅད་ན།། མགོ་བསྐོར་དྲང་དོན་ལམ་དུ་ཡུན་རིང་ཡང་།། བློ་ལས་
འདས་པའི་གནས་ལུགས་མཇལ་བ་དཀའ།། བླ་མས་བསྟན་པ་རང་ལས་ལེགས་
5



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྙེད་པ། དེ་ཡིས་གཞན་དུ་འབྲས་བུ་ཇི་ལྟར་བཙལ། རང་བཞིན་བཞུགས་པས་
ཆོག་པའི་གནད་ཤེས་ན། སུ་ཡང་སྤྲོས་པའི་ལམ་གྱིས་གཡེང་མི་འགྱུར། སྣ་ཚོགས་
ཐེག་པས་བྱིས་པའི་ཡིད་བསླུས་ནས།།
རིམ་རྩོལ་བྲལ་ལ་འཇུག་སྒོ་སོ་སོར་བཟུང་།།
བློ་འདས་ཡིན་ཞེས་བློ་ཡིས་བཅོས་པ་ན།། དམིགས་སུ་མེད་པའི་དེ་ཉིད་ཇི་ལྟར་
མཐོང་།། བློ་བདེ་སེམས་ལ་བཙལ་བ་འགའ་མཆིས་ན།། བཙལ་ཞིང་བསྒྲུབ་པས་
རང་ཉིད་མི་འཆིང་བར།། སོས་དལ་མལ་དུ་ཟླ་བའི་དཀྱིལ་འཁོར་བཞིན།། འཛུམ་
དྭངས་ཀྱི་ལེར་གློད་པར་མི་སྤྲོའམ།། རྨོངས་པའི་ཧ་ཤང་གདོལ་གཏམ་སྨྲ་བའི་
ངག །དགའ་བའི་མགྲིན་པ་སྤྲོ་བས་བརྡོལ་མོད་ཀྱི། ཕོངས་པའི་ཚིག་འདི་ཐུགས་
ལ་སུས་བཞེད་པ། དེ་ཡང་བདག་གི་བླ་མའི་རྗེས་སྐྱེས་ཡིན།། ཀྱེ་ཀྱེ། སྐལ་བཟང་
ཡིད་མཐུན་གཡུང་དྲུང་མཆེད་པོ་གང་།། རྣམ་དཔྱོད་བློ་དང་སྔོན་བསགས་འཕྲོ་
ཅན་རྣམས།། ཚིག་དང་སྤྲོས་པ་མང་པོ་ཀུན་དོར་ནས།། སེམས་བག་ཕོབ་ལ་དར་
གཅིག་སྙན་གསོན་དང་། སེམས་ལ་མི་ཕན་རྟོག་གེའི་ཚིག་རྐྱང་དང་། གནད་དོན་
མ་སློང་བཤད་ཡམ་དུམ་ཆོད་ལ།། མི་ཚེ་ཕུལ་ཡང་རང་རྒྱུད་ཐ་མལ་དུ། ལུས་པ་
མཐོང་ཚེ་བདག་ནི་སྐྱོ་བ་འཕེལ།། སྒྲུབ་བརྒྱུད་གོང་མའི་བཀའ་སྲོལ་མ་ནོར་བ།།
གཞུང་བཟང་འདི་འདྲས་རང་སེམས་མ་བཏུལ་ན། ཕྱིར་བལྟས་སེམས་ཀྱིས་རིག་
གཞུང་མང་ཐོས་ཀྱང་།། ཉམས་སུ་ལེན་ཚེ་མུ་ཏོའི་ཕྱེ་དང་འདྲ། དགོངས་ཉམས་
མན་ངག་བདུད་རྩིས་མ་བརླན་པའི།། ཚིག་སྐམ་བཤད་རྒྱང་འཇའ་ཚོན་བྲི་མཁས་
ཀྱང་།། གཡོས་སྦྱོར་མི་ཤེས་ཟས་ཀྱི་རྣམ་གྲངས་བཞིན།། ལག་ལེན་ཡི་གར་འོང་
བ་སུ་ལའང་མེད།། བསླབ་ཤེས་རྣམ་གྲངས་མན་ངག་འཐོར་བུའི་ཚོགས།། ཇི་སྙེད་
ཞུས་ཤིང་རྒྱུད་ལ་བརྟེན་རྣམས་ཀྱང་། གཞུང་བཟང་འདི་འདྲས་ལམ་ཁོག་མ་ཕྱེད་
ན།། རྒྱལ་བསྟན་སྤྱི་ཡི་གཞུང་ལམ་ཇི་ལྟར་ཤེས། སྟོན་པ་དངོས་དང་མཚུངས་
6



ནམ་མཁའ་མཛོད་ཀྱི་སྒྲུབ་སྐོར།
པའི་དཔོན་གསས་ཀྱི།། གསུང་ལ་ཡིད་ཆེས་ཉམས་ལེན་མི་བྱེད་པར། སོ་སྐྱེས་བློ་
ཡིས་གཞུང་ལུགས་ཕྱོགས་རེ་ལ།། རེ་བ་ཆེ་བ་བསོད་ནམས་ཆུང་བའི་རྟགས།།
ཡོངས་རྫོགས་བསྟན་པའི་སྙིང་པོ་མ་ནོར་བ།། མངོན་སུམ་སྤྱོད་དུ་ཡོད་པ་འདི་བོར་
ནས།། ཕྱོགས་རེའི་གཞུང་ལ་ངལ་བ་མང་བསྟེན་ཀྱང་། རིན་ཆེན་བོར་ནས་མཆིང་
བུར་རེ་དང་མཚུངས།། བོན་གྱི་རྗེས་འབྲང་ཤེས་པའི་མིག་བརྡུལ་བས།། འཁྲུལ་
མེད་ལམ་བཟང་མཐོང་བ་དེང་སང་དཀོན། གྲགས་པའི་རྗེས་འབྲང་ལོ་འདོད་
ཆུ་ངན་གྱིས།། དམན་རྣམས་ལོག་པའི་ལམ་དུ་ཁྱེར་ལ་ལྟོས།། རང་རེ་གཤེན་བསྟན་
གྲལ་མཐར་སྐྱེས་པ་རྣམས། ཞྭ་གོས་མདངས་ཀྱིས་བསྟན་པ་ཟིན་ན་སླ།། ངེས་དོན་
མཁས་པའི་རྗེས་ཞུགས་ལེགས་བཤད་ཀྱི།། རྒྱལ་བསྟན་གང་ཡིན་ཤེས་གལ་མི་
ཆེའམ།། རིག་གཞུང་རྣམ་གྲངས་མང་པོ་མི་ཤེས་ཤིང་།། མཁས་པའི་ཚོགས་སུ་གྲྭ་
བསྐོར་མ་ནུས་ཀྱང་།། ལམ་གྱི་གནད་ལ་ཐོས་བསམ་གཏིང་ཚུགས་པ།། དེ་འདྲ་
མཁས་པ་ཀུན་གྱི་ཡང་རྩེ་ཡིན། ལོ་མང་བསྒྲུབ་པའི་ཕོ་ཟོ་མ་བྱས་ཤིང་། བཟླས་
བརྗོད་གྲངས་མང་ངོམ་དུ་མེད་ན་ཡང་།། རང་རྒྱུད་འདུལ་བའི་ཉམས་ལེན་
སུས་ཤེས་པ། དེ་ཡང་གྲུབ་པ་སྟོང་གི་སྤྱི་ཕུད་ཡིན། དེ་ལས་གཞན་དུ་ཁ་ལྟ་མཁན་
པོ་དང་།། སྟོང་སྒོམ་མུན་ཡུག་གང་ཡང་རྒྱལ་བསྟན་མིན།། ཇི་ལྟ་ཇི་སྙེད་གང་ཡང་
མི་མཁྱེན་པས། བོན་གཤེན་རུང་བར་སྟོན་པས་གསུངས་པ་མེད།། གཏན་གྱི་
འདུན་མ་མ་ནོར་སྙིང་པོའི་ལམ།། དམ་པའི་གཞུང་ལ་མ་བརྟེན་ཇི་ལྟར་རྙེད།།
རྒྱ་མཚོ་ལས་མིན་འདོད་འབྱུང་ཡིད་བཞིན་ནོར།། ཐ་མལ་ཡུལ་ལས་རང་དགར་
འབྱུང་བ་མེད།། དེས་ན་སྔ་འགྱུར་རྒྱལ་བསྟན་སྙིང་པོའི་བཅུད། མེས་པོས་བཞག་
པའི་ཕ་ནོར་གཅེས་དགུ་རྣམས། ལག་ཏུ་ཐོབ་ཚེ་སྤྱོད་པར་མི་ནུས་ན། དམུ་གཤེན་
རྒྱལ་བའི་རྗེས་འཇུག་ཇི་ལྟར་ཡིན།། མཚུངས་མེད་མགོན་དེས་བསྟན་དང་འགྲོ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕྱིར་དུ།། སྙིང་པོས་ལམ་བཟང་རྗེན་པར་བསྟན་ཟིན་ཀྱང་། དེ་ཤུལ་བདག་ཉིད་
འཇུག་པར་མི་བྱེད་ན།། ངེས་པའི་ལམ་བཟང་གང་ལས་བཙལ་བར་བྱ།། མཛེས་
མཛེས་རིག་ཤེས་མང་པོ་དོར་ཡང་རུང་།། སྙན་སྙན་གཞུང་ལུགས་མང་པོ་མེད་ཀྱང་
བླ། གཞུང་བཟང་སྙིང་པོ་འདི་རྣམས་སུས་སྤྱོད་པ།། ཐར་པའི་ལམ་ལས་གཞན་
དུ་བགྲོད་པ་མེད།། རྟོག་གེས་དཀྲུགས་པའི་ཕལ་པའི་གཞུང་མང་ལ།། ཇི་ཙམ་
འབད་ཀྱང་སེམས་རྒྱུད་ཕྱིར་ཕྱིར་གྱོང་།། སྙིང་པོའི་ལམ་བཟང་ཀུན་མཁྱེན་བླ་
མའི་གཞུང་། ཐོས་པ་ཁོ་ནས་རང་སེམས་ཤུགས་ཀྱིས་དུལ།། གཡུང་དྲུང་བོན་སྡེ་
ཉམས་སུ་ལེན་ཞེས་པ། ཕྱིར་བལྟས་མཐོང་ཐོས་ཅི་ཡང་ཡོད་མི་དགོས།། གཞུང་
བཟང་གོ་བ་བླང་ནས་སྐྱོར་སྦྱང་དང་། ལམ་རིམ་སེམས་དང་བསྲེས་ནས་འབད་
པ་ཡིན། དེ་ལྟར་ཤེས་ན་རྒྱལ་བའི་རྗེས་འཇུག་སྟེ། ལུང་དང་རྟོགས་པའི་ཡོན་ཏན་
མཉམ་དུ་འཕེལ། བཤད་དང་སྒྲུབ་པའི་བསྟན་པ་གཉིས་ཆར་ཟིན། བསྟན་དང་
འགྲོ་བའི་དོན་ཆེན་འགྲུབ་པར་ངེས།། སྙིགས་མའི་དུས་འདིར་རྒྱལ་བསྟན་ཡོངས་
རྫོགས་ཀུན།། སྐལ་ལྡན་འཇུག་ངོགས་གཅིག་ཏུ་ལེགས་བསྡུས་པ། ཀུན་མཁྱེན་བླ་
མའི་གསུངས་ལས་གཞན་མེད་པས། ཨེ་མ་བློ་ཐག་འདི་ལ་བཅད་ན་ལེགས།། ཀྱེ་
ལགས་རྙེད་དཀའ་ཡིད་བཞིན་ནོར་བུའི་མཛོད།། རང་དབང་མཇལ་བའི་སྐལ་
བཟང་འདི་ཐོབ་ཚེ། པད་མའི་རྫིང་ལ་ངང་པའི་ཚོགས་བཞིན་དུ།། འཁྲུལ་མེད་
ལམ་ལ་འཇུག་པ་ཅིས་མི་སྤྲོ། དམུས་ལོང་བལྟ་བའི་མིག་དང་ལྡན་པའམ།། དབུལ་
པོ་རིན་ཆེན་གཏེར་དང་འཕྲད་པ་བཞིན།། སྔོན་བསགས་བསོད་ནམས་ཟོང་གིས་
ཁུག་པའི་མགྲོན།། འདི་འདྲར་སྤྱོད་དུ་ཡོད་པ་སྐལ་བ་བཟང་།། ལེགས་བཤད་
གསུང་གི་ཆ་ཤས་རེ་རེས་ཀྱང་།། སྙིང་ལ་ཐར་པའི་བདུད་རྩི་མཆོག་སྦྱིན་ན། ཡོངས་
རྫོགས་གཞུང་ལ་ཐོས་བསམ་སྒོམ་པ་རྣམས།། གཏན་བདེ་ཚེ་འདིར་ཟིན་པ་སྨོས་
8



ནམ་མཁའ་མཛོད་ཀྱི་སྒྲུབ་སྐོར།
ཅི་དགོས།། སྟོན་པས་ལེགས་གསུངས་བོན་སྒོ་ཇི་སྙེད་པ།། སྙིང་པོའི་གཞུང་བཟང་
འདི་ལས་གཞན་མེད་ན།། ཚུལ་འདི་སུས་འཛིན་བོན་སྡེ་ཡོངས་རྫོགས་ཀུན།།
འཛིན་སྐྱོང་སྤེལ་བའི་བསོད་ནམས་ངེས་པར་མཉམ།། དེ་ཕྱིར་རྒྱལ་བའི་བཀའ་
དང་དབྱེར་མེད་པའི།། ལེགས་བཤད་འདི་འདྲ་རྙེད་པར་དཀའ་བས་ན།།
སེམས་
ལྡན་ཡོད་ན་གཞུང་བཟང་འདི་དག་ལ།། འཆད་ཉན་སྒྲུབ་ལ་འབད་པའི་དུས་མིན་
ནམ། དོན་བརྒྱུད་རྟོགས་པའི་མན་ངག་གནད་ཟབ་ཅིང་། རྒྱུད་གསུམ་ཐེག་
པའི་འཇུག་སྒོ་རྒྱ་ཆེ་བ། རྒྱལ་བསྟན་ཡོངས་སུ་རྫོགས་པའི་སྐྱེད་ཚལ་འདིར། ཉམས་
བག་ཕབ་ན་ད་ནི་འབེབས་ཀྱང་འཚལ། མཁས་པའི་གཞུང་རྣམས་ཀུན་གྱི་མཐར་
ཐུག་ཅིང་། གྲུབ་པའི་གདམས་ངག་སྟོང་གི་བཅུད་འདུས་པ།། ལེགས་གསུང་ནོར་
བུའི་གྲམ་པ་རྡོལ་བའི་ཚེ།། ལོངས་སུ་སྤྱོད་འདོད་འདི་ལ་སྤྱོད་པར་མཛོད།། བདག་
ཀྱང་གཞུང་བཟང་འདི་རྣམས་ལེགས་མཇལ་བས།། རང་གི་སེམས་ལ་ངེས་ཤེས་
གཏིང་ནས་སྐྱེས། དམ་ལྡན་སྐྱེས་བུ་ཁྱེད་དང་ཁྱེད་རྣམས་ཀྱིས།། ཚུལ་བཞིན་སྤྱོད་
དང་དོན་གཉིས་འགྲུབ་པར་ངེས།། རྒྱལ་དང་རྒྱལ་སྲས་ཀུན་གྱི་གཤེགས་པའི་
ཤུལ།། སྐལ་ལྡན་རྣམས་ཀྱི་འཇུག་བྱ་མ་ནོར་བ། ཀུན་མཁྱེན་བླ་མའི་གཞུང་ལས་
གཞན་མེད་པས།། ཕྱི་རབས་རྣམས་ཀྱང་ཚིག་འདི་གསན་པར་ཞུ། དྲིན་ཆེན་བླ་
མའི་གསུང་གསང་བདུད་རྩིའི་བཅུད།། ནགས་འདབ་དབེན་པར་ཉམས་སུ་མྱོང་
བའི་གཏམ།། སྙིང་གི་ཟུངས་སུ་ཕུལ་འདི་བཞེས་ནས་ཀྱང་།། སླར་ཡང་ཡི་རངས་
མེ་ཏོག་ཅིས་མི་སྩོལ།།
འོས་པའི་འབེལ་མཆིད་ཚུལ་བཞིན་སྨྲ་བའི་ངག །
རང་བཞིན་མ་སྦས་གསང་པོར་གཏམ་དུ་བྱས།།
9



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཚུལ་འདི་མཐོང་བས་སྐལ་ལྡན་གཞན་རྣམས་ཀྱང་།།
རྣམ་དག་ལམ་ལ་འཇུག་པའི་རྒྱུར་གྱུར་ཅིག །
བདག་ཀྱང་འདི་ནས་སྐྱེ་བ་ཐམས་ཅད་དུ།།
རིགས་བདག་བླ་མ་རྗེ་དང་མི་འབྲལ་བར།།
གང་འདུལ་ཕྲིན་ལས་སྤེལ་བའི་བྲན་གྱུར་ནས།།
ཁྱེད་བསྟན་སྲིད་པ་གསུམ་དུ་སྣང་བྱེད་ཤོག །
ཅེས་པའང་དེ་ལྟ་བུ་ཞིག་རང་ཉིད་ནས་ཀྱང་ཡིད་ཡུལ་དུ་ཡོད་པ་ལ་ཉེ་བར་ཨ་མདོ་ནས། ༧ ཏྲེ་ཚང་
སྤྲུལ་པའི་སྐུ་རིན་པོ་ཆེས་ཆེད་དུ་བསྐུལ་ཞིང་། རྗེས་མཐུན་གླིང་དབོན་ཚེ་དབང་གཡུང་དྲུང་སོགས་གཤེན་
སྡེ་སུམ་ཅུ་སྐོར་གྱིས་གསུང་ཡིག་རྟེན་དང་བཅས་པས་ཉེ་བར་བསྐུལ་བ་ལྟར། སྙིགས་དུས་ཀྱི་བོན་སྨྲ་བའི་
བཙུན་པ་ཁོད་སྤུངས་དབྲ་སྟོན་ངག་དབང་སྐལ་བཟང་བསྟན་པའི་རྒྱལ་མཚན་ཞེས་འབོད་པའི་གྱི་ན་བ་
དེས་རང་གནས་སྒྲུབ་སྡེ་བྱང་ཆུབ་ཡང་རྫོང་གི་བསམ་གཏན་གྱི་ཁང་བུར་བྲིས་པའི་ཡི་གེ་པ་ནི་རང་སློབ་རིགས་
ལམ་སྨྲ་བ་གཡུང་དྲུང་ཚུལ་ཁྲིམས་སོ་དགེའོ། །



ནམ་མཁའི་མཛོད་ཀྱི་སྒྲུབ་སྐོར།
རྫོགས་ཆེན་ནམ་མཁའ་མཛོད་ཀྱི་རྩིས་བྱང་མེ་ཏོག་ཕྲེང་
བ་ཞེས་བྱ་བ་བཞུགས་སོ།།
༄༅། ། མུ་མེད་ཞིང་གི་མགོན་པོ་གཤེན་ལྷ་འོད།།
དབྱེར་མེད་རྗེ་བཙུན་བླ་མ་ལ་འདུད་ནས།།
རྫོགས་ཆེན་ནམ་མཁའ་མཛོད་ཀྱི་རྩིས་བྱང་སྤེལ།།
གདམས་པ་འདི་ལ་མོས་རྣམས་གཟིགས་པར་མཛོད།།
འདི་ལ་གཉིས། འདོན་ཆ་དང་། ཁྲིད་དང་གདམས་སྐོར་རོ། །དང་པོ་ལ། ༼ཀི ༽
པ་ལ་བདེ་འདུས་ཀྱི་སྔོན་འགྲོ་སྦྱོར་བའི་བོན་བདུན་རྗེས་བྱ་དང་བཅས་པ། ༈
པ་ལ་གསོལ་འདེབས་བྱིན་རླབས་གོང་བུ། ༼གི༽ པ་ལ་བརྒྱུད་ཕྱག་འོད་གསལ་
དྲ་བ་དང་། ཚོཊ་གླུ་རྩ་གསུམ་དཀྱིལ་འཁོར་དགྱེས་པའི་མཆོད་དབྱངས། ༼ང་
པ་ལ་མཆོད་པའི་རྒྱན་ཕྲེང་པདྨའི་དོ་ཤལ། ༼ཅི༽ པ་ལ་བདེ་གཤེགས་འདུས་
པའི་སྒྲུབ་པ་ཀུན་བཟང་ཐུགས་ཏིག ༼ཆི༽པ་ལ་ཚོགས་མཆོད་རིན་ཆེན་གཏེར་
ཆེན། ༼ ཇི༽ པ་ལ་བརྒྱུད་སྐོང་ཐུགས་རྗེས་མྱུར་གཟིགས། ༼ཉི༽པ་ལ་ཡན་ལག་
བཞི་ལྡན་སྐོང་བ། ༼ཏི༽ པ་ལ་རྩ་གསུམ་གྱི་སྐྱབས་སེམས་གསོལ་འདེབས་དབང་
བཞིའི་ཆུ་རྒྱུན། ༼ ཐི༽པ་ལ་རྩ་གསུམ་བརྒྱུད་ཕྱག་བྱིན་རླབས་ཀུན་འབྱུང། ༼དི༽
པ་ལ་རིག་འཛིན་འདུས་པའི་སྒྲུབ་པ། ༼ནི༽ པ་ལ་གསས་མཁར་མཆོག་ལྔའི་
སྒྲུབ་པ།༼ པི༽ པ་ལ་མཁའ་འགྲོ་ཀུན་འདུས་སྒྲུབ་པ། ༼ཕི༽ པ་ལ་ཚོགས་བསྡུས་
ཚོགས་གཉིས་མཛོད་ཁང་དང་། ཚོགས་བསྡུས་སྤྱིར་རྒྱུག་གཉིས། ༼བི༽ པ་ལ་ཞི་
རྒྱས་དབང་དྲག་དགོངས་འདུས་སྒྲུབ་པ་དང་། ལུས་སྦྱིན་མཁའ་འགྲོའི་གད་
1༔



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྒྱང་། ༼ མི༽ པ་ལ་ལས་བཞི་རྒྱུན་ལྔའི་སྦྱིན་སྲེག་ཆ་ལག ༼ཙི༽ པ་ལ་ལས་བཞི་
རྒྱུན་ལྔའི་སྦྱིན་སྲེག ༼ ཚི༽ པ་ལ་སྲིད་པ་རྒྱལ་མོའི་གསང་སྒྲུབ། ༼ཛི༽ པ་ལ་སྲིད་
རྒྱལ་གསང་བསྐུལ། ༼ཝི༽ པ་ལ་བཀའ་བརྒྱུད་བླ་མ་
པ་ལ་བཀའ་བརྒྱུད་བླ་མ་རྣམས་ཀྱི་ཚོགས་བརྒྱུད་པ་
རྐང་ཐོན། ༼ཞི༽ པ་ལ་བདེ་འདུས་འཛབ་ཀྱི་ཤོག་ཆུང་། ༼ཟི༽ པ་ལ་མྱོང་གྲོལ་
རིལ་བུའི་སྒྲུབ་ཐབས། ༼འི་༽ པ་ལ་རིག་འཛིན་ཚེ་ཡི་སྒྲུབ་པ། ༼ ཡི༽ པ་ལ་
མཆོག་ལྔའི་སྦྱིན་སྲེག་བྱ་ཐབས། ༼རི༽ པ་ལ་ལས་བཞི་མཁའ་འགྲོའི་དམིགས་
རིམ། ༼ལི༽པ་ལ་སྨོན་ལམ་སངས་རྒྱས་ཞིང་བགྲོད། ༼ ཤི༽ པ་ལ་བྱམས་མའི་
མཎྜལ་བཞི་ཆོག ༼ སི༽ པ་ལ་བར་དོའི་ངོ་སྤྲོད་གསེར་གྱི་མེ་ལོང་། ༼ཧི༽ པ་
ལ་དཀོན་མཆོག་ར་མདའ་སྦྲན་པ། ༼ ཨི༽ པ་ལ་སྨོན་ལམ་ཡིད་བཞིན་ཀུན་
འགྲུབ། ༈ ༼ཀི༽ པ་ལ་བདེ་འདུས་དང་སྐུ་གསུམ་རང་ཤར་གྱི་གཏོར་མ་བཅའ་
ཐབས། ༼ ཁེ༽ པ་ལ་བདེ་འདུས་ཟིན་རིས་ཤེལ་དཀར་མེ་ལོང་། ༼གོ༽ པ་ལ་
ལས་བཞི་རྒྱུན་ལྔའི་ཟིན་རིས་གསལ་བའི་མེ་ལོང་། ༼ང༽ པ་ལ་སྐུ་གསུམ་རང་ཤར་
དབང་བཞིའི་ཟིན་རིས་འཕྲུལ་གྱི་མེ་ལོང་། ༼ཅི༽ པ་ལ་བདེ་ཆེན་ཞིང་སྒྲུབ་ཟིན་
རིས་རིག་པའི་མེ་ལོང་། ༼ཚེ༽ པ་ལ་སྤྲོས་བཅས་དབང་ཆོག་ལུང་གི་སྒྲོན་མ།
༼ཇོ༽ པ་ལ་སྤྲོས་མེད་དབང་ཆོག་དོན་གསལ་སྒྲོན་མ། ༼ཉུ༽པ་ལ་ཤིན་ཏུ་སྤྲོས་
མེད་དབང་ཆོག་གསལ་བའི་སྒྲོན་མ། ༼ཏི༽ པ་ལ་རབ་ཏུ་ སྤྲོས་མེད་དབང་ཆོག་
རིག་པའི་སྒྲོན་མ། ༼ ཐེ༽ པ་ལ་རིག་འཛིན་འདུས་པའི་དབང་ཆོག ༼དོ༽ པ་ལ་
མཆོག་ལྔའི་དབང་ཆོག ༼ནུ༽ པ་ལ་མཁའ་འགྲོ་ཀུན་འདུས་དབང་ཆོག ༼པ༽
པ་ལ་དཀོན་མཆོག་གསུམ་རྗེས་སུ་དྲན་པའི་མདོ། ༼ཕེ༽ པ་ལ་བསྙེན་སྨྱུང་གཉིས་ཀྱི་
སྡོམ་ཆོག ༼བོ༽ པ་ལ་གླུད་དང་ཆང་བུ་བསྔོ་ཐབས། ༼མུ༽ པ་ལ་སངས་རྒྱས་རབ་
བདུན་བསྟོད་པ་ནོར་ཕྲེང་། ༼ཙི༽ པ་ལ་བླ་མའི་རྣལ་འབྱོར་འདོད་འབྱུང་བུམ་
12



ནམ་མཁའ་མཛོད་ཀྱི་སྒྲུབ་སྐོར།
བཟང་དང་། ཤར་རྫ་པའི་སྐྱེས་ཕྲེང་གསོལ་འདེབས། སྟོན་པ་ཡེ་གཤེན་གཙུག་ཕུད་ཀྱི་
ལུང་བསྟན་པའི་གསོལ་འདེབས།༼ཚེ༽པ་
༽པ་ལ་ངག་འདོན་བསླབ་གསུམ་རིན་ཆེན་འདྲེན་
པའི་ཤིང་རྟ། བྱང་སྡོམ་ཆོག་བསྡུས་པ་དང་བཅས་པ། ༼ཛོ༽པ་ལ་བླ་སྒྲུབ་འདོད་འབྱུང་
རིན་ཆེན། ཆ་ལག་དང་བཅས་པ།༼ཝུ༽པ་ལ་ལས་དང་པོ་བའི་སེམས་སྐྱོང་ཐབས།
པ་ལ་ཞིང་སྨོན་རྣམ་མཁྱེན་གྲོང་འཇུག ༼ ཟེ༽ པ་ལ་ཞིང་སྨོན་ཐུགས་རྗེའི་ཉག་ཐག ༼འོ༽
པ་ལ་བོན་སྐུའི་སྨོན་ལམ་གཏི་མུག་གཉིད་སྐྲོག ༼ཡུ༽ པ་ལ་མདོ་འདུས་བསྔོ་བ། ༼
པ་ལ་གསོལ་འདེབས་མཆོག་ཐུན་སྦྲང་ཆར། ༼ལེ༽ པ་ལ་ངག་བསྡོམ་གསེར་གྱི་ཐ་རམ།
༼ ཤོ༽ པ་ལ་སྐུ་གསུམ་རང་ཤར་གྱི་རྩིས་བྱང་གསེར་གྱི་ཕྲེང་བ། ༼སུ༽པ་ལ་ནམ་མཁའ་
མཛོད་ཀྱི་འདོན་ཆ་དང་ཁྲིད་སྐོར་གྱི་རྩིས་བྱང་མེ་ཏོག་ཕྲེང་བ། ༼ཧི༽པ་ལ་བརྒྱུད་རིམ་
ཤེལ་དཀར་ཕྲེང་བ་འདི་ཉིད་དོ། ༼ ཨེ་༽ པ་ལ་བསྟན་འབར་མ་བཅས་སོ།། ༈ གཉིས་པ་
ཁྲིད་དང་གདམས་སྐོར་གྱི་རྩིས་བྱངལ། ༼ཀ༽ པ་ལ་ཡང་ཟབ་ནམ་མཁའ་མཛོད་ཀྱི་བོན་
འཆད་མཁས་པའི་མགུལ་རྒྱན། ༼ཁ༽པ་ལ་རྫོགས་པ་ཆེན་པོའི་ལམ་གྱི་རིམ་པའི་ཁྲིད་
ཡིག་ཀུན་བཟང་སྙིང་ཏིག ༼ག༽པ་ལ་རྒྱུན་སྤྱོད་ཡིད་བཞིན་ནོར་བུ། ༼ང༽ པ་ལ་རྩ་རླུང་
གནད་ཀྱི་ཞལ་ཤེས། ༼ཅ༽པ་ལ་སྙན་རྒྱུད་རྩརླུང་འཁྲུལ་འཁོར། ༼ཅ༽པ་ལ་ཁང་བརྩེགས་
མཆོད་རྟེན་ལག་ལེན་སྐབས་བཅུ་པ་དང་
། ལྷོ་གཏེར་ཤོག་གཅིག་དང་བཅས་པ། ༼ཆ༽
པ་ལ་སཱཙྪ་རིགས་ལྔའི་དཀྱིལ་ཆོག ༼ཆ༽ པ་ལ་དྲི་མེད་དགེ་བསྙེན་ཐེག་པའི་སཱཙྪའི་ཆོ་
༼ཇ༽ པ་ལ་གཏམཐོས་རིན་ཆེན་ཕྲེང་ག ༼ཉ༽ པ་ལ་ཚོགས་ཀྱི་རྣམ་བཤད་མུ་ཏིག་
དྲུག ༼ཏ༽པ་ལ་དབུས་གཏེར་གྱི་ཐེག་དགུའི་གྲུབ་མཐའི་རྣམ་གཞག ༼ཐ༽ པ་ལ་ལྟུང་
བཤགས་ཁྲིད་རིམ་བསྒོམ་ཐབས་གསལ་བའི་སྒྲོན་མེ། ༼ཨ༽ པ་ལ་བསྟན་གྲགས་
བརྒལ་ལན་ལྷ་མི་དགྱེས་པའི་འབེལ་གཏམ་བཅས་པས་རྫོགས་སོ། ། ཞེས་པ་འདིའང་ཤར་
རྫའི་བྱ་བྲལ་བཀྲ་ཤིས་རྒྱལ་མཚན་གྱིས་དབེན་གནས་བདེ་ཆེན་རི་ཁྲོད་དུ་སྦྱར་བ་དགེའོ། །ཐ་ཚན་མུ་ཙུག་སྨར་རོ། །
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བླ་སྒྲུབ་འདོད་འབྱུང་རིན་ཆེན་ཅེས་བྱ་བ་བཞུགས་སོ།།
༄༅ཀ ཉག་གཅིག་ཀློང་ལ་ཕྱག་འཚལ་ལོ། རྣལ་འབྱོར་ཚོགས་གཉིས་རྫོགས་པ་དང་། མཆོག་ཐུན་དངོས་གྲུབ་ཞུ་བའི་
ཕྱིར།། དཔོན་གསས་བླ་མའི་སྒྲུབ་པ་བསྟན། བུམ་པ་རྟེན་རྫས་ལ་སོགས་པ། རྩོལ་བཅས་ལས་ལ་མ་ལྟོས་པར། རྩོལ་
མེད་རང་རིག་ཞིང་ཁམས་སུ།། དབྱིངས་རིག་ཡེ་ཤེས་ལྷ་ཚོགས་རྣམས།། མ་འདྲེས་ཡོངས་སུ་གསལ་གདབ་ལ། ཐོག་
མར་ངག་ནུས་བསྐྱེད་པ་ནི། རང་ཉིད་བླ་མ་གཤེན་ལྷ་ཡི།། མགྲིན་གསང་སྔགས་ཀྱི་འཁོར་
ལོ་ལས། འོད་འཕྲོས་རང་གཞན་ངག་སྒྲིབ་སྦྱོང་། གསུང་གི་ལྷ་སྔགས་གྲུབ་པར་
བསམ།། དེའི་ངང་ནས། ཨ་ཨཱ། ཨི་ཨཱི། ཨུ་ཨཱུ། རྀ་རཱི། ལི་ལཱི། ཨེ་ཨཻ། ཨོ་ཨཽ། ཨཾ་ཨ །
ཀ་ཁ་ག་གྷ་ང་། ཙ་ཚ་ཛ་ཛྷ་ཉ། ཊ་ཋ་ཌ་ཌྷ་ཎ། ཏ་ཐ་ད་དྷ་ན། པ་ཕ་བ་བྷ་མ། ཡ་
ར་ལ་ཝ། ཤ་ཥ། ས་ཧ། ཀྵ། ཅེས་སོགས་ཉེར་གཅིག་བར་དུ་བརྗོད། གཉིས་པ་སྐྱབས་སུ་འགྲོ་བ་ནི།།
སྐྱེ་མེད་གདོད་དག་བོན་གྱི་སྐུ།། འགག་མེད་ལྷུན་གྲུབ་རྫོགས་པའི་སྐུ། གཉིས་མེད་
རང་ཤར་སྤྲུལ་པའི་སྐུ།། སྐུ་གསུམ་ཀློང་དུ་སྐྱབས་སུ་མཆི།། གསུམ་པ་སེམས་མཆོག་བསྐྱེད་པ་
ནི། བརྗོད་དུ་མེད་པའི་གཤིས་ལུགས་ལ། སངས་རྒྱས་སེམས་ཅན་མཉམ་པར་གནས།།
ཐམས་ཅད་བོན་སྐུ་མངོན་ལྡང་སྟེ།། དང་པོའི་སངས་རྒྱས་དངོས་སུ་གྱུར།། བཞི་པ་
མཚམས་བཅད་འདི་ལྟར་ཏེ། རང་རིག་གཉུག་མའི་ཞིང་ཁམས་སུ།། རིག་རྩལ་འགག་མེད་
ཆོ་འཕྲུལ་དུ།། གང་ཤར་བདེན་མེད་སྒྱུ་མའི་ཉམས།། མ་སྤང་གནས་དག་ངང་དེར་
དེངས།། ལྔ་པ་གསོལ་བ་འདེབས་པ་ནི། སྨྲ་བསམ་བརྗོད་བྲལ་བདེ་ཆེན་ཞིང་།། རང་རིག་
ང་ཤར་བླ་མ་ལ།། གསལ་སྒྲིབ་མེད་པར་གསོལ་བར་འདེབས།། འཁྲུལ་པ་རང་
དག་ཨེ་མ་ཧོ།། དྲུག་པ་མངོན་རྟོགས་བསྒོམ་པ་ནི། བདག་མདུན་འཇའ་གུར་པད་ཟླའི་སྟེང་།།
དྲིན་ཅན་བླ་མ་ཀུན་ཏུ་བཟང་། དཀར་གསལ་རྫོགས་སྐུའི་ཆས་ཀྱིས་སྤྲས། ལས་
14



ནམ་མཁའ་མཛོད་ཀྱི་སྒྲུབ་སྐོར།
བཞིའི་ལྷ་ཚོགས་འཁོར་དང་བཅས།། སྟོང་ཉིད་ངང་དུ་ལམ་མེར་གསལ།། ཡེ་
ཤེས་སེམས་དཔའ་གཉིས་མེད་ཐིམ།། བདུན་པ་དབྱིངས་ནས་སྤྱན་དྲངས་ནི།། ཀ་དག་སྤྲོས་
བྲལ་ཞིང་ཁམས་ནས།། གཉུག་མ་རང་ཤར་བླ་མ་ཡང་།། བརྗོད་མེད་དོན་གྱི་སྐུར་
བཞེངས་ལ།། འདིར་གཤེགས་བདག་ལ་བྱིན་གྱིས་རློབས།། དེ་ནས་བཞུགས་སུ་གསོལ་བ་ནི།།
ཡེ་གྲོལ་བླ་མ་གཙོ་དང་འཁོར།། མཉམ་གྲོལ་བདེ་བའི་དཀྱིལ་འཁོར་དུ།། རང་
གྲོལ་ཐབས་ཤེས་ཉི་ཟླའི་གདན།། མཐའ་གྲོལ་ཆེན་པོར་བཞུགས་སུ་གསོལ།། བརྒྱད་
པ་ལྟ་བའི་ཕྱག་འཚལ་ཏེ།། མཐའ་བྲལ་བདེ་བ་ཆེན་པོའི་ཞིང་།། དམིགས་མེད་དོན་གྱི་ལྷ་
ཚོགས་ལ།། རང་རིག་རང་གསལ་བརྡ་ཕྱག་འཚལ།། གཉིས་འཛིན་རྟོག་པ་བྱང་
གྱུར་ཅིག །དགུ་པ་བཤགས་པ་བྱ་བ་ནི།། འཁོར་འདས་དབྱེར་མེད་རོ་གཅིག་ཀློང་། དགེ་
དང་སྡིག་མེད་མཉམ་པ་ཉིདམ་རྟོགས་གཉིས་འཛིན་འཁྲུལ་པའི་བློ།། དགག་
སྒྲུབ་བྲལ་བའི་ངང་དུ་བཤགས། བཅུ་པ་ཕྱི་མཆོད་འབུལ་བ་ནི།། སྐྱེ་མེད་གདལ་པའི་ཞིང་
ཁམས་སུ།། འགག་མེད་སྣང་བའི་འཆར་
ཆར་ཚུལ་ཀུན།། གང་ཡང་སྤང་བླང་མེད་པ་རུ།།
རང་རིག་བླ་མ་རྗེ་ལ་འབུལ།། བཅུ་གཅིག་ནང་མཆོད་འབུལ་བ་ལས།། དང་པོ་གཏོར་མ་འབུལ་བ་ནི།།
བོན་ཉིད་ཡངས་པའི་གཏོར་གཞོང་དུ། བོན་ཅན་མཚན་མའི་གཏོར་མས་བཀངས།
གཉིས་མེད་རོལ་པའི་རྒྱུན་གྱིས་བརྒྱན།། རང་རིག་བླ་མ༑ གཉིས་པ་རཀྟ་འབུལ་བ་ནི།།
སྣང་སྟོང་དབྱེར་མེད་སྣོད་ནང་དུ།། རྟོགས་པའི་རཀྟ་མཁར་མཐར་འཕྱུར།། ཉམས་
མྱོང་དོན་གྱི་འོད་ཟེར་འཕྲོ། རང་རིག་བླ་ གསུམ་པ་བདུད་རྩིའབུལ་བ་ནི། སྟོང་ཉིད་རང་
གྲོལ་ཀ་པཱ་ལར།། ཚད་མེད་སྙིང་རྗེའི་བདུད་རྩི་ཁོལ། བདེ་ཆེན་རང་འབར་རོ་
བརྒྱར་ལྡན།། རང་རིག་བླ༔ བཅུ་གཉིས་གསང་མཆོད་འབུལ་བ་ལས། དང་པོ་སྦྱོར་མཆོད་འདི་ལྟར་
འབུལ། སྟོང་པ་ཡུམ་གྱི་མཁའ་གསང་དུ།། གསལ་བ་ཡབ་ཀྱི་མདའ་བསྔགས་པས།
དབྱེར་མེད་དོན་གྱི་དགའ་བཞི་རྒྱས།། འཁོར་འདས་མིང་བྲལ་ཨ་ལ་ལ།། གཉིས་པ་
15



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྒྲོལ་མཆོད་འབུལ་བ་ནི།། ཀུན་བརྟགས་སྲིད་པའི་གྲོང་ཆེར་ཆེའི།། བདག་འཛིན་འཁྲུལ་
པའི་འགྲོ་བ་ཀུན།། བདག་མེད་མཚོན་ཆ་རྣོན་པོ་ཡིས། ཀློང་ཆེན་བོན་ཉིད་དབྱིངས་
སུ་བསྒྲལ། བཅུ་གསུམ་ལྟ་བའི་མཆོད་པ་ནི། འགྱུར་མེད་ལྟ་བའི་སྣོད་ཡངས་སུ། དམིགས་
མེད་སྒོམ་པའི་མཆོད་སྤྲིན་གཏིབ། འཛིན་མེད་སྤྱོད་པའི་འོད་ཟེར་འཕྲོ།། བདག་
མེད་ཀུན་བཟང་ལྷ་ལ་འབུལ།། བཅུ་བཞི་འཛབ་བསྒོམ་འདི་ལྟར་བྱ། རང་ཉིད་གཤེན་ལྷའི་
ཐུགས་མཛོད་ཨ སྙིང་པོ་སྔགས་ཀྱིས་བསྐོར་བ་ལས།། འོད་འཕྲོས་སྣོད་བཅུད་
མཚན་མ་སྦྱོང་།། ཐམས་ཅད་ལྷ་སྐུ་ཕྱག་རྒྱ་ཆེ།། ཨ་ཨཾ་ཧཱུྃ་ཨཱ་ཨ་དཀར་ས་ལེ་འོད་
ཨ་ཡང་ཨཾ་འདུ།། ཅེས་བཟླས་སོ།། དེ་ནས་ཤེས་རབ་བྱམས་མ་ལ། རང་ཉིད་ཤེས་རབ་བྱམས་མ་
ཡི།། ཐུགས་ཀར་པད་ཟླར་ཡི་གེ་ཨཱི ༔ སྔགས་ཀྱི་ཕྲེང་བས་བསྐོར་བ་ལས། ཉི་ཟེར་
ལྟ་བུའི་འོད་ཟེར་འཕྲོས། རང་གཞན་སྒྲིབ་གཉིས་ཀུན་བཅོམས་ནས།། བྱམས་
མའི་སྐུ་རུ་མངོན་དུ་གྱུར།། ༀ ་མ་བ་མ་དེ་མ་ཧི་མོ་ཧ་ཨེ་མ་ཧོ་མ་ཡེ་རུ་པ་ཡེ་ཏ་འདུ་
འདུ་སཱཧཱ ཅེས་བཟླས་སོ། དེ་ནས་གསང་མཆོག་སྔགས་འཁོར་ནི། བདག་ཉིད་གསང་མཆོག་གསལ་
བ་ཡིས།། སྙིང་པོ་བཟླས་པས་སྣོད་བཅུད་ཀུན།། འོད་དང་ཟེར་གྱི་རྣམ་པ་རུ།།
བོན་ཉིད་ཆེན་པོ་གསུམ་གྱི་ངང་། དངོས་མེད་སྟོང་པའི་རང་བཞིན་དུ།། མཚན་
མེད་སྨོན་པ་མེད་པར་བསམ།། བསྭོ་ཨཽ་པཱུས་པ་ལི་དྷ་བ་དྷི་ལ་སཱཧཱ་ནི་རི་མ་རམ་ཧཱི་
ལམ་འདུ་ཨ་ཨཾ ་ཧཱུྃ་ཕཊ་སྭཱཧཱ།། ཅེས་བཟླས་སོ།། སྐུ་མཆོག་དབལ་གསས་རྔམ་པ་ལ། བདག་ཉིད་
དབལ་གསས་རྔམ་པ་བསྒོམ། ཐུགས་ཀར་ཉི་ཟླ་པདྨའི་སྟེང་།། ཨ་མ་ཟུང་གཅིག་
སྔགས་ཀྱིས་བསྐོར།། མེ་སྟག་ཚྭ་ཚྭའི་འདུ་འཕྲོ་ཡིས།། སྣོད་བཅུད་མ་ལུས་ཀུན་
བསྲེགས་ནས། འབར་བ་ཁྲོ་བོའི་ཞིང་དུ་གྱུར།། བསྭོ་ༀ ་ཨ་ཐུན་ཉེ་ལོ་ཡོ་ཐུན་
སྤུངས་སོ་ཐད་དོ་ཐུན་ཨཱ་མ་མ་ཧ་ལ་རམ་ཛ་ཐུན་ཕྱོགས་ཐུན་བྱོ།། ཅེས་བཟླས་སོ།། གསུང་
མཆོག་ལྷ་རྒོད་སྔགས་འཁོར་ནི།། བདག་ཉིད་ལྷ་རྒོད་ཐོག་པ་བསྒོམ།། སྔགས་ཀྱི་འབྲུག་སྒྲ་
I6



ནམ་མཁའ་མཛོད་ཀྱི་སྒྲུབ་སྐོར།
སྒྲོགས་པ་ཡིས། གཟའ་གདོན་དྲེགས་ཚོགས་མ་ལུས་ཀུན། ཁྲག་སྐྱུགས་གན་སྦུབས་
བརྒྱལ་ནས་སུ། མགོ་བོ་ཚལ་པ་བརྒྱར་འགས་ཏེ། ཤེས་པ་ལྷ་རུ་གྱུར་པར་བསམ།།
བསྭོ་ཨཱི་ཨ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན་ཧེ་རགྷ་གེ་དུ་གྲན་ལ་ཐུན་བློ་
ཐུན་སྦྱོ། ཅེས་བཟླས་སོ། ཐུགས་མཆོག་ཁྲོ་རྒྱལ་མཁའ་འགྱིང་ལ། བདག་ཉིད་གཙོ་མཆོག་མཁའ་
འགྱིང་བསྒོམ།། ཐུགས་ཀར་ཨ་མ་ཟུང་གཅིག་ལ།། སྔགས་ཀྱི་གཡས་སུ་འཁོར་བ་
ལས།། འོད་ཟེར་གནམ་ལྕགས་ཞུན་མ་ལྟར།། རབ་འཕྲོས་མེ་དཔུང་གཞལ་ཡས་སུ།།
ཁྲོ་ཆུང་འབུམ་གྱིས་ཁེངས་བར་བསམ།། བསྭོ་ཨཱི ཨ་ཐུན་ཉེ་ལོ་ཡོ་ཐུན་སྤུངས་སོ་
ཐད་དོ་ཐུན། ཧ་ལ་རམ་ཐུན་ཆ་ལ་འདར་ཤག་ཡེ་ཐུན་ཨ་མ་ཛ་ལ་སད་ཐུན་ཁ་ཐུན་
ཁ་ཐུན་བྱོ་། ཅེས་བཟླས་སོ།། ཡོན་ཏན་དབལ་ཆེན་གེ་ཁོད་ལ། བདག་ཉིད་དབལ་ཆེན་ཐུགས་
ཀ་རུ།། ཉི་ཟླ་པདྨའི་གདན་སྟེངས་སུ།། ཨེ་ལས་སྔགས་འཕྲེང་གཡས་སུ་འཁོར།།
མེ་དཔུང་ཐོག་མཚོན་རབ་འཕྲོས་པས།། རང་གཞན་སེམས་ཅན་ཐམས་ཅད་ཀྱི།།
ལས་དང་ཉོན་མོངས་སྲེག་པར་བསྒོམ།། གྱེར་ཁོད་ལམ་ཞུང་ཅི།། གྱེར་ཁོད་ལུམ་
ཞུང་ཅི།། ཧ་པྲ་ཏ་པུ་ཅི།། རུ་པྲ་ཡང་ལ་ཚེམས།། ལན་རྒྱ་ཝང་ཅི་ན།། ལན་རྒྱ་རྒྱུང་
ནེ་སྤུངས།། ནི་ལོ་རྒྱུང་སྤུང་ཅི།། ནི་ལོ་ཡུ་སྤུང་ཅི། ཟང་རྩལ་གེ་ཏོ་མེན། གྲན་གྱག་
ཁོད་མ་ཧྲིག །ནམ་རྒྱགས་དྲི་ན་ཧྲིག །གེ་ལོ་མོ་ཟང་ཧྲིག་ཅི་ན།། ཉེ་ལོ་ཨ་རང་ཐད་
ཅི་ན་། ཨུར་ཅི་སྨེ་མ་ཐད་རང་ནི། རུ་རླུང་ཅི་ན་ཐད་མེན། ཤོག་ཏགས་ཅི་ནི་ལོ།།
སུལ་བུལ་ན་ཅི་ན། ཡུ་སྤུང་ཟད་ཁ་ལེ་ལོ་ནི། ཟང་ཟག་ལག་ཅི་ན།། ཕྲུལ་ལག་ཨུ་
རམ་སྤུངས།། མུ་ཕཊ་ཕཊ་ཁྱུང་ཁྱུང་ཧ་ཧ་ཧྲིག་རྦད།། ཅེས་བཟླས་སོ།། འགྱིང་གྱད་མེ་རིའི་
སྙིང་པོ་ནི།། བདག་ཉིད་དབལ་ཆེན་གེ་ཁོད་བསྒོམ།། ཐུགས་ཀར་ཉི་ཟླ་པདྨའི་སྟེང་།།
ཧྲི་ ང་སུམ་གཉིས་ཁ་སྦྱོར་མཐར།། རྩ་བསྙེན་གཡས་སུ་འཁོར་བ་ལས།། འོད་
འཕྲོས་ཕྱི་སྣོད་མེ་རིའི་ཁང་།། ནང་བཅུད་འགྱིང་གྱད་ལྷ་ཚོགས་གྱུར། །ལིག་མིན་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཚར་ཅི་ཧོ་ཆ་རམ། ཁྱིམས་འདུར་ཕོགས་སེ་སྤུངས་སེ་རམ།། གེ་ཁོད་ཕོགས་སེ་
སྤུངས་སེ་རམ། ཨུ་རམ་ཀུ་རམ་སྤེ་རམ། ཉེ་ལོ་ཡོ་ཅི་པིང་ན། ཡི་གེ་པོ་བརླབ་ཆེན་
ཁྱུང་གི་ཕྱུང་།། ནེ་སུམ་ན་ཡི་གེ་པོ་བརླབ་ཆེན་ཁྱུང་གི་ཕྱུང་།། ང་དྲུག་ན་ཡི་གེ་པོ་
བརླབ་ཆེན་ཁྱུང་གི་ཕྱུང་།། ཟུར་རྒྱུད་ན་ཡི་གེ་པོ་བརླབ་ཆེན་ཁྱུང་གི་ཕྱུང་།། ཅེས་བཟླས་
སོ།། ཕྲིན་ལས་དབལ་ཕུར་ནག་པོ་ལས།། མཁའ་འགྱིང་བདུད་འདུལ་མཛབ་འཁོར་ནི། རང་ཉིད་མཁའ་
འགྱིང་བདུད་འདུལ་བསམ། ཐུགས་ཀར་བསྭ་ ལ་བསྙེན་འཛབ་འཁོར།། འོད་
ཟེར་བྱེ་བ་འབུམ་ཕྲག་འཕྲོས།། ཕྱི་སྣོད་ཁྲོ་བོའི་ཞིང་ཁམས་སུ།། ནང་བཅུད་དབལ་
ཕུར་ལྷ་ཚོགས་ནི།། གསང་བ་གསུམ་པ་ཉིད་དུ་བསྒོམ། བསྭཱ་ཨཱི་ཧེ་དྲགྷ་ཏིབ་ཏ་ཀི་
ལིང་ཡཱ ཙ་ཀྲ་མཱ་ར་ཡ། ཨ་པྲ་ཙྪིནྡྷ། ཀྲོ་ཏ་སྟིབ་ཏ། བྷིནྡྷ་སྤོ་ཏ་ལྷན། དབལ་ཕུར་
ནག་པོ་དགྲ་བགེགས་ཀྱི་སྙིང་ལ་ཁ་ཐམ་རྦད་ཐུམ་སྟ་ནན། ཅེས་བཟློས་སོ།། དེ་ནས་འབྲུག་
གསས་འཛབ་འཁོར་ནི།། བདག་ཉིད་འབྲུག་གསས་གསལ་བ་ཡི།། ཐུགས་ཀར་ཡི་གེ་
ཨེ་མཐིང་ནག །བཟླས་པའི་སྔགས་ཀྱིས་བསྐོར་བ་ལས།། མེ་དཔུང་ཐོག་རྒོད་
རབ་འཕྲོས་པས། གདོན་བགེགས་ལོག་འདྲེན་ཀུན་བསྲེགས་ནས།། ཕུར་ནག་སྐུ་
རུ་ཝལ་ཝལ་གྱུར།། བསྭཱ་ཧཱུཾ་ཧེ་དྲགྷ་ཏིབ་ཏ་ཁྱི་ལིང་ཡཱ། ཙཀྲ་མཱ་ར་ཡག ཨ་པྲ་ཙྪིནྡྷ་
ཁྲོ་ཏ་ཏི་སྟ། བྷིནྡྷཔཱུར་པ་དྲ་ཡ། བྷིནྡྷ་སྤོ་ཏ་ལྷན། དབལ་ཕུར་ནག་པོ་དགྲ་བགེགས་
ཀྱི་སྙིང་ལ་ཁ་ཐམ་རྦད། མྱི་མཱ་ར་ཡ་ཁ་རག་བུམ་ལིང་ཐུམ་སྟ་ནན། ཅེས་བཟླས་སོ། །དེ་
ནས་སྟག་ལའི་སྔགས་འཁོར་ནི།། བདག་ཉིད་སྟག་ལ་མེ་འབར་བསྒོམ། ཐུགས་ཀར་ཉི་
གདན་ཧེ ༅ ་སེར་སྐྱ།། སྔགས་ཀྱི་འཕྲེང་བས་བསྐོར་བ་ལས། ཐོག་མཚོན་དབལ་
མེ་འཕྲོས་པའི་གསེང་། དབལ་ཕུར་སྲུང་མས་གནམ་སར་ཁེངས།། རྒྱལ་འགོང་
དམ་སྲི་བརླག་པར་བསམ། །བསྭོ་ཨཱི ་ཧེ་དྲགྷ་ཤཱ་ཧཱུྃ་ཏིབ་ཏ་ཁྲི་ལིང་ཡཱ། ཙཀྲ་མཱ་ར་
ཡ། ཨ་པྲ་ཙྪིནྡྷ་ཁྲོ་ཏ་ཏི་སྟ། བྷིནྡྷ་པཱུར་པ་ཏྲ་ཡ། བྷི་སྤོ་ཏ་ལྷན། ཟིན་ཟེ་ཡ་མ་འུར་
8



ནམ་མཁའ་མཛོད་ཀྱི་སྒྲུབ་སྐོར།
ཆུམ། ཀུག་དུར་པ་ཁུ་ཁུ་ཡ། ནཱ་ག་པྲ་ལ་དུན། མ་མ་རགྲུ་ཀི་ལིང་ཕུར་ཧྲིལ། མུ་
མཱ་ར་ཡ་ཁ་རག་བུམ་ལིང་ཤཱནྟཾ་མཱ་ར་ཡ་ཏི་སྟ་ལྷན། ཅེས་བཟླས་སོ། ། ཁྲོ་བོ་རོལ་པའི་བསྙེན་
འཛབ་ནི།། བདག་ཉིད་ཆེ་མཆོག་རོལ་པར་བསྒོམ། ཐུགས་ཀར་ཧཱུྃ་མཐིང་བསྙེན་
སྔགས་འཁོར། འོད་འཕྲོས་སྡེ་བརྒྱད་གདུག་པ་ཡི། བོད་གཏོང་མཐུ་བྱད་ངན་པ་
རྣམས།། བཟློག་ནས་ཕ་རོལ་རྒོལ་ངན་ཚོགས། གང་གིས་བསྐྱད་དུ་མེད་པར་བསམ།
བསྭོ་ཨཱི་བཛྲ་ཀི་ལི་ཀི་ལ་ཡཱ་ར གྲྭ་བཾ་རུ་ལུ་རུ་ལུ་ཧཱུྃ་བྷོ་ཛ ། ཅེས་བཟླས་སོ། །དེ་ནས་སྤུ་གྲིའི་
སྔགས་འཁོར་ནི།། བདག་ཉིད་ཁྲོ་རྒྱལ་སྟག་མེ་འབར།། ཐུགས་ཀར་བསྔོ ་ལ་བསྙེན་
སྔགས་འཁོར། འོད་འཕྲོས་ཕྱི་སྣོད་གཡུང་དྲུང་དང་།། མཚོན་འཁོར་མེ་རིའི་གུར་
ཁང་གྱུར། དུན་ཙེ་བྱད་མའི་ཆོད་གཏོང་དང་། ཕ་རོལ་རྒོལ་བ་འཇོམས་པར་
བསམ། བསྭཱ་རམ་རམ་ཐིས་ཧཱུཾ་རམ་རམ། ཨཱ་ཧཱུཾ་རམ་རམ། ཧཱུཾ་ཧཱུཾ་རམ་རམ། ཧཱུྃ་
བློ་རམ་རམ། བསྭོ་དུམ་ཐ་བྷོ་བདག་ལ་རགྲུ་སྲུང་ཞིག །ཅེས་བཟླས་སོ། །དེ་ནས་སྤྱི་འདུལ་
འཛབ་བསྙེན་ནི་།། བདག་ཉིད་ཁྲོ་རྒྱལ་སྤྱི་འདུལ་སྐུ།། དམར་ནག་ཁྲོས་པའི་ཆ་བྱད་
ཅན།། དབུ་འབུམ་རྟ་དབུ་དམར་པོ་འབུམ།། ཕྱག་འབུམ་ཞབས་འབུམ་ཡུམ་
ཆེན་འཁྲིལ།། ཞལ་འབུམ་སྔགས་འཛབ་འབྲུག་ལྟར་སྒྲོགས།། སྡེ་བརྒྱད་རྒྱལ་
བསེན་བརླག་པར་བསམ། །བསྭཱ་རམ་རམ་ཨཱ་རམ་རམ་རཀྟ་བཧཱུཾ། ཧ་ཧ་རམ་རམ་
ར་ཡོ་ཛ། བསྭཱ་རམ་རམ་ནམ་ཁྲི་ཡཾ་ཡཾ་རམ་རམ་སད་སད་ཧ་ཧ་ཐིས། བསྭཱ་རམ་
ཐུན་རམ་ཐུན་མ་ཙ་དུ་ཨ་ཡ་ཤ་ལ་ན། རམ་རམ་ཛ་ཛ་རྦད་རྦད་ཐུན་ཐུན་རཀ་ཐུན་
རུ་ཏྲ་ཐུན་ར་ཙ་ཏྲི་དུ་ནན། རམ་ར་ཙ་མ་དུའི་སྙིང་ལ་རཀྵ་ཐུན་རམ་སོད་སོད།
ཨ་ཡ་མ་ར་ཙ་ཏྲི་ཕུ་རུ་ཛ། ཅེས་བཟླས་སོ། །དབལ་གསས་ཁྱུང་ནག་འཛབ་བསྙེན་ནི།། བདག་ཉིད་
དབལ་གསས་གཞུང་བཞིན་བསྒོམ། ཐུགས་ལས་ཁྱུང་ནག་གྲངས་མེད་འཕྲོས།།
ཕྱོགས་མཚམས་སྟེང་འོག་ཐམས་ཅད་ཀུན།། ཁྱུང་ནག་སྤྲུལ་པའི་དམག་གིས་ཁེངས།
19



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀླུ་གཉན་ས་བདག་རྒྱལ་བསེན་ཀུན།། རྗེས་ཤུལ་མེད་པར་བརླག་པར་བསམ། །
བསྲོ་ཐོ་ཡེ་ཐུན་ཉེ་ལོ་ཡོ་ཐུན་གྷར་ན་ཁྱུང་སྤུངས། གྷར་ན་ཁྱུང་ཚེམ། ཁ་ཁ་ཞུང་
ཞུང་། ཁ་ཞག་ཁྱུང་ཡག ཁྲི་ཁྲི་ཁྲོང་ཁྲོང་། ཀླུ་ལ་ཁྱུང་རྔམ། གཉན་ལ་ཁྱུང་སྤུངས།
ས་བདག་ལ་ཁྱུང་བརྡུང་། རྒྱུང་མོ་ལྡི་ཡ་མ། ཨུ་ཡོ་སརྦ་ནཱ་ག་ཤིག་གཏུབས། ཧབ་
ཟ་ཧུབ་འཐུང་། གདོན་ལ་རྦད་ཐུན་ཕྱོགས་ཐུན་སྦྱོ ། ཅེས་བཟླས་སོ། །དབལ་ཁྱུང་དམར་པོའི་
འཛབ་འཁོར་ནི། བདག་ཉིད་དབལ་ཁྱུང་ཐུགས་ཀ་རུ།། ཡི་གེ་ཁྲོ ་ལ་སྔགས་ཀྱི་འཕྲེང་།
གཡས་སུ་འཁོར་ལས་མེ་དཔུང་དང་།། ཁྱུང་ཕྲན་བྱེ་བ་འབུམ་འཕྲོས་ནས།། ཀླུ་
གཉན་ས་བདག་མ་ལུས་ཀུན།། རྩ་བ་གཏིང་ནས་བརླག་པར་བསམ། ཧཱུྃ་ཁྲོ་ཏ་ཡ་
གྷ་རུ་ན་ཁྲི་ཁྲོང་ཧ་ར་ཉེ་ལོ་ཡོ་བསྭེ ་ཐུན་འདུ ༔ ཅེས་བཟླས་སོ། །དྲན་པ་གསང་སྒྲུབ་བསྙེན་
སྔགས་ནི།། རང་ཉིད་ཁོད་སྤུངས་ཆེན་པོར་བསྐྱེད།། ཐུགས་ཀར་ཡེ་ཤེས་འོད་ཕུང་
དབུས།། གཡུང་དྲུང་མཐིང་སྔོན་ལྟེ་བ་རུ། ཨ་མ་སྔགས་ཀྱིས་བསྐོར་བ་ལས། འོད་
འཕྲོས་བདག་གི་ལས་ཉོན་བྱང་། མཆོག་ཐུན་དངོས་གྲུབ་ཐོབ་པར་གྱུར། །ཨ་
ཧཱུྃ གྱེར་སྤུངས་དྲན་པ་མུ་ལ་ཉེ་ལོ་ཡོ་ཧཱུྃ་འདུ ཅེས་བཟླས་སོ། །དེ་ནས་དྲན་པ་ཚེ་སྒྲུབ་ལ།
རང་ཉིད་ཁོད་སྤུངས་ཚེ་ཡི་ལྷ།། ཐུགས་ཀར་སྔགས་ཀྱི་འཁོར་ལོ་ལས། འོད་ཟེར་
ལྕགས་ཀྱུའི་རྣམ་པ་ཡིས།། སྣང་སྲིད་ཚེ་གཡང་མ་ལུས་ཀུན།། ཐིག་ལེ་དཀར་དམར་
སྣུམ་ལ་འདྲིལ།། གྲངས་མེད་བསྡུས་ནས་བདག་ལ་ཐིམ། །བསྲོ་ཁོད་དོ་རམ་མོ་
རད་ཡེ་ཧཱུཾ་ཧཱུཾ་ཚེ་གཡུང་དྲུང་གའུ་ཚེ་ནི་ཛ། ཅེས་བཟླས་སོ། །དེ་ནས་ཚེ་དབང་འཛབ་འཁོར་ནི།
རང་ཉིད་ཚེ་དབང་ཐུགས་གསང་ཨཱ།། སྙིང་པོ་སྔགས་ཀྱིས་བསྐོར་བ་ལས།། འོད་
འཕྲོས་རྒྱལ་བའི་བྱིན་རླབས་ཀུན།། བུང་བས་རྩི་བཅུད་བསྡུས་པ་བཞིན།། འོད་
ཀྱི་ཐིག་ལེ་གྲངས་མེད་པ།། བདག་ལ་སིབ་སིབ་ཐིམ་པར་བསམ། །ཨ་ཨཱི ་ཧཱུཾ་ཚེ་
དབང་གསལ་འབར་ཧ་ར་ཧ་རི་ཎི་ས་སརྦ་སིདྡྷི་བསྡུས་བསྡུས་༔ ཏི ༔ ཨ་ཧཱུཾ་འདུ༔
20



ནམ་མཁའ་མཛོད་ཀྱི་སྒྲུབ་སྐོར།
ཅེས་བཟླས་སོ། །ཚེ་སྒྲུབ་བྱ་རི་མའི་སྔགས་འཁོར་ནི། རང་ཉིད་ཚེ་དབང་ལྷར་གསལ་བའི།། ཚེ་
ཡི་སྙིང་པོ་བཟླས་པ་དང་།། ཚེ་ཡི་ལྷ་དང་ལྷ་མོ་ཡིས།། བདག་གི་བླ་ཚེ་ཉམས་པ་
རྣམས།། འཇིག་རྟེན་དྲེགས་པའི་ལག་ནས་བཀུག །བདག་ལ་ཡོངས་སུ་ཐིམ་པར་
བསམ། །བསྔོ་དྷྱ་ཨ་དཀར་མུ་ལ་ཏིང་ནམ་འོད་འདུ་མུ་ཡེ་ཚེ་ནི་ཛ༔ ཤེས་རབ་སྨྲ་
སེང་བསྙེན་པ་ནི། རང་ཉིད་ཤེས་རབ་སྨྲ་སེང་དཀར། ཐུགས་ཀར་ཧཱི ཡིག་སྔགས་ཀྱིས་
བསྐོར།། འོད་ཟེར་གྲངས་མེད་འཕྲོས་པ་ཡི།། མ་རིག་བློ་མུན་ཀུན་བསལ་ནས།།
ཤེས་རབ་ཡེ་ཤེས་རྒྱས་པར་བསམ། །ཨཾ ་ཝ་ཀི་དྷི་ན་།། རིག་འཛིན་འདུས་པའི་བསྙེན་
ནི བདག་ཉིད་ཀུན་བཟང་ཡབ་ཡུམ་གྱི།། ཐུགས་ཀར་ཉི་ཟླ་གའུའི་དབུས།། ཨ་མ་
སྔགས་ཀྱིས་བསྐོར་བ་ལས།། འོད་འཕྲོས་སྣོད་བཅུད་ལྷ་ཡི་ཞིང་།། གསང་གསུམ་
མངོན་གྱུར་མཆོག་ཐུན་ཐོབ། །བསྭོ་ཨ་མ་སད་གྱེར་སྤུངས་སོ་ཧ་ར་ཁི་ཁར།།
མ་མ་མུ་ཡེ་ཌཱཀྐི་ཧ་རི་ཎི་ས་རཏྣ་སིདྡྷི་ཧཱུཾ་འདུ། གདུགས་དཀར་འཛིན་པའི་བསྙེན་པ་ནི།། རང་
ཉིད་ལྷ་མོ་གདུགས་དཀར་འཛིན།། དབུ་སྟོང་ཕྱག་སྟོང་ཞབས་སྟོང་ལྡན། ཐུགས་
ཀར་ༀ་དཀར་སྔགས་ཀྱིས་བསྐོར།། འོད་ཟེར་དཔག་མེད་འཕྲོས་པ་ཡིས། ཕ་རོལ་
བྱད་ཁ་ཀུན་བཟློག་ནས། སྣང་སྲིད་ལྷ་སྐུའི་ཞིང་དུ་གྱུར། །ༀ་ཀྲོ་དྷི་བི་ཀ་སི་ཏ་ཏྲི་
མ་ཧཱ་པྲ་ཏཾ། ཡ་གི་ར་ཛ་ཡེ་ཧཱུྃ། དྲན་པ་དྲག་པོའི་བསྙེན་པ་ནི།། རང་ཉིད་ཆེ་མཆོག་དྲན་
པའི་སྐུ།། ཞལ་ལྔ་ཕྱག་བཅུ་མཐིང་ནག་འབར།། ཐུགས་ཁར་ཧཱུྃ་ལ་སྔགས་ཀྱིས་
བསྐོར།། འོད་འཕྲོས་རང་གཞན་ལས་སྒྲིབ་སྦྱོང་། གསང་གསུམ་ཡེ་ཤེས་མངོན་དུ་
གྱུར། །ཧཱུཾ་རམ་བཛྲ་ཀྲོ་ཏ་དྲན་པ་མུ་ལ་མ་མ་ཌཱཀྐི་སརྦ་སིདྡྷི་ཧཱུྃ་ཧཱུྃ	དཔའ་བོ་བདུན་
པའི་བསྙེན་པ་ནི། བདག་ཉིད་ཚེ་དབང་རིག་འཛིན་ནི།། ཞལ་གཅིག་ཕྱག་གཉིས་གར་
གྱིས་བཞེངས། མཐིང་ཁའི་ཐུགས་ཀར་ཨ དཀར་ལ། སྙིང་པོ་སྔགས་ཀྱིས་བསྐོར་
བ་ལས། འོད་འཕྲོས་རང་གཞན་སེམས་ཅན་ཀུན། ལྷ་སྐུ་ཕྱག་རྒྱ་ཆེན་པོར་གྱུར། །
21



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ༀ ་ཨ་དཀར་མུ་ནི་ཁྲོ་ཏ་ཧཱུྃ་འདུ གུ་རུ་ཞི་བའི་བསྙེན་པ་ནི། བདག་ཉིད་པདྨ་ཐོད་ཕྲེང་
བསྐྱེད།། ཐུགས་ཀར་ཡི་གེ་ཧྲི དམར་ལ།། སྔགས་ཀྱིས་གཡས་སུ་འཁོར་བ་ལས།
འོད་ཟེར་ཉི་ཟེར་ལྟ་བུ་ནི། ཡར་ཕྲོས་བདེར་གཤེགས་ཐུགས་རྒྱུད་བསྐུལ།། ཚུར་
འདུས་བདག་གིས་མཆོག་ཐུན་བརྙེས་པར་བསམ། །ཨཾ་ཨ༔ ཧཱུྃ། བཛྲ་གུ་རུ་པདྨ་
སིདྡྷི་ཧཱུྃ། གུ་རུ་དྲག་པོའི་བསྙེན་པ་ནི། བདག་ཉིད་པདྨ་གར་དབང་དམར། ཞལ་གཅིག་
ཕྱག་གཉིས་ཁྲོ་ཆས་ཅན། ཐུགས་ཀར་པད་འབྱུང་ཚོན་གང་གི །ཐུགས་མཛོད་ཧྲི
ལ་དྲག་སྔགས་བསྐོར།། འོད་ཟེར་མེ་སྟག་ཚ་ཚ་འཕྲོས།། དམ་སྲི་རྒྱལ་འགོང་བརླག་
པར་བསམ། ཨོཾ་བཛྲ་པདྨ་བྱ་ཤྲཱི་བ་ཧཱུྃ་ཕཊ༔ གསང་བ་ཡེ་ཤེས་བསྙེན་པ་ནི་།། བདག་ཉིད་
མཁའ་འགྲོ་གསང་ཡེ་དམར།། ཞལ་གཅིག་ཕྱག་གཉིས་གར་གྱིས་བཞེངས། ཐུགས་
ཀློང་ཧྲི ལ་སྔགས་ཀྱིས་བསྐོར།། འོད་འཕྲོས་ཁམས་གསུམ་སེམས་ཅན་གྱི།། ལས་
སྒྲིབ་ཉོན་མོངས་ཀུན་བཅོམ་ནས།། གསང་གསུམ་མངོན་གྱུར་གྲུབ་པར་བསམ།།
ཧྲི་མ་ཌཱཀྐི་ནི་ཧ་རི་ཎི་ས་ར་ཙ་ཧྲི་ཡ་སརྦ་སིདྡྷི་ས་མ་ཡ་ཧཱུྃ་ཧཱུྃ་ཛ་ཛ༔ མཁའ་འགྲོ་སེང་གདོང་
བསྙེན་པ་ནི། རང་ཉིད་མཁའ་འགྲོ་གདོང་ལྔའི་ཞལ།། དམར་ནག་ཁྲོས་པའི་ཆ་བྱད་
ཅན། ཐུགས་ཀར་བོ་ལ་སྔགས་འཕྲེང་བསྐོར།། འོད་ཟེར་གནམ་ལྕགས་ཞུན་
མ་ལྟར། རབ་ཁྲོས་སྡེ་བརྒྱད་གདུག་པ་དང་། རྒོལ་ངན་བྱད་མ་འཇོམས་པར་བསམ།
ཨོཾ་བཾ་སེང་ཧ་ཌཱཀྐི་ཧ་རི་ཎི་ས་ཧཱུཾ་ཛ། མ་མོ་རྦོད་གཏོང་བསྙེན་པ་ནི། བདག་ཉིད་དབུ་བརྒྱ་
ཕྱག་སྟོང་མ།། ལྗང་ནག་ཁྲོས་ཚུལ་ཡབ་དང་སྦྱོར། ཐུགས་མཛོད་བསྲོ་དང་མ་
གཉིས་ལ། བསྙེན་སྔགས་གཡས་སུ་བསྐོར་བ་ལས། འོད་ཟེར་གྲངས་མེད་ཕྱོགས་
བཅུར་འཕྲོས། སྣང་སྲིད་ལྷ་སྐུའི་ཞིང་དུ་གྱུར། །བསྭོ་མ་མ་ཛ་མུ་ཡེ་ཐུན་སྦྱོ། རམ་
ཐུན་སྦྱོ། ཨ་དཀར་མུ་ཡེ་ཤག་ཐུན་ཕྱོགས་ཐུན་སྦྱོ། ཨ་དཀར་ཧ་ལ་ཐུན་སྦྱོ། ཉེ་ལོ་མནྡཱ་
ཐུན་སྦྱོ། ཛ་ཛ་རམ་ནི་ཐུན་སྦྱོ། ཡ་དུ་ཏྲི་ཙ་ཐུན་སྦྱོ། ཁ་ཁ་མུ་ཁ་ཐུན་བྱོ། ཚེ་དབང་
22



ནམ་མཁའ་མཛོད་ཀྱི་སྒྲུབ་སྐོར།
ཡང་ཞུན་བསྙེན་པ་ནི། རང་ཉིད་ཚེ་དབང་རིག་འཛིན་གྱི།། ཐུགས་ཁར་ཡེ་ཤེས་སེམས་
དཔའི་སྐུ༎ ཕྱི་རིམ་བསྙེན་སྔགས་བསྐོར་བ་ལས།། འོད་འཕྲོས་རང་གཞན་སེམས་
ཅན་གྱི། ལས་དང་ཉོན་མོངས་ཀུན་བཅོམ་ནས། ལྷ་སྐུ་ཡེ་ཤེས་མངོན་གྱུར་བསམ།
ཨོཾ་ཨ་ཧཱུྃ། གུ་རུ་ཨ་ཡུ་དྲན་པ་མུ་ལ་པདྨ་སིདྡྷི་ཧཱུྃ། དྲན་པ་ཡབ་སྲས་འཛབ་འཁོར་ནི།། རང་
ཉིད་བླ་མ་ཡབ་ཡུམ་བསྒོམ།། ཐུགས་ཁར་སྔགས་ཀྱི་འཕྲེང་བ་ནི། ཡབ་ཀྱི་རྡོ་རྗེའི་
རྩེར་ཐོན་ནས།། ཡུམ་གྱི་མཁའ་གསང་ཞལ་བརྒྱུད་དེ། འཁོར་ལོ་བསྐོར་བ་ལྟ་བུ་
ལས།། འོད་འཕྲོས་རིགས་དྲུག་གནས་སྟོང་བསྒོམ། །ཨོྃ་ཨཱ༔ ཧཱུྃ། ཨ་དཀར་གས
འབར་དྲན་པ་མུ་ལ་ཉེ་ལོ་ཡོ་ཨ་ཡུ་པ་ཤམ་གུ་རུ་པདྨ་ཧ་རི་ཎི་ས་སིདྡྷི་ཧཱུྃ༔ ཧཱུྃ་
ཧཱུྃ་ཧཱུྃ་ཛ་ཛ། ཅེས་བཟླས་སོ།། དེ་ནས་ཡིག་བརྒྱའི་སྔགས་འཁོར་ནི། རང་ཉིད་གཤེན་རབ་རྣམ་
པར་རྒྱལ།། ཐུགས་ཀར་བསྔོ	ལ་སྔགས་ཀྱིས་བསྐོར།། འོད་དང་ཟེར་གྱིས་སྟོང་
ཁམས་གང་། ཀུན་གྱི་ཉོན་མོངས་རབ་བཅོམ་ནས། སྣང་སྲིད་སྐུ་དང་ཡེ་ཤེས་ཀྱི།།
རོལ་པ་ཆེན་པོར་གྱུར་པར་བསྒོམ། །བསྭོ་མུ་ཡེ་སྤྲོས་ཁྱུང་ཡེ་ལམ་ཀྲི་ཁྲི་ཏར་དར་
གསལ་འབར་འོད་དཔག་རམ་སྭཧཱ བསྭོ་དམུ་ར་ཏ་ཧན་ཝེར་ནི་ཧཱུཾ་ཧྲུན། དམུ་ཏྲེ་
དམུ་ཏྲེ་དམུ་ར་དམུ་ཏྲེ། མུ་ཡེ་མུ་ཡེ་ཧ་ར་མུ་ཡེ། མུ་སྤྲོས་མུ་སྤྲོས་མུ་ཝེར་རོ་མུ་སྤྲོས།
མུ་ནི་གྱེར་ཏོ་ཡེ་ཁྱབ་ཁར་རོ། །སྤྲོས་གདལ་ཧྲི་གྲོ། ཝེར་ནི་ཝེར་རོ། །ཤུད་ལ་ཝེར་རོ། །
ན་ཧུ་ཏ་ཀ །ཤུདྷོ་ཤུདྷོ་དུ	ཤུདྷོ་ཡཱ། ས་ལེ་ས་ལེ་ཏྲི ས་ལེ་ཡཱ། སང་ངེ་སང་ངེ་སུ
སང་ངེ་ཡ། དམུ་ར་ཏ་ཧན། ཁྲི་རྩེ་དྲུང་མུ། ཧ ཧ བྷཾ ༔ ཧོ༔ ཧོ༔ ལམ༔
ལམ༔ ཧཱུྃ ཧཱུྃ ཕཊ ༔ ཕཊ༔ ཅེས་བཟླས་སོ། །ངན་སོང་དོང་སྤྲུག་འཛབ་འཁོར་ནི། སྤྱི་བོར་ཀུན་
ཟང་ཐུགས་ག་རུ། ཨ་དཀར་སྔགས་ཀྱིས་བསྐོར་བ་ལས། ཡེ་ཤེས་བདུད་རྩིའི་ཆར་
བབས་པས།། ཀུན་གྱི་སྡིག་ལྟུང་བག་ཆགས་རྣམས།། སོལ་ཁུ་ཆུ་ཡིས་བ
བཞིན། དག་ནས་འདུ་ཤེས་གསུམ་དུ་མོས། །ཨ་དཀར་ཨ་རྨད་དུ་ཏྲི་སུ་ནག་པོ་
་་བཤལ་བ་
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཞི་ཞི་མལ་མལ། ཅེས་བཟླས་སོ། །སྒྲིབ་སྦྱོང་མ་ཏྲིའི་སྔགས་འཁོར་ནི། རང་ཉིད་རྒྱལ་བ་ཡབ་ཡུམ་
གྱི། ཐུགས་ཀར་ༀ	དང་མ གཉིས་ལས།། བསྙེན་སྔགས་འབྲུ་དྲུག་གཡས་སུ་
འཁོར།། འོད་འཕྲོས་རིགས་དྲུག་སེམས་ཅན་ཀུན།། ཟག་མེད་འོད་ཀྱི་སྐུར་གྱུར་ཏེ།
མངོན་པར་རྫོགས་སངས་རྒྱས་པར་བསམ། །ཨོཾ་མ་ཏྲི་མུ་ཡེ་ས་ལེ་འདུ། ཅེས་བཟླས་
སོ། །མཉམ་མེད་བླ་མའི་འཛབ་འཁོར་ནི། རང་ཉིད་མཉམ་མེད་བླ་མ་ནི། ངུར་སྨྲིག་ཆས་ཀྱིས་
རབ་ཏུ་མཛེས། ཐུགས་ཀར་པདྨ་ཟླ་བའི་སྟེང་། ཡི་གེ་ཨཾ ༔ ལ་ཐུགས་འཛབ་བསྐོར།།
འོད་འཕྲོས་སྤྲུལ་སྐུ་ཁྲག་ཁྲིག་གིས།། འཁོར་བ་དོང་སྤྲུགས་མཛད་པར་བསྒོམ། །ཨ་
ཨོཾ་ཧཱུྃ་ཅི་པར་སད་གྱེར་ས་ཏྲིག་ཝེར་ཞི་ས་མ་ཡ་སིདྡྷི་ཧཱུཾ་འདུ། །ཅེས་བཟླས་སོ། །དེ་ལྟར་ལྷ་
རྣམས་སོ་སོ་རུ།། བསྒོམས་ནའང་ངོ་བོ་བླ་མ་ལས།། གཞན་དུ་མེད་པར་ཤེས་བྱ་སྟེ། དཔེར་ན་མི་གཅིག་གར་བསྒྱུར་
ན།། ལུས་ཉིད་གཞན་དུ་མ་གྱུར་ཀྱང་། རྣམ་འགྱུར་སྣ་ཚོགས་བསྟན་དང་མཚུངས།། དེ་བཞིན་ཕྱི་ནང་རྒྱུད་སྡེའི་
སྔགས།། གང་རིགས་སྐབས་འདིར་འདྲེན་གྱུར་ན། དཀྱིལ་འཁོར་དེ་དག་ཞལ་ཕྱེས་ནས།། བསྙེན་སྒྲུབ་སྐུལ་དང་ཁྱད་
པར་མེད།། ཅི་ཕྱིར་བླ་མ་གཅིག་སྒྲུབ་ན། ཕྱི་ནང་ལྷ་ཚོགས་ཀུན་འགྲུབ་འགྱུར།། ཞེས་སོགས་ལུང་གིས་ངེས་ཕྱིར་རོ། །
བཅོ་ལྔ་འཛབ་བསྟོད་བྱ་བ་ནི།། སྐྱེ་མེད་དོན་གྱི་ཞིང་ཁམས་སུ།། འགག་མེད་རིག་པའི་ལྷ་
ཚོགས་ལ།། གཉིས་མེད་རྩལ་གྱི་འཛབ་མཆོད་འབུལ།། སྒྲིབ་སྦྱང་ཚོགས་གཉིས་
རྫོགས་པར་ཤོག །བཅུ་དྲུག་བསྟོད་པ་བྱ་བ་ནི།། དྲི་མེད་མཐའ་བྲལ་ནམ་མཁའི་དལ།།
མཁྱེན་བརྩེ་དཔལ་འབར་བླ་མ་བཞུགས།། སྐུ་གསུང་ཐུགས་ཡོན་ཕྲིན་ལས་ལ།།
བདག་ཉིད་མོས་པས་རབ་བསྟོད་དོ། །ཐུགས་རྗེ་ཉི་མའི་འོད་ཕྱུང་ལ། བདག་བློའི་
པདྨོ་ཁ་ཕྱེས་ཏེ། རྟོགས་པའི་ཟེའུ་འབྲུ་རྒྱས་པར་མཛོད།། བཅུ་བདུན་རྒྱུད་སྲུང་བསྐུལ་བ་ནི།
ཧཱུྃ༔ སྔོན་ཚེ་ཡེ་དབྱིངས་བརྡལ་པའི་གནས་མཆོག་ཏུ།། ཡེ་སངས་རྒྱས་ཀྱི་སྤྱན་
སྔར་ཞལ་མཆིས་ཚེ། སྒྲུབ་གཤེན་བསྟན་པ་བསྲུང་བ་མ་ཆད་དམ།། ཚོགས་གཏོར་
འདི་བཞེས་འདོད་དོན་སྒྲུབས་ཤིག་མ།། བཅོ་བརྒྱད་བྲོ་དང་གླུ་དབྱངས་ནི། ཨཱ་བདག་མེད་
24



ནམ་མཁའ་མཛོད་ཀྱི་སྒྲུབ་སྐོར།
སྟོང་པའི་ཀློང་ཡངས་སུ།། བདག་འཛིན་འདུལ་བའི་བྲོ་ཆེན་བརྡུང་།། སྤྲོས་བྲལ་
དགོངས་པའི་གླུ་དབྱངས་ལེན།། མི་འགྱུར་གཡུང་དྲུང་རྒྱ་ཡིས་གདབ།། བཅུ་དགུ་ཉེ་
བསྡུ་བྱ་བ་ནི། འགྱུར་མེད་དོན་གྱི་ལྷ་ཚོགས་རྣམས།། ཡེ་ནས་རང་རིག་ཀློང་དུ་རྫོགས།།
དྲི་མེད་འོད་གསལ་འདུས་མ་བྱས།། ཐིག་ལེ་ཉག་གཅིག་ངང་དུ་ཨཱ། ཉི་ཤུ་བསྔོ་སྨོན་བྱ་
བ་ནི།། དུས་གསུམ་བསགས་པའི་རྣམ་དཀར་དགེ །མཁའ་མཉམ་འགྲོ་བ་མ་ལུས་
ཀུན།། རྫོགས་པའི་བྱང་ཆུབ་འཐོབ་ཕྱིར་བསྔོ། ཐམས་ཅད་སངས་རྒྱས་མྱུར་འགྲུབ་
ཤོག། དེ་ལྟར་བླ་མ་མཆོད་པའི་ཐབས།། འདི་ལ་རྩེ་གཅིག་བསྒྲུབ་པ་ན། ཕྱི་ནང་དཀྱིལ་འཁོར་རིགས་བརྒྱ་ལ།
མཆོད་ཅིང་བསྒྲུབ་དང་ཁྱད་པར་མེད།། ལུང་ལས་ཀྱང་ནི་འདི་གསུངས་ཏེ།། གང་གི་བླ་མ་མཆོད་པ་སྤང་བ་ནི།།
རྩབ་བསྐྱུར་ནས་ལོ་མ་དེད་པ་ཡིན།། ཞེས་དང་ཡང་ནི་རྒྱུད་ལས་ཀྱང་བླ་མ་མཆོད་པས་ཡི་དམ་མཉེས། ཡི་དམ་
མཉེས་པས་བྱིན་རླབས་འབྱུང་། རྒོད་ལྕམ་དབལ་མོས་སྲུང་བ་བྱེད།། དངོས་གྲུབ་རྣམ་གཉིས་ཆར་ལྟར་འབེབས།།
ཕྱི་མ་སངས་རྒྱས་ས་ལ་གནས།། ཞེས་སོགས་རྒྱ་ཆེན་གསུང་མོད་ཀྱང་། འདི་རུ་དྲངས་པས་ལང་པ་མིན། དེ་ཕྱིར་
བླ་མའི་སྒྲུབ་ཐབས་ལ། རྟག་ཏུ་བརྩོན་པ་གནད་དུ་རིགས།། དེ་སྐད་མཆོག་སྤྲུལ་གཡུང་དྲུང་མཚན། གང་དེས་
གཞན་དོན་དུ་དགོངས་ཏེ། གལ་པོ་གཙུག་ནས་བསྐུལ་བ་དང་། བླ་མའི་སྒྲུབ་ཐབས་མང་རབ་ཞིག །བཞུགས་པ་
མཐོང་བས་འདི་འདྲ་བ།། དགོས་མེད་ཉིད་དུ་ངེས་གྱུར་ཀྱང་།། མཆོག་དེས་བསྐུལ་བར་མ་བཟོད་དེ། སྤྲང་
འཁྱམས་མངྒའི་མིང་གིས་བྲིས།།
༄༅། ཧཱུྃ༔ སྔོན་ཚེ་དབལ་གཤེན་རིག་འཛིན་སྤྱན་སྔ་རུ།། སངས་རྒྱས་བོན་བསྟན་
སྐྱོང་བ་ཞལ་བཞེས་པ། མ་ཅིག་ཡེ་ཤེས་དབྱིངས་ཀྱི་དབལ་མོ་དང་།། དྲེའུ་དམར་
ནག་ཞི་རྒྱས་དབང་དྲག་སྡེ།། དཀར་སྨུག་ནག་གསུམ་རྫུ་འཕྲུལ་སྨན་མོ་བཞི།།
དུས་དྲུག་སྤྲུལ་པ་གཟེ་གྱད་སྤར་མའི་ཚོགས། སྟོང་ཁྱབ་རྒྱལ་མོ་སྲུང་མ་སྡེ་གསུམ་
པོ། །ཞིང་སྐྱོང་ཁྲོས་མ་མཁའ་འགྲོ་སྟག་གདོང་མ།། ཡུམ་སྲས་སྡེ་ལྔ་མ་མོ་དྲེད་ཞོན་
ཅན།། ཐུགས་སྤྲུལ་ལྷ་མོ་མ་ཅིག་སྟག་རི་རོང་།། གནམ་སྨན་དཀར་མོ་བརྟན་མ་
25



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཅུ་གཉིས་པོ། །སྟོང་བདུད་དམར་ནག་དྲེགས་པ་བཅོ་བརྒྱད་དང་།། གཅེན་ལྷ་
མིག་དགུ་དགྲ་བདུད་ནག་པོ་རྔམ།། ཧུར་པ་གསོད་རྐྱེན་དམག་དཔོན་ཡང་ནི་
ཝེར།། བྲག་བཙན་དམར་པོ་རྨ་གཉན་པོམ་ར་རྗེ། ཉི་པང་སད་ཝེར་བསྟན་སྲུང་
ཤེལ་ཁྲབ་ཅན། གཤིན་རྗེའི་རྒྱལ་པོ་དམ་ཅན་རྡོ་རྗེ་ལེགས།། རྒྱལ་ཆེན་གྲགས་སེང་
དཀོར་བདག་ལི་བྱིན་ཧར། བཙན་རྒྱལ་ཡམ་ཤོད་ཞུ་ཡི་བཙན་རྒོད་རྗེ། འཇིག་
རྟེན་ལྷ་སྲིན་བོད་ཁམས་སྐྱོང་བའི་བདག །ལྷོ་བྱང་དབུས་གཏེར་བཀའ་ཡི་སྲུང་
མ་རྣམས། སྒྲུབ་གཤེན་གསང་བའི་གནས་འདིར་མྱུར་གཤེགས་ལ།། སྔོན་གྱི་དམ་
བཅའ་སྲོག་གི་གནད་ཟུངས་ཤིང་།། ཤ་ཁྲག་ཕུད་རྒོད་གཏོར་མ་འདི་བཞེས་ལ།།
བསྟན་ལ་གནོད་པའི་གེ་ཤུན་ཉམས་པ་སྒྲོལ།། གཡུང་དྲུང་བོན་བསྟན་ཕྱོགས་
བཅུར་དར་རྒྱས་སྤེལ། སྒྲུབ་པའི་གཤེན་པོའི་བསམ་དོན་མཐར་ཕྱིན་མཛོད། འགྲོ་
ལ་བདེ་སྐྱིད་ཚེ་བསོད་དབང་ཐང་སྩོལ། བྷྱོ་མ་མ་ཛ ཨེ་དམ་བྷ་ལིང་ཏ་ལ་ཁཱ་ཧི།།
ཅེས་བསྐུལ་ལ་ཕུད་གཏོར་འབུལ་ལོ། །འདིའང་བླ་སྒྲུབ་ལ་ཉེ་བར་མཁོ་ཕྱིར་ཤར་རྫ་པས་སོ།། དགེའོ།།
དགེའོ།། དགེའོ།།
26



ནམ་མཁའ་མཛོད་ཀྱི་སྒྲུབ་སྐོར།
བླ་སྒྲུབ་འདོད་འབྱུང་རིན་ཆེན་གྱི་ཆ་ལག་བཞུགས།
༄༅ཀ རང་རིག་བླ་མ་ལ་ཕྱག་འཚལ། བླ་སྒྲུབ་འདོད་འབྱུང་རིན་ཆེན་ལག འཇུག་འདོད་རྣལ་འབྱོར་སྤྲོས་པ་ཅན།།
དཀྱིལ་འཁོར་བཅའ་བར་འདོད་པ་ན།། བུམ་པ་སྐུ་གཟུགས་གླེགས་བམ་ཕྲེང་།། བླ་མ་བསྒྲུབ་པའི་རྟེན་དུ་བཀོད།།
དང་པོ་སྦྱང་སྤེལ་བྱ་བ་ནི། རང་ཉིད་གཤེན་ལྷའི་ཐུགས་ལས་སུ།། རཾ་ཡཾ་མོ་གསུམ་འཕྲོས་
པ་ལས།། མེ་ཆུ་རླུང་གསུམ་གྱུར་ནས་སུ།། མི་གཙང་མཚན་མ་སྲེག་གཏོར་བཀྲུས།།
ཨ་ཨཱི ་ཧཱུྃ་གསུམ་འཕྲོས་པ་ལས།། ཨ་ཡིས་ཕྱི་སྣོད་ཀ་པཱ་ལ། ༀ་ལས་ཟག་མེད་བདུད་
རྩིའཁྱིལ། ཧཱུཾ་གིས་མཆོད་པའི་ལྷ་མོས་འབུལ། དེ་ནས་ཚིག་འདིས་གསལ་གདབ་། ཡེ་སྟོང་
བདེ་ཆེན་བོན་དབྱིངས་སུ།། ཡེ་གསལ་འཛིན་མེད་རྟེན་བཀོད་པས།། ཡེ་གྲོལ་བླ་
མ་བརྟེན་བཅས་ལ། ཡེ་དག་ཆེན་པོར་བཞུགས་སུ་གསོལ།། ད་ནི་ཚོགས་མཆོད་འབུལ་བ་
ལ། འདི་ལྟར་སྣང་གྲགས་མ་ལུས་ཀུན།། གདོད་ནས་ཚོགས་མཆོད་གྱུར་པ་ལ།། ཆེད་དུ་བསྒྲུབ་བྱར་མ་མཆིས་ཀྱང་།།
རྣལ་འབྱོར་དམིགས་པའི་མཚོན་བྱེད་དུ། འབྲུ་སྣའི་ཕྱེ་མ་ཚང་གིས་རྫིས།། དཀར་མངར་བཟང་སྨན་དག་ཀྱང་
བཏབ། ཞི་ཚོགས་ནུ་དབྱིབ་ནོར་བུས་བརྒྱན།། ཕྱི་རོལ་བཟའ་བཏུང་རིགས་གྱུར་པ། གང་འཛོམ་ཕུན་སུམ་ཚོགས་
པ་སྤུངས།། མདུན་སྟེགས་ལ་དགོད་རྣལ་འབྱོར་པས།། རིག་པའི་གསལ་ངར་ཆེར་བསྐྱེད་ཅིང་། སྣང་ཞིང་སྲིད་
པའི་ཁམས་མ་ལུས།། བདེ་སྟོང་སྒྱུ་མའི་རོལ་རྩལ་ཏུ། མ་འགགས་འགག་མེད་ཆེན་པོ་རུ།། མ་འདྲེས་ཡོངས་སུ་གསལ་
གདབ་ལ། འདི་ལྟར་ཡང་ནི་བརྗོད་བྱ་སྟེ།། སྣང་ཞིང་སྲིད་པའི་འཇིག་རྟེན་ཁམས།། གདོད་
ནས་མ་བཅོས་རིག་པའི་རྩལ། སྤང་བླང་དགག་སྒྲུབ་མཐའ་དང་བྲལ། དུ་མ་རོ་
གཅིག་ཚོགས་མཆོད་བཤམས། གཉིས་པ་རྟོག་པ་སྦྱོང་བ་ནི། གཙང་སྨེ་གཉིས་རྟོག་འཛིན་
པའི་སེམས།། རང་ཤར་རང་གྲོལ་གཉུག་མའི་ངང་།། རྣམ་རྟོག་རྗེས་མེད་དབྱིངས་
སུ་ཡལ།། ཐམས་ཅད་དག་པ་རབ་འབྱམས་ཞིང་།། གསུམ་པ་ཚོགས་ལ་སྤྱན་འདྲེན་ནི། འཇིག་
2



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བྲལ་མེད་པའི་གནས་མཆོག་ནས།། གསལ་སྒྲིབ་མེད་པའི་བླ་མ་ཉིད།། འགྲོ་འོང་
མེད་པར་འདིར་གཤེགས་ལ། འདུ་འབྲལ་མེད་པར་ཏིཥྛ་ལྷན།། བཞི་པ་ཚོགས་ཀྱི་སྦྱོར་
སྒྲོལ་ནི། ཟག་བཅས་ཟག་མེད་ཀློང་དུ་སྦྱོར།། དངོས་འཛིན་དངོས་མེད་དབྱིངས་སུ་
བསྒྲལ། བདག་འཛིན་ཉོན་མོངས་གཏན་བརླགས་ཏེ། འཕོ་མེད་ཚོགས་ཆེན་ཨ་
ལ་ལ།། ལྔཔ་ཚོགས་མཆོད་འབུལ་བ་ནི། རང་སྣང་འཛིན་མེད་ཚོགས་གཞོང་དུ། རང་རྩལ་
འགགས་མེད་ཚོགས་ཀྱིས་བཀང་། རང་རིག་དོན་གྱི་ལྷ་ལ་འབུལ། ཚོགས་གཉིས་
གཏེར་ལ་ལོངས་སྤྱོད་གསོལ། དྲུག་པ་བཤགས་པ་བྱ་བ་ནི། རང་རིག་ཡེ་ཤེས་སྒྲོན་གསལ་
བས།། མ་རིག་འཁྲུལ་རྟོག་དབྱིངས་སངས་ཏེ།། བཤགས་བྱ་བཤགས་བྱེད་རྟོག་
ཚོགས་ཀུན།། གདོད་མའི་ཀློང་དུ་ས་མ་ཡཱ༎ བདུན་པ་འགུག་པ་འདི་བཞིན་བྱག འགྱུར་མེད་
ལྟ་བའི་ཀློང་ཆེན་དུ། སྣང་ཞིང་སྲིད་པ་མ་ལུས་ཀུན།། འཆོར་བ་མེད་པར་འདིར་
ཁུག་ལ། རང་རིག་ངང་དུ་གནས་གྱུར་ཅིག །བརྒྱད་པ་བསྒྲལ་བ་བྱ་བ་ནི། དང་པོའི་སངས་
རྒྱས་ཀ་ནས་དག །ཡེ་ནས་གསོད་གསོ་གཉིས་ལས་འདས།། གཉིས་འཛིན་འཁྲུལ་
པའི་རྣམ་རྟོག་ཀུན།། བདག་མེད་སྟོང་པའི་ཀློང་དུ་བསྒྲལ། དགུ་པ་དབྱིངས་སུ་བསྟབ་པ་
ནི།། མཚན་མ་ལྡང་བའི་རྟོག་ཚོགས་ཀུན། རང་བྱུང་ཡེ་ཤེས་ངང་དུ་བསྟབ། འཁོར་
འདས་གཉིས་མེད་རིག་པའི་རྩལ། ཐིག་ལེ་ཉག་གཅིག་ངང་དུ་ཧཱུྃ། བཅུ་པ་ཐུགས་དམ་
རྒྱུད་བསྐུལ་ནི།། སྐྱེ་མེད་གདལ་པའི་ཀློང་ཡངས་སུ།། འགག་མེད་རང་གསལ་ཁྱེའུ་ཡིས།།
གཉིས་མེད་རྩལ་གྱི་ཚོགས་ཆེན་གྱིས། རང་རིག་བླ་མ་དབྱིངས་བསྐུངས་བཞིན།།
དིང་འདིར་དེ་བཞིན་བདག་བསྒྲུབ་ཀྱི།། སྐྱབས་གནས་བླ་མ་མྱུར་འགྲུབ་ཤོག །བཅུ་
གཅིག་སྐང་ཆེན་སྤྲོས་པ་ནི་ ཚོགས་བརྒྱུད་དག་པའི་ཞིང་ཁམས་ན།། ཡུལ་བརྒྱད་རང་
སྣང་ཚོགས་མཆོད་འདིས།། རང་རིག་བླ་མའི་ཐུགས་དམ་བསྐང་། གཉིས་འཛིན་
རྟོག་པ་དབྱིངས་སུ་མཐོལ།། མི་དགེ་སྡིག་ཚོགས་ཅི་བགྱིས་བཤགས།། དེ་ལྟར་
28



ནམ་མཁའ་མཛོད་ཀྱི་སྒྲུབ་སྐོར།
ཉེས་ཀུན་བྱང་གྱུར་ནས།། བདེ་ཆེན་བླ་མ་ཀུན་བཟང་གི །རང་ཞལ་རང་གིས་
མཇལ་བར་ཤོག །བཅུ་གཉིས་ཁྱད་པར་བསྐང་བ་ནི། རྣམ་དག་བསླབ་པའི་སྒོར་བཅུག་པའི།།
ཕྱི་ཡི་བླ་མའི་ཐུགས་དམ་བསྐང་།། ཟབ་ལམ་དབང་བཞིའི་མངའ་བདག་ཆེ།།
ནང་གི་བླ་མའི་ རང་སེམས་སངས་རྒྱས་ངོ་སྤྲད་པའི།། གསང་བའི་བླ༔ བདག་
འཛིན་རྩད་ནས་གཅོད་བྱེད་པ།། ཡང་གསང༔ བཅུ་གསུམ་ཕུད་སྦྱོང་དངོས་གྲུབ་ནི། ཕྱི་ནང་
དངོས་པོའི་མཚན་མ་ཀུན།། རང་བྱུང་ཡེ་ཤེས་མེ་ཡིས་བསྲེག །འཁོར་འདས་
གཉིས་མེད་མཉམ་པ་ཡི།། ཐིག་ལེ་ཉག་གཅིག་དངོས་གྲུབ་རྩོལ།། བཅུ་བཞི་ཚོགས་ལྷག་
བསྔོ་བ་ནི།། ཟག་མེད་ཚོགས་ཀྱི་ལྷག་མ་འདི། དམིགས་མེད་འགྲོ་བ་ཡོངས་ལ་བསྔོ།།
གཞི་མེད་རྩ་བྲལ་དོན་རྟོགས་ནས།། གཉིས་མེད་ཀློང་དུ་མཉམ་གྱུར་ཅིག །བཅོ་ལྔ་
ཚོགས་སྨོན་འདི་ལྟར་ཏེ། མཐའ་བྲལ་ལྟ་བའི་ཚོགས་ཆེན་འདི། དམིགས་མེད་ཁྱབ་བདལ་
ཀློང་དུ་བསྔོ།། འཁྲུལ་སྣང་སྒྱུ་མའི་སེམས་ཅན་རྣམས།། དང་པོའི་སངས་རྒྱས་
མྱུར་འགྲུབ་ཤོག །དེ་ནས་སྐུ་བསྟོད་གཞུང་ལྟར་ཏེ།། དྲི་མེད༔ སོགས་སོ།། གསུམ་པ་རྗེས་བྱ་སྒོ་དབྱེ་ནི།།
རང་གསལ་རིག་པའི་ལྡེ་མིག་གིས། གཉུག་མ་རང་ཤར་སྒོ་ཕྱེས་ལ། དམིགས་བྲལ་
བླ་མའི་ཞལ་མཐོང་སྟེ། རྩོལ་མེད་འབྲས་བུ་རང་ལ་རྫོགས།། གཉིས་པ་དབང་བྱིན་དབབ་
པ་ནི།། དམིགས་མེད་རང་གསལ་ཕོ་བྲང་ནས།། སྒྲིབ་མེད་རང་རིག་བླ་མ་ཡང་།།
བརྗོད་མེད་མཐའ་བྲལ་སྐུ་བཞེངས་ལ།། འགྱུར་མེད་ལྟ་བའི་བྱིན་ཆེན་ཕོབ།། གསུམ་
པ་ཕྱི་ལྟར་བུམ་དབང་ནི། རང་སྣང་བརྡ་ཡི་བུམ་པ་རུ།། རང་རིག་བླ་མ་བརྟེན་བཅས་ནས།
རང་རྩལ་འགག་མེད་དབང་བསྐུར་བས།། རང་གྲོལ་ཆེན་པོའི་དབང་ཐོབ་ཤོག །
བཞི་པ་ནང་ལྟར་རྫས་དབང་ནི། སྐུ་གཟུགས་གླེགས་བམ་ཕྲེང་བ་འདི།། བླ་མའི་སྐུ་གསུང་
ཐུགས་ཀྱི་རྟེན།། བུ་ཁྱེད་གནས་གསུམ་དབང་བསྐུར་བས།། ལྷ་སྔགས་ཏིང་འཛིན་
གསལ་གྱུར་ཅིག །ལྔ་པ་ཁྱད་པར་ཡེ་དབང་ནི།། གཟའ་གཏད་མཐའ་བྲལ་ཀློང་ཡངས་སུ།།
29



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཛིན་རྟོག་དྲི་མ་ཀུན་ཞི་ནས། འཁོར་འདས་དབྱེར་མེད་རོ་གཅིག་ཀློང་། རེ་དོགས་
མེད་པར་གནས་པར་གྱིས། ཨཱ དེ་ནས་རྒྱུད་སྲུང་བསྐུལ་བ་དང་། བྲོ་དང་ཉེ་བསྡུ་བསྔོ་སྨོན་
སོགས།། གཞུང་ལྟར་མཐར་ཕྱུང་བཀྲ་ཤིས་བརྗོད།། ཞེས་ཀྱི་བླ་སྒྲུབ་འདོད་འབྱུང་གིཆ་ལག་ཟུར་ཙམ་
བྲིས་པ་འདི། མཆོག་སྤྲུལ་ཡིད་བཞིན་ལེགས་གྲུབ་དང་།། ཁྱུང་དབོན་ཉི་རྒྱལ་རྣམ་གཉིས་ཀྱིས།། བསྐུལ་
ཕྱིར་རྫ་སྤྲང་མངྒ་ཡིས།། སྐྱབས་གནས་བླ་མའི་གསང་སྒྲུབ་ཀྱི།། ཆ་ལག་སྔར་ཡང་འདིར་གང་འཐད།།
ཟུར་དུ་ཕྱུང་ནས་བྲིས་པའོ།། དགེའོ།།
30



ནམ་མཁའ་མཛོད་ཀྱི་སྒྲུབ་སྐོར།
བླ་མ་རྣམས་ལ་ཕྱག་འཚལ་ལོ། །
བདེ་གཤེགས་འདུས་པའི་གཏོར་མ་བཅའ་ཐབས་ལ།
ཞི་བའི་གཏོར་མ་ཟླུམ་པོ་རྩེ་རྒྱལ་ལ་བཤོས་ཕྲན་བརྒྱད་ཀྱིས་བསྐོར། གཏོར་འདབ་
བཞི་བཞག །མཆོག་འདུས་ལ། གཏོར་མ་ཟུར་གསུམ་བརྗིད་ལྡན་ཕྲག་ཅན་རྭ་གཉིས་
བཏགས་པ། དེའི་གཡས་སུ་ཟུར་གསུམ་ལ་རྭ་བརྒྱུད་བཏགས་པ། གཡོན་དུ་ཟུར་
གསུམ་ལ་རྭ་གསུམ་བཏགས་པ། རྒྱབ་ཏུ་ཟུར་གསུམ་ལ་རྭ་བརྒྱད་བཏགས་པ།
མདུན་དུ་ཕུར་སོ་ཅན་རྭ་གཉིས་བཏགས་པ། གཏོར་འདབ་གསུམ་བཞག །རིག་
འདུས་གཏོར་མ་། དབུས་སུ་གྲུ་བཞི་རྩེ་རྒྱལ་ལ་ནོར་བུ་བཞིས་སྐོར། གཏོར་འདབ་
གསུམ་བཞག །མཁའ་འགྲོའི་གཏོར་མ་ལ། དབུས་སུ་ཟུར་གསུམ་བརྗིད་ལྡན་གྱི། མདུན་
དུ་ཟླུམ་པོ་རྩེ་རྒྱལ། གཡས་སུ་གྲུ་བཞི་རྩེ་རྒྱལ། རྒྱབ་ཏུ་གཏོར་མ་ཟླ་གམ་དབྱིབས་
ཅན། གཡོན་དུ་ཟུར་གསུམ་ལ། གཏོར་འདབ་བཞི་བཞག །སྲིད་རྒྱལ་གཏོར་མ་
གདན་གྲུ་བཞི། དེའི་སྟེང་དུ་གདན་ཟླུམ་པོ་མཎྜལ་དབྱིབས་ཅན། དེའི་སྟེང་དུ་
གྲུ་གསུམ་བརྩེགས་པའི་སྟེང་དུ། གཏོར་མ་ཟླུམ་པོ་དབྱིབས་ལེབ་རྭ་གཉིས་བཏགས་
པ། ཟླ་གམ་གསུམ་གྱི་གཡས་སུ་སྲེད་ཞོན་མ་ལ་ཟུར་གསུམ་རྭ་གཉིས་བཏགས་པ།
གཡོན་དུ་བདེ་འགྲོ་གསང་ཡུམ་ལ་ཟུར་གསུམ་རྭ་གཉིས་བཏགས་པ། མདུན་དུ་
སྒྲ་བླ་མ་ལ་ཟུར་གསུམ་རལ་པ་བསྣོལ་མ་ཐོད་བཅིངས་ཅན། གྲུ་བཞིའི་ཟུར་བཞིའི་
གཡས་སུ་བདུད་ལ་གྲུ་བཞི་ཐོད་བཅིངས་དང་། གཡོན་དུ་བཙན་ཧུར་པ་ལ་ཟུར་
གསུམ་ཐོད་བཅིངས་དང་། རྒྱབ་ཏུ་དམག་དཔོན་ལ་གྲུ་བཞི་གདོང་ལྔ་ཅན་ཐོད་
བཅིངས་དང་། མདུན་དུ་ཨ་བསྡེ་ཟུར་གསུམ་བཙན་ལམ་ཅན་ཐོད་བཅིངས་ལ།
33



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཐོད་སྐམ་གསུམ་བཏགས། དགོངས་འདུས་ གཏོར་མ་ཟུར་གསུམ་བརྗིད་ལྡན་ཕྲག་
ཅན་རྭ་བརྒྱད་བཏགས་པ་ལ། འཁོར་ཞི་རྒྱས་དབང་དྲག་གི་གཏོར་མས་བསྐོར།
གཏོར་འདབ་གསུམ་བཞག །དེ་རྣམས་ལ་ཉི་ཟླ་ནོར་བུས་བརྒྱན།
32



ནམ་མཁའ་མཛོད་ཀྱི་སྒྲུབ་སྐོར།
རྫོགས་ཆེན་སྐུ་གསུམ་རང་ཤར་གྱི་རྩ་གསུམ་གཏོར་མ་ལ།
གསང་བདག་ཞི་བ་ལ། ཞི་བཤོས་རྩེ་རྒྱལ། བཤོས་ཕྲན་བརྒྱད་ཀྱིས་བསྐོར། ཁྲོ་བོ་ལ ཟུར་
གསུམ་བརྗིད་ལྡན་ཕྲག་ཅན་རྭ་གཉིས་བཏགས་པ་ལ། འཁོར་ཟུར་གསུམ་ལ་རྭ་
གཉིས་རེ་བཏགས་པ་བརྒྱད་ཀྱིས་བསྐོར། མཁའ་འགྲོ་ལ། ཟུར་གསུམ་བརྗིད་ལྡན་རྭ་
གཉིས་བཏགས་པ་ལ་འཁོར་གཏོར་ཆུང་བརྒྱད་ཀྱིས་བསྐོར། བླ་མའི་གཏོར་མ། གྲུ་བཞི་
བརྗིད་ལྡན་ལ་ཞི་རྒྱས་དབང་དྲག་གི་གཏོར་མས་བསྐོར། དེ་རྣམས་ལ་གཏོར་
འདབ་དང་ཉི་ཟླ་ནོར་བུས་བརྒྱན། བཀའ་སྐྱོང་ལ། ཡེ་ཤེས་དབལ་མོ་ལ། གདན་གྲུ་གསུམ་
སྟེང་དུ་གཏོར་མ་ཟུར་གསུམ་ཐོད་བཅིངས་ཅན། བྱ་ར་མགསུམལ། གཏོར་མ་ཟུར་གསུམ་
ཐོད་བཅིངས་ཅན་ཟུར་གསུམ་ཐོད་བཅིངས་ཅན་གཉིས་ཀྱིས་བསྐོར། རྫུ་འཕྲུལ་སྨན་
བཞི་ལ། ཟུར་གསུམ་ཐོད་བཅིངས་ཅན་ལ་ཟུར་གསུམ་ཐོད་བཅིངས་ཅན་གསུམ་
གྱིས་བསྐོར། ཨ་བསྲེ་ལ། ཟུར་གསུམ་བཙན་ལམ་ཅན་ཐོད་བཅིངས་ཅན་ལ་ཟུར་གསུམ་
ཐོད་བཅིངས་ཅན་གསུམ་གྱིས་བསྐོར། དེ་རྣམས་ལ་གཏོར་འདབ་ཐེབ་ཀྱུ་གསུམ་
རེས་བརྒྱན་པའོ། །བདེ་འདུས་དང་རྩ་གསུམགཉིས་ཀ་ལ བགེགས་གཏོར། གླིང་དགུ །ས་ཡོན་
དཀར་གཏོར། རྒྱལ་བཤོས་གྲུ་བཞི་རྩེ་རྒྱལ་ཐོད་བཅིངས་ཅན་བཞི་རེ་དང་།
བདེ་འདུས་རྩ་གསུམ་གྱི་ཕྲིན་ལས་རེ་རེ་བཞིན་རྣམ་བརྒྱད་རེ། བདེ་འདུས་ཀྱི་
མཆོད་པའི་རྒྱན་ཕྲེང་ཙཀླུ་མ་འཛམ་ན། རྣམ་བརྒྱད། རྟགས་བརྒྱད་ནོར་བདུན།
སྒྲའི་མཆོད་པ་རྣམས་སོ་སོར་ཕྱེ་བ་དང་། བདེ་འདུས་དང་རྩ་གསུམ་གཉིས་ཀ་ལ།
སྦྱོར་སྒྲོལ་མཆོད་པ་ཆ་བཞི་རེ། ཞི་ཚོགས་ནུ་དབྱིབས། མཆོག་ལྔའི་ཁྲོ་བོ་ལ་རྒལ་
ཚོགས། མཁའ་འགྲོ་ལ་སྙིང་ཚོགས། བླ་མ་ལ་ནོར་བུའི་དབྱིབས་ཅན་དང༌།
33



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལིངྒ་དང་། བདེ་འདུས་ཀྱི་ཚོགས་བརྒྱུད་པ་རྐང་ཐོན་དང་། རྩ་གསུམ་གྱི་ཕྱག་མཆོད་ཀྱི་ཚོགས་ནི།
རིན་པོ་ཆེའི་སྣོད་དུ་གདན་བང་རིམ་བཞི་བརྩེགས་བྱ། བང་རིམ་རྣམས་ལ་
ནོར་བུ་བརྒྱ་རྩ་བརྒྱད། ཡང་ན་ལྷའི་གྲངས་མཐུན་དུ་བཞག །བང་རིམ་སྟེང་དུ་
བུམ་པར་སྨན་འབྲུ་དང་རིན་ཆེན་ཕྱེ་མས་བཀང་བ་བཞག །བུམ་པའི་ཁ་ལ་རྣམ་
ལྔ་བཤམ། ལྕགས་རིའི་ནང་དུ་གླིང་བཞི་གླིང་ཕྲན་བརྒྱུད་བཀོད། དེ་ལ་ཤ་ལྔ།
དམ་རྫས་ལྔ། རིན་ཆེན་ལྔ། སྨན་འབྲུ་མེ་ཏོག་རྣམས་བརྒྱན། ཚོཊ་གཏོར་དང་
རྒྱུན་གཏོར་མང་དུ་དགོས། ༈ བདེ་འདུས་དང་རྩ་གསུམ་གྱི་དབང་བཞི་ལ། རྩ་གསུམ་ཕྱི་དབང་ནང་
དབང་གཉིས་ལ། གླུད་གཏོར་རེ་རེ་དང་། གཉིས་ཀར་ཕྱི་དབང་ལ་བུམ་པ་ལྔ་དང་།
ལས་བུམ། ཙཀླུ་རྣམས་དང་། རྩ་གསུམ་གྱི་མེ་དབང་ལ། བདུད་རྩི་ཁོལ་བ། ཤ་
སྲེག་པ། རྫས་རིལ། རས་དཀར། འདིངས་བ་དམར་པོ་དང་། ཆུ་དབང་ལ།
བདུད་རྩི། ཨ་རུ། ཅང་ཞི། ཕྱེ་མ་འཕུར་མ། བདེ་འདུས་དང་རྩ་གསུམ་གཉིས་
ཀའི་ནང་དབང་ལ། དབང་པོའི་སྒོ་བསལ་ལ། མར་མེ། དུང་
། སྤོས་དྲི་ཞལ་ཟས།
དར་དཀར། གླེགས་བམ་རྣམས་དང་། ཙཀླུ་རྣམས་དང་། ངོ་སྤྲོད་སྐབས་ལ།
ཤེལ་སྒོང་མེ་ལོང་། མར་མེ་ཉེར་གཅིག །གསང་དབང་ལ། རྩ་གསུམ་སྐབས།
མེ་ལོང་། མར་མེ། སྤོས་ཕོར། བུར་ཆང་དང་། གཉིས་ཀ་ལ། རས་དཀར་གཟན།
ཨང་གྷ་རག །སྒོམ་ཐག །སྦ་འཁར་སོགས་འཛམ་པར་བྱའོ། །ཞེས་རྩ་གསུམ་གཏོར་མ་
བཅའ་ཐབས་འདི་ནི་དམུ་རྡོ་གཡུང་དྲུང་སྤུང་རྩེའི་མདུན་ཞོལ། གྲུབ་ཐོབ་བསྟན་པ་རྒྱལ་མཚན་གྱི་གདན་ས་
གཡུང་དྲུང་རིང་མོའི་ཕོ་བྲང་གི་རྩེ་མོ་ནས་བྲིས་པ་ལ། ཕྱིས་རང་གནས་ཡང་དབེན་བདེ་ཆེན་རི་ཁྲོད་དྲང་སྲོང་
དགྱེས་པའི་སྐྱེད་ཚལ་དུ་བདེ་འདུས་ཀྱི་གཏོར་མ་བཅའ་ཐབས་དང་ཕྱོགས་གཅིག་དུ་བྱས་ཏེ་ཤར་རྫའི་བྱ་བྲལ་བཀྲ་
ཤིས་རྒྱལ་མཚན་གྱིས་བྲིས་པ་བསྟན་པ་རིན་པོ་ཆེ་ཕྱོགས་བརྒྱར་དར་བའི་རྒྱུར་གྱུར་ཅིག དགེའོ།། དགེའོ།། དགེའོ།།
34,



ནམ་མཁའ་མཛོད་ཀྱི་སྒྲུབ་སྐོར།
ཡང་ཟབ་ནམ་མཁའ་མཛོད་ཆེན་ལས།
བདེ་འདུས་ཟིན་རིས་ཤེལ་དཀར་མེ་ལོང་བཞུགས་སོ།།
༄༅། དབྱིངས་དགུའི་ཆོ་འཕྲུལ་སྒྱུ་འཕྲུལ་མཁར་ཤར་བའི།། ཞི་དང་ཁྲོ་བོ་མ་ངེས་སྣ་ཚོགས་སྐུག གདུལ་བྱ་སྤུ་ཀོང་
ཚར་གཅོད་གངའདུལ་སྤྲུལ། རྩ་གསུམ་རབ་འབྱམས་ལྷ་ལ་ཕྱག་འཚལ་ལོ།། ༧ཐེག་དགུའི་རྩེ་མོ་གསང་རྒྱུད་བོན།།
བདེ་གཤེགས་འདུས་པའི་སྒྲུབ་པ་ཡི། ཕྲིན་ལས་ལག་ཏུ་ལེན་པའི་ཐབས། ཅུང་ཟད་འདི་ན་དགོད་པར་བྱ།། དེ་ལ་
བཅའ་གཞི་གྲུབ་ནས་ཕྲིན་ལས་ལག་ཏུ་ལེན་ཐབས་ལ། འདི་གཤེན་ལུགས་དང་བྲུའི་ལུགས་གང་བྱེད་ཀྱང་ཆོག་ལ།
བྲུའི་ལུགས་ལྟར་ན་བདེ་འདུས་དང་། མཆོག་འདུས་དང་། སྲིད་རྒྱལ་གསང་སྒྲུབ་གསུམ་སྤྱི་སྤུངས་དང་མཐུན།
རིག་འདུས་དང་། མཁའ་འགྲོ་ཀུན་འདུས་རིག་འཛིན་གྱི་ལུགས་དང་མཐུན་ཏེ། དེ་དག་གི་རྔ་བརྡུང་དང་གྱེར་དང་
སྐད་སོགས་འགྲེ་ཤེས་པར་བྱ། གཤེན་ལུགས་ལྟར་ན་མ་རྒྱུད་དང་རྔ་བརྡུང་དང་གྱེར་སྐད་རྣམས་མཐུན། བྲུའི་
ལུགས་ཁྱབ་རྒྱ་ཆེ་བས་རྟོགས་སླ་ལ། འདིར་གཤེན་ལུགས་ལྟར་ན། དུག་ཕྱུང་དང་ཚན་སྤོས་སོགས་སྤྱི་ལྟར་རྒྱས་
བསྡུས་གང་ལྕོག་བྱ། གཏའ་ཆེན་བཅའ་བ་ལ། བསྭཱ་ཨཱི བ་བཱ་དེ་ན་ར་ས་ཡ་ན་གཡུ་འབྲང་བདུད་
རྩི་བསྲོ་ཐཱ། ལན་ལྔ་བརྗོད་ལ་ཕྱག་རྒྱ་བདུད་རྩི་བུམ་པའམ། མཉམ་བཞག་གཡུང་དྲུང་འཁོར་ལོ་པདྨ་རིན་ཆེན་
ལྔ་བཅའ་ལ། ཚིག་བཤད་ནི ཨཱི ་བདེ་གཤེགས་རིགས་ལྔའི་ལྷ་ཡི་ཐུགས་ཀ་ནས།། ཡེ་ཤེས་
བདུད་རྩི་རྒྱུན་མེད་བབས་ནས་ནི། ཕུད་ཀྱི་ཞལ་བུ་མཚན་ལྡན་ཡངས་པར་འཁྱིལ།།
ཡེ་ཤེས་ལྷ་རྣམས་ཐུགས་དམ་མི་གཡེལ་ཞིང་། སྒྲུབ་གཤེན་བསམ་དོན་མ་ལུས་འགྲུབ་
པ་དང་།། མཆོག་ཐུན་དངོས་གྲུབ་ཆར་ལྟར་དབབ་པའི་ཕྱིར།། ཡེ་ཤེས་ལྷ་རྣམས་
སྤྲིན་བཞིན་འདིར་འཚོགས་ལ།། བདག་ཅག་ཕྱག་རྒྱ་ཆེ་ལ་སྦྱར་དུ་གསོལ།། བསྭོ་
ༀ བ་བཱ༔ ལན་དགུའམ་ གསུམ་བརྗོད་ལ་རིགས་རྟགས་བཞིའི་ཕྱག་རྒྱ་དང་སེ་གོལ་གཏོག །ཞི་དབང་ཁྲོ་གསུམ་
རང་རང་སྔགས་དང་ཚེ་སྒྲུབ་བོན་སྐྱོངས་བཅས་སྙིང་པོ་བརྗོད་ལ་འབྲུ་སྔགས་གཏའ་ཆེན་དུ་བླུགས། དེ་ནས་དཀར་
35



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཏོར། བདག་ཉིད་གཤེན༑ དང་གླུད་གཏོར། ཨོཾ་ཚུར་གཤེགས༔ བརྗོད། ས་ཡོན་འབུལ་བ་ནི།
སྔོན་འགྲོ་སྦྱོར་བའི་བོན་ལྟར། ཨོཾ་སྒྱུ་མའི་གསེར༔ ནས། ཐིམ་ཐིམ་ཡེ་སྭཱཧཱ ཡན་བརྗོད། ཕུད་
བྱིན་གྱིས་རློབས་ལ་བར་ཕུད་མཆོད། ཕྱི་མཚམས་བཅད་པ་ནི། སྔོན་འགྲོ་ལྟར། རོལ་མོ་དམ་འདུ། བསྲོ་ང་
ནི༔ ནས། གནོན་མཛོད། ཡན་རྒྱལ་ཆེན་བཞི་ཀའི་ཚིག་བཤད་བརྗོད། ཕྱོགས་རེ་ལ་དམ་འདུ་རེ། མཐའ་
མཚམས་བསྐོར་ཞོགས་རྔ། བསྲོ་ཐོ་ཡེ༔ སྔགས་ལན་བཞི་བརྗོད་ལ་བཀའ་བསྒོ་བྱ། དེ་ནས་ས་བརྐོ་ཞིང་བརྡུང་
བ་ནི། སྔོན་འགྲོ་ལྟར། ༀ་མི་འགྱུར༔ ནས། ཁི་ཁར་གྷོ་འདུ ཡན་བརྗོད་ལ། བུམ་སྙིང་བླུགས་པ་ལ།
མཚམས་བཅད་སྔགས། བསྲོ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན། ཀུ་ཏྲ་གྲན་ལ་
ཐུན་བྱོ་ཐུན་ཕྱོགས། ལན་གཉིས་བརྗོད་ལ་ཉུངས་ཀར་བྲིམ། སྤོས་ཆུས་བྲན་ལ། ཨཱི་ཁྲོ་རྒྱལ་ཆེན༑ གོང་
འོག་གཉིས་བརྗོད། ཞི་དབང་ཁྲོ་གསུམ་དང་། བདེ་འདུས། རིག་འདུས། མཆོག་འདུས། མཁའ་འགྲོ། སྲིད་
རྒྱལ་སྔགས་རྣམས་དང་། ཧེ་རམ་མ༔ མུ་རི་མུ༔ ། སོགས་དང་། རིག་འདུས་ཚེ་སྒྲུབ་སྙིང་པོ་ཚིག་
བཤད་ཚང་པར་བརྗོད། མ་མ་མུ༔ ཨ་ཡུ་གཉའ༔ རྣམས་ལན་གཉིས་རེ་བརྗོད་ལ་འབྲུ་སྔགས་བུམ་པར་
བླུགས། དེ་ནས་ཁ་རྒྱན་བཙུག་ལ། སྔོན་འགྲོ་ལྟར། གཡུང་དྲུང་ལྗོན༔ ནས། ཀརྨ་ལ་ཧོ། ཡན་
དང་། བཀོད་པ་རྟེན་བཞུགས། ཨོཾ་བུམ་པ། ནས། ཧྲན་ཧྲུན། ཡན་དང་། གནམ་རྒྱན་ལོགས་རྒྱན།
དར་དཀར་ ནས། ཧ་ར་བརྟན་དུ་ཧྲུན་ཙུན། ཡན་བརྗོད་ལ། དབང་རྫས་རྣམས་དང་། མྱོང་
གྲོལ་རིལ་བུ། བཏགས་གྲོལ། ཚེ་སྒྲུབ་རིལ་བུ་རྣམས་དཀྱིལ་འཁོར་དུ་དགོད་དོ། ༈ །དེ་ནས་དབང་གི་སྟ་གོན་ལ་
འཇུག་སྟེ། འདུས་པ་ཀུན་འཚོགས་ལ། བླ་མས། མ་ནམ་མཁའི་ དང་། ཀླད་དོན་རྒྱབ་ཡིག་དང་། ཡང་
ཟབ་སྤྲོས་བཅས་ཀྱི་དབང་ཆོག་གི་རྒྱབ་ཡིག་བརྗོད། དབུ་ནས། བོན་སྐུའི་གནས༔ ནས། གསལ་
བར་བྱ། ཡན་དང་། ཀླད་དོན་ཚང་བར་བརྗོད། སྐབས་འདིར་ནས། དབང་ཆོག་ལྟར། འདི་ལ་བཞི༔
ནས། གསལ་གདབ་ལ། ཡན་དང་། དེ་ནས་ནང་འཇུག་གི་རིམ་པ་ལ། ཞུ་བ་ནི། ཨེ་མ་དཔོན༔ ནས།
ཐུབ་པར་གྱིས། ཡན་དང་། ཞུ་ལན་ལ། ཀྱེ་དཔོན༔ ནས། ངས་བསྟན་བྱ། ཡན་དང་། ལམ་
སྒོ་དབྱེ་བ། འོ་བུ་ཁྱོད༔ ནས། ཀློང་དུ་འབུལ། ཡན་དང་། བསྲེ་བསྣན་ནི། གསར་ན་བསྲེ་
36



ནམ་མཁའ་མཛོད་ཀྱི་སྒྲུབ་སྐོར།
ནས། ཨེ་མ་ཧོ། ཡེ་དབང་༔ ནས། བསྣན་པའི་ཚུལ་དུ་འབྱུང་བའོ། ། ཡན་བརྗོད། དཀྱིལ་
འཁོར་བསྟན་པ་ནི། མིག་དབྱེ་བ་དང་། མཐོང་བ་དྲི་ལན་ནས། ཀྱེ་ཧོ་གཡུང་དྲུང༌{ ནས། བྱིན་
གྱིས་རློབས། ཡན་བརྗོད། གདན་བཀོད་ནི། ཀྱེ་ཧོ་བུ་ཁྱོད༔ ནས། ཡིད་ལ་ཆོངས། ཡན་
བརྗོད་དོ།། ༈ དེ་ནས་དངོས་གཞི་སྒྲུབ་པའི་བོན་ལ། ནང་མཚམས་བཅད་པ་ནི། བདེ་འདུས་ལྟར། རོལ་མོ་
དམ་འདུ། ཧཱུཾ་ང་ནི་འགྱུར༔ ནས། དབྱིངས་སུ་ཡལ། ཡན་དང་
། དམ་འདུ། རིག་
འདུས་ལྟར། ཧཱུཾ་འདི་སྣང༔ ནས། གུར་དུ་རོལ། ཡན་དང་། དམ་འདུ། མཆོག་འདུས་ལྟར།
ཧཱུྃ་གཉུག༔ ནས། བསྒོ༔ ཡན་དང་ དམ་འདུ། མཁའ་འགྲོ་ལྟར། ཧཱུྃ་བརྟན་གཡོ༔ ནས་
བཅད་དོ། །ཡན་དང་། དམ་འདུ་སྲིད་རྒྱལ་འདོན་ན། བསྭ་གསང་ཆེན༔ ནས་ དེངས་ཤིག ཡན་
བརྗོད་ལ། མཚམས་སྐོར་ཞོགས་རྔ། བདེ་འདུས་ལྟར་སྔགས། བསྭོ་ཨཱི ་ཨ༔ དང་། རིག་འདུས།
མཆོག་འདུས། མཁའ་འགྲོ །སྲིད་རྒྱལ་བཅས་སྔགས་རྣམས་རིམ་བཞིན་བརྗོད་ལ། བླ་མས་བཀའ་བསྒོ་བྱ་ལ་ཉུངས་
ཀར་བྲིམ་མོ། །སྐྱབས་སེམས་ཡན་ལག །བདེ་འདུས་ལྟར། ༀ་བོན་ཅན༔ ནས། དོན་གཉིས་བྱས།
ཡན་དང་། རྩ་གསུམ་སྐྱབས་སེམས། ན་མོ་བདག་ནི༔ ནས། གྱུར་ཅིག །ཡན་བརྗོད། གསོལ་འདེབས་
བྱིན་རླབས་ཀྱི་གོང་བུ་ལྟར། ཌཱ་སིལ་དཀྲོལ་ལ། །ཨ ༀ ཧཱུྃ། དབྱིངས་ཉིད༔ ནས། གྱིས་རློབས།
ཡན་དང་། རྩ་གསུམ་གསོལ་འདེབས། ཨེ་མ་ཧོ། ཡེ་ཉིད༔ ནས། རློབས། ཡན་བརྗོད། ཞུ་ཐིམ་
བྱིན་རླབས་གོང་བུ་ལྟར། སྐྱབས་ཡུལ། དང་། རྩགསུམ་ལྟར། ཞེས་གསོལ༔ ཚང་བ་བརྗོད། མངོན་
རྟོགས་བསྒོམ་པ་ནི། བདེ་འདུས་ ལྟར། ཨ་འཁོར་འདས༔ ནས། གྲུབ་བསྒོམ། ཡན་དང་། རིག་
འདུས་ལྟར། ཨཱ་འཁོར་འདས༔ དང༌། མཆོག་འདུས་ལྟར། ཨཱ་གདོད་ནས༔ དང་། དབང་བསྐུར་
སྔགས། བསྭོ་མུ་ཡེ༔ དང༌
། མཁའ་འགྲོ་ལྟར། ཨཱ་ངོ་བོ༔ དང༌། སྲིད་རྒྱལ་གསང་སྒྲུབ་ལྟར། ཨཱ་
གཞིའི༔ ནས། པར་བསམ། ཡན་བརྗོད། མཆོད་རྫས་བྱིན་རླབས་ནི། བདེ་འདུས་ལྟར། བདག་ཉིད་
ཐུགས༔ ནས། པར་བསམ། ཡན་བརྗོད། གདན་འབུལ་བདེ་འདུས་ལྟར། རོལ་མོ་དམ་འདུ། ཨཱི ་གཞལ་
ཡས༔ ནས། ཧྲིག་གོ་ཧྲུན། དམ་འདུ། ཡན་བརྗོད། དེ་ནས་བྱིན་འབེབས་སྤྲོ་ན། སྤོས་དྲི་ཕྱུང་།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལོངས་
རོལ་མོ་བཅས་ཏེ། ཨེ་མ་ཧོ། དམིགས་མེད་སྤྲོས་བྲལ་ཞིང་ཁམས་ནས། བོན་སྐུ་ཀུན་
ཏུ་བཟང་པོ་ཡང་།། དགོངས་བརྒྱུད་བླ་མའི་འཁོར་དང་བཅས།། གནས་འདིར་
གཤེགས་སོ་བྱིན་ཆེན་ཕོབ།། འོད་གསལ་རྫོགས་པའི་ཞིང་ཁམས་ནས།།
སྐུ་གཤེན་ལྷ་འོད་དཀར་ཡང་། རིགས་ལྔ་ཡབ་ཡུམ་འཁོར་དང་བཅས།། གནས་
འདིར་གཤེགས་སོ་བྱིན་ཆེན་ཕོབ།། ཤེལ་བྲག་གསང་བའི་གནས་མཆོག་ནས།།
སྤྲུལ་སྐུ་འཆི་མེད་གཙུག་ཕུད་ཡང་། རིག་འཛིན་མཁའ་འགྲོའི་འཁོར་དང་བཅས།།
གནས་འདིར་གཤེགས་སོ་བྱིན་ཆེན་ཕོབ།། དཀྱིལ་འཁོར་འདི་ལ་བཀྲག་ཅིག་ཐོན།།
སྒྲུབ་རྫས་འདི་ལ་བྱིན་ཅིག་ཕོབ།། སྒྲུབ་གཤེན་བདག་ལ་ཡེ་ཤེས་སྤོར། མཆོག་
དང་ཐུན་མོང་དངོས་གྲུབ་སྩོལ། ཨ་ཨཱ་ཧཱུྃ་ཨཱ་ཨ་དཀར་ས་ལེ་འོད་ཨ་ཡང་ༀ་འདུ།
ཨ་བེ་ཤ་ཡ་ཕཊ༔ མཚམས་སྐོར་དམ་འདུ། སྤྱན་འདྲེན་ནི་བདེ་འདུས་ལྟར། ཨཱ ཨཱི་ཧཱུྃ། ཀ་དག༔
ཡོ་ཛ། དམ་འདུ། ཡན་དང་
། རིག་འདུས་ལྟར། ཧཱུཾ་ཀ་དག༔ ནས། ཏིཥྛ་ལྷན། དམ་འདུ།
ཡན་དང་། མཆོག་འདུས་ལྟར། བསྭོ་གཞི་དབྱིངས༔ ནས། ཨོཾ་ཏིཥྛ་ལྷན། དམ་འདུ། ཡན་དང་།
མཁའ་འགྲོ་ལྟར། ཧཱུྃ་ཡུལ༔ ནས། ཏིཥྛ་ལྷན། དམ་འདུ། ཡན་དང་། སྲིད་རྒྱལ་ལྟར། བསྭོ་གྲུ
ནས། ཏིཥྛ་ལྷན། དམ་འདུ། ཡན་བརྗོད། བཞུགས་གསོལ་བདེ་འདུས་ལྟར། ཤུ་འཁོར་འདས༔ ནས་།
ཡ་ཏིཥྛ་ལྷན། ཡན་བརྗོད། མཚམས་སྐོར་ཞོག་རྔ། ཕྱག་འཚལ་བ། དཀོན་བཞིའི་ཕྱག་དང་། བདེ་འདུས་
ལྟར། ཧཱི་ཀ་དག༔ ནས། དེ་པ་ཧོ། ཡན་དང་། ཀུན་བཟང་ཐུགས་ཐིག་བརྒྱུད་ཕྱག །ན་མོ། ཡེ་
སྩོལ། ཡན་བརྗོད། རིག་འདུས་ཕྱག་བཤགས། ཧཱུྃ་ལྷ་ལསནས། གཤའ་ཡ་ནི། ཡན་བརྗོད།
མཆོག་འདུས་ལྟར། ཧཱུཾ་འདི་སྣང་༔ ནས། སཱཧཱ༔ ཡན་དང་། མཁའ་འགྲོ་ལྟར། ཧོ་རང་སྣང་
ནས་། སཱཧཱ། ཡན་བརྗོད་། སྲིད་རྒྱལ་ལྟར། ཧོ་ཀུན༔ ནས་། སཱཧཱ། ཡན་བརྗོད། རྩགསུམ་
བརྒྱུད་ཕྱུག ན་མོ་ཀ་དག༔ ཚང་བ་བརྗོད། དེ་ནས་བདེ་འདུས་བཤགས་པ། ཧྲི་བཟོད་མའི༔ ནས་།
སཱཧཱ། ཡན་བརྗོད། མཆོད་པ་འབུལ་ལ། གོང་གི་བདེ་འདུས་མཆོད་རྫས་བྱིན་རླབས། བདག་ཉིད༔ ནས་།
ནས།
༔
•ri་
ཅད་
38



ནམ་མཁའ་མཛོད་ཀྱི་སྒྲུབ་སྐོར།
པར་བསམ། ཡན་བརྗོད་། རོལ་མོ་དཔལྷ་༣་ང་། བདེ་འདུས་ལྟར། ཧོ་ལྷུན་གྲུབ ནས། སཱཧཱ། ཡན་
དང་། དཔལྷ་༣ང་། རྒྱན་ཕྲེང་ལྟར། ཧོ་སྤྲིན་གྱི༔ ནས། ཧ་ལོ་སེང་། ཡན་ཚང་བར་བརྗོད། མཆོད་
པ་རེ་ལ་དཔལྷ་༢རེ། རིག་འདུས་ལྟར། ཧོ་དབྱིངས་ལས༔ ནས། ཧཱུྃ་ ཡན་དང་། དཔལྷ་༣ང་མཆོག་
འདུས་ཕྱི་མཆོད་། ཧཱུཾ་རབ༔ ནས། སཱཧཱ། ཡན་དང་། དཔལྷ་༣ང་། མཁའ་འགྲོ་ལྟར། ཧོ་ཀུན་ཁྱབ་
ནས་ ཁཱ་ཧི། ཡན་དང་། དཔལྷ་༣ང་སྲིད་རྒྱལ། ཕྱི་མཆོད། ༀ་གསས༔ ནས། སཱཧཱ། ཡན་བརྗོད། དཔལྷ་
༣ང། ནང་མཆོད་སྨན་ལ་བདེ་འདུས་ལྟར། བསྭོ་ཨོ ་བ་བཱ༔ ལན་བཞི་གྱེར། ༀ་བོན་ཉིད༔ ནས་།
སཱཧཱ། ཡན་དང་། གོང་གི་རྩ་གསུམ་བརྒྱུད་ཕྱག་ལྟར། སྨན་མཆོད་འབུལ། ཁ་བསྒྱུར་བྱ་ལ། ཁ་སྐང་བརྗོད།
དངོས་གྲུབ་བླང་བ། བདེ་འདུས་ལྟར། ལྷ་ཚོགས༔ ནས་། སིདྷི་འདུ། ཡན་བརྗོད། གཏོར་མ་བདེ་
འདུས་ལྟར། ཧོ་མ་བཅོས༔ ནས། ཨཱ ཡན་དང་། དམ་འདུ། རཀ བསྲོ་ཀུན་གཞི༔ ནས། ཧི།
ཡན་དང་། དམ་འདུ། མཆོག་འདུས་ལྟར། ཧོ་འབར་བའི༔ ནས། ཁཱ་ཧི། ཡན་དང་། དམ་འདུ།
སྲིད་རྒྱལ་ལྟར། བསྭོ་མ་ཅིག༔ ནས། ཁཱ་ཧི། ཡན་དང་། དམ་འདུ། ཡང་གསང་སྦྱོར་སྒྲོལ་བདེ་འདུས། ཧོ་
འདོད་ཆགས༔ ནས། ཧེ་སྭཱཧཱ། ཡན་བརྗོད་དོ། །མཚམས་སྐོར་ཞོག་རྔ། དེ་ནས་འཛབ་བསྙེན་ལ་འཕྲོ་
འདུ་རིམ་པ་བཞིན་དུ་བསྒོམ་ལ་འཛབ་རྣམས་ཚོགས་བསྙེན་ཙམ་མམ། གང་འགྲུབ་བཟླས་ལ་རང་རང་གི་འཛབ་
བསྟོད་དོ། །དེ་ནས་སྐུ་བསྟོད་ལ་བདེ་འདུས་ལྟར། རོལ་མོ་དམ་འདུ། ཨེ་མ་ཧོ། ཀ་དག༔ ནས། ཡན་དང་།
བཅུ་རྒྱག ༢ དེ་ནས་རིག་འདུས་སྐུ་བསྟོད། དཔལྷ༣ང་། མཆོག་འདུས་སྐུ་བསྟོད་རྟགས་བསྒྲུབ། ཡེ་ཤེས་རྔ་རོལ་
བཅས་དང་། བཅུ་རྒྱག ༢ མཁའ་འགྲོ་དང་། དཔལྷ་ ༣ང་། སྲིད་རྒྱལ་སྐུ་བསྟོད་རྣམས་རིམ་བཞིན་བརྗོད་ལ།
མཚམས་སྐོར་ཞོག་རྔ། དེ་ནས་ཚོགས་ཀྱི་འཁོར་ལོ་བསྐོར་བ་ལ་སྤྱི་ལྟར། ས་ཏ་བྷི་ཤུདྡྷེ༔ དང༌
། གོང་གི་བདེ་
འདུས་ཀྱི་མཆོད་པ་བྱིན་རླབས། བདག་ཉིད༔ ནས། པར་བསམ། ཡན་བརྗོད་ལ། ཚོགས་མཆོད་
རིན་ཆེན་གཏེར་ཆེན་ལྟར། སྤྱན་འདྲེན། རོལ་མོ་དམ་འདུ། ཧི་མི་མངོན༔ ནས། དཔལྷ་༣ང་། སྦྱོར་སྒྲོལ།
ཨ ཨོཾ་ཧཱུྃ་ བདེ་གཤེགས༔ ནས། དཔལྷ་ ༣། མཆོད་འབུལ། ཧོ་དཀྱིལ་འཁོར༔ དམ་འདུ།
བཤགས་པ། ན་མོ༔ ནས། མཚམས་སྐོར་༡བདུན་རྒྱག །ཕུར་གདབ༔ ཧཱུྃ་ང་༔ དཔལྷ་འང་༑ ། བསྟབ་པ།
39



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཧོ་དཀྱིལ་འཁོར། ཡན་བརྗོད། ཚོགས་རྔ་མཚམས་སྐོར་མཐར་བཞི་རྒྱག །དེ་ནས་ཚོགས་བརྒྱ་སྟོང་ཁྲི་འབུམ་
བསག་ན། ཚོགས་བསྡུས་ཚོགས་གཉིས་མཛོད་ཁང་ལྟར། རཾ་ཡཾ་མཾ། ཨ ཨཱི་ཧཱུྃ། ཞལ་ཟས༔ ནས།
ཙཀྲ་ལ་ཁཱ་ཧི། ནས། ཡན་དང་དཔལྷ༢ང་
། རཾ་ཡཾ་མཾ། ཨ ཨཱི་ཧཱུྃ། འཕྲོ་འདུ་ལོངས་
དཔལྷ༢ང་། འདི་གཉིས་གང་ལྕོགས་གྲངས་བསག་གོ །འོན་ཀྱང་ཕྱི་མ་རིག་པ་གཅེར་མཐོང་གི་ཚོགས་མཆོད་འདི།
རྒྱུད་སྡེ་མང་པོ་ནས་འབྱུང་བས་འདི་ཁོ་ནའི་གྲངས་བསག་ན་བྱིན་རླབས་ཆེའོ། །ཚར་བརྒྱ་རེའི་མཚམས་སུ།
༈ དངོས་འབྱོར་ཡིད་སྤྲུལ་མཆོད་པས་ཐུགས་དམ་སྐོང།། དམ་ཚིག་ཆག་ཉམས་
འགལ་འཁྲུལ་མཐོལ་ལོ་བཤགས། མཆོག་དང་ཐུན་མོང་དངོས་གྲུབ་སྩལ་དུ་གསོལ།
ལྷག་མ་རིགས་དྲུག་སྙིང་རྗེའི་མགྲོན་ལ་བསྔོ།། ཀུན་ཀྱང་རྫོགས་པའི་སངས་རྒྱས་
ཐོབ་པར་ཤོག །ཅེས་བརྗོད་ལ། དཔལྷ ༣ང་། སྒྲུབ་གཤེན་རྣམས་ཀྱིས་དངོས་གྲུབ་ཞུ། ལྷག་མ་དམིགས་
མེད་དུ་བསྔོའོ། །དེ་ལྟར་ཉིན་རེ་ཚོགས་རྒྱས་པ་ཚར་རེ་དང་། དེ་ནས་ཚོགས་བསྡུས་ལྟར་བརྒྱ་སྟོང་ལ་སོགས་བསག་
གོ །དེ་ནས་ཚོགས་བརྒྱུད་པ་རྐང་ཐོན་དུ་འབུལ་ཐབས་ལྟར། ༀ་བོན༔ ནས། སྟོན་མཛད་ཡེ་ཉིད་
སྟོན༈ ཞལ་ཟས་ དང་། གསང་རྒྱུད་ཐེག་པའི་མངའ་བདག་མཆོག་ཁྱེད་ལ།།
ཤ་ལྔ་བདུད་རྩི་ལྔ་དང་འདོད་ཡོན་ལྔ། ཕྱི་ནང་གསང་བ་ཡང་གསང་ཚོགས་མཆོད་
འབུལ།། རྣལ་འབྱོར་ཉོན་ཤེས་སྒྲིབ་པ་ཀུན་བྱང་ནས།། བདུད་བཞི་གནས་སུ་དག་
པར་བྱིན་གྱིས་རློབས། ལས་བཞི་ལྷུན་གྱིས་གྲུབ་པར་བྱིན་གྱིས་རློབས།། སྣང་བཞི་
ཟད་སར་ཕྱིན་པར་བྱིན་གྱིས༑ །སྐུ་བཞི་ཚེ་འདིར་ཐོབ་པར༔ ཞེས་དང་། མི་གཡོ་རང་
ནས་། དེ་ལྟར་རྩ་བའི་བླ་མ་ཡན་བརྗོད་ལ། བླ་མ་རེ་རེ་བཞིན་ཚོགས་ཕུད་དང་ནོར་བུ་འདོད་ཡོན་སྣ་ཚོགས་དབུལ་
ལོ། །དེ་ནས་བརྒྱུད་སྐོང་ཐུགས་རྗེ་མྱུར་གཟིགས་ལྟར། ཧྲི་བོན༔ ནས། སྩོལ། ཡན་དང་། བདུན་རྒྱག །
ཡན་ལག་བཞི་ལྡན་སྐང་བ་ རཾ་ཡཾ༔ ཨ་ཨཾ༔ ཧཱུྃ་བཞེངས༔ ནས་ཚང་བ་དང་། དམ་འདུ། འདི་སྐབས་
སྲིད་རྒྱལ་གསང་སྐང་བརྗོད་ན་ལེགས། དམ་འདུ། གོང་གི་ཁྱད་པར་བསྐང་བ། ཧཱུྃ་ལོངས༔ ནས། ཤོག །
ཡན་དང་། བཅུ་རྒྱག །སྲིད་རྒྱལ་གསང་བསྐུལ། བདག་ཉིད༔ དང་། བསྭོ་གྲུ་གསུམ་ ཚར་གཅིག་
40



ནམ་མཁའ་མཛོད་ཀྱི་སྒྲུབ་སྐོར།
བརྗོད་ལ། གཞན་ཡང་གསོལ་ཀ་ཅི་རིགས་དང་མི་བདུད་བསྐུལ། སྲིད་རྒྱལ། ༦ རྒྱག །དེ་ནས་དངོས་གྲུབ་ཞུ་
བ། རྗེས་བྱ་བསྡུད་པའི་རིམ་པ་ལྟར། ཨ ཨཱི་ཧཱུྃ། བདེ་གཤེགས ནས། སིདྡྷི་འདུ། ཡན་དང་།
ཚོགས་ཕུད་སྦྱོང་བ་དང་། ཚོགས་མཆོད་ལྟར། ཨེ་མ་ཧོ། གཡུང་༑ ནས། ཧོ། ཡན་ཞུ་ལན་བྱའོ། །དེ་ནས་
ལྷག་མ་བསྔོ་བ་ནི། སྤོ་འདོད་པ༑ ནས། སཱཧཱ། ཡན་དང་། ཁ་བསྐང་། དམའ་འགྲོ། བརྗོད་ལ།
ཚོགས་མཆོད་ལྟར་སྨོན་ལམ་ནི། །ཧོ་རྒྱལ་བ༔ ནས། ཤོག ཡན་བརྗོད། གཏོར་མ་ཁ་གསོ་གསང་མཚམས་
བཅད་པ་སོགས་སྤྱི་ལྟར་རོ། །དེ་ནི་གཞུང་ལྔའི་ཕྲིན་ལས་སྐོར་གཅིག་གི་འགྲོ་ལུགས་ཡིན་ནོ། ༈ །ད་ནི་སོ་སོར་བསྙེན་
པ་སྐུལ་ལུགས་ནི། ཐོག་མར་བདེ་འདུས་ཀྱི་བསྙེན་པ་སྐྱལ་ལུགས་ལ། གཞུང་ལྔའམ་བཞིའི་ཕྲིན་ལས་སྐོར་གཅིག་
ཚོགས་འཁོར་བཅས་གྲུབ་ནས། ནང་མོར་བསང་མཆོད་བྱས་ག བདེ་འདུས་མཚམས་བཅད་སྐྱབས་སེམས་གསོལ་
འདེབས་མངོན་རྟོགས་ནས་རིམ་བཞིན་གོང་ལྟར་བརྗོད་ལ། འཛབ་ཀྱི་སྐབས་སུ་སླེབ་པ་ན། རྒྱས་འབྲིང་སྡུས་གསུམ་
ལས། རྒྱས་པའི་ལུགས་ལ། གཡུང་དྲུང་ཡོངས་རྫོགས་ལས། ཞི་བའི་ལྷ་འཛབ་སྟོང་རྩ་བརྒྱད་བགྲངས། དེ་ནས་
སྙིང་པོ་བརྒྱ་རྩ་བརྒྱད་བགྲངས་ཞེས་གསུངས་པས། སྤྱི་འཛབ་ལ། བདག་ཉིད་གཤེན༔ ནས། གསུམ་
དུ་གྱུར། ཡན་གྱི་བ་ཐག་གཟེང་པའི་འཕྲོ་འདུ་བྱ་ལ། མྱོང་གྲོལ་རིལ་བུ་བསྒྲུབ་པའི་དུས་སྒྲུབ་ཐབས་ལྟར།
ཁྱད་པར་ཐུགས༔ ནས། འཁྱིལ་པར་བསམ། ཡན་བརྗོད་ལ། སྤྱི་འཛབ། ཨ ཨོཾ་ཧཱུཾ་པུས་
པ་ལི་དྷ་དྷ་ཡེ་སྭཱཧཱ། སྟོང་རྩ་བརྒྱད་བཟླས་ལ་རིལ་བུ་ལ་གཟུངས་སྔགས་ནས་ཧ་གདབ་ལ། ཨཱ་བོན་ཉིད་
ནས། འཛབ་སྟོད། དེ་ནས་སྒོས་འཛབ་ལ། བདག་ཉིད༔ ནས། འོད་ཟེར་ལུ་གུ་རྒྱུད༔ ཡན་དང་།
གོང་ལྟར། ཡར་འཕྲོས། ནས། གསུམ་དུ་གྱུར། ཡན་གྱིས་ལུ་གུ་རྒྱུད་ཀྱི་འཕྲོ་འདུ་བསྒོམས་ལ། སྒྲུབ་ཐབས་
རིལ་བུའི་ཏིང་འཛིན། ཁྱད་པར༔ ནས། གོང་ལྟར་ལ། སྒོས་འཛབ་འཛབ་ཀྱི་ཤོག་ཆུང་ལྟར། ཀུན་ཏུ་བཟང་པོ་ཡབ་
ཀྱི་འཛབ། ཨ ༀ་ཧཱུྃ། ཨཱ་ཨ༔ ནས། ལྷན་ནེ་འདུ་འདུ་ཨཱ༔ ཡན་བརྒྱ་རྩ་བརྒྱད་བཟླས་ལ། གོང་
ལྟར་འཛབ་བསྟོད་དོ། །དེ་ལྟར་ཀུན་ཏུ་བཟང་མོ་དང་། ཞི་ལྷ་ཞེ་ལྔའི་འཛབ་རྣམས་ཤོག་ཆུང་ལྟར་ལྷ་རེ་རེ་བཞིན་དུ་
སྤྱི་འཛབ་སྟོང་རྩ་བརྒྱད་རེ་དང་། སྒོས་འཛབ་བརྒྱ་རྩ་བརྒྱད་རེ་བཟླས་ལ་གོང་ལྟར་འཛབ་བསྟོད་དོ། །དེ་ནས་བདེ་
འདུས་ལྟར་སྐུ་བསྟོད་དང་ཚོགས་འཁོར་བསྐོར་རོ། །ཚོགས་བརྒྱུད་པ་རྐང་ཐོན་དུ་འབུལ་བ་མི་དགོས། བརྒྱུད་སྐོང་
4༔



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་། སྐུང་བ་ཡན་ལག་བཞི་ལྡན་བྱ། སྲིད་རྒྱལ་གསང་བསྐུལ་དང་སྲུང་མ་བསྐུལ། རྗེས་བྱ་ལྟར། གཏོར་སྐྱོང་།
ཨ ་ཨཱི་ཧཱུཾ། ནམ་མཁའ༔ ནས། གཏོར་འབུལ་གོང་འོག་གསུམ་ཀ་བརྗོད་དོ། །བློ་དང་རིག་འཛིན་ཚེ་
སྒྲུབ་བྱ་ལ་དངོས་གྲུབ་བླང་། ལྷག་མ་དམིགས་མེད་དུ་བསྔོ་ཞིང་གཏོར་མ་ལ་སྨན་རག་བྲན་ལག སད་དོ་སྤུངས
དང་། གསང་མཚམས་བཅད་པ་སྤྱི་ལྟར་རོ། །དེ་ནས་སྨོན་ལམ་སངས་རྒྱས་ཞིང་བགྲོད་བརྗོད། དེ་ལྟར་སྐོར་བརྒྱ་
ནི་རྒྱུས་པའི་ལུགས་སོ། ། ༈ འབྲིང་པོའི་ལུགས་ལ། བ་ཐོག་གཟེང་པའི་འཕྲོ་འདུ་བསྒོམ་ལ། སྤྱི་འཛབ་སྟོང་རྩ་
བརྒྱད་བཟླས་ལ་འཛབ་བསྟོད། དེ་ནས་ལུ་གུ་རྒྱུད་ཀྱི་འཕྲོ་འདུ་བསྒོམ་ལ། སྒོས་འཛབ་ཀུན་བཟང་ཡབ་ཀྱི་བསྙེན་
པ་བརྒྱ་རྩ་བརྒྱད་བཟླས་ལ་འཛབ་བསྟོད། དེ་ནས་ཡུམ་གྱི་བསྙེན་པ་བརྒྱ་རྩབརྒྱད་བཟླས་ལ་འཛབ་བསྟོད། དེ་ནས་
ཁྲི་བཞི་ནམ་ཏིང་ཡབ། དེ་ནས་ཡུམ། དེ་ནས་ཀུན་སྣང་ཁྱབ་པ་ཡབ། དེ་ནས་ཡུམ་རྣམས་རིམ་བཞིན་བརྒྱ་རྩ་བརྒྱད་
རེ་བཟླས་ལ་སོ་སོའི་སྐབས་སུ་འཛབ་བསྟོད། དེ་བཞིན་དུ། རིགས་བཞི། ཡེ་གཤེན་དང་པོ་བཞི། ཕྱི་མ་བཞི། དུག་
སེལ་ལྷ་གསུམ། དུས་བཞི་རྒྱལ་མོ། །མེ་ཏོག་མ་བཞི། འདུལ་གཤེན་དྲུག་སྟེ། ལྷ་ཚོ་རེ་རེ་ལ་སྤྱི་འཛབ་སྟོང་རྩ་བརྒྱད་རེ་དང་།
སྒོས་འཛབ་རང་རང་གི་སྙིང་པོ་བརྒྱ་རྩ་བརྒྱད་རེ་བཟླས་ལ་སོ་སོའི་སྐབས་སུ་འཛབ་བསྟོད་དོ །དེ་ནས་སྐུ་བསྟོད་དང་།
ཚོགས་འཁོར། གསང་མཚམས་བཅད་པ་ཡན་ཆད་གོང་ལྟར་རོ། །དེ་ལྟར་བསྐོར་བརྒྱནི་འབྲིང་པོའོ། །༈ བསྡུས་པའི་ལུགས་
ནི སྤྱི་འཛབ་སྟོང་རྩབརྒྱད་བཟླས་འཛབ་བསྟོད། དེ་ནས་སྒོས་འཛབ་ལྷ་རེ་རེ་བཞིན་བརྒྱ་རྩབརྒྱད་རེ་བཟླས་ལ་འཛབ་
བསྟོད་བྱ་ལ། དེ་ནི་ཚོགས་འཁོར་བསྐོར་བའི་དུས་སུ་བསྙེན་པའི་སྐུལ་ལུགས་སོ། །དེ་ནས་སྐུ་བསྟོད་ཚོགས་འཁོར་སོགས་
གོང་བཞིན་སྐོར་བརྒྱ་ནི་སྡུས་པའོ། ། ༈ དེ་ནས་རིག་འདུས། མཆོག་འདུས། མཁའ་འགྲོ་ཀུན་འདུས། སྲིད་རྒྱལ་གསང་སྒྲུབ་
རྣམས། གང་གི་བསྙེན་པ་སྐུལ་ཡང་། དང་པོ་རྒྱན་བཀོད་གྱི་རིམ་པ་བདེ་འདུས་ལྟར་ག དངོས་གཞི་ཕྲིན་ལས་བདེ་འདུས་
དང་གཞུང་གང་ཡིན་དེ་དང་སྦྲག་ལ་འདོན། ཚོགས་འཁོར་བདེ་འདུས་ལྟར་བྱ དེ་ནས་ཉིན་རེ་བཞིན་དུ་རང་རང་གི་ཕྲིན་
ལས་གཏོང་སྟེ། རིག་འདུས་ལྟ་བུ་ཡིན་ན་ཚེ་སྒྲུབ་རིལ་བུ་སོགས་སྔོན་དུ་སྟ་གོན་བྱས་ལ། དེ་ནས་རིག་འདུས་གཞུང་ལྟར།
མཚམས་བཅད། ཧཱུཾ་འདི༔ ནས། ཨཱ ཡན་དང་། རྩགསུམ་སྐྱབས་སེམས་གསོལ་འདེབས་རྣམས་བརྗོད། དེ་ནས་རིག་
འདུས་ཀྱི་མངོན་རྟོགས། ཨཱ་འཁོར༔ ནས། ཝལ་གྱིས་གྱུར། ཡན་དང་། མཆོད་རྫས་བྱིན་རླབས་བདེ་
འདུས་ལྟར། བདག་ཉིད༔ ནས། པར་བསམ། ཡན་བརྗོད་ལ། རིག་འདུས་སྤྱན་འདྲེན། ཧཱུཾ་ཀ་དག་
42



ནམ་མཁའ་མཛོད་ཀྱི་སྒྲུབ་སྐོར།
ནས། དག ཕྱག་བཤགས། ཧཱུྃ་ལྷ་ལས༔ དང། རྩགསུམ་གྱི་བརྒྱུད་ཕྱག་བརྗོད། མཆོད་འབུལ། ཧོ་དབྱིངས་
ནས། ཨ་ཧཱུཾ། ཡན་བརྗོད། བསྭོ་ཨཱ་བ་བཱ༔ ལན་བཞི་གྱེར། བརྒྱུད་ཕྱག་ལྟར་ཁ་བསྒྱུར་བྱ་ལ། སྨན་མཆོད་
འབུལ། དངོས་གྲུབ་བདེ་འདུས་ལྟར་བླང་། དེ་ནས་འཛབ་བསྒོམ། བདག་ཉིད༔ ནས། བསམ། ཡན་
བརྗོད། བསྙེན་པའི་གྲངས་ཚད་གཞུང་ལྟར་རོ། །ཐུན་མཚམས་སུ། ཧཱུྃ་རིག་འཛིན༔ ནས་། འཛབ་བསྟོད།
དགུང་མོར་སྐུ་བསྟོད། ཧཱུཾ་ཀ་དག༔ ནས། ཤོག །ཡན་བརྗོད་ལ། སྲིད་རྒྱལ་གསང་བསྐུལ་དང་གསོལ་ཀ་
འཚམས་པ་འདོན་ལ། རྗེས་བྱ་ལྟར་གཏོར་འབུལ། ཨ་ཨཱི་ཧཱུཾ། ནམ་མཁའ༔ ནས། ཁཱ་ཧི། ཡན་བརྗོད།
བྲོ། ཧཱུྃ་བདག༔ ནས། ནན། ཡན་དང་རིག་འཛིན་ཚེ་སྒྲུབ་ཚར་གཅིག་བརྗོད་དོ། །ཞག་བདུན་རེའི་
མཚམས་སུ་ཚོགས་འཁོར་བསྐོར་ཏེ། གོང་ལྟར་བདེ་འདུས་དང་སྦྲགས་གམ་ཚོགས་མཆོད་རྐྱང་པ་འདོན་ཀྱང་ཆོག་ལག
དེས་འགྲེས་ལ། མཆོག་འདུས་དང་། མཁའ་འགྲོ་ཀུན་འདུས་དང་
། སྲིད་རྒྱལ་གསང་སྒྲུབ་རྣམས་ཀྱི་བསྙེན་པ་སྐྱལ་
ཚུལ་ཡང་མཐུན་པའོ། །རིག་འདུས་ཀྱི་ཚེ་སྒྲུབ་འདོད་ན། གོང་ལྟར་མཚམས་བཅད་ནས། འཛབ་བསྒོམ་ཡན་
བརྗོད་ལ། སྙིང་པོ་རྣམས་བརྒྱ་བསྐོར་རེའམ་གང་འགྲུབ་བཟླས་ལ་འཛབ་བསྟོད། དེ་ནས་ཚེ་སྒྲུབ་ལྟར། །འཛབ་
བསྒོམ། བདག་ཉིད་འཆི༔ ནས། གྲུབ་པར་བསམ། ཡན་བརྗོད། བསྙེན་པ་གང་འགྲུབ་བཟླས་ལ།
ཐུན་མཚམས་སུ། བསྭཱ། བདེ་གཤེགས ནས། འཛབ་བསྟོད་དང་། བདག་ཉིད་བླ༔ ནས། ཚེ་འགུག་
བརྗོད་ལ་དགུང་མོར་སྐུ་བསྟོད་སོགས་གོང་བཞིན་ནོ། ༈ །མཆོག་འདུས་ཀྱི་སྦྱིན་སྲེག་བྱ་བར་འདོད་ན། ལས་བཞིའི་
ཤིང་ནི། ཞི་བ་ལག ཙན་དན་དཀར་པོ་བ་ལི་དང་
། རྒྱས་པ་ལ་སྟག་པ། འོ་སེ་དང་། དབང་ཙནྡ་དམར་པོ་ཤུག་པ་
དང། དྲག་པོ་སྐྱེ་ཚེར་སོགས་ཀྱིས་མེ་ཐབ་བརྩིག །རྫས་སྦྱིན་སྲེག་གཞུང་ལྟར་ལ། མཆོད་རྫས་རྣམ་ལྔ་དང་། སྲེག་རྫས་
དཀར་གསུམ་མངར་གསུམ་ཤ་ཁྲག་རུས་གསུམ། དར་ཟབ། རིན་ཆེན་ཕྱེ་མ་རྣམས་སྣོད་གཅིག་ཏུ་བསྡུས། དེ་ནས་
བདེ་འདུས་དང་མཆོག་འདུས་སྦྲགས་གམ་ཡང་ན་མཆོག་འདུས་ཕྲིན་ལས་ཚར་གཅིག་དང་ཚོགས་དབུལ། དེ་ནས་
སྦྱིན་སྲེག་ལ་འཇུག་སྟེ། ཁྲོ་རྒྱལ་ཆེན་པོ་གོང་འོག་གཉིས་བརྗོད་ལ་དག་གཙང་བྱ། སྦྱིན་སྲེག་གཞུང་ལྟར། བསྐྱེད་རིམ།
རང་ཉིད་ཡི༔ ན་ས། གྲུབ་པར། ཡན་བརྗོད། དེ་ནས་མཆོག་འདུས་ལྟར། ཨ་ཨཾ ༔ ཧཱུྃ་ཨཱ་ཨ་དཀར
དང་། སྦྱིན་སྲེག་ལྟར། ནམ་ཟུར་མུ་ཡེ༔ དང་། ཞི་བ་ལ། ཤིནྟང་ཀུ་རུ་ཡེ་སྭཱཧཱ། དེ་ལྟར་ཉི་ཤུ་རྩགཅིག་
43



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གམ་བརྒྱ་རྩ་བརྒྱད་བཟླས་ལ། སྦྱིན་སྲེག་ལྟར། ༀ་མེ་ཐབ༔ ནས། མཛད་དུ་གསོལ། ཡན་གྲངས་
བསག །ཀུན་བཟང་ལ་འབུལ་བ་རྫོགས་སམ་བཞག་མཚམས་སུ། ་ཚང་པའི༔
ནས། གྲུབ་པར་མཛོད།
ཡན་ཚང་བར་བརྗོད་དོ། །དེ་ནས་གཙོ་མཆོག་ཡབ་ཡུམ་ལ་འབུལ་བའམ་དེ་ལྟར་འགྲེས་སོ། །དེ་བཞིན་དུ་དབལ་
གསས་དང་། ལྷ་རྒོད་དང་
། གེ་ཁོད་དང་། འབྲུག་གསས་བཞི་ལའང་འགྲེའོ། །དེ་ལྟར་རྒྱས་པ་དང་། དབང་དང་།
དྲག་པོ་རྣམས་ལས་གང་འདོད་བརྒྱ་སྟོང་ཁྲི་འབུམ་བསག་གོ །རྗེས་སུ་མི་དམིགས་པའི་རྒྱས་གདབ་ལ་བསྔོ་སྨོན་བྱའོ།།
༈ མཁའ་འགྲོ་ཀུན་འདུས་ཀྱི་བསྙེན་པའི་སྐབས་སུ། ཀྱེ་མའི་སྙིང་པོའི་དམིགས་རིམ་གཞུང་ལྟར་ལ། ལས་བཞིའི་
སྐབས་སུ། འོད་ལྡན་འབར་མའི་སྙིང་པོའི་དམིགས་རིམ་ནི། ལས་བཞིའི་མཁའ་འགྲོའི་དམིགས་རིམ་ལྟར། བདག་
ཉིད་ཀྱེ་མ༔ ནས། འོད་འཕྲོས་པས། ཞི་བའི་མཁའ༔ ནས། དུ་བསམ། ཡན་བརྗོད།
ཧཱུཾ་མ་མ༔ སྡིག་སྒྲིབ༔ སཱཧཱ དང་། རྒྱས་པའི་མཁའ་འགྲོ་སྐལ་པ་བཟང་མོ་ལ། བདག་ཉིད་ཀྱེ།
ནས། རྒྱས་པའི་མཁའ༔ བསམ། ཡན་དང་།ཧཱུཾ་མ་མ༑ ཨ་ཡུ༔ འདུ། དང་། དབང་གི་མཁའ་
འགྲོ་ཐུགས་རྗེ་ཀུན་སྒྲོལ་གི བདག་ཉིད་ ནས། དབང་གི་ ནས། བསམ། ཧཱུཾ་མ་མཨ་ཏྲི་
ཧཱུཾ། དང༌། དྲག་པོའི་མཁའ་འགྲོ་སྲིད་པ་རྒྱལ་མོ་ལ། བདག་ཉིད་ཀྱི༔ ནས། དྲག་པོའི༔ ནས།
བསམ། ཡན་དང་། ཧཱུྃ་མ་མ གྱི་གྲན༔ རྦད། འཛབ་བསྟོད་གཞུང་ལྟར་བརྗོད་དོ། །བསྙེན་པ་རྣམས་
རྫོགས་ནས་རྗེས་བྱ་སྡུད་པའི་རིམ་པ་ལ། ༈ །དབང་བསྐུར་བའི་དུས་ཡིན་ན་འདུས་པ་རྣམས་འཚོགས་ག བླ་མས།
མ་ནམ་མཁའ༔ དང་། ཀླད་དོན་གྱི་རྒྱབ་ཡིག་དང་། དབང་གི་རྒྱབ་ཡིག་བརྗོད། སྤྲོས་བཅས་དབང་ཆོག་
ལུང་གི་སྒྲོན་མའི་དབུ་ནས། བོན་སྐུའི་གནས༔ ནས། གསལ་བར་བྱ། ཡན་དང་། ཀླད་དོན་ཚང་
བར་བཏང་། སྐབས་འདིར་ཡང་ཟབ་ནབ་མཁའ་མཛོད་ཆེན་ལས། སྤྲོས་བཅས་དབང་ཆོག་ལུང་གི་སྒྲོན་མ་བསྐུར་
ག འདི་ལ་བཞི་སྟེ། ཆོ་ག་ལ་འཇུག་པའི༑ ནས། ས་བཅད་བགྲང་ལ། དབང་བསྐུར་བའི་རིམ་
པའོ། ། ཡན་དང་། མར་མཆོངས་ལ། གསུམ་པ་རྗེས་བྱ་དབང་བསྐུར་བའི༔ ནས། མཚམས་
བཅད་པ། ཧཱུཾ་ང་ནི་ཀ༔ ནས། ཕཊ ཡན་བརྗོད་ལ། བླ་མས་བཀའ་བསྒོ་བྱའོ། །དེ་ནས་ཁྲུས་བྱ་བ་ལ།
ཨེ་མ་སྐལ། ནས། སང་ངེ་ཨཱ༔ ཡན་བརྗོད། གཉིས་པ་ནང་སྐྱབས་སེམས་ནས། བཞིན་དུ་བྱའོ།།
44



ནམ་མཁའ་མཛོད་ཀྱི་སྒྲུབ་སྐོར།
ཡན་བརྗོད་ལ། ཡར་སྙོགས་ལ། སྟ་གོན་ལྟར། དང་པོ་སྐྱབས་སུ ནས་སྐྱབས་འགྲོ སེམས་བསྐྱེད། བཤགས་
པ། མཎྜལ་དང་བཞི་རྣམས་རྒྱས་བསྡུས་འཚམས་པར་བརྗོད་དོ། །གསུམ་པ་སྒོ་དབྱེ་བ་རྗེས་བྱ་ལྟར། ཨེ་མ་ཧོ།
ཤར་གྱི༔ ནས གསལ་སཱཧཱ། ཡན་བརྗོད། བཞི་པ་བྱིན་དབབ་པ་ནས་རིམ་བཞིན། ཕི། ཡན་བརྗོད།
ལྔ་པ་དབང་བསྐུར་བ་ལ་དྲུག། ནས། ཨེ་མ་ཧོ། བོན་ཉིད༔ ཚོགས་བརྒྱུད་པ་རྐང་ཐོན་དུ་འབུལ་ཐབས་
ལྟར་ཁ་བསྒྱུར་ཤེས་པར་བྱས་ལ་བརྗོད། དེ་ནས། གཉིས་པ་ལ་གཉིས༔ ནས། བུམ་དབང་སོགས་ནས།
སྐུ་གསུང་ཐུགས་ཡོན་ཏན་ཕྲིན་ལས་ལྔའི་དབང་རྣམས་དཀྱུས་བཞིན་དུ་རིམ་པར་བསྐུར་རོ། །གཉིས་པ་སྤྲོས་
བཅས་ཀྱི་སྤྲོས༔ ནས། དཀྱུས་བཞིན་དུ་བསྐུར་ལ། དྲུག་པ་གཟེངས༔ ནས། དབུལ་ལོ།། ཡན་དང་།
མཎྜལ་དབུལ་ལོ།། སྨྲས་པ༑ ནས། གྱུར་ཅིག ཡན་བརྗོད་དོ། །ད་ནི་སྤྲོས་མེད་དབང་ཆོག་དོན་གསལ་སྒྲོན་མ་
བསྐུར་བ་ལ དཀྱིལ་འཁོར་དང་རྫས་སོགས་དབང་ཆོག་ནས་འབྱུང་བ་བཞིན་དུ་འཛོམ་པར་ག དེ་ནས་དལཁོམ་ཡོད་ན་བདེ་
འདུས་ལྟར་ཚོགས་འཁོར་རྒྱས་བསྡུས་འབྲིང་གསུམ་གང་ལྕོགས་དབུལ། དེ་ནས་སློབ་བུ་བླ་མའི་མདུན་དུ་འདུག་
ག བླ་མས། མ་ནམ༔ ཀླད་དོན་རྒྱབ་ཡིག་དང་དབང་གི་རྒྱབ་ཡིག་འདོན། དབང་ཆོག་དངུ་ས། ཀ་དག་
དབྱིངས༔ ནས། སྩོལ། ཡན་དང་། ཀླད་དོན་ཚང་མ་བརྗོད། སྐབས་འདིར་ན་ས་སྤྲོས་མེད་དབང་ཆོག་དོན་གསལ་
སྒྲོན་མ་བསྐུར་བ། འདི་ལ་ས་བཅད་ འཚོགས་པར་བྱའོ།། ཡན་བརྗོད། དེ་ནས་དཔོན་སློབ་གཉིས་
ཀས་ཨ་ལི་ཀ་ལི་བགྲོང་། མཚམས་བཅད་པ་དང་། ཁྲུས་བྱ་བ་གཉིས་གོང་ལྟར་སྤྲོས་བཅས་དབང་ཆོག་ལྟར་བརྗོད།
དེ་ནས་སྐྱབས་སེམས་བཤགས་པ་མཎྜལ་བཞི་དབང་ཆོག་ལྟར། བཞི་པ་དོན་དམ་པའི༔ ནས། ཀློང་དུ་
འབུལ། ཡན་དཀྱུས་བཞིན། དེ་ནས། གསུམ་པ་དབང་བསྐུར༔ ནས། ཐུབ་པར་གྱིས། ཡན་ཞུ་
ལན་སོགས་མ་ནོར་བ་རིམ་བཞིན་བརྗོད། དེ་ནས་དབང་པོའི་སྒོ་བསལ་བའི་རྫས། མར་མེ། དུང། སྤོས། ཞལ་
ཟས། དར་དཀར། གླེགས་བམ་རྣམས་སྟ་གོན་བྱས་ལ། བླ་མས། གཉིས་པ་ཐུན་མིན༔ ནས། སཱཧཱ། ཡན་ཞུ་
ལན་ནས་རྫས་རྣམས་རིམ་བཞིན་སློབ་མ་ལ་གཏད། དེ་ནས་བླ་མས། གཉིས་པ་བརྡ་ཐབས༔ ནས།
བརླབ་ཏུ་གསོལ། ཡན་གྱིས། རང་རིག་སྒོ་དབྱེ། ཡེ་ཤེས་དབབ་པ་རྣམས་གསུངས། དེ་ནས་རིག་པའི་མེ་
ཏོག་དོར་བ་ལ། སློབ་མས་ཞུ་བ། གཡུང་དྲུང་ ནས། བླ་མས། ཨེ་མ༔ ནས། ཡིན་པའོ། །ཡན་བརྗོད།
45



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དེ་ནས། གཉིས་པ་དབང་། ནས། ངོ་ཤེས་པར་གྱིས་ཤིག །ཡན་གྱིས། སྔགས་དབང་དང༌།
ཡིག་དབང་། རྩའཚིར་བ་རྣམས་ལག་ལེན་མ་ནོར་བར་བསྐུར་རོ།། དེ་ནས། བླ་མས། བཞི་པ་ཡང་གསང་
ནས། གྱིས་ཤིག །ཡན་གྱིས་ངོ་སྤྲོད་རྣམས་རིམ་བཞིན་དུ་བྱའོ།། དེ་ནས། ཤེལ་སྒོང་དང་། མེ་ལོང་དང་། སྐུ་
གང་རུང་གི་ཙ་ཀ་ལི། མར་མེ་ཉེར་གཅིག་རྣམས་སྟ་གོན་བྱས་ལ། བླ་མས། གཉིས་པ་ལ༔ ནས། གྱིས་
ཤིག །ཡན་དཔེ་དོན་མཚོན་ལ་ངོ་སྤྲད། གཉིས་པ་དགའ་སྟོན། སློབ་མས། ཀྱེ་མ༔ ནས། གསོལ། ཡན་
དང་། བླ་མས། འོ་བུ་ཁྱོད༔ ནས། བཅོལ་ལོ།།ཡན་བྱ། དེ་ནས་བླ་མས། གསུམ་པ་གཟེངས༔ ནས་
གོམས་པར་བྱའོ། །ཡན་བརྗོད་དོ། ། དེ་ནས་སློབ་མས་མཎྜལ་གང་རུང་དབུལ་ལོ།། ༈ །ད་ནི་ཤིན་ཏུ་སྤྲོས་མེད་
དབང་ཆོག་གསལ་བའི་སྒྲོན་མ་བསྐུར་ཐབས་ལ་དང་པོ་ཚོགས་ཀྱི་འཁོར་ལོ་བསྐོར་རོ། །དེ་ནས་བླ་མས། མ་ནམ་
ནས། ཀླད་དོན་དང་དབང་གི་རྒྱབ་ཡིག་བརྗོད། དབང་ཆོག་དབུ་ནས། རང་བྱུང་རིག༔ ནས་། མཛོད།
ཡན་དང་ཀླད་དོན་ཚང་བར་བརྗོད་། སྐབས་འདིར་ནས་ཤིན་ཏུ་སྤྲོས་མེད་དབང་ཆོག་གསལ་བའི་སྒྲོན་མ་བསྐུར་
ག དེ་ལ་དབང་༑ ནས། ཐོབ་པའོ།། ཡན་བརྗོདལ དབེན་པར་སོང་སྟེ་སྤྱོད་པ་རྩོམ་པ་ཞག་བདུན་ནམ།
ལྔའམ། གསུམ་ལ་སོགས་ལ་བྱའོ། །དེ་ནས་འདུས་པ་རྣམས་འཚོགས་ལ། བླ་མས། གཉིས་པ་སྤྲོས་པ་
ནས། འཁོར་ལོ་ཆེ། ཡན་བརྗོད་ལ་ངོ་སྤྲད་ལ་དོན་བཤད་དོ། །དེ་ནས་ལམ་སྒོ་དབྱེ་བ་ལ་དལ་ཁོམ་དང་བསྟུན་
ལ། གསོལ་འདེབས་ཚོགས་བརྒྱུད་པ་རྐང་ཐོན་དུ་འབུལ་ཐབས་ལྟར་རམ། བྱིན་འབེབས་ལྟར་བྱ་ལ་ཁ་བསྒྱུར་མ་
ནོར་བར་བྱའོ། །དེ་ནས་ཡེ་ཤེས་དབབ་པ་ལ། བླ་མས། གཉིས་པ་ཡེ་ཤེས༑ ནས། ཡིན་ནོ། །ཡན་གྱིས་
ངོ་སྤྲད་དོ། །དེ་ནས་ལྟ་སྒོམ་སྤྱོད་འབྲས་ཀྱི་སྒོ་དབྱེ་བ། མར་མེ་སྤར་ལ། བླ་མས། ཧོ་ལྟ་བ༔ ནས། ཕཊ
ཡན་བརྗོད། དེ་ནས་། ཞུ་ལན་ལ། སློབ་མས། ཀྱེ་མན་ངག༔ ནས། དང་། བླ་མས་ལན། ཨེ་མ ནས།
བསྐུར་རོ། །ཡན་བརྗོད། དེ་ནས་ཤེས་རབ་ཡེ་ཤེས་དབང་། བླ་མས་། ཨེ་མ་སྐལ༔ ནས། ཧམ་ཨཱ
ཡན་བརྗོད་ལ་རིག་མའི་ཙཀ་ལི་གཏད་དོ། །དེ་ནས། སློབ་མས་ངོ་བོ་སྐྱོང་། བླ་མས། གཉིས་པ་གསང་
དོན༔ ནས། གཞི་ལམ་འབྲས་གསུམ། ལྟ་སྒོམ་སྤྱོད་གསུམ དཔེ་དོན་རྟགས་གསུམ། རྒྱས་གདབ་ལ་བཟླ་རྣམས་
ངོ་སྤྲད་པ་སྟེ། བཞུགས་པའོ།། ཡན་བརྗོད་ལ་ངོ་སྤྲད་དོ། །དེ་ནས། གསུམ་པ་དོན་རྟགས༔ ནས།
46



ནམ་མཁའ་མཛོད་ཀྱི་སྒྲུབ་སྐོར།
at
ཨེ མ༔
ཏྲང་འདུ། ཡན་ཕྱག་རྒྱ་ལྔ་དང་ཆས་དབང་རྣམས་བསྐུར་རོ། །དེ་ནས། དོན་གསུམ་པ་གཟེངས༔ ནས།
གྲོལ་བའོ།། ཡན་བརྗོད་དོ། །དེའི་རྗེས་སློབ་མས་མཎྜལ་དབུལ་ལོ། ༈ ད་ནི་རབ་ཏུ་སྤྲོས་པ་མེད་པའི་དབང་ཆོག་
རིག་པའི་སྒྲོན་མ་བསྐུར་ཐབས་ནི། བླ་མས། མ་ནམ ནས། ཀླད་དོན་དང་དབང་གི་རྒྱབ་ཡིག་བཀླག་ལ།
དབུ་ནས། ཀ་དག་སྤྲོས༔ ནས། ལོངས། ཡན་དང་། ཀླད་དོན་ཚང་མ་བརྗོད་སྐབས་འདིར་ནས་རབ་ཏུ་
སྤྲོས་མེད་དབང་ཆོག་རིག་པའི་སྒྲོན་མ་བསྐུར་བ་ལ། དེ་ལ་དབང་འདི༔ ན་ས། གཟེངས་བསྟོད་པའོ།།
ཡན་བརྗོད། དེ་ནས་སློབ་བུས་ཞུ་བ། ཀྱེ་མ་གཡུང་} ནས་ཞུ། བླ་མས། བུ་ཁྱོད་༑ ནས། རིམ་
བཞིན། མ་ཡིན་ནོ། ཡན་བརྗོད། དེ་ནས་བླ་མས། གཉིས་པ་དབང་བསྐུར༔ ནས། རིམ་བཞིན་
གཟུགས་སྐུའི་དཀྱིལ་འཁོར་དུ་འཇུག་པ། ནས། ཤར་བྱང་ནུབ་ལྷོ་དབུས་རྣམས་བརྗོད་ལ་ལག་ལེན་
སློབ། དེ་ནས་བོན་སྐུའི་དཀྱིལ་འཁོར་དུ་འཇུག་པ། བླ་མས། གཉིས་པ༔ ནས། ཨ་ཨཱ། ཡན་བརྗོད། དེ་
ནས་བླ་མས། གཉིས་པ་རིག་པའི ནས། གྷི་ཙིཏྟ༣ ནས། སལ། བརྗོད་ལ་མར་མེ་སྤར། དེ་ནས་བླ་
མས་སློབ་བུ་ལ། སྐུ་གསུམ་གྱི་བཞུགས་སྟངས་འཁྲུལ་འཁོར་དང་ལྟ་སྟངས་རྣམས་སློབ་ལ་ཉི་མ་ལ་བལྟར་བཅུག །བླ་
མས། ཀྱེ་ཀྱེ༔ ནས། དུ་གྲུབ་པའོ།། ཡན་བརྗོད་ལ། ངོ་སྤྲད་དོ། །དེ་ནས་བླ་མས། གསུམ་པ་ཐོག་
ནས། ཡིན་ནོ།། ཡན་དང་། རྗེས་གནང་ལུང་བསྟན། ཀྱེ་སྐལ་བ༔ ནས། སྙིང་གི་བུ། ཡན་
དང་། གསུམ་པ་གཟེངས༔ ནས། རྟགས་པར་བྱའོ།།བརྗོད་ལ། སློབ་བུས། ཨེ་མ་དྲིན་
ནས། གསོལ། ཡན་བརྗོད་ལ། དབང་ཡོན་དང་། མཎྜལ་དབུལ་ལོ། །སྐབས་འདིར་སྲིད་རྒྱལ་གསང་སྒྲུབ་དང་
སྲིད་རྒྱལ་གསང་བསྐུལ་བརྗོད་ལ། རྟེན་གཏོར་ལ་སྨན་རག་བྲན་ཅིང་རྗེས་གནང་བྱའོ། །དེ་ནས་བརྒྱུད་རིམ་འཐོན་
ནོ། །རྗེས་སུ་ཚོགས་མཆོད་རྒྱས་པ་དབུལ་ལོ།། ༈། ད་ནི་རྗེས་བྱ་ལ་ཐོག་མར། རོལ་མོ་དམ་འདུ། གསང་མཚམས་ལ། དམ་
འདུ། བཀའ་བསྒོ་བྱ། སྒོ་དབྱེ་བདེ་འདུས་ཀྱི་རྗེས་བྱ་སྡུད་པའི་བོན་བདུན་ལས། ཨེ་མ་ཧོ། ཤར་གྱི༔ ནས།
གསལ་སཱཧཱ། ཕྱོགས་བཞི་ལ་དམ་འདུ་རེ་བྱ། དེ་ནས་ཚོགས་མཆོད་ལྟར་སྨོན་ལམ། ཧོ་རྒྱལ་བ༑ ནས།
མཆོག་ཐོབ་ཤོག ། ཡན་བརྗོད། དེ་ནས་དངོས་གྲུབ་བླང་། རྗེས་བྱ་ལྟར། ཨ ཨཱི་ཧཱུྃ། དེ་གཤེགས་
ནས། སིདྡྷི་འདུ། ཡན་བརྗོད། དམ་བཅའ། རྩ་བསྙེན་རྣམས་བརྗོད་ལ། ཚིག་བཤད་སྤྱི་ལྟར་བྱ། དེ་ནས་ཕུད་
བབ༔



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྦྱོང་སྟེ། མཚམས་བཅད་དེ། དམ་འདུ། མེ་ལྷ་བསྐྱེད། སྤྱི་ལྟར། ༀ སྤྱི་སྤུངས༑ ནས། གྱུར་ཅིག །
དཔལྷ༣ང་། བསྭོ་ཨཾ་ཚང་ བརྗོད་ལ་འབྲུ་སྔགས་ལ་ཕུད་དང་མཉམ་དུ་མེ་ལ་དབུལ། གཞུང་གི་བརྒྱུད་སྐང་།
ཧྲི་བོན༔ ༧རྒྱག་དང་། ཁྱད་པར་སྐོང་བ། ཧཱུྃ་ལོངས་སྤྱོད༔ ནས། སྨིན་མཛོད། ༡༠རྒྱག །ཡན་
བརྗོད། དེ་ནས་སྲིད་རྒྱལ་གསང་བསྐུལ། བདག་ཉིད༔ ནས། བསྭོ་གྲུ་གསུམ ༡༠ རྒྱག །ནས་ཚང་
མ་དང། གཞན་ཡང་སྲུང་མ་ཅི་རིགས་བསྐུལ་ལ། སྤྱི་ལྟར་གཏོར་མ་སྦྱང་སྤེལ་བྱ་ལ། རྗེས་བྱ་ལྟར། ཨ་ཨཾ་ཧཱུཾ།
ནམ་མཁའ༔ ༡༠རྒྱག །དང་། བསོ་འཆི་མེད་ ༡༠ རྒྱག། །དང་།སྦྱོ་མ་མོ༑ ནས། ཁཱ་ཧི། ཡན་
བརྗོད་ལ། ཁ་སྐང་དང་། དམོད་བཅོལ་སོགས་བརྗོད་དོ། །མཐའ་གཏོར་རྔ་ཆེན་མོ་བྱའོ།། རྗེས་བྱ་ལྟར་བྲོ།
བདག་འཛིན༔ ནས། གསོལ། ཡན་བརྗོད་ལ། སྤྱི་ལྟར་ཕྱུ་ཚེ་བརྗོད། བཀྲ་ཤིས་རྗེས་བྱ་ལྟར་མར་མཆོངས་ལ།
ཧཱུྃ་བསྟན་འགྲོའི༔ ནས། བཀྲ་ཤིས་ཤོག །ཡན་དང་། གཞན་ཡང་བཀྲ་ཤིས་ཅི་རིགས་བརྗོད་འབྲུ་
དང་མེ་ཏོག་གཏོར་རོ། །གཤེགས་གསོལ་རྗེས་བྱ་ལྟར་ཡར་སྙོགས་ལ། ཨ་དང་པོ་བོན༔ ནས། འབྱུང་
གསོལ། ཡན་དང་། དཀྱིལ་འཁོར་བསྡུ་བ། མཚན་མ་རྡུལ་ ནས། གནས། ཡན་དང་། བསྔོ་སྨོན་ནི།
ཧོ་བདག་གི༑ ནས། ཤོག །ཡན་དང་། སྨོན་ལམ་སངས་རྒྱས་ཞིང་བགྲོད་ལྟར། མདུན་མཁར༔ ནས་
ཧོ་དཀྱིལ་འཁོར༔ ནས། གྱུར་ཤོག །ཡན་བརྗོད་དོ། །གཞན་ཡང་བསྔོ་སྨོན་ཅི་རིགས་པས་མཐར་
བརྒྱན་པར་བྱའོ། །དེ་ནས་སྨོན་ལམ་རྣམ་གསུམ་བརྗོད་ལ་དམིགས་མེད་དུ་བཞག་གོ །སྨྲས་པ། ༧ དིང་
སང་སྐྱེ་བོ་བློ་གྲོས་མི་གསལ་བས།། ཕྲིན་ལས་ཟབ་མོའི་ལག་ལེན་མི་ཤེས་པ།། རྨོངས་པས་ཆོ་ག་རང་བཟོ་
འཆལ་པར་སྤྱོད།། ཚུལ་དེ་བསམ་ནས་ཟིན་རིས་འདི་ཉིད་བྲིས།། ༧ འདི་ནི་ཕྲིན་ལས་མཁན་པོའི་ཡིད་
ནོར་དུ།། བྱེད་པ་སྨྲང་གྱེར་མཁས་གྲལ་་འདུག་པར་དབང་།། དེ་ཡི་དགེ་བས་རང་གཞན་མཁའ་མཉམ་
འགྲོ །ཕྱམ་གཅིག་རྫོགས་པའི་སངས་རྒྱས་འཐོབ་པར་ཤོག །ཅེས་པ་འདིའང་རང་གཞན་དོན་དུ་ཤར་
རྫའི་བྱ་བྲལ་དྲི་མེད་སྙིང་པོས་བྲིས་པའི་དགེ་བ་འགྲོ་ཀུན་རྣམ་མཁྱེན་གོ་འཕང་ཐོབ་པའི་རྒྱུ་རུ་ཤོག་ཅིག །
དགེའོ།།
48



ནམ་མཁའ་མཛོད་ཀྱི་སྒྲུབ་སྐོར།
བདེ་གཤེགས་འདུས་པའི་སྒྲུབ་པ་ལས།
སྔོན་འགྲོ་སྦྱོར་བའི་བོན་བདུན་བཞུགས།
༄༅། །ཐོག་མར་སྔོན་འགྲོའི་བོན་བདུན་ལས།། གཞི་མ་དཀྱིལ་འཁོར་བོན་ལ་དྲུག །ས་སློང་རྩིག་དང་ཆག་ཆག་
གདབ།། ཐིག་གདབ་ཚོན་བཀྱེ་ཏིང་འཛིན་བཟུང་། དང་པོ་ལ་གཉིས་ལས། དང་པོ་ས་སློང་བ་ནི། རྩི་སྨན་དཀར་
གཏོར་བཤམ་ལ། ཨཱི ་སྒྱུ་མའི་གསེར་ས་བརྡལ་པ་འདི།། ཡེ་འབྱུང་ལྔ་ཡི་གདངས་ལས་
བྱུང་། བླང་དང་ཐོབ་པ་གང་ཡང་མེད་། མ་རྟོགས་བདག་ཏུ་འཛིན་ཡོད་ན། རིན་
ཆེན་གཏེར་མཆོད་འདི་འབུལ་གྱི། བདེ་གཤེགས་ཕོ་བྲང་བཞེངས་པ་ལ།། རིན་
ཆེན་ས་འདི་ཁྱོད་ཀྱིས་སྩོལ།། བདག་ཅག་ས་ལ་དབང་བར་མཛོད།། ཨོཾ་སརྦ་སན་
ཏི་ནཱ་ག་རཱ་ཙ་ཐིམ་ཐིམ་ཡེ་སྭཱཧཱ། ཞེས་ས་ཡོན་འབུལ་ལོ། །གཉིས་པ་ཕྱི་མཚམས་བཅད་པ་ནི། ཕྱི་ཡི་ཐོ་
བཞིའི་རྩར་བཤོས་བུ་གྲུ་བཞི་དང་གསེར་སྐྱེམས་འབུལ་ལ་རྔ་གཤང་གི་སྒྲ་དང་བཅས་ལ་འདི་སྐད་དོ། །བསྭཱ
ང་ནི་ཡེ་ཤེས་འཁྲོས་པའི་སྐུ། ཁྲོ་རྒྱལ་ང་ཡི་ལས་བྱེད་པ། རི་རབ་བང་རིམ་བཞི་
པའི་ཤར།། ཕོ་བྲང་དེ་ནི་སྤོས་ངད་ཅན། དྲི་ཟའི་རྒྱལ་པོ་ཡུལ་འཁོར་སྲུང་། གསང་
མཚན་གཡུང་དྲུང་སྟོབས་ཀྱི་རྒྱལ། ལྕམ་ནི་དཀར་མོ་སེང་གེའི་གདོང་།། འཁོར་
ཡང་གཡུང་དྲུང་ལྷ་དམག་འབུམ།། དགྱེས་པའི་མཆོད་ཡོན་འདི་བཞེས་ལ།། དྲི་
ཟ་འབུམ་གྱི་ཁ་གནོན་མཛོད།། བསྭོ་ང་ནི་ཡེ་ཤེས་འཁྲོས་པའི་སྐུ། ཁྲོ་རྒྱལ་ང་ཡི་
ལས་བྱེད་པ།། རི་རབ་བང་རིམ་བཞི་པའི་བྱང་།། ཕོ་བྲང་དེ་ནི་རིན་ཆེན་སྤུངས།།
གནོད་སྦྱིན་རྒྱལ་པོ་རྣམ་ཐོས་སྲས། གསང་མཚན་འཁོར་ལོ་དྲག་པོའི་རྒྱལ།། ལྕམ་
ནི་དམར་མོ་ཕག་གི་གདོང་།། འཁོར་ཡང་གཡུང་དྲུང་ལྷ་དམག་འབུམ། དགྱེས་
པའི་མཆོད་ཡོན་འདི་བཞེས་ལ། གནོད་སྦྱིན་འབུམ་གྱི་ཁ་གནོན་མཛོད།། བསྲོ་ང་
49



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནི་ཡེ་ཤེས་འཁྲོས་པའི་སྐུ། ཁྲོ་རྒྱལ་ང་ཡི་ལས་བྱེད་པ། རི་རབ་བང་རིམ་བཞི་པའི་
ནུབ།། ཕོ་བྲང་དེ་ནི་རྒྱ་མཚོའི་གླིང་། ཀླུ་དབང་རྒྱལ་པོ་སྤྱན་མིག་བཟང་། གསང་
མཚན་བཅུད་བསྡུས་དབང་གི་རྒྱལ། ལྕམ་ནི་སྔོན་མོ་འབྲུག་གི་གདོང་། འཁོར་
ཡང་གཡུང་དྲུང་ལྷ་དམག་འབུམ།། དགྱེས་པའི་མཆོད་ཡོན་འདི་བཞེས་ལ། ཀླུ་
དབང་འབུམ་གྱི་ཁ་གནོན་མཛོད།། བསྲོ་ང་ནི་ཡེ་ཤེས་འཁྲོས་པའི་སྐུ། ཁྲོ་རྒྱལ་ང་
ཡི་ལས་བྱེད་པ།། རི་རབ་བང་རིམ་བཞི་པའི་ལྷོ། ཕོ་བྲང་དེ་ནི་རྣོ་མཚོན་ལྡན།
གཤིན་རྗེའི་རྒྱལ་པོ་འཕགས་སྐྱེས་པོ། གསང་མཚན་གཏུམ་བྱེད་དྲེགས་པའི་རྒྱལ།།
ལྕམ་ནི་ནག་མོ་དོམ་གྱི་གདོང་། འཁོར་ཡང་གཡུང་དྲུང་ལྷ་དམག༔ དགྱེས་པའི་
མཆོད་ཡོན༔ གཤིན་རྗེ་འབུམ་གྱི་ཁ་གནོན་མཛོད། བསྭོ་ཐོ་ཡེ་ཐུན་ཉེ་ལོ་ཡོ་ཐུན་
སྤུངས་སོ་ཐད་དོ་ཐུན།། ཝེར་ཞི་མུ་སླས་ཀུ་དྲ་གྲན་ལ་ཐུན་སྦྱོ་ཐུན་བྱོ།། ཞེས་སྔགས་
ལན་བཞི་བརྗོད་ལ་བཀའ་བསྒོའོ། གཉིས་པ་ནི། ས་བརྐོ་ཞིང་བརྡུང་ལ་དཀྱིལ་འཁོར་གྲུ་བཞིར་རྩིག་སྟེ། ༀ་མི་
འགྱུར་གཡུང་དྲུང་གཞི་མ་ལ། རྩིག་ཅིང་བསྒྲུབ་པ་མི་འཚལ་ཡང་། བདག་ཅག་
དངོས་གྲུབ་ཞུ་བའི་ཕྱིར།། ཕོ་བྲང་གདན་འདི་རྩིག་པར་བགྱིའོ།། ཅེས་རྩིག་གོ གསུམ་པ་
ནི དབྱིངས་ཀྱི་དཀྱིལ་འཁོར་ཡེ་དག་ལ།། སྐྱོན་དང་དྲི་མ་མི་མངའ་ཞིང་། འཁོར་
འདས་མཉམ་ཉིད་བརྡལ་པ་རུ།། དྲི་མེད་རྣམ་དག་ཆག་ཆག་གདབ།། ༀ་ན་མ་
ཨ་དཀར་ཀྵ་ཡ་ནི་ས་ལེ་སང་ངེ་ཡེ་སྭཱཧཱ ཞེས་ཆག་ཆག་གདབ་བོ། །བཞི་པ་ནི། བདག་ཉིད་
ཀུན་བཟང་ཐུགས་གསང་ནས།། གསལ་བ་ཡེ་ཤེས་ཐིག་འདེབས་ཀྱི།། སེམས་ཅན་
རྣམས་ཀྱི་ཀུན་གཞི་ལ།། རིག་པའི་ཐིག་ཆེན་གསལ་གྱུར་ཅིག །ཨ་མ་ཧ་ར་ཁི་ཁར་
ས་ལེ་སང་ངེ་ཡེ་སྭཧཱ ཞེས་པས་མཐའ་ཐིག་བཞི་དང་ཚང་ཐིག་གདབ། དབུས་དྲངས་སོ་གཉིས་ཚད་
དུ་རིམ་གསུམ་བསྐོར། བསྐོར་ཐིག་བར་མའི་སོ་ནས་ཐིག་བཞི་དམར། ཚང་ཐིག་སོ་ནས་འགྲུས་ཀྱི་ཐིག་བཞི་གདག།
རྒྱ་གྲམ་སྟེང་ནས་ཕོ་བྲང་ཐིག་བཞི་གདབ།། ཕྱི་རིམ་ཕྱོགས་རེར་དཀར་ཐིག་བཞི་བཞི་གདབ།། ཕོ་བྲང་གསུམ་བགོས་
50



ནམ་མཁའ་མཛོད་ཀྱི་སྒྲུབ་སྐོར།
སྒོ་དང་གདུང་ཐིག་གདབ།། ཕོ་བྲང་ནང་དུ་ཟླུམ་པོ་རིམ་བཞིར་བསྐོར།། ལྔ་པ་ནི། འགྲོ་ཁམས་རིག་པའི་
དཀྱིལ་འཁོར་ལ། རང་བྱུང་འོད་ལྔའི་ཚོན་བཀྱེ་བས། སྐུ་དང་ཞིང་ཁམས་མངོན་
གསལ་ནས།། ཡེ་ཤེས་སྣང་བ་རྫོགས་པར་ཤོག །ཨ་ཡཾ་རམ་མཾ་ཁཾ་གྷོ་ས་ལེ་སང་ངེ་
ཡེ་སྭཱཧཱ༔ ཞེས་པས་དཀྱིལ་འཁོར་ཚོན་བཀྱེ་སྟེ། དབུས་ཀྱི་ལྟེ་བ་དཀར་པོ་བྱ།། དེ་ལ་འོད་ལྔས་ཡོངས་སུ་བསྐོར།།
ཕྱི་རིམ་འདབ་བཞི་ཕྱོགས་མདོག་བསྒྱུར། དེ་རྒྱབ་འདབ་བརྒྱད་ཕྱོགས་མདོག་དང་། མཚམས་བཞི་གང་མཛེས་དེ་རྒྱབ་
བརྒྱད། དེ་ཡང་དེ་བཞིན་ཕྱོགས་མཚམས་སྒྱུར།། གང་རས་ཐམས་ཅད་སེར་པོ་བྱ།། གྲུ་ཆད་སེར་ལ་མེ་ཏོག་བཀྲམ།།
རང་རང་ས་བོན་མ་ནོར་བར།། མངོན་རྟོགས་ལྟར་དུ་རིམ་བཞིན་བཀོད།། སྒོ་རྩིག་མཆོད་རྟེན་སྤྱི་མཐུན་བྱ།། དྲུག་པ་
ནི། ཕྱི་ནི་སྣང་སྲིད་གཞིར་བཞེངས་པ།། ནང་ནི་ཕུང་པོ་གཞལ་ཡས་ཁང་། གསང་བ་རང་རིག་དཀྱིལ་འཁོར་ཆེ།།
ཡེ་ནས་ཡིན་བཞིན་གསལ་གདབ་བོ།། སྤྱད་པ་ཚོགས་སོག་བོན་ལ་བདུན། རྫོགས་པ་ཆེན་པོའི་རྣལ་འབྱོར་པས།། མི་
དགེ་སྡིག་བཅུ་དགེ་བར་བསྒྱུར།། ལུས་སེམས་སྐུ་དང་ཡེ་ཤེས་ལྷ། སྡུག་བསྔལ་བདེ་བའི་རྒྱུ་རུ་བསམ། རྣམ་རྟོག་ཡེ་
ཤེས་གྲོགས་སུ་འཁྱེར། འཁོར་བ་མྱ་ངན་འདས་པར་བསྒྲལ། སེམས་ཅན་སངས་རྒྱས་ཉིད་དུ་བསྒོམ། མ་རིག་རང་རིག་
ཤེས་བྱའོ། །བསྒྲུབ་པ་གེགས་སེལ་བོན་ལ་བཞི།། སྲོག་བསླུ་བྱེད་དང་སཱཙྪ་གདབ། འབུམ་ལྔ་བསག་དང་ཟང་ཟིང་
སྦྱིན།། བསག་པ་སྒྲུབ་རྫས་བོན་ལ་བདུན། མཉྫི་བུམ་པ་བུམ་རྫས་ཆུ། ཁ་རྒྱན་མགུལ་ཆིངས་གཟུང་ཐག་གོ །
དང་པོ་ནི། ཨོཾ་རིན་ཆེན་མཉྫི་བ་གའི་ཀློང་། ཡོན་ཏན་མ་ལུས་གཞི་འཛིན་ཚེ། དཀྱིལ་
འཁོར་དབུས་སུ་བཀོད་པར་བགྱི།། རྐང་གསུམ་རིམ་པའི་ས་ནོན་གསོལ།། ཨོཾ་ཨ་
མ་ས་ལེ་སང་ངེ་སཱཧཱ མཉྫི་དཀྱིལ་འཁོར་དབུས་སུ་བཀོད་དོ། །གཉིས་པ་ནི། བུམ་པ་ཡི་གེ་ཧཱུཾ་
ལས་བསྐྱེད་པ་སྟེ། བདག་ཅག་བླ་མེད་འབྲས་བུ་མཆོག་ཐོབ་ཕྱིར།། ལྷ་ཡི་གཞལ་
ཡས་ཆེན་པོར་བསྒྲུབ་པར་བྱ།། བྱིན་བརླབས་དབང་དང་ཡོན་ཏན་ལྡན་གྱུར་ཅིག །
བསྭོ་ཨཱི་བྷོ་ས་ལེ་སང་ངེ་སཱཧཱ༔ གསུམ་པ་ནི། རིན་ཆེན་སྣ་ལྔ་སྤོས་ལྔ་དང་། སྙིང་པོ་
ལྔ་དང་སྨན་སྣ་ལྔ།། འབྲུ་ལྔ་བུམ་པའི་བཅུད་དུ་བླུག །ཕྱག་རྒྱ་ཉེར་ལྔ་གྲུབ་མཛད་
གསོལ། ༀ ་སད་དོ་ཨ་ཡཾ་རམ་མོ་ཁཾ་གྷོ་འདུ། ཞེས་པས་བུམ་རྫས་རྣམས་ལུགས་སོ། །བཞི་པ་ནི།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དྲི་མེད་ཡིད་འོང་གཙང་མའི་ཆུ། བདུད་རྩི་འོ་དཀར་འཕྲད་བརྩལ་ནས།། བུམ་པ་
འདི་ཡི་བཅུད་དུ་བལྟམ། གཞུག་མའི་སེམས་ཉིད་དོན་རྟོགས་ཤོག །ཨ་མ་ཧ་ར་
ཁི་ཁར་བློ་འདུ ཞེས་པའི་བུམ་པའི་སུམ་གཉིས་འོ་མ་དང་ཆུས་བཀང་ངོ་
། །ལྔ་པ་ནི། གཡུང་དྲུང་
ལྗོན་པ་ལྷ་ཡི་ཤིང་། ལོ་འདབ་འབྲས་བུ་ཕུན་སུམ་ཚོགས། སྒྲུབ་གཤེན་ཡོན་ཏན་
ལྡན་བྱའི་ཕྱིར།། བུམ་པ་འདི་ཡི་ཁ་རྒྱན་བྱའོ། །ཨོཾ་ན་མ་ལྡེམ་སྒྱུར་ས་ལེ་སང་ངེ་ཡེ་
སཱཧཱ། ཞེས་པས་ཁ་རྒྱན་བཙུག་གོ །དྲུག་པ་ནི། ལྷ་ཡི་ན་བཟའ་པཉྩ་ཁ་དོག་མཛེས།། བུམ་པ་
འདི་ཡི་མགུལ་དུ་བཅིང་པར་བྱ།། དྲི་བྲལ་ཀ་དག་ཡེ་ཤེས་ཕྱག་རྒྱ་ཆེའི།། མི་སློབ་
ཆེན་པོའི་རྣལ་འབྱོར་བདག་གྱུར་ཅིག །བསྲོ་ༀ་ཤི་ཤོན་དར་རས་ཧ་ར་ཁི་ཁར་
བྷོ་འདུ བདུན་པ་ནི། ཁ་དོག་ལྔ་གསལ་ཤི་ཤོན་གཟུངས་ཐག་ལ།། ཡེ་ཤེས་ལྔ་ཡི་
བྱིན་བརླབས་སྤྲིན་དུ་ཆགས།། ཏིང་འཛིན་རིག་པའི་འཕྲོ་འདུ་བསྒྲུབ་པའི་ཕྱིར།།
བུམ་པ་འདི་ཡི་རྒྱན་དུ་བཏགས་པར་བྱའོ། །ཧཱུཾ་རི་ཏི་གརྨ་ལ་ཧོ། །ཞེས་པས་གཟུང་ཐག་
གདག་གོ །བཀོད་པ་རྟེན་བཞུགས་བོན་ལ་གཉིས། བུམ་པ་དང་ནི་རྫས་གཞན་ནོ། དང་པོ་ནི། ༀ ་བུམ་པ་ལྷ་
ཡི་གཞལ་ཡས་ཁང་། ཡེ་ཤེས་འོད་ལྔ་ལས་གྲུབ་པའི།། ཞིང་ཁམས་ལྔ་ཡི་བཀོད་
པར་རྫོགས། དཀྱིལ་འཁོར་ཆེན་པོའི་ལྷ་ཚོགས་རྣམས།། གཟི་བརྗིད་འོད་ཟེར་
ལམ་མེར་བཞུགས།། རྒྱུན་ལྡན་མཛེས་པའི་བུམ་པ་འདི།། མཉྫི་འདི་ཡི་སྟེང་དུ་
བཀོད།། སྐལ་ལྡན་སྨིན་གྲོལ་མཛད་དུ་གསོལ།། བསྭོ་ཨཱ་པྲ་ཕུད་རཏྣ་མུ་ཡེ་བརྟན་
དུ་ཧྲིན་ཧྲུན། ཞེས་པས་བུམ་པ་ལྔ་དཀྱིལ་འཁོར་གྱི་ཕྱོགས་བཞི་དབུས་དང་ལྔ་ལ་འགོད་དོ། །གཉིས་པ་ནི།
བདེ་གཤེགས་རྒྱ་མཚོ་བསྒྲུབ་པའི་རྟེན།། སྐུ་རྟེན་བྲིས་འབུར་ལུགས་མའི་སྐུ།
གསུང་རྟེན་ཕྱི་ནང་གསང་བའི་རྒྱུན།། ཐུགས་རྟེན་རིགས་ཀྱི་ཕྱག་མཚན་བཅས།།
ཡོན་ཏན་ཆས་རྒྱན་སྣ་ཚོགས་པ། ཕྲིན་ལས་ལས་བཞིའི་དབང་རྫས་རྣམས།། སྐལ་
ལྡན་བྱིན་གྱིས་བརླབ་པའི་ཕྱིར།། དཀྱིལ་འཁོར་དབུས་སུ་བཀོད་པ་བགྱིའོ། །བསྔོ་
52



ནམ་མཁའ་མཛོད་ཀྱི་སྒྲུབ་སྐོར།
ཨོཾ་མུ་ཡེ་ཧ་ར་གུ་གེ་བརྟན་དུ་ཧྲུན་ཧྲན། ཝེར་ཞི་དྲུང་མུ་ཙཀྲ་ནེ་ར་རཏྣ་བརྟན་དུ་
ཧྲན་ཧྲུན ཞེས་པས་རྫས་བརྒྱད་རྣམས་བཀོད་དོ །གནམ་རྒྱན་དང་ལོགས་རྒྱན་དབུབ་སྟེ། དར་དཀར་
ཡོལ་བ་བླ་བྲེ་འདི།། ཐུགས་རྗེས་བླ་ནས་སྐྱོབ་པ་དང་། གསང་བའི་དཀྱིལ་འཁོར་
མདངས་ཕྱུང་ཕྱིར། གཞལ་ཡས་སྟེང་དང་ལོགས་ལ་བཀོད་པར་བྱའོ། །ཤི་ཤོན་
དར་རས་ཁི་ཁར་བརྟན་དུ་ཧྲིན་ཧྲུན། བཤམ་པ་མཆོད་རྫས་བོན་ལ་གཉིས། སྨན་རག་གཏོར་མ་
འདོད་ཡོན་བརྒྱད། དང་པོ་ནི། འདོད་ཡོན་སྤྲིན་ཆགས་སྨན་གཏོར་རཀ །རི་མཚོ་ལྟ་བུ་
བསག་བྱས་ནས།། དཀྱིལ་འཁོར་ཆེན་པོའི་རྒྱན་དུ་བཀོད། ལྷ་རྣམས་ཐུཊ་དམ་
བསྐང་གྱུར་ཅིག །དྲུང་ཟད་རི་རང་གཡུ་འབྲང་ཏིང་མུར་བརྟན་དུ་རྒྱུན་ཧྲུན།
ཞེས་པས་སྨན་རཀ་གཏོར་མ་བཀོད་དོ། །གཉིས་པ་ནི། མཆོད་པའི་ལོངས་སྤྱོད་རྣམ་པ་བརྒྱུད།།
དཀྱིལ་འཁོར་ཕྱོགས་མཚམས་རྣམས་སུ་བཀོད། ཟད་མེད་ཡོན་ཏན་གཏེར་གྱུར་
ནས།། དངོས་གྲུབ་རྣམ་གཉིས་བདག་ལ་སྩོལ།། ཟུར་ནམ་དེ་ཤོ་ཧ་ར་བརྟན་དུ་རྒྱུན་
ཧྲུན། ཞེས་བཀོད་དོ། །བསྲེ་བསྣན་བྱིན་རླབས་ཀྱི་བོན་ལྔ་ནི་དབང་ཆོག་ལྟར་རོ། །དེ་དག་གིས་སྔོན་འགྲོ་བསྙེན་
པའི་བོན་སུམ་ཅུ་རྩགསུམ་རྫོགས་སོ།།
53



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བདེ་གཤེགས་འདུས་པའི་སྒྲུབ་པ་ལས།
རྗེས་བྱ་སྡུད་པའི་བོན་བདུན་བཞུགས།
༄༅། །རྗེས་བྱ་སྡུད་པའི་བོན་བདུན་ལས། དང་པོ་དཀྱིལ་འཁོར་གྱི་སྒོ་དབྱེ་བ་ནི། དཀྱིལ་འཁོར་གྱི་སྒོ་བཞིར་
མར་མེ་སྤར་ལ་འདི་སྐད་དོ། ཨེ་མ་ཧོ། ཤར་གྱི་ཕྱོགས་ནས་སྒོ་འབྱེད་མ།། དཔྱིད་ཀྱི་རྒྱལ་མོ་
ཕྱག་རྒྱ་བཀྲོལ།། མེ་ལོང་ཡེ་ཤེས་ལྡེ་མིག་གིས།། མཐའ་གྲོལ་ལྟ་བའི་སྒོ་ཕྱེས་ལ། ཞེ་
སྡང་ཉོན་མོངས་རང་གྲོལ་ནས།། བདེ་ཆེན་བོན་སྐུའི་ཞལ་མཐོང་ཤོག །ཨེ་མ་ཧོ།
བྱང་གི་ཕྱོགས་ནས་སྒོ་འབྱེད་མ། དབྱར་གྱི་རྒྱལ་མོ་ཚེ་འཕེལ་མ། མཉམ་ཉིད་ཡེ་
ཤེས་ལྡེ་མིག་གིས།། ཡེ་གྲོལ་སྒོམ་པའི་སྒོ་ཕྱེས་ལ།། ང་རྒྱལ་ཉོན་མོངས་རང་གྲོལ་
ནས། ལྷུན་གྲུབ་རྫོགས་སྐུའི་ཞལ་མཐོང་ཤོག །ཨེ་མ་ཧོ། ནུབ་ཀྱི་ཕྱོགས་ནས་སྒོ་
འབྱེད་མ།། སྟོན་གྱི་རྒྱལ་མོ་སྨིན་བྱེད་མ།། སོར་རྟོགས་ཡེ་ཤེས་ལྡེ་མིག་གིས། ཅེར་
གྲོལ་སྤྱོད་པའི་སྒོ་ཕྱེས་ལ། འདོད་ཆགས་ཉོན་མོངས་རང་གྲོལ་ནས། ཅི་ཡང་སྤྲུལ་
སྐུའི་ཞལ་མཐོང་ཤོག །ཨེ་མ་ཧོ། ལྷོ་ཡི་ཕྱོགས་ནས་སྒོ་འབྱེད་མ། དགུན་གྱི་རྒྱལ་མོ་
དབང་སྡུད་མ། བྱ་གྲུབ་ཡེ་ཤེས་ལྡེ་མིག་གིས།། གཅིག་གྲོལ་འབྲས་བུའི་སྒོ་ཕྱེས་ལ།།
ཕྲག་དོག་ཉོན་མོངས་རང་གྲོལ་ནས། ངོ་བོ་ཉིད་སྐུའི་ཞལ་མཐོང་ཤོག །ཨ་ཨཾ་ཧཱུྃ་
རམ་ཛ་ཨ་དཀར་ཤག་ས་ལེ་ལྷན་ནེ་སང་གསལ་སཱཧཱ། ཞེས་སྒོ་དབྱེ་ཞིང་སྨོན་ལམ་གདབ་བོ།།
གཉིས་པ་དངོས་གྲུབ་ཞུ་བ་ནི། ཨ་ཨཱི་ཧཱུྃ། བདེ་གཤེགས་ཞི་ཁྲོའི་ལྷ་ཚོགས་རྣམས། བསྒྲུབས་
བསྒྲུབས་གྲུབ་པའི་སྙིང་པོ་རུ།། བདག་ལ་དངོས་གྲུབ་སྩལ་རེ་རན། སྐུ་གསུང་ཐུགས་
ཀྱི་དངོས་གྲུབ་ནི། འོད་ཀྱི་ཐིག་ལེ་དཀར་དམར་མཐིང་། སྒྲུབ་གཤེན་བདག་གི་
གནས་གསུམ་ཐིམ། གསང་གསུམ་ཡེ་ཤེས་མཆོག་དམ་པ། དེང་འདིར་བདག་ལ་
$4



ནམ་མཁའ་མཛོད་ཀྱི་སྒྲུབ་སྐོར།
སྩལ་དུ་གསོལ།། ཨ་ཨཱ ་ཧཱུྃ་རམ་ཛ་ཧ་ར་རཏྣ་སིདྡྷི་འདུ ཞེས་པས་དངོས་གྲུབ་བླང་ངོ་། །
གསུམ་པ་གཏོར་སྐྱོང་ནི ཨ་ཨཾ་ཧཱུཾ ༔ ནམ་མཁའ་ཡངས་པའི་བཟེད་ཞལ་དུ།། སྣང་སྲིད་
གཞི་བཞེངས་གཏོར་མ་བཤམས།། ཉི་ཟླ་གཟའ་སྐར་རྒྱན་གྱིས་བརྒྱན།། ཅི་ཡང་
སྤྲུལ་སྐུའི་ངང་དུ་འབུལ།། གཉུག་མ་འོད་གསལ་བྷན་དྷ་རུ།། ལྷུན་གྲུབ་ཕྱི་གསལ་
གཏོར་མ་བཤམས།། སྐུ་དང་ཡེ་ཤེས་རྒྱུན་གྱིས། ལོངས་སྤྱོད་རྫོགས་སྐུའི་ངང་།
བོན་ཉིད་རྣམ་དག་ཡོལ་གོ་རུ།། ནང་གསལ་འོད་ལྔའི་གཏོར་མ །ཐུགས་རྗེ་རིག་
པའི་རྒྱན་གྱིས་ །ཡེ་ཉིད་བོན་སྐུའི་ངང་དུ་འབུལ། དེ་ནས་ཐ་ཚིག་ཆད་མདོ་བྱ་བ་ནི། བསྔོ་
འཆི་མེད་གསང་འདུས་དབལ་གཤེན་སྤྱན་སྔ་རུ།། བསྟན་སྲུང་ཁས་བླངས་མཁའ་
ཀློང་དབྱིངས་ཀྱི་མ། མ་བདུད་ལྕམ་དྲལ་བོན་སྐྱོང་ཕོ་མོའི་སྡེ། ཆད་གཏོར་འདི་
བཞེས་བཀའ་བཞིན་ཕྲིན་ལས་སྒྲུབས།། དེ་ནས་བརྟན་མ་སྐྱོང་བ་ནི།། བྱོ་མ་མོ་བདུད་
མོ་བཞི་དང་གནོད་སྦྱིན་བཞི། སྨན་མོ་བཞི་སྟེ་བརྟན་མ་བཅུ་གཉིས་པོ། །རང་རང་
འཁོར་དང་ལྷ་སྲིན་དྲེགས་པའི་ཚོགས།། གཏོར་མ་བཞེས་ལ་གཡུང་དྲུང་བོན་
བསྟན་སྲུངས། ཨ་ཧཱུཾ་ཧཱུཾ་རཏྣ་བྷ་ལིང་ཏ་ཁཱ་ཧི༔ ཞེས་པས་འབུལ་ལོ། །བཞི་པ་བྲོ་བརྡུང་ནི ཧཱུྃ༔
བདག་འཛིན་འགོང་པོའི་རོ་ཐོག་ཏུ། བདག་མེད་ཡེ་ཤེས་བྲོ་ཆེན་བརྡུང་། གཉུག་
མ་འོད་གསལ་གླུ་དབྱངས་ལེན།། ང་བདག་འཆིངས་ཞེན་རྡུལ་དུ་བརློག །གྱི་
གྲན་ནི་ཏྲི་མ་ར་ཡ་ནན་ནན། ལྔ་པ་དཀྱིལ་འཁོར་བསྡུ་བ་ནི། ཨཱ དང་པོ་བོན་ཉིད་རྣམ་
དག་དབྱིངས།། བར་དུ་ཞི་ཁྲོའི་དཀྱིལ་འཁོར་ཤར། ཐ་མ་རང་བཞིན་ཀློང་དུ་རྫོགས།།
སླར་ཡང་འགྲོ་དོན་རྒྱུན་འབྱུང་གསོལ།། ཞེས་པས་ཡེ་ཤེས་པ་དབྱིངས་སུ་བསྐྱོད་དོ། །མཚན་མ་
རྡུལ་ཚོན་དཀྱིལ་འཁོར་ཡང་། མི་རྟག་སྒྱུ་མའི་རང་བཞིན་དུ། སྣང་ཕྱིར་སྟོང་པའི་
ཀློང་དུ་བསྡུ། དམིགས་མེད་མཐའ་བྲལ་ངང་དུ་གནས། ཞེས་པས་མཚན་མའི་དཀྱིལ་འཁོར་
བསྡུ་ཞིང་དམིགས་མེད་ཆེན་པོའི་རྒྱ་ཡིས་གདབ་པར་བྱའོ། ། དྲུག་པ་བསྔོ་བ་ནི། ཧོ་བདག་གིས་དཀྱིལ་
55



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཁོར་ཟབ་མོ་ཉམས་བླངས་པའི། དགེ་ཚོགས་མ་ལུས་སེམས་ཅན་ཡོངས་ལ་
བསྔོ།། དེ་ལྟར་བསྔོས་པའི་བསོད་ནམས་ཡེ་ཤེས་ཚོགས།། རབ་རྫོགས་འགྲོ་རྣམས་
དོན་གཉིས་ལྷུན་གྲུབ་ཤོག །ཅེས་པས་འཁོར་གསུམ་དམིགས་མེད་ཀྱི་རྩིས་ཟིན་པར་བྱའོ། །བདུན་པ་
བཀྲ་ཤིས་གསོལ་བ་ནི། ཧོ༔ བསྟན་འགྲོའི་དོན་རྣམས་མཐའ་རུ་ཕྱིན།། དཔོན་གསས་
བླ་མའི་བཀྲ་ཤིས་ཤོག །སྨིན་གྲོལ་ཐར་པའི་སྐས་ཆེན་འཛུགས།། རྫོགས་ཆེན་བོན་
སྒོའི་བཀྲ་ཤིས་ཤོག །ཉམས་རྟོགས་ཡོན་ཏན་ལྷུན་གྱིས་གྲུབ། མཆེད་ལྕམ་ཕོ་མོའི་
བཀྲ་ཤིས་ཤོག །འཇིག་བྲལ་མེད་པར་རྟག་ཏུ་བརྟན།། གནས་ཁང་འདི་ལ་བཀྲ་
ཤིས་ཤོག །ཚེ་རིང་ནད་མེད་བསམ་དོན་འགྲུབ། སྐྱེ་འགྲོ་སེམས་ཅན་བཀྲ་ཤིས་
ཤོག །གཞི་མེད་བཀོད་སྣང་ཕུན་སུམ་འཚོགས། སྟོང་གསུམ་འཇིག་རྟེན་བཀྲ་ཤིས་
ཤོག །འབྲུ་དང་མེ་ཏོག་གཏོར་རོ། །ཕྱག་རྒྱས་བཀྲོལ་ཞིང་གསང་སྒོ་ཕྱེ་བ་རྒྱུན་སྒྲུབ་ནར་མ་རྣམས་ནི་སྤྱི་
སྤུངས་ནས་འབྱུང་བ་བཞིན་ཉམས་སུ་བླང་ངོ་། །རྗེས་བྱ་སྡུད་པའི་བོན་བདུན་རྫོགས་སོ། དགེའོ།། དགེའོ།།
དགེའོ།།
56



ནམ་མཁའ་མཛོད་ཀྱི་སྒྲུབ་སྐོར།
ཀུན་བཟང་ཐུགས་ཐིག་གི་གསོལ་འདེབས་བྱིན་
རླབས་ཀྱི་གོང་བུ་བཞུགས་སོ།།
༄༅། ཨ་ཨཱི་ཧཱུྃ༔ དབྱིངས་ཉིད་སྤྲོས་བྲལ་བདེ་བ་ཆེན་པོའི་ཀློང་།། ཐོག་མའི་
མགོན་པོ་ཀུན་ཏུ་བཟང་པོ་ལཀ ཡེ་སྟོང་རྩ་བྲལ་ངང་ནས་གསོལ་བ་འདེབས། དགོངས་
པ་འདུ་བྲལ་མེད་པར་བྱིན་གྱིས་རློབས། ཡེ་ཤེས་རང་མདངས་འོད་གསལ་འབྱམས་
ཀླས་ཤིང་།། ངེས་པའི་སྐུ་མཆོག་གཤེན་ལྷ་འོད་དཀར་ལ།། རང་སྣང་ཡེ་ཤེས་ངང་
ནས༔ །གང་ཤར་རང་རྩལ་ཤེས་པར༔ སྣ་ཚོགས་སྒྱུ་མ་མིག་འཕྲུལ་ཞིང་ཁམས་ཆེར།།
གང་འདུལ་མོས་སྣང་སྤྲུལ་པའི་སྐུ་མཆོག་ལ།། རིག་རྩལ་རང་ཤར་ངང་། །རྐྱེན་
སྣང་གྲོགས་སུ་འཆར་བར༔ །སྙིང་ག་བོན་གྱི་འཁོར་ལོའི་ཕོ་བྲང་དབུས། ལྷན་སྐྱེས་
དྲི་མེད་རང་རིག་སངས་རྒྱས་ལ།། བདག་མེད་ཡེ་ཤེས་ངང༌། །བདག་འཛིན་རྩད་
ནས་ཆོད་པར༑ །ཀ་དག་དྲི་མེད་མཐའ་བྲལ་ཆེན་པོའི་དབྱིངས།། འབྲས་བུའི་
མཐར་ཐུག་གཞོན་ནུ་བུམ་སྐུ་ལ།། མཉམ་གདལ་འུབ་ཆུབ་ངང་། །གཞི་ལ་བཙན་
ས་ཟིན་པར༔ །རང་སྣང་དག་པ་བདེ་ཆེན་བླ་མའི་ཞིང་། ཀུན་བཟང་དངོས་བྱོན་
སྡེ་གསུམ་རྒྱུད་སྡེ་ལ། ཉམས་ལེན་རྩེ་གཅིག་ངང་། ། སྣང་བཞི་ཟད་སར་ཕྱིན་པར་ །
ངེས་དོན་བསྟན་པ་སྤེལ་བའི་གནས་མཆོག་ན།། སྤྲུལ་པའི་གཏེར་སྟོན་ཡབ་སྲས་
མཆོག་རྣམས་ལ།། གདུང་ཤུགས་དྲག་པོའི་ངོས་ནས༑ །ཟབ་གསང་སྙིང་པོ་རྟོགས་
པར༑ །གྲུབ་པ་མངའ་བརྙེས་སོ་སོའི་ཞིང་མཆོག་ན། སྡེ་གསུམ་བརྒྱུད་པའི་བླ་མ་
ཐམས་ཅད་ལ།། ཡོན་ཏན་དྲན་པའི་ངོས་ནས༑ །ཉམས་རྟོགས་མངོན་དུ་གྱུར་
པར༔ །ཡེ་ཤེས་རིག་རྩལ་འཇའ་འོད་འཁྲིག་པའི་ཀློང་། བཀའ་ཡི་བདག་མོ་མཁའ་
57



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འགྲོ་རྒྱ་མཚོ་ལག བརྩེ་གདུང་འབྲལ་མེད་ངང་༔ །མཆོག་ཐུན་དངོས་གྲུབ་ཐོབ་པར །
སྣང་སྲིད་སྐུ་དང་ཡེ་ཤེས་རྫོགས་པའི་གནས།། དགོངས་པ་ཀློང་བརྡོལ་རིག་པ་
རང་ཤར་ལ།། བཀའ་དྲིན་དྲན་པའི་ངོས།འཁྲུལ་སྣང་ཡེ་ཤེས་འཆར་བར །རང་
རང་གར་བཞུགས་རྒྱལ་བའི་ཞིང་མཆོག་ན།། བརྒྱུད་འཛིན་རིམ་བྱོན་བླ་མའི་
ཚོགས་རྣམས་ལ། དག་སྣང་འབྲལ་མེད་ངང་། །འགྲོ་དོན་མཐའ་རུ་ཕྱིན་པར༔ །
སྤྱི་གཙུག་པད་གདན་འཇའ་འོད་གུར་ཁྱིམ་ནང་།། སྐུ་གསུམ་མངོན་གྱུར་རྩ་བའི་
བླ་མ་ལ།། སངས་རྒྱས་དངོས་སྣང་ངང་༔ །རིམ་གཉིས་མཐའ་རུ་ཕྱིན་པར༑ །
ཞེས་སྐྱབས་ཡུལ་རྣམས་འོད་དུ་ཞུ་ནས་རང་ཉིད་ལ་
ད་ལ་ཐིམ་པས་དབང་དང་བྱིན་རླབས་ཐམས་ཅད་ཐོབ་
ནས་རང་སེམས་དང་ཐ་དད་མེད་པར་འདྲེས་པར་བསམ་མོ། །འདིའང་ཤར་རྫ་པས་བྲིས་པར་དགེའོ།།
58



ནམ་མཁའ་མཛོད་ཀྱི་སྒྲུབ་སྐོར།
རྩ་གསུམ་གྱི་སྐྱབས་སེམས་གསོལ་འདེབས་དབང་
བཞིའི་ཆར་རྒྱུན་བཞུགས་སོ།།
༄༅།། བརྒྱུད་པའི་བླ་མ་རྣམས་ལ་ཕྱག་འཚལ་ལོ།། སྐྱབས་འགྲོ་ནི། ན་མོ། བདག་ནི་འདི་
ནས་བྱང་ཆུབ་བར།། རྩ་བ་གསུམ་ལ་སྐྱབས་སུ་མཆི།། ལམ་གྱི་བར་ཆད་མ་
ལུས་དང་།། འཁོར་བའི་འཇིགས་ལ་སྐྱོབ་ཏུ་གསོལ།། སེམས་བསྐྱེད་ནི། མ་གྱུར་
འགྲོ་རྣམས་སངས་རྒྱས་སླད།། རྩ་གསུམ་དཀྱིལ་འཁོར་འདིར་འཇུག་བགྱི།།
ཚེ་གཅིག་སངས་རྒྱས་མྱུར་གྲུབ་ནས།། ཀུན་གྱི་མགོན་དུ་བདག་གྱུར་ཅིག །
གསོལ་འདེབས་ནི།། ཨེ་མ་ཧོ།། ཡེ་ཉིད་ཀུན་བཟང་ཀུན་ཁྱབ་མཐའ་དང་བྲལ།། གཤེན་
ད་དཀར་འོད་གསལ་རྫོགས་པའི་སྐུ།། འཆི་མེད་གཙུག་ཕུད་གཙུག་ན་
ཨུད་དུ་འབར།། གདོད་མའི་ལྷ་མཆོག་གསུམ་ལ་གསོལ་བ་འདེབས།། ལྷ་མོ་
བཟང་ཟ་ལྷ་ཁམས་འགྲོ་བ་འདྲེན། གསང་བ་འདུས་པ་གསང་བའི་བདག་
ཉིད་ཆེ།། སྟག་ལ་མེ་འབར་སྟག་ལྟར་བགེགས་ལ་རྔམ།། སྔགས་ཀྱི་བླ་མ་གསུམ་
ལ་གསོལ་བ་འདེབས།། ལྷ་གཤེན་ཡོངས་དག་ལྷ་ལ་བཀའ་དྲིན་ཆེ།། རྒྱལ་
གཤེན་ཆེན་པོས་རྒྱལ་འཁོར་ལྷག་མེད་བཀོད།། ཡེ་ཤེས་སྙིང་པོ་ཡེ་དག་དགོངས་
པ་ལྡན།། ལྷ་ཀླུ་མིའི་གཤེན་གསུམ་ལ་གསོལ་བ་འདེབས།། དྲན་པ་ནམ་མཁའ་
ནམ་མཁའི་བླ་མ་ཆེ།། ཚེ་དབང་རིག་འཛིན་རིག་པ་མངོན་གྱུར་གཤེན།།
པདྨ་མཐོང་སྒྲོལ་མཐོང་ཚད་བདེ་བར་སྒྲོལ། བཀའ་དྲིན་འཁོར་མེད་གསུམ་
ལ་གསོལ་བ་འདེབས།། མཁའ་འགྲོ་རྒྱ་མཚོ་ཟབ་དོན་བདག་ཉིད་ཡུམ།། སྲིད་
པ་རྒྱལ་མོ་ཟབ་དོན་སྲུང་མ་ཆེ། རྩ་བའི་བླ་མ་ཟབ་དོན་སྤེལ་མཛད་གཤེན།།
59



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བརྒྱུད་པའི་མདོར་འཛིན་གསུམ་ལ་གསོལ་བ་འདེབས།། དེ་ལྟར་རྩེ་གཅིག་
གསོལ་བ་བཏབས་པའི་མཐུས། དབང་བཞི་མངོན་དུ་ཐོབ་པར་བྱིན་གྱིས་
རློབས།། བདུད་བཞི་རང་སར་གྲོལ་བར་བྱིན་གྱིས་རློབབས། སྐུ་བཞི་ཚེ་འདིར་
གྲུབ་པར་བྱིན་གྱིས་རློབས།། ཞེས་གསོལ་བ་བཏབས་པའི་བླ་མ་རྣམས་འོད་དུ་ཞུ་ནས་རང་ཉིད་
ལ་ཐིམ་པས་སྐུ་གསུང་ཐུགས་ཀྱི་དབང་དང་བྱིན་རླབས་ཐམས་ཅད་ཐོབ་པར་བསམ་མོ། །འདིའང་ཤར་
རྫ་པས་འཕྲལ་དུ་བརྩོམས་པའོ།། དགེའོ།།
60



ནམ་མཁའ་མཛོད་ཀྱི་སྒྲུབ་སྐོར།
ཀུན་བཟང་ཐུགས་ཐིག་གི་བརྒྱུད་ཕྱག་
འོད་གསལ་དྲ་བ་བཞུགས་སོ།།
༄༅ཀ ན་མོ། ཡེ་ནས་ཀུན་བཟང་དགོངས་པ་མངོན་གྱུར་ཅིང་། རྫོགས་ཆེན་དགོངས་
པའི་ངང་ནས་བྱིན་བརླབས་ཤིང་།། གཅིག་ནས་གཅིག་ཏུ་དགོངས་པ་ལེགས་འཕོས་
བཞིན། མངོན་རྟོགས་དགོངས་བརྒྱུད་དགུ་ལ་ཕྱག་འཚལ་ལོ།། དངོས་མེད་ནམ་མཁའ་
དྲི་བྲལ་ཤེལ་སྒོང་དང་།། ཀུན་ཁྱབ་ཏིལ་མར་རང་གསལ་ཉི་མ་སོགས།། རྫོགས་ཆེན་བརྡ་
དང་དཔེ་ཡིས་མཚོན་ནས་བརྒྱུད།། སེམས་དཔའ་བརྡ་བརྒྱུད་བླ་མ་ལ་ཕྱག་འཚལ།།
ཀ་དག་གདོད་མའི་གནས་ལུགས་མ་བཅོས་པ། ཉམས་མྱོང་དགོངས་པ་མངོན་གྱུར་
ཚིག་གི་ལམ། གོང་མས་འོག་མའི་སྙན་དུ་ནོར་མེད་བརྒྱུད། སྙན་ཁུངས་བརྒྱུད་པའི་བླ་
མ་ལ་ཕྱག་འཚལ།། རྟག་གཟིགས་རྒྱ་ཞང་སྐད་ཀྱིས་མངོན་བརྗོད་པ། དོན་ཉིད་འགྱུར་
མེད་སྒྲ་དག་སྐད་གཙང་མ། བོད་ཀྱི་སྐད་དུ་བསྒྱུར་ནས་ངེས་དོན་བསྟན།། སྒྲ་བསྒྱུར་ལོ་
ཙཱའི་བརྒྱུད་པ་ལ་ཕྱག་འཚལ། དུས་ཀྱི་དབང་གིས་བོན་རྣམས་གཏེར་རྒྱུར་བསྡམས།།
སྔོན་ལས་འཕྲོ་བཙོན་སླར་ཡང་དུས་བབས་ཚེ། སྤྲུལ་པའི་གཏེར་སྟོན་རྣམས་ཀྱིས་
དངོས་སུ་བཏོན། ལས་འཕྲོ་གཏེར་གྱི་བརྒྱུད་པ་ལ་ཕྱག་འཚལ། མ་སྲིང་མཁའ་འགྲོའི་
ཞལ་རླུང་ཐོལ་ལེ་བ། གཏེར་སྟོན་རྣམས་ཀྱིས་ལས་ཅན་རྣམས་ལ་གཏད། བཀའ་ཉམས་
བསྡུར་ནས་ད་ལྟའི་བར་དུ་བརྒྱུད།། རྟོགས་ལྡན་ཉམས་བརྒྱུད་བླ་མ་ལ་ཕྱག་འཚལ།།
དེ་ལྟར་བཀའ་དྲིན་བསམ་མེད་དྲན་པའི་ངོས། བརྒྱུད་པ་དྲུག་ལྡན་བླ་མར་ཕྱག་འཚལ་
བས།། བདག་སོགས་སྒོ་གསུམ་ལས་ངན་སྒྲིབ་བྱང་ནས། གསང་གསུམ་ཡེ་ཤེས་མངོན་
གྱུར་བདག་ལ་སྩོལ།། ཞེས་པ་འདིའང་ཤར་རྫ་པས་འཕྲལ་དུ་བརྩམས་པའི་དགེ་བ་འགྲོ་ལ་བསྔོ། དགེའོ།།
61



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྩ་གསུམ་བརྒྱུད་ཕྱག་བྱིན་རླབས་ཀུན་འབྱུང་བཞུགས་སོ།།
༄༅།། ན་མོ། ཀ་དག་དབྱིངས་ཀྱི་ངོ་བོ་ཀུན་ཏུ་བཟང་། ལྷུན་གྲུབ་ངེས་
པའི་སྐུར་བཞེངས་འོད་དཀར་འཆང་།། གང་འདུལ་སྤྲུལ་པའི་སྐུར་སྟོན་
འཆི་མེད་ལྷ། སྐུ་གསུམ་སངས་རྒྱས་མཆོག་ལ་ཕྱག་འཚལ་ལོ། །ཡང་ཟབ་
མན་ངག་འཆང་བ་བཟང་ཟ་ཡུམ།། རྒྱ་ཆེའི་རྒྱུད་ཀྱི་བདག་ཉིད་གསང་བ་
འདུས།། ཟབ་གསང་ལུང་གི་མངའ་བདག་སྟག་མེ་འབར།། གསང་སྔགས་
འཆང་ཆེན་གསུམ་ལ་ཕྱག་འཚལ་ལོ། །ལྷ་ཁམས་དབང་སྡུད་ལྷ་གཤེན་ཡོངས་
སུ་དག །ཀླུ་ཡུལ་བདེར་བཀོད་ཀླུ་གྲུབ་ཡེ་སྙིང་ཞབས། མི་ཡུལ་བསྟན་སྤེལ་
མི་ལུས་བསམ་ལེགས་ཞེས།། འཇིག་རྟེན་མགོན་པོ་གསུམ་ལ་ཕྱག་འཚལ་ལོ། །
བསྟན་པའི་བདག་ཉིད་དྲན་པ་ནམ་མཁའ་འཆང་། གང་འདུལ་དཔལ་ཤར་
ཚེ་དབང་རིག་པ་འཛིན།། སྙིགས་མའི་འགྲོ་འདྲེན་པདྨ་མཐོང་སྒྲོལ་མཚན།།
བླ་ཆེན་ཡབ་སྲས་གསུམ་ལ་ཕྱག་འཚལ་ལོ། །བཀའ་ཡི་བདག་མོ་ཡེ་ཤེས་
མཁའ་འགྲོ་མ།། བསྟན་པའི་སྲུང་མ་ཡེ་ཤེས་དབལ་མོ་ཆེ།། ཟབ་དོན་སྤེལ་
མཛད་རྩ་བའི་བླ་མ་རྗེ།། ཟབ་ལམ་བསྟན་སྤེལ་གསུམ་ལ་ཕྱག་འཚལ་ལོ། །
དེ་ལྟར་སྒོ་གསུམ་གུས་པས་ཕྱག་འཚལ་བས།། བདག་སོགས་ལུས་ངག་ཡིད་
གསུམ་སྒྲིབ་བྱང་ནས།། རྟོགས་པའི་རྩལ་འབྱིན་ས་ལམ་ཡོན་ཏན་རྣམས།།
གོང་འཕེལ་དོན་གཉིས་ན་གཉིས་ལྷུན་གྲུབ་འབྲས་སྨིན་ཤོག ། ཅེས་པ་འདིའང་
ཤར་རྫ་པས་བྲིས་པའོ།། དགེའོ།།
62



ནམ་མཁའ་མཛོད་ཀྱི་སྒྲུབ་སྐོར།
ཀུན་བཟང་ཐུགས་ཐིག་གི་མཆོད་པའི་རྒྱན་ཕྲེང་
པདྨའི་དོ་ཤལ་བཞུགས་སོ།།
༄༅།། རྩབ་གསུམལ་དེ་པ་ཧོ། འོག་ནས་འབྱུང་བའི་མཆོད་རྫས་རྣམས་བྲིས་འབུར་རམ་ཟན་ལས་བྱས་ལ། གཞུང་
ལྟར་མཆོད་པ་བྱིན་རླབས་བྱ། མཆོད་ཕྲེང་བཞི་ལས་ཐོག་མར་རྣམ་བརྒྱད་ཀྱི་མཆོད་པ་རྣམས་རིམ་བཞིན་དཀྱིལ་འ
ཁོར་གྱི་མདུན་དུ་བཏེགས་ཤིང་། རོལ་མོ་སྦིར་ལ་དབྱངས་སྙན་པོས་འདི་སྐད་དོ། ། གཟུགས་མཆོད། ཧོ། སྤྲིན་གྱི་
འོད་ཟེར་ལྟ་བུའི་བཞིན་རས་བཀྲ།། པདྨའི་མིག་འཕྲུལ་གཡོ་བའི་གཟུགས་སྒེགས་
མོ། །རང་འདྲའི་ལྷ་མོ་བྱེ་བ་ས་ཡ་ཡིས། གཟུགས་ཀྱི་མཆོད་པས་ལྷ་ཚོགས་དགྱེས་
པ་བསྐྱེད།། ཨོྃ་ནེ་ཏིང་ཕྱོད་ལམ་ཧ་ར་སད་སཱཧཱ། སྒྲ་མཆོད། ཀུན་ནས་གང་བའི་ཡོན་
ཏན་དུ་མས་ཕྱུག །ཐོས་འཛིན་བཅུད་ལྷུང་ཡིད་འཕྲོག་གླུ་ལེན་མོ། །རང་འདྲའི་ལྷ་
མོ་བྱེ་བ་ས་ཡ་ཡིས།། སྒྲ་ཡི་མཆོད་པའི་ལྷ་ཚོགས་བདེ་སྟོང་རྒྱས། ཨོཾ་ར་ཙེ་གླང་རེ་
ཧ་ར་སད་སཱཧཱ། དྲི་མཆོད། ཁ་བ་དུང་ལྟར་གཞོན་པའི་མཚན་བཟང་གསལ། ཡིད་
ཁམས་དྭངས་བསྐྱེད་སྤོས་ཁང་ལྡིང་འཛིན་མོ། །རང་འདྲའི་ལྷ་མོ་བྱེ་བ་ས༔ །དྲི་
ཡི་མཆོད་པས་ལྷ་ཚོགས་ཐུགས་དམ་བསྐུལ།། ཚྭ་སྒྱུམ་རི་ཤིན་ཡོད་ཧ༑ །རོ་མཆོད།
གཞོན་ནུ་གཙང་མཛེས་པདྨའི་ཟུར་མིག་གཡོ།། བརྒྱ་ལྡན་བཅུད་ལེན་རོ་གདའ་
མཆོག་འཛིན་མོ། །རང་འདྲའི་ལྷ༔ །རོ་ཡི་མཆོད་པས་ལྷ་ཚོགས་ཐུགས་དམ་སྐོང་།།
ༀ་སྐེ་རི་དྲུང་ཟད་ཧ་ར །རེག་མཆོད། ཚད་མེད་དགའ་བའི་འཛུམ་པས་ཡིད་རབ་
འགུག །སྣ་ཚོགས་དར་གྱི་འཕེན་ཕྱར་རེག་བྱ་མོ། །རང་འདྲའི་ལྷ་མོ༔ །རེག་གི་
མཆོད་པས་ལྷ་ཚོགས་དགའ་བདེ་འཕེལ། ༀ་ཝང་སྨྲ་ཞམ་ཟེ་ཧ། །རྒྱན་མཆོད། བདུད་
རྩི་སྤྲོ་འདྲའི་གཟུགས་བྱད་བལྟ་མི་ངོམས།། ཁ་དོག་རབ་གསལ་པདྨའི་ཕྲེང་འཛིན་
63



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མོ།། རང་འདྲའི་ལྷ་མོ་ །རྒྱན་གྱི་མཆོད་པས་ལྷ་ཚོགས་ཐུགས་མཆོག་མཉེས།། ཨཱི་
ཨབྷོ་ནེ་ར་ཧ༔ བོན་མཆོད། གཞོན་ནུ་ལང་ཚོ་ཆུ་སྐྱེས་དཔལ་དང་ལྡན།། བདེ་སྟོང་
གྲོལ་བ་མངོན་བྱེད་བོན་མཆོག་མོ། །རང་འདྲའི་ལྷ་མོ༔ །བོན་གྱི་མཆོད་པས་ལྷ་
ཚོགས་ཐུགས་རབ་ཚིམས།། ༀ་དད་དོ་གྱེར་ཞི་ཧ༔ གཏེར་མཆོད། སྣ་ཚོགས་ཚོན་གྱིས་
བྲིས་འདྲའི་ཞལ་རས་མཛེས།། འདོད་པའི་དཔལ་མངའ་ཡིད་བཞིན་གཏེར་འཛིན་
མོ། །རང་འདྲའི་ལྷ་མོ༔ །གཏེར་གྱི་མཆོད་པས་ལྷ་ཚོགས་ཀུན་ནས་མཉེས། ཨཱི་
རརྣ་དྲུང་མུ་ཧ༔ ༧ དེ་ནས་བཀྲ་ཤིས་རྟགས་བརྒྱད་དངོས་སམ་ཎ་ལིའི་རྒྱན་ཕྲེང་གང་རུང་རིམ་བཞིན་
ཐོགས་ལ། གདུགས། ཧོ། ལེགས་བྲིས་དབང་པོ་ཆགས་པའི་འོད་མཛེས་ཅན།། དྲི་མེད་
མཁའ་གསལ་དར་གྱི་གདུགས་ཕུབ་མོ། །རང་འདྲའི་ལྷ་མོ༔ །དཀྱིལ་འཁོར་ལྷ་
ཚོགས་ཐུགས་མཆོག་མཉེས་གྱུར་ཅིག །མ་མ་གུ་ར་ཤན་ཏ་པཱུ་ཛ་ཧོ། བུམ་པ། པདྨ་
ཁྲུས་ཀྱིས་བཀྲུས་འདྲའི་བྱད་མངའ་བ།། འོད་སྟོང་འཕྲོ་བས་བཅུད་ལྡན་བུམ་པ་
མོ། །རང་འདྲའི་ལྷ་མོ༔ །དཀྱིལ་འཁོར་ལྷ་ཚོགས་ཐུགས་མཆོག །མ་མ་དི་རོ་
ཏིང་ནམ་པཱུ་ཛ་ཧོ། དུང་དཀར། འདབ་སྟོང་བཞད་པའི་འཛུམ་མདངས་ཅི་ཡང་སྟོན།།
ཀུན་ནས་མཉེས་བྱེད་སྙན་རིང་དུང་དཀར་མོ། །རང་འདྲའི་ལྷ༔ །དཀྱིལ་འཁོར་
ལྷ་ཚོགས་ཐུགས་མཆོག༔ །མ་མ་ལྷང་ལྷང་མུ་ཨུན་པཱུ་ཛ༔ །དཔལ་པེའུ། ཤེས་རབ་དག་
པས་ཀུན་ནས་འོད་རབ་རྒྱས།། རྨད་བྱུང་ཡིད་འཕེལ་དགའ་བའི་དཔལ་བེའུ་མོ། །
རང་འདྲའི་ལྷ༔ །དཀྱིལ་འཁོར་ལྷ་ཚོགས་ཐུགས༔ །མ་མ་ཨ་དཀར་་ཡ་པུ༔ རྒྱལ་
མཚན། མཁའ་ལམ་རྣམ་བཀྲའི་འཛུམ་ཞལ་སླར་ཡང་ངོམ།། ཡང་དག་སྣང་བའི་
དཔལ་སྟེར་རྒྱལ་མཚན་མོ། །རང་འདྲའི་ལྷ༔ །དཀྱིལ་འཁོར་ལྷ་ཚོགས་ཐུགས་
མཆོག །མ་མ་ཡེ་ཡེ་ཞི་པཱུ༑ འཁོར་ལོ། རིགས་བརྒྱ་ལེགས་འགུག་གང་ཡང་གཅིག་
ཏུ་སེམས།། ཡིད་སྣང་འཕྲོས་འགྱུར་དབང་བསྒྱུར་འཁོར་ལོ་མོ། །རང་འདྲའི་ལྷ།
64



ནམ་མཁའ་མཛོད་ཀྱི་སྒྲུབ་སྐོར།
དཀྱིལ་འཁོར་ལྷ་ །མ་མ་ཨ་ནི་ཙཀྲ་པཱུ༔ པདྨ། ཤིན་ཏུ་བལྟ་སྡུག་ལྕང་ལོ་སིལ་མ་
གཡོས།། སྣ་ཚོགས་འོད་འབར་ཨུཏྤལ་སྤུངས་འཛིན་མོ། །རང་འདྲའི་ལྷ༔ །དཀྱིལ་
འཁོར་ལྷ། །མ་མ་ཞི་ཞི་ནེ་ར་པཱུ༑ གསེར་ཉ། འཛུམ་མཛེས་ཞི་བའི་ཞལ་ནི་ཟླ་ལྟར་
གསལ།། པདྨའི་མཚོ་རྫིང་གསེར་ཉ་འགྱུ་འཛིན་མོ། །རང་འདྲའི་ལྷ༔ །དཀྱིལ་
འཁོར་ལྷ༔ །མ་མ་སྐྱེ་ཙ་ཏིང་ནམ་པཱུ་ཛ་ཧོ། ༧ དེ་ནས་རྒྱལ་སྲིད་རིན་པོ་ཆེ་སྣ་བདུན་བྲིས་འབུར་གང་
རུང་ཐོགས་ལ། འཁོར་ལོ། ཧོ། འཇིག་རྟེན་དབང་སྒྱུར་གསེར་འཁོར་རྩིབས་སྟོང་བཀྲ །
གང་འདོད་མཁའ་ལ་ཐོཊ་མེད་འགྲོ་བ་ཅན།། འཁོར་ལོ་རིན་ཆེན་དཀྱིལ་འཁོར་
ལྷ་ལ་འབུལ། རྣམ་གསུམ་བོན་གྱི་འཁོར་ལོར་དབང་སྒྱུར་གསོལ། ཀྱི་རི་རཏྣ་སད་
དོཔཱུ་ཛ་ཧོ། ནོར་བུ། བིཌུའི་མདངས་ཆགས་གཏེར་རྒྱལ་དགའ་དབང་འཁྱིལ། བསིལ་
དྲོད་ཆ་སྙོམས་འགྲོ་ཀུན་དབུལ་བ་སེལ།། ནོར་བུ་རིན་ཆེན་དཀྱིལ་འཁོར་ལྷ་ལ་
འབུལ།། བསམ་དོན་མ་ལུས་ལྷུན་གྱིས་གྲུབ་པར་མཛོད།། མ་ཎི་རངྷ་སད་དོ་པཱུ་ཛ་
ཧོ། བཙུན་མོ། བྲམ་ཟེའི་ན་ཆུང་ཡིད་འོང་བལྟ་ན་སྡུག །ཚུལ་བཙུན་བཞིན་མཛེས་
ཡོན་ཏན་བརྒྱད་དང་ལྡན།། བཙུན་མོ་རིན་ཆེན་དཀྱིལ༑ །བཤད་སྒྲུབ་བསྟན་
འཕེལ་རྒྱལ་སྲས་རྒྱུན་གནས་གསོལ།། ཙ་མེད་རད་སད་དོ་པཱུ་ཛ་ཧོ། བློན་པོ། རྣམ་
ཐོས་བུ་བཞིན་འབྱོར་པས་ཡོངས་ཕྱུག་ཅིང་།། གཞུངས་བཟང་དཀྱེལ་ཆེ་སྒམ་ལ་
ཡིད་གཞུང་པའི།། བློན་པོ་རིན་ཆེན་དཀྱིལ༑ །ཐར་པའི་དེད་དཔོན་དམ་པ་མཆོག་
ཐོབ་གསོལ། ཧྲི་ཙ་རདྨ་སད་དོ་པཱུ༔ གླང་པོ། ཁ་དོག་ཐལ་སྐྱ་མཆེ་བ་དྲུག་དང་ལྡན།།
ནོར་བུའི་རྒྱན་སྤྲས་ཡིད་དང་མཐུན་པར་རྒྱུ།། གླང་པོ་རིན་ཆེན་དཀྱིལ༑ །ཐེག་
པ་རིམ་བགྲོད་བླ་མེད་ཐོབ་མཛད་གསོལ། ཧ་སྟི་རཏྣ་སད་དོ་པཱུ་ཛ་ཧོ།། རྟ་མཆོག །མདོག་
སྔོན་སྤུ་རྣམས་རྨ་བྱའི་མགྲིན་ལྟར་ལེགས།། ས་དང་བར་སྣང་གང་ལའང་ཐོགས་
མེད་རྒྱུ།། རྟ་མཆོག་རིན་ཆེན་དཀྱིལ༑ །བགྲོད་མེད་ས་ཆེན་གཅིག་ཅར་ནོན་མཛད་
65



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསོལ། ཧྲང་ཏི་རད་སད་དོ་པཱུ་ཛ་ཧོ། དམག་དཔོན གཟི་བྱིན་བཟོད་དཀའ་དཔའ་
འཛངས་སྙིང་སྟོབས་ལྡན། དྲེགས་ཅན་སེམས་ཞུམ་གང་གིས་རྒོལ་བ་མེད།། དམག་
དཔོན་རིན་ཆེན་དཀྱིལ༔ །རྒོལ་བའི་དཔུང་ཚོགས་མ་ལུས་འཇོམས་མཛད་གསོལ།།
ཁད་ཀ་རད་སད་དོ་པཱུ་ཛ་ཧོ། ༧ དེ་ནས་སྒྲའི་མཆོད་པ་རྣམས་རིམ་བཞིན་འབུལ་ལ། རྔ། ཧོ། ཡིད་
འཕྲོག་པདྨའི་བྱད་ནི་འཛུམ་བག་གཡོ།། སྤྲིན་གྱི་སྒྲ་འབྱིན་རབ་མཛེས་རྔ་ཟླུམ་མོ། །
རང་འདྲའི་ལྷ་མོ་བྱེ་བ་ས་ཡ་ཡིས། དཀྱིལ་འཁོར་ལྷ་ཚོགས་ཐུགས་མཆོག་མཉེས་
གྱུར་ཅིག གཤང་། ལྟ་སྡུག་ཡིད་འོང་ལང་ཚོ་དཔལ་གྱིས་སྒེགས།། སྒྲ་སྙན་སྣང་འགྱུ་
རྒྱུན་སྤྲིངས་གསེར་གཤང་མོ། །རང་འདྲའི་ལྷ་མོ་བྱེ་བ་ས་ཡ་ཡིས། དཀྱིལ་འཁོར་
ལྷ་ཚོགས་ཐུགས་མཆོག་མཉེས1 །གླིང་བུ། སྣང་བྱེད་འོད་སྟོང་འབར་བའི་བཞིན་
རབ་མཛེས། ཡིད་སྣང་འགྱུ་བྱེད་ཡིད་གཡོའི་གླིང་བུ་མོ། །རང་འདྲའི་ལྷ་མོ་
དཀྱིལ་འཁོར་ལྷ་ཚོགས་ཐུགས་མཆོག །དུང་སྒྲ་སྙན།། དབང་པོའི་མཚོན་གྱིས་བྱུག་
འདྲའི་བཞིན་མདངས་བཀྲ།། སྙིང་སྡུག་དབྱངས་འགྱུར་སྒྲ་སྙན་འཁྲོལ་བ་མོ། །
རང་འདྲའི་ལྷ་མོ༔ །དཀྱིལ་འཁོར་ལྷ་ཚོགས་ཐུགས་མཆོག་མཉེས་གྱུར་ཅིག །ཌ་མ་རུ།
ཆུ་སྐྱེས་གསར་པའི་བཞིན་རས་མཛེས་པར་ངོམ། དགའ་བདེའི་སྣང་བ་རབ་བསྐྱེད་
ཞྭ་རྔ་མོ། །རང་འདྲའི་ལྷ་མོ་བྱེ་བ་ས་ཡ་ཡིས། དཀྱིལ་འཁོར་ལྷ་ཚོགས་ཐུགས་
མཆོག་མཉེས་གྱུར་ཅིག །ཨ་ཨཱི ་ཧཱུྃ་དམུ་ཤི་དེ་ཆུ་གླང་ར་ཏྲི་སང་ངེ་ཡེ་སྭཱཧཱ༔ ཞེས་པས་
འབུལལོ།༧ དེ་ནས་མཎྜལ་འབུལལ ཨེ་མ་ཧོ།། གཞི་མེད་དངོས་སྣང་སྒྱུ་མའི་བཀོད་པ་རྫོགས།
གླིང་བཞི་གླིང་ཕྲན་རི་མཚོ་མུ་ཁྱུད་ལྡན།། གཅིག་སྟོང་གཉིས་སྟོང་སྟོང་གསུམ་
རབ་འབྱམས་ཞིང་། ཕྱི་སྣོད་ནང་བཅུད་བཀོད་པ་ཕུན་སུམ་ཚོགས། སྐུ་གསུམ་
རྒྱལ་བའི་ཞིང་ཁམས་ཆེན་པོ་འདི། དཀྱིལ་འཁོར་ལྷ་ཚོགས་རྣམས་ལ་མཆོད་པ་
འབུལ།། ཐུགས་རྗེའི་བྱིན་གྱིས་རློབས་ལ་བཞེས་ནས་ཀྱང་།། སྒྲུབ་གཤེན་ཚོགས་
66



ནམ་མཁའ་མཛོད་ཀྱི་སྒྲུབ་སྐོར།
གཉིས་གཏེར་ལ་ལོངས་སྤྱོད་གསོལ།། ཨ་'ཧཱུྃ་རམ་ཛ་ཏཱི་མཎྜལ་ལ་ཕྱོད་ཕུར་ས་
ལེ་ཧ་ལོ་སེང་། ཞེས་པས་འབུལ་ལོ། །དཀྱིལ་འཁོར་གང་ལ་སྦྱར་ཀྱང་ཆོག་པ་ཡིན་ནོ། །ཞེས་པ་མཆོད་པའི་
རྒྱན་ཕྲེང་པདྨའི་དོ་ཤལ་ཞེས་བྱ་བ་འདིའང་ཤར་རྫའི་བྱ་བྲལ་དྲི་མེད་སྙིང་པོས་གཡུང་དྲུང་ལྷུན་པོ་དཔལ་གྱི་རི་ལ་
རྩོམ་པ་དགེའོ།། ས་རྦ་མངྒལཾ།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རིགས་ལྔ་བདེ་གཤེགས་འདུས་པའི་སྒྲུབ་པ་ཀུན་ཏུ་བཟང་པོའི་
ཐུགས་ཏིག་ཅེས་བྱ་བ་བཞུགས་སོ།།
༄༅། །ཡང་ཟབ་ཐུགས་ཀྱི་གསང་མཛོད་སྒོ་ཕྱེ་ནས།། རིགས་ལྔ་བདེ་གཤེགས་འདུས་པའི་སྒྲུབ་པ་འདི་བསྟན་ནོ། །
རིག་པ་རང་བྱུང་གི་ལྷ་བཞི་བཅུ་རྩ་ལྔ་ལ་ཕྱག་འཚལ་ལོ། །འདི་སྐད་དུ་བོན་ཉིད་ཀྱི་དབྱིངས་མུ་མེད་ཅིང་འབྱམས་
ཡས་པའི་ཞིང་ན། ཡེ་ཤེས་ལྔའི་རང་མདངས་ལས་གྲུབ་པའི་གཞལ་ཡས་ཁང་མུ་བཞི་མཐའ་བརྒྱད་ལས་འདས་པའི་
ཕོ་བྲང་ཀུན་ནས་གྲུ་བཞི་པ། ཡེ་ཤེས་ལྔའི་སྒོ་དང་སྟེང་མཐོང་ཟང་ཐལ་དུ་གསལ་བའི་གནས་དེ་ན། ཉོན་མོངས་
གནས་དག་གི་རིན་པོ་ཆེའི་ཁྲི་དང་། དོན་དང་མཚུངས་པའི་གདན་ལ་ཡེ་ཉིད་ཀྱི་ཤེས་རིག་ཀུན་ཏུ་བཟང་པོ་ཞེས་བྱ་
བ་དེ་ཉིད་བཞུགས་སོ། །དེ་ལ་རྟོག་པ་ཡེ་དག་གི་འཁོར་ལྷ་དང་ལྷ་མོ་བསམ་གྱིས་མི་ཁྱབ་པས་འདུད་ཅིང་ཉིད་དང་
སྐད་ཅིག་ཙམ་ཡང་མི་འབྲལ་བར་གནས་སོ། །དེའི་དུས་ན་འཁོར་རྣམས་ཀྱིས་ཅི་ཡང་མི་སྣང་བའི་སྣང་བ་མ་འགགས་
ཡེ་ཤེས་ཀྱི་མཆོད་པའི་སྤྲིན་ཆེན་པོ་ཞེས་བྱ་བ་དུས་གསུམ་དུ་ཉམས་པ་མེད་པ་དག་གཙོ་བོ་ཉིད་ལ་མཆོད་པར་བྱེད་དོ།
དེ་ལྟ་བུའི་མཆོད་པ་ཕུལ་ནས་ཀྱང་འཁོར་རྣམས་ཕྱོགས་གཅིག་ཏུ་འཁོད་ནས་གསོལ་པ། ཀྱེ་གཙོ་བོ་ཆེན་པོ་ལགས།
ཉིད་ནི་བོན་ཐམས་ཅད་ཀྱི་གཞི་རྩའམ་རྒྱལ་པོ་ལགས་ཕྱིར། ཉིད་ཀྱི་གོ་འཕང་བསྒྲུབ་པ་ན་ཅི་ལྟ་བུའི་ཐབས་ཀྱིས་
བསྒྲུབ་པ་ལགས། བདག་ཅག་རྣམས་ལ་བསྟན་དུ་གསོལ། ཞེས་གསོལ་ཏོ། །བཀའ་སྩལ་པ། རྩོལ་དུ་སྣང་བའི་
འཁོར་རྣམས་ཉོན་ཅིག །ང་ནི་མ་འགགས་པའི་ཤེས་རིག་ཟང་ཀ་མ་ངོ་བོ་མི་སྣང་བའི་ཕྱིར། བྱ་རྩོལ་གྱིས་སྒྲུབ་པ་མི་
འགྱུར་ན། རྩོལ་བཅས་ཀྱིས་བདག་ཉིད་བསྒྲུབ་པའི་བོན་ནི་བདག་གིས་མ་གསུངས་མི་གསུངས་གསུངས་པ་མི་
འགྱུར་རོ་ཞེས་བཀའ་སྩལ་ཏོ། །ཡང་འཁོར་དེ་དག་གིས་གསོལ་པ། ཀྱེ་མ་སྟོན་པ་ཀུན་ཏུ་བཟང་། བདག་ཉིད་ཆེན་
པོ་ཁྱེད་ཅི་བཞིན། གཙོ་བོས་མཐའ་ཡས་སེམས་ཅན་རྣམས། སྨིན་གྲོལ་ཆེན་པོ་མཛད་དུ་གསོལ། ཞེས་གསོལ་ཏོ། །
བཀའ་སྩལ་པ། བདག་ལ་བདག་ཏུ་སྣང་བའི་འཁོར།། དོན་དམ་རྩོལ་བས་གྲུབ་མིན་ཀྱང་། སྒྱུ་མའི་སྣང་ཚུལ་ཅི་
བཞིན་དུ།། ང་ཡི་རྩལ་སྣང་མ་འགགས་ལས། སྐུ་དང་ཡེ་ཤེས་རོལ་པ་ཤར།། དེ་དེར་བསྙེན་པས་བདག་ཉིད་འགྲུབ།།
68



ནམ་མཁའ་མཛོད་ཀྱི་སྒྲུབ་སྐོར།
ལས་
དེ་ཡང་གཡུང་དྲུང་གསང་ལམ་ཆེར། རིགས་ལྔ་བདེ་གཤེགས་ཀུན་འདུས་པའི།། སྒྲུབ་པ་བདག་ཉིད་མངོན་བྱེད་
ཐབས།། བསྟན་པར་བྱའོ་ཡིད་ལ་ཟུངས།། བཀའ་སྩལ་ཏོ། །དེ་སོགས་བླ་ཁུངས་བཤད་ནས་ནི། གཞུང་ཉིད་གཏན་
ལ་དབབ་པ་ལ། ཕུན་ཚོགས་དྲུག་གིས་གཞི་བཟུང་ནས།། སྔོན་འགྲོ་དངོས་གཞི་རྗེས་བྱ་གསུམ། སྔོན་འགྲོའི་བོན་
བདུན་ལོགས་སུ་གསལ། དངོས་གཞི་སྒྲུབ་པའི་བོན་ལ་རྣམ་པ་བཅོ་བརྒྱད་ལས། དང་པོ་མཚམས་བཅད་པ་ནི།།
ཧཱུྃ ང་ནི་འགྱུར་མེད་བདེ་ཆེན་བོན་གྱི་སྐུ།། འཁོར་འདས་བོན་ཀུན་ང་ཡི་རྩལ་
ས་ཤར།། བགེགས་ཞེས་ལོག་པར་མ་གྲུབ་གཉུག་མའི་རྩལ། མ་རྟོགས་ཉམས་
སོད་གླགས་ལྟའི་རིགས་ཡོད་ན།། སྟོང་ཉིད་འབྱམས་ཡས་ཀློང་དུ་ཕྱིར་དེངས་
ཤིག །གལ་ཏེ་གསང་ཆེན་གནས་འདིར་རྟོག་ཤུལ་ན།། ལྷུན་གྲུབ་རང་རྩལ་འཁྲོས་
པ་ཁྲོ་རྒྱལ་སྐུ། ཉོན་མོངས་གཞི་འཇོམས་ཡེ་ཤེས་ང་རྒྱལ་ཅན།། སྤྲུལ་པའི་ཁྲོ་ཚོགས་
དྲག་ཚད་ཐོག་ལྟར་འཁྲུགས།། འབྱུང་བཞི་བཤིག་གཞོམ་སྲིད་གསུམ་ཕྱེ་མར་
འཐག །བར་ཆད་ལོག་བྱེད་འབྱུང་པོ་རྡུལ་བཞིན་བརླག །འཁྲུལ་སྣང་སྒྱུ་མའི་
གྲོང་ཁྱེར་དབྱིངས་སུ་ཡལ།། བསྭོ་ཨཱི ་ཨ་ཐུན་ཉེ་ལོ་ཡོ་མུ་མར་གྲན་ཙེ་ཨུ་ཙ་ཏ་ཡ་
ཕཊ	ཞེས་སྟོང་པ་ཉིད་དུ་བཞག་གོ །དེ་ནས་སྐྱབས་ཡུལ་གསལ་གདབ་པ་ནི།། ༀ་བོན་ཅན་དངོས་
མཚན་མི་སྣང་མཁའ་དབྱིངས་སུ། ཡེ་ཤེས་རང་མདངས་འཇའ་འོད་འཁྲིགས་པའི་
དབུས།། ལྷུན་གྲུབ་རང་རྩལ་རིགས་ལྔའི་ཚོམ་བུ་མཛེས།། གདུལ་བྱ་འདུལ་བྱེད་
རྣམ་དག་ཞི་ཁྲོ་ཤར།། སྟོང་གསལ་ཟུང་འཇུག་མཉམ་སྦྱོར་ཕྱག་རྒྱས་མཚོན། བོན་
ཉིད་སྟོང་ཆེན་རིགས་ལྔའི་ཌཱཀྐིའི་ཚོགས། སྡེ་གསུམ་འཇའ་སྐུའི་བླ་མ་མཁྱེན་བརྩེའི་
བདག །བདག་མདུན་ནམ་མཁའ་ཁེངས་པར་བཞུགས་པར་བསམ། སྐྱབས་འགྲོ་ནི།
ངོ་བོ་རང་བཞིན་ཐུགས་རྗེ་ཀུན་ཁྱབ་གསུམ།། སྤང་བླང་བསལ་བཞག་བྲལ་བར་
སྐྱབས་སུ་མཆིའོ།། སེམས་བསྐྱེད་ནི། ཁམས་ཀྱི་དྲི་མ་གློ་བུའི་ཆ་ཐམས་ཅད། རང་དག་
ཆེན་པོར་འགྲོ་ཀུན་ཀུན་བཟང་ཤར།། ཡན་ལག་ནི། སྡིག་ལྟུང་ཕྲ་རགས་གཞི་རྩ་མེད་
69



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པར་བཤགས།། སྣང་སྲིད་གཞིར་བཞེངས་མཆོད་སྤྲིན་རྒྱ་མཚོས་མཆོད།། སྲིད་
གསུམ་གྲོང་ཁྱེར་བཅོམ་ལ་རྗེས་ཡི་རང་།། དགེ་ཚོགས་གང་བགྱིས་འཁོར་གསུམ་
ཡང་དག་བསྔོ། གཉིས་པ་དེ་བཞིན་ཉིད་ཀྱི་ཏིང་འཛིན། ཨཱ༔ འཁོར་འདས་མ་བྱུང་ཀ་དག་
བོན་ཉིད་དབྱིངས། རང་བྱུང་ཡེ་ཤེས་ཟང་ཐལ་གཉུག་མའི་ངང་། རང་རྩལ་ལྷུན་
གྲུབ་གཏིང་གསལ་འོད་པོ་ཆེ། དང་པོའི་སངས་རྒྱས་ཕྱོགས་ལྷུང་བྲལ་བར་གནས།།
གསུམ་པ་ཀུན་ཏུ་སྣང་གི་ཏིང་འཛིན་ནི།། ཨཱ༔ སྙིང་པོ་ཡེ་ཤེས་ལྔ་ཡི་འོད་གདངས་ལྔ།། བོན་
ཉིད་མཁའ་ལ་ཟ་འོག་བཀོད་ལྟར་ཤར།། རང་སྣང་མ་ཤེས་སྲིད་གསུམ་འཁྱམས་
པའི་འགྲོ །སེམས་ཅན་འདི་དག་སྙིང་རྗེའི་ཡུལ་དུ་བཞག །བཞི་པ་སྤྲུལ་པ་རྒྱུ་ཡི་ཏིང་འཛིན་
ནི། ཨཱ༔ ཀ་དག་སྟོང་སྙིང་ཟུང་འཇུག་ཡེ་ཤེས་རྩལ།། མ་སྐྱེས་སྐྱེ་བའི་ཆོ་འཕྲུལ་
ཨཱ༔ དཀར་པོ།། ཡས་མར་མཁའ་ལ་འཇའ་འོད་ཟེར་བཅས་འཕྲོས།། སྤྲོ་བསྡུས་
ཟེར་གྱིས་རང་གཞན་དོན་གཉིས་བྱས།། ལྔ་པ་འབྱུང་རྩེག་དཀྱིལ་འཁོར་བསྒོམ་པ་ནི། ཨཱ༔ རྒྱུ་ཡི་
ས་བོན་ཨཱ༔ ཡིག་དཀར་པོ་ལས།། ཨ་ཡཾ་རཾ་མཾ་ཁཾ་རྭང་ཡི་གེ་དྲུག །ཡས་མར་རིམ་
བཞིན་ཟེར་བཅས་མཁའ་ལ་འཕྲོས།། རང་རང་ཟེར་འཕྲོས་རང་འབྱུང་གདོས་
བཅས་བཅོམ། འོད་གསལ་ཡེ་ཤེས་ལྔ་ཡི་རང་མདངས་ཤར།། འབྲུ་དྲུག་འོད་ཀྱི་
གོང་བུར་ལྷག་པ་ལས།། ཡེ་འབྱུང་གདངས་ལས་ནམ་མཁའ་འབྱམས་ཡས་ཀློང་།།
འདེགས་བྱེད་རླུང་གི་དཀྱིལ་འཁོར་ལྗང་ནག་སྤུངས། སྨིན་བྱེད་མེ་ཡི་དཀྱིལ་འཁོར་
དམར་ནག་འབར།། སྡུད་བྱེད་ཆུ་ཡི་དཀྱིལ་འཁོར་སྔོ་ནག་འཁྱིལ། བརྟན་བྱེད་ས་
ཡི་དཀྱིལ་འཁོར་རི་རབ་སྟེང་། འཁོར་ལོའི་གདན་ལ་ལྔ་ལྡན་ཧཱུྃ་ཡིག་བབས། འོད་
དུ་དེངས་པའི་སྟོབས་ལས་སྐད་ཅིག་གིས།། ལྷུན་གྲུབ་རིག་པའི་རང་གདངས་ཕྱི་
ཤར་བ། ཡེ་ཤེས་ལྔ་ཡི་རྩལ་ལས་གཞལ་ཡས་ཁང་།། སྣ་ཚོགས་རྩིག་པ་གསེར་ཕག་
མདའ་ཡབ་སྤྲས།། རིན་ཆེན་ཤར་བུ་གསེར་གཡུའི་དྲ་བ་འཕྱངས།། ཕྱོགས་བཞིར་
70



ནམ་མཁའ་མཛོད་ཀྱི་སྒྲུབ་སྐོར།
སྒོ་བཞི་སྒོ་རྒྱན་རྟ་བབས་ལྡན། གཡུང་དྲུང་བསྣོལ་མ་གསེར་ཀ་གཡུ་གཞུས་འདེགས།།
རིན་ཆེན་ཕྱམ་གྲལ་སྟེངས་མཐོངས་གཡུ་ཕྲེང་སྤྲས།། སྟེང་དུ་མཆོད་རྟེན་གདུགས་
ཏོག་བྱ་གྲིས་མཛེས།། རང་བཞིན་མ་གྲུབ་སྒྱུ་མ་མིག་འཕྲུལ་ཁང་།། སྣང་བའི་ཡུལ་
ལས་འདས་བཞིན་མཚན་ཉིད་རྫོགས།། མ་སྒྲིབ་ཡོངས་གསལ་རང་བྱུང་ལྷག་གིས་
ཤར།། དེའི་དབུས་གདོང་ལྔའི་ཁྲི་དང་ཤར་གཉིས་འཐུད།། བྱང་དུ་རྟ་མཆོག་ནུབ་
ཏུ་འབྲུག་ཆེན་དང་།། ལྷོ་རུ་མཁའ་ལྡིང་ཕྱི་རིམ་གཤོག་ཐོག་ཁྲི། ཀུན་ལ་པདྨ་ཉི་
ཟླའི་གདན་རེ་བསྒོམ།། དྲུག་པ་དཀྱིལ་འཁོར་གསུམ་གྱི་བསྐྱེད་རིམ་ལ།། དོན་ཀྱི་དཀྱིལ་འཁོར་གསལ་
གདབ་པ་ནི། ཨཱ ཀ་དག་སྤྲོས་བྲལ་བོན་དབྱིངས་ཀུན་ཁྱབ་ཀློང་། རང་བཞིན་ལྷུན་
གྲུབ་གཏིང་གསལ་གཞོན་ནུའི་སྐུ།། ལྷག་མཐོང་རིག་པའི་འཇའ་སྐུ་མཁར་ཤར་
བ།། ཕུང་ལྔ་གནས་དག་རིགས་ལྔའི་བདེ་གཤེགས་ལྔ། ཚོགས་བརྒྱུད་རང་དག་ཡེ་
གཤེན་སེམས་དཔའ་བརྒྱད།། བདུད་བཞི་རྣམ་དག་དྲི་མེད་ལྷ་བཞི་གསལ། སྟོང་
གསལ་ཟུང་འཇུག་སྟང་དབྱལ་མཉམ་སྦྱོར་ཤར།། རྒྱུ་དྲུག་དག་པ་འདུལ་བའི་གཤེན་
རབ་དྲུག །དབུ་ཞབས་སྤྱན་ལྗགས་རང་གྲོལ་ལྷ་མོ་བཞི།། བཞི་བཅུ་རྩ་བརྒྱད་
རིག་པའི་རྩལ་ལས་བྱུང་། མ་སྤངས་མ་བླངས་རང་རིག་གཞི་ལ་རྫོགས། ངོ་བོའི་རིག་
རང་གདངས་རང་གིས་མཇལ།། མ་བཙལ་ལྷུན་གྲུབ་རང་བཞིན་དཀྱིལ་འཁོར་
ཆེ།། འགྲོ་ཀུན་སྙིང་གའི་བོན་གྱི་ཕོ་བྲང་དབུས།། སྦས་པའི་ཚུལ་བཞུགས་ཐབས་
ལ་བརྟེན་པས་མཐོང་། ཡེ་ནས་རང་ལ་གནས་བཞིན་གསལ་གདབ་བོ། རྟགས་ཀྱི་
དཀྱིལ་འཁོར་གསལ་གདབ་པ་ནི།། ཨཱ༔ བདག་ཉིད་མཁའ་ལ་ལྷག་བཞིན་འོད་དུ་གསལ།།
གཤེན་ལྷ་དཀར་པོ་རྒྱན་ལྡན་སྐྱིལ་ཀྲུང་བཞུགས།། བདེ་ཆེན་འཁོར་ལོར་ཀུན་
བཟང་རྒྱལ་བ་འདུས།། ཀུན་ཏུ་བཟང་མོ་མཉམ་པའི་ཚུལ་གྱིས་སྦྱོར།། མགྲིན་པ་
ལོངས་སྤྱོད་ཁྲི་བཞི་ནམ་ཏིང་གསལ།། ཐུགས་རྗེ་བྱམས་མ་བདེ་སྟོང་གར་གྱིས་
པརང་
71



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཁྱུད། ཙིཏྟ་མཚེར་པ་གློ་མཆིན་མཁའ་རྩ་ན།། རིགས་ལྔའི་བདེ་གཤེགས་བཙུན་
མོ་ལྔ་དང་རོལ། དབང་པོའི་རྩ་འདུས་བརྒྱད་ན་ཡེ་གཤེན་བརྒྱད། ཡེ་སངས་སེམས་
མ་བརྒྱད་ཀྱིས་དགྱེས་པ་བསྐྱེད།། ལུས་ཀྱི་རྩ་ཚིགས་བཞི་ཡི་འོད་ཀློང་ན། དུག་སེལ་
ལྷ་བཞི་དུས་བཞི་ཡུམ་དང་སྦྱོར། ལུས་གནས་དྲུག་གི་འོད་འཁོར་འདུལ་གཤེན་
དྲུག །དབུ་ཞབས་སྤྱན་ལྗགས་བཞི་ལ་ལྷ་མོ་བཞི།། ཞི་ཁྲོའི་ལྷ་ཚོགས་རང་ལུས་རྩ་
གནས་སུ།། མ་བཙལ་ལྷུན་གྲུབ་གནས་བཞིན་གསལ་གདབ་པོ། ། དཔེ་ཡི་དཀྱིལ་འཁོར་
གསལ་གདབ་པ་ནི། ཨཱ བདག་ཉིད་གཤེན་ལྷར་གསལ་བའི་ཐུགས་ཀ་ནས། ཨཱ་མ༔
ཟུང་གཅིག་མདུན་གྱི་དཀྱིལ་འཁོར་གྱི། དབུས་ཀྱི་སེང་ཁྲི་ཉི་ཟླའི་གདན་ལ་བབས།།
འོད་དང་ཟེར་བཅས་སྐད་ཅིག་གནས་འགྱུར་རྩལ། ཀུན་སྣང་ཁྱབ་པ་ཞལ་གཅིག་
ཕྱག་གཉིས་དཀར།། རིན་ཆེན་རྒྱན་དང་ཤེལ་དཀར་ན་བཟའ་མནབ། ནམ་
མཁའི་ལྷ་མོ་བདེ་སྟོང་ངང་དུ་འཁྲིལ། འོད་ཀྱི་འཁོར་ལོ་ཞགས་པ་ཡབ་ཀྱིས་བསྣམས།།
ཤེལ་གྱི་ཕྲེང་བ་གབ་ཙེ་ཡུམ་གྱིས་འཛིན།། ཕྱོགས་བཞིར་ༀ	སྱཱ ཨཱི ་ཀཱ ཨཱི ཛཱ
དང་། ༀ རཱཟུང་རེ་འཕྲོས་པ་གནས་འགྱུར་རྩལ།། ཤར་དུ་གསལ་བ་རང་བྱུང་
སྐུ་མདོག་སེར། ས་ཡི་ལྷ་མོ་ཡུམ་དང་གཉིས་མེད་འཁྲིལ། བྱང་དུ་དགེ་ལྷ་གར་ཕྱུག་
སྐུ་མདོག་ལྗང་། རླུང་གི་ལྷ་མོ་ཡུམ་དང་གཉིས་མེད་འཁྲིལ། ནུབ་ཏུ་བྱེ་བྲག་དངོས་
མེད་སྐུ་མདོག་དམར།། མེ་ཡི་ལྷ་མོ་ཡུམ་དང་གཉིས་མེད་འཁྲིལ།། ལྷོ་རུ་དགའ་
བ་དོན་གྲུབ་སྐུ་མདོག་མཐིང་། ཆུ་ཡི་ལྷ་མོ་ཡུམ་དང་གཉིས་མེད་འཁྲིལ། དེ་ཡི་ཕྱི་
རིམ་པདྨ་འདབ་བརྒྱད་སྟེང་།། ཤར་དུ་ཐཱ རཱ་ནུབ་ཏུ་ཧཱུྃ་དང་བྷྱ བྱང་དུ་
ཡཱཙཱ ་ལྷོ་རུ་ཤཱ ་དང་གཱ མཚམས་བཞིར་ཧཱུྃ ཛཱཧཱུྃ ཧཱིཧཱུྃ དང་འདྲེན
ཧཱུཾ ༔ ནཱ འཕྲོས་པ་འོད་དུ་ཞུ་བ་ལས།། ཤར་དུ་མེ་སྒྲོན་གཟུགས་ཀྱི་ལྷ་མོ་དང་།།
བྱང་དུ་ཁ་སྟེ་མུ་ཡ་སྒྲའི་ལྷ་མོ། །ནུབ་ཏུ་གཙུག་གཤེན་རྒྱལ་བ་གཏེར་འཛིན་མ།།
s
72



ནམ་མཁའ་མཛོད་ཀྱི་སྒྲུབ་སྐོར།
ལྷོ་རུ་སྣང་བ་མདོག་ཅན་པི་ཝཾ་མ། ལྷོ་ཤར་བ་རབ་གླིང་བཞི་ཚན་ཆབ་མ། བྱང་
ཤར་བ་རབ་གླིང་རྩོལ་ལྕགས་ཀྱུ་མ།། བྱང་ནུབ་ཁྲི་རྨང་རྒྱལ་བ་ཚིམས་བྱེད་མ།། ལྷོ་
ནུབ་ལྡེ་བོ་གསུང་ཆེན་གསོ་བྱེད་མ།། ཡུལ་སེམས་གཉིས་མེད་ཐབས་ཤེས་མཉམ་
པར་སྦྱོར།། དེ་ཡི་ཕྱི་རིམ་པདྨ་འདབ་བརྒྱད་སྟེང་།། ཕྱོགས་བཞིར་ཁཱ ཙྪེག་ཚྭ་
དཱ་སཱ་༔ དང་ཞྭ །༣ ཧཱུ ༔ ཟུང་རེ་འཕྲོས་པ་དུག་སེལ་བཞི། དུས་བཞི་རྒྱལ་མོ་
ཡུམ་དང་གཉིས་མེད་འཁྲིལ། མཚམས་བཞིར་ཏཱ ༢ ཧེ ཤཱད ལྷ་མོ་བཞི།། བར་
ཁྱམས་པདྨའི་གདན་ལ་ཝཱ	༣ ལཱ༔ ཧཱ༔ ཝ དཱ ༔ ལས་འདུལ་གཤེན་དྲུག་ཏུ་
བསྐྱེད།། དེ་ལྟར་སྣང་བ་སྐུ་དང་ཡེ་ཤེས་ཞིང་། ཡེ་ནས་གནས་པའི་དོན་ལ་གསལ་
གདབ་ལ། སེམས་དཔའ་གསུམ་པོ་ཡེ་ནས་གཞི་གཅིག་པས།། མེ་ལོང་གཟུགས་
བརྙན་ཅི་བཞིན་ལམ་གྲུབ་བསྒོམ།། བདུན་པ་མཆོད་རྫས་བྱིན་རླབས་ནི། བདག་ཉིད་ཐུགས་
ལས་རམ་ཡཾ་མཾ་གསུམ་འཕྲོས།། རམ་ལས་མེ་འབར་མི་གཙང་རྡོས་བཅས་བཅོམ།།
ཡཾ་ལས་རླུང་གཡོས་བསྲེགས་ཤུལ་དབྱིངས་སུ་གཏོར། མཾ་ལས་ཆུ་ཡིས་ཡོངས་སུ་
དག་པར་བཀྲུས།། ཡང་ཞིག་ཨ་ཨཾ 'ཧཱུྃ་གསུམ་འཕྲོས་པ་ལས། ཨ་ཡིས་ཕྱི་སྣོད་སྟོང་
གསུམ་བཟེད་ཞལ་གྱུར། ༀ་གྱིས་ནང་བཅུད་མཆོད་པའི་སྤྲིན་སྤུངས་འཕྲོ། ཧཱུཾ་
ལས་ལྷ་ལས་ལྷ་སྤྲོས་སྣང་སྲིད་ཁྱོན།། ཡོངས་སུ་ཁེངས་པའི་མཆོད་འབུལ་ལྷ་མོ་
ཡིས།། དཀྱིལ་འཁོར་ལྷ་རྣམས་དགྱེས་པའི་མཆོད་ཚོགས་ཀྱིས། སྙན་པའི་དབྱངས་
དང་བདེ་བའི་གར་བསྒྱུར་ནས།། ལྷ་རྣམས་མཆོད་པས་ཐུགས་མཆོག་མཉེས་པར་
བསམ། བརྒྱད་པ་གདན་འབུལ་ནི།། ༀ་གཞལ་ཡས་ལྷ་ཡི་ཕོ་བྲང་དུ།། བཞི་བཅུ་རྩ་ལྔའི་ལྷ་
རྣམས་ལ།། མེ་ཏོག་ཧ་ལོ་གེ་སར་དང་གཅན་ལྔ་རྨ་བྱ་ཤང་ཤང་ཁྲི། པདྨ་ཉི་ཟླའི་
གདན་འབུལ་གྱི།། བྱིན་གྱིས་བརླབ་ལ་བཞེས་སུ་གསོལ།། ཨུ་དུག་གྱ་ནོམ་ཨ་མ་ནེ་
ར་ཧྲིག་གོ་ཧུན།། དགུ་པ་ལྷ་བསྐྱེད་པ་ནི། གོང་དུ་བསྟན་པའི་དཀྱིལ་འཁོར་ཆེན་པོ་གསུམ་གྱི་ལྷ་བཞི་བཅུ་རྩ་ལྔ་
73



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྣམས་སླར་ཡང་མེ་ལོང་དུ་གཟུགས་བརྙན་འཆར་བ་བཞིན་གསལ་གདབ་ལ་སྤྱན་དྲང་ངོ་། །བཅུ་པ་སྤྱན་འདྲེན་ནི།
སྤོས་དཀར་གྱི་དྲི་ཕྱུང་། རྔ་གཤང་གི་སྒྲ་དང་བཅས་པས་འདི་སྐད་དོ། ། ཨ་ཨཾ་ཧཱུཾ། ཀ་དག་སྟོང་ཆེན་
མཐའ་བྲལ་བོན་ཉིད་དབྱིངས། ཡེ་ཤེས་རང་གསལ་འོད་ལྔ་རྫོགས་པའི་ཞིང་།།
འོད་གསལ་སད་པའི་ལྷུན་གྲུབ་ཞིང་ཁམས་ཆེ།། མངོན་སུམ་བདེ་གཤེགས་ཞི་
ཁྲོའི་ལྷ་ཚོགས་རྣམས།། རང་བཞིན་མཁའ་ལ་རྫུ་འཕྲུལ་སྟོབས་ཕྱུང་ལ།། ཉམས་
ཀྱི་འཕེལ་སྣང་ཡེ་ཤེས་རྩལ་བསྒྱུར་ཞིང་། རིག་པ་ཚད་ཕེབས་ཆེན་པོའི་སྐུར་བཞེངས་
ལག ཤེས་རབ་རང་རྩལ་མཁྱེན་བརྩེའི་གར་དང་བཅས། དབྱིངས་སྒྲོན་རྒྱལ་བའི་
དཀྱིལ་འཁོར་འབྱམས་ཡས་འདིར།། རྩལ་སྣང་རོལ་པ་རང་ཤར་སྤྱན་དྲང་ན།།
སྲིད་གསུམ་གྲོང་ཁྱེར་བཅོམ་ཕྱིར་གཤེགས་སུ་གསོལ། ཁམས་གསུམ་མུན་ཁང་
བཤིག་ཕྱིར་གཤེགས་སུ༔ །དངོས་སྣང་མཚན་མ་གཞོམ་ཕྱིར་གཤེགས༔ །ན་རཀ་
མེ་དཔུང་གསད་ཕྱིར༔ །སྡུག་བསྔལ་རྒྱ་མཚོ་སྐེམས་ཕྱིར༔ །འཁྲུལ་རྟོག་དྲ་བ་
གཅད་ཕྱིར༔ །དབང་བཞི་མངོན་དུ་བསྐུར་ཕྱིར༔ །ཉམས་རྟོགས་ཡེ་ཤེས་སྤར་ཕྱིར་
མཆོག་
ག་ཐུན་དངོས་གྲུབ་སྩལ་ཕྱིར༔ །དོན་གཉིས་མཐའ་རུ་ཕྱིན་ཕྱིར་གཤེགས་སུ་
གསོལ།། ཨ་ཨཱི ཧཱུཾ་རཾ་ཛ་མུ་ཡེ་ཧ་ར་ར་ཡོ་ཛ། བཅུ་གཅིག་པ་བཞུགས་གསོལ་ནི།། ཧཱུཾ་འཁོར་
འདས་གཉིས་མེད་རང་སྣང་ཁྱིམ་གཅིག་ཏུ།། མ་ལུས་འོད་གསལ་མངོན་སྣང་དཀྱིལ་
འཁོར་འདིར།། ཐུགས་རྗེས་ཡོངས་ཁྱབ་མཁྱེན་བརྩེའི་བདག་ཉིད་ཆེ།། མཁའ་ལ་
གསལ་བའི་རིག་རྩལ་འབར་བའི་ལྷ།། དམ་ཡེ་དབྱེར་མེད་འཕོ་མེད་འཇའ་སྐུ་རུ།།
འཁྲུལ་སྣང་སྲིད་པའི་གྲོང་ཁྱེར་མ་སྟོངས་བར། སྣང་སྲིད་སྐུ་དང་ཡེ་ཤེས་རོལ་པ་
ཆེ།། འགྱུར་མེད་བརྟན་པར་མཛད་ཅིང་བཞུགས་སུ་གསོལ།། ཨ་ཨཾ་ཧཱུཾ ༔ ས་མ་ཡ་
ཏིཥྛ་ལྷན། བཅུ་གཉིས་པ་ཕྱག་འཚལ་བ་ནི། ཧྲི༔ ཀ་དག་ནང་གསལ་འཕོ་མེད་ཡེ་ཤེས་སྐུ།
ལྷུན་གྲུབ་ཕྱི་གསལ་རབ་འབྱམས་དཀྱིལ་འཁོར་ཚེ།། ཡེ་ཤེས་རང་མདངས་ཟུང
74



ནམ་མཁའ་མཛོད་ཀྱི་སྒྲུབ་སྐོར།
8
འཇུག་ཚོམ་བུར་ཤར། རིག་པ་རང་རྩལ་ཡེ་ཤེས་ཐིག་ལེ་གཅིག །དུས་གསུམ་མི་
འགྱུར་རང་བྱུང་གསང་བའི་དལ།། རིག་པ་འགྲོ་ལྡོག་བྲལ་བར་ཕྱག་འཚལ་ལོ། །
མུ་ཡེ་ཧ་ར་དེ་པ་ཧོ།། དེ་ནས་བཤགས་པ་ནི།། ཧྲི༔ གཟོད་མའི་གཤིས་ལ་ངོ་བོ་མ་གྲུབ་
ཀྱང་།། རང་བཞིན་མ་འགགས་རྩལ་སྣང་རང་ཤར་བ།། འཁོར་དང་མྱང་འདས་
བདེ་སྡུག་སྒྱུ་མ་བཞིན།། མ་ངེས་སྣང་ཚུལ་གློ་བུའི་ཆ་ཐམས་ཅད།། གཞི་མེད་རང་
དག་ཡེ་ཤེས་གསང་བའི་སྦུབས།། རང་བྱུང་རྩལ་རྫོགས་ངང་དེར་བཤགས་པར་
བགྱིའོ། །ཨ་ཨཾ་ཧཱུཾ་རཾ་ཛ༔ སད་དོ་རྐོ་ཕུང་ཨགྷོ་ཁྲི་སེག་ཨུ་དུག་ཀྵ་ཡ་ནི་སཱཧཱ༔ བཅུ་
གསུམ་པ་མཆོད་འབུལ་ལ་ཕྱི་མཆོད་ནི། ཧོ༔ ལྷུན་གྲུབ་རིག་རྩལ་མ་འགགས་རོལ་པ་ཆེ། སྲིད་
དང་ཞི་བ་གཞི་མེད་སྒྱུ་འཕྲུལ་གར། གང་ཡང་མ་སྤངས་ཡེ་ཤེས་རོ་གཅིག་ཏུ། རིག་
གདངས་མི་ཟད་མངོན་སྤྲུལ་མཆོད་པའི་སྤྲིན། ཡུལ་སེམས་གཉིས་མེད་མཆོད་
རྫས་སོ་སོར་སྤྲོ།། སྣང་ཁམས་མཆོད་འབུལ་ལྷ་མོས་གཡོ་བྱེད་ཅིང་།། དཀྱིལ་འཁོར་
ཡེ་ཤེས་ལྷ་ལ་མཆོད་པ་འབུལ། ཐུགས་ཉིད་ཡེ་ཤེས་ཀློང་དུ་བཞེས་མཛད་གསོལ།།
ཨ་ཨཱ་ཧཱུྃ་ཟུར་ནམ་དེ་ཤོ་ཧ་ར་སད་སཱཧཱ སྐབས་འདིར་རྒྱན་ཕྲེང་ལྟར་མཆོད་པ་འབུལ་ལོ། །
ནང་མཆོད་ལས་སྨན་མཆོད་ནི། བསྭོ་ཨཱ་བ་བཱ་དེ་ན་ར་ས་ཡ་ན་གཡུ་འབྲང་བདུད་རྩི་བསྲོ་
ཐ། ལན་བཞི་བརྗོད་དོ། ། བོན་ཉིད་སྐྱེ་མེད་ཡངས་པའི་ཞལ་བུ་རུ།། རིག་རྩལ་འགགས་
མེད་རྟོག་ཚོགས་བདུད་རྩི་འཐིགས།། ཤར་གྲོལ་དུས་མཉམ་རིས་མེད་བྱིན་བརླབས་
ནས།། རང་བྱུང་དཀྱིལ་འཁོར་ཆེན་པོའི་ལྷ་ཚོགས་ལ།། ཡེ་ཤེས་རོ་གཅིག་ངང་དུ་
འབུལ་གྱིས་བཞེས།། གཉུག་མ་རྒྱུན་ཆད་མེད་པའི་དོན་རྟོགས་མཛོད། ཨ་ཧཱུཾ་ཧཱུཾ་
གཡུ་འབྲང་བདུད་རྩི་མུ་ཡེ་ཧ་ར་ཁ་ཐུན་ཐིམ་ཐིམ་ཡེ་སྭཱཧཱ། དེ་ནས་དངོས་གྲུབ་བླང་ལ། ལྷ་
ཚོགས་ཐུགས་མཉེས་གནས་གསུམ་ནས།། ཐིག་ལེ་དཀར་དམར་མཐིང་གསུམ་
འཕྲོས།། བདག་གི་གནས་གསུམ་ཐིམ་པ་ལས།། སྐུ་གསུང་ཐུགས་ཀྱི་དངོས་གྲུབ་
75



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཐོབ། ཨ་མུ་ཁྱུང་པྲ་ཕུད་སིདྡྷི་འདུ། ཨོཾ་མུ་ནེ་གླང་ཆེན་སིདྡྷི་འདུ། ཧཱུཾ་མུ་ཡེ་ཤེ་ཐུན་
སིདྡྷི་འདུ། དེ་ནས་གཏོར་མ་འབུལ་ལ། ཧོ། མ་བཅོས་མཐའ་བྲལ་ཆེན་པོའི་བཟེད་ཞལ་དུ།
རང་བྱུང་རིག་པ་རྩེ་རྒྱལ་གཏོར་མ་བཤམ། ལྷུན་གྲུབ་རིག་གདངས་ཚོམ་བུའི་རྒྱན་
དང་བཅས།། རང་སྣང་དཀྱིལ་འཁོར་ལྷ་ཚོགས་རྣམས་ལ་འབུལ།། དབྱེར་མེད་ཡེ་
ཤེས་རོལ་པར་བཞེས་ནས་ཀྱང་།། སྲོག་མེད་ཡེ་ཤེས་རྫོགས་པའི་སྐུར་བརྙེས་གསོལ།
ཨཱི་དྲུང་ཟད་རི་རྭང་ཧ་ར་ཐིམ་ཐིམ་ཡེ་ཐུན་ཨ། དེ་ནས་རz་འབུལ་ལ། བསྭེ ཀུན་
གཞི་སྐྱེ་མེད་གདལ་པའི་བྷནྡྷ་རུ། བདག་འཛིན་འགོང་པོ་བསྒྲལ་བའི་སྙིང་ཁྲག་
གཏིབས། བདག་མེད་ཡེ་ཤེས་འབར་བའི་ཁྲག་ཞག་ཆགས། བཞི་བཅུ་རྩ་ལྔའི་ལྷ་
ཚོགས་རྣམས་ལ་འབུལ། བོན་ཉིད་སྟོང་ཆེན་ཡངས་པའི་ཞལ་དུ་བཞེས།། འཁྲུལ་
སྣང་སྲིད་པའི་གྲོང་ཁྱེར་གཞོམ་དུ་གསོལ།། བསྭོ་ཨོ་ཁྲི་སེག་ཏིང་མུར་ཏང་ར་ལ་ཁཱ་
ཧི། ཡང་གསང་སྦྱོར་སྒྲོལ་ལྟ་བའི་མཆོད་པ་འབུལ་བ་ནི། ཧཱུྃ༔ འདོད་ཆགས་ཙ་མེད་སོ་སོར་ཡེ་
ཤེས་སྦྱོར།། ཞེ་སྡང་ཧྲི་ཙ་ཡེ་སྟོང་ཆེན་པོར་སྒྲོལ།། གཏི་མུག་ཤང་སེ་རང་རིག་
གཞོན་ནུར་འཕོ།། དུག་གསུམ་གནས་དག་ཡེ་ཤེས་མཆོད་པའི་གཏེར།། སྐུ་གསུམ་
རྒྱལ་བའི་ཞིང་ལ་འབུལ་གྱིས་བཞེས།། ཁམས་གསུམ་འཁོར་བའི་བཙོན་ར་བཤིག་
མཛད་གསོལ།། ཨ་ཧ་ར་མ་མུ་ཡེ་ཨོཾ་ཧ་ཧེ་སྭཱཧཱ༔ ཞེས་པས་འབུལ་ལོ། །བཅུ་བཞི་པ་བཟླས་
བརྗོད་ལ། སྤྱི་འཛབ་ལ བདག་ཉིད་གཤེན་ལྷའི་ཐུགས་ཀ་རུ།། པདྨ་ཉི་ཟླའི་གདན་སྟེངས་
སུ།། ཡེ་ཤེས་སེམས་དཔའ་འོད་ཀྱི་སྐུ། ཀུན་ཏུ་བཟང་པོ་ཚོན་གང་གསལ།། དེ་ཡི་
ཐུགས་ཀར་ཟླ་གདན་ཨ །སྙིང་པོ་སྔགས་ཀྱིས་བསྐོར་བ་ལས། འོད་ཟེར་
བ་ཐག་གཟེང་པ་ལྟར།། ༈ །ཡར་འཕྲོས་རྒྱལ་བའི་ཐུགས་རྒྱུད་བསྐུལ། བྱིན་རླབས་
དངོས་གྲུབ་བདག་གིས་ཐོབ། ཕར་འཕྲོས་རིགས་དྲུག་སྒྲིབ་པ་སྦྱང་། ཚེ་བཀྲག་
བཅུད་མདངས་བདག་ལ་ཐིམས། ཚུར་འདུས་བདག་གི་བག་སྒྲིབ་བཅོམ།། སྒོ་
od
76



ནམ་མཁའ་མཛོད་ཀྱི་སྒྲུབ་སྐོར།
གསུམ་གསང་བ་གསུམ་དུ་གྱུར།། དེ་ཡི་ངང་ནས་སྤྱི་འཛབ་བགྲང་སྟེ།། ཨ་ཨཾ་ཧཱུཾ་
པུས་པ་ལི་དྷ་དྷ་ཡེ་སྭཱཧཱ དེ་ནས་སྒོས་འཛབ་ལ། བདག་ཉིད་གཤེན་ལྷའི་ཐུགས་ཀ་རུ།།
པདྨ་ཉི་ཟླའི་གདན་སྟེངས་སུ།། ཡེ་ཤེས་སེམས་དཔའ་འོད་ཀྱི་སྐུ།། ཀུན་སྣང་ཁྱབ་
པ་ཚོན་གང་གསལ། དེ་ཡི་ཐུགས་ཀར་ས་བོན་ལ།། སྙིང་པོ་སྔགས་ཀྱིས་བསྐོར་བ་
ལས།། འོད་ཟེར་ལུ་གུ་རྒྱུད་ལྟ་བུར།། ཡར་འཕྲོས་སོགས：གོང་ལྟར་ཚིག་དྲུག་གིས་གསལ་
གདབ་ལ། ཀུན་སྣང་ཡབ་ཡུམ་སྙིང་པོ་ནི། བསྭོ་ཨཱི་ས་ལེ་ལྷན་ནེ་འདུ་འདུ་ཨཱ༔ ཡེ་ཡེ་སྭཱཧཱ།
བསྭོ་ཨཱི་ས་ལེ་ཁྲི་ལེ་འདུ་འདུ་མ ཅེས་བགྲང་ངོ༌། །དེ་ལྟར་སྐུ་བསྟོད་ལྟར་རིམ་གྱིས་ཞི་ལྷ་རྣམས་
ཀྱི་འཛབ་བགྲང་ནས་འཛབ་བསྟོད་ནི། ཨ༔ བོན་ཉིད་སྐྱེ་མེད་ཀློང་ཡངས་སུ། སྐུ་དང་ཞིང་
ཁམས་རངས་སེ་རང་།། སྔགས་ཀྱི་སྒྲ་དབྱངས་འུ་རུ་རུ།། མི་རྟོག་ཡེ་ཤེས་ས་ལ་ལ།།
བདེ་གཤེགས་ཞི་ལྷ་ཡབ་ཡུམ་ལ།། གསང་གསུམ་ཡེ་ཤེས་འཛབ་མཆོད་འབུལ།།
ཚེ་རབས་ལས་སྒྲིབ་ཀུན་བྱང་ནས།། སྐུ་དང་ཡེ་ཤེས་མཆོག་ཐོབ་ཤོག །ཅེས་འཛབ་
བསྟོད་དོ། །བཅོ་ལྔ་པ་སྐུ་བསྟོད་པ་ལ། ཨེ་མ་ཧོ། ཀ་དག་བོན་དབྱིངས་མི་འགྱུར་བདེ་ཆེན་
ཞིང་།། རང་བཞིན་ལྷུན་གྲུབ་ནང་གསལ་གཞོན་ནུའི་སྐུ། རང་བྱུང་དཀྱིལ་འཁོར་
ཕྱིར་གསལ་ལོངས་སྤྱོད་རྫོགས།། བཞི་བཅུ་རྩ་ལྔའི་ལྷ་ཚོགས་རྣམས་ལ་བསྟོད།།
ཨཱི་དབུས་ཕྱོགས་སེང་ཁྲི་པདྨ་ཉི་ཟླའི་སྟེང་། ཀུན་སྣང་ཁྱབ་པ་དཀར་གསལ་རིན་
ཆེན་བརྒྱན། ནམ་མཁའི་ལྷ་མོ་ཡུམ་དང་གཉིས་མེད་འཁྲིལ། འོད་ཀྱི་འཁོར་ལོ་
ཞགས་པ་ཡབ་ཀྱིས་བསྣམས། ཤེལ་གྱི་ཕྲེང་བ་གབ་ཙེ་ཡུམ་གྱིས་འཛིན།། རིགས་
ལྔའི་བདེ་གཤེགས་གཙོ་བོར་གྱུར་ལ་བསྟོད།། བསྭོ་ཨཱི་ཧཱུྃ༔ ས་ལེ་ལྷན་ནེ་འདུ་འདུ་
ཨཱ༔ ཡེ་ཡེ་སྭཱཧཱ། བསྭོ་ཨཱི་ས་ལེ་ཁྲི་ལེ་འདུ་འདུ་མཱ །ཤར་ཕྱོགས་གླང་ཆེན་པདྨ་ཉི་
ཟླའི་སྟེང་། གསལ་བ་རང་བྱུང་ས་ཡི་ལྷ་མོ་སེར།། གསེར་གྱི་ཆག་ཤིང་གསེར་འཁོར་
ཡབ་ཀྱིས་བསྣམས།། གསེར་ཕྲེང་གབ་ཙེ་ཡུམ་གྱིས་འཛིན་ལ་བསྟོད། བསྭཱ་ཨཱི་ས་
77



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལེ་ལྷན་ནེ་འདུ་འདུ་གསལ་ཨཾ ༔ །བསྭཱ་ཨཱི་ས་ལེ་ཁྲི་ལེ་འདུ་འདུ་སཱ །བྱང་ཕྱོགས་རྟ་
མཆོག་པདྨ་ཉི་ཟླའི་སྟེང།། དགེ་ལྷ་གར་ཕྱུག་རླུང་གི་ལྷ་མོ་ལྗང་།། གཡུ་ཡི་ཆག་
ཤིང་གཡུ་འཁོར་ཡབ་ཀྱིས་བསྣམས། གཡུ་ཕྲེང་གབ་ཙེ་ཡུམ་གྱིས་འཛིན་ལ་བསྟོད།།
བསྭོ་ཨཱི་ས་ལེ་ལྷན་ནེ་འདུ་འདུ་ནེ་ཧཱུཾ༔ །བསོ་ཨཾ་ས་ལེ་ཁྲི་ལེ་འདུ་ཀཱ །ནུབ་ཕྱོགས་
གཡུ་འབྲུག་པདྨ་ཉི་ཟླའི་སྟེང༌།། བྱེ་བྲག་དངོས་མེད་མེ་ཡི་ལྷ་མོ་དམར།། བྱེ་རུའི་
ཆག་ཤིང་མཐིང་འཁོར་ཡབ་ཀྱིས་བསྣམས།། ཉི་མ་ཟངས་ཕྲེང་ཡུམ་གྱིས་འཛིན་
ལ་བསྟོད། བསྭོ་ཨཱ་ས་ལེ་ལྷན་ནེ་འདུ་འདུ་སྒྲོག་ཨཾ ༔ །བསྭོ་ཨཱ་ས་ལེ་ཁྲི་ལེ་འདུ་
འདུ་ཛཱ །ལྷོ་ཕྱོགས་ཁྱུང་ཆེན་པདྨ་ཉི་ཟླའི་སྟེང་། དགའ་བ་དོན་གྲུབ་ཆུ་ཡི་ལྷ་མོ་
མཐིང་།། ལྕགས་ཀྱི་ཆག་ཤིང་མཐིང་འཁོར་ཡབ་ཀྱིས་བསྣམས། ཟླ་བ་མཐིང་ཕྲེང་
ཡུམ་གྱིས་འཛིན་ལ་བསྟོད། བསྭོ་ཨཱ་ས་ལེ་ལྷན་ནེ་འདུ་འདུ་གྲུབ་ༀ༎ བསྭཱ་ཨཱི་ས་
ལེ་ཁྲི་ལེ་འདུ་འདུ་ཆ དེ་ཡི་ཕྱི་རིམ་ཕྱོགས་མཚམས་པད་འདབ་བརྒྱད།། ཉི་ཟླ་
པདྨ་རྨ་བྱ་བསྣོལ་བའི་ཁྲི། ཤར་དུ་ཐང་མ་མེ་སྒྲོན་སྐུ་མདོག་སྔོ།། གཡས་པས་སྒྲོན་
མེ་གཡོན་པས་མྱུ་གུ་བསྣམས།། ཡུམ་ནི་རིག་པའི་ལྷ་མོ་བྱེ་རུའི་མདངས།། རིན་
ཆེན་རྒྱན་ལྡན་ཞུག་མར་འཛིན་ལ་བསྟོད།། བསྭཱ་ཨཱི་ས་ལེ་ལྷང་ངེ་འདུ་འདུ་ཐཱ། བསྭོ་
ཨོཾ་ས་ལེ་སང་ངེ་འདུ་འདུ་རཱ །བྱང་དུ་ཁ་སྟེ་མུ་ཡ་སྐུ་མདོག་མཐིང་། གཡས་པས་
འཁོར་ལོ་གཡོན་པས་སྤར་ཤད་བསྣམས།། ཡུམ་ནི་སྒྲ་ཡི་ལྷ་མོ་རཱ་གའི་མདངས།།
རིན་ཆེན་རྒྱུན་ལྡན་རྔ་གཤང་འཛིན་ལ་བསྟོད། བསྭོ་ཨཱ་ས་ལེ་ལྷང་ངེ་འདུ་འདུ་
ཡཱ །བསྭཱ་ཨཱི་ས་ལེ་སང་ངེ་འདུ་འདུ་ཙཱ །ནུབ་ཏུགཙུག་གཤེན་རྒྱལ་བ་སྐུ་མདོག་
མཐིང་། གཡས་པས་གཡུང་དྲུང་གཡོན་པས་ལྕགས་ཀྱུ་བསྣམས།། ཡུམ་ནི་གཏེར་
འཛིན་ལྷ་མོ་ཤེལ་འོད་འཚེར། རིན་ཆེན་རྒྱན་ལྡན་གཏེར་བརྒྱད་འཛིན་ལ་བསྟོད།།
བསྭོ་ཨཱི་ས་ལེ་ལྷང་ངེ་འདུ་འདུ་ཧོ།། བསྭཱ་ཨཱི་ས་ལེ་སང་ངེ་འདུ་འདུ་ཐཱ །ལྷོ་རུ་སྣང་
78



ནམ་མཁའ་མཛོད་ཀྱི་སྒྲུབ་སྐོར།
བ་མདོག་ཅན་སྐུ་མདོག་སེར།། གཡས་པས་ཞགས་པ་གཡོན་པས་མེ་ཏོག་བསྣམས། །
ཡུམ་ནི་གར་གྱི་ལྷ་མོ་ཟངས་འོད་འབར། རིན་ཆེན་རྒྱན་ལྡན་པི་ཝཾའཛིན་ལ་བསྟོད།།
བསྭོ་ཨཱི་ས་ལེ་ལྷང་ངེ་འདུ་འདུ་ཤཱ །བསྭོ་ཨཱ་ས་ལེ་སང་ངེ་འདུ་འདུ་གཱ །ལྷོ་ཤར་
བ་རབ་གླིང་བཞི་སྐུ་མདོག་སེར།། གཡས་པས་པོར་ཏང་གཡོན་པས་ས་གནོན་
མཛད་། ཡུམ་ནི་སྐུ་ཡི་ལྷ་མོ་དུང་འོད་ལྡན། རིན་ཆེན་རྒྱུན་ལྡན་བུམ་པ་འཛིན་ལ་
བསྟོད། བསྭོ་ༀ་ས་ལེ་ལྷང་ངེ་འདུ་འདུ་ཧཱུཾ། བསྭོ་ཨཱི་ས་ལེ་སང་ངེ་འདུ་འདུ་ ཛཱ ། བྱང་
ཤར་བ་རབ་གླིང་རྩོལ་སྐུ་མདོག་མཐིང་། གཡས་པས་རྔ་གཤང་གཡོན་པས་རླུང་
འཁོར་བསྣམས། ཡུམ་ནི་ཐུགས་རྗེའི་ལྷ་མོ་གངས་རིའི་མདངས།། རིན་ཆེན་རྒྱུན་
ལྡན་ལྕགས་ཀྱུ་འཛིན་ལ་བསྟོད། བསྭོ་ཨཱ་ས་ལེ་ལྷང་ངེ་འདུ་འདུ་ཧཱུཾ༔ །བསྭཱ་ཨཱི་ས་
ལེ་སང་ངེ་འདུ་འདུ་ཧཱི བྱང་ནུབ་ཁྲི་རྨང་རྒྱལ་བ་སྐུ་མདོག་དམར།། གཡས་པས་མེ་
འཁོར་གཡོན་པས་པོར་ཏང་བསྣམས།། ཡུམ་ནི་སྤོས་ཀྱི་ལྷ་མོ་མེ་མདངས་གསལ།
རིན་ཆེན་རྒྱན་ལྡན་སྤོས་གླང་འཛིན་ལ་བསྟོད། བསྭོ་ཨཱི་ས་ལེ་ལྷང་ངེ་འདུ་འདུ་ཧཱུྃ
བསྭོ་ཨཱི་ས་ལེ་སང་ངེ་འདུ་འདུ་འདྲེན །ལྷོ་ནུབ་ལྡེ་བོ་གསུང་ཆེན་སྐུ་མདོག་སྔོ།།
གཡས་པས་གཤང་ཆུང་གཡོན་པས་པོར་ཏང་བསྣམས།། ཡུམ་ནི་སྨན་གྱི་ལྷ་མོ་
གསེར་འོད་འབར།། རིན་ཆེན་རྒྱན་ལྡན་བུམ་པ་འཛིན་ལ་བསྟོད།། བསྭོ་ལྷོ་ས་ལེ་
ལྷང་ངེ་འདུ་འདུ་ཧཱུྃ བསྭཱ་ཨོཾ་ས་ལེ་སང་ངེ་འདུ་འདུ་ནཱ།། དེ་ཡི་ཕྱི་རིམ་པདྨ་འདབ་
བརྒྱད་ལ། ཕྱོགས་བཞིར་ཤང་ཤང་པདྨ་ཉི་ཟླའི་ཁྲིར།། ཤར་དུ་བདུད་རྩི་རྒྱལ་བ་
ཨིཎྜིའི་མདངས།། གཡས་པས་གབ་རྩེ་གཡོན་པས་མེ་ཏོག་བསྣམས།། ཡུམ་ཆེན་
དཔྱིད་ཀྱི་རྒྱལ་མོ་སྐུ་མདོག་སེར།། ཕྱག་མཚན་ལྕགས་སྒྲོག་རྒྱུན་མང་འཛིན་ལ་བསྟོད།།
བསྭོ་ༀ་ས་ལེ་འོད་དེ་འདུ་འདུ་ཁཱ བསྭོ་ཨཾ་ས་ལེ་ལྷམ་མེ་འདུ་འདུ་གཙོད།། བྱང་
དུ་ཞི་དལ་ཀུན་སྙོམས་བཻཌུའི་མདངས། གཡས་པས་ཆུ་གཟར་གཡོན་པས་ཕྱག་རྒྱ་
79



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
oo
སྟོན།། ཡུམ་ཆེན་དབྱར་གྱི་རྒྱལ་མོ་སྐུ་མདོག་སྔོ། ཕྱག་མཚན་གླང་རེ་འཁྲོལ་མ་
འཛིན་ལ་བསྟོད། བསྭོ་ཨཱི་ས་ལེ་འོད་དེ་འདུ་འདུ་ཚྭ ༔ བསྭཱ་ཨཱི་ས་ལེ་ལྷམ་མེ་འདུ་
འདུ་དཱ །ནུབ་ཏུ་གཙུག་ཕུད་རྒྱལ་བ་གུར་གུམ་མདོག །གཡས་པས་ཆག་ཤིང་
གཡོན་པས་མེ་ཏོག་བསྣམས།། ཡུམ་ཆེན་སྟོན་གྱི་རྒྱལ་མོ་སྐུ་མདོག་དམར།། ཕྱག་
མཚན་འཆིང་སྡོམས་ཞགས་པ་འཛིན་ལ་བསྟོད།། བསྭོ་ཨཱི་ས་ལེ་འོད་དེ་འདུ་འདུ་
སཱ །བསྭོ་ཨཱི་ས་ལེ་ལྷམ་མེ་འདུ་འདུ་ཞྭ །ལྷོ་རུ་བྱམས་པ་བདར་གཅོད་མ་རྒད་
མདངས། གཡས་པས་འོད་འཁོར་གཡོན་པས་ལྕགས་ཀྱུ་བསྣམས། ཡུམ་ཆེན་དགུན་
གྱི་རྒྱལ་མོ་སྐུ་མདོག་དཀར།། ཕྱག་མཚན་ལྕགས་ཀྱུ་བརྟན་མ་འཛིན་ལ་བསྟོད།།
བསྭོ་ཨཱི་ས་ལེ་འོད་དེ་འདུ་འདུ་ཉཱ །བསྲོ་ༀ་ས་ལེ་ལྷམ་མེ་འདུ་འདུ་ཧུ།། མཚམས་
བཞི་ཉི་ཟླ་པདྨ་མཛེས་པའི་ཁྲིར། ལྷོ་ཤར་དཀར་མོ་བྱང་ཤར་དམར་མོ་དང་། བྱང་
ནུབ་སེར་མོ་ལྷོ་ནུབ་སྔོན་མོ་བཞི། རིན་ཆེན་རྒྱུན་ལྡན་ཨུཏྤལ་འཛིན་ལ་བསྟོད།།
བསྭོ་ཨཱི་ས་ལེ་ཡ་ལེ་འདུ་འདུ་ཏཱ ༢	སྟེ	ཤཱད དེ་ཡི་ཕྱི་རིམ་བར་ཁྱམས་པདྨའི་
གདན།། རིགས་དྲུག་འདུལ་བའི་གཤེན་རབ་ཆེན་པོ་དྲུག །སྐུ་མདོག་སྣ་ཚོགས་
ཕྱག་མཚན་མ་ངེས་སྟོན།། རིགས་དྲུག་འཁོར་བ་དོང་སྤྲུགས་མཛད་ལ་བསྟོད།།
བསྭོ་ཨཱི་ས་ལེ་མ་ལེ་འདུ་འདུ་ཝཱ ཙཱལཱ༔ ཧཱཝཱ༔ དཱ ། ཞེས་པས་སྐུ་བསྟོད་དོ། །
ཚོགས་མཆོད་དང་རྗེས་བྱ་སྡུད་པའི་བོན་བདུན་ལོགས་ན་གསལ་ལོ། །ཞེས་རིག་པ་རྩལ་གྱི་དབང་ཆེན་གྱི་
ཕྲིན་ལས་དོན་སྐོར་སུམ་བརྒྱ་ཉེར་གཉིས་ཀྱི་རྩ་བ་ཀུན་ཏུ་བཟང་པོའི་ཐུགས་ཐིག་ཅེས་བྱ་བ་ཤར་རྫའི་བྱ་བྲལ་
དྲི་མེད་སྙིང་པོས་སྙིང་མཛོད་སྨུག་པོའི་སྒོ་ཕྱེས་ཏེ་ཟབ་གསང་སྙིང་པོ་གཏན་ལ་ཕབ་པས་བསྟན་འགྲོའི་དོན་
རྒྱ་ཆེ་འབྱུང་བའི་རྒྱུ་གྱུར་ཅིག ཐ་ཚན་མུ་ཙུག་སྨར་རོ།།
80



ནམ་མཁའ་མཛོད་ཀྱི་སྒྲུབ་སྐོར།
ཡང་ཟབ་ནམ་མཁའ་མཛོད་ཆེན་ལས།
བདེ་འདུས་འཛབ་ཀྱི་ཤོག་ཆུང་བཞུགས།
༄༅། །རང་རིག་ཀློང་ལས་མི་གཞན་པའི། ཞི་ཁྲོའི་ལྷ་ལ་ཕྱག་འཚལལོ། །བདེ་གཤེགས་ཞི་ལྷ་ཡབ་ཡུམ་གྱི། འཛབ་ཀྱི་
རིམ་པ་བསྟན་པ་ལ། ཐོག་མར་སྤྱི་འཛབ་ནི། ཨ་ཨཱི ་ཧཱུཾ་པུས་པ་ལི་དྷ་དྷ་ཡེ་སྭཱཧཱ། སྒོས་འཛབ་ལ ཀུན་
ཏུ་བཟང་པོ་ཡབ་ཡུམ་གྱི་འཛབ་ནི། ཨ་ཨཱ་ཧཱུྃ་ཨཱ་ཨ་དཀར་ས་ལེ་འོད་ཨ་ཡང་ༀ་འདུ། ཨ་ཨཾ ་ཧཱུྃ་
རམ་ཛ་སད་ས་ལེ་ལྷན་ནེ་འདུ་འདུ་ཨཱ༔ མ་མ་ས་ལེ་ཁྲི་ལེ་འདུ་འདུ་མཱ ཁྲི་བཞི་
ནམ་ཏིང་ཡབ་ཡུམ་འཛབ་ནི། བསྭཱ་ཨཱི་ས་ལེ་ལྷང་ངེ་འདུ་འདུ་པཱ། བསྭཱ་ཨཱི་ས་ལེ་ལྷམ་མེ་
འདུ་འདུ་བཱ། རིགས་ལྔ་ཡབ་ཡུམ་ལ། ཀུན་སྣང་ཁྱབ་པ་ཡབ་ཡུམ་འཛབ་ནི། བསྭཱ་ཧཱུཾ་ཧཱུཾ་ས་ལེ་ལྷན་ནེ་
འདུ་འདུ་ཨཱཡེ་ཡེ་སྭཱཧཱ བསྭོ་ཨཱི་ས་ལེ་ཁྲི་ལེ་འདུ་འདུ་མཱ༔ གསལ་བ་རང་བྱུང་ཡབ་ཡུམ་ནི།
བསྭོ་ཨཱ་ས་ལེ་ལྷན་ནེ་འདུ་འདུ་གསལ་ཨོཾ་ཡེ་ཡེ་སྭཱཧཱ། བསྭཱ་ཨཱི་ས་ལེ་ཁྲི་ལེ་འདུ་
འདུ་སཱ	དགེ་ལྷ་གར་ཕྱུག་ཡབ་ཡུམ་ནི། བསྭོ་ཡཱཾ་ས་ལེ་ལྷན་ནེ་འདུ་འདུ་རྒེ	ཨཾ ༔ ཡེ་ཡེ་
སཱཧཱ བསྭོ་ཨོཾ་ས་ལེ་ཁྲི་ལེ་འདུ་འདུ་ཀཱ བྱེ་བྲག་དངོས་མེད་ཡབ་ཡུམ་ནི། བསྭོ་ཨོ་ས་ལེ་
ལྷན་ནེ་འདུ་འདུ་སྒྲོག་ཧཱུཾ་ཡེ་ཡེ་སྭཱཧཱ། བསྭོ་ༀ་ས་ལེ་ཁྲི་ལེ་འདུ་འདུ་ཛཱ དགའ་བ་
དོན་གྲུབ་ཡབ་ཡུམ་ནི། བསྭཱ་ཨཱི ་ས་ལེ་ལྷན་ནེ་འདུ་འདུ་གྲུབ་ཨཱི་ཡེ་ཡེ་སྭཱཧཱ བསྭོ་ཨཱི་ས་ལེ་
ཁྲི་ལེ་འདུ་འདུ་ཆ་ ཡེ་གཤེན་ཡབ་ཡུམ་བརྒྱད་ལ། ཐང་མ་མེ་སྒྲོན་ཡབ་ཡུམ་ནི། བསྭཱ་ཨཱི་ས་ལེ་
ལྷང་ངེ་འདུ་འདུ་ཐཱ༔ བསྭཱ་ཨཱི་ས་ལེ་སང་ངེ་འདུ་འདུ་རཱ། ཁ་སྟེ་མུ་ཡ་ཡབ་ཡུམ་ནི བསྭཱ་ཧཱུཾ་
ས་ལེ་ལྷང་ངེ་འདུ་འདུ་ཡཱ བསྭཱ་ཨཱི ་ས་ལེ་སང་ངེ་འདུ་འདུ་ཙཱ གཙུག་གཤེན་རྒྱལ་བ་
ཡབ་ཡུམ་ནི། བསྭཱ་ཨཱི ་ས་ལེ་ལྷང་ངེ་འདུ་འདུ་ཧོ༔ བསྭཱ་ཧཱུཾ་ས་ལེ་སང་ངེ་འདུ་འདུ་།
སྣང་བ་མདོག་ཅན་ཡབ་ཡུམ་ནི། བསྭོ་ཨཱི ་ས་ལེ་ལྷང་ངེ་འདུ་འདུ་ཤཱ བསྭོ་ཨཱི་ས་ལེ་སང་ངེ་
81



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
8
s
འདུ་འདུ་གཱ བ་རབ་གླིང་བཞི་ཡབ་ཡུམ་ནི བསྭོ་ཨཱི་ས་ལེ་ལྷང་ངེ་འདུ་འདུ་ཧཱུྃ བསྭཱ་ཨཱི་
ས་ལེ་སང་ངེ་འདུ་འདུ་ཛཱ བ་རབ་གླིང་རྩོལ་ཡབ་ཡུམ་ནི། བསྭོ་ༀ་ས་ལེ་ལྷང་ངེ་འདུ་འདུ་
ཧཱུྃ༔ བསྭོ་ཨཱི ་ས་ལེ་སང་ངེ་འདུ་འདུ་ཧཱི། ཁྲི་རྨང་རྒྱལ་བ་ཡབ་ཡུམ་ནི། བསྭོ་ཨཱི ་ས་ལེ་ལྷང་
ངེ་འདུ་འདུ་ཧཱུྃ༔ བསྭོ་ས་ལེ་སང་ངེ་འདུ་འདུ་འདྷེན ལྡེ་བོ་གསུང་ཆེན་ཡབ་ཡུམ་ནི།
བསྭོ་ཨཱི་ས་ལེ་ལྷང་ངེ་འདུ་འདུ་ཧཱུྃ༔ བསྭོ་ཨཱི ་ས་ལེ་སང་ངེ་འདུ་འདུ་ན༔ དུག་སེལ་
ལྷ་གསུམ་ལ། བདུད་རྩི་རྒྱལ་བ་ནི། བསྭོ་ཨཱི ་ས་ལེ་འོད་དེ་འདུ་འདུ་ཁཱ	ཞི་དལ་ཀུན་སྙོམས་ནི།
བསྭོ་ཨཱི་ས་ལེ་འོད་དེ་འདུ་འདུ་ཚཱ བྱམས་པ་བདར་གཅོད་ནི། བསྭོ་ཨཱི ་ས་ལེ་འོད་དེ་འདུ་
འདུ་ཉཱ༔ དུས་བཞིའི་རྒྱལ་མོ་ལ། དཔྱིད་ཀྱི་རྒྱལ་མོ་ནི། བསྭཱ་ཨཱི་ས་ལེ་ལྷམ་མེ་འདུ་འདུ་གཙོད
དབྱར་གྱི་རྒྱལ་མོ་ནི། བསྭཱ་ཨཱི་ས་ལེ་ལྷམ་མེ་འདུ་འདུ་དཱ སྟོན་གྱི་རྒྱལ་མོ་ནི། བསྭོ་ཨཱི་ས་ལེ་
ལྷམ་མེ་འདུ་འདུ་ཞྭ དགུན་གྱི་རྒྱལ་མོ་ནི བསྭཱ་ཨཱི་ས་ལེ་ལྷམ་མེ་འདུ་འདུ་ཧཱུ མེ་ཏོག་མ་
བཞི་ལ། དཀར་མོ་པདྨའི་སྤྱན་ནི བསྭོ་ཨཱི ་ས་ལེ་ཡ་ལེ་འདུ་འདུ་ཏཱ དམར་མོ་འབར་བའི་ལྗགས་
ནི། བསྭོ་ཨཱི ས་ལེ་ཡ་ལེ་འདུ་འདུ་འི ༔ སེར་མོ་ཐོར་གཙུག་ཅན་ནི། བསྭོ་ཨཱི ་ས་ལེ་ཡ་ལེ་
འདུ་འདུ་སྟེ༔ སྔོན་མོ་ཆུ་རྐང་ཅན་ནི། བསྭོ་ༀ་ས་ལེ་ཡ་ལེ་འདུ་འདུ་ཤཱད། འདུལ་བ་གཤེན་
དྲུག་ལ། ཡེ་གཤེན་གཙུག་ཕུད་ནི། བསྭཱ་ཨཱི་ས་ལེ་མ་ལེ་འདུ་འདུ་ཕཱ༔ ལྕེ་རྒྱལ་པ་ཏི་ནི། བསྭོ་ཨཱི་
ས་ལེ་མ་ལེ་འདུ་འདུ་གསང་བ་འདུས་པ་ནི། བསྭོ་ཨཱི་ས་ལེ་མ་ལེ་འདུ་འདུ་ལཱ ཏིང་
སངས་རང་ཞི་ནི བསྭོ་ཨཱི་ས་ལེ་མ་ལེ་འདུ་འདུ་ཧཱ མུ་ཆོ་ལྡེམ་དྲུག་ནི། བསྭོ་ལྷོ་ས་ལེ་མ་ལེ་
འདུ་འདུ་ཝཱ༔ གསང་བ་ངང་རིང་ནི། བསྭོ་ཨཾ་ས་ལེ་མ་ལེ་འདུ་འདུ་དཱ འདིར་གཙུག་ཕུད་
རྒྱལ་བ་ལ་སྙིང་པོ་མི་འབྱུང་བ་ནི། སྤྱི་སྤུངས་རྩོད་བཟློག་ཞི་བ་རིན་ཆེན་སྤྱི་སྤུངས་ལས། མེ་ཏོག་མ་བཞི་
སྡུད་པའི་གཤེན། གཙུག་ཕུད་རྒྱལ་བ་ཡོན་ཏན་ལྷ། ཞེས་གསུངས་པས་མེ་ཏོག་མ་བཞི་འདུས་པའོ། །འོ་
ན་བདེ་འདུས་སྐུ་བསྟོད་ལས། གཙུག་ཕུད་རྒྱལ་བ་དང་མེ་ཏོག་མ་བཞི་འདུག་པས་འགལ་ལོ་སྙམ་ན། མི་
འགལ་ཏེ་སྤྱི་སྤུངས་གསང་བ་འདུས་པའི་རྒྱུད་ལས་གཉིས་ཀ་
ཉིས་ཀ་སོ་སོར་འབྱུང་བ་དང་། སྙན་བརྒྱུད་ཐོས་གྲོལ་
82



ནམ་མཁའ་མཛོད་ཀྱི་སྒྲུབ་སྐོར།
ལས་ཀྱང་དེ་བཞིན་འབྱུང་བས་སོ།། འོ་ན་ཡོངས་རྫོགས་ལས་ཡེ་ཡེ་སྭཱཧཱ འདུག་ལ་བདེ་འདུས་སྐུ་སྟོད་ཀྱི་
རིགས་བཞིའི་སྔགས་ཤམ་ཡེ་ཡེ་སྭཱཧཱ ༔ ཆད་དམ་ཟེར་ན་རྩོད་ཟློག་གི་ཞི་བ་རིགས་ལྔ་གར་མི་འདུག་པས་དེ་
ལྟར་རོ། །འདིར་ཀུན་བཟང་ཡབ་ཡུམ་ལྷག་གོ་སྙམ་ན་རྩོད་ཟློག་ཞི་བ་ལས་འབྱུང་བས་དེ་ལྟར་བཀོད་པའོ། །
ཀུན་བཟང་ཡབ་ཡུམ་གཉིས་དང་། གཙུག་ཕུད་རྒྱལ་བ་དང་། མེ་ཏོག་མ་བཞི་ཀུན་སོ་སོར་བགྲངས་ན་ཞི་
ལྷ་བཞི་བཅུ་རྩ་བརྒྱད་ཡང་འགྱུར་རོ། །འདིར་འཕྲུལ་ཡིག་བཞི་བཅུ་རྩ་ལྔ་ལས་ཞི་ལྷ་བཞི་བཅུ་རྩ་ལྔ་བསྐྱེད་
དགོས་པའི་དོན་གྱིས་ལྷ་བཞི་བཅུ་རྩ་ལྔའི་སྙིང་པོའི་གྲངས་ངེས་པའོ། །འདི་ཐིག་ལེ་དབྱིངས་འཆད་དང་
གཡུང་དྲུང་ཡོངས་རྫོགས་ལྟར་སྙིང་པོ་རྣམ་དག་གོ །ཞེས་པ་འདིའང་ཤར་རྫ་པས་སོ།།
83



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་ཟབ་ནམ་མཁའ་མཛོད་ཆེན་ལས།
རིག་འཛིན་འདུས་པའི་སྒྲུབ་པ་བཞུགས་སོ།།
༄༅། །གུ་རུ་རཏྣ་གྱེར་སྤུངས་མ་ཧཱ་གུ་དུན་ཧྲུན། རིག་འཛིན་འདུས་པ་གསང་བའི་སྒྲུབ་པ་ཞེས་བྱ་བ་བསྟན་
པ་ལ། ཕུན་སུམ་ཚོགས་པའི་དབེན་གནས་སུ།། དཀྱིལ་འཁོར་པདྨ་འདབ་བཞི་དང་། དབུས་དང་ལྔ་ལ་རེ་རེ་བཞིན།།
ཨདང་མ ཡིས་བརྒྱན་པར་བྲི། མཆོད་པའི་ཡོ་བྱད་འཚོགས་པར་བྱ།། ཉམས་ལྡན་དགོངས་པའི་རྩལ་བསྐྱེད་ལ། ཐོག་
མར་བགེགས་མཚམས་བཅད་པ་ནི། ཧཱུྃ། འདི་སྣང་དག་པ་བདེ་ཆེན་ཞིང་།། རིག་རྩལ་སྐུ་དང་
ཡེ་ཤེས་ངང་། གཉིས་མེད་གཉིས་འཛིན་འཁྲུལ་པའི་གདོན། སྟོང་ཆེན་བོན་ཉིད་
དབྱིངས་སུ་བསྒྲལ།། གང་ཡང་རང་སྣང་སེམས་ཀྱི་རྩལ།། ཡེ་ཤེས་ལྔ་ཡི་གུར་དུ་
རོལ།། བསྲོ་ཨ་ཕཊ	ཕཊ ཋ མུ་ཡེ་ཧ་ར་ཨཱ༔ གཉིས་པ་ལྷ་བསྐྱེད་པ་ནི།། ཨཱ༔ འཁོར་
འདས་བོན་རྣམས་སྟོང་པ་ཉིད་ཀྱི་ངང་། མ་རྟོགས་འགྲོ་ལ་སྙིང་རྗེ་ཚད་མེད་བསྐྱེད།།
སྐད་ཅིག་བདག་ཉིད་གྱེར་སྤུངས་དྲན་པ་བསྒོམ། ཐུགས་ལས་འོད་ཤར་སྣོད་བཅུད་
གདོས་པ་སྦྱོང་།། ལྷུན་གྲུབ་དག་པ་རབ་འབྱམས་ཞིང་དུ་གསལ། ཨ་ཡོ་རཾ་མཾ་ཁཾ་
དང་ཧཱུྃ་འཕྲོས་པ།། འོད་དུ་ཞུ་ནས་འབྱུང་བརྩེགས་འཁོར་ལོའི་སྟེང་།། ཧཱུཾ་ལས་
གཞལ་ཡས་གྲུ་བཞི་སྒོ་བཞི་ལྡན།། མཚན་ཉིད་རབ་རྫོགས་བརྡ་དོན་རྟགས་གསུམ་
ཚང་།། དེ་དབུས་འདབ་བཞི་ལྟེ་བར་འོད་ལྔ་འཁྱིལ། རང་རང་ས་བོན་ཨ་མ་འོད་
ཞུ་ལས། དབུས་སུ་དྲན་པ་ནམ་མཁའ་སྐུ་མདོག་མཐིང་།། སྤྱན་གསུམ་ཁྲོ་འཛུམ་
རུས་པའི་རྒྱན་ཆ་གསོལ།། གཡས་པས་རྒྱལ་མཚན་གཡོན་པས་ནོར་བུ་འཛིན།།
སྤྱི་བོར་འཆི་མེད་གཙུག་ཕུད་རྒྱུན་ལྡན་བཞུགས།། ཐུགས་ཀློང་ཀུན་བཟང་གཤེན་
ལྷ་དཀྱིལ་མཉམ་ཅན།། ཕྱོགས་བཅུ་ཀུན་གཟིགས་འགྲོ་ལ་རབ་ཏུ་དགོངས།། འོད་
84



ནམ་མཁའ་མཛོད་ཀྱི་སྒྲུབ་སྐོར།
ལྡན་འབར་མ་དཀར་དམར་རུས་རྒྱན་ཅན།། གྲི་གུག་ཐོད་ཞལ་འཛིན་པ་གཉིས་
མེད་འཁྲིལ། འཁོར་དུ་བར་གྱི་གཤེན་པོ་ཉེར་བཞི་སོགས།། རྫོགས་ཆེན་མན་ངག་
བརྒྱུད་པའི་བླ་མས་བསྐོར། གཡས་ཀྱི་པད་འདབ་སྟོང་རྒྱུང་མཐུ་བོ་ཆེ། སྐུ་མདོག་
དམར་སྨུག་རུས་པའི་རྒྱན་ཆ་གསོལ།། སྤྱན་གསུམ་འབྲི་ཚུགས་མཆེ་བ་ཅུང་ཙམ་
གཙིགས། གཡས་པས་གསེར་ཛཱ་གཡོན་པས་ཐོད་ཞལ་འཛིན། སྤྱི་བོར་འཕྲུལ་གཤེན་
སྣང་ལྡན་དགྱེས་པར་བཞུགས། མཚོ་སྨན་རྒྱལ་མོ་དམར་མོ་རུས་རྒྱན་ཅན། གཡས་
གཡོན་བྷནྡྷ་ཚེ་བུམ་བསྣམས་པ་འཁྲིལ།། འཁོར་དུ་སྟོད་སྨད་བར་གྱི་གྲུབ་ཐོབ་
སོགས། སྤྱི་སྤུངས་སེམས་སྡེའི་བརྒྱུད་པའི་བླ་མས་བསྐོར། གཡོན་གྱི་པད་འདབ་
ལི་ཤུ་སྟག་རིང་རྗེ།། དམར་སྨུག་མདངས་ལྡན་སྐུ་ལ་འགྱིང་ཐུལ་གསོལ། དབུ་ལ་
འབོ་ཞུ་རྒོད་སྒྲོ་བཙུག་པ་མནབས།། གཡས་པས་ཁ་ཊཱ་གཡོན་པས་ཐོད་ཁྲག་འཛིན།།
སྤྱི་བོར་བཟང་ཟ་རིང་བཙུན་གསེར་གདོག་མཛེས།། གཡས་སུ་ཅོ་ཟ་དཀར་གསལ་
གའུ་འཛིན། གཡོན་དུ་ཉི་འབར་དམར་སྐྱ་ནོར་བུ་བསྣམས།། གཉིས་ཀ་དར་དང་
རིན་ཆེན་རུས་པས་བརྒྱན།། ཐོད་སྐམ་དབུར་བརྒྱན་ཐོད་རློན་དོ་ཤལ་ཅན། ཁ་ཊཱ་
ཐབས་བརྟེན་རོ་གདན་གར་གྱིས་འགྱིང་།། འཁོར་དུ་སློབ་དཔོན་མཁས་བཞི་ཉི་
ཤུ་སོགས།། ཀློང་ཆེན་བསྒྲགས་གསུམ་བརྒྱུད་པའི་བླ་མས་བསྐོར།། མདུན་གྱི་པད་
འདབ་ཚེ་དབང་རིག་པ་འཛིན།། སྐུ་མདོག་དམར་སྨུག་སྤྱན་གསུམ་སྨིན་མཚམས་
སྡུད། ཐོད་སྐམ་དབུར་རྒྱན་ཐོད་རློན་དོ་ཤལ་འཕྱང་།། རུས་རྒྱན་སྟག་ཤམ་སྦྲུལ་
གྱི་སྐུ་རེག་ཅན།། གཡས་པས་ནོར་བུ་གཡོན་པས་ཡོལ་ཆེན་བསྣམས།། སྤྱི་གཙུག་
གསང་འདུས་ཐོད་རལ་འཛིན་པ་འགྱིང་།། ཐུགས་རྗེ་ཀུན་སྒྲོལ་དམར་གསལ་ཕག་
རྒོད་གཙུག །གྲི་ཐོད་འཛིན་པ་ཡབ་ལ་དགྱེས་པར་འཁྲིལ། འཁོར་དུ་ལྷ་དང་རྒྱ་
གར་སྟག་གཟིག་དང་།། བྲུ་ཤ་བོད་ཀྱི་རིག་འཛིན་ཕོ་མོས་བསྐོར། རྒྱབ་ཀྱི་པད་
85



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འདབ་པདྨ་མཐོང་སྒྲོལ་ནི།། དམར་གསལ་རྒྱན་ལྡན་པྲ་ཕུད་ཐོད་ཁྲག་འཛིན།། སྤྱི་
བོར་སྟག་ལ་མེ་འབར་ཁྲོས་ཚུལ་རྔམ། ཚོགས་བདག་གཟི་བྱིན་གྲི་ཐོད་འཛིན་པ་
རོལ།། འཁོར་དུ་སྤྲུལ་པའི་ཨ་ཙར་མི་གསུམ་སོགས།། གཤེན་གྱེར་རྨ་དབྱིལ་གཏེར
སྟོན་བརྒྱ་རྩིས་བསྐོར།། སྒོ་བཞིར་སྒོ་མ་སྡེ་བཞི་གར་སྟབས་བསྒྱུར།། དེ་དག་ཀུན་
ཀྱང་ཐབས་ཤེས་ཉི་ཟླ་དང་། སྲོག་བྲལ་རོ་ཡི་གདན་ལ་བརྗིད་པར་བཞུགས།། ཛ
ཧཱུཾ་བཾ་ཧོས་ཡེ་ཤེས་བཀུག་ལ་བསྟིམ།། ཨ་' 'ཧཱུྃ་དང་རམ་ཛས་བྱིན་གྱིས་རློབས།།
མཁྱེན་བརྩེ་ནུས་ལྡན་སྐུ་རུ་ཝལ་གྱིས་གྱུར།། གསུམ་པ་སྤྱན་འདྲེན་ཅིང་བཞུགས་གསོལ་ནི། ཧཱུྃ༔
ཀ་དག་གཉུག་མའི་ཕོ་བྲང་ནས།། ལྷུན་གྲུབ་རིག་གདངས་རང་ཤར་སྐུ།། སྐུ་ཡི་
ངང་ཚུལ་གྱེར་སྤུངས་ཆེ། གསུང་གི་ངང་ཚུལ་སྟོང་རྒྱུང་རྗེ།། ཐུགས་ཀྱི་ངང་ཚུལ་
ལི་ཤུ་རྩལ།། ཡོན་ཏན་ཚེ་དབང་རིག་པ་འཛིན།། ཕྲིན་ལས་པདྨ་མཐོང་སྒྲོལ་སྐུ།།
འཁོར་དུ་རིག་འཛིན་མཁའ་འགྲོས་བསྐོར།། ཁྱེད་ཀྱི་རྗེས་སུ་བདག་བསྒྲུབ་ཀྱི།།
བྱིན་གྱིས་བརླབ་ཕྱིར་གཤེགས་སུ་གསོལ། དཀྱིལ་འཁོར་བཀྲ་གསལ་པདྨའི་གདན།།
གཉིས་མེད་ངང་དུ་དགྱེས་པར་བཞུགས།། ཨ་་ཧཱུྃ། གྱེར་སྤུངས་དྲན་པ་མུ་ལ་ས་མ་
ཡཱ་ཛ་ཛ་ཏིཥྛ་ལྷན། བཞི་པ་ཕྱག་བཤགས་ནི། ཧཱུྃ༔ ལྷ་ལས་ལྷ་རུ་སྤྲུལ་པའི་ཕྱག །གཉིས་
མེད་རོལ་པའི་ཀློང་དུ་འཚལ། རིག་འཛིན་མཁའ་འགྲོའི་དམ་འགལ་བ། ངོ་བོ་
མེད་པ་རྨི་ལམ་གྱི། གཉིད་སད་འཁྲུལ་སྣང་ཚུལ་དུ་བཤགས།། གུ་རུ་མ་ཧཱ་དེ་པ་
ཧོ།། ཨ་དཀར་ཨུ་དུག་གཤའ་ཡ་ནི།། ལྔ་པ་མཆོད་འབུལ་ནི། ཧོ༔ དབྱིངས་ལས་སྤྲུལ་
པའི་ལྷ་མོ་ནི།། གཟུགས་སྒྲ་དྲི་རོ་རེག་རྒྱུན་བོན། གཏེར་སོགས་མཆོད་པ་བྱེ་བ་
འབུམ། སྨན་གཏོར་མང་ས་དམ་རྫས་ལྔའི། གདོང་ཅན་མ་བཞི་བྱེ་བ་འབུམ། བདེ་
ཆེན་སྦྱོར་བའི་རིག་མ་འབུམ། སྣང་སྲིད་སྒྲོལ་བའི་དགོངས་སྤྱོད་འབུམ། མཆོད་
བྱ་མཆོད་བྱེད་མཆོད་ཡུལ་གསུམ། རང་སྣང་མིག་འཕྲུལ་ཆེན་པོར་འབུལ།། ཨ་
oo
86



ནམ་མཁའ་མཛོད་ཀྱི་སྒྲུབ་སྐོར།
ཨཾ་ཧཱུཾ། ཟུར་ནམ་དེ་ཤོ་ཧ་ར་སད་སཱཧཱ །དྲུང་ཟད་མ་ཧཱ་བདུད་རྩི་མང་ས་ལ་ཁཱ་
ཧི། མུ་ཡེ་ཧ་ར་ཨ་ཧཱུཾ། དྲུག་པ་འཛབ་བསྒོམ་ནི། བདག་ཉིད་རིག་འཛིན་ཆེན་པོ་ཡི།།
ཐུགས་ཀར་ས་བོན་སྔགས་ཕྲེང་བསྐོར།། འོད་འཕྲོས་རང་གཞན་ལས་སྒྲིབ་བཅོམ།།
ཀུན་ཀྱང་རིག་འཛིན་ཞིང་དུ་གསལ།། མཆོག་ཐུན་དངོས་གྲུབ་ཐོབ་པར་བསམ།།
གྱེར་སྤུངས་ཡབ་ཡུམ་བསྙེན་པ་ནི།། ཨ་ཨཱི་ཧཱུྃ། གྱེར་སྤུངས་དྲན་པ་མུ་ལ་མ་མ་ཧ་རི་ནི་ས་
སིདྷི་འདུ། སྟོང་རྒྱུང་ཡབ་ཡུམ་བསྙེན་པ་ནི། བསྭཱ་ཨཱི་གྱེར་སྤུངས་ཁོད་དོ་ཏན་ཏྲ་ཙོ་མིན་ཨ་
མ་ཧ་ར་འོད་སྤྲོས་སིདྡྷི་འདུ། ལི་ཤུ་ཡབ་ཡུམ་བསྙེན་པ་ནི། ཨོཾ་ལི་ཤུ་ས་མཱ་ཏི་ཨ་ཧཱུཾ་འདུ་མ་མུ་
ཧ་རི་ནི་ས་ཧཱུཾ་ཧྲིང་ཛ།། ཚེ་དབང་ཡབ་ཡུམ་བསྙེན་པ་ནི།ༀ	ཨ ཧཱུྃ། གུ་རུ་ཨ་ཡུ་ས་མ་ཡཱ་
ཧཱུྃ་སིདྷི་འདུ་མ་མ་ར་མོ་ཌཱཀྐི་ནི་ས་མ་ཡ་ཧཱུཾ་ཛ།། པད་འབྱུང་ཡབ་ཡུམ་བསྙེན་པ་ནི། ཨོཾ་ཨཧཱུྃ།
གུ་རུ་མ་ཧཱ་པདྨ་མ་མ་ཌཀྐི་ས་མ་ཡཱ་ཧཱུཾ་སིདྡྷི་འདུ།། བརྒྱུད་པའི་བླ་མའི་སྤྱི་འཛབ་ནི། ཨ་ཧཱུཾ་ཧཱུཾ།
ཅི་པར་རཏྣ་ཐ་ཚན་ར་ཡོ་ཛ། རངྒ་ཧཱུཾ་སིདྡྷི་འདུ།། འབུམ་ཕྲག་དགུ་འམ་གསུམ་མམ་གཅིགརབ་
འབྲིང་ཐ་མའི་ཚུལ་དུ་བགྲང། མཆོག་ཐུན་དངོས་གྲུབ་ཚེ་འདིར་བརྙེས། དེ་ནས་འཛབ་བསྟོད་ནི། ཧཱུྃ་རིག་
འཛིན་མཁའ་འགྲོ་འཁོར་བཅས་ལ། སྙིང་པོ་འཛབ་ཀྱི་མཆོད་པ་འབུལ། རིག་
འཛིན་རྣམ་བཞིའི་གོ་འཕང་ཉིད།། ཚེ་འདིར་གྲུབ་པར་མཛད་དུ་གསོལ། བདུན་
པ་བསྟོད་པ་ནི། ཧཱུྃ་ཀ་དག་བདེ་ཆེན་ཕོ་བྲང་ནས། སྐུ་གསུམ་ཡེ་ཤེས་རོལ་པའི་གར།།
སྒྱུ་འཕྲུལ་རིག་འཛིན་འདུས་པའི་གཙོ།། སྐུ་གསུང་ཐུགས་ཡོན་ཕྲིན་ལས་ཀྱི། ལྷ་
སྐུ་ཡེ་ཤེས་རོལ་པ་ཆེ།། རབ་འབྱམས་རིག་འཛིན་རྒྱ་མཚོའི་བདག །ཡེ་ཤེས་རང་
གཟུགས་སྐུ་ནི་བརྗིད།། ཚངས་དབྱངས་དྲུག་ཅུས་བོན་སྒྲ་སྒྲོགས།། ཐུགས་ཉིད་
མཁྱེན་བརྩེ་བྱེ་བའི་གར།། ཡོན་ཏན་སྤྲུལ་པས་ནམ་མཁའ་ཁེངས།། ཕྲིན་ལས་
གདུལ་བྱའི་རེ་བ་སྐོང་། བསྙེན་ཅིང་བསྒྲུབས་ལ་དངོས་གྲུབ་སྟེར། སྐལ་ལྡན་རྣམས་
དང་དངོས་སུ་མཇལ། བཀའ་གཏེར་སྙན་བརྒྱུད་དབང་ལུང་གནང་། རིག་འཛིན་
8?



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཁའ་འགྲོའི་ཚོགས་ལ་བསྟོད།། བདག་ལ་མཆོག་ཐུན་དངོས་གྲུབ་སྩོལ།། བརྟུལ་
ཤུགས་ལྟ་བའི་ཉམས་ཆེན་སྤོར།། གེགས་དང་གོལ་སའི་འཕྲང་ལས་སྒྲོལ།། ཕྱི་
ནང་གསང་བའི་བར་ཆད་སོལ། ཕྱི་མ་རིག་འཛིན་ས་ཐོབ་ཤོག །ཅེས་བསྟོད་དོ། །ཨེ་
མ་རིག་འཛིན་འདུས་པ་ཡི།། གསང་བའི་སྒྲུབ་པ་ཟབ་མོ་འདི།། རིག་སྟོང་བོན་ཉིད་ཀློང་མཛོད་ནས། གྲགས་
སྟོང་བརྗོད་མེད་རང་སྒྲ་སྟེ།། སྐལ་མེད་དག་ལ་གསང་ཤིང་སྦས།། སྐལ་ལྡན་རྣམས་ཀྱིས་ཉམས་སུ་ལོང་།།
མཆོག་ཐུན་དངོས་གྲུབ་ཚེ་འདིར་ཐོབ།། ཕྱི་མར་རིག་འཛིན་ས་ལ་གནས་ས་མ་ཡ༔ རྒྱ་རྒྱ་རྒྱ༔ ཞེས་
འདིའང་ཤར་རྫའི་བྱ་བྲལ་འཇིགས་མེད་དབང་པོས་གཏན་ལ་ཕབ་པས་འགྲོ་ཀུན་རིག་འཛིན་རྣམ་བཞིའི་
གོ་འཕང་ཐོབ་པའི་རྐྱེན་དུ་གྱུར་ཅིག །ཡི་གེ་པ་ནི་དབྲ་བཙུན་ཟླ་མིང་པ་དེས་བགྱིས་པའོ། །མུ་ཙུག་སྨར་
རོ།། དགེ་འོ།
88



ནམ་མཁའ་མཛོད་ཀྱི་སྒྲུབ་སྐོར།
ཡང་ཟབ་ནམ་མཁའ་མཛོད་ཆེན་ལས།
གསས་མཁར་མཆོག་ལྔའི་སྒྲུབ་པ་བཞུགས་སོ།།
༄༅།། ཨ་དཀར་ཨུ་ཡ་སད་ལ་པ་ཏ་ཡ། གསས་མཁར་མཆོག་ལྔ་རྩེ་བའི་སྒྲུབ་པ་ཛ་དམར་འཁྱིལ་པ་ཞེས་བྱ་བ་
བསྟན་པ་ནི། བསྒྲུབ་པའི་གནས་ནི་ཉམས་དགའ་ཞིང་། ལྷ་འདྲེ་གནས་པའི་རྩུབ་འགྱུར་ཚལག རིག་འཛིན་རྣམས་
ཀྱི་གྲུབ་གནས་མཆོག །དཀྱིལ་འཁོར་འཁོར་ལོ་རྩིབས་བཞི་དང་། སྒོ་བཞི་ལྡན་པར་བྲིས་པའི་སྟེང་། སྐུ་གཟུགས་
བྲིས་འབུར་གང་འཛོམ་དང་། མེ་ལོང་ས་བོན་བརྒྱན་པ་ནི། མ་ནོར་དབུས་དང་ཕྱོགས་བཞིར་དགོད། མཐའ་རས་
སྨན་གཏོར་རཀྟ་སོགས།། མཆོད་རྫས་ཕུན་སུམ་ཚོགས་པར་བཀྲམ།། དེ་ནས་བདེ་བའི་སྟན་ལ་འདུག །ཐོག་མར་
མཚམས་བཅད་སྲུང་གུར་ནི། ཧཱུྃ༔ གཉུག་མ་རང་ཤར་འབྱམས་ཡས་ཀློང་། ཡེ་གདངས་
སྒྱུ་འཕྲུལ་གསས་མཁར་ཆེ།། རྩལ་སྣང་རབ་འབར་ཁྲོ་མཚོན་འཕྲོ། ཡེ་ཤེས་རང་
འོད་མེ་གུར་འཁྲིགས།། མ་རིག་གདོན་ཚོགས་དབྱིངས་སུ་བསྒྲལ། གསང་གསུམ་
ཡེ་ཤེས་གོ་ཆར་བགོ བསྭོ་ཁྲོ་ཏ་ཙཀྲ་ནེ་རམ་གནོད་བྱེད་ཨུ་ཙ་ཏ་ཡ་ཕཊ༔ ཞེས་
མཚམས་བཅད་དོ། །བསྐྱེད་རིམ་ནི། ཨ༔ གདོད་ནས་རང་བྱུང་སེམས་ཉིད་སྟོང་པའི་གཤིས།།
དུས་གསུམ་འཕོ་འགྱུར་བྲལ་བའི་ངང་དུ་གནས། མ་རྟོགས་འཁྲུལ་པའི་སྡུག་བསྔལ་
སྦྱོང་པའི་འགྲོ།། རང་རང་ལས་ཀྱིས་མནར་འདི་སྙིང་རེ་རྗེ།། སྐད་ཅིག་ཆུ་ལ་ཉ་
འཕགས་ཇི་བཞིན་དུ། བདག་ཉིད་ཆེ་མཆོག་དབལ་གསས་རྔམ་པའི་སྐུ།། བདེ་
ཆེན་འཁོར་ལོར་ཀུན་བཟང་རྒྱལ་བ་འདུས།། མགྲིན་པར་གསུང་མཆོག་ལྷ་རྒོད་
ཐོག་པ་རྔམ། ཐུགས་གར་གཙོ་མཆོག་མཁའ་འགྱིང་རྩ་བའི་ལྷ༎ དེ་ཡི་གཡས་སུ་
དབལ་ཆེན་བདུད་དཔུང་འདུལ། གཡོན་དུ་འབྲུག་གསས་ཆེམས་པ་རྔམ་གཏུམ་
འབར།། རང་རང་གཙོ་ལ་རང་རང་འཁོར་གྱིས་བསྐོར།། ལྟེ་བར་གཟེ་གྱད་སྤར་
89



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མ་རླུང་ལྟར་འཚུབས།། གསང་བར་སྲུང་མ་སྡེ་གསུམ་ཐོག་ལྟར་འདྲིལ། བདག་
ཉིད་ཐུགས་ལས་འབྱུང་བའི་ས་བོན་འཕྲོས།། འོད་དུ་ཞུ་ནས་འབྱུང་བརྩེགས་
འཁོར་ལོའི་སྟེང་། ཧཱུཾ་ཡིག་གནས་འགྱུར་དུར་ཁྲོད་དྲག་པོའི་ཁང་།། གྲུ་བཞི་སྒོ་
བཞི་ཏོག་བཅས་མཚན་ཉིད་རྫོགས།། བདག་བསྐྱེད་ལྷ་ཚོགས་ཐུགས་ཀློང་འབར་
བ་ནས། རང་རང་ཐུགས་སྲོག་དང་མའི་ཡིག་འབྲུ་རྣམས།། གཞལ་ཡས་གདན་
ལ་སྐར་ཆེན་བཀྲམ་ལྟར་བབས།། ཀུན་ནས་འོད་གང་འདྲིལ་བ་ལྷ་ཡི་སྐུ།། དབུས་
སུ་གཙོ་མཆོག་མཁའ་འགྱིང་ཞལ་གསུམ་པ། ཕྱག་དྲུག་རྒྱུ་དྲུག་རྩད་གཅོད་མཚོན་
ཆ་བསྣམས།། གདུག་མོ་ཡུམ་སྦྱོར་སྟོང་གསལ་ཟུང་འཇུག་མཚོན། ཆེན་པོ་བཞི་
དང་རིག་བརྒྱད་རྔམ་ཆེན་བཞི།། བདེ་སྟོང་བསྐྱེད་མཛད་ཡུམ་སྦྱོར་འཁོར་གྱིས་
བསྐོར།། གཡས་སུ་དབལ་གསས་རྔམ་པ་དབུ་དགུ་བརྩེགས།། བཅོ་བརྒྱད་ཕྱག་
ན་མཚོན་ཆ་སྣ་ཚོགས་བསྣམས།། རྔམ་མོ་ཡུམ་ཆེན་གཉིས་མེད་ཡབ་ལ་འཁྲིལ།།
ཁྲོ་བཞི་ཡབ་ཡུམ་ཧེ་ཤག་མ་བརྒྱད་དང་།། དུས་བཞིའི་བཅུད་བདག་སྒོ་མ་བཞི་
ཡིས་བསྐོར།། གཡོན་དུ་ལྷ་རྒོད་ཐོག་པ་ཞལ་བཞི་རྔམ། ཕྱག་བརྒྱད་མཚོན་ཆས་
ཚོགས་བརྒྱུད་འཁྲུལ་རྩད་གཅོད། དབུ་བརྒྱ་ཕྱག་སྟོང་བདེ་སྟོང་ངང་དུ་སྦྱོར།།
གཟེ་གྱད་སྤར་མ་གྱད་དམག་རྒྱལ་ཆེན་བསྐོར།། རྒྱབ་ཏུ་དབལ་ཆེན་གེ་ཁོད་དབུ་
དགུ་འཁྲོས།། ཕྱག་ནི་བཅོ་བརྒྱད་མཚོན་ཆ་སྣ་ཚོགས་བསྣམས། སྒྲ་བླའི་རྒྱལ་མོ་
ཞལ་གསུམ་ཕྱག་དྲུག་སྦྱོར།། ལྕམ་དྲལ་དྲུག་དང་ཁྲོ་བཞི་ཡབ་ཡུམ་བརྒྱད། ལས་
བཞིའི་ཁྱེའུ་ཆུང་སྒོ་མ་སྡེ་བཞིས་བསྐོར།། མདུན་དུ་འབྲུག་གསས་ཆེམས་པ་ཞལ་
གསུམ་པ།། ཕྱག་དྲུག་ཕུར་པས་དགྲ་བགེགས་གཟུགས་ཕུང་བཤིག །སྐུ་སྨད་ཕུར་
མཇུག་སྟོང་ཁྱབ་རྒྱལ་མོ་འཁྲིལ།། ཁྲོ་བཅུ་ཡབ་ཡུམ་སྒོ་བ་སྲུང་མས་བསྐོར།། ཕྱི་
རིམ་སྒོ་བཞིར་སྒོ་མ་སྡེ་བཞི་བསྐྱེད།། དེ་དག་ཀུན་ཀྱང་གཡང་གཞི་སྟག་ཤམ་སྦྲུལ།།
90



ནམ་མཁའ་མཛོད་ཀྱི་སྒྲུབ་སྐོར།
རུས་རྒྱུན་ཁྲག་ཞག་ཐལ་ཆེན་རྒྱུན་གྱིས་འཇིགས།། ཉོན་མོངས་སྲེག་བྱེད་ཡེ་ཤེས་
མེ་དཔུང་ཀློང་། དྲེགས་པ་ཕོ་མོ་བསྣོལ་བའི་གདན་ལ་འགྱིང་།། རང་རང་ཐུགས་
ལས་འོད་འཕྲོས་ཡེ་ཤེས་བཀུག །སོ་སོའི་དབུ་རྒྱན་ཞི་ལྷ་རྒྱན་རྫོགས་བཞུགས།།
དབང་བསྐུར་བྱིན་བརླབ་གཉིས་མེད་སེམས་དཔར་གྱུར།། དབང་བསྐུར་བའི་སྔགས།
བསྭོ་མུ་ཡེ་ཨ་ཐུན་སད་དོ་ཧ་ར་པུ་ཏ་ར་ཨ༔ །ཧཱུཾ་དྲུང་མུ་སད་དོ་ཧ་ར་པུ་ཏ་ར་
གསལ ༔ W། ལི་ཞི་སད་དོ་ཧ་ར་པུ་ཏ་ར་ནེ་ ཨཱི། ནེ་ར་སད་དོ་ཧ་ར་པུ་ཏ་ར་
སྒྲོགས ༀ ། རད་སད་དོ་ཧ་ར་པུ་ཏ་ར་གྲུབ༔ W། བྱིན་གྱིས་བརླབ་པའི་སྔགས་ནི། ཨ་མུ་
ཁྱུང་པྲ་ཕུད་བིང་ང་ཉི་རི་འབའ་ར་ཚིགས་འདུ།། ཨོཾ་མུ་ནེ་གླང་ཆེན་བིང་ང་ཉི་རི་འབའ་
ར་ཏྲི་འདུ།། ཧཱུཾ་མུ་ཡེ་ཤེ་ཐུན་བིང་ང་ཉི་རི་འབའ་ར་ཏྲི་འདུ། ཐམས་ཅད་སྒྱུ་མའི་
སྐུ་ལ་ཁྲོ་རྟགས་རྫོགས།། ཆུ་ཟླའི་ཚུལ་བཞིན་གསལ་སྟོང་ཟུང་འཇུག་བསྒོམ།། སྤྱན་
དྲང་ཞིང་བཞུགས་གསོལ་ནི། རོལ་མོའི་སྒྲ་དང་བཅས། བསྭོ་གཞི་དབྱིངས་བདེ་བ་ཆེན་པོའི་གསས་
མཁར་གྱི།། སྐུ་གསུམ་ཡེ་ཤེས་འདུ་འབྲལ་མེད་པའི་ཀློང་། བདེ་གཤེགས་མཆོག་
ལྔ་ཡི་དམ་རྒྱ་མཚོའི་སྙིང་། གཙོ་འཁོར་སྤྲུལ་པ་ཡང་སྤྲུལ་བྱེ་བ་འབུམ།། ཐུགས་རྗེ་
དྲག་རྩལ་སྟོབས་ཤུགས་བྱིན་དང་བཅས།། ཉོན་མོངས་དགྲ་བགེགས་འདུལ་ཕྱིར་
འདིར་གཤེགས་ལ། སྒྲུབ་གཤེན་མཆོག་གི་གོ་འཕང་མ་ཐོབ་བར།། གཉིས་མེད་
སེམས་དཔའ་ཆེན་པོར་བརྟན་པར་བཞུགས། བསྭོ་ཨ་ཐུན་ཉེ་ལོ་ཡོ་ཐུན་སྤུངས་
སོ་ཐད་དོ་ས་མ་ཡ་ཛ་ཛ་ཧཱུཾ་ཏིཥྛ་ལྷན། ཕྱག་བཤགས་ནི། ཧཱུཾ་འདི་སྣང་རབ་འབྱམས་ཞི་
ཁྲོའི་དཀྱིལ་འཁོར་ལ།། ལྷ་ཡང་བདག་ལ་བདག་ཉིད་ལྷ་ཡི་སྐུ།། མངོན་སྣང་སྒྱུ་
འཕྲུལ་ལྷ་སྐུ་སྤྲུལ་པའི་ཕྱག །ཡེ་ཤེས་སྒྱུ་མའི་གར་གྱིས་བཙལ་བར་བགྱི། བྱ་སྤྱོད་
ཡེ་གཤེན་ཡེ་གཤེན་ཆེན་པོ་ཡི། འབུམ་སྡེ་ས་མ་ཡ་ཡི་དམ་འགལ་བཤགས། བསྔོ་
ༀ ་སད་དོ་ན་མ་ཧེ་ཧེ་ཨུ་དུག་གཤའ་ཡ་ནི་སཱཧཱ། ཕྱི་མཆོད་ནི། ཧཱུཾ་རབ་འབྱམས་རྒྱལ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བའི་ཞིང་ཁམས་ཀྱི།། གནམ་ས་གང་བའི་ལྷ་མོའི་སྤྲིན། གླུ་གར་རོལ་མོ་ལྡེམ་སྒྱུར་
བཅས།། ཡེ་ཤེས་རོལ་པའི་མཆོད་ཚོགས་ཀྱིས།། དཀྱིལ་འཁོར་ལྷ་ཚོགས་མཉེས་
གྱུར་ཅིག །བསྭོ་ༀ་ནམ་ཟུར་མུ་ཡེ་ཧ་ར་ཐིམ་ཐིམ་ཡེ་སྭཱཧཱ།། ནང་མཆོད་ནི། ཧོ་འབར་
བའི་དཀྱིལ་འཁོར་ཆེན་པོ་ལ།། ཕུང་ལྔ་རང་དག་གཏོར་ཆེན་བརྗིད། ཉོན་མོངས་
བདུད་བཅོམ་ཡེ་ཤེས་རྩི།། དུག་གསུམ་གནས་དག་ཤ་ཁྲག་རུས།། རང་རྩལ་རང་
སྣང་ངང་དུ་འབུལ།། བསྭཱ་ཨཱི་དྲུང་ཟད་རི་རང་ཨ་མྲྀ་ཏ་མང་ས་རཀྟ་ཀེང་ནི་ཁཱ་ཧི།
འཛབ་འཁོར་ནི། བདག་ཉིད་སྙིང་པོ་གང་བཟླས་པའི་ལྷ་དེ་ཉིད་བསྒོམས་པའི་ཐུགས་
ཀར་རང་འདྲའི་ཡེ་ཤེས་སེམས་དཔའ་ཚོན་གང་བར་གསལ་བའི་ཐུགས་མཛོད་
རང་རང་ཐུགས་སྲོག་གི་ས་བོན་ལ་རང་རང་བཟླས་སྔགས་ཀྱིས་བསྐོར་བ་ལས་
འོད་ཟེར་གནམ་ལྕགས་ཞུན་མ་ལྟ་བུ་གྲངས་མེད་པ་ཡར་འཕྲོས་པས། དབྱིངས་ན་
བཞུགས་པའི་ལྷ་རྣམས་ཀྱི་ཐུགས་རྒྱུད་བསྐུལ་ནས་གསང་གསུམ་ཡེ་ཤེས་ཀྱི་ངོ་བོ་
ལྷ་སྐུ་ཡིག་འབྲུ་ཐིག་ལེའི་རྣམ་པར་བསྡུས་ནས་རང་ཉིད་ལ་ཐིམ། ཕར་འཕྲོས་ཕྱི་
སྣོད་ནང་བཅུད་ཀྱི་གདོས་པ་དང་ལས་སྒྲིབ་ཀུན་བཅོམ་ནས་སྐུ་དང་ཞིང་ཁམས་
ཀྱི་རང་བཞིན་དུ་གྱུར། འོད་ཟེར་ཚུར་འདུས་པས་རང་གི་ལས་ཉོན་མ་ལུས་པ་
བཅོམ་ནས་སྒོ་གསུམ་གསང་བ་གསུམ་གྱི་རང་བཞིན་མངོན་དུ་གྱུར་པར་བསམ་ལ།
ཀུན་བཟང་ཡབ་ཡུམ་སྙིང་པོ་ནི། ཨ་ཨཱ་ཧཱུཾ། ཨཱ་ཨ་དཀར་ས་ལེ་འོད་ཨ་ཡང་ༀ་འདུ།། འོད་
ཟེར་སྤྲོ་བསྡུས་མན་ངག་ཐིམ་པར་བྱ། དེ་ནས་གཙོ་མཆོག་ཡབ་ཡུམ་སྙིང་པོ་ནི། བསྭཱ་རམ་རམ་ཨ་ཐུན་
སད་དོ་ཉེ་ལོ་ཡོ་སྤུངས་སོ་ཧ་ལ་རམ་ཛ་ཐུན་བྱོ།། ཞེས་དང་། དབལ་གསས་ཡབ་ཡུམ་སྙིང་པོ་ནི།
བསྭཱ་རམ་རམ་ཧ་ལ་རམ་མོ་ཁོད་དོ་ཧྲི་ཛ།། སྤུངས་སོ་ཧྲི་ཡོ་མ་མ་སད་དོ་ཧྲིང་ནི་
འདུ་འདུ་ཛ། ཧ་ཧ་ཧི་ཧི་ཧ་ལ་རམ་ཐུན་ཛ། ཞེས་དང་། ལྷ་རྒོད་ཡབ་ཡུམ་སྙིང་པོ་ནི། བསྭཱ་རམ་
རམ་བྷར་ལྷ་ཛ་ལ་རམ་ཛ་ཧེ་རམ་རགྲྭ་གྲན་ལ་རམ་ཐུན་རམ་རམ་ཛ་ཛ་ཧྲིང་ཛ།།
32



ནམ་མཁའ་མཛོད་ཀྱི་སྒྲུབ་སྐོར།
ཞེས་དང་། གེ་ཁོད་ཡབ་ཡུམ་སྙིང་པོ་ནི། བསྲོ་རམ་རམ་ཧ་ལ་རམ་མོ་ཁོད་དོ་ལི་རྒྱུང་སྤུངས་སོ་
རམ་རམ་གྱད་དོ་ཐུན་འདུ། ཞེས་དང་། འབྲུག་གསས་ཡབ་ཡུམ་སྙིང་པོ་ནི། བསྭཱ་རམ་རམ་ཀི་
ལ་ཡ་ར་ཐ་ཡ་ཐུ་ཏི་སྟ་དུ་རུ་བྷན་དྷ་ཚིན་དྷ་རམ་ཐུན་ཛ། ཞེས་རབ་འབུམ་ཕྲག་དགུ་རེ།
འབྲིང་འབུམ་ཕྲག་གསུམ་རེ། ཐ་ན་འབུམ་ཕྲག་རེ་རེ་བཟླས་པས་རབ་སྐྱེ་བ་གཅིག །འབྲིང་སྐྱེ་བ་གཉིས། ཐ་མ་སྐྱེ་
བ་གསུམ་ན་རིག་འཛིན་རྣམ་བཞིའི་གོ་འཕང་བགྲོད་པར་བྱེད་དོ། །འཛབ་བསྟོད་ནི། ཧཱུྃ། རང་སྣང་ཁྲོ་བོའི་
དཀྱིལ་འཁོར་ལ། སྙིང་པོ་འཛབ་ཀྱི་མཆོད་པ་འབུལ། ལྷ་སྐུ་ཡེ་ཤེས་ཕྱག་རྒྱ་ཆེ། ཚེ་
འདིར་གྲུབ་པར་མཛད་དུ་གསོལ།། བསྭོ་ཨོཾ་མུ་ཡེ་ཧ་ར་སིདྡྷི་འདུ། ཞེས་བསྟོད་དོ།།
སྐུ་བསྟོད་ནི། ཧཱུྃ་ཧཱུྃ་ཧཱུྃ། སྐུ་མཆོག་འཇིགས་རྔམ་གཏུམ་པའི་གར།། གསུང་མཆོག་
དྲག་པོ་སྔགས་ཀྱི་སྒྲ། ཐུགས་མཆོག་ཡེ་ཤེས་འབར་བའི་ཀློང་།། ཡོན་ཏན་ནམ་
མཁའ་མཛོད་ཀྱི་བདག །ཕྲིན་ལས་སྣང་སྲིད་སྒྲོལ་བའི་དབལ།། ཡེ་ཤེས་ལྷ་ཡི་
དཀྱིལ་འཁོར་ལ། སྟོང་ཉིད་ཧཱུཾ་གླུ་སྒྲོགས་ཤིང་བསྟོད།། ཧཱུྃ་ཧཱུྃ་ཧཱུྃ། སྣང་སྲིད་ཁྲོ་བོའི་
ཞིང་ཁམས་ཆེར།། སྐུ་དང་ཡེ་ཤེས་རོལ་པའི་རྩལ།། བདག་དང་ལྷ་དང་དབྱེར་མེད་
པར། བསྟོད་ཡུལ་བསྟོད་མཁན་སྒྱུ་འཕྲུལ་གར། ཧཱུྃ་ཧཱུྃ་ཧཱུྃ། རྟགས་སྒྲུབ་ནི། གཉིས་
མེད་གཅིག་པའི་ཁྲོ་ཚོགས་རྣམས། དཔའ་རྟགས་བརྒྱད་ཅུ་འབར་བའི་སྐུ།།
ཁྱོད་བསྒྲུབས་པའི་འབྲས་བུ་རུ། དུས་འདིར་བདག་གིས་གྲུབ་གྱུར་ཅིག །ཧཱུྃ་ཧཱུྃ་ཧཱུྃ་
ཨོཾ་འདུ། ཡེ་ཤེས་ལྔ་རོལ་ནི། བསྭོ་དབྱིངས་དགུའི་ཆོ་འཕྲུལ་མངོན་ཤར་ཁྲོ་ཚོགས་ལ།།
མཚན་མ་འཇོམས་པ་སྟོང་ཉིད་ཡེ་ཤེས་གླུ།། སྟོང་ཆ་གསལ་བ་མེ་ལོང་ཡེ་ཤེས་
དབྱངས། མཐའ་གཉིས་བསལ་བ་མཉམ་ཉིད་ཡེ་ཤེས་གར། བདག་འཛིན་བརྟུལ་
བ་སོར་རྟོགས་ཡེ་ཤེས་སྟབས། བྱ་རྩལ་བྲལ་བ་བྱ་གྲུབ་ཡེ་ཤེས་འགྲོས།། དུག་ལྔ་
རང་གྲོལ་ཡེ་ཤེས་ལྔ་རུ་འབུལ།། ཨོཾ་ཨ་ཧཱུྃ་རམ་ཛ་ཧ་ཧེ་ཧ་ར་མུ་ཡེ་ཨ་ཧཱུཾ། ཨ་ཧོ། རང་
བཞིན་ཐུགས་གསང་མཛོད་ཆེན་སྒོ་ཕྱེས་ནས།། གསས་མཁར་མཆོག་འདུས་སྒྲུབ་པའི་ནོར་བུ་བླངས།། ཤེས་
93



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རབ་དད་བརྩོན་ལྡན་པས་བཀུར་བྱེད་ན།། ཚེ་འདིར་ལྷུན་གྲུབ་རིག་འཛིན་གྲུབ་པར་ངེས།། ས་མ་ཡ༔ རྒྱ་
རྒྱ་རྒྱུ ༔ ཞེས་པ་འདིའང་ཤར་རྫའི་བྱ་བྲལ་འཇིགས་མེད་དབང་པོས་གཏན་ལ་ཕབས་པས་འགྲོ་ཀུན་ཐར་
པའི་གྲོང་ཁྱེར་ཐོབ་པའི་རྐྱེན་དུ་གྱུར་ཅིག་ཐོག་མའི་ཡི་གེ་པ་ནི་དངོས་སློབ་ཉིད་ཀྱི་སྐུ་ཚ་དབྲ་བཙུན་ཟླ་བ་
གྲགས་པས་དད་མོས་གུས་པས་སྒོ་ནས་བྲིས་པས་དགེ་ལེཌ་འཕེལ་རྒྱས་ཤོག །བཀྲ་ཤིས་པར་ཤོག །ཨོྃ ་སྭ་
སྟི། གསས་མཁར་སུམ་བརྒྱ་དྲུག་ཅུའི་ཡང་སྙིང་མཆོག །མཆོག་ལྔའི་རྩ་སྒྲུབ་ཟབ་བརྒྱུའི་དགོངས་དྲིལ་བོན།
བོན་གྱི་རིང་སྲེལ་ཕབས་གཏའ་སྤར་འདི་བསྒྲུབས། སྒྲུབ་པོ་ཚུལ་ཁྲིམས་བསྟན་འཛིན་ཡོན་སྦྱར་དགེ །དགེ་
བས་འགྲོ་ཀུན་རྣམ་མཁྱེན་ས་ཐོབ་ཤོག །སརྦ་མངྒལཾ། དགེའོ།།
94



ནམ་མཁའ་མཛོད་ཀྱི་སྒྲུབ་སྐོར།
ཡང་ཟབ་ནམ་མཁའ་མཛོད་ཆེན་ལས།
མཁའ་འགྲོ་ཀུན་འདུས་སྒྲུབ་པ་བཞུགས་སོ།།
༄༅། །མ་མ་ཌཀྐི་ཨུཡ་ཧ་ར་དེ་པ་ཧོ། མཁའ་འགྲོ་དངོས་གྲུབ་ཀྱི་སྒྲུབ་པ་ཞེས་བྱ་བ་བསྟན་པ་ལ། དཀྱིལ་འཁོར་འདག་
བཞི་དབུས་དང་ལྔར།། འོད་ལྔའི་ཟླུམ་འཁྱིལ་ཐིག་ལེའི་དབུས། མ་ཡིག་ལྔས་སྤྲས་ཚོན་གྱིས་བཀང་། སྟེང་དུ་མཁའ་
འགྲོའི་སྒྲུབ་རྟེན་བཀོད།། ཕྱི་ནང་མཆོད་རྫས་འཚོགས་བྱས་ལ། རྣམ་གྲངས་བདུན་གྱི་སྒོ་ནས་ནི།། མཁའ་འགྲོ་
གསང་བའི་དལ་ལ་འཇུག །དང་པོ་ལྟ་བས་མཚམས་བཅད་དེ། ཧཱུཾ། བརྟན་གཡོ་ཐམས་ཅད་མཁའ་
འགྲོའི་དལ།། འདི་ན་ལོག་པའི་བགེགས་ཡེ་མེད། གློ་བུར་རྣམ་རྟོག་འཁྲུལ་པའི་
བདུད།། རང་ཤར་རང་གྲོལ་མཚམས་བཅད་དོ། །སརྦ་ ༔ ནི་ཏྲི་མ་ར་ཡ་ཧཱུྃ་ཕཊ
གཉིས་པ་རྟེན་དང་བརྟེན་བསྐྱེད་པ། ཨཱུ ངོ་བོ་སྐྱེ་མེད་མ་བཅོས་དེ་བཞིན་ཉིད། རང་བཞིན་
འགག་མེད་སྙིང་རྗེ་ཆེན་པོའི་གདངས།། དབྱེར་མེད་རིག་པ་ཧཱུཾ་གིས་གདོས་ལུས་
སྦྱངས།། ཧཱུྃ་ཉིད་འོད་ཞུ་རང་ཉིད་བཟང་ཟ་ཡུམ། རྣམ་པར་ཀྱེ་མ་འོད་མཚོར་གསལ་
བའི་ལུས།། ཕྱི་ལྟར་རྩ་གནས་བཞག་ས་ལ་གནས་པའི།། འཇིག་རྟེན་ཁམས་ཀྱི་
མཁའ་འགྲོས་ལས་ཀུན་བསྒྲུབ། ནང་ལྟར་གཡོ་བ་རླུང་ལ་གནས་པ་ཡི།། ཡེ་ཤེས་
རྫུ་འཕྲུལ་མཁའ་འགྲོས་ཡོན་ཏན་སྡུད།། གསང་བ་བཀོད་པ་ཐིག་ལེ་ལ་གནས་
པའི།། གནས་ཆེན་ཉེར་བཞིའི་མཁའ་འགྲོས་བདེ་ཆེན་བསྐྱེད།། ཡང་གསང་ཐོ་
ཡིག་སྒྲ་ལ་གནས་པ་ཡི།། ལམ་གྱི་མཁའ་འགྲོས་བྱང་ཆུབ་མངོན་དུ་བྱེད། དེ་ལྟར་
རང་ལུས་ཏིལ་སྒོང་ཁ་ཕྱེས་བཞིན།། མཁའ་འགྲོའི་གྲོང་ཁྱེར་ཆེན་པོར་མངོན་
སུམ་གསལ། དེ་ཡི་ཐུགས་ལས་འབྱུང་ལྔའི་ས་བོན་དང༌།། རཾ་སུཾ་ཀེ་ཧཱུཾ་ཆད་ལས་
འབྱུང་བརྩེགས་སྟེང། རཾ་ལས་རཀྟ་ཧཱུྃ་ལས་ཞིང་ཆེན་གཞི།། ཀེང་ལས་རུས་བྲག་
95



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཧཱུྃ་ལས་གཞལ་ཡས་ཀྱི། དབུས་དང་ཕྱོགས་བཞིར་པོ་ཨ་མ་བི་ལས།། པདྨ་ཟླ་བ་ཉི་
མ་རོ་གདན་སྟེང་། མ ཡིག་ལྔ་བབས་གྲི་གུག་མས་མཚོན་ལས། དབུས་སུ་ཡུམ་
ཆེན་བཟང་ཟ་རིང་བཙུན་མ།། སྐད་ཅིག་གནས་འགྱུར་མཁའ་འགྲོ་ཀྱེ་མ་འོད།།
སྐུ་མདོག་དམར་མོ་སྤྱན་གསུམ་ཁྲོ་འཛུམ་ཉམས། ཐུགས་དཀྱིལ་ཀུན་ཏུ་བཟང་
མོ་མཐིང་ག་གསལ། སྤྱི་བོར་གསང་མཆོག་མཐར་ཐུག་རྒྱན་རྫོགས་བཞུགས། བདེ་
ཆེན་ཡུམ་བཞི་རོལ་པའི་ཁྲོ་མོ་བརྒྱད། སྒོམ་ལམ་མ་དྲུག་ཚད་མེད་སུམ་ཅུ་གཉིས།།
རྒྱུན་མེད་ཉི་ཤུ་གནས་ཆེན་ཉེར་བཞི་ཡི།། མཁའ་འགྲོ་བརྒྱ་དང་ཉི་ཤུས་འཁོར་གྱི་
བསྐོར།། ཤར་དུ་འོད་ལྡན་ཉི་འབར་སྐུ་མདོག་དཀར།། ཞི་བའི་མཁའ་འགྲོ་དཀར་
མོ་འབུམ་གྱིས་བསྐོར། བྱང་དུ་སྐལ་པ་བཟང་མོ་དམར་སེར་འབར།། རྒྱས་པའི་
མཁའ་འགྲོ་ལྗང་མོ་འབུམ་གྱིས་བསྐོར། ནུབ་ཏུ་ཀུན་སྒྲོལ་དམར་མོ་ཕག་རྒོད་
གཙུག །དབང་གི་མཁའ་འགྲོ་དམར་མོ་འབུམ་གྱིས་བསྐོར།། ལྷོ་རུ་སྲིད་པའི་རྒྱལ་
མོ་མཐིང་ནག་ཁྲོས།། དྲག་པོའི་མཁའ་འགྲོ་མཐིང་ནག་འབུམ་གྱིས་བསྐོར། དེ་
དག་ཀུན་ཀྱང་ཞལ་གཅིག་ཕྱག་གཉིས་མ།། གཅེར་མོ་ཆགས་ཉམས་ནུ་འབུར་བྷ་
ག་རྒྱས། གཡས་ཀུན་གྲི་གུག་གཡོན་ཀུན་ཐོད་ཁྲག་འཛིན།། ཞབས་གཉིས་གར་
སྟབས་ཁ་ཊཾ་གྲུ་ལ་འཁྱུད། བཅུ་དྲུག་གཞོན་ཚུལ་རུས་པའི་རྒྱན་དྲུག་བརྒྱན། སྟེང་
འོག་ཕྱོགས་མཚམས་རྒྱུད་སྡེ་བཞི་བྱ་རྒྱུད། སྤྱོད་རྒྱུད། ཡེ་གཤེན་རྒྱུད། ཡེ་གཤེན་ཆེན་པོའི་རྒྱུད།
དྲུག རྣལ་མ་ཞི་བ། བསྒྱུར་བ་ཁྲོ་བོ། །སྐྱེ་འགག་མེད་པའི་མ་མོ། །བདག་གཞན་བསྒྲལ་བའི་ཕུར་པ། རྣམ་རྟོག་འཛོམས་
པའི་བདུད་རྩི། འགྱུར་བ་མེད་པའི་ཚེ་སྒྲུབ་དང་དྲུག་གོ །མཆན་ནོ། ། གི །ལྷ་ཚོགས་ཏིལ་གྱི་གོང་བུ་
ལྟ་བུར་བཞུགས། སྒོ་བཞིར་སྒོ་མ་སྡེ་བཞི་ཕྱོགས་མདོག་མཚོན། ཕྱི་རིམ་འཇིགས་
པའི་དུར་ཁྲོད་གནས་བརྒྱད་ཀྱི།། ཞིང་དང་ཞིང་བདག་མ་ལུས་ལམ་གྱིས་བ
ཡེ་ཤེས་བཀུག་བསྟིམ་དབང་བྱིན་ནུས་ལྡན་གྱུར།། གསུམ་པ་སྤྱན་འདྲེན་སྒྲ་དང་བཅས།། ཕྱོགས༎
96
ཏཙy' ...



ནམ་མཁའ་མཛོད་ཀྱི་སྒྲུབ་སྐོར།
ཡུལ་གྱི་མིང་ནི་རང་སྣང་ཞིང་། འོག་མིན་དགའ་ལྡན་མཁའ་སྤྱོད་ཀྱི།། ཉི་ཤུ་རྩ་
བཞི་མཁའ་འགྲོའི་གནས། གནས་གཡོ་བཀོད་པ་མཁའ་འགྲོའི་གྲོང་།། ཀྱེ་མ་འོད་
མཚོ་མཁའ་འགྲོའི་གཙོ། འབུམ་ཕྲག་མཁའ་འགྲོའི་འཁོར་དང་བཅས།། ཞི་རྒྱས་
དབང་དྲག་མཁའ་འགྲོ་འབུམ།། སྤྱོན་ཅིག་གནས་མཆོག་འདི་རུ་སྤྱོན།། བསྐུལ་ལོ་
ཐུགས་དམ་གནད་ནས་བསྐུལ། སྒྲུབ་མཆོག་བདག་ལ་བྱིན་གྱིས་རློབས།། སྒོ་གསུམ་
སྐུ་གསུང་ཐུགས་སུ་བསྒྱུར།། གཉིས་སུ་མེད་པར་བརྟན་པར་བཞུགས།། མ་མ་
ཊཱཀྐི་ནི་ཛ	ཧོ་བི་ཧཱུཾ། ས་མ་ཡ་ཛ་ཛ༔ ཏིཥྛ་ལྷན། བཞི་པ་ཕྱག་འཚལ་བཤགས་པ་ནི།། ཧོ།
རང་སྣང་མཁའ་འགྲོའི་དཀྱིལ་འཁོར་ཆེར།། རང་རྩལ་སྤྲུལ་པས་ཕྱག་འཚལ་ལོ། །
བསྐྱེད་རྫོགས་རྫོགས་ཆེན་བླ་མེད་ཀྱི།། དམ་ཚིག་འགལ་གྱུར་དབྱིངས་སུ་བཤགས།
ཧེ་ཧེ་ཨ་ཏི་པ་ཧོ།། ན་དུ་ཐ་ཚན་གཤའ་ཡ་ནི་སཱཧཱ། ལྔ་པ་ཕྱི་ནང་གསང་མཆོད་འབུལ། ཧོ།
ཀུན་ཁྱབ་ནམ་མཁའི་སྣོད་ནང་དུ།། སྣང་སྲིད་འདོད་ཡོན་མཆོད་པའི་གཏེར།།
རང་སྣང་རང་ཤར་ངང་དུ་འབུལ། ཀུན་གཞི་སྐྱེ་མེད་བྷནྡྷ་རུ།། ཉོན་མོངས་དུག་
གསུམ་སྨན་གཏོར་རཀ །སྐུ་དང་ཡེ་ཤེས་ཆེན་པོར་འབུལ། ཀ་དག་སྟོང་ཆེན་བཟེད་
ཞལ་དུ། ལྷུན་གྲུབ་རིག་གདངས་ཟད་མེད་རྒྱན།། བློ་ཟད་བོན་ཟད་ཀློང་དུ་འབུལ།
ཡེ་ཤར་ཡེ་སྟོང་ངང་དུ་བཞེས།། བསྭོ་ཨ་ལོ་ཀ་མར་མེ། དུ་པོ་སྤོས། པུས་པོ་མེ་ཏོག །
གན་ཏཾ་ཡོན་ཆབ། ནི་ཝི་ཏེ་ཞལ་ཟས། རཏྣ་བྲོ་རིན་ཆེན་གཏེར་བརྒྱད། ས་ཏ་སྒྲ་སྙན། ལྷང་ངེ་ཡེ་
སཱཧཱ། མ་ཧཱ་སརྦ་པཉྩ་ཨ་མྲྀ་ཏ་རཀྟ་བྷ་ལིང་ཏ་ཁཱ་ཧི། དྲུག་པ་འཛབ་བསྙེན་བགྲང་བ་ནི།
རང་ཉིད་ཀྱེ་མ་འོད་མཚོ་མའི།། ཙིཏྟ་དམར་པོའི་མཛོད་དབུས་སུ། པདྨ་ཟླ་བ་ཉི་
གདན་སྟེང་།། ཧཱུྃ	དམར་སྔགས་ཀྱིས་བསྐོར་བ་ལས། འོད་ཟེར་ལྕགས་ཀྱུ་ལྟ་བུ་
འཕྲོས། འོག་མིན་དགའ་ལྡན་མཁའ་སྤྱོད་ཀྱི།། མཁའ་འགྲོ་རྒྱ་མཚོའི་རྒྱུད་བསྐུལ་
ནས།། གསང་གསུམ་ཡེ་ཤེས་བསྡུས་པའི་ཆར།། ཐིག་ལེ་དཀར་དམར་མཐིང་
97



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསུམ་ནི། གྲངས་མེད་བདག་གི་གནས་གསུམ་ཐིམ། སྒོ་གསུམ་ལས་སྒྲིབ་ཀུན་
བྱང་ནས།། གསང་གསུམ་ཡེ་ཤེས་མངོན་གྱུར་ཏེ། སྣང་སྲིད་མཁའ་འགྲོའི་ཞིང་
དུ་བསམ། བསྭོ་ༀ་པུས་པ་ལི་དྷ་བ་དྷི་ལ་ས་ཧ་ནི་རི་མ་རམ་ཧྲི་ལམ་འདུ་ཨ་ཨཾ་ཧཱུྃ་
ཕཊ མ་རྒྱུད་ཀྱི་གསང་སྔགས་འདི་འབུམ་དང་བྱེ་བ་ས་ཡ་ཕྲག་གསུམ་གསུམ་དུ་བཟླས་པས་གནས་གསུམ་གྱི་
མཁའ་འགྲོ་མ་ཐམས་ཅད་སྤྲིན་བཞིན་དུ་འདུས་པར་འགྱུར་རོ། །ཧཱུཾ་མ་མ་ཌཱཀྐི་ཧྲི་ཧྲི་ཛ་ཛ༔ ཀུན་ཏུ་བཟང་
མོ་མན་ཆད་ནས། ཤ་ཟ་མཁའ་འགྲོ་ཡན་ཆད་ཀྱི། སྲོག་ཏུ་གྱུར་པའི་སྙིང་པོ་འདི། རྒྱུན་དུ་མ་ཆག་བཟླས་གྱུར་ན།
ཚེ་འདི་ཉིད་ལ་མངོན་འཚང་རྒྱ། ཧཱུཾ་མ་མ་ཌཀྐི་ཧ་རི་ནི་ས་ཙིཏྟ་ས་མ་ཡཱ། ཨ་ཡུ་པུ་ཏྲེ་ཛྷཱ་ན་
སིདྡྷི་ཧཱུྃ་ཧཱུྃ་ཛ་ཛ༔ ཀྱེ་མ་མཁའ་འགྲོ་རིགས་ལྔ་དང་བཅས་པའི་སྲོག་སྙིང་འདི་འབུམ་ཕྲག་ཉི་ཤུ་བཟླས་པས་
མཆོག་ཐུན་མོང་གི་དངོས་གྲུབ་ཐོབ་པར་ངེས་སོ། །དེ་ནས་ལས་བཞིའི་མཁའ་འགྲོ་མ་རྣམས་ཀྱི་སྙིང་པོ་ལས་རྣམས་
གྲུབ་པའི་དོན་དུ་བཟླ་བ་ལ། ཞི་བའི་མཁའ་འགྲོ་འོད་ལྡན་འབར་མའི་སྙིང་པོ་ནི། ཧཱུཾ་མ་མ་ཌཱཀྐི་ས་མ་ཡ་ཛ་
ཛ 8 སྡིག་སྒྲིབ་དུ་ཏྲི་སུ་ཎི་ཞི་བ་ཤནྟིང་ཀུ་རུ་ཡེ་སྭཱཧཱ༔ རྒྱས་པའི་མཁའ་འགྲོ་སྐལ་པ་བཟང་
མོའི་སྙིང་པོ་ནི། ཧཱུཾ་མ་མ་ཌཀྐི་ས་མ་ཡཱ་ཛ་ཛ ༔ ཨ་ཡུ་ཤེ་ཙུ་ཛྙཱ་ན་སིདྡྷི་འདུ། དབང་གི་མཁའ་
འགྲོ་ཐུགས་རྗེ་ཀུན་སྒྲོལ་སྙིང་པོ་ནི། །ཧཱུཾ་མ་མ་ཌཱཀྐི་ས་མ་ཡ་ཛ་ཛ༔ ཨ་ཏྲི་ཎི་ཛ་པ་ཤཾ་ཀུ་རུ་ཧཱུྃ
དྲག་པོའི་མཁའ་འགྲོ་སྲིད་པ་རྒྱལ་མོའི་སྙིང་པོ་ནི། ཧཱུཾ་མ་མ་ཌཀྐི་ས་མ་ཡཱ་ཛ་ཛ་ གྱི་གྲན་ཤུག་
ནིག་གི་སྲོག་ལ་མ་ར་ཡཱ་རྦད་རྦད། ཅེས་འབུམ་ཕྲག་རེ་རེ་བཟླས་པས་ལས་བཞི་ལྷུན་གྱིས་གྲུབ་པར་
འགྱུར་རོ། །དེ་ནས་འཛབ་བསྟོད་ནི། ཧཱུྃ་རྒྱལ་བའི་ཡེ་ཤེས་རང་གཟུགས་མཁའ་འགྲོའི་སྐུ།།
གསུང་གསང་ངོ་བོ་མཁའ་འགྲོའི་བསྙེན་འཛབ་འབུལ།། ཐུགས་མཆོག་བདེ་སྟོང་
ཡེ་ཤེས་ཟད་མེད་གཏེར།། མྱུར་རྩོལ་གསང་གསུམ་ཡེ་ཤེས་མངོན་གྲུབ་གསོལ།།
ཧཱུཾ་མ་མ་ཌཱཀྐི་ཀཱ་ཡ་ཝཱཀྐ་ཙིཏྟ་སིདྡྷི་འདུ།། བདུན་པ་བསྟོད་པ་འབུལ་བ་ནི། ཧཱུྃ་ཡུལ་གྱི་མིང་
ནི་བདེ་བ་ཆེ། གནས་གྱི་མིང་ནི་འོག་མིན་ཞིང་། གནས་གཡོ་བཀོད་གྲུབ་མཁའ་
འགྲོའི་གླིང་།། དེ་ན་བཞུགས་པའི་མཁའ་འགྲོ་མ།། ཀྱེ་མ་འོད་མཚོ་གསང་བའི་
98



ནམ་མཁའ་མཛོད་ཀྱི་སྒྲུབ་སྐོར།
ཡུམ།། ཞི་རྒྱས་དབང་དྲག་མཁའ་འགྲོ་འབུམ། དབུ་སྐྲ་ཐོར་ཚུགས་ལྡེམས་སེ་ལྡེམ།།
ལྕང་ལོའི་ཟར་བུ་ཏ་ལ་ལ།། སྙན་ཆ་གདུ་བུ་ཀྱི་ལི་ལི།། རུས་པའི་རྒྱན་ཆ་ཁྲ་ལ་ལ།།
དྲིལ་བུ་གཡེར་ཁ་སི་ལི་ལི།། དར་གྱི་ཅོད་པན་པུ་རུ་རུ།། ཞབས་ཀྱི་གར་སྟབས་
ལིངས་སེ་ལིང་། །ཧཱུཾ་སྒྲ་ཕཊ་སྒྲ་ཤ་ར་ར། གླུ་དབྱངས་བརྡ་སྐད་འུ་རུ་རུ། དངོས་
གྲུབ་ཆར་འབེབས་ཐིབས་སེ་ཐིབ།། ཨེ་མ་ཀྱེ་མ་འོད་མཚོ་མ།། སྐུ་བཞི་ལྷུན་རྫོགས་
ཡུམ་ཅིག་མ། མ་ཁྱེད་སྤྲུལ་རིགས་ཀྱི་ཌཱཀྐི་ལྔ།། འཁོར་ཀྱང་དེ་བཞིན་འབུམ་འབུམ་
བསྐོར།། ཀུན་ཀྱང་སྐུ་མདོག་ཕྱོགས་ཀྱིས་མཚོན། རིགས་ཀྱི་ཐོར་ཚུགས་དར་སྣ་
འཕུར།། ཕྱག་གཡས་རིགས་ཀྱི་གྲི་གུག་བརྐྱང་
། གཡོན་ཀུན་ཐོད་ཁྲག་ཞལ་དུ་རྔུབས།
རིགས་ཀྱི་དཔའ་བོ་མཚོན་པའི་བརྡའ། ཁ་ཊཾ་ཀ་ལ་གར་གྱིས་འགྱིང་།། དར་དང་
རུས་རྒྱན་སྐུ་ལ་མཛེས། གཞན་ཡང་སྤྲུལ་པ་ཅིར་ཡང་སྟོན།། ལ་ལ་གཅེར་མོ་རོལ་
སྟབས་འགྱིང་། ལ་ལ་མཁའ་ལྡིང་གཟན་ཚོལ་ཚུལ། ལ་ལ་སྲོ་མེད་ཧ་ཧ་རྒོད། ལ་
ལ་གཞོན་ཚུལ་དུང་སོ་ཅན།། ལ་ལ་མཛེས་སྡུག་རྒྱན་དང་ལྡན།། ལ་ལ་མི་སྡུག་སྲིན་
མོའི་ཚུལ། ལ་ལ་དཀའ་ཐུབ་བྲམ་ཟེ་མ། ལ་ལ་སྦྱོར་བྱེད་སྨད་ཚོང་མ། ལ་ལ་དམ་
ལྡན་གཤེན་ལ་གདུང་།། ལ་ལ་དམ་ཉམས་སྲོག་ལ་རྔམ།། ལ་ལས་གྲི་གུག་ཐོད་ཁྲག་
འཛིན། ལ་ལས་ཅང་ཏེའུ་སིལ་སྙན་འཁྲོལ། ལ་ལས་དུར་ཁྲོད་གནས་རྣམས་ཉུལ།།
ལ་ལས་སྒྲུབ་གཤེན་དགོངས་ཉམས་ལེན།། ཡེ་ཤེས་རྫུ་འཕྲུལ་ལས་གྲུབ་པའི།།
མཁའ་འགྲོ་རྒྱ་མཚོའི་ཚོགས་ལ་བསྟོད།། སྟེང་ཕྱོགས་རྒྱུད་སྡེ་བཞི་དྲུག་གི །ཞི་ཁྲོ་
རིག་འཛིན་མཁའ་འགྲོ་མ། སྤྲིན་དཔུང་བཞིན་དུ་ཐིབས་སེ་བཞུགས། བར་ཁྱམས་
དབལ་མོ་ཉི་ཤུ་བདུན། བཀའ་སྡོད་དམ་ཅན་རླུང་ལྟར་འཚུབས། ཕྱི་ཁྱམས་དཔལ་
མགོན་བདུན་ཅུ་དང་།། ལྕགས་རིར་དུར་ཁྲོད་ཞིང་བདག་ཚོགས།། དཀྱིལ་འཁོར་
ཆེན་པོའི་ལྷ་ཚོགས་བསྟོད།། མཐའ་བཞི་བྲལ་བའི་དགོངས་པ་སྩོལ།། དགའ་བཞི་
}}



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡེ་ཤེས་རྒྱུད་ལ་སྤོར།། དབང་བཞིའི་ཡེ་ཤེས་མངོན་གྱུར་ཏེ།། སྐུ་བཞི་ཚེ་འདིར་
གྲུབ་པར་ཤོག ། ཅེས་པ་འདིའང་ཤར་རྫའི་བྱ་བྲལ་འཇིགས་མེད་དབང་པོས་སྙིང་མཛོད་སྨུག་པོའི་
གཏེར་ལས་བྱུང་བ་བཞིན་དུ་ཉེ་བར་གཏན་ལ་ཕབས་པའི་ཐོག་མའི་ཡི་གེ་པ་ནི་དབྲ་སྤྲུལ་ཟླ་མིང་དུ་འབོད་པས་
བགྱིས་པའོ།། དགེའོ།།
00



ནམ་མཁའ་མཛོད་ཀྱི་སྒྲུབ་སྐོར།
ཡང་ཟབ་ནམ་མཁའ་མཛོད་ཆེན་ལས།
མྱོང་གྲོལ་རིལ་བུའི་སྒྲུབ་ཐབས་བཞུགས།
༄༅། ན་མོ་བྷུདྡྷ་སརྦ་སིདྡྷི་འདུ།། བདེ་གཤེགས་འདུས་པའི་སྒྲུབ་པ་ལས། མྱོང་གྲོལ་རིལ་བུའི་སྒྲུབ་ཐབས་ནི།།
བཟང་པོ་དྲུག་དང་འབྲས་བུ་གསུམ། རྩ་བ་བརྒྱད་སོགས་སྨན་སྣ་རྣམས། ཕྱེ་མར་སྐྱེ་བདུན་སྐུ་ཤདང་།། ཨ་མི་ཏ་
སོགས་མྱོང་གྲོལ་གྱི།། དམ་རྫས་སྦྱར་ལ་རིལ་བུ་བྱ།། རིན་ཆེན་སྣོད་བླུགས་བཏགས་གྲོལ་གྱི།། འཁོར་ལོ་ཡོད་ན་དེའི་
སྟེང་བཀབ། དཀྱིལ་འཁོར་དབུས་བཞག་གཟུངས་ཐག་གདགས།། གཞུང་ལྟར་སྐྱབས་སེམས་མཚམས་བཅད་དང་།།
སྤྱན་འདྲེན་དབུ་རུ་བྱིན་འབེབས་བྱ། འཛབ་ཀྱི་སྐབས་སུ་སྤྱི་སྒོས་ཀྱི།། འཛབ་སྒོམ་གཞུང་ལྟར་བརྗོད་པའི་མཐར།།
ཁྱད་པར་ཐུགས་སྲོག་སྔགས་ཕྲེང་ལས། འོད་ཟེར་ལྕགས་ཀྱུ་ལྟ་བུ་འཕྲོས། དབྱིངས་
བཞུགས་མཆོད་ཅིང་ཐུགས་རྒྱུད་བསྐུལ།། རྩ་གསུམ་རྒྱལ་བ་སྲས་བཅས་ཀྱི།། སྐུ་
གསུང་ཐུགས་ཀྱི་བྱིན་རླབས་རྣམས།། བུང་བས་རྩི་བཅུད་བསྡུད་པ་བཞིན། ཐིག་
ལེ་དཀར་དམར་མཐིང་གསུམ་ནི། གྲངས་མེད་བསྡུས་ནས་རིལ་བུར་ཐིམ།། སླར་
ཡང་སྔར་བཞིན་འོད་ཟེར་འཕྲོས། ཁམས་གསུམ་སེམས་ཅན་ཐམས་ཅད་ཀྱི།། སྡིག་
སྒྲིབ་བག་ཆགས་ཀུན་སྦྱངས་ནས།། བརྟན་གཡོ་གཉིས་ཀྱི་བཅུད་བསྡུས་ཏེ། རིལ་
བུ་རྣམས་ལ་སིབ་སིབ་ཐིམ།། ཟག་མེད་ཡེ་ཤེས་སྤྲིན་དཔུང་འཁྲིགས།། དངོས་
གྲུབ་རྣམས་གཉིས་བདག་གིས་ཐོབ། སླར་ཡང་སྣོད་བཅུད་དག་ཞིང་གསལ།།
དྭངས་བཅུད་ཀུན་བསྡུས་བདུད་རྩིའི་རྒྱུན།། དཔག་མེད་བབས་ནས་རིལ་བུར་
ཐིམ།། ཚེ་དང་ཡེ་ཤེས་འཁྱིལ་པར་བསམ། ། ། ཞེས་སྤྱི་སྒོས་ཀྱི་འཛབ་རྣམས་བགྲང་ལ་གཟུངས་
ཐག་ནས་ཧ་གདབ་ཅིང་། སྐབས་སུ་བྱིན་འབེབས་བྱའོ། །གཞན་ཡང་དབྱངས་གསལ་རྟེན་འབྲེལ་སྙིང་པོས་
བྱིན་རླབས་བྱའོ། །ཚོགས་ཀྱི་འཁོར་ལོ་བསྐོར་བ་སོགས་གཞུང་ལྟར་རོ། །དེ་ལྟར་བསྒྲུབས་པས་རིལ་བུ་འཕེལ་
0f



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བ་དང་། འཕུར་བ་དང་། འོད་ཟེར་འཕྲོ་བ་དང་། དྲི་བཟང་འཐུལ་པ་ལ་སོགས་རྨིས་ལྟས་བཟང་པོ་འབྱུང་
ངོ༌། །དེ་ལྟ་བུའི་རིལ་བུ་ཁ་ལ་རེག་པས་མངོན་འཚང་རྒྱ། ལུས་ལ་བཏགས་པའི་ནད་གདོན་ཞི་ཞིང་སྡིག་
སྒྲིབ་དག །སྡེ་བརྒྱད་ཀྱིས་གནོད་པས་མི་ཚུགས་ཤིང་། མཚོན་གྱིས་མི་འཇིག །ཉམས་རྟོགས་འཕེལ་བ་སོགས་
འབྱུང་ངེས་སོ། །ཞེས་པ་འདི་འང་ཤར་རྫའི་བྱ་བྲལ་དྲི་མེད་སྙིང་པོས་སྦྱར་བས་འགྲོ་ཀུན་འཆི་ཁར་གྲོལ་ནས་
སངས་རྒྱས་པའི་རྒྱུར་གྱུར་ཅིག །ཐ་ཚན་མུ་ཙུག་སྨར་རོ།། དགེའོ།།
102



ནམ་མཁའ་མཛོད་ཀྱི་སྒྲུབ་སྐོར།
ཡང་ཟབ་ནམ་མཁའ་མཛོད་ཆེན་ལས།
ལས་བཞིའི་མཁའ་འགྲོའི་དམིགས་རིམ་བཞུགས།
༄༅།། ཀུན་ཏུབཟང་མོའི་སྐུ་ལ་གུ་དུན་ཧྲུན། ལས་བཞི་མཁའ་འགྲོའི་དམིགས་རིམ་ལཀ གཞུང་ལྟར་མཁའ་འགྲོ་ཀྱེ་མའི་
བསྙེན་པ་ཡན་རྫོགས་ནས། ལས་བཞིའི་མཁའ་འགྲོ་རྣམས་ལས། ཞི་བའི་མཁའ་འགྲོ་འོད་ལྡན་འབར་མའི་བསྙེན་
པའི་དམིགས་རིམ་ནི། བདག་ཉིད་ཀྱེ་མ་འོད་མཚོ་བསྐྱེད།། ཐུགས་ཀའི་མ༔ ལས་འོད་
འཕྲོས་པས།། ཞི་བའི་མཁའ་འགྲོ་འོད་འབར་མ།། དཀར་མོ་ཞལ་གཅིག་ཕྱག་
གཉིས་པ།། ཕྱག་ན་བདུད་རྩིའི་བུམ་པ་བསྣམས།། གྲངས་མེད་ནམ་མཁའ་གང་
བ་ཡིས། ཞལ་ནས་ཞི་བའི་སྔགས་སྒྲོགས་ཤིང་།། བདག་སོགས་སེམས་ཅན་མ་ལུས་
ཀྱི། སྤྱི་བོའི་གཙུག་ནས་ཁྲུས་བྱས་པས།། དུས་གསུམ་བསགས་པའི་ལས་སྒྲིབ་
ཀུན།། དུད་ཁུ་སོལ་ཁུའི་རྣམ་པ་རུ།། དག་ནས་དབང་ཆེན་ས་གཞིར་ཐིམ།། སྣོད་
བཅུད་མཁའ་འགྲོའི་ཞིང་དུ་བསམ། ལ སྔགས་བཟླའོ།། རྒྱས་པའི་མཁའ་འགྲོའི་དམིགས་རིམ་ནི།
བདག་ཉིད་ཀྱེ་མ་འོད་མཚོ་བསྐྱེད།། ཐུགས་ཀའི་མ༔ ལས་འོད་འཕྲོས་པས།། རྒྱས་
པའི་མཁའ་འགྲོ་བསྐལ་བཟང་མ།། དམར་སེར་ཞལ་གཅིག་ཕྱག་གཉིས་པ།། ཕྱག་
ན་འོད་ཞགས་སེར་པོ་བསྣམས། གྲངས་མེད་ནམ་མཁའ་གང་བ་ཡིས། ཞལ་ནས་
རྒྱས་པའི་སྔགས་སྒྲོགས་ཤིང་།། སྣང་སྲིད་སྣོད་བཅུད་ཐམས་ཅད་ཀྱི། ཚེ་བཀྲག་
བསོད་ནམས་དབང་ཐང་ཀུན།། བསྡུས་ནས་བདག་ལ་ཡོངས་སུ་ཐིམ།། ཚེ་དང་ཡེ་
ཤེས་རྒྱས་པར་བསམ། ལ། སྔགས་བཟླའོ། ། དབང་གི་མཁའ་འགྲོའི་དམིགས་རིམ་ནི། བདག་ཉིད་ཀྱེ་
མ་འོད་མཚོ་བསྐྱེད།། ཐུགས་ཀའི་མ༔ ལས་འོད་འཕྲོས་པས།། དབང་གི་མཁའ་
འགྲོ་ཀུན་སྒྲོལ་མ། དམར་མོ་ཞལ་གཅིག་ཕྱག་གཉིས་པ།། ཕྱག་ན་ལྕགས་ཀྱུ་འབར་
13



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བ་བསྣམས།། གྲངས་མེད་ནམ་མཁའ་གང་བ་ཡིས།། ཞལ་ནས་དབང་གི་སྔགས་
སྒྲོགས་ཤིང་དམིགས་བྱ་གཟུགས་ཅན་གཟུགས་མེད་ཀྱི།། རྣམ་ཤེས་དབང་མེད་
བཀུག་ནས་ནི།། བདག་ལ་ཡོངས་སུ་ཐིམ་པ་དང་། ལྷ་འདྲེ་མི་གསུམ་ཐམས་ཅད་
ཀུན།། བདག་གི་དབང་དུ་འདུས་པར་བསམ། ལ་སྔགས་བཟླའོ། དྲག་པོའི་མཁའ་འགྲོའི་དམིགས་
རིམ་ནི། བདག་ཉིད་ཀྱེ་མ་འོད་མཚོ་བསྐྱེད།། ཐུགས་ཀའི་མ༔ ལས་འོད་འཕྲོས་པས།།
དྲག་པོའི་མཁའ་འགྲོ་སྲིད་པའི་རྒྱལ།། མཐིང་ནག་ཞལ་གཅིག་ཕྱག་གཉིས་
ཕྱག་ན་གྲི་ཁུག་ཐོད་ཁྲག་བསྣམས།། གྲངས་མེད་ནམ་མཁའ་གང་བ་ཡིས།། ཞལ་
ནས་དྲག་པོའི་སྔགས་སྒྲོགས་ཤིང་།། བདག་གི་སེམས་ཅན་དོན་བྱ་ཕྱིར།། རྫོགས་
པའི་སངས་རྒྱས་བསྒྲུབ་པ་ལ། བར་དུ་གཅོད་པའི་དགྲ་བགེགས་ཀྱི།། དབང་མེད་
སྲོག་རྩ་གཅོད་ནས་ནི།། རྣམ་ཤེས་མཁའ་འགྲོའི་ཐུགས་ཀར་ཐིམ།། ཕུང་པོ་ཤ་རི་
ཁྲག་མཚོ་བསྐྱིལ།། མཁའ་འགྲོའི་གྲི་གུག་གིས་དཀྲུགས་པས།། ཡེ་ཤེས་བདུད་རྩིར་
གྱུར་ནས་ནི། ཡེ་ཤེས་རྫུ་འཕྲུལ་ལས་ཀྱི་ལྷ།། མཉེས་ནས་ཐུགས་དམ་རབ་བསྐངས་
ཏེ། མཆོག་ཐུན་དངོས་གྲུབ་ཐོབ་པར་བསམ་ལ།། སྔགས་བཟླའོ། ། ཞེས་འདི་ཡང་རྫོགས་
པ་ཆེན་པོའི་དོན་ཉམས་སུ་ལེན་ནས་དབེན་པའི་རི་སུལ་དུ་འགྲིམ་པའི་རྣལ་འབྱོར་པའི་ལས་བཞི་ལྷུན་གྱིས་
གྲུབ་པའི་ཕྱིར་དུ། ཤར་རྫའི་བྱ་བྲལ་བཀྲ་ཤིས་རྒྱལ་མཚན་གྱིས་བཀོད་པས། འགྲོ་ཀུན་བསམ་པའི་འདོད་
དོན་འགྲུབ་ནས་ཚེ་གཅིག་སངས་རྒྱས་འཐོབ་པའི་རྒྱུར་གྱུར་ཅིགཐ་ཚན་མུ་ཙུག་སྨར་རོ།། དགེའོ།། དགེའོ།
དགེའོ།།
10



ནམ་མཁའ་མཛོད་ཀྱི་སྒྲུབ་སྐོར།
ཡང་ཟབ་ནམ་མཁའ་མཛོད་ཆེན་ལས། སྲིད་པའི་རྒྱལ་མོའི་
གསང་སྒྲུབ་དགྲ་སྲོག་གཅོད་པའི་སྤུ་གྲི་ཞེས་བྱ་བ་བཞུགས།
༄༅།། ཀྲོ་ཏ་མ་མཝང་ལ་གུ་དུན་ཧྲུན། སྲིད་པ་རྒྱལ་མོ་གཙོ་འཁོར་གྱི་གསང་བའི་སྒྲུབ་པ་དགྲ་སྲོག་གཅོད་པའི་སྤུ་གྲི་
ཞེས་བྱ་བ་བསྟན་པ་ལ་དུར་ཁྲོད་གནས་སམ་སྒྲུབ་གནས་རྙིང་པའམ་ས་གཙང་ཡིད་འོང་དུ། དཀྱིལ་འཁོར་དབུས་སུ་
གྲུ་གསུམ་མཐིང་ནག་ལ་ཛ༔ ལྗང་ནག་དང་། ཟླ་གམ་དམར་པོ་གསུམ་གྱི་གཡས་སུ་སྦྱོ༔ དམར་ནག་དང་༔ གཡོན་དུ་
མ༔ མཐིང་ནག་དང་། མདུན་དུ་མནག་མོ་རྣམས་ཁྲག་མཚོ་བྲིས་པའི་དབུས་སུ་བཀོད། དེའི་ཕྱི་རིམ་འཁོར་ལོ་རྩིབས་
བཞི་ནག་པོ་བྱ་ལ་གཡས་སུ་སྦྱོ༔ དང༌
། རྩིབས་གསུམ་ལ་ཙ ༔ རེ་རེ་བྲི། ཕྱི་རིམ་སྒོ་རྩིགས་ལ་སོགས་སྤྱི་མཐུན་དུ་
བྱ་ལ། སྟེང་དུ་དར་ནག་གི་གུར་ཕུབ། གཟེར་བུ་ལྟར་རྟེན་རྫས་དགོས་སོ་འཚལ་རྣམས་བཀོད། མཆོད་ཚོགས་དང་
སྨན་རཀ་ཕུན་སུམ་ཚོགས་པར་བསག ལྷོ་ནུབ་ཏུ་གྲུ་གསུམ་ནང་དུ་དམིགས་བྱའི་ལིང་ག་བྲིས་ལ་བཅུག རོ་རས་ཀྱི་
གུར་དབུབ། དགྲ་རྫས་སོགས་སྤྱི་མཐུན་དུ་ཚང་བར་བྱའོ། །དེ་ནས་ཡི་དམ་གྱི་བསྙེན་པ་གྲུབ་ནས་འདིར་འཇུག་པ་ལ་
ཐོག་མར་མཚམས་བཅད་པ་ལ། བདག་ཉིད་མཁའ་འགྱིང་འབར་བ་བསྒོམས་ལ། བསྭཱ། གསང་ཆེན་འབར་
བའི་དཀྱིལ་འཁོར་འདིར།། འདུ་བའི་ཁྲོ་ཚོགས་མ་གཏོགས་པར།། བགེགས་ཞེས་
བྱ་བའི་ལོག་པའི་སྡེ།། གཅིག་ཀྱང་རྒྱུ་བའི་ས་མེད་ཀྱི།། གལ་ཏེ་གླགས་ལྟའི་རིགས་
ཡོད་ན།། ཐུགས་རྗེའི་དྲག་ཚད་མེ་མཚོན་ཐོག །འཁྲུགས་པས་གདོན་ཚོགས་སྐད་
ཅིག་བསྒྲལ།། དེ་བས་མ་འདུག་ཕྱིར་དེངས་ཤིག །བསོ་ཨཱི་ཀྲོ་ཏ་མུ་མར་ཙཀྲ་ནེ་རཾ་
གནོད་བྱེད་ཨུ་ཙ་ཏ་ཡ་ཕཊ	ཞེས་ཡུངས་ཀར་བྲིམ་མོ། གཉིས་པ་བསྐྱེད་རིམ་ནི། ཨ གཞིའི་ངོ་
བོ་ཉིད་ཀྱི་གནས་ལུགས་མ་རྟོགས་པའི་སེམས་ཅན་རྣམས་ལ་སྙིང་རྗེ་ཚད་མེད་
པར་བསྐྱེད། དེའི་ངང་ནས། བདག་ཉིད་ཁྲོ་བོ་གཙོ་མཆོག་མཁའ་འགྱིང་བསྐྱེད་
པའི་ཐུགས་ཀ་ནས། ཡིག་འབྲུ་ཨ ༔ ཡཾ༔ རཾ མཾ ༔ ཁཾ ༔ ཧཱུྃ༔ འཕྲོས་པ་འོད་དུ་ཞུ་བ་
105



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལས། འབྱུང་བ་རིམ་པར་བརྩེགས་པའི་སྟེང་དུ། ཁྲག་མཚོ་དམར་ནག་འཁྲུགས་
པའི་དབུས་སུ། དུར་ཁྲོད་ཀྱི་གཞལ་ཡས་ཁང་རྒྱ་ཆེ་ལ་དཔང་མཐོ་བར་བསྐྱེད་ལ།
བདག་ཉིད་གཙོ་མཆོག་གི་ཐུགས་ཀ་ནས་ཛལྗང་ནག་ཕར་འཕྲོས་པ། དཀྱིལ་
འཁོར་དབུས་ཀྱི་གྲུ་གསུམ་མཐིང་ནག་ཏུ་བབས་ཏེ། འོད་དུ་ཞུ་བ་ལས་མ་གཅིག་
སྲིད་པའི་རྒྱལ་མོ་སྐུ་མདོག་མཐིང་ནག །ཞལ་གསུམ་ཕྱག་དྲུག་དྲེའུ་དམར་མོ་ལ་
བཅིབས་པ། ཕྱག་དྲུག་གི་གཡས་པ་གསུམ་ན་ཞིང་དབྱུག་རལ་གྲི་ཕུར་བུ་བསྣམ་
པ། གཡོན་པ་གསུམ་ན་གཡུང་དྲུང་ཁ་ཊཾ་བྷན་དྷ་བསྣམས་པ། སྐུ་ལ་དུར་ཁྲོད་
ཆས་རྒྱན་གྱིས་བརྒྱན་པ། དེ་ལ་སྐུ་གསུང་ཐུགས་ལས་སྤྲུལ་པའི་མ་མོ་རྣམས་
དང་། ཡེ་ཤེས་རྫུ་འཕྲུལ་ལས་ཀྱི་མ་མོ་བསམ་གྱིས་མི་ཁྱབ་པས་བསྐོར་བར་བསྐྱེད།
དེའི་ཕྱི་རིམ་ཟླ་གམ་གསུམ་ལ་གཡས་སུ་བྱོ དམར་ནག་འོད་དུ་ཞུ་བ་ལས། སྲིད་
པའི་རྒྱལ་མོ་སྐུ་མདོག་དམར་ནག །ཞལ་གསུམ་ཕྱག་དྲུག་དྲེད་དམར་ལ་བཅིབས་
པ། ཕྱག་དྲུག་ན་མཚོན་ཆ་སྣ་ཚོགས་བསྣམས་པ། དེ་ལ་འཁོར་མ་མོ་སྡེ་བཞི་དང་
རྒྱལ་མོ་རྣམ་གསུམ་ལ་སོགས་རྫོགས་པ་ཆེན་པོའི་བཀའ་སྲུང་རྣམས་ཀྱིས་བསྐོར་
བ། གཡོན་དུ་མ མཐིང་ནག་འོད་དུ་ཞུ་བ་ལས། སྲིད་རྒྱལ་བདེ་འགྲོ་གསང་
ཡུམ་སྐུ་མདོག་མཐིང་ནག །ཞལ་གསུམ་ཕྱག་དྲུག་དྲེའུ་ནག་མོ་ལ་བཅིབས་པ།
ཕྱག་དྲུག་ན་མཚོན་ཆ་སྣ་ཚོགས་བསྣམས་པ། དེ་ལ་མཁའ་ཀློང་དབྱིངས་གསུམ་
གྱི་མ་མོ་རྣམས་དང་གཏེར་བདག་ཡུམ་སྲས་སྡེ་ལྔའི་ལྷ་ཚོགས་ཀྱིས་བསྐོར་བ། གཙོ་
འཁོར་ཐམས་ཅད་དུར་ཁྲོད་ཀྱི་ཆས་རྒྱན་གྱིས་བརྒྱན་པ། མདུན་དུ་མ ནག་མོ་
འོད་དུ་ཞུ་བ་ལས། མ་མོ་སྟག་རེ་རང་སྐུ་མདོག་མཐིང་ནག་ཞལ་གཅིག་ཕྱག་
གཉིས། གཡས་པས་རལ་གྲི་དང་གཡོན་པས་ནད་རྐྱལ་འཛིན་པ། ལྕགས་ཀྱི་སྤྱང་
མོ་ལ་བཅིབས་པ། སྐུ་ལ་དར་ནག་གི་ཐུལ་པ་གྱོན་པ། དེ་ལ་སྲོག་གཅོད་ཤན་པའི་
f06



ནམ་མཁའ་མཛོད་ཀྱི་སྒྲུབ་སྐོར།
མ་མོ་བསམ་གྱིས་མི་ཁྱབ་པས་བསྐོར་བར་བསྐྱེད་དོ། །དེའི་ཕྱི་རིམ་འཁོར་ལོ་རྩིབས་
བཞིའི་གཡས་སུ་སྦྱོལ་མི་བདུད་འབྱམས་པ་ཁྲག་མགོ །ཕྱག་ན་དགྲ་སྟ་ཁ་ཆེན་
བསྣམས་པ། གཡོན་དུ་ཙ ལས་གསང་བཙན་ཧུར་པ་གསོད་རྐྱེན། རྒྱབ་ཏུ་ཙ
ལས་ཆེ་བཙན་དམག་དཔོན་རྒྱལ་པོ། མདུན་དུ་ཙ ༔ ལས་ཨ་བསྲེ་བྲག་བཙན་
རྒྱལ་བ། དེ་དག་ཀྱང་རང་རང་གི་ཆིབས་ཀྱི་སྟེང་ན་སྐུ་བརྗིད་འགྱིང་དང་ལྡན་པ།
ཕྱག་ན་མདུང་དར་རེ་རེ་བསྣམས་པ། བྲག་བཙན་གྱི་ཕྱག་གཡོན་ན་བཙན་བྱ་འུག་
པ་སྤོར་བ། སྟག་རལ་གཡས་ལ་གཟིག་ཤུབས་གཡོན་ན་བཏགས་པ། སྐུ་ལ་དར་གྱི་
འཇོལ་བེར་རེ་རེ་མནབས་པ། འཁོར་དུ་བདུད་དམག་དང་བཙན་དམག་ལ་
སོགས་འཇིག་རྟེན་དྲེགས་པའི་སྡེ་ཚོགས་བྱེ་བ་ས་ཡས་བསྐོར་བ། དེའི་ཕྱི་རིམ་བར་
ཁྱམས་སུ་གཡུང་དྲུང་བོན་གྱི་བསྟན་པ་སྲུང་བའི་བོན་སྐྱོང་ཕོ་མོ་མ་ནིང་གི་སྡེ་
ཚོགས་བྱེ་བ་ས་ཡ་དང་བཅས་པ་བསྐྱེད་དོ། །བདག་ཉིད་གཙོ་མཆོག་གི་ཐུགས་ཀ་
ནས་འོད་ཟེར་ལྕགས་ཀྱུ་ལྟ་བུ་བསམ་གྱིས་མི་ཁྱབ་པ་འཕྲོས་པས། མི་མངོན་པའི་
དབྱིངས་ནས་སྲིད་པའི་རྒྱལ་མོ་གཙོ་འཁོར་དང་བཅས་པ་དང་། བདུད་བཙན་
དྲེགས་པའི་སྡེ་ཚོགས་རྣམས་རང་རང་གི་གནས་ནས་སྤྱན་དྲངས་ཏེ། བསྐྱེད་པ་
རྣམས་ལ་ཐིམ་པས། དེ་དག་ཀྱང་མཐུ་སྟོབས་དང་དྲག་རྩལ་དགུ་འགྱུར་དུ་ལྷགས་
པར་བསམས་ལ། གསུམ་པ་སྤྱན་དྲང་ཞིང་བཞུགས་གསོལ་ནི། སྤོས་དཀར་དང་སི་ལའི་དྲི་ཕྱུང་ལ། རོལ་མོའི་
སྒྲ་དང་བཅས་པས། བསྭཱ། གྲུ་གསུམ་མཐིང་ནག་འབར་བའི་དཀྱིལ་འཁོར་ནས། ། འདོད་
པའི་ཁམས་ལ་དབང་བསྒྱུར་མཐུ་མོ་ཆེ།། མ་གཅིག་སྲིད་པའི་རྒྱལ་མོ་འགྲན་ཟླ་
མེད། གཙོ་འཁོར་སྤྲུལ་པ་བཅས་པའི་དབལ་མོའི་ཚོགས། ལས་བྱེད་བདུད་བཙན་
སྡེ་བཞི་འཁོར་དང་བཅས།། སྔོན་ཚེ་འཆི་མེད་གསང་འདུས་གཤེན་གསུམ་གྱི།།
སྤྱན་སྔར་ཁས་བླངས་དམ་དུ་བཅས་པ་བཞིན།། སྐད་ཅིག་ཐོགས་མེད་མྱུར་མགྱོགས་
10，



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གློག་འགྱུ་བཞིན།། མ་གཡེལ་གསང་བའི་གནས་འདིར་གཤེགས་སུ་གསོལ། དམ་
རྫས་རྟེན་ལ་གཉིས་མེད་བརྟན་པར་བཞུགས།། བསྭོ་མ་མ་ཛ ་གེ་དུ་ཙ་ཏྲི་ས་མ་
ཡ་ཛ་ཛ་ཏིཥྛ་ལྷན། བཞི་པ་ཕྱག་བཤགས་ནི། །ཧོ། ཀུན་བཟང་བདེ་ཆེན་ངང་ཉིད་ལས།།
བསྟན་པ་བསྲུང་ཕྱིར་ཁྲོས་པའི་གར།། བསྒྱུར་མཛད་དབལ་མོ་གཙོ་འཁོར་ལ།། སྒོ་
གསུམ་གུས་པས་ཕྱག་འཚལ་ལོ། །མ་གཅིག་ཐུགས་ལ་འགལ་བ་ཡི།། དམ་ཚིག་
ཉམས་པའི་ལས་བགྱིས་གང་།། སྐུ་གསུང་ཐུགས་ལ་མཐོལ་ལོ་བཤགས།། བསྭོ་མ་
མ་ཛ ༔ གེ་དུ་ཙ་ཏི་གུ་དུན་ཧྲུན། ཨུ་དུག་གཤའ་ཡ་ནི་སྭཱཧཱ། ལྟ་པ་ཕྱི་མཆོད་འབུལ་བ་ནི།
ༀ་གསས་མཁར་ཕྱོགས་མཚམས་བརྒྱད་ནས་མཆོད་འབུལ་མ། གཟུགས་སྒྲ་དྲི་རོ་
རེག་རྒྱུན་བོན་གཏེར་ཚོགས།། མ་གཅིག་ལྷ་མོ་གཙོ་འཁོར་བཅས་ལ་འབུལ།།
ཐུགས་དམ་དགྱེས་པའི་ཚུལ་གྱིས་བཞེས་སུ་གསོལ། བསྭོ་མ་མ་ཛ༔ གེ་དུ་ཙ་ཏྲི་ཟུར་
ནམ་དེ་ཤོ་ཧ་ར་སད་སཱཧཱ། དྲུག་པ་ན་ང་མཆོད་འབུལ་བ་ནི བསྲོ་མ་གཅིག་ལྷ་མོ་འཁོར་བཅས་
ལ། གཞན་ཡང་མཆོད་པ་འབུལ་བ་ནི།། འདོད་ཡོན་གཏོར་མ་གཡུ་འབྲང་སྨན།།
ཤ་རི་ཁྲག་མཚོ་རུས་བྲག་སྤུངས། ལྷ་མོ་གཙོ་འཁོར་རྣམས་ལ་འབུལ། བསྟན་
དགྲ་ཉམས་པའི་སྲོག་རྩ་ཆོད།། བསྭོ་མ་མ་ཛ་གེ་དུ་ཙ་ཏྲི་བྷ་ལིང་ཏ་ཁཱ་ཧི། གཡུ་
འབྲང་བདུད་རྩི་མང་ས་རཀྟ་ཀེང་རུས་ཁ་ཁ་ཁཱ་ཧི། བདུན་པ་བསྙེན་པ་ལ་འཛབ་བསྒོམ་པ་ནི།
བདག་ཉིད་གཙོ་མཆོག་མཁའ་འགྱིང་བསྒོམ། མདུན་དུ་སྲིད་པའི་རྒྱལ་མོ་བསྐྱེད་
པའི་ཐུགས་ཀར་ཉི་མའི་གདན་ལ་ཛ ལྗང་ནག་ལ་བཟླས་པའི་སྙིང་པོ་གཡས་སུ་
འཁོར་བར་བསམ། དེ་ལས་འོད་ཟེར་ཡར་འཕྲོས་པས་དབྱིངས་བཞུགས་ཀྱི་ཐུགས་
རྒྱུད་བསྐུལ་ནས། སྐུ་གསུང་ཐུགས་ཀྱི་བྱིན་རླབས་བསྡུས་ཏེ་བདག་དང་མདུན་
བསྐྱེད་ལ་ཐིམ། ཕར་འཕྲོས་པས་སེམས་ཅན་གྱི་སྒྲིབ་པ་སྦྱངས་ནས་སྣང་ཁམས་
ཁྲོ་མོའི་སྐུ་རུ་གྱུར་ཏེ་འཛབ་སྒྲ་དི་རི་རི་སྒྲོགས་པར་བསམ་འོད་ཟེར་ཚུར་འདུས་
108



ནམ་མཁའ་མཛོད་ཀྱི་སྒྲུབ་སྐོར།
པས་བདག་རྒྱུད་ཀྱི་སྒྲིབ་གཉིས་སྦྱངས་ནས་དངོས་གྲུབ་རྣམ་གཉིས་ཐོབ། ཡང་
འོད་ཟེར་ཕར་འཕྲོས་མདུན་བསྐྱེད་ལ་ཕོག་པས་མཐུ་སྟོབས་དྲག་རྩལ་དགུ་འགྱུར་
དུ་ལྷགས་ནས་རྣམ་བཞིའི་ལས་ཚོགས་ཡིད་བཞིན་དུ་གྲུབ་པར་བསམ་ལ། བསྙེན་
སྔགས་ནི། བསྭོ་མ་མ་ཛ མུ་ཡེ་ཐུན་སྦྱོ༔ རམ་ཐུན་སྦྱོ ཨ་དཀར་མུ་ཡེ་ཤག་ཐུན་ཕྱོགས་
ཐུན་བྱོ རྟགས་མ་བྱུང་བར་དུ་བཟླའོ། ། འབོད་པའི་སྔགས་ནི། བསྭཱ་ཨཱི་ཛཱ་ལ་ཉེ་ལོ་ཡོ་ཏྲམ་ཐུན་
བྱོ༔ མ་མ་ར་ཡ་ཛ་ཛ༔ རྟགས་དང་བསྟུན་ལ་བཟླའོ། །སྒྲུབ་པའི་སྔགས་ནི། ཨོཾ་རག་མོ་ཛྭ་ལ་
རཾ་རྦད་བྱོ༔ ཏྲི་པ་ཙ་ལ་ཨ་ཤུག་མེ་རྦད་བྱོ༔ རྦད་པའི་དུས་སུ། དགྲ་ལ་ཧཱུྃ༔ ཞེས་འདོག་
པ། གྲུབ་རྟགས་མ་བྱུང་བར་དུ་བཟླའོ། །བསད་སྔགས་ནི། ཨོྃ་ཉེ་ལོ་ཡོ་དགྲ་བགེགས་ལ་ཐུན་སྦྱོ༔
ཅད་ཐུན་སྦྱོ ཤོ་རག་ཤ་ཐུན་སྦྱོ༔ དགྲ་བགེགས་ཀྱི་སྙིང་ལ་ཐུན་བྷྱོ༔ སྤུ་ཐུན་
ཙྩོ དགྲ་བགེགས་ཀྱི་སྲོག་རྩ་རྦད་། སྲོག་རྩེ་ཐུམ། སྲོག་ཙ་མུག །སྙིང་ལ་ཐུན་
8 འདིའི་སྐབས་སུ་ཐུན་རྡེག་གོ །རྟགས་འབྱུང་བའོ། །གཙོ་མོ་གཅིག་བུ་བསྒྲུབ་པས་གཞན་མ་སྒྲུབ་ཀྱང་འགྲུབ་
པར་འགྱུར་ཏེ། མ་མོ་གཞན་རྣམས་གཙོ་མོ་དང་ངོ་བོ་གཅིག་པའི་ཕྱིར་དང་། ལས་བྱེད་སྡེ་བཞི་ཡང་གཙོ་མོ་སྒྲུབ་
པའི་ཤུགས་ལས་དབང་དུ་འདུས་ཤིང་བཀའ་ལ་ཉན་པའོ། །གཞན་ཡང་འཁོར་གྱི་བསྙེན་འཛབ་དང་། དྲག་པོའི་
ལས་རྩོམ་དགོས་ཚེ། གནད་ལ་དབབ་པའི་མན་ངག་གཞན་དུ་གསལ་ལོ། །འཛབ་བསྟོད་ནི། བསོ་གྲུ་གསུམ་
མཐིང་ནག་འབར་བའི་དཀྱིལ་འཁོར་གྱི།། མ་གཅིག་སྲིད་པའི་རྒྱལ་མོ་འགྲན་ཟླ་
མེད།། གཙོ་འཁོར་སྤྲུལ་པ་བཅས་པའི་ཚོགས་རྣམས་ལ།། སྙིང་པོ་འཛབ་ཀྱི་འཕྲོ་
འདུའི་མཆོད་པ་འབུལ། གང་ལ་བྱ་བའི་ལས་རྣམས་གྲུབ་པར་མཛོད།། བརྒྱད་པ་སྐུ་
བསྟོད་ཅིང་ལས་བཅོལ་བ་ནི། གཏོར་མ་དང་སྨན་རག་མཆོད། ཚིལ་ཆེན་གྱི་དུད་པ་བཏང་ལ་འདི་སྐད་དོ། །བསྭཱ།
ཁྲག་མཚོ་དམར་ནག་འཁྲུགས་པའི་ཀློང་དཀྱིལ་གྱི། བམ་ཆེན་གསར་རྙིང་བརྩིགས་
པའི་གསས་མཁར་ན།། མ་གཅིག་སྲིད་པའི་རྒྱལ་མོ་འགྲན་ཟླ་མེད།། མཐིང་ནག་
ཞལ་གསུམ་ཕྱག་དྲུག་ཁྲོས་པའི་ཚུལ།། ཞལ་གསུམ་དུག་གསུམ་འདུལ་ཕྱིར་དཀར་
109



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དམར་མཐིང། ཞལ་གདངས་མཆེ་གཙིགས་དྲག་པོའི་རྐན་སྒྲ་བརྡེབ།། ཕྱག་དྲུག་
རྒྱུ་དྲུག་རྩད་གཅོད་མཚོན་ཆ་བསྣམས།། དུག་ལྔ་རྩད་གཅོད་དུར་ཁྲོད་ཆས་ཀྱིས་
བརྒྱན། ཞབས་ནི་བརྐྱང་བསྐུམ་དྲེའུ་དམར་མོ་བཅིབས།། རྒྱལ་ཆེན་བཞི་ཡིས་དྲེའུའི་
རྐང་ལག་འདེགས།། གཡས་སུ་བླ་མེད་སྲུང་མ་དྲེད་ཞོན་མ། ཞལ་གསུམ་ཕྱག་དྲུག་
དམར་ནག་ཁྲོས་པའི་ཚུལ། གཡོན་དུ་བདེ་འགྲོ་གསང་ཡུམ་དྲག་པོའི་ཚུལ།། ཞལ་
གསུམ་ཕྱག་དྲུག་དྲེའུ་ནག་མོ་བཅིབས།། མདུན་དུ་སྒྲ་བླའི་རྒྱལ་མོ་ལྕགས་སྤྱང་
བཅིབས། སྲོག་གཅོད་ཤན་པའི་ཚུལ་དུ་དྲག་གཏུམ་འབར།། བཀའ་ཉན་ལས་བྱེད་
སྡེ་བཞི་འཁོར་དང་བཅས།། དམ་རྫས་སྨན་རག་གཏོར་མ་འདི་བཞེས་ལ། གཡུང་
དྲུང་བོན་གྱི་བསྟན་པ་བཤིག་པ་དང་།། བདག་གིས་འགྲོ་ཕྱིར་བྱང་ཆུབ་བསྒྲུབ་པ་
ལ། མི་མཐུན་བར་ཆད་བྱེད་པའི་དགྲ་བགེགས་རྣམས། རྣམ་ཤེས་རྟེན་ལ་བསྟིམ་
ཞིང་མྱུར་དུ་ཁུག །སྲོག་ཆོད་སྙིང་ཕྱུང་ཤ་ཁྲག་དམར་ལ་རོལ།། ལོ་དང་ཟླ་བར་མ་
བཞག་ད་ལྟར་སྒྲོལ། སྔོན་གྱི་ཐ་ཚིག་དམ་ལ་རབ་དགོངས་ལ། མ་གཡེལ་བཅོལ་
པའི་ཕྲིན་ལས་གྲུབ་པར་མཛོད། བསྭོ་མ་མ་ཛ་བྷྱོ གེ་དུ་ཙ་ཏྲི་ས་མ་ཡ་བྷ་ལིང་ཏ་
རཀྟ་ཨ་མྲྀ་ཏ་ཁ་ཁ་ཁཱ་ཧི། ཞེས་བསྐུལ་ལ་གཏོར་མ་འབུལ་ལོ། །ཞེས་པ་འདི་འང་གཡུང་དྲུང་བོན་ཀྱི་
བསྟན་པ་བསྲུང་པའི་ཕྱིར་དང་། རྣལ་འབྱོར་གྱི་དགེ་བའི་བར་ཆད་ཞི་ཞིང་མཐུན་རྐྱེན་སྒྲུབ་པའི་ཆེད་དུ།
ཤར་རྫའི་བྱ་བྲལ་འཇིགས་མེད་དབང་པོས་བྲིས་པ་དགེའོ།། ཐ་ཚན་མུ་ཙུག་སྨྲར་རོ།།
༣10



ནམ་མཁའ་མཛོད་ཀྱི་སྒྲུབ་སྐོར།
བདེ་གཤེགས་འདུས་པའི་སྒྲུབ་པ་ལས།
ཚོགས་མཆོད་རིན་ཆེན་གཏེར་ཆེན་བཞུགས།
༄༅།། བཅུ་དྲུག་པ་ཚོགས་མཆོད་འབུལ་བ་ལ། ཐབས་ཤེས་ཀྱི་རྫས་ལ་སོགས་པའི་ཚོགས་རྫས་ཕུན་སུམཚོགས་པ་བསགས་
ལ། གོང་གི་མཆོད་པ་བྱིན་རླབས་ལྟར་ཚོགས་ཀྱི་སྣོད་བཅུད་བྱིན་རླབས་བྱ་ལ་ལྷ་ཚོགས་སྤྱན་དྲང་བ་ནི། ཧཱི མི་
མངོན་དབྱིངས་ཀྱི་ཕོ་བྲང་ནས།། བླ་མ་ཡི་དམ་མཁའ་འགྲོའི་ཚོགས།། ཞལ་ཟས་
ཚོགས་ཀྱི་འཁོར་ལོ་ལ། བདག་ཅག་མོས་པས་སྤྱན་དྲངས་ན།། མྱུར་མགྱོགས་གློག་
ལྟར་འཁྱུག་སྟེ་གཤེགས།། ཐུགས་རྗེ་ཉི་ལྟར་གསལ་ཏེ༑ །བྱིན་རླབས་སྤྲིན་ལྟར་གཡོ་
སྟེ་ །དངོས་གྲུབ་ཆར་ལྟར་དབབ་སྟེ༔ །ཚོགས་ཁང་གནས་འདིར་བྱོན་ནས་ཀྱང་།།
བདག་ལ་བྱིན་གྱིས་རློབ་ཏུ་གསོལ། ཨ་ཨཱ ་ཧཱུཾ། མུ་ཡེ་ཧ་ར་ར་ཡོ་ཛ༔ དེ་ནས་ཚོགས་ཕུད་
ཚོ་གསུམ་དུ་བཅད་ལ་ཚོགས་ཕུད་དང་པོ་སྦྱོར་སྒྲོལ་སྤར་གསུམ་གྱི་རང་བཞིན་དུ་འབུལ་བ་ནི། ཨ་ཨཾ་ཧཱུཾ།
བདེ་གཤེགས་ཡེ་ཤེས་ལྷ་རྣམས་ལ།། ཞལ་ཟས་ཚོགས་མཆོད་འབུལ་བ་ནི། སྟོང་
གསུམ་ཚོགས་ཀྱི་སྣོད་དུ་སྦྱར།། ཁམས་གསུམ་ཚོགས་ཀྱི་བཅུད་དུ་བསྒྲལ། དུག་གསུམ་
ཡེ་ཤེས་གནས་སྤར་ཏེ།། སྲིད་གསུམ་ཚོགས་ཀྱི་མཆོད་པ་འབུལ།། བདག་ཅག་ས་
གསུམ་སྒྲོལ་སྦྱོང་སྟེ། མཐར་ཕྱིན་ས་ལ་བཀོད་མཛད་གསོལ།། ག་ན་ཙཀྲ་མུ་ཡེ་ཁཱ་
ཧི། བར་པ་མཆོད་པ་འབུལ་བ་ནི། ཧོ་དཀྱིལ་འཁོར་ཡེ་ཤེས་ལྷ་རྣམས་ལ། རྟོག་པའི་སྒྲིབས་
སྐྱེམས་མི་མངའ་ཡང་།། བདག་ཅག་ཚོགས་གཉིས་རྫོགས་པའི་ཕྱིར།། ཐབས་དང་
ཤེས་རབ་མྱོང་གྲོལ་རྫས། བཟའ་བཅའ་བཏུང་དང་བགོ་ལ་སོགས།། ཞལ་ཟས་མང་
སྦྱོར་ཚོགས་མཆོད་འབུལ།། བསོད་ནམས་ཡེ་ཤེས་ཚོགས་རྫོགས་ནས།། ཟད་མེད་
གཏེར་ལ་ལོངས་སྤྱོད་གསོལ།། ཟུར་ནམ་དེ་ཤོ་ཧ་ར་སད་སཱཧཱ ཐ་མ་བཤགས་པ་དང་
8



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཆབས་གཅིག་ཏུ་འབུལ་བ་ནི། ན་མོ། །དཀྱིལ་འཁོར་ཡེ་ཤེས་ལྷ་རྣམས་དགོངས།། བདག་
ཅག་ཐོག་མ་མེད་པ་ནས། མ་རིག་འཁྲུལ་པའི་དབང་གྱུར་པས།། གཉིས་འཛིན་
རང་ཁའི་ལས་སྤྱོད་ཀྱིས། ཡེ་ཤེས་ལྷ་ལ་འགལ་བ་བཤགས།། དག་ཚང་མཆོག་གི་
དངོས་གྲུབ་སྩོལ།། ཨུ་དུག་་ཡ་ནི་སཱཧཱ༔ ཞེས་པས་ཚོགས་མཆོད་འབུལ་ལོ།། བཅུ་བདུན་པ་ཕུར་
གདབ་ནི། ཕུར་པ་ཐོགས་ལ་ལིངྒ་བསྒྲལ་ཏེ་འདི་སྐད་དོ། ང་ནི་བདག་མེད་བོན་གྱི་སྐུ་ འཁོར་
འདས་ཀུན་གྱི་རྒྱལ་པོ་ཡིན། ང་ཡི་ཐུགས་ཉིད་ཀློང་ཡངས་ནས།། རིག་པ་ཡེ་ཤེས་
ཕུར་པ་བྱུང་། བཏབ་ནི་བདག་འཛིན་སྙིང་ལ་བཏབས།། སྲིད་གསུམ་སེམས་ཅན་
གདར་ཤ་གཅོད།། དངོས་པོ་མཚན་མའི་ལིངྒ་ལ།། དངོས་མེད་རང་བྱུང་ཕུར་པ་
བཏབས། ཁམས་གསུམ་འཁོར་བའི་རྟེན་གནས་བཤིག །ཕུང་ཁམས་སྐྱེ་མཆེད་
ལིངྒ་ །བྱང་ཆུབ་སེམས་ཀྱི་ཕུར༔ །ཉོན་མོངས་བདུད་བཞི་རྩ་ནས་བཅད།། ཀུན་
བརྟགས་མ་རིག་ལིངྒ༔ །ཡེ་ཤེས་རང་གསལ་ཕུར༔ འཁོར་བ་མི་གནས་དབྱིངས་སུ་
བསྒྲལ།། འཁྲུལ་རྟོག་བགེགས་རིགས་རྡུལ་དུ་རློག །བསྭོ་ཨཱི་རྨི་ཏྲི་མ་ར་ཡ་རྦད།
ཅེས་པས་ལིངྒ་བསྒྲལ་ལ་བསྟབ་པ་ནི།། ཧོ་དཀྱིལ་འཁོར་ལྷ་ཚོགས་ཞལ་ཕྱེས་ཤིག །ཉམས་
པའི་དུག་གསུམ་རྟེན་བཅས་བསྟབ། སྟོང་ཆེན་བོན་ཉིད་དབྱིངས་ཀློང་དུ།། སྣང་
སྲིད་མཚན་མའི་བོན་རྣམས༔ །བདག་མེད་ཡེ་ཤེས་ཁྲོ་ཞལ་དུ།། བདག་འཛིན་
ཉོན་མོངས་རྟོག་ཚོགས༔ །ལྟ་བ་ཟ་བྱེད་ཞལ་ཁ་རུ། མཚན་མའི་བྱུང་ཚོར་གཟུང་
འཛིན༔ །ཨ་ཨཱ་ཧཱུཾ་མཾ་ས་རཀྟ་ཀིཾ་ནི་རི་ཏི་ཁ་རཾ་ཁཱ་ཧི༔ ཞེས་པས་བསྟབ་བོ། །བཅོ་བརྒྱད་པ་
དངོས་གྲུབ་ཞུ་ལན་ནི། ཨེ་མ་ཧོ། གཡུང་དྲུང་སློབ་དཔོན་བདག་ལ་དགོངས། འདི་ནི་
བླ་མེད་གསང་བའི་རྫས། མཆོག་དང་ཐུན་མོང་དངོས་གྲུབ་འབྱུང་། འཛིན་རྟོག་
མེད་པར་བཞེས་སུ་གསོལ། ཞེས་པའི་ལན་དུ་འདི་སྐད་གསུངས། ཨེ་མ་ཧོ། ཡོན་ཏན་རྒྱུན་
འབྱུང་དངོས་གྲུབ་བཅུད། ཟག་མེད་ཡེ་ཤེས་ཆེན་པོའི་གཏེར།། བདག་གིས་བླང་
112



ནམ་མཁའ་མཛོད་ཀྱི་སྒྲུབ་སྐོར།
ནས་རོལ་པར་བྱའོ། །ཨ་ལ་ལ་ཧོ་ཨེ་མ་ཧོ། ཞེས་པས་བླང་ལ་རོལ་པར་བྱའོ། །དེ་ནས་ཚོགས་ཀྱི་ལྷག་
མ་བསྔོ་བ་ནི། ཨོཾ་འདོད་པ་ཀུན་འབྱུང་ཚོགས་ལྷག་འདི།། ལྷག་སྡུད་མ་བཞིས་ཕྱོགས་
བཞིར་ཁྱེར།། དམིགས་མེད་འགྲོ་བ་ཡོངས་ལ་སྦྱིན།། ཕམ་རྒྱལ་མེད་པར་ཀུན་ཐོབ་
ནས།། འདོད་པའི་སྣང་བ་ཚིམས་གྱུར་ཏེ། བླ་མེད་འབྲས་བུ་མཆོག་ཐོབ་ཤོག །ༀ་
ཨ་ཐ་ནི་སུ་ཏྲེ་དུ་ཡེ་སྭཱཧཱ དེ་ནས་སྨོན་ལམ་གདབས་པ་ནི། ཧོ་རྒྱལ་བ་ཞི་ཁྲོའི་ལྷ་ཚོགས་
རྣམས།། མཆོད་ཅིང་བསྒྲུབས་པའི་བསོད་ནམས་ཀྱིས། བདག་དང་མཐའ་ཡས་
སེམས་ཅན་རྣམས།། སྒྲིབ་བྱང་ཚོགས་གཉིས་རྫོགས་པར་ཤོག །སྒྲིབ་བྱང་ཚོགས་
གཉིས་རབ་རྫོགས་ནས།། འབྲས་བུ་སྐུ་གཉིས་མཆོག་ཐོབ་ཤོག ། ཅེས་པས་སྨོན་ལམ་
བཏབས་དམིགས་མེད་ཡེ་ཤེས་ཀྱི་རྒྱས་གདབ་པོ། དངོས་གཞི་བསྒྲུབ་པའི་བོན་བཅོ་བརྒྱད་རྫོགས་སོ།།
13



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་ཟབ་ནམ་མཁའ་མཛོད་ཆེན་ལས།
ཚོགས་བསྡུས་ཚོགས་གཉིས་མཛོད་ཁང་བཞུགས་སོ།།
༄༅།། རིན་ཆེན་གསུམ་ལ་གུ་དུ་ན་ཧྲུན། ཞི་ཚོགས་ཁྲོ་ཚོགས་སྙིང་ཚོགས་དང་། བམ་ཚོགས་ལ་སོགས་བརྒྱ་སྟོང་
ཁྲི། འབུམ་དང་འདོད་ཡོན་རྣམ་ལྔ་སོགས།། ཞལ་ཟས་ཕུན་སུམ་ཚོགས་པར་བསག །དེ་ནས་སྒྲུབ་གཤེན་དམ་ལྡན་
རྣམས།། ཚོགས་ཀྱི་ལས་ལ་འཇུག་པ་ནི། རཾ་ཡཾ་མཾ། ཨ་ཨཱ་ཧཱུྃ༔ ལན་གསུམ་གྱིས། ཞལ་ཟས་ཚོགས་
ཀྱི་མཆོད་པ་ཡོངས་སུ་གྱུར་པ་ལས། འདོད་ཡོན་ལྔའི་མཆོད་པ་ཡེ་ཤེས་ལྔའི་འོད་
ཟེར་འཕྲོ་བ་ནམ་མཁའི་མཛོད་དང་མཉམ་པས། རྩ་གསུམ་དམ་ཅན་རྒྱ་མཚོའི་
ལྷ་ཚོགས་རྣམས་ཀྱི་ཐུགས་དམ་བསྐངས་ནས། སྒྲུབ་གཤེན་ཀྱི་ཚོགས་གཉིས་རྫོགས་
ཤིང་དམ་ཚིག་ཉམས་པའི་ལས་ངན་བྱང་བར་བསམ་མོ། ཧཱུྃ༔ སྒྲུབ་གཤེན་དད་
པས་སྦྱར་བ་ཡི།། ཞལ་ཟས་ཚོགས་ཀྱི་མཆོད་པ་ལ།། འདོད་ཡོན་རྣམ་ལྔའི་སྤྲིན་
སྤུངས་འཁྲིགས།། ཡེ་ཤེས་ལྔ་ཡི་འོད་ཟེར་འཕྲོ།། བོན་ཉིད་དབྱིངས་དང་མཉམ་
པར་བཤམས།། བླ་མ་ཡི་དམ་མཁའ་འགྲོའི་ཚོགས། ཚོགས་ཁང་གནས་འདིར་ར་
ཡོ་ཛ།། དམ་ཚིག་རྟེན་ལ་ཏིཥྛ་ལྷན།། དངོས་འབྱོར་ཡིད་སྤྲུལ་མཆོད་པའི་རྫས།།
ནམ་ཟུར་མུ་ཡེ་ཧ་ར་ཐིམ།། བདག་དང་ཇི་སྙེད་འགྲོ་ཀུན་གྱིས།། དཀྱིལ་འཁོར་ལྷ་
ལ་གུ་དུན་ཧྲན།། སྡོམ་གསུམ་ཉམས་འགལ་གཤའ་ཡ་ནི།། ལས་ཉོན་སྡུག་བསྔལ་
དགྲ་བགེགས་རྣམས།། ཉ་བོ་འདི་ལ་ཨརྐུ་ཛ །གྱི་གྲན་ཤུ་ནིག་གཟུགས་ཕུང་
འདི།། བྱི་གྲི་སྟི་གྱིས་དུམ་བུར་གཏུབ། ཙཀྲ་མ་ར་ཡཱ་རྦད་རྦད། ཤ་ཁྲག་བདུད་རྩི་
ཚོགས་སུ་སྦྱངས།། དཀྱིལ་འཁོར་ལྷ་ཚོགས་ཞལ་ཁ་རུ།། མཱང་ས་རཀྟ་ཀེང་ཆེན་
རུས། བསྟབ་པོ་ཁ་ཁ་ཁཱ་ཧི་ཧོ། ཉོན་མོངས་དུག་གསུམ་རྩད་ནས་ཆོད།། ཡེ་ཤེས་
114



ནམ་མཁའ་མཛོད་ཀྱི་སྒྲུབ་སྐོར།
རོལ་པའི་ཚོགས་ཆེན་འདིས།། རྩ་གསུམ་དཀྱིལ་འཁོར་ཐུགས་དམ་སྐོང་། བདག་
གི་ལས་སྒྲིབ་ཀུན་བྱང་ནས།། མཆོག་ཐུན་གཉིས་ཀྱི་དངོས་གྲུབ་སྩོལ།། གྷ་ན་ཙཀྲ་
ལ་ཁཱ་ཧི། ཞེས་འགྲོ་མགོན་བློ་གྲོས་ཀྱི་ཞལ་ནས། གསང་སྔགས་ཀྱི་དམ་ཚིག་ཉམས་པ། ཆེ་བ་ཚོགས་འབུམ།
འབྲིང་བ་སྟོང་། ཆུང་བ་བརྒྱ་ལ་སོགས་པས་བཤགས་ལ་གསོ། ཞེས་གསུངས་ཚོགས་འབུམ་ལ་སོགས་བསག་བདེ་རུ་
ཤར་རྫའི་བྱ་བྲལ་བཀྲ་ཤིས་རྒྱལ་མཚན་གྱིས་བརྩམས་པའི་དགེ་བས་དམ་ཚིག་ཉམས་པ་བྱང་བ་ཤོག །དགེའོ།།
རཾ་ཡཾ་མཾ། ཨ ཨཱ་ཧཱུྃ། ཨཱི་འཕྲོ་འདུ་ལོངས་སྤྱོད་ཚོགས་ཀྱི་དཀྱིལ་འཁོར་དུ།། ཅི་
ལྟར་འཚོགས་པ་ཡོ་བྱད་རྒྱུ་ཡི་ཚོགས། ཆོ་འཕྲུལ་སྣ་ཚོགས་རོལ་པ་སེམས་ཀྱི་ཚོགས།
སྟོང་གསུམ་རླུང་མདོགས་ཁུ་བ་རྩིགས་མར་བཅས།། སྦྱང་སྤེལ་བདུད་རྩི་ཚོགས་
སུ་བྱིན་གྱིས་བརླབས། དབྱིངས་ཤེས་མཁའ་ཀློང་ཐབས་ཤེས་གཉིས་སུ་མེད། ཡུལ་
དབང་ལྷ་དང་སྐྱེ་འགྲོ་གཉིས་མེད་སྦྱར། མ་སྦྱོར་ལོག་པའི་རྟོག་པ་ཀུན་བསྟིམས་
ནས།། ཐུགས་རྗེ་ཁྲོས་པའི་དབལ་གྱིས་བསྒྲལ་ནས་ཀྱང་། འདོད་པའི་ལོངས་སྤྱོད་
རྫུ་འཕྲུལ་ལྷ་ལ་བསྟིམས།། ཉམས་ཆགས་འགལ་འཁྲུལ་གདུང་ཚིག་སྔགས་ཀྱིས་
བཤགས། མཚན་མ་ཟ་བྱེད་ཞལ་དུ་གདུག་པའི་རྣམ་རྟོག་བསྟབ། བག་ལ་ཉལ་
བའི་ལོག་འདྲེན་དབྱིངས་སུ་སྒྲོལ། ཨ་ཨཱ་དཀར་ས་ལེ་འོད་ཨ་ཡང་ཨཾ ་འདུ །སྐྱབས་
གནས་བླ་མ་ཡི་དམ་མཁའ་འགྲོའི་ལྷ་ཚོགས་ལ།། ཞལ་ཟས་ལོངས་སྤྱོད་ཚོགས་ཀྱི་
མཆོད་པ་འབུལ།། ཐུགས་རྗེའི་བྱིན་གྱིས་རློབས་ལ་བཞེས་སུ་གསོལ། མཉེས་རབ་
དམ་པའི་མཆོག་དང་ལྡན་ནས་ཀྱང་།། ཚེ་དབང་མཐུ་ཡི་དངོས་གྲུབ་སྩལ་དུ་
གསོལ། ཨ ཨཱ ་ཧཱུཾ་མུ་ཡེ་ཧ་ར་སད་ལ་ར་ས་ཡ་ན་ཐིམ་ཐིམ་ཡེ་སྭཱཧཱ། འདི་ནི་སྙན་བརྒྱུད་
རིག་པ་ཅེར་མཐོང་དང་སེམས་ལུང་སྒྲོན་མ་སོགས་རྒྱུད་སྡེ་མང་པོ་ནས་འདི་བཞིན་བྱུང་བ་བཅོས་སླད་མེད་
པར་ཤར་རྫ་པས་བྲིས་ནས་པར་དུ་བཀོད་པ་དགེའོ།།
1 15



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་ཟབ་ནམ་མཁའ་མཛོད་ཆེན་ལས། བཀའ་རྒྱུད་བླ་མ་རྣམས་
ལ་ཚོགས་བརྒྱུད་པ་རྐང་ཐོན་དུ་འབུལ་ཐབས་བཞུགས།
༄༅ན་མོ་ཅི་པར་རད་ཐོ་ཚན་སིདྡྷི་འདུ། མེད་པ་ལྔ་ལྡན་བོན་གྱི་སྐུ། ངེས་པ་ལྔ་ལྡན་གཤེན་ལྷ་འོད། མ་ངེས་
ལྔ་ལྡན་སྤྲུལ་པའི་གར།། བསྒྱུར་མཛད་གཡུང་དྲུང་བོན་མཆོག་གི །གསང་བརྒྱུད་འཛིན་པའི་འཇའ་ལུས་པ།། ཉི་ཤུ་
རྩ་བཞིའི་ཞབས་ལ་འདུད།། རྣལ་འབྱོར་སྒྲིབ་གཉིས་སྦྱོང་བ་དང་། བསོད་ནམས་ཡེ་ཤེས་ཚོགས་རྫོགས་ཕྱིར།། བཀའ་
རྒྱུད་འཛིན་པའི་བླ་མ་ལ།། ཚོགས་ཀྱི་མཆོད་པ་འབུལ་བ་ལ། སྨན་འབྲུ་མེ་ཏོག་ཚོགས་ཕུད་དང་།། འདོད་ཡོན་ཕུན་
སུམ་ཚོགས་པར་བཤམ། རྣལ་འབྱོར་མོས་གུས་དད་པ་བསྐྱེད།། རོལ་མོ་དབྱངས་བཅས་འདི་སྐད་དོ།། ༧ །
བོན་ཉིད་ཁྱབ་བརྡལ་འོག་མིན་ནས། དབྱིངས་རིག་དབྱེར་མེད་བརྗོད་དུ་མེད།།
རང་བྱུང་སྐྱེ་མེད་ནམ་མཁའ་ལྟར།། སྟོན་མཛད་ཡེ་ཉིད་སྟོན་པ་ལ། ཞལ་ཟས་
ཚོགས་ཀྱི་མཆོད་པ་འབུལ། ༧ མི་གཡོ་རང་གསལ་འོག་མིན་ནས། བློ་འདས་ཀ་དག་
རྫོགས་པ་ཆེ།། གཡོ་མེད་རྒྱ་མཚོའི་འཇིང་ལྟ་བུ།། སྟོན་མཛད་ཐུགས་རྗེའི་སྟོན་པ་
ལ།། ཞལ་ཟས་ཚོགས་ཀྱི་མཆོད་པ་འབུལ།། ༧ བདེ་ཆེན་ལྷུན་གྲུབ་འོག་མིན་ནས།།
མཐའ་བྲལ་རྟོག་མེད་ཆེན་པོའི་དོན།། ཀུན་ཁྱབ་ནམ་མཁའི་དབྱིངས་ལྟ་བུ།། སྟོན་
མཛད་སྤྲུལ་པའི་སྟོན་པ་ལ།། ཞལ་ཟས་ཚོགས་ཀྱི་མཆོད་པ་འབུལ།། ༧ ཕྱ་ཡུལ་
གསེར་སྟེང་འོག་མིན་ནས། སྟོང་གསལ་དབྱེར་མེད་ངོ་བོ་ཉིད།། མཁའ་ལ་ཉི་
ཤར་ལྟ་བུ་རུ། སྟོན་མཛད་རིག་པའི་སྟོན་པ་ལ། ཞལ་ཟས་ཚོགས་ཀྱི་མཆོད༔ ༧ བར་
ལྷ་འོད་གསལ་འོག་མིན་ནས།། རིག་པ་རྩལ་སྣང་གཉིས་མེད་དུ།། ཉི་མ་ཉི་ཟེར་
ལྟ་བུ་རུ།། སྟོན་མཛད་མཁའ་ཡི་སྟོན་པ་ལ།། ཞལ་ཟས༔ ༧ །རྩ་གསུམ་འོད་ཀྱི་འོག་
མིན་ནས། རང་རིག་རང་ཤར་སྒྲིབ་མེད་ཉིད།། སྣང་སེམས་ཆུདང་ཆུ་ཟླ་ལྟར། སྟོན་
116



ནམ་མཁའ་མཛོད་ཀྱི་སྒྲུབ་སྐོར།
མཛད་བར་སྣང་སྟོན་པ་ལ། ཞལ་ཟསt ༧ །གཡུ་སྟེང་ཚལ་གྱི་འོག་མིན་ནས། སྣང་
སྟོང་དབྱེར་མེད་མཐའ་བྲལ་ངང་། འགྱུར་མེད་རི་རབ་ལྟར་བརྗིད་པ།། སྟོན་
མཛད་དབྱིངས་ཀྱི་སྟོན་པ་ལ།། ཞལ་ཟས ༧ །གཡུ་ལུང་ཤེལ་བྲག་འོག་མིན་ན
ན་ནས།།
སྟོང་གསལ་བདེ་བ་ཆེན་པོ་རུ།། སྟོན་མཛད་མཁའ་དབྱིངས་སྟོན་པ་ལ། ཞལ་ཟས་
༧ །ལྷའི་ཡུལ་གསང་བའི་འོག་མིན་ནས།། དགོངས་པ་ཕུལ་དུ་ཕྱིན་པའི་བོན། ཉི་ཤུ་
རྩ་བཞིའི་སྙན་ལམ་དུ།། སྟོན་མཛད་བརྒྱུད་ཁུངས་སྟོན་པ་ལ། ཞལ་ཟས༔ ། རྒྱལ་བ་
དགོངས་བརྒྱུད་དགུའོ། །༧ རྫོགས་ཆེན་ནམ་མཁའི་དབྱིངས་ལྟར་རྟོགས།། ལྟ་སྒོམ་སྤྱོད་
པ་འབྲས་བུ་བཞི། བསམ་གྱིས་མི་ཁྱབ་ལ་ཆེན་བཟླ།། ལྷའི་བོན་ཡོངས་སུ་དག་པ་
ལ། ཞལ་ཟས༑ ༧ །རྫོགས་ཆེན་གར་ཡང་མི་གནས་ཤིང་།། སྣང་བ་སྟོང་པ་ཟུང་
འཇུག་གསུམ།། དམིགས་མེད་དབྱིངས་སུ་ལ་ཆེན་བཟླ།། ཀླུ་བོན་བ་ནམ་སྐྱོལ་པོ་ལ་
ཞལ་ཟས༔ ༧ །རྫོགས་ཆེན་རང་སེམས་སྟོང་པ་ཉིད། སྐུ་གསུམ་གཞན་ནས་ཐོབ་ཏུ་
མེད། རང་སེམས་ངང་དུ་ལ་ཆེན་བཟླ།། མིའི་བོན་ཁྲི་སྡེ་ཟབ་བུ་ལ།། ཞལ་ཟས་
༧ ། རྫོགས་ཆེན་རྒྱ་མཚོའི་གཏིང་ལྟར་རྟོགས།། ཟབ་ཅིང་གཏིང་རིང་གཡོ་མེད་
གནས།། འགྱུར་མེད་དབྱིངས་སུ་ལ་ཆེན་བཟླ།། ཞང་ཞུང་བ་ནམ་སྐྱོལ་པོ་ལ།།
ཞལ་ཟས ༧ ། སྣང་ཚད་སེམས་ཉིད་རོལ་པ་ཤེས། གཟུགས་སྒྲ་དྲན་རྟོག་སྐུ་གསུང་
ཐུགས།། ཡེ་ཤེས་ངང་དུ་ལ་ཆེན་བཟླ།། དེའི་སྲས་ཁྲི་ཤོ་རྒྱལ་བ་ལ། ཞལ་ཟས
འགྲོ་འདུལ་གཤེན་པོ་ལྔའོ། ༧ རང་བྱུང་ཡེ་ནས་མཁའ་ལྟར་གནས།། སྤྲོས་བྲལ་རང་བཞིན་
ཀློང་དུ་འདས།། མི་དམིགས་མཉམ་རྫོགས་ཆེན་པོར་གོ །།བླ་མ་ར་སངས་བསམ་
འགྲུབ་ལ། ཞལ། ༧ །རང་རིག་རང་ཤར་ཉི་མ་ལྟར། ངང་དྭངས་ཆེན་པོ་ཆུ་བོ་ལྟར།།
གཡོ་མེད་རྒྱ་མཚོའི་གཏིང་ལྟར་གོ །བླ་མ་དར་མ་ཤེས་རབ་ལ།། ཞལ་ཟས
༧ །སེམས་ཉིད་ཡེ་ནས་རྩོལ་བསྒྲུབ་བྲལ།། མ་བཙལ་རང་ལ་ལྷུན་གྱིས་གྲུབ།།
17



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འབད་མེད་ངང་དུ་ཡེ་སངས་རྒྱས། དེའི་སྲས་དར་མ་བྷོ་དེ་ལ། ཞལ་ཟས ༧ །དུས་
གསུམ་འཆོར་མེད་འདུ་འབྲལ་མེད། བོན་རྣམས་རང་རིག་ངང་དུ་རྫོགས།། མ་
འོང་མི་འགྲོ་རང་གནས་ཤེས།། བླ་མ་ཞུང་ཞག་ཁྲི་འཕེལ་ལ། ཞལ་ཟས༔ ༧ །རང་
སེམས་སངས་རྒྱས་ངོ་བོ་ཉིད།། རང་ལ་གནས་པས་བཙལ་དུ་མེད།། ཡོན་ཏན་
ཀུན་འབྱུང་ནོར་ལྟར་ཤེས། བླ་མ་མུ་ཡེ་ལྷ་རྒྱུང་ལ། ཞལ་ཟས ༧ །རང་རིག་ཡེ་
ནས་སྐྱོན་དང་བྲལ། སྒྲིབ་མེད་རང་ཤར་རང་གྲོལ་ཉིད། གཉུག་མ་རྒྱུན་ཆད་མེད་
པར་གོ །བླ་མ་རྨ་གཤེན་ལེགས་བཟང་ལ།། ཞལ་ཟས། །མཉམ་མེད་སེམས་དཔའ་དྲུག་གོ ༧
སྟོང་ཉིད་ངོ་བོ་སྐྱེ་འགག་མེད།། རྩལ་སྣང་རང་ཞི་རང་ཡལ་བ། སྒོམ་མེད་
ངང་དུ་དུས་གསུམ་གནས།། དེའི་སྲས་གྱེར་གཤེན་སྟག་ལྷ་ལ། ཞལ་ཟས་ ༧ ། སངས་
རྒྱས་དགོངས་པ་རང་ལ་ཤར།། དུས་གསུམ་རྟག་ཏུ་བོན་སྐུའི་ངང་། འཕོ་འགྱུར་
འཇིག་བྲལ་མེད་པར་རྫོགས། བླ་མ་ར་སངས་གཡུང་དྲུང་ལ། ཞལ༔ ༧ །རང་གི་
སེམས་ཉིད་སྟོང་པ་ལ། བསྒོམ་པ་བྱ་བའི་ཡུལ་མི་རྙེད།། སྒོམ་མེད་ངང་དུ་ཡེངས་
མེད་གནས། བླ་མ་སྲས་ཆེན་གཡུང་འཕན་ལ། ཞལ་ཟས༑ ༧ །སེམས་ཉིད་ངོ་བོ་
སྟོང་པ་ཉིད། སྟོང་པའི་སྙིང་པོ་རང་གསལ་བ། གསལ་སྟོང་དབྱེར་མེད་ཆེན་པོར་
རྟོགས། དེའི་སྲས་དགེ་འབར་དོན་གྲུབ་ལ། ཞལ་ཟས༑ ༧ ། སྤྱོད་དུ་མེད་དེ་རང་
སེམས་ཉིད།། སྤང་བླང་བསལ་བཞག་བྲལ་བར་གནས།། སྣང་སྲིད་སེམས་ཉིད་
རྒྱུན་དུ་ཤེས།། དེའི་སྲས་བླ་མ་དགེ་རྒྱལ་ལ། ཞལ་ཟས ༧ །བྱང་ཆུབ་སེམས་ལ་
དངོས་མཚན་མེད།། ཡེ་ནས་མེད་པ་འདི་ཀ་རང་།། འདི་ཀ་རང་ལ་ཡེངས་མེད་
གནས། དེའི་སྲས་བླ་མ་དགེ་རྒྱལ་ལ།། ཞལ་ཟས༔ ༧ །རང་སེམས་གཞན་དུ་འགྲོ་
མཁན་མེད།། ད་ལྟར་མངོན་སུམ་རང་ལ་ཤར།། ཡེངས་མེད་སངས་རྒྱས་དགོངས་
པར་རྟོགས། བླ་མ་ཞང་ཞུང་རྣམ་རྒྱལ་ལག ཞལ་ཟས ༧ །རང་རིག་ཁ་དོག་དབྱིབས་
18



ནམ་མཁའ་མཛོད་ཀྱི་སྒྲུབ་སྐོར།
མ་གྲུབ།། གཉེན་པོས་བཤིག་ཅིང་དགག་ཏུ་མེད། ཀུན་ཁྱབ་ནམ་མཁའི་དབྱིངས་
ལྟར་རྟོགས། བླ་མ་མུ་རྒྱུང་དཀར་པོ་ལ། ཞལ་ཟས ༧ ཐེག་དགུ་རང་རིག་རྩལ་
དུ་ཤར།། མི་སྤྱོད་མི་སྤངས་ཐུགས་སུ་ཆུད།། དགག་བསྒྲུབ་མི་མཛད་རོལ་པར་
ཤེས། དཔོན་ཆེན་ཧོར་ཏི་ཆེན་པོ་ལ། ཞལ་ཟས། །གྲུབ་ཆེན་རིག་འཛིན་དགུའོ། །༧ ལྟ་བ་
ནམ་མཁའ་ལྟ་བུ་ལ། ལྟ་བྱ་ལྟ་བྱེད་གང་ཡང་མེད། ཡེ་གྲོལ་ངང་ལ་རྟག་ཏུ་གནས།།
གཤེན་ཆེན་དོན་ཀུན་གྲུབ་པ་ལ། ཞལ་ཟས། ༧ །སྒོམ་པ་མ་བཅོས་རང་ཤར་ངང་།།
སྣང་སྲིད་གསལ་ལ་མི་རྟོག་པ། བོན་གྱི་སྐུ་རུ་གཡོ་མེད་གནས། བླ་མ་ར་སངས་
འཕན་རྒྱལ་ལ།། ཞལ་ཟས༔ ༧ །གཞི་ཉིད་ངོ་བོ་སྟོང་པ་ལ། བཞེངས་པ་མེད་ལ་
གཞིར་བཞེངས་པ།། སྣང་སྲིད་རྒྱུན་དུ་རང་ཤར་བ། གྲུབ་ཆེན་གུ་རིབ་གསས་
དགའ་ལ།། ཞལ་ཟས༔ ༧ །ཡོན་ཏན་མ་ལུས་རང་ལ་རྫོགས། འབྲས་བུ་ཕྱིས་སུ་
འཐོབ་ཏུ་མེད། རང་རིག་སངས་རྒྱས་མངོན་སུམ་པར།། སྟོན་མཛད་ཟླ་བ་རྒྱལ་
མཚན་ལ།། ཞལ་ཟས༔ ། ལོ་པཎ་གྲུབ་ཆེན་བཞིའོ།། འགྲོ་འདུལ་གཤེན་པོ་ལྔ་མན་ཆད། དེ་དག་གྲུབ་
ཐོབ་རིག་འཛིན། ཉེར་བཞི་སྟེ། འཕོ་བ་ཆེན་པོའི་ལུས་བཟུང་བ་ཤ་སྟག་གོ །སེམས་ཅན་གྱི་དོན་འགྲུབ་ན་སྲིད་པ་
ན་མིའི་ལོ་བརྒྱ་སྟོང་ལ་སོགས་ཇི་ཙམ་བཞུགས་ནའང་ཆོག་ལ། འགྲོ་དོན་མི་འབྱུང་ནས་ཀ་དག་གི་དབྱིང་
སུ་འཇུག་ན་ནི་སྐད་ཅིག་གིས་མི་སྣང་བར་མཛད་པ་སྟེ། གང་ལྟར་ནའང་རང་དབང་ཆེ་བའོཀ༧ སྟག་ཐབས་
སེང་གེའི་གྲུབ་གནས་ན།། ལོ་དགུར་བསྒོམས་པས་འོད་ལུས་བརྙེས།། ཀུན་
ཏུ་བཟང་པོ་མངོན་དུ་གྱུར། རྗེ་ཆེན་ཏ་པི་ཧྲི་ཙ་ལ། ཞལ་ཟས༔ ༧ །ཕྱི་ནང་གདོས་
བཅས་འོད་དུ་གསལ།། ལྔ་བརྒྱ་བདུན་ཅུ་རྩ་གསུམ་ དགུང་ལོ་མཆན། བཞུགས།།
དང་འཇུག་པ་རང་དབང་ཐོབ།། གྱེར་སྤུངས་སྣང་བཞེད་ལོད་པོ་ལ། ཞལ་ཟས
གྲུབ་ཐོབ་སྤྲུལ་སྐུ་རྣམ་གཉིས་སོ།། ༧ གནས་མཆོག་མེ་ལ་རྒྱུང་ཞེས་ན། ཡེ་ཤེས་རྫོགས་པའི་
སྐུར་བཞེངས་ནས།། སུམ་བརྒྱ་བཅུ་བདུན་ དགུང་ལོ་མཆ། འགྲོ་དོན་མཛད། གྲུབ་
སྐྱེ་
14



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཆེན་རྒྱལ་གཟིགས་གསས་ཆུང་ལ།། ཞལ་ཟས༑ ༧ །བརྒྱ་དང་བདུན་ཅུ་རྩ་གཅིག་
བཞུགས། ཕྱི་ནང་འབྱུང་བ་རང་སར་དག །གནམ་ལ་བྱ་འཕུར་བཞིན་དུ་གཤེགས།
གྲུབ་ཐོབ་དམུ་གཤེན་ཙོ་གེ་ལ།། ཞལ་ཟས༔ ༧ །ཤང་ཤེལ་རོང་གི་གྲུབ་གནས་ན།།
དགུང་ལོ་བརྒྱ་དང་བཅུ་གསུམ་ནས།། མཁའ་ལ་ཁྱུང་ཆེན་ལྡིང་ལྟར་གཤེགས།།
གྲུབ་ཐོབ་དམུ་གཤེན་ཙོ་སྟོང་ལཞལ་ཟས། ༧ །གནས་མཆོག་གངས་གཉན་རྟ་
སྒོ་ན།། དགུང་ལོ་བརྒྱ་དང་བཅུ་བདུན་ནས།། སེང་ཆེན་གནམ་ལ་མཆོངས་ལྟར་
གཤེགས། གྲུབ་ཆེན་ཤོད་ཁྲམ་ཆེན་པོ་ལག ཞལ་ཟས༔ ༧ །ཟང་ཟང་ལྷ་བྲག་དབེན་
གནས་ན།། དགུང་ལོ་ཉིས་བརྒྱ་བདུན་ཅུ་ན།། བར་སྣང་རླུང་ཞི་ལྟར་སངས་རྒྱས།།
གྲུབ་ཐོབ་དམུ་རྒྱལ་བློ་གྲོས་ལ། ཞལ་ཟས༔ ༧ །གཡས་རུ་ཤང་བྲག་གྲུབ་གནས་ན།།
སྟོང་དང་དྲུག་བརྒྱར་འགྲོ་དོན་མཛད།། སླར་ཡང་སྲིན་པོའི་ཁ་གནོན་གཤེགས།།
གྲུབ་ཆེན་དཔོན་རྒྱལ་བཙན་པོ་ལ། ཞལ་ཟས༑ །ཞང་ཞུང་གི་གྲུབ་ཐོབ་དྲུག་གོ ༧ །བསྐྱེད་
རྫོགས་གཉིས་ལ་ཐུགས་འབྱོངས་པས། སྐུ་ལུས་ཡི་དམ་ལྷ་སྐུར་གྲུབ། བགེགས་ལ་
ཙོ་དམར་མདའ་ལྟར་འཕེན། གྲུབ་ཆེན་ཁྱུང་བྱིད་མུ་བཏུར་ལ། ཞལ་ཟས༑ ༧ །རྟོགས
ཤར་གྲུབ་པ་སྐད་ཅིག་བརྙེས།། འཁྲུལ་ཞིག་རྣལ་འབྱོར་ཆེན་པོར་གྱུར།། བརྒྱ་དང༌
གསུམ་ན་ལུས་རྒྱ་གྲོལ།། གྲུབ་ཐོབ་གཤེན་རྒྱལ་ལྷ་རྩེ་ལ།། ཞལ་ཟས༔ །མི་མིན་ལྷ་
འདྲེས་བོན་ཉན་ཞིང་།། འབྱུང་བ་ལྔ་ལ་རང་དབང་ཐོབ།། དགྲ་དང་བགེགས་ཀྱི་
བརླག་མི་རྙེད།། རྗེ་ཆེན་ལྷ་སྒོམ་དཀར་པོ་ལ།། ཞལ་ཟས༔ ༧ །ཏིང་འཛིན་ཟས་
ཀྱིས་ལོ་ཟླ་འཚོ། ཆུ་བོ་རྒྱུན་གྱི་རྣལ་འབྱོར་པ། རི་བྲག་གང་ལ་ཐོཊ་མེད་འགྲོ །དངོས་
གྲུབ་རྒྱལ་མཚན་རིང་མོ་ལ། ཞལ་ཟས ༧ །བཀའ་རྒྱུད་གདམས་ངག་ཟབ་མོ་
རྣམས། ཡི་གེ་མེད་པར་ཐུགས་ནས་གསུངས།། ཡང་སྟོན་ཆེན་པོས་གུ་གེར་བཏབ།།
མི་བརྗེད་གཟུང་ལྡན་ཀུན་འདུལ་ལ།། ཞལ་ཟས༑ །རྣམ་སྤྲུལ་གྲུབ་ཆེན་ལྔའོ། །༧ འོ་སྒོམ་
120



ནམ་མཁའ་མཛོད་ཀྱི་སྒྲུབ་སྐོར།
ཀུན་འདུལ་གདམས་ངག་རྣམས།། ཟླ་བ་ཕྱེད་དང་གསུམ་ན་བྲིས།། རང་གྲོལ་
གཞན་ལ་བསྟན་པ་བཞག །དྲིན་ཆེན་ཡང་སྟོན་ཆེན་པོ་ལ། ཞལ་ཟས ༧ །མི་
ལོ་བཅུ་བདུན་ལྟ་སྒོམ་སྐྱོང་།། གདོད་མའི་གཞི་ཐོག་བཙན་ས་ཟིན།། ཡི་དམ་ཞལ་
གཟིགས་མཐུ་རྩལ་ལྡན།། ཡང་སྟོན་དམ་པ་འབུམ་རྗེ་ལ།། ཞལ་ཟས་ ༧ །དགྲ་
བགེགས་སྒྲོལ་ཞིང་སྲིན་པོ་འདུལ། འགུར་དབྱངས་འཐོན་ཞིང་འཁྲུལ་པ་ཞིག །ན་
བཟའ་ཉི་མའི་ཟེར་ལ་བཀལ།། ཡང་སྟོན་བཀྲ་ཤིས་རྒྱལ་མཚན་ལ།། ཞལ་ཟས་
༧ །དངོས་སྣང་ཀུན་བཟང་ཞིང་དུ་ཤར།། ས་ལེ་འོད་ཀྱི་རང་སྒྲ་སྒྲོགས།། ཐལ་མོ་
བརྡབ་པས་མཁར་ཁང་བཤིག །ཡང་སྟོན་ཡེ་ཤེས་རྒྱལ་མཚན་ལ།། ཞལ་ཟས་
༧ ། གློ་དོལ་ཡུལ་དུ་བསྟན་པ་སྤེལ།། སྔགས་སེམས་གཉིས་ལ་རང་དབང་ཐོབ།།
བླ་ཆེན་དྲན་པའི་བྱིན་བརླབས་བུ། ཡང་སྟོན་རྒྱལ་མཚན་རིན་ཆེན་ལ། ཞལ་ཟས་
༧ །སྲིད་པ་རྒྱལ་མོའི་ཞལ་མངོན་གཟིགས།། གདམས་ངག་ལུང་བསྟན་མང་དུ་
གནོང།། རྟོགས་ཤར་གྲུབ་བརྙེས་མཁྱེན་བརྩེ་ལྡན།། རྟོགས་ལྡན་དད་པ་ཤེས་རབ་
ལ།། ཞལ་ཟས། ༧ །སྡེ་སྣོད་མ་ལུས་ཐུགས་སུ་ཆུད།། འཆད་རྩོད་རྩོམ་པས་བསྟན་
འགྲོ་སྐྱོང་། འབུམ་ཕྲག་དུ་མའི་ཐར་ལམ་འབྱེད།། བྲུ་སྒོམ་རྒྱལ་བ་གཡུང་དྲུང་ལ།
ཞལ་ཟས༔ གདམས་ངག་ཡི་གེ་དང་བཅས་པའི་བརྒྱུད་འཛིན་བླ་མ་བདུན་ནོ།། ༧གཞི་ཡི་གནས་ལུགས་
མཁའ་ལྟར་དག །མ་སྒྲིབ་ཡེ་ཤེས་རང་ལ་ཤར། ཟབ་མོའི་དོན་དམ་ཐུགས་བཅུད་
ལྡན།། མཚན་ལྡན་རི་བ་ཤེར་བློ་ལ། ཞལ་ཟས༔ ༧ །བདག་ཏུ་འཛིན་པའི་རྟོག་པ་
ཞིག །བདག་མེད་ཤེས་རབ་ཟབ་མོ་རྟོགས།། མཁྱེན་དང་བརྩེ་བའི་བདག་ཉིད་
ཆེ། བྲུ་སྟོན་རྣམ་རྒྱལ་ཀ་ར་ལ། ཞལ་ཟས༔ ༧ །མ་བཅོས་མཐའ་བྲལ་ངོ་བོ་ཉིད།།
རང་ཤར་ལྷུག་པ་རྗེན་པར་རྟོགས།། གཞི་ལམ་འ
་འབྲས་བུ་གཅིག་ཆོད་པ།། རྒྱལ་བའི་
རྣམ་སྤྲུལ་ཤེར་དཔལ་ལ།། ཞལ་ཟས༔ ༧ །ལྟ་མེད་བསྒོམ་མེད་སྤྱོད་དུ་མེད།། སྟོང་
121



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསལ་མ་བུ་ཀློང་དུ་འཕྲོད། ཉག་ཅིག་ངང་དུ་འདུ་འབྲལ་མེད།། མཚུངས་མེད་
ནམ་མཁའ་འོད་ཟེར་ལ། ཞལ་ཟས༑ ༧ །བྱར་མེད་ངང་དུ་བསྒོམ་མེད་གནས།
གཅིག་ཆར་རྟོགས་པ་མངོན་དུ་གྱུར།། ཆགས་མེད་བྱ་བྲལ་ཚུལ་འཆང་བ། རྣལ་
འབྱོར་གཡུང་དྲུང་ཡེ་ཤེས་ལ།། ཞལ་ཟས༑ །མན་ངག་བཀའ་བརྒྱུད་འཛིན་པའི་བླ་མ་ལྔའོ།།
༧ །བསླབ་པ་གསུམ་གྱི་པདྨོ་ལ།། མཁྱེན་བརྩེའི་ཡོན་ཏན་འདབ་བརྒྱ་བཞད།།
གཞན་ཕན་གེ་སར་ཕྱོགས་མེད་རྒྱས། མཁས་གྲུབ་རིན་ཆེན་བློ་གྲོས་ལ།། ཞལ་
ཟས ༧ །འཆད་རྩོད་རྩོམ་པས་རྒྱལ་བསྟན་སྐྱོང་། མཁྱེན་བརྩེ་ནུས་པས་འགྲོ་ཀུན་
སྐྱོབས།། ཁྲི་གཙུག་རྒྱལ་བ་གཉིས་པ་བྱོན།། མཉམ་མེད་ཤེས་རབ་རྒྱལ་མཚན་ལ།
ཞལ་ཟས༔ ༧ །སྤྲོས་བྲལ་ལྟ་བ་ཐུགས་ལ་འཆང་། གཞན་ཕན་སྤྱོད་པ་དང་དུ་
ལེན། ལྟ་སྤྱོད་ཟུང་འབྲེལ་རྣམ་པར་དག །རྒྱལ་ཚབ་རིན་ཆེན་རྒྱལ་མཚན་ལ།།
ཞལ་ཟས༔ ༧ །ལྟ་སྒོམ་སྤྱོད་འབྲས་བླ་མེད་རྟོགས།། བསྙེན་སྒྲུབ་ལས་གསུམ་
མཐར་ཕྱིན་མཛད། མཆོག་ཐུན་གཉིས་ཀྱི་དངོས་གྲུབ་བརྙེས། མཁན་ཆེན་ནམ་
མཁའ་ཡེ་ཤེས་ལ།། ཞལ་ཟས༑ ༧ །མཁས་བཙུན་བཟང་པོའི་རྣམ་ཐར་འཆད
རྒྱུད་ལུང་མན་ངག་མཛོད་འཛིན་གཤེན། རིམ་གཉིས་ཟབ་མོའི་དགོངས་པ་བརྙེས།།
མཁས་གྲུབ་ཀུན་བཟང་རྒྱལ་མཚན་ལ། ཞལ་ཟས༔ ༧ །བསྟན་པའི་དར་ཆེན་མཁའ་
ལ་ཕྱར།། ཕྲིན་ལས་རྣམ་བཞིས་འགྲོ་ཀུན་སྐྱོབ། ཡོན་ཏན་ཟད་མེད་སྤྱོད་ཚུལ་ལྡན།
བསྟན་འཛིན་རིན་ཆེན་རྒྱལ་མཚན་ལ། ཞལ་ཟས ༧ །བསྙེན་སྒྲུབ་ལས་གསུམ་
མཐའ་རུ་ཕྱིན།། སྐྱེད་རྫོགས་ཟུང་འབྲེལ་ལྷ་ཞལ་གཟིགས།། སེམས་ཉིད་ཀུན་བཟང་
བདག་ཞལ་མཇལ། མཁན་ཆེན་ཚུལ་ཁྲིམས་རྒྱལ་མཚན་ལ། ཞལ་ཟས ༧ །བསླབ་
གསུམ་རྣམ་དག་ཞིང་ས་ལ།། ཚོགས་གཉིས་གཏེར་གྱི་ལོ་ཐོག་རྒྱས།། དོན་གཉིས་
ལྷུན་གྲུབ་འབྲས་བུ་སྨིན། གྲུབ་དབང་བསོད་ནམས་ཡེ་ཤེས་ལག ཞལ་ཟས༔ །བསྟན་
122



ནམ་མཁའ་མཛོད་ཀྱི་སྒྲུབ་སྐོར།
པའི་སྲོག་འཛིན་གྱི་བླ་མ་བརྒྱད་དོ།། ༧གཞན་ཕན་སེམས་ཀྱི་མཁའ་དབྱིངས་སུ། དྲང་ངེས་
ཟུང་འབྲེལ་ཉི་ཟེར་སྤྲོས།། སྨིན་གྲོལ་བསྟན་པའི་པད་ཚལ་རྒྱས།། མཁན་ཆེན་
བསོད་ནམས་གཡུང་དྲུང་ལ།། ཞལ་ཟས༔ ༧ །བསྙེན་སྒྲུབ་མཐར་ཕྱིན་ལྷ་ཞལ་
གཟིགས།། བསྟན་པའི་དགྲ་བགེགས་རྨེག་མེད་སྒྲོལ། སྒྲུབ་པའི་གྲུབ་རྟགས་མངོན་
དུ་འབྱིན། སྐུ་མདུན་ཤེ་ཙུ་དྲུང་མུ་ལ། ཞལ་ཟས༔ ༧ །མཁས་པས་སྡེ་སྣོད་མ་ལུས་
མཁྱེན། བཙུན་པས་བསླབ་གསུམ་མཛོད་འཛིན་གཤེན། དོན་དམ་ཟབ་མོ་ཐུགས་
ལ་འཆང་།། སྐུ་མདུན་ཤེས་རབ་འོད་ཟེར་ལ།། ཞལ་ཟས༔ ༧ །སོ་ཐར་བསླབ་པས་
སྐུ་བཙུན་ཅིང་།། བྱང་སེམས་བསླབ་པས་ཐུགས་རྒྱུད་འབྱོངས།། གསང་སྔགས་
བསླབ་པས་སྣང་བ་དག །ཕྱ་བླ་གཡུང་དྲུང་རྒྱལ་མཚན་ལ།། ཞལ་ཟས༔ ༧ །འཆད་
རྩོད་རྩོམ་པའི་འབྲུག་སྒྲ་སྒྲོགས།། དབང་བཞིའི་བྱིན་རླབས་ཆར་ཆེན་འབེབས།།
གདུལ་བྱའི་ཤེས་རྒྱུད་ཐ་བ་རླན།། སྐུ་མདུན་ཤེས་རབ་བློ་གྲོས་ལ། ཞལ་ཟས
༧ །ཐེག་གསུམ་བོན་གྱི་ཉི་འོད་རྒྱུས། གདུལ་བྱའི་བློ་ཡི་མུན་པ་སེལ། རང་རིག་
ཡེ་ཤེས་མངོན་གྱུར་གཤེན།། སྐུ་མདུན་པྲཛྙཱ་ཁི་ཁར་ལ།། ཞལ་ཟས༔ ༧ །དབང་
བཞི་ཟབ་མོའི་གྲུ་ཆར་གྱིས།། སྐལ་ལྡན་སྐུ་བཞིའི་ལོ་འབྲས་སྨིན།། གདུལ་བྱའི་
ལྟོགས་པ་སེལ་མཛད་པ།། མཁན་ཆེན་གཙུག་ཕུད་འོད་ཟེར་ལ། ཞལ་ཟས༔ །བསླབ་
གསུམ་དབང་ཕྱུག་མཁན་པོ་བདུན་ནོ།། ༧ །དཔྱད་གསུམ་དག་པའི་རྟ་བདུན་གྱིས། དྲོངས་
པའི་བློ་གྲོས་འོད་བརྒྱ་པ། རྒྱལ་བསྟན་པད་ཚལ་བཞད་པའི་གཉེན།། སྨྲ་དབང་
གཡུང་དྲུང་ཚུལ་ཁྲིམས་ལ། ཞལ་ཟས༔ ༧ །བླ་མེད་རྫོགས་པ་ཆེན་པོའི་བོན། སྣོད་
ལྡན་བློ་ལ་འདོམས་མཛད་ཅིང་།། སྨིན་གྲོལ་བསྟན་པའི་རྒྱལ་མཚན་འཛུགས།
མཁན་ཆེན་རིན་ཆེན་འོད་ཟེར་ལ།། ཞལ༔ ༧ །གསང་གསུམ་བསྟན་པའི་བདག་
ཉིད་ཆེ།། སྟོང་ཉིདསྙིང་རྗེས་མཐའ་གཉིས་སྤངས།། ཕྲིན་ལས་རྣམ་བཞིས་བསྟན་
123



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འགྲོ་སྐྱོང་། སྐུ་མདུན་རིན་ཆེན་ལྷུན་གྲུབ་ལ། ཞལ་ཟས༔ ༧ །བསླབ་གསུམ་བསྟན་
པའི་མཛོད་འཛིན་ཅིང་།། ཚད་གསུམ་ཟུང་འབྲེལ་བོན་སྒོ་ཡིས།། རང་རིག་ལྷ་ཞལ་
སྟོན་མཛད་གཤེན། དྲང་སྲོང་ཤེས་རབ་བསྟན་འཛིན་ལ། ཞལ་ཟས༑ ༧ །ཤེས་
རབ་ཟབ་མོས་འཁྲུལ་པ་དག །བརྩེ་ཆེན་སྙིང་རྗེས་གདུལ་དཀའ་འདུལ།། མཁྱེན་
བརྩེ་གཉིས་ལྡན་མཁས་གྲུབ་རྗེ། མཁན་ཆེན་ཤེས་རབ་དབང་རྒྱལ་ལ། ཞལ་ཟས༔
༧ །བོན་ཀུན་གནས་ལུགས་ཟབ་མོའི་དོན།། ཡེ་ནས་མི་གནས་སྟོང་པ་ཉིད།། ཀུན་
བཟང་དགོངས་པ་མངོན་གྱུར་གཤེན།། སྐུ་མདུན་གཡུང་དྲུང་དབང་རྒྱལ་ལག ཞལ་
ཟས༔ ༧ །ཤེས་རབ་ཟབ་མོའི་འོད་བརྒྱ་པས།། འགྲོ་བའི་བློ་མུན་སེལ་མཛད་ཅིང་།།
བརྩེ་ཆེན་སྙིང་རྗེས་འགྲོ་ཀུན་སྐྱོང་། མཁན་ཆེན་ཕུན་ཚོགས་རྣམ་རྒྱལ་ལ། ཞལ་
ཟས༔ ༧ །མཁྱེན་བརྩེའི་ཡོན་ཏན་བསམ་མི་ཁྱབ། གྲུབ་རྟགས་རྫུ་འཕྲུལ་དཔག་
མེད་སྟོན། སྤྱན་གཅིག་ཤེས་རྒྱལ་གཉིས་པ་བྱོན།། མཁན་ཆེན་ཤེས་རབ་དགོངས་
རྒྱལ་ལ། ཞལ་ཟས༔ །མཉམ་མེད་གདིང་ལྡན་བརྒྱད། ༧ མཐའ་བྲལ་ལྟ་བའི་ནམ་མཁའ་ལ།།
འོད་གསལ་ཡེ་ཤེས་ཉི་འོད་རྒྱས།། ཟུང་འཇུག་སྤྱོད་པའི་འོད་ཟེར་འཕྲོ།། ཀུན་
མཁྱེན་ཟླ་བ་རྒྱལ་མཚན་ལ། ཞལ་ཟས༑ ༧ །ལུང་རིགས་ཚད་མའི་འབྲུག་སྒྲ་ཡིས།།
སྨྲ་ངན་རི་དྭགས་གླད་འགེམས་ཤིང་། བློ་ལྡན་མགྲིན་སྔོན་དགར་བྱེད་པ།། སྨྲ་
དབང་ཉི་མ་བསྟན་འཛིན་ལ།། ཞལ་ཟས༔ ༧ །མན་ངག་ཟབ་མོའི་སྒྲོན་མེ་ཡིས།།
སྐལ་ལྡན་བློ་མུན་སེལ་མཛད་ཅིང་།། ཐར་པའི་ལམ་ལ་འདྲེན་བྱེད་པ། དྲིན་ཆེན་
རྩ་བའི་བླ་མ་ལ། ཞལ་ཟས་ཚོགས་ཀྱི་མཆོད་པ་འབུལ།། ཨ་ཧོ་སྙན་བརྒྱུད་ཟབ་མོའི་བརྒྱུད་
པ་འཛིན་པའི་གཤེན།། རིམ་བྱོན་གྲུབ་པའི་ས་ཆེན་ལ་ག
པ་གཤེགས་པའི།། ཡོན་ཏན་ནམ་མཁའི་ཕར་མཐར་
ལྷག་གྱུར་ཀྱང༌།། ཅུང་ཟད་བླ་མ་དྲན་པའི་དད་མོས་རྟེན།། ཚོགས་ཀྱི་མཆོད་པ་འབུལ་ཐབས་འདི་བྱས་
པའི།། དགེ་བས་བདག་སོགས་སྐྱེ་བ་ཀུན་ཏུ་ཡང་། འཕགས་མཆོག་བླ་མ་རྣམས་ཀྱི་དྲུང་སྐྱེས་ནས།། ཚོམས་
i24



ནམ་མཁའ་མཛོད་ཀྱི་སྒྲུབ་སྐོར།
གཅིག་གྲུབ་པའི་གོ་འཕང་ཐོབ་པར་ཤོག །ཅེས་པ་འདིའང་སྨན་རི་ནས་རང་རྩར་ཁྲིད་ལུང་དབང་གསུམ་
ཞུ་བ་ལ་ཕེབས་པའི་དྲང་སྲོང་བསྟན་པ་ཚུལ་ཁྲིམས་དང༌། ཁྱུང་ཡུལ་བླ་མ་ཚུལ་ཁྲིམས་ཕུན་ཚོགས་དང་།
རྒྱ་རོང་བྲག་སྟེང་པ་ཤེས་རབ་ཡེ་ཤེས་གསུམ་གྱི་ངོར། ཤར་རྫའི་བྱ་བྲལ་བཀྲ་ཤིས་རྒྱལ་མཚན་གྱིས་རང་
གནས་ཀུན་བཟང་བདེ་ཆེན་རི་ཁྲོད་དུ་བྲིས་པའི་ཡི་གེ་པ་ནི་རང་སློབ་ཉག་བཙུན་པྲཛྙཱ་ཁི་ཁར་མིང་གིས་
བགྱིས་པའི་དགེ་བས་འགྲོ་ཀུན་ཚོགས་གཉིས་རྫོགས་ཤིང་སྒྲིབ་གཉིས་བྱང་བའི་རྐྱེན་དུ་གྱུར་ཅིག མུ་ཙུག་སྨར་རོ།།
25



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་ཟབ་ནམ་མཁའ་མཛོད་ཆེན་ལས།
བརྒྱུད་སྐོང་ཐུགས་རྗེས་མྱུར་གཟིགས་བཞུགས།
༄༅།། ཧཱི བོན་སྐུ་ཀུན་བཟང་རྫོགས་སྐུ་འོད་དཀར་འཆང་། སྤྲུལ་སྐུ་འཆི་མེད་
གཙུག་ཕུད་ཡབ་ཡུམ་གྱིས། ཀ་དག་སྟོང་ཆེན་བོན་གྱི་ཕོ་བྲང་གི །ལྷུན་གྲུབ་རིག་རྩལ་
འོད་ལྔའི་རྒྱ་རལ་ཚེ།། གང་ཤར་རང་སྣང་རྟོགས་པའི་ཚོགས་འཁོར་གྱིས། དབྱིངས་
རིག་དབྱེར་མེད་ལྷ་ཚོགས་བསྐངས་བ་བཞིན། དིང་འདིར་ལོངས་སྤྱོད་ཚོགས་ཀྱིས་
ཐུགས་དམ་སྐོང་།། གཉིས་འཛིན་འཁྲུལ་རྟོག་གཞིར་དག་དངོས་གྲུབ་སྩོལ།། དེ་
འོག་ཡུམ་ཆེན་བཟང་ཟ་རིང་བཙུན་དང་། གསང་བ་འདུས་པ་སྟག་ལ་མེ་འབར་
གྱིས།། གསང་སྔགས་བོན་གྱི་བསྟན་པ་སྤེལ་བའི་ཚེ། ལོག་འདྲེན་བདུད་སྲིན་
བསྒྲལ་བའི་ཚོགས་འཁོར་གྱིས།། སྒྱུ་འཕྲུལ་ཞི་ཁྲོའི་ལྷ་ཚོགས་བསྐངས་བ་བཞིན།།
དིང་འདིར་ལོངས་སྤྱོད་ཚོགས་ཀྱིས་ཐུགས་དམ་སྐོང་། སྡེ་བརྒྱད་དྲེགས་པ་འདུལ་
བའི་དངོས་གྲུབ་སྩོལ། དེ་འོག་ལྷ་གཤེན་ཡོངས་སུ་དག་པ་དང་།། མི་ལུས་བསམ་
ལེགས་ཡེ་ཤེས་སྙིང་པོ་ཡིས།། ལྷ་ཀླུ་མི་གསུམ་དབང་དུ་སྡུད་པའི་ཚེ།། ཐབས་ཤེས་
ཟུང་འཇུག་ཆེན་པོའི་ཚོགས་འཁོར་གྱིས། ཞི་རྒྱས་དབང་དྲག་ལྷ་ཚོགས་བསྐངས་
བ་བཞིན།། དིང་འདིར་ལོངས་སྤྱོད་ཚོགས་ཀྱིས་ཐུགས་དམ་སྐོང་། ལས་བཞི་ལྷུན་
གྱིས་གྲུབ་པའི་དངོས་གྲུབ་སྩོལ།། དེ་འོག་གྱེར་ཆེན་དྲན་པ་ནམ་མཁའ་དང་།
ཚེ་
དབང་རིག་འཛིན་པདྨ་མཐོང་སྒྲོལ་གྱིས།། ལྔ་སྙིགས་འགྲོ་བ་མ་ལུས་འདུལ་བའི་
ཚེ།། གང་བྱུང་རྒྱུན་དུ་ཤར་བའི་ཚོགས་འཁོར་གྱིས།། རྩ་གསུམ་དམ་ཅན་རྒྱ་མཚོ་
བསྐངས་བ་བཞིན།། དིང་འདིར་ལོངས་སྤྱོད་ཚོགས་ཀྱིས་ཐུགས་དམ་སྐོང་།། ས་
126



ནམ་མཁའ་མཛོད་ཀྱི་སྒྲུབ་སྐོར།
ལམ་ཡོན་ཏན་གོང་འཕེལ་དངོས་གྲུབ་སྩོལ།། དེ་འོག་ཟབ་དོན་སྤེལ་བའི་དུས་
བབས་ཚེ།། ཡེ་ཤེས་མཁའ་འགྲོས་རིག་པ་རང་ཤར་ལ།། བརྡ་ཡིས་བསྐུལ་ནས་
བཀའ་རྒྱ་བཀྲོལ་བའི་དུས།། སྣོད་བཅུད་སྒྱུ་མར་མངོན་རོལ་ཚོགས་འཁོར་གྱིས།།
བླ་མ་རིག་འཛིན་མཁའ་འགྲོ་བསྐངས་བ་བཞིན།། དིང་འདིར་ལོངས་སྤྱོད་ཚོགས་
ཀྱིས་ཐུགས་དམ་སྐོང་།། དོན་གཉིས་མཐའ་རུ་ཕྱིན་པའི་དངོས་གྲུབ་སྩོལ། དེ་ནས་ལྷ་
ཚོགས་ཁྱད་པར་བསྐང་བ་ནི། ཧཱུྃ༔ ལོངས་སྤྱོད་ཚོགས་ཀྱི་འཁོར་ལོ་རྒྱ་རེ་ཆེ། སྣོད་བཅུད་
འདོད་ཡོན་དངོས་རྫས་ཟད་མེད་གཏེར།། ཡིད་སྤྲུལ་ནམ་མཁའ་གང་བའི་མཆོད་
རྫས་ཀྱིས།། གཞི་དབྱིངས་ཀུན་བཟང་ཡབ་ཡུམ་ཐུགས་དམ་སྐོང་།། ཕྱོགས་བཅུའི་
ལོངས་སྤྱོད་རྫོགས་སྐུའི་ཐུགས་དམ་སྐོང་།། སྤྲུལ་སྐུ་བྱེ་བ་ཕྲག་བརྒྱའི་ཐུགས་དམ་
སྐོང་།། གསས་མཁར་མཆོག་ལྔའི་ལྷ་ཚོགས་ཐུགས་དམ་སྐོང་།། སྒྱུ་འཕྲུལ་བཀའ་
བརྒྱུད་ལྷ་ཚོགས་ཐུགས་དམ་སྐོང་།། ཞི་རྒྱས་དབང་དྲག་ལྷ་ཚོགས་ཐུགས་དམ་སྐོང་།།
རྒྱུད་སྡེ་བཞི་ཡི་ལྷ་ཚོགས་ཐུགས་དམ་སྐོང་། གསང་སྔགས་བཀའ་དྲུག་ལྷ་ཚོགས་
ཐུགས་དམ་སྐོང་།། བླ་མ་རིག་འཛིན་ལྷ་ཚོགས་ཐུགས་དམ་སྐོང་།། མ་སྲིང་མཁའ་
འགྲོའི་ལྷ་ཚོགས་ཐུགས་དམ་སྐོང་།། དམ་ཅན་རྒྱ་མཚོའི་ལྷ་ཚོགས་ཐུགས་དམ་སྐོང་།།
འཇིག་རྟེན་དཔལ་མགོན་སྡེ་བརྒྱད་ཐུགས་དམ་སྐོང་།། ཡུལ་ས་གཞི་བདག་རྣམས་
ཀྱི་ཐུགས་དམ་སྐོང་། ཁམས་གསུམ་འགྲོ་བ་རིགས་དྲུག་ཐུགས་དམ་སྐོང་། དེ་ལྟར་
ཐུགས་དམ་བསྐངས་བའི་བྱིན་རླབས་ཀྱིས།། བདག་ཅག་ཚེ་འདིར་བསམ་དོན་
འགྲུབ་པ་དང་།། ཕྱི་མ་དོན་གཉིས་ལྷུན་གྲུབ་འབྲས་སྨིན་ཤོག །ཅེས་པ་འདིའང་ཤར་
རྫའི་བྱ་བྲལ་བཀྲ་ཤིས་རྒྱལ་མཚན་གྱིས་མཛད་པའོ།། ས་རྦ་མངྒ་ལཾ། དགེའོ།།
127



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་ཟབ་ནམ་མཁའ་མཛོད་ཆེན་ལས།
ཡན་ལག་བཞི་ལྡན་སྐོང་བ་བཞུགས་སོ།།
oc
ལོངས་
༄༅།། རྩབ་གསུམ་ལ་ཕྱག་འཚལ་ལོ། །བསྐང་རྫས་ཕུན་སུམ་ཚོགས་པར་བཤམས་ལ། ཡན་ལག་བཞི་ལྡན་གྱི་སྒོ་ནས་
འཇུག་པ་སྟེ། ཚོགས་ཀྱི་ཡན་ལག །སྐོང་བའི་ཡན་ལག །བཤགས་པའི་ཡན་ལག །དངོས་གྲུབ་ཞུ་བའི་ཡན་ལག་གོ །
དང་པོ་ཚོགས་ནི། རཾ་ཡཾ་མཾ། ཨ་ཨཾ ་ཧཱུྃ༔ ཧཱུྃ། བཞེངས་ཤིག་བཞེངས་ཤིག་མཁྱེན་བརྩེའི་
བདག །བླ་མ་ཡི་དམ་མཁའ་འགྲོའི་ཚོགས།། ཚོགས་སྐོང་གནས་འདིར་མྱུར་དུ་
གཤེགས། ཐབས་ཤེས་ཉི་ཟླའི་གདན་ལ་བཞུགས།། སྒོ་གསུམ་གུས་པས་ཕྱག་འཚལ་
ལོ། ། ཕྱི་ཡི་ཚོགས ཧོ། ནམ་མཁའ་ཡངས་པའི་ཚོགས་གཞོང་དུ།། སྣང་སྲིད་སྣོད་བཅུད་
ཚོགས་སུ་སྦྱངས།། འདོད་ཡོན་རྣམ་ལྔའི་ཚོགས་ཆེན་བཤམས། ཅིར་ཡང་སྤྲུལ་སྐུའི་
ཞིང་དུ་འབུལ། ནང་གི་ཚོགས། བདག་འཛིན་ཕུང་ལྔའི་གཏོར་གཞོང་དུ།། ཉོན་
མོངས་དུག་ལྔ་ཚོགས་སུ་བསྒྲལ།། ཡེ་ཤེས་ལྔ་ཡི་ཚོགས་ཆེན་བཤམས།།
སྤྱོད་རྫོགས་སྐུའི་ཞིང་དུ་འབུལ། གསང་བའི་ཚོགས། ཀུན་གཞི་སྐྱེ་མེད་གཟེད་ཞལ་དུ།།
རྟོག་ཚོས་འགག་མེད་ཚོགས་སུ་སྦྱར།། ཡེ་ཤེས་རོལ་པའི་ཚོགས་ཆེན་བཤམས།།
བདེ་ཆེན་བོན་སྐུའི་ཞིང་དུ་འབུལ།། ཡང་གསང་ཚོགས། རང་རིག་དྲི་མེད་ཞལ་བུ་རུ།།
ལྷུན་གྲུབ་སྣང་བཞིའི་ཚོགས་ཆེན་བཤམས། བློ་ཟད་བོན་ཟད་རྒྱན་གྱིས་བརྒྱན།།
ངོ་བོ་ཉིད་སྐུའི་ཞིང་དུ་འབུལ།། གཉིས་པ་སྐོང་བ་ལ། ཕྱི་རྒྱུད་སྐོང་བར། དེ་ལྟར་མཆོད་
ཚོགས་བསྐང་རྫས་ཀྱིས།། དུས་གསུམ་སྟོན་པ་ལ་སོགས་ཏེ།། མདོ་འབུམ་མངོན་
པའི་སྡེ་སྣོད་ཀྱི། ཕྱི་རྒྱུད་ལྷ་ཚོགས་ཐུགས་དམ་སྐོང་།། ནང་རྒྱུད། ཡི་དམ་མཆོག་ལྔ་
ལ་སོགས་ཏེ།། སྒྱུ་འཕྲུལ་ཞི་ཁྲོ་བཀའ་བརྒྱུད་སོགས།། ནང་རྒྱུད་ལྷ་ཚོགས་ཐུགས་
128



ནམ་མཁའ་མཛོད་ཀྱི་སྒྲུབ་སྐོར།
དམ༔ །གསང་རྒྱུད། གསང་མཆོག་མཐར་ཐུག་ལ་སོགས་ཏེ།། བདེ་ཆེན་མཁའ་འགྲོ་
ཡུམ་ལྔ་སོགས།། གསང་རྒྱུད་ལྷ་ཚོགས་ཐུགས༔ །ཡང་གསང་
། ཀུན་ཏུ་བཟང་པོ་ལ་
སོགས་ཏེ།། གྲུབ་ཐོབ་རིག་འཛིན་ཡབ་ལྔ་སོགས།། ཡང་གསང་བླ་མའི་ཐུགས་
དམ༔ །རྒྱུད་སྡེ་བཞི། བྱ་སྤྱོད་ཡེ་གཤེན་ཡེ་གཤེན་ཆེའི།། ལྷ་ཚོགས་འཁོར་བཅས་ཐུགས་
དམ༔ བོན་སྐྱོང་། སྲིད་པ་རྒྱལ་མོ་ལ་སོགས་ཏེ། དམ་ཅན་རྒྱ་མཚོའི་ཐུགས་དམ་
འཇིག་རྟེན་པ། དབང་པོ་བརྒྱ་བྱིན་ལ་སོགས་ཏེ། དཔལ་མགོན་སྡེ་བརྒྱད་ཐུགས་དམ་
སྐོང་། རིགས་དྲུག །གཤིན་རྗེ་རྒྱལ་པོ་ལ་སོགས་ཏེ། འགྲོ་བ་རིགས་དྲུག་ཐུགས་དམ་
གསུམ་པ་བཤགས་པ་ནི དེ་ལྟར་ཐུགས་དམ་བསྐངས་པའི་མཐུས།། བདག་ཅག་སྒྲུབ་པའི་
གཤེན་པོ་ཡིས།། གསང་བ་སྔགས་ཀྱི་སྒོར་ཞུགས་ནས།། དབང་དམ་གཉེན་པོ་
མནོས་པ་ལ།། རྒྱུའི་བོན་བཞིའི་བཤགས་པ་ནི། བདག་ནི་མ་རིག་དབང་གྱུར་པས། རྒྱུ་ཡི་
བོན་བཞིར་སྤྱོད་པའི་ཚེ།། གཉིས་འཛིན་འཁྲུལ་པའི་ལས་སྤྱོད་ཅིང་།། སྡིག་བཅུ་
མ་སྤངས་དགེ་བཅུ་དོར།། བསྲུང་བྱ་ཉི་ཤུར་འདས་པ་བཤགས།། སོར་བྱང་གཉིས དེའི་
རྗེས་མཁན་སློབ་དཔང་གསུམ་མདུན།། སོ་ཐར་རིགས་བཞི་བྱང་སྡོམ་ནོས།། འདུལ་
ཁྲིམས་ཉིས་བརྒྱ་ལྔ་བཅུ་བླངས།། བསླབ་པ་སུམ་བརྒྱ་དྲུག་ཅུར་ནོས།། དེ་ཡང་
བདག་རྨོངས་ལེ་ལོའི་དབང་།། ཕམ་ལྟུང་ཉེས་བྱས་བྱུང་བ་བཤགས། བསྐྱེད་རིམ་རྒྱུད།
དེའི་རྗེས་བུམ་དབང་ཆེན་མོ་ནོས། མཆོག་ལྔའི་དམ་ཚིག་ལ་སོགས་པའི། འབུམ་
དང་བཞི་ཁྲི་བཞི་སྟོང་བླངས།། དེ་ལ་ཉམས་ལྟུང་ཉེས་ཕམ་སོགས།། གང་བྱུང་
དཀྱིལ་འཁོར་ལྷ་ལ་བཤགས།། རྫོགས་རིམ་རྒྱུད། དེའི་རྗེས་གསང་དབང་ཟབ་མོ་ནོས།།
དམ་ཚིག་བརྒྱ་རྩ་གཡར་གྱིས་བླངས།། བདག་ནི་དྲན་ཤེས་ཉམས་པའི་དབང་།།
སྦྱོར་བ་དངོས་གཞི་རྗེས་ཤེས་ཀྱི།། ལྟུང་བ་གང་བྱུང་མཐོལ་ལོ་བཤགས། རྫོགས་ཆེན་
ཐུན་མོང་པ། དེའི་རྗེས་ཤེར་དབང་ཡེ་ཤེས་ནོས།། དམ་ཚིག་སུམ་ཅུ་བདག་གིས་བླངས།།
129



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དེ་ཡང་བདག་རང་ལས་ངན་གྱིས།། ཉམས་ལྟུང་ཉེས་པ་གྲངས་མེད་བསགས།།
དཀྱིལ་འཁོར་ལྷ་ལ་མཐོལ་ལོ་བཤགས།། རྫོགས་ཆེན་ཐུན་མིན་པ། དེའི་རྗེས་མཐར་ཐུག་
ཚིག་དབང་ནོས།། དམ་ཚིག་མེད་ཕྱལ་གཅིག་བུ་དང་། ལྷུན་གྲུབ་བཞི་ཡི་དོན་མ་
རྟོགས། དེ་ཡང་དཀྱིལ་འཁོར་ལྷ་ལ་བཤགས།། དོན་བསྡུ། མདོར་ན་དབང་བཞིའི་
དམ་ཚིག་ལ། སྦྱོར་སེམས་སྔོན་སོང་དངོས་གཞི་ཡི། ཉམས་ལྟུང་ཉེས་ཕམ་འཁྲུལ་
ལྕི་ལོག །རྗེས་ཤེས་གཉེན་པོ་འགྱོད་སེམས་མེད།། དེ་ལ་ཡི་རངས་མ་འཁྲུལ་ཤེས།།
བསྐང་མེད་བཤགས་མེད་སྦྱང་མེད་དང་། ཐར་མེད་ལ་སོགས་ལས་ངན་བསགས།།
ཤིན་ཏུ་བདག་འགྱོད་མཐོལ་ལོ་བཤགས། ཕྱིན་ཆད་སྲོག་ལ་བབ་ཀྱང་བསྡོམ།། བཞི་
པ་དངོས་གྲུབ་ཞུ་བལ། ཐུན་མོང་གི་དངོས་གྲུབ་གི དེ་ལྟར་བཤགས་པས་བྱང་ནས་ཀྱང་། བདག་
ལ་ཚེ་ནོར་སྟོབས་ནུས་མཐུ།། ཐུན་མོང་དངོས་གྲུབ་ལྔ་མྱུར་སྩོལ།། མཆོག་གི་དངོས་གྲུབ་ལ།
གཞིའི་དངོས་གྲུབ། གཞི་ནི་ཡེ་ནས་དྲི་བྲལ་ཀྱང་།། གློ་བུའི་དྲི་མའི་སྦུབས་སུ་གནས།།
ཀུན་གཞིར་བསགས་པའི་དྲི་མ་ཀུན།། ཤེལ་སྒོང་ཕྱིས་བཞིན་དག་པར་གསོལ།།
ལམ་གྱི་དངོས་གྲུབ། བདག་ནི་དྲིན་ཆེན་བླ་མའི་དྲིན། གཡུང་དྲུང་བོན་སྒོར་ཞུགས་
ལགས་ཏེ། རྒྱུད་ལ་སྐྱོ་ཤས་ངེས་འབྱུང་དང་། ཞེན་ལོག་དད་བརྩོན་བྱམས་སྙིང་
ཆུང་། དེ་དག་རྒྱུད་ལ་སྐྱེ་མཛད་གསོལ། སྤང་ལམ་པ། བདག་གིས་མཚན་ཉིད་བོན་
སྤྱོད་ཚེ།། ས་བཅུ་ལམ་ལྔའི་ཡོན་ཏན་རྣམས།། མྱུར་དུ་རྒྱུད་ལ་སྐྱེས་གྱུར་ནས།།
དགྲ་བཅོམ་འབྲས་བུ་བདག་ལ་སྩོལ།། བསྒྱུར་ལམ་པ། བདག་གིས་གསང་སྔགས་བོན་
བསྒྲུབ་ཚེ། ཐུན་མིན་ལམ་ལྔ་མངོན་ཐོབ་ནས།། ཁྱད་པར་གྲུབ་པའི་རྟགས་ཐོན་ཏེ།།
རིག་འཛིན་རྣམ་བཞིའི་གོ་འཕང་སྩོལ། གྲོལའམ་
པ། བདག་གིས་རྫོགས་ཆེན་དོན་བསྒོམ་
ཚེ།། རྩོལ་མེད་རང་གྲོལ་དོན་རྟོགས་ནས།། ཉོན་ཤེས་སྒྲིབ་པ་ཀུན་དག་སྟེ།། འཕོ་
མེད་ཡེ་ཤེས་རྫོགས་པའི་སྐུ།། འཇའ་ལུས་འཕོ་ཆེན་སྐུ་འཐོབ་གསོལ།། འབྲས་བུ།
130



ནམ་མཁའ་མཛོད་ཀྱི་སྒྲུབ་སྐོར།
མཐར་ནི་བདག་གི་ཚེ་ལུས་འདིར། ལྷ་སྐུ་རིགས་སྟོབས་ཡེ་ཤེས་སྤྱན།། ལྔ་ལྔའི་
འབྲས་བུ་མངོན་གྱུར་ཏེ། དོན་གཉིས་ལྷུན་གྱིས་གྲུབ་མཛད་གསོལ། ཞེས་སྦྱོར་བ་སྔོན་
སོང་ལ་ཚར་བཅུ། དངོས་གཞི་བདུན་ལ་ཚར་བརྒྱ་ནས་བདུན་བརྒྱའི་བར། རྗེས་ཤེས་དང་པོ་ལ་སྟོང་།
གཉིས་པ་ལ་སུམ་སྟོང་། གསུམ་པ་ལ་ལྔ་སྟོང་། བཞི་པ་ལ་བདུན་སྟོང་། བསྐུང་མེད་ལ་ཁྲི། བཤགས་མེད་
ལ་བཞི་ཁྲི། སྦྱང་མེད་ལ་བདུན་ཁྲི། ཐར་མེད་ལ་མ་ཐུག་ན་ཆིག་འབུམ་གྱིས་སྦྱང་བར་ནུས་སོ། །འདི་གལ་
ཆེའོ། ། ཨ་ཧོ་ཤར་རྫའི་དྲི་མེད་སྙིང་པོ་བདགསྙིང་མཛོད་སྨུག་པོའི་ཀུན་བཟང་གཏེར་བརྡོལ་བས། དྲན་
བསམ་སྒོ་མོ་མ་བཀག་ཅི་ཤར་བ། མ་བསྒྱུར་མ་བཅོས་ཡི་གེའི་ལམ་དུ་བཀོད། འགལ་གྱུར་སྙིང་པོ་དོན་གྱི་
ལྷ་ལ་བཤགས། དགེ་བས་སྡོམ་གསུམ་ཉམས་འགལ་བྱང་གྱུར་ཅིག །ཅེས་པ་འདིའང་ཤར་རྫའི་བྱ་བྲལ་དྲི་
མེད་སྙིང་པོས་བྲིས་པའི་ཡི་གེ་པ་ནི་སྟག་བཙུན་སེང་གེ་ཉི་མས་བགྱིས་པས་འགྲོ་ཀུན་དམ་ཚིག་ཉམས་པའི་
ཉེས་ལྟུང་སེལ་བའི་རྒྱུ་རུ་གྱུར་ཅིག་གུ །ཡན་ལག་བཞི་ལྡན་ སྐོང་བ་འདི།། སྤར་དུ་བསྒྲུབས་པའི་དགེ་བའི་
མཐུས།། སྔགས་ཀྱི་དམ་ཉམས་ཉེས་སེལ་ནས། སྒྲུབ་པོ་བདག་དང་དེའབྲེལ་ཀུན།། རིག་འཛིན་རྣམ་བཞིའི་
ས་ཐོབ་ནས།། དོན་གཉིས་ལྷུན་གྲུབ་མཆོག་ཐོབ་ཤོག་ཤུབྷཾ།། དགེའོ།།
131



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་ཟབ་ནམ་མཁའ་མཛོད་ཆེན་ལས།
སྲིད་པའི་རྒྱལ་མོའི་གསང་བསྐུལ་ཐོག་མདའ་འབར་བ་བཞུགས་སོ།།
༄༅།། དབལ་གསས་རྔམ་པ་ཁྲོ་རྒྱལ་མཁའ་འགྱིང་ཁ་ལ་ཕྱག་འཚལ་ལོ། །རྣལ་འབྱོར་བསམ་དོན་འགྲུབ་པ་དང་།
དགེ་བའི་བར་ཆད་ཞི་བའི་ཕྱིར།། མ་གཅིག་སྲིད་པའི་རྒྱལ་མོ་ཡི།། ཐུགས་རྒྱུད་གནད་ནས་བསྐུལ་བའི་ཐབས། གཏོར་མ་
སྨན་རག་མཆོད་ཚོགས་བཤམས།། བདག་ཉིད་གཙོ་མཆོག་མཁའ་འགྱིང་བསྐྱེད། མདུན་
དུ་སྐད་ཅིག་དྲན་རྫོགས་སུ། སྲིད་པའི་རྒྱལ་མོ་གཙོ་འཁོར་རྣམས།། ཆུ་ལས་ཉ་
འཕགས་ཅི་བཞིན་དུ། མངོན་སུམ་ཡེ་རེར་བྱོན་ནས་ནི།། སྒྲུབ་གཤེན་འདོད་དོན་
བསྒྲུབ་པར་བསམ་ལ།། སྤོས་དཀར་དང་སི་ལའི་དྲི་བདུག །རོལ་མོའི་སྒྲ་དང་བཅས་ཏེ་འདི་སྐད་དོ།། བསོ།།
གྲུ་གསུམ་མཐིང་ནག་འབར་བའི་དཀྱིལ་འཁོར་ནས།། མ་གཅིག་སྲིད་པའི་རྒྱལ་
མོ་འགྲན་ཟླ་མེད།། མཐིང་ནག་ཞལ་གསུམ་ཕྱག་དྲུག་ནམ་མཁའི་གཟུགས། ཞལ་
གསུམ་དུག་གསུམ་འདུལ་ཕྱིར་དཀར་དམར་མཐིང་།། སྤྱན་དྲུག་རིགས་དྲུག་ཡུལ་
དྲུག་གཏིང་ནས་འབྱིན།། སྤྱན་གསུམ་སྲིད་གསུམ་ཁུངས་འབྱིན་ས་གསུམ་གཟིགས།།
ཕྱག་དྲུག་ཕ་རོལ་ཕྱིན་དྲུག་གཤེན་ལ་སྟོན།། གཡས་གསུམ་ཞིང་དབྱུག་རལ་གྲི་
ཕུར་བུ་བསྣམས།། བདུད་དཔུང་བཤིག་ཅིང་བསྟན་དགྲ་ཉམས་པ་སྒྲོལ།། གཡོན་
གསུམ་གཡུང་དྲུང་ཁ་ཊཾ་བྷནྡ་བསྟབ།། ལྷ་མིན་གཡུལ་ཟློག་མ་མོ་ལས་ལ་བསྐུལ།།
ཞབས་ནི་རྐྱང་བསྐུམ་དྲེའུ་དམར་མོ་བཅིབས། བདུད་བཞི་རྩད་གཅོད་སྲིད་གསུམ་
ཁྱབ་པར་རྒྱུག །རྒྱལ་ཆེན་བཞི་ཡིས་དྲེའུའི་རྐང་ལག་འདེགས། ས་གསུམ་མ་ལུས་
དུས་གཅིག་བགྲོད་པར་བྱེད། དུག་ལྔ་རྩད་གཅོད་དུར་ཁྲོད་ཆས་ཀྱིས་བརྒྱན།། རྒྱལ་
མོ་ཁྱོད་ཀྱིས་སྤྲུལ་པ་འགྱེད་ཙམ་ན།། སྐུ་གསུང་ཐུགས་ལས་སྤར་མ་ཉི་ཤུ་བདུན།།
132



ནམ་མཁའ་མཛོད་ཀྱི་སྒྲུབ་སྐོར།
ཡང་སྤྲུལ་མ་མོ་འབུམ་ཕྲག་ལས་ལ་འགྱེད།། འདས་དང་མ་འདས་མཚམས་ཀྱི་
དབལ་མོའི་ཚོགས།། འབུམ་ཕྲག་བྱེ་བ་ས་ཡས་སྲིད་གསུམ་ཁེངས།། གཡས་ན་བླ་
མེད་བཀའ་སྲུང་དྲེད་ཞོན་མ།། དམར་ནག་ཞལ་གསུམ་ཕྱག་དྲུག་མཚོན་ཆ་ཕྱིར།།
གཡོན་ན་བདེ་འགྲོ་གསང་ཡུམ་མཐིང་ནག་ཁྲོས།། ཞལ་གསུམ་ཕྱག་དྲུག་དྲེའུ་
ནག་མོ་བཅིབས།། ཕྱག་དྲུག་རྒྱུ་དྲུག་རྩད་གཅོད་མཚོན་ཆ་བསྣམས།། མདུན་
ན་སྒྲ་བླའི་རྒྱལ་མོ་སྟག་རེ་རང་། ལྕཊ་སྤྱང་བཅིབས་ནས་དགྲ་བགེཊ་སྲོག་ལ་རྒྱུག །
གཡས་པས་རལ་གྲིས་གྱི་གྲན་མགོ་ལུས་གཏུབ།། གཡོན་པས་ནད་རྐྱལ་བརྡབ་པས་
དགྲ་ཡུལ་བརླག །དར་ནག་གོས་གྱོན་དགྲ་ལ་མུན་པས་བཀབ། བཀའ་ཉན་ལས་
བྱེད་སྡེ་བཞི་ཕོ་ཉ་འགྱེད།། མི་བདུད་འབྱམས་པ་ཁྲག་མགོས་དགྲའི་བླ་འགུག །
བཙན་རྒོད་ཧུར་པ་གསོད་རྐྱེན་སྲོག་ལ་རྦད།། ཆེ་བཙན་དམག་དཔོན་རྒྱལ་པོས་བླ་
སྲོག་བསྡོམས། བྲག་བཙན་ཨ་བསྲེ་རྒྱལ་བས་དགྲ་སྲོག་གཅོད། ཡང་འཁོར་གཡུང་
དྲུང་བོན་གྱི་བསྟན་སྲུང་ཚོགས། ཕོ་མོ་མ་ནིང་སྡེ་ཚོགས་གནམ་སར་ཁེངས།།
ཀུན་ཀྱང་མ་ངེས་ཆིབས་དང་ཕྱག་མཚན་དང་།། འཇིགས་རྔམ་བརྗིད་པའི་དཔའ་
ཆས་སྣ་ཚོགས་གསོལ།། སྔོན་ཚེ་འཆི་མེད་གསང་འདུས་གཤེན་གསུམ་གྱིས། སྐུ་
གསུམ་ཁྲོ་རྒྱལ་འབར་བའི་སྐུར་བཞེངས་ནས།། ལྷ་སྲིན་སྡེ་བརྒྱད་དམ་ལ་བཏགས་
པའི་ཚེ། སངས་རྒྱས་བསྟན་པ་བསྲུང་བ་ཁས་བླངས་ཏེ། རང་རང་སྲོག་གི་སྙིང་
པོ་ཕུལ་བ་བཞིན།། སྔོན་གྱི་དམ་བཅའ་གཙིགས་ལས་མ་འདའ་བར།། བདག་གི་
འདོད་དོན་སྒྲུབས་ཤིག་མ་གཅིག་མ། ཁྱད་པར་སངས་རྒྱས་བསྟན་ལ་གནོད་པའི་
དགྲ །རྣལ་འབྱོར་བདག་གི་བྱང་ཆུབ་དོན་གཉེར་ལ། བར་ཆད་བྱེད་པའི་གཟུགས་
ཅན་གཟུགས་མེད་བགེགས། ཤ་ཁྲག་ལོངས་སྤྱོད་གཏོར་མ་འདི་བཞེས་ལ། ད་
ལྟར་མྱུར་དུ་བསྒྲལ་བའི་དུས་ལ་བབ།། སྲོག་ཆོད་སྙིང་ཕྱུང་སྙིང་ཁྲག་དམར་
33



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རོལ།། དགྲ་ཡུལ་ཐལ་བ་རྡུལ་དུ་བརླག་པར་གྱིས། བདག་གིས་བཅོལ་པའི་ཕྲིན་
ལས་གྲུབ་པར་མཛོད།། བསྭོ་མ་མ་ཛ༔ དྡྷོ གེ་དུ་ཙ་ཏྲི་ས་མ་ཡ་རཀྟ་ཨ་མྲྀ་ཏ་ཁ་ཧཱི།
བྷ་ལིང་ཏ་ཁ་ཁ་ཁཱ་ཧི། ཞེས་འདིའང་ཤར་རྫའི་བྱ་བྲལ་འཇིགས་མེད་དབང་པོས་རྣལ་འབྱོར་དགེ་
སྦྱོར་བའི་དགེ་བའི་བར་ཆད་སེལ་ཞིང་བསམ་པའི་དགེ་དོན་བསྒྲུབ་པའི་ཕྱིར་དུ་རྩོམ་པས། མི་གཅིག་ལྷ་
མོས་རྟག་ཏུ་བསྲུང་ཞིང་སྐྱོབས་ནས་དགེ་བསམ་ཡིད་བཞིན་དུ་འགྲུབ་པའི་རྒྱུར་གྱུར་ཅིག །ཡི་གེ་པ་ནི་ཉག་
བཙུན་ས་ཏྲིག་མིང་ཐོབ་པའོ།།
134



ནམ་མཁའ་མཛོད་ཀྱི་སྒྲུབ་སྐོར།
ལྟ་སྒོམ་ཉམས་ཀྱིས་མྱོས་པའི་ཐོལ་གླུ་རྩ་གསུམ་དཀྱིལ་
འཁོར་དགྱེས་པའི་མཆོད་དབྱངས་བཞུགས།
༄༅། ན་མོ་གུ་རབ། ལྔ་ལྡན་འཇའ་གུར་འཁྲིགས་པ་དབྱིངས་སྣང་གི་ཞིང་ན།།
སྐུ་གསུམ་ཡེ་ཤེས་རྣམ་རོལ་རིག་འཛིན་གྱི་རྒྱལ་པོ། །ཡབ་གཅིག་དྲན་པ་ནམ་མཁའ་
སྙིང་དབུས་ནས་དྲན་བྱུང༌།། བློ་སྣ་བོན་ལ་འགྱུར་པའི་ངེས་འབྱུང་དེ་སྩོལ་
ཤོག །གསང་བདག་དཔའ་བོའི་སྒྱུ་འཕྲུལ་ཡེ་ཤེས་ཀྱི་རོལ་གར། རྗེ་གཅིག་ནམ་
མཁའ་སྒྲོན་གསལ་སྙིང་ཁོང་ནས་དྲན་བྱུང་། ཟག་བྲལ་འོད་གསལ་དབྱིངས་ཀློང་
པད་སྡོང་རྩེར་བཞུགས་ནས།། འཁོར་བ་མེ་འོབས་མཐོང་བའི་ཞེན་ལོག་དེ་སྩོལ་
ཤོག །གསང་ཆེན་བསྟན་པའི་མངའ་བདག་རྩེ་གསུམ་གྱི་དབྱིག་འཆང་།། མཚོ་
སྐྱེས་པདྨ་དོན་གསལ་སྙིང་ནང་ནས་དྲན་བྱུང་། དཔལ་རི་པདྨ་འོད་ཀྱི་ཞིང་ཁམས་
ནས་ཕེབས་ཤོག །འཆི་བ་མི་རྟག་དྲན་པ་བྱིན་གྱིས་རང་རློབས་ཤིག །ལུང་རྟོགས་
ཡོན་ཏན་ཕུལ་བྱུང་གངས་ལྡན་གྱི་རི་ལ།། འཇིགས་མེད་མི་ཡི་སེང་གེ་ཀླུ་དབང་གི་
མཚན་འཆང་། རྗེས་འཛིན་བྲུ་ཞུ་སྤ་རྨེའི་གྲུབ་དབང་རྣམས་དྲན་བྱུང་།། གཞན་
ཕན་བྱང་སེམས་འབྱོང་པར་བྱིན༔ །ཡེ་ཤེས་སྒྱུ་མའི་སྐུར་བརྙེས་ཉི་འོད་དང་རྨ་
སྟོན།། གཉའ་སྟོན་བཞོད་སྟོན་ཁུ་ཚ་དབྱིལ་སྟོན་དང་ཀྱུ་ར།། གྲུབ་བརྙེས་གཏེར་
ཆེན་བརྒྱ་རྩ་སྙིང་དཀྱིལ་ནས་དྲན༔ །རང་རྒྱུད་བོན་དང་འདྲེས་པར་བྱིན༔ །ཀུན་
བཟང་དགོངས་པ་མངོན་གྱུར་དགོངས་མཛོད་དང་བསྒོམ་འབར།། ཀ་བཞི་གྲུབ་
བརྒྱུད་རྗེས་འཛིན་བཅུ་གསུམ་དེ་དྲན༔ །ཀ་དག་བུམ་སྐུའི་ལྷུམས་ནས་བརྩེ་ཆེན་
གྱི་གཞོན་ནུ། ང་ཅག་སྤྱི་བོའི་གཙུག་གི་ལྷ་སྐལ་དུ་ཕེབས་ཤོག །གཤེན་བསྟན་ཉིན་
35



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མོར་བྱེད་ལ་མཉམ་མེད་རྗེ་བླ་མ། རྒྱལ་བ་གཉིས་པ་སྙིང་གི་པད་མཚོ་ནས་འཁྲུངས་
བྱུང་།། མཁན་ཆེན་ཉེར་ལྔ་ཡོངས་འཛིན་ཉི་དབང་མཚན་རྣམས་ཀྱིས།། གཡུང་
དྲུང་བསྟན་པའི་བ་དན་ས་གསུམ་ལ་ཕྱིར་ཤོག །གསང་གསུམ་བསྟན་པ་
པའི་མངའ་
བདག་བློ་ལྡན་དང་མི་ཤིག །འཛམ་གླིང་བླ་མ་སངས་རྒྱས་གླིང་པ་དང་ཀུན་གྲགས།
བོད་ཀྱི་ལྷ་སྐལ་རྒྱལ་སྲས་སྤྲུལ་སྐུ་བཞི་དྲན༔ །བཤད་སྒྲུབ་བསྟན་པའི་མེ་ཆེན་དགུང་
དུ་ནི་སྤོར་ཤོག །མཁའ་སྤྱོད་བླ་མ་ཀུན་གྲོལ་གསང་རྩལ་དང་གསང་གླིང་། བདུད་
འདུལ་གླིང་དང་དབྲ་སྟོན་བསྟན་འཛིན་གྱི་མཚན་འཆང་།། བཀའ་དྲིན་མཚུངས་
མེད་རྩ་བའི་བླ་མ་རྣམས་དྲན་བྱུང་།། དཀྱུས་རིང་སྤྱན་གྱིས་གཟིགས་ལ་དངོས་
གྲུབ་དེ་སྩོལ་ཤོག །ཨ་ཧོ། ངོ་བོ་དངོས་མཚན་མ་གྲུབ་སྐྱེ་མེད་ཀྱི་ཀློང་ནས།། ཀ་
དག་དང་པོའི་སངས་རྒྱས་བླ་མ་དེ་དྲན་བྱུང་། བོན་དབྱིངས་སྤྲོས་བྲལ་སྟོང་ཆེན་
ཀུན་ཁྱབ་ཀྱི་ཞིང་ནས།། ལྟ་བ་ཡེ་གྲོལ་ཆེན་པོའི་དངོས་གྲུབ་དེ་སྩོལ་ཤོག །རང་
བཞིན་རིག་པ་རང་གསལ་འགག་མེད་ཀྱི་ཀློང་ནས།། ལྷུན་གྲུབ་རྫོགས་སྐུའི་ངོ་བོ་
བླ་མ་དེ་དྲན་བྱུང་།། སྐུ་དང་ཡེ་ཤེས་ཟུང་འཇུག་མཐའ་ཀླས་ཀྱི་ཞིང་ནས། སྒོམ་
པ་སྣང་སྲིད་གཞིར་བཞག་དངོས་གྲུབ་དེ་སྩོལ་ཤོག །ཐུགས་རྗེ་རྣམ་རིག་མ་འགགས་
ཀུན་ཁྱབ་ཀྱི་ཀློང་ནས།། འགྲོ་འདུལ་སྤྲུལ་སྐུའི་རྣམ་རོལ་བླ་མ་དེ་དྲན་བྱུང་། གང་
ཡང་སྒྱུ་མ་མིག་འཕྲུལ་མངོན་སྣང་གི་ཞིང་ནས།། སྤྱོད་པ་བོན་ཉིད་གཞིར་བཞེངས་
དངོས་གྲུབ་དེ་སྩོལ་ཤོག །རྣམ་གསུམ་དབྱེ་བསལ་བྲལ་བ་ཉག་གཅིག་གི་ཀློང་
ནས།། རང་བྱུང་ངོ་བོ་ཉིད་སྐུའི་བླ་མ་དེ་དྲན་བྱུང་།། གཉུག་མ་ཡེ་སྟོང་འོད་གསལ་
འབྱམས་ཀླས་ཀྱི་ཞིང་ནས།། འབྲས་བུ་ཡེ་ཐོབ་ཆེན་པོའི་དངོས་གྲུབ་དེ་སྩོལ་
ཤོག །ཨེ་ཨེ།། སྐྱེ་འགག་གནས་གསུམ་བྲལ་བ་གདོད་མ་ཡི་གཤིས་ལུགས།། རྩེ་
གཅིག་རང་ངོ་ཤེས་པ་སྦྱོར་ལམ་གྱི་རྣལ་འབྱོར།། རིག་རྩལ་ལྐོག་ཏུ་མ་གྱུར་མངོན་
136



ནམ་མཁའ་མཛོད་ཀྱི་སྒྲུབ་སྐོར།
སུམ་གྱི་སྣང་བ། འབད་མེད་ལྷུག་པར་འཆར་བ་བྱིན་གྱིས་རང་རློབས་ཤིག །ཡིད་
དཔྱོད་བློ་ཡི་དྲི་མ་རང་དག་ལ་སོང་ནས། སྤྲོས་བྲལ་བདེ་བ་ཆེན་པོ་མཐོང་ལམ་
གྱི་རྣལ་འབྱོར། ཐིག་ལེ་ཆེན་པོའི་ཀློང་དུ་གོང་འཕེལ་གྱི་སྣང་བ།། མངོན་གསུམ་
ཡེ་ཤེས་དཀྱིལ་འཁོར་མཐོང་སྒོ་ལ་སྟོན་ཤོག །སྤང་བླང་བསལ་བཞག་དང་བྲལ་
མཉམ་ཉིད་ཀྱི་ཀློང་དུ།། རོ་གཅིག་འཁོར་འདས་མཉམ་གྲོལ་སྒོམ་ལམ་གྱི་རྣལ་
འབྱོར།། ལྔ་ལྡན་ཚོམ་བུའི་ཀློང་དུ་ཚད་ཕེབས་ཀྱི་རིག་མདངས།། མཐོང་ནས་སྐུ་
གསུམ་སྒྲོ་འདོགས་ད་ལྟ་རང་ཆོད་ཤོག །གདོད་ནས་དྲི་མ་དང་བྲལ་ཀ་དག་གི་རིག་
པ། སྒོམ་མེད་སྤང་གཉེན་གཉིས་མེད་མཐར་ཐུག་གི་རྣལ་འབྱོར། ཡེ་གྲོལ་འདུས་
མ་བྱས་པ་བོན་ཟད་དང་སེམས་ཟད།། དུས་གསུམ་བྲི་གང་བྲལ་བའི་དགོངས་པ་
དེ་སྩོལ་ཤོག །དངོས་སྣང་མཚན་མ་མ་སྤངས་འོད་གསལ་དུ་ལྷག་ནས། ཡེ་ཤེས་
སྒྱུ་མའི་རྣམ་རོལ་གཡུང་དྲུང་གི་སྐུ་མཆོག །འཕོ་ཆེན་འཇའ་ལུས་རིག་མདངས་
ཟག་མེད་ཀྱི་ཞིང་ན།། མངོན་པར་བྱང་ཆུབ་ལྷུམས་སུ་ད་ལྟ་རང་དགོད་ཤོག །བོན་
ཉིད་ཟད་སར་འཁྱོལ་བའི་གསོལ་འདེབས་ཀྱི་དབྱངས་ཆུང་།། རྩེ་གསུམ་འདུ་
གནས་གཡུང་དྲུང་ལྷུན་པོ་ཡི་རི་ལ། ཤར་རྫའི་རྒན་པོ་འཇིགས་མེད་དབང་པོ་དེས་
བླངས་པས།། རྩེ་གསུམ་དམ་ཅན་དགྱེས་པའི་མཆོད་དབྱངས་སུ་འབུལ་ལོ། །ཅེས་
ལྟ་སྒོམ་ཉམས་ཀྱིས་མྱོས་པའི་ཐོལ་གླུ་ཅེས་བྱ་བ་སྲིད་ཞིའི་མཐའ་སྤངས་པའི་དབྲ་སྟོན་བསྟན་འཛིན་དབང་
རྒྱལ་གྱི་ཡེ་ཤེས་སྒྱུ་མའི་སྐུ་མངོན་པར་མཆོག་གཟིགས་དབྲ་སྤྲུལ་སྐལ་བཟང་བསྟན་འཛིན་ཉི་མའི་དབང་
པོ་དང་། ཨོ་རྒྱན་སངས་རྒྱས་གླིང་པའི་ལུང་གིས་བསྔགས་པའི་བྱ་བཏང་མཆོག་སྤྲུལ་ཉི་མའི་མཚན་ཅན་
དང་། འབུམ་སྤྲུལ་ཡིད་བཞིན་ལེགས་གྲུབ་གཙོས་དཔོན་སློབ་བཅུ་གསུམ་གྱིས་ཚོགས་ཀྱི་འཁོར་ལོ་བསྐོར་
ནས་བསྐུལ་བའི་ངོར་ཤར་རྫའི་བྱ་བྲལ་བཀྲ་ཤིས་རྒྱལ་མཚན་འཇིགས་མེད་དབང་པོའི་སྡེས་གང་དྲན་གླུ་
རུ་བླངས་པར་དགེའོ།།
137



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དག་སྣང་གཞི་ལམ་འབྲས་བུའི་བསྡུས་དོན་བཞུགས་སོ།།
༄༅།།བརྒྱུད་གསུམ་རིག་འཛིན་བླ་མ་དང་བཅས་པ་ལ་ཕྱག་འཚལ་ཞིང་སྐྱབས་སུ་མཆིའོ། །འདིར་ཟབ་མོ་དག་སྣང་
ཕྱོགས་སུ་གཏོགས་པའི་གཡུང་དྲུང་གི་ཚིག་རྐང་བཞི་པོ་ཞེས་བྱ་བ་ནི། ཀ་དག་རྫོགས་པ་ཆེན་པོ་བོན་
ཉིད་ཀྱི་དབྱིངས་ལ། ལྷུན་གྲུབ་རྫོགས་པ་ཆེན་པོ་འགགས་མེད་ཀྱི་ཐིག་ལེ། གནས་
ལུགས་རྫོགས་པ་ཆེན་པོ་འོད་གསལ་གྱི་དགོངས་པ། འཁོར་འདས་རྫོགས་པ་ཆེན་
པོ་ཉག་གཅིག་ལ་བཞག་གོ །ཞེས་པ་འདི་ཉིད་བསྟན་གཉིས་གསང་སྔགས་གླིང་པ་ཉིད་ལྷང་བྲག་
ས་སྤྱོད་ཀྱི་འོག་མིན་ཟངས་མདོག་དཔལ་རིའི་གནས་སུ་བཞུགས་སྐབས་ལྕགས་བྱི་ལོར་བྱི་བ་ཟླ་བའི་ཡར་
ཚེས་ལ་རང་གི་མཆེད་ཟླ་འདྲ་བ་ཞིག་གིས་ཟེར་སྣང་བྱུང་བ་དེ་སྔགས་ཀྱིས་སྲུང་མས་བརྡ་བསྟན་པ་ལགས་
སོ།། དགེའོ། ། དགེའོ།། དགེའོ།།
138



ནམ་མཁའ་མཛོད་ཀྱི་སྒྲུབ་སྐོར།
ཡང་ཟབ་ནམ་མཁའ་མཛོད་ཆེན་ལས།
རིག་འཛིན་ཚེ་ཡི་སྒྲུབ་པ་བཞུགས།
༄༅།། གྱེར་སྤུངས་མ་ཧ་རངྐ་དེ་པ་ཧོ༎ རིག་འཛིན་བླ་མའི་ཚེ་སྒྲུབ་ལ། ཚེ་ཡི་རིལ་བུ་བྱ་ཐབས་ནི།། སྔོ་ཉི་མ་འདེ་
དག རུག་པ་དང་། སྔོ་ཁ་ཆེ་བ་དང་། སྦྲང་རྩིདང། ཚ་བ་གསུམ་དང་། ར་ཚ་དང་། འབྲི་མར་དང་། ཅང་ཟི་དང་། ཅང་
ཟིའི་ཆུ་བཟང་པོ་དང་། རྒྱ་སྲན་དང་། ཏིལ་མར་དང་། ཀཱ་ར་དང་། ཨ་རུ་དང་ བུ་རམ་དང་། དབང་པོ་ལག་པ་
རྣམས་ཀྱི་རིལ་བུ་བྱ་ལ་ཐོད་པ་མཚན་ལྡན་དུ་བླུགས། རིག་འཛིན་འདུས་པའི་དཀྱིལ་འཁོར་གཞུང་བཞིན་བཀོད་
པའི་དབུས་སུ་བཞག །ཕྲིན་ལས་ཀྱི་གཞུང་བསྲང་ལ་ཚོགས་ཀྱི་འཁོར་ལོ་བསྐོར། བསྙེན་པ་ཐོན་པར་བྱ། དེ་ནས་ཚེ་
སྒྲུབ་ལ་འཇུག་པ་ལ། འཛབ་བསྒོམ་ནི། ༈ བདག་ཉིད་འཆི་མེད་ཚེ་ཡི་ལྷ།། ཁོད་སྤུངས་དྲན་
པ་མུ་ལ་ནི།། མཐིང་གསལ་ཞལ་གཅིག་ཕྱག་གཉིས་པ།། ཕྱག་མཚན་གཡུང་དྲུང་
ཞགས་པ་འཛིན། ཡུམ་ནི་མདངས་ལྡན་འོད་ཟེར་མ། དམར་གསལ་བུམ་པ་བསྣམས་
པ་འཁྲིལ། འཁོར་དུ་རིགས་བཞིའི་ཚེ་ལྷ་དང་།། ཚེ་འགུག་མ་བརྒྱད་སྒོ་མ་བཞི།
གཞན་ཡང་རིག་འཛིན་མཁའ་འགྲོའི་ཚོགས།། བསམ་གྱིས་མི་ཁྱབ་བསྐོར་བར་
བསྐྱེད།། དེ་རྣམས་ཐུགས་ཀའི་ས་བོན་ལས། འོད་ཟེར་ལྕགས་ཀྱུ་ལྟ་བུ་འཕྲོས། དུས་
གསུམ་བདེ་གཤེགས་བྱིན་རླབས་དང་།། སྣོད་བཅུད་ཀུན་གྱི་ཚེ་བཀྲག་བསྡུས།།
བདག་གི་ཕུང་པོའི་ཟོམ་ལ་ཐིམ། ཚེ་བཀྲག་གཟི་མདངས་རྒྱས་པར་བསམ། ཁྱད་
པར་བདག་གི་བླ་ཚེ་རྣམས།། སྣང་སྲིད་ལྷ་འདྲེའི་ལག་ནས་འཕྲོག །ཐིག་ལེ་དཀར་
དམར་སྣུམ་ལ་འདྲིལ། གྲངས་མེད་བསྡུས་ནས་བདག་ལ་ཐིམ། འཆི་མེད་ཚེ་དབང་
ཐོབ་ནས་སུ། གནོད་པ་གང་གིས་མི་ཚུགས་པ། གཡུང་དྲུང་སྐུ་རུ་གྲུབ་པར་བསམ།།
ལ། །བསྲོ་ཁོད་དོ་རམ་མོ་རངྷ་ཡེ་ཧཱུཾ་ཧཱུཾ་ཚེའི་གཡུང་དྲུང་གའུ་ཚེ་ནི་ཛ།། ཞེས་རྟགས་མ་བྱུང་
13)



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བར་དུ་བཟླའོ། །དེ་ནས་འཛབ་བསྟོད་ཅིང་ཚེ་འགུག་ནི། བསྭཱ། བདེ་གཤེགས་རིག་འཛིན་ཚེ་ཡི་
ལྷ།། རིགས་བཞིའི་ཚེ་ལྷ་འཁོར་དང་བཅས། ཚེ་འགུག་མ་བརྒྱད་སྒོ་མ་བཞི།། འཆི་
མེད་ཚེ་ཡི་ལྷ་ཚོགས་ལ། སྙིང་པོ་འཛབ་ཀྱི་མཆོད་པ་འབུལ། བདག་གི་བླ་ཚེ་ཉམས་
པ་རྣམས།། སྣང་སྲིད་ལྷ་འདྲེའི་ལག་ནས་ཁུག །བདག་གི་ལུས་ངག་ཡིད་ལ་
བསྟིམས། འཆི་མེད་ཚེ་ཡི་དངོས་གྲུབ་སྩོལ།། སྲོག་གི་གཡུང་དྲུང་བརྟན་པར་
མཛོད། ལུས་ལ་སྐུ་ཡི་དབང་བསྐུར་ཅིག །གཡུང་དྲུང་སྐུ་རུ་གྲུབ་པར་མཛོད།།
ངག་ལ་གསུང་གི་དབང་བསྐུར་ཅིག །འགག་མེད་གསུང་དུ་གྲུབ་པར་མཛོད།།
ཡིད་ལ་ཐུགས་སུ་དབང་བསྐུར་ཅིག །འཆི་མེད་ཐུགས་སུ་གྲུབ་པར་མཛོད།།
མཆོག་ཐུན་གཉིས་ཀྱི་དངོས་གྲུབ་སྩོལ། །བསྭོ་ཨཱི ་དྲན་པ་མུ་ལ་མ་མ་ཧ་རི་ནི་ས་ཨ་
ཡུ་ཛཱན་སརྦ་སིདྡྷི་ཧཱུཾ། ཞེས་པ་འདི་ཡང་རིག་འདུས་ཀྱི་ཆ་ལག་ཏུ་རྣལ་འབྱོར་དགེ་སྦྱོར་བས་ལག་
ཏུ་ལེན་བདེ་རུ་ཤར་རྫའི་བྱ་བྲལ་བཀྲ་ཤིས་རྒྱལ་མཚན་གྱིས་བྲིས་པས་འགྲོ་རྣམས་འཆི་མེད་ཚེ་ཡི་རིག་འཛིན་
གྲུབ་པའི་རྒྱུ་རུ་གྱུར་ཅིག །མུ་ཙུག་སྨར་རོ། ། དགེའོ།།
140



ནམ་མཁའ་མཛོད་ཀྱི་སྒྲུབ་སྐོར།
ཡང་ཟབ་ནམ་མཁའ་མཛོད་ཆེན་ལས།
ཞི་རྒྱས་དབང་དྲག་དགོངས་འདུས་སྒྲུབ་པ་བཞུག་སོ།།
༄༅། ཨ་དཀར་ཀྲོ་ཏ་ཧ་ར་སད་དོ་ཝང་ལ་ན་མོ། །མཎྜལ་སྟེང་དུ་འབྲུ་ཚོམ་བཀོད། དབུས་སུ་བུམཔ་རྒྱན་ལྡན་དག
སྐུ་གཟུགས་དང་ནི་མེ་ལོང་ལ།། ས་བོན་ཨ་མ་བྲིས་པ་ནི། རྟེན་དང་བརྟེན་པ་མཚོན་ཕྱིར་བཀོད།། སྒྲུབ་གཤེན་ཀུན་
སློང་རྣམ་དག་པས། ཞི་རྒྱས་དབང་དྲག་འབར་བའི་དལ།། རང་བཞིན་ཡེ་ནས་གསལ་བ་ལག ཏིང་འཛིན་རིག་པས་
གསལ་གདབ་སྟེ། གཞལ་ཡས་རྟེན་དང་བརྟེན་པའི་ལྷསྐུ་མདོག་ཕྱག་མཚན་ཆ་ལུགས་རྫོགས།། ཇི་བཞིན་རིག་པས་
གསལ་ཐེབས་པ། དབང་པོ་ཡང་རབ་སྤྱོད་ཡུལ་ཡིན་
། ད་ནི་མཚམས་བཅད་པ་ནི། ཧཱུྃ༔ ང་ནི་དཔལ་ཆེན་
གསང་བ་འདུས་པའི་སྐུ།། ཞི་རྒྱས་དབང་དྲག་སྒྲུབ་པའི་དཀྱིལ་འཁོར་འདིར།།
འདུ་བའི་ལྷ་གསས་མ་གཏོགས་ལོག་འདྲེན་བགེགས། གློ་བུར་རྣམ་རྟོག་འཁྲུལ་
པའི་བདུད་ཡོད་ན།། ཁྲོ་ཆུང་འབུམ་གྱིས་མཐའ་ཡི་མུན་པར་བསྐྲད།། གཞོམ་མེད་
རིགས་རྟགས་འབར་བས་མཚམས་གཅོད་དོ། །རམ་རམ་ཀྲོ་ཏ་གནོད་བྱེད་ཨུ་ཙརྱ་
ཕཊ དྲུང་མུ་ཙཀྲ་པདྨ་རད་རམ་རམ་རཀྵ་ཧཱུཾ། ཉུངས་ཀར་བྲིམ་མོ། །སྐྱབས་སེམས་གསོལ་
འདེབས་བྱའོ།། དེ་ནས་མངོན་རྟོགས་བསྒོམ་པ་ནི། ཨཱ སྟོང་སྙིང་ཟུང་འཇུག་རྩལ་ལས་སྐད་
ཅིག་གིས། བདག་ཉིད་དཔལ་ཆེན་གསང་བ་འདུས་པའི་སྐུ།། ཐུགས་ལས་འོད་
ཤར་བུམ་པ་གཞལ་ཡས་ཁང་།། དེ་དབུས་ཤེལ་ཁང་གཡུང་དྲུང་འོད་འབར་དབུས།།
སེང་ཁྲི་ཉི་ཟླ་པདྨའི་གདན་སྟེངས་སུ།། ཀུན་བཟང་གཤེན་ལྷ་འོད་དཀར་ཡབ་
ཡུམ་ལ།། ཞི་བའི་ལྷ་ཚོགས་བཞི་བཅུ་རྩ་ལྔས་བསྐོར།། མདུན་ཕྱོགས་གསེར་འཁོར་
བརྩིགས་པའི་ཁང་། གདོང་ལྔའི་ཁྲི་ལ་པད་ཉི་ཟླ་གདན་སྟེང་། ལྷ་ཆེན་
ཀུན་སྣང་ཁྱབ་པ་ཡབ་ཡུམ་ལ།། རྒྱས་པའི་ལྷ་ཚོགས་བརྒྱ་དང་རྩ་བརྒྱད་བསྐོར།།
{4}



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཡས་ཕྱོགས་པདྨའི་དྲྭ་བརྩིགས་མེ་འབར་ཀློང་།། གཅན་ལྔར་པད་ཉི་ལྷ་བདུད་
ཕོ་མོའི་ཁྲིར།། དབང་ཆེན་གཙོ་མཆོག་མཁའ་འགྱིང་ཡབ་ཡུམ་ལ།། དབང་གི་ལྷ་
ཚོགས་བརྒྱད་ཅུ་རྩ་ལྔས་བསྐོར།། གཡོན་ཕྱོགས་དུར་ཁྲོད་དྲག་པོའི་གཞལ་ཡས་
སུ།། གཅན་ལྔའི་ཁྲི་ལ་པད་ཉི་དྲེགས་གདན་སྟེངས། ཆེ་མཆོག་དབལ་གསས་རྔམ་
པ་ཡབ་ཡུམ་ལ། དྲག་པོའི་ལྷ་ཚོགས་དྲུག་ཅུ་རྩ་ལྔས་བསྐོར། རྒྱབ་ཕྱོགས་གྲུ་གསུམ་
མཐིང་ནག་མེ་རླུང་ནང་། གཅན་ཁྲིར་པད་ཉི་དྲེགས་པ་བསྣོལ་བའི་སྟེངས།།
སྲིད་པའི་རྒྱལ་མོ་དབུ་བརྒྱ་ཕྱག་སྟོང་མ། བཀའ་སྐྱོང་དམ་ཅན་རྒྱ་མཚོའི་འཁོར་
གྱིས་བསྐོར། ཕྱི་ཁྱམས་དཔལ་མགོན་སྡེ་བརྒྱད་རིགས་དྲུག་དང་།། སྒོ་བཞིར་སྒོ་
སྲུང་རྒྱལ་ཆེན་སྡེ་བཞི་བསྐྱེད།། བསྐྱེད་པ་རྣམས་ལས་འོད་འཕྲོས་ཡེ་ཤེས་པ།།
སྤྱན་དྲངས་གཉིས་མེད་ཐིམ་པས་དབང་བྱིན་ལྡན།། དེ་ནས་སྤྱན་དྲང་ཞིང་བཞུགས་གསོལ་ནི།
་བོན་ཉིད་གཡུང་དྲུང་དབྱིངས་དཀྱིལ་ནས།། ཞི་རྒྱས་དབང་དྲག་བོན་སྐྱོང་
ཚོགས།། གཞལ་ཡས་གནས་འདིར་སྤྱན་དྲང་ན།། ཐོཊ་པ་མེད་པར་གཤེགས་སུ་
གསོལ། གཉིས་མེད་རྟེན་ལ་དགྱེས་པར་བཞུགས། ལས་བཞི་ལྷུན་གྱིས་གྲུབ་པར་
མཛོད། ས་མ་ཡ་ཛ་ཛ༔ ཏིཥྛ་ལྷན། ཕྱག་བཤགས་ནི། ཧོ།། དཀྱིལ་འཁོར་ཆེན་པོའི་ལྷ་
རྣམས་ལ། རང་གི་འཕྲུལ་པས་ཕྱག་འཚལ་ཞིང་།། ཐོག་མེད་བསགས་པའི་ལས་
སྒྲིབ་ཀུན།། འཆབ་སྦས་མེད་པར་ནོངས་བཤགས་བགྱི།། བྱང་དག་ཚངས་པའི་
དངོས་གྲུབ་སྩོལ།། གུ་དུན་ཧྲུན་ནོ་ཤུད་དྷོ་ཨ༔ ཕྱི་ནང་གསང་བའི་མཆོད་པ་འབུལ་བ་ནི། ཧོ།
ཞི་རྒྱས་དབང་དྲག་ལྷ་ཚོགས་ལ།། འདོད་ཡོན་ལོངས་སྤྱོད་མཆོད་སྤྲིན་འབུལ།།
རོལ་པ་ཆེན་པོའི་ཀློང་དུ་བཞེས། དགྱེས་པའི་དངོས་གྲུབ་བདག་ལ་སྩོལ། ཟུར་
ནམ་དེ་ཤོ་མུ་ཡེ་ཧ་ར་སད་སཱཧཱ །འཛབ་བསྒོམ་ནི བདག་ཉིད་དཔལ་ཆེན་གསང་བ་
འདུས་པའི་ཐུགས་ཀར་པདྨ་ཉི་ཟླའི་གདན་ལ་ཨ ༔ མ༔ ཟུང་གཅིག་ལ་བཟླས་པའི་
142



ནམ་མཁའ་མཛོད་ཀྱི་སྒྲུབ་སྐོར།
སྔགས་ཀྱིས་བསྐོར་བ་ལས་འོད་ཟེར་འཕྲོས་པས་ལས་བཞི་ལྷུན་གྱིས་གྲུབ་པར་
བསམ་ལ། ཞི་བའི་སྤྱི་འཛབ་ནི། ཨ་ཨཾ་ཧཱུཾ་པུས་པ་ལི་བྷ་དྷ་ཡེ་སྭཱཧཱ རྒྱས་པའི་སྤྱི་འཛབ་ནི། ཨ་
ཨོཾ་ཧཱུྃ་རཾ་ཛ་སད་ས་ལེ་ལྷན་ནེ་འདུ་འདུ་ཨ་ཡེ་སྭཱཧཱ། མ་མ་མུ་ཡེ་ས་ལེ་ཁྲི་ལེ་འདུ་འདུ་
མ་ཡེ་སྭཱཧཱ། དབང་གི་སྤྱི་འཛབ་ནི། བསྲོ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན་ཨ་མ་མ་
ཧ་རམ་ཛ་ཐུན་ཕྱོགས་ཐུན་སྦྱོ། དྲག་པོའི་སྤྱི་འཛབ་ནི། བསྭཱ་ཨཱི་ཨ་ཐུན་ཉེ་ལོ་ཡོ་ཐུན་སྤུངས་
སོ་ཐད་དོ་ཐུན་ཨ་མ་མ་ཧ་ལ་རམ་ཛ་ཐུན་ཕྱོགས་ཐུན་སྦྱོ། བསྭཱ་ཨཱི་ཨ་ཐུན་ཉེ་ལོ་ཡོ་
ཐུན་སྤུངས་སོ་ཐད་དོ་ཐུན། ཁ་ཐུན་བྱོ། མུ་ཐུན་ཕྱོགས། མུ་ཁ་ཐུན་བྱོ་ཐུན་ཕྱོགས། བོན་
སྐྱོང་སྤྱི་འཛབ་ནི། བསྭོ་མ་མ་ཛ་མུ་ཡེ་ཐུན་སྦྱོ། རམ་ཐུན་བྷོ། ཨ་དཀར་མུ་ཡེ་ཤག་
ཐུན་ཕྱོགས་ཐུན་སྦྱོ། ཞེས་གང་ལྕོགས་བཟླས་ལ་འཛབ་བསྟོད་ནི བསྭཱ་ཞི་རྒྱས་དབང་དྲག་བོན་སྐྱོང་ལ།།
སྙིང་པོ་འཛབ་ཀྱི་མཆོད་པ་འབུལ། ལས་བཞི་ལྷུན་གྲུབ་དངོས་གྲུབ་སྩོལ། ཞེས་བསྟོད་
དོ། སྐབས་འདིར་ཕྱི་རྒྱུད་རྒྱས་པའི་དཀྱིལ་འཁོར་ལ་མི་མཛའ་ཡང་ཞི་དབང་དྲག་གསུམ་གྱི་ཕྲིན་ལས་ཁོག་མཐུན་
དུ་ཚོགས་ཀྱི་འཁོར་ལོ་བསྐོར་རོ། ། དེ་ནས་སྐུ་བསྟོད་པ་ནི། ཨོཾ་དབྱིངས་དགུ་རྣམ་དག་ཕོ་བྲང་ནས།།
རང་བྱུང་ཞི་རྒྱས་དབང་དྲག་ལྷ། སྐུ་ནི་མ་ངེས་ཞི་དང་ཁྲོ།། སྐྱིལ་ཀྲུང་ཕྱེད་སྐྱིལ་ཞི་
འཛུམ་དགྱེས།། གཡོ་ལྡེམ་གར་སྟབས་འགྱིང་དང་རྔམ། སྐུ་མདོག་སྣ་ཚོགས་འོད་
དུ་འབར། རྒྱན་དང་ཆ་ལུགས་མཛེས་བརྗིད་གཏུམ།། ཕྱག་མཚན་རང་རང་བརྡ་
རྟགས་སྟོན།། གསུང་ནི་མ་ངེས་གྲགས་སྟོང་སྒྲ།། ཚངས་དབྱངས་དྲུག་ཅུས་བོན་
སྒྲ་སྒྲོགས།། བསྭ་སྒྲ་ཆ་སྒྲས་སྣང་སྲིད་གཡོ།། ཧཱུྃ་སྒྲ་ཕཊ ཋ སྒྲས་ལོག་འདྲེན་སྒྲོལ།།
ཐུགས་ནི་དུས་གསུམ་གཡོ་མེད་ངང་།། མཁྱེན་བརྩེ་ཡེ་ཤེས་བྱེ་བའི་གར།། ཡོན་ཏན་
ཞིང་རྒྱན་བཀོད་སྤྲུལ་འཁོར།། མི་ཟད་ནམ་མཁའི་མཛོད་དང་མཉམ།། ཕྲིན་ལས་
ལས་བཞི་ཐོགས་མེད་བསྒྲུབ། ཞི་རྒྱས་དབང་དྲག་བོན་སྐྱོང་ཚོགས། བསྟོད་ཅིང་
བསྒྲུབས་པས་བདག་འཁོར་གྱི།། སྡིག་ལྟུང་སྒྲིབ་པ་ཤིནྟཾ་ཨ །ཚེ་བསོད་ཡེ་ཤེས་
343



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པུཏྟཾ་ཨཾ། གཟུགས་ཅན་གཟུགས་མེད་པཱ་ཤང་ཧོ།། ལོག་འདྲེན་དགྲ་བགེགས་མ་
ར་ཡཱ༎ ཚེ་འདིར་རིག་འཛིན་ས་ཐོབ་ནས།། ཕྱི་མར་དོན་གཉིས་ལྷུན་གྲུབ་ཤོག།
ཅེས་པ་འདིའང་ཤར་རྫའི་བྱ་བྲལ་འཇིགས་མེད་དབང་པོས་བྲིས་པས་འགལ་གྱུར་དཀྱིལ་འཁོར་ཡེ་ཤེས་ལྷ་
ལ་བཤགས། དགེ་བས་འགྲོ་ཀུན་སངས་རྒྱས་ས་འཐོབ་ཤོག །སརྦ་མངྒ་ལཾ། དགེའོ།།
14



ནམ་མཁའ་མཛོད་ཀྱི་སྒྲུབ་སྐོར།
ཡང་ཟབ་ནམ་མཁའ་མཛོད་ཆེན་ལས།
ལས་བཞི་རྒྱུན་ལྔའི་སྦྱིན་སྲེག་ཟིན་རིས་གསལ་བའི་མེ་ལོང་བཞུགས།
༄༅།། ལས་བཞི་ལྷ་ལ་ཕྱག་འཚལ་ལོ། །ལས་བཞི་རྒྱུན་ལྔའི་སྦྱིན་སྲེག་བྱ་བ་ལ། མེ་ཐབ་ཀྱི་བྱ་ཚུལ་དང་། མཆོད་རྫས་
སྲེག་རྫས་དང་། ཤག་ཐེའི་བྲི་ཐབས་དང་། ལས་བཞིའི་སྲོག་ཤིང་སོགས་ནི་སྦྱིན་སྲེག་གི་གཞུང་དུ་གསལ་བ་བཞིན་
དུ་འཛམ་པར་ག མེ་ཐབ་དབུས་སུ་གྲུ་གསུམ་ནང་དུ་དམིགས་རྟེན་ལིང་ག་གཞུག །གུ་གུལ་དང་ཉུངས་ཀར་སོགས་
ཚགས་སུ་བྱ། དེ་ནས་ཕྲིན་ལས་ལ་འཇུག་པ་ལ། ཐོག་མར་བདེ་འདུས་དང་དགོངས་འདུས་གཉིས་སྦྲགས་ལུགས་ཤེས་
པར་བྱས་ལ་ཕྲིན་ལས་ཚར་གཅིག་ཚོགས་འཁོར་གྲུབ་པར་བྱ། དེ་ནས་སྦྱིན་སྲེག་ལ་འཇུག་པ་ལ། ཁྲོ་རྒྱལ་ཆེན་
པོ་གོང་འོག་གཉིས་བརྗོད་ལ་དག་གཙང་བྱ། དེ་ནས་མཚམས་བཅད་ནི། སྦྱིན་སྲེག་གཞུང་ལྟར། བསྲོ་ཞི་རྒྱས
ནས། ཧཱུྃ་ཕཊ༔ ཡན་བརྗོད། དེ་ནས་གཤེན་རབ་བླ་མ་སོགས་སྐྱབས་སེམས་ཚང་བ་བརྗོད་ལ། སྦྱིན་སྲེག་མངོན་
རྟོགས། ཨཱ་བོན་ཐམས་ཅད༔ ནས། པར་གྱུར། ཡནདང་མཆོད་རྫས་སྲེག་རྫས་བྱིན་རླབས བདག་
ཉིད༔ ནས། པར་བསམ། ཡན་བརྗོད། དེ་ནས་མེ་ཐབ་དབུས་ཀྱི་གྲུ་གསུམ་ནང་གི་ལིངྒ་ལ་འགུག་
གཞུག་བྱ་བ་ལ། ལས་བཞི་གང་ལ་འཇུག་པའི་ཚིག་གཏང་བཞག་ཤེས་པར་གྱིས་ལ། ན་མོ་སངས་རྒྱས
ནས། ཁུག་ཁུག །ལན་གསུམ་བརྗོད། དེ་ནས་མེ་སྤར་བ། ཧོ་ཕུང་པོ༔ ནས་དང་། མར་ཁུ་བླུགས་པ། ཧོ་
རྩི་བཅུད༔ དང་མེ་མགོ་དར་མནན། ཧོ་འབར་བ༔ ནས། བུན་སཱཧཱ། ཡན་བརྗོད། དེ་ནས་སྤྱན་
འདྲེན་ག དང་པོ་མེ་ལྷ་ལ། ཧཱུྃ་སྐུ་གསུམ༔ ནས། ཞི་རྒྱས་དབང་༔ ནས་ ར་ཡོ་ཛ། ཡན་དང་། མར་
མཆོངས་ལ། བཞུགས་གསོལ། འབར་བའི་གདན༔ ནས། ཨ་ལ་ལ། ཡན་དང་། ཆ་ལག་ལྟར། ཧོམ་
འབྱམས་བྱིན་རླབས། ཧོམ་གཟར༔ ནས། འཚལ་བསྟོད། ཡན་དང་། སྦྱིན་སྲེག་ལྟར། མཆོད་རྫས་
རྣམ་ལྔ།
འབར་བའི་ ནས། མཛེས། སྲེག་རྫས། རྩི་མར༔ ནས། གྲུབ་པར་མཛོད། ཡན་དང་།
ཨ་ཏི་ཨ་ཡེ༔ ནས། ཙིཏྟ་རམ། ཡན། ཚར་ཉེར་ལྔའམ། ལྔ་བཅུའམ། བརྒྱ་ཕྲག་གཅིག་ལ་སོགས་བཟླས་ལག
14



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཏིལ་ཡུངས་ལ་སྔགས་ནས་མེ་ཐབ་ཏུ་དབུལ་ལ། མར་མཆོངས་ལ། ཨོྃ་ཉེ་ལོ་ཡོ༔ བརྗོད་ལ། སྐུ་བསྟོད། ཧཱུཾ་མེ་
དཔུང་། ནས། གྲུབ་སྩོལ། ཡན་བརྗོད་ལ། ཆ་ལག་ལྟར། ན་མོ་བདག་གིས༔ ནས། རྒྱས་པར་
ཤོག་ཅིག། ཡན་དང་། ཞི་གྱུར་བརྗོད་དོ། །དེ་ལྟར་མེ་ལྷ་ལ་ཡང་སྐུར་བརྒྱ་སྟོང་སོགས་དེའི་འགྲེས་བཞིན་
ཤེས་པར་བྱའོ། །དེ་ནས་ཞི་བ་ལ། མཚམས་བཅད་སྐྱབས་སེམས། མངོན་རྟོགས། མཆོད་རྫས་སྲེག་རྫས་བྱིན་
རླབས། འགུག་
གཞུག་བདེན་བདར་རྣམས་གོང་ལྟར་ལ། སྤྱན་འདྲེན་ལ། ཨོྃ་མི་འགྱུར༔ ནས། སྡིག་ལྟུང་
ར་ཡོ་ཛ། ཡན་དང་། མར་མཆོངས་ལ། འབར་བའི༔ ནས་གོང་བཞིན་ཕྱག་བཤགས། ཧོམ་འབྱམས།
མཆོད་རྫས་སྲེག་རྫས་དང་། དུར་པ༑ ནས། གྲུབ་པར་མཛོད། ཡན་དང་། མར་མཆོངས་ལ། ཨ
ཨོཾ་ཧཱུཾ་པུས་པ༔ གྲངས་མང་ཉུང་གོང་དང་མཐུན་པའམ་གང་མོས་བསག་ལ། ཏིལ་སྔགས་ལ་མེ་ཐབ་ཏུ་ད་བུལ་ལ།
མར་མཆོངས་ལ། ཨོྃ་ཉེ་ལོ་ཡོ༔ དང་། སྐུ་བསྟོད། ཧཱུཾ་མེ་དཔུང་༔ ནས། སྨོན་ལམ། ན་མོ་བདག་
སོགས་གོང་ལྟར་བརྗོད་དོ། ། ཞི་གྱུར་། དེའི་འགྲེས་བཞིན། རྒྱས་པ། དབང་། དྲག་པོ་རྣམས་བརྗོད་དོ། །ལས་
བཞི་ལས་གང་རུང་རེའི་སྦྱིན་སྲེག་བྱ་ནའང་ཆོག་གོ །དེ་ནས་རྗེས་བྱ་ག སྲིད་པ་རྒྱལ་མོ༔ ནས ཐོབ་པར་
ཤོག །ཡན་བརྗོད་ལ། རྒྱུན་གཏོར་སོགས་དབུལ་ལོ། །དེ་ནས་གཤེགས་གསོལ། ཧོ། འབར་བ༔ ནས་ ཨ་
ཨཱ༔ བསྔོ་སྨོན། ཧོ་བདག་གིས་ ན་ས་དང་། བཀྲ་ཤིས། གནས་འདིར༔ ནས། ཤོག །ཡན་
བརྗོད་གཞན་ཡང་སྨོན་ལམ་སངས་རྒྱས་ཞིང་བགྲོད་བརྗོད་ན་ལེགས། ཞེས་པ་འདི་ཡང་ཤར་རྫ་པས་མགྱོགས་
བྲིས་བྱས་པ་དགེའོ།
146



ནམ་མཁའ་མཛོད་ཀྱི་སྒྲུབ་སྐོར།
ལས་བཞི་རྒྱུན་ལྔའི་སྦྱིན་སྲེག་གི་ཆ་ལག་བཞུགས་སོ།།
༄༅།། ལས་བཞིའི་ལྷ་ལ་གུ་དུན་ཧྲུན དམིགས་རྟེན་ལ་འགུག་གཞུག་བྱ་བ་ནི། མེ་ཐབ་དཀྱིལ་དུ་གྲུ་གསུམ་བྲུས་པའི་
ནང་དུ་དམིགས་བྱའི་ལིངྒ་གཞུགས་ལ། བདག་ཉིད་དཔལ་གསང་བ་འདུས་པར་བསྐྱེད་ལ། ན་མོ་སངས་
རྒྱས་བོན་དང་གཤེན་རབ་གསུམ་གྱི་བཀའ་བདེན་པ་དང༌། བླ་མ་ཡི་དམ་མཁའ་
འགྲོ་གསུམ་གྱི་བཀའ་བདེན༔ ཞི་རྒྱས་དབང་དྲག་འབར་བའི་ལྷ་ཚོགས་རྣམས་
བོན་སྐྱོངས་དམ་ཅན་རྒྱ་མཚོའི་ལྷ་ཚོགས༔ འཇིག་རྟེན་དཔལ་མགོན་སྡེ་བརྒྱད་
རྣམས་ཀྱི༔ རྒྱུ་འབྲས་བསླུ་བ་མེད་པ་བོན་ཉིད་རྣམ་པར་དག་པའི་བཀའ༔ བདེན་
པ་ཆེན་པོ་དེ་དག་གི་མཐུ་དང་ནུས་པ་ཆེན་པོས་བདག་གཞན་སེམས་ཅན་ཐམས་
ཅད་ཀྱི། ཞི་བའི་སྐབས་སུ། ཉོན་མོངས་དུག་ལྔའི་ལས་སྒྲིབ་ཀུན་དང་། དགེ་བའི་
ལས་ལ་བར་ཆོད་བྱེད་ཅིང་། སྡིག་པའི་ལས་ཀྱི་སྣ་འདྲེན་པ། ཐར་པའི་ལམ་ལ་
བར་དུ་གཅོད་ཅིང་
། ངན་སོང་གསུམ་གྱི་གཏིང་དུ་ཕུལ་བའི་དགྲ་བགེགས་རྣམས།
རྒྱས་པའི་སྐབས་སུ། ཚེ་དང་བསོད་ནམས་དབང་ཐང་དཔལ་དང་འབྱོར་པ་ལ་བར་དུ་
གཅོད་པའི་དགྲ་བགེགས་རྣམས། དབང་གི་སྐབས་སུ། ལྷ་འདྲེ་མི་གསུམ་ཚེ་བསོད་
དཔལ་འབྱོར་ཐམས་ཅད་དབང་དུ་བསྡུ་བའི་ཕྲིན་ལས་ལ་བར་དུ་གཅོད་པའི་
དགྲ་བགེགས་རྣམས། དྲག་པོའི་སྐབས་སུ། གནོད་པར་བྱེད་པའི་གཟུགས་ཅན་གྱི་དགྲ །
གཟུགས་མེད་ཀྱི་བགེགས་རིགས་རྣམས། ༈ ཉི་མ་ཕྱོགས་མཚམས་གང་ན་གནས་
ཀྱང་རང་དབང་མེད་པར་མེ་ཐབ་དྲག་པོའི་དཀྱིལ་འཁོར་གྲུ་གསུམ་ཨེ་ཀློང་གི་
གནས་སུ་དམིགས་པའི་ལིངྒ་འདི་ལ་ཁུག་ཅིག་སྟིམས་ཤིག །བསྭཱ་རྡི་ཏྲི་མཱ་ར་ཡ་ཛ་
ཛ་ཁུག་ཁུག །ཅེས་ལན་གསུམ་དུ་བསྐྱར་རོ། །དེ་ནས་མེ་སྤར་བ་ནི། ཧོ༔ ཕུང་པོ་ལྔ་པོའི་ཡམ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཤིང་ཀ སྟོབས་ལྔའི་ཡེ་ཤེས་མེ་སྤར་བས། དུག་ལྔའི་ལས་སྒྲིབ་ཀུན་བསྲེགས་ནས། སྐུ་
ལྔཡེ་ཤེས་མེ་འབར་ཅིག །བསྭོ་ཨོཾ་ཚངས་སྟང་སད་ལ་རམ་རམ་ཛ་ལ་རམ། མར་ཁུ་བླུགས་ཏེ།
ཧོརྩིབཅུད་སྙིང་པོ་མར་ཁུ་འདི། མེ་ལ་བཀྲག་མདངས་བསྐྱེད་པ་དང་། མེ་ལྷའི་གཟི་
བྱིན་བསྐྱེད་ཕྱིར་དུ། འབར་བའི་མེ་ཧོམ་འདིར་འབུལ་གྱི། ལས་བཞི་ལྷུན་གྱིས་གྲུབ་
པར་མཛོད། ༀ་མར་མར་རམ་རམ་ལམ་ལམ་ཡེ་སྭཱཧཱ མེམགོ་དར་གྱིས་མནན་ཏེ ཧོ འབར་
བ་མེ་ཡི་ཧོམ་ཆེན་འདིར།། ཤིང་ཐུན་རྣམས་ཀྱིས་ཤིང་བསྡུས་ལག མེ་ལེན་རྣམས་ཀྱིས་
མེ་སྤར་ཞིང་། ང་ལྷ་ཆེན་པོས་མེ་གྲོགས་མཛོད། ཞི་རྒྱས་དབང་དྲག་རྒྱུན་གྱི་མེ། ལམ་
ལམ་ཕྱོགས་མཚམས་ཀུན་ཏུ་འབར།། ཕྱོགས་བཅུར་གནོད་དབལ་ཞི་ཕྱིར་དུ། མེ་མགོ་
དར་གྱིས་མནན་པར་བྱ། ༀ་ཞི་ཞི་རམ་རམ་ནི་གྲམ་གྲམ་བུན་བུན་སཱཧཱ། ཧོམ་འབྱམས་བྱིན་
རླབ་ནི། ཧོམ་གཟར་ཡེ་ཤེས་ཤེས་རབ་དཀྱིལ་འཁོར་དབྱིངས། འབྱམས་གཟར་རིག་པའི་
རང་བཞིན་སྟོབས་མཆོག་ཐབས། དབང་ཆེན་རིགས་ཀྱི་དཀྱིལ་འཁོར་བསྐྱེད་སྟེང་དུ།།
ཐམས་ཅད་ལས་ཀྱི་སྤྲུལ་ལ་ཕྱག་འཚལ་བསྟོད། འབྲུ་གཏོར་རོ། །སྨོན་ལམནི ན་མོ་བདག་གིས་
སྦྱིན་བསྲེག་འདི་ཕུལ་བའི་བྱིན་བརླབས་ལ་བརྟེན་ནས་སྤྱིར་སངས་རྒྱས་ཀྱི་བསྟན་པ་
རིན་པོ་ཆེ་དར་ཞིང་རྒྱས་ལ་ཡུན་རིང་དུ་གནས་པར་ཤོག་ཅིག །དེ་ལ་བརྟེན་ནས་རྒྱལ་
ཁམས་ཀྱི་ནད་ཡམས་ཞི་བར༔ སྟོང་ཁམས་ཀྱི་འཁྲུགས་པ། སེམས་ཅན་ཐམས་
ཅད་ཀྱི་དཀར་པོ་དགེ་བའི་ལས་སྤྱོད་ཐམས་ཅད་ཀུན་ཏུ་དར་ཞིང་རྒྱས་པར༔ ནག་པོ་
སྡིག་ཚོགས་ཐམས་ཅད་ནུབ་པར༔ ཚེ་བསོད་དཔལ་འབྱོར་ཐམས་ཅད་ཡོངས་སུ་རྒྱས།
ཁྱད་པར་དུ་བདག་ཅག་སྒྲུབ་གཤེན་འཁོར་དང་བཅས་པ་རྣམས་ཀྱི་ནད་གདོན་
སྡིག་སྒྲིབ་ཞི་བར༔ ཚེ་བསོད་ཡེ་ཤེས་རྒྱས་པར༔ མནོས་དགུ་ནི་འགྲུབ་པར གྱི་གྲན་
ཤུགས་རིག་རླག་པར༔ ཕྱི་མ་ཞི་རྒྱས་དབང་དྲག་འབར་བའི་ལྷ་ཚོགས་རྣམས་
དང་གཉིས་མེད་གཅིག་ཏུ་འདྲེས་ནས་སངས་རྒྱས་པར་གྱུར་ཅིག །འདིའང་ཤར་རྫཔས་བྲིས་པའོ།
148



ནམ་མཁའ་མཛོད་ཀྱི་སྒྲུབ་སྐོར།
ཡང་ཟབ་ནམ་མཁའ་མཛོད་ཆེན་ལས།
ལས་བཞི་རྒྱུན་ལྔའི་སྦྱིན་སྲེག་བཞུགས།
༄༅།། གུ་རུ་དྷེ་བ་ཌཱཀྐི་ཧ་ར་སད་ལ་ཧྲུན། དེ་ལ་འདིར་སྒྲུབ་གཤེན་གྱི་སྡིག་ལྟུང་སྦྱང་བ་དང་། ཚེ་བསོད་རྒྱས་པ་
དང་། གཟུགས་ཅན་གཟུགས་མེད་དབང་དུ་འདུ་བ་དང་། དགྲ་བགེགས་བསྒྲལ་བའི་དོན་དུ་ལས་བཞི་དང་རྒྱུན་དང་ལྔའི་
སྦྱིན་སྲེག་བསྟན་པ་ལ། མེ་ཐབ་ནི་དབུས་སུ་མེ་ལྷ་ལ་ཟླུམ་པོར་བསྐོར། དེའི་ནང་གྲུ་བཞི། དེའི་ནང་ཟླ་གམ། དེའི་
ནང་གྲུ་གསུམ་དུ་བྱ་ལ་སྔོན་དམར་སེར་དཀར་ཚོན་གྱིས་དབུས་ནས་རིམ་བཞིན་བཀང་། ཤར་དུ་ཞི་བ་ཟླུམ་པོ་དཀར་པོ་
དང་། བྱང་དུ་རྒྱས་པ་གྲུ་བཞི་སེར་པོ་དང་། ནུབ་ཏུ་དབང་དམར་པོ་གྲུ་བཞི་ཟླ་གམ་བརྒྱན་པ་དང་། ལྷོར་དྲག་པོ་
གནག་ལ་གྲུ་གསུམ་དུ་བྱ་ཞིང་། ཐམས་ཅད་ལ་རྒྱ་འདོམ་རེ་ཡོད་པའི་མཐའ་གྲུ་བཞིར་སྒོ་རྫོགས་དང་ལྡན་པར་བྱ།
དེའང་དབང་དྲག་གཉིས་ལ་རྩིབས་དང་ཞི་རྒྱས་གཉིས་ལ་པདྨའི་གདན་ལྷ་གྲངས་མཉམ་པར་ཕྱི་ནང་རིམ་པར་འབྲི་
ལྟེ་བར་ཞི་རྒྱས་དབང་དྲག་མེ་ལྷ་དང་ལྔའི་གཙོ་བོའི་ས་བོན་ཨ༔ མ་ཟུང་རེ་རེ་བྲིས་ལ་ལྷ་རང་རང་གི་སྐུ་མདོག་
དང་མཐུན་པར་ཁ་དོག་བསྒྱུར། དེ་ནས་མཆོད་རྫས་གཡས་ལ་སྲེག་རྫས་གཡོན་དུ་བཤམ་སྟེ། མཆོད་རྫས་ལྔ་ནི།
མར་མེ་ཟན་གྱི་རྐོང་བུར་སྤར། ཚན་ཆབ་ཟན་སྣོད་དུ་ལན་ཚུའམ་ཚུ་གཙང་བླུགས། སྤོས་སྣ་ཕྱེ་མ་དང་སྤོས་ཐུར་
བཙུགས། ལྷ་སངས་དཀར་མངར་བསྲེས་ལ་བྱ། མེ་ཏོག་ཁ་དོག་སྣ་ཚོགས་པ་བཤམ་མོ། །སྲེག་རྫས་རྣམས་ཟན་སྣོད་
དུ་བཤམ་ལ། རླན་རྫས་བཅུ་གཉིས་ལས། མར་ནི་ཤིང་མར་ཏིལ་མར་རྩི་མར་གསུམ། འབྲུ་ཆན་ནི་ནས་འབྲས་གྲོ་
ཁྲེ་མོན་སྲན་ལྔའི་ཆན། སྤྱན་གཟིགས་ནི་ནས་འབྲས་གྲོའི་བག་ཕྱེའི་ཟན་ལ་དཀར་མངར་ཅི་རིགས་པ་བཙལ་པའི་
འཁུར་ཟན་ནམ་འབྲང་རྒྱས་མར་རྒྱུན་མཛེས་པར་བརྒྱན་པ་བྱ་ལ། མཐར་ལ་ ཤིང་ཐོག་འབྲུ་ཆན་རྣམས་སྤུང་པར་བྱ།
དཀར་གསུམ་ནི་ཞོ་མར་དཀར་ཕྲོམ་རྣམས་བརྫིས་པའི་ཐུད་བྱ། དེའང་དཀར་ཕྲོམ་ནི་དར་བཀོལ་འཕྲལ་དུ་བཏོན་
པའི་ཆུར་བའོ། །མངར་གསུམ་ནི་འོ་མར་ཀ་ར་བུ་རམ་སྦྲང་རྩི་སྦྱར་བ། ཤ་ནི་སྲོག་མ་བཅད་པའི་ཤ །ཆང་ནི་འབྲས་
ཆང་ནས་ཆང་རྒུན་ཆང་། འོ་ཐུག་ནི་འོ་མའི་ནང་དུ་མངར་གསུམ་དང་འབྲས་དང་བག་ཕྱེ་བཏབ་སྟེ་བཀོལ་བའི་སྡེ་གུ་
349



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གར་མར་བྱས་པ། ལག་ཕྲན་ནི་འབྲས་ལ་གཞིར་བྱས་པར་འབྲུ་སྣ་བསྲེས་པའི་ཚོད་མ་ལ་ཞོ་དང་བུ་རམ་མར་ཁུ་
འཕྲད་བཙལ་བ། ལ་དུ་བ་ནི་བག་ཟན་གྱི་རིལ་བུར་ཀ་ར་བུ་རམ་སྦྲང་རྩི་སྦྱར་བ་མར་ཁུའི་ནང་དུ་བཙོས་པ། རྡུལ་
ཕྱེ་ནི་བག་ཕྱེའི་ནང་དུ་ཀཎྜ་ཀ་རི་དབང་ལག་རྒྱ་མཚོ་ལྷ་བ་ཆུ་དག་སླེ་ཏྲེས་སྦྱར་བ་མར་ཁུས་སྦྲུས་ཏེ་ཕྱེ་འཕུར་དུ་བྱ།
སྨན་ནི་ལི་ཤི་སུག་སྨེལ་ཛཱ་ཏི་ཅུ་གང་གུར་གུམ་ཀ་ཀོ་ལ་རྣམས་ཀྱིས་རིལ་བུ་བྱའོ། །སྐམ་རྫས་ལྔ་ལས། རིན་ཆེན་སྣ་
ཚོགས་ཀྱི་ཕྱེ་མ། དར་ཟབ་སྣ་ལྔ། སྟག་གཟིག་གུང་གི་རྒྱལ་མཚན། ཁྲབ་རྨོག་ཕུབ། མཚོན་ཆ་སྣ་ཚོགས། ཕྱི་མ་སྟག་
གཟིག་སྤུ་ཚོགས་མན་ཆད་གསུམ་ནི་ཤོག་བུ་ལ་བྲིས་པས་ཀྱང་རུང་ངོ། །རྩྭ་མཆོག་དྲུར་པ། ཤག་ཐེའུ། ཤུག་ཐེའུ་
གསུམ་དང་སྲེག་རྫས་ཉི་ཤུའོ། ། ཤག་ཐེའུ་ནི་ཙནྡན་ཤུག་པ་ཤགས་མ་རལ་གྲིའི་ཚུལ་དུ་ཆག་གང་དུ་བྱས་པ་ལ་འདི་
ཚར་གྲངས་ཁྲི་འབུམ་ལ་སོགས་བྱེད་ན་ལས་བཞི་གང་ཡིན་དེའི་སྤྱི་འཛབ་བྲིས་པས་ཆོག་སྟེ། འདི་ལྟར་ཞི་བ་ལ། ཨ་
ཏི་ཨ་ཡེ་རྡོ་མར་ཚངས།། ཉེ་ལོ་དུན་ལ་དད་མར་ཚངས།། ཀང་ཙེག་རམ་ལ་ལི་
མར་ཚངས།། ཨ ཨོཾ་ཧཱུཾ་པུས་པ་ལི་དྷ་དྷ་ཡེ་སྭཱཧཱ། དུ་ཏྲི་སུ་ཎི་ཛཱ་ལ་རམ་སྡིག་ལྟུང་
སྒྲིབ་པ་སརྦ་ཞི་བ་ཤན་ཏིང་ཀུ་རུ་ཡེ་སྭཱཧཱ། ཞེས་བྲི། རྒྱས་པ་ལ། ཨ་ཏི་ཨ་ཡེ༔ ཉེ་ལོ༔
ཀང་ཙེག༔ ཨ ཨོཾ་ཧཱུྃ་རམ་ཛ་སད་ས་ལེ་ལྷན་ནེ་འདུ་འདུ་ཨ་ཡེ་ཡེ་སྭཱཧཱ། ས་ལེ་ཁྲི་
ལེ་འདུ་འདུ་མ་ཡེ་ཡེ་སྭཱཧཱ་ཨ་ཡུ་པུཎྱེ་ཛྙཱ་ན་སིདྡྷི་འདུ། དབང་ལ། ཨ་ཏི༔ ཉེ་ལོ༑ ཀང་
བསྲོ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན་ཨ་མ་མ་ཧ་རམ་ཛ་ཐུན་བྱོ་ཐུན་བྱོ་ཨ་
ཏྲི་ཎི་ཛ་པཱ་ཤང་ཀུ་རུ་ཧཱུཾ། དྲག་པོ་ལ། ཨ་ཏི་ཨ༔ ཉེ་ལོ༔ ཀང་ བསྭཱ་ཨཱི་ཨ་ཐུན་ཉེ་
ལོ་ཡོ་ཐུན་སྤུངས་སོ་ཐད་དོ་ཐུན་ཨ་མ་མ་ཧ་ལ་རམ་ཛ་ཐུན་བྱོ་ཐུན་བྱོ་གྱི་གྲན་ཤུ་
ནིག་གི་བླ་སྲོག་མ་ར་ཡཱ་ཛྭ་ལ་རམ། རྒྱུན་ལ། ཨ་ཏི་ཨ༔ ཉེ་ལོ༔ ཀང༔ ཉོན་མོངས་
སྡིག་སྒྲིབ་ཛྭ་ལ་རམ། གྱི་གྲན་ཤུ་ནིག་མ་ར་ཡཱ་ཙིཏྟ་རམ་རམ། ཞེས་ཚར་གྲངས་དང་བསྟུན་
ལ་འབྲིའོ། ། ཤུག་ཐེའུ་ཤུག་པ་ལོ་བཟང་རྩ་བ་དཀར་པོར་བཞོག་པ་དེ་དར་རས་སྔོན་པོ་མར་ཁུར་བཙོས་པ་ལ། ཨོཾ་
ཤུག་ཏིའུ་ཤི་ཤོན་ཨན་ཛ་ད་ར་ཡེ་སྭཱཧཱ། ཞེས་དང་། མཆོད་པའི་བསྡུས་བསྔགས། ཨ་ཨོཾ་ཧཱུྃ་ཟུར་
ནམ་དེ་ཤོ་ཧ་ར་སད་སྭཱཧཱ། ཞེས་སྤེལ་མར་བྲིས་པས་དཀྲིས་ལ་བྱ་སྟེ་གྲངས་ཤག་ཐེའུ་དང་མཉམ་པར་བྱའོ།།
150



ནམ་མཁའ་མཛོད་ཀྱི་སྒྲུབ་སྐོར།
དེ་ནས་ཤིང་ནི་ཞི་བ་ལ་ཙནྡན་དཀར་པོ་བ་ལུ་གུར་གུམ་ཐང་དཀར་སོགས་འཇམ་ཞིང་དཀར་བའི་རིགས། རྒྱས་པ་
ལ་སྟག་པ་འོ་སེ་མཁན་པ་སོགས་སེར་ཞིང་ལོ་འདབ་རྒྱས་པའི་རིགས། དབང་ལ་ཙནྡན་དམར་པོ་ཤུག་པ་ཐང་དམར་
སྟར་ག་ཤིང་སོགས་དམར་ཞིང་འབྲས་བུ་སྨིན་པ། དྲག་པོ་ལ་སྐྱེར་ཚེར་སོགས་གནག་ཅིང་རྩུབ་པ་ཚེར་ཅན་རིགས་ལ་
བྱའོ། །རྒྱུན་ལ་ཀུན་འཚོགས་པས་བྱ་ཞིང་རང་རང་དབྱིབས་སུ་སློང་ལ་བཅིག་གོ །རྫས་ནི་ཏིལ་དཀར་ནག །ཉུངས་
ཀར་གུ་གུལ་སོགས་ཚགས་སུ་བྱ། གཞན་ཡང་རང་རང་གི་བསྣན་ཤིང་བུངས་ཆེ་བ་དང་། ཞི་རྒྱུས་གཉིས་ལ་སྨན་སྣ་
འབྲུ་སྣ་དར་ཟབ་དཀར་གསུམ་མངར་གསུམ་ཤིང་ཐོག་མེ་ཏོག་སྣ་ཚོགས་དང་། དབང་ལ་དེའི་སྟེང་དུ་རིན་ཆེན་སྣ་
ཚོགས་ཤ་སྣ་ཟས་སྣ་གང་འཛོམ་དང་། དྲག་པོ་ལ་དུག་རིགས་ཁྲག་སྣ་ཐུན་རྫས་སོགས་རྒྱུ་ཆེ་བར་བསགས་ལ་མཆོད་
པའི་གཞིར་བསླང་ངོ༌། །གཞན་ཡང་བོན་སྐྱོང་ལ་རྒྱུན་གཏོར། དཔལ་མགོན་ལ་དཀར་གཏོར། སྡེ་བརྒྱད་ལ་ད་མར་
གཏོར། རིགས་དྲུག་ལ་ལན་ཆགས་སོགས་ཀྱང་ཕུན་སུམ་ཚོགས་པར་བསག་གོ །དེ་ནས་ཞི་རྒྱས་དབང་དྲག་གི་སྒྲུབ་
པའི་གཞུང་བསྲང་ལ་མཆོད་ཚོགས་རྒྱས་པ་དབུལ་ལོ། །དེ་ནས་སྦྱིན་སྲེག་དངོས་ལ་བདག་ཉིད་དབལ་གསས་རྔམ་པར་
བསྒོམས་ལ་མཚམས་བཅད་པ་ནི། བསྭཱ། ཞི་རྒྱས་དབང་དྲག་དཀྱིལ་འཁོར་འདིར།། རྣམ་
བཞིའི་ཕྲིན་ལས་སྒྲུབ་པའི་ཕྱིར། ལས་བཞིའི་ལྷ་རྣམས་མཆོད་པ་འཀ བར་དུ་གཅོད་
པའི་བགེགས་རྣམས་ཀུན།། ཐལ་བ་རྡུལ་དུ་བརླག་པར་བྱའོ། །བསྲོ་ཁྲོ་ཏ་ཛོ་ཧྲིལ་ག་
ཙ་ཡ་ག་ཙ་ཡ་ཧཱུཾ་ཕཊ། ཞེས་ཉུངས་ཀར་བྲིམ་མོ། །དེ་ནས་མངོན་རྟོགས་བསྒོམ་པ་ནི། ཨཱ། བོན་ཐམས་
ཅད་ངོ་བོ་སྟོང་པ་ཉིད་དུ་གནས་པའི་དོན་མ་རྟོགས་པའི་སེམས་ཅན་རྣམས་སྙིང་རེ་
རྗེ། སྐད་ཅིག་དྲན་རྫོགས་ལ་བདག་ཉིད་དཔལ་གསང་བ་འདུས་པ་སྐུ་མདོག་མཐིང་
ཀ་མེ་ཡི་རལ་གྲི་དང་ཐོད་ཁྲག་འཛིན་པར་བསྐྱེད། དེའི་ལུས་ཀྱི་ནང་དུ་སྙིང་ལ་
རྒྱུན་གྱི་ལྷ་ཚོགས། མཚེར་པ་ལ་ཞི་བའི་ལྷ་ཚོགས། གློ་བ་ལ་རྒྱས་པའི་ལྷ་ཚོགས།
མཆིན་པ་ལ་དབང་གི་ལྷ་ཚོགས། མཁལ་མ་ལ་དྲག་པོའི་ལྷ་ཚོགས་རྣམས་གསལ་
བར་བསྐྱེད། དེའི་ཐུགས་ཀ་ནས་ཡིག་འབྲུ་ཨ་ཡཾ་རཾ་མཾ་ཁཾ་གྷོ་མདུན་གྱི་མེ་ཐབ་ལ་
འཕྲོས་པ་དེ་འོད་དུ་ཞུ་བ་ལས་འབྱུང་བ་རིམ་པར་བརྩེགས་པའི་སྟེང་དུ་ཞི་རྒྱས་
351



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དབང་དྲག་གི་གཞལ་ཡས་ཁང་མེ་དཔུང་འབར་བའི་རང་བཞིན་ལ། ཕྱི་ལྷ་ཁང་
མཆོད་རྟེན་གྱི་དབྱིབས་ཅན་རྒྱ་ཁྱོན་ཚད་ལས་འདས་ཤིང་མཚན་ཉིད་ཡོངས་སུ་
རྫོགས་པར་གྱུར། གཞལ་ཡས་ཁང་དེའི་ལྟེ་བར་རང་བྱུང་ཡེ་ཤེས་ཀྱི་མེ་རི་སྣ་
ཚོགས་སུ་འབར་བའི་ཀློང་དུ་ཉི་ཟླ་པདྨའི་གདན་ལ། སྐུ་གསུམ་མེ་ལྷ་ལ་རྒྱུན་གྱི་ལྷ་
ཚོགས་བཞི་བཅུ་རྩ་གཉིས་ཀྱིས་བསྐོར་བ། སྐུ་མདོག་སྣ་ཚོགས་དང་ལྡན་པ་ལ་སྐུ་ལ་
རང་བྱུང་ཡེ་ཤེས་ཀྱི་མེ་རི་སྣ་ཚོགས་སུ་འབར་བ། ཤར་དུ་ཞི་བའི་མེ་རི་དཀར་པོ་
འབར་བའི་ཀློང་དུ་ཀུན་བཟང་ཡབ་ཡུམ་ལ་ཞི་བའི་ལྷ་ཚོགས་བཞི་བཅུ་རྩ་དྲུག་
གིས་བསྐོར་བ། གཙོ་འཁོར་ཐམས་ཅད་སྐུ་མདོག་དཀར་པོ་ལ། སྐུ་ལ་མེ་ལོང་ཡེ་
ཤེས་ཀྱི་འོད་ཟེར་དཀར་པོ་འབར་བ། བྱང་དུ་རྒྱས་པའི་མེ་རི་སེར་པོ་འབར་བའི་
ཀློང་དུ་ཀུན་སྣང་ཡབ་ཡུམ་ལ་རྒྱས་པའི་ལྷ་ཚོགས་བརྒྱ་རྩ་བརྒྱད་ཀྱིས་བསྐོར་བ།
གཙོ་འཁོར་ཐམས་ཅད་སྐུ་མདོག་སེར་པོ་ལ། སྐུ་ལ་མཉམ་ཉིད་ཡེ་ཤེས་ཀྱི་འོད་ཟེར་
སེར་པོ་འབར་བ། ནུབ་ཏུ་དབང་གི་མེ་རི་དམར་པོ་འབར་བའི་ཀློང་དུ་གཙོ་མཆོག་
ཡབ་ཡུམ་ལ་དབང་གི་ལྷ་ཚོགས་བརྒྱད་ཅུ་རྩ་ལྔས་བསྐོར་བ། གཙོ་འཁོར་ཐམས་
ཅད་སྐུ་མདོག་དམར་པོ་ལ། སྐུ་ལ་སོར་རྟོགས་ཡེ་ཤེས་ཀྱི་མེ་རི་དམར་ནག་ཏུ་འབར་
བ། ལྷོ་རུ་དྲག་པོའི་མེ་རི་མཐིང་ནག་འབར་བའི་ཀློང་དུ་དབལ་གསས་ཡབ་ཡུམ་
ལ་དྲག་པོའི་ལྷ་ཚོགས་དྲུག་ཅུ་རྩ་ལྔས་བསྐོར་བ། གཙོ་འཁོར་ཐམས་ཅད་སྐུ་
མདོག་མཐིང་ནག་ལ། སྐུ་ལ་བྱ་གྲུབ་ཡེ་ཤེས་ཀྱི་མེ་རི་མཐིང་ནག་ཏུ་འབར་བ།
ཐམས་ཅད་རང་རྟགས་ཀྱི་ཕྱག་མཚན་བསྣམས་ཤིང་རྒྱན་དང་ཆ་ལུགས་ཡོངས་
སུ་རྫོགས་པ་ཕྱི་ནང་མེད་པར་ཡེ་ཤེས་ཀྱི་མེ་དཔུང་འུར་འུར་ཆེམ་ཆེམ་དུ་འབར་བའི་
ཀློང་ནས་ལྷ་ཚོགས་རྣམས་ཞི་ཞིང་འཛུམ་པ། བརྗིད་ཅིང་རྔམ་པ། ཆགས་ཤིང་
གཏུམ་པ། ཁྲོ་ཞིང་འཚིགས་པའི་རྣམ་འགྱུར་དུ་མ་དང་ལྡན་པ། སྐུ་ཟག་པ་མེད་
352



ནམ་མཁའ་མཛོད་ཀྱི་སྒྲུབ་སྐོར།
པ། གསུང་དགོད་ཅིང་གཤེ་བ། ཐུགས་མཁྱེན་བརྩེ་ནུས་གསུམ་དང་ལྡན་པར་
གྱུར། དེ་དག་གི་ཐུགས་ཀ་ནས་འོད་ཟེར་འཕྲོས་པས་མི་མངོན་པའི་དབྱིངས་
ནས་ཞི་རྒྱས་དབང་དྲག་གི་ལྷ་ཚོགས་རྣམས་སྐད་ཅིག་གིས་སྤྱན་དྲངས་ནས་བདག་
དང་མདུན་བསྐྱེད་རྣམས་ལ་ཐིམ་པས་གཉིས་མེད་ལས་ཀྱི་སེམས་དཔས་འ
པ་དཔས་འགྲོ་དོན་
རྒྱ་ལག་ཕྱིད་པར་གྱུར། པར་བསམ་ཞིང་མཆོད་རྫས་སྲེག་རྫས་བྱིན་གྱིས་བརླབ་པ་ནི། བདག་ཉིད་
དཔལ་གསང་བ་འདུས་པའི་ཐུགས་ལས་
་ལས་རཾ་ཡཾ་མོ་གསུམ་འཕྲོས་པ་མེ་ཆུ་རླུང་གསུམ་
དུ་གྱུར་ནས་མཆོད་རྫས་དང་སྲེག་རྫས་ཀྱི་མི་གཙང་བ་རྣམས་བསྲེག་གཏོར་བཀྲུས་
ནས་དག་པའི་རང་བཞིན་དུ་གྱུར། ཡང་ཨ་ཨོཾ་ཧཱུྃ་གསུམ་འཕྲོས་པས་ཨ་སྣོད་ལ་
ཕོག་པས་སྣོད་སྟོང་གསུམ་དང་མཉམ་པའི་བཟེད་ཞལ་དུ་གྱུར། ༀ་བཅུད་ལ་
ཕོག་པས་མཆོད་རྫས་དང་སྲེག་རྫས་རྣམས་ཟག་མེད་ཡེ་ཤེས་ཀྱི་མཆོད་པར་འདོད་
ཡོན་སྣ་ཚོགས་ཀྱི་སྤྲིན་འཕྲོ་བས་སྣང་ཁམས་གང་བར་གྱུར། ཧཱུཾ་མཆོད་འབུལ་གྱི་ལྷ་
མོ་གྲངས་མེད་པར་གྱུར་ནས་ཞི་རྒྱས་དབང་དྲག་གི་ལྷ་ཚོགས་རྣམས་ལ་མཆོད་པ་
འབུལ་བ་དང་། བོན་སྐྱོང་དཔལ་མགོན་སྡེ་བརྒྱད་རྣམས་ཐུགས་དམ་བསྐང་བ་
དང་། རིགས་དྲུག་རྣམས་སྦྱིན་པས་ཚིམས་པའི་ལས་བྱེད་པར་བསམ། དེ་ནས་ཕྲིན་
ལས་ལ་འཇུག་པ་ལ་སྤོས་དྲི་བཟང་དང་རོལ་མོའི་སྒྲ་དང་བཅས་ཏེ། མེ་ལྷ་སྤྱན་དྲངས་པ་ནི། ཧཱུྃ། སྐུ་གསུམ་
དག་པའི་ཞིང་ཁམས་ནས། སྐུ་གསུམ་མེ་ལྷ་འཁོར་དང་བཅས།། བཞི་བཅུ་རྩ་
གཉིས་མེ་ཡི་ལྷ།། འབར་བ་མེ་ཡི་གཞལ་ཡས་འདིར། ཞི་རྒྱས་དབང་དྲག་ལས་
བསྒྲུབ་ཕྱིར།། སྐད་ཅིག་ཙམ་གྱིས་ར་ཡོ་ཛ །ཞི་བའི་ལྷ་ཚོགས་སྤྱན་འདྲེན་པ་ནི། ཨོཾ། མི་
འགྱུར་གཡུང་དྲུང་དབྱིངས་ཆེན་ནས།། ཀུན་བཟང་གཤེན་ལྷ་ཡབ་ཡུམ་ལ། བཞི་
བཅུ་རྩ་ལྔ་འཁོར་དང་བཅས། སྡིག་ལྟུང་བག་སྒྲིབ་སྦྱང་བའི་ཕྱིར། སྐད་ཅིག་ཙམ་
གྱིས་ར་ཡོ་ཛ༔ རྒྱས་པའི་ལྷ་ཚོགས་སྤྱན་འདྲེན་པ་ནི། ། ༀ མི་མངོན་ནམ་མཁའི་དབྱིངས་
53



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རུམ་ནས། ལྷ་ཆེན་ཀུན་སྣང་ཁྱབ་པ་ལ།། བརྒྱ་དང་རྩ་བརྒྱད་འཁོར་གྱིས་བསྐོར།།
ཚེ་བསོད་ཡེ་ཤེས་རྒྱས་པའི་ཕྱིར།། སྐད་ཅིག་ཙམ་གྱིས་ར་ཡོ་ཛ༔ ། དབང་གི་ལྷ་ཚོགས་
སྤྱན་འདྲེན་པ་ནི། བསྭཱ༔ བོན་ཉིད་ཁྲོ་གཏུམ་འབར་བའི་དབྱིངས།། དབང་ཆེན་
གཙོ་མཆོག་མཁའ་འགྱིང་ཁ།། བརྒྱད་ཅུ་རྩ་ལྔ་དབང་གི་ལྷ།། སྣང་སྲིད་འཇིག་
རྟེན་དབང་བསྡུད་ཕྱིར།། སྐད་ཅིག་ཙམ་གྱིས་ར་ཡོ་ཛ །དྲག་པོའི་ལྷ་ཚོཌ་སྤྱན་འདྲེན་པ་ནི།
བསྲོ།། ཡེ་ཤེས་མེ་ལྟར་འབར་བའི་ཀློང་།། དབལ་གསས་རྔམ་པ་ཁྲོ་རྒྱལ་གཙོ།།
དྲུག་ཅུ་རྩ་ལྔ་སྤྲུལ་པ་བཅས། དགྲ་བགེགས་ཉོན་མོངས་ཚར་གཅོད་ཕྱིར།། སྐད་
ཅིག་ཙམ་གྱིས་ར་ཡོ་ཛ །འབར་བའི་གདན་ལ་ཏིཥྛ་ལྷན།། འབྲུ་དང་མེ་ཏོག་འཐོར། སྒོ་
གསུམ་གུས་པས་གུ་དུན་ཧྲུན། ། ཕྱག་འཚལ། མི་དགེ་ལས་སྒྲིབ་གཤའ་ཡ་ནི། ཏིལ་འབུལ།
ཕྱི་ནང་གསང་བའི་མཆོད་པའི་རྫས། ནམ་ཟུར་མུ་ཡེ་ཧ་ར་ཐིམ། མཆོད་ཚོགས་དབུག
དགྱེས་པ་ཆེན་པོ་ཨ་ལ་ལ། དེ་ནས་མཆོད་རྫས་རྣམ་ལྔ་དབུལ་བ་ནི། འབར་བའི་དཀྱིལ་འཁོར་
ལྷ་རྣམས་ལ།། བདག་འཁོར་ཚོགས་རྫོགས་སྒྲིབ་སྦྱོང་ཕྱིར།། སྣང་གསལ་མར་མེ་
ཆབ་གཙང་སྤོས། ཞལ་ཟས་ལྷ་སངས་མེ་ཏོག་མཛེས། སྲེག་རྫས་དབུལ། རྩིམར་འབྲུ་ཆན་
སྤྱན་གཟིགས་ཚོགས།། དཀར་གསུམ་མངར་གསུམ་མང་ཐུན་ཤ །ཡུ་ཏི་ཆང་དང་འོ་
ཐུག་མཚོ།། འབྲས་ཀྱི་ལག་ཕྲན་ལ་དུ་བ།། རྡུལ་ཕྱེ་སྨན་སྣ་རིན་པོ་ཆེ།། དར་ཟབ་
སྟག་གཟིག་གོ་ཁྲབ་མཚོན།། ཟག་མེད་མཆོད་པར་བྱིན་བརླབས་ནས།། ཁྱོད་ལ་
འབུལ་གྱིས་བཞེས་སུ་གསོལ། ཨ་ཨཾ་ཧཱུཾ་སད་དོ་ཝང་ལ་ནམ་ཟུར་མུ་ཡེ་ཧ་ར་ཐིམ་ཐིམ་
ཡེ་སྭཱཧཱ།། ཞེས་འབུལ་ལོ།། དེ་ནས་སྦྱིན་སྲེག་གི་ཉེས་ཚོགས་བསལ་བའི་ཕྱིར་དུ་ཀུ་ཤ་དབུལ་བ་དང་། ལས་སྐོས་
འདེབས་པའི་ཕྱིར་དུ་ཤག་ཐེའུ་དབུལ་བ་དང་། མཆོད་པ་བྱུངས་གདབ་པའི་ཕྱིར་དུ་ཤུག་ཐེའུ་དབུལ་བ་ནི། དྲུར་
པ་བཀྲ་ཤིས་རྫས་མཆོག་དང་། ཤག་ཐེའུ་སྔགས་ཀྱི་སྡོང་པོ་དང་། ཤུག་ཐེའུ་དེད་
དཔོན་ཆེན་པོ་འདི།། དཀྱིལ་འཁོར་ལྷ་ལ་འབུལ་གྱིས་བཞེས། བཅོལ་པའི་ཕྲིན་
154



ནམ་མཁའ་མཛོད་ཀྱི་སྒྲུབ་སྐོར།
ལས་གྲུབ་པར་མཛོད།། ཨ་ཏི་ཨ་ཡེ་རྡོ་མར་ཚངས།། ཉེ་ལོ་དུན་ལ་དད་མར་ཚངས།
ཀང་ཙེག་རམ་ལ་ལི་མར་ཚངས།། ཉོན་མོངས་སྡིག་སྒྲིབ་ཛྭ་ལ་རམ།། གྱི་གྲན་ཤུ་
ནིག་མཱ་ར་ཡ་ཙིཏྟ་རམ།། ཏིལ་ཡུངས་ལ་སྔགས་ལ་མེ་ཐབ་ཏུ་དབུལ་ལོ། ཞི་བ་ལ། ཨ་ཨཱ་ཧཱུཾ་པུས་པ་
ལི་དྷ་དྷ་ཡེ་སྭཱཧཱ། སྡིག་ལྟུང་སྒྲིབ་པ་སརྦ་ཞི་བ་ཤིནྟཾ་ཀུ་རུ་སྭཱཧཱ། ཛཱ་ལ་རམ། ཏིལ་
སྔགས་ལ་མེ་ཐབ་ཏུ་དབུལ་ལོ།། རྒྱས་པ་ལ། ཨ་ཨཱ་ཧཱུྃ་རམ་ཛ་སད་ས་ལེ་ལྷན་ནེ་འདུ་འདུ་ཨ་ཡེ་
སཱཧཱ།། མ་མ་ས་ལེ་ཁྲི་ལེ་འདུ་འདུ་མ་ཡེ་སྭཱཧཱ།། ཨ་ཡུ་ཤེ་ཙུ་ཧ་ར་པུཝཾ་ཀུ་རུ་སྭཱཧཱ།
འབྲུ་སྨན་རིན་པོ་ཆེ་ལ་སྔགས་ལ་མེ་ཐབ་ཏུ་དབུལ་ལོ།། དབང་ལ། བསྭཱ་ཐུན་ཉེ་ལོ་ཡོ་ཐུན་སྤུངས་སོ་
ཐད་དོ་ཐུན།། ཨ་མ་མ་ཧ་རམ་ཛ་ཐུན་སྦྱོ་ཐུན་སྦྱོ། ཨ་ཏྲི་ཎི་ཛ་པཱ་ཤང་ཀུ་རུ་སྭཱཧཱ།
ཟས་སྣ་ལ་སྔགས་ལ་མེ་ཐབ་ཏུ་དབུལ་ལོ། དྲག་པོ་ལ། བསྭཱ་ཨཱི་ཨ་ཐུན་ཉེ་ལོ་ཡོ་ཐུན་སྤུངས་སོ་ཐད་
དོ་ཐུན་ཨ་མ་མ་ཧ་ལ་རམ་ཛ་ཐུན་སྐྱོ་ཐུན་སྦྱོ། བསྭཱ་ཨཱི་ཨ་ཐུན་ཉེ་ལོ་ཡོ་ཐུན་སྤུངས་
སོ་ཐད་དོ་ཐུན། ཁ་ཐུན་བྱོ།། མུ་ཐུན་བྱོ།། མུ་ཁ་ཐུན་ཕྱོགས་ཐུན་སྦྱོ གྱི་གྲན་ཤུ་ནིག་
གི་སྲོག་ལ་མཱ་ར་ཡ་རྦད་ཛྭ་ལ་རམ། ཐུན་རྫས་ལ་སྔགས་ལ་མེ་ཐབ་ཏུ་དབུལ་ལོ། །ཞེས་ལས་བཞི་
རྒྱུན་ལྔ་གང་ཡིན་རང་རང་གི་སྔགས་རྣམས་བརྒྱ་སྟོང་གྲངས་སུ་བཟུང་ལ་རྫས་སྔགས་རྣམས་རོལ་མོ་དང་བཅས་
ཏེ་མེ་ཐབ་ཏུ་དབུལ་ལ་དམིགས་པས་གཟིར་ཞིང་ལས་ལ་བར་དུ་གཅོད་པ་རྣམས་བསྐྲད་དེ། ཨོྃ་ཉེ་ལོ་ཡོ་རུ་རུ་
རུ་རུ་སྤུ་རུ་སྤུ་རུ། ཛཱ་ལ་ཛཱ་ལ་ཏི་སྟ་ཏི་སྟ་ཡ་མན་ཐོར་ཙེ་པྲ་མོ་ཧ། ཞེས་ཞུངས་ཀར་བྲིམ་མོ།།
དེ་ནས་བསྟོད་པ་ནི། །ཧཱུྃ། མེ་དཔུང་འབར་བའི་གཞལ་ཡས་སུ།། སྤྱན་དྲངས་མཆོད་
པའི་ལྷ་ཚོགས་རྣམས། སྐུ་ནི་སྐྱེ་མེད་དབྱིངས་ན་བཞུགས། གསུང་ནི་འགག་མེད་
མཁའ་ལ་སྒྲོགས།། ཐུགས་ནི་གཡོ་མེད་ཀློང་ན་གནས།། ཡོན་ཏན་རྣམ་བཞིའི་
ཐུགས་རྗེའི་བདག །ཕྲིན་ལས་ལས་རྣམས་ཐོགས་མེད་བསྒྲུབ། གཙོ་འཁོར་སྤྲུལ་
པ་བཅས་རྣམས་ལ།། སྒོ་གསུམ་གུས་པས་ཕྱག་འཚལ་བསྟོད།། མཆོག་དང་ཐུན་
མོང་དངོས་གྲུབ་སྩོལ།། ཞེས་བསྟོད་དོ། །ད་ནི་རྗེས་བྱ་ལ་བོན་སྐྱོང་ལ་རྒྱུན་གཏོར་དབུལ་ལ། སྲིད་པ་རྒྱལ་
f55



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མོ་ལ་སོགས་ཏེ། བཀའ་སྐྱོང་དམ་ཅན་རྒྱ་མཚོ་ལ། རྒྱུན་གྱི་གཏོར་མ་འདི་འབུལ་
གྱི།། གཡུང་དྲུང་བོན་བསྟན་གཉེན་པོ་སྲུངས།། དཀར་གཏོར་དབུལ་ལ། དཔལ་མགོན་
བདུན་ཅུ་འཁོར་བཅས་ལ།། དཀར་གྱི་གཏོར་མ་འདོད་ཡོན་འབུལ། དགྱེས་ཏེ་
བདག་གི་འདོད་དོན་སྒྲུབས།། དམར་གཏོར་དབུལ་ལ། ལྷ་སྲིན་སྡེ་བརྒྱད་འཁོར་བཅས་ལ།།
འདོད་ཡོན་དམར་གཏོར་བརྒྱན་ལྡན་འབུལ།། གདུག་སེམས་ཞི་ནས་ཕྲིན་ལས་
སྒྲུབས།། ལན་ཆགས་སྦྱིན་ལ། རིགས་དྲུག་སྙིང་རྗེའི་མགྲོན་རིགས་ལ།། ཕུན་ཚོགས་ལྔ་
ལྡན་འདོད་ཡོན་སྦྱིན།། རང་རང་འདོད་པ་ཀུན་ཚིམས་ནས།། བདེ་བའི་འབྲས་བུ་
འཐོབ་པར་ཤོག །ཅེས་སྦྱིན་ནོ།། དེ་ནས་གཤེགས་གསོལ་ནི། ཧོ། འབར་བ་མེ་ཡི་ལྷ་ཚོགས་
རྣམས།། བདག་གི་འདོད་པའི་ལས་གྲུབ་ནསམི་མངོན་དབྱིངས་སུ་གཤེགས་
གསོལ་འཚལ། སླར་ཡར་འགྲོ་དོན་རྒྱུན་འབྱུང་གསོལ། མཚན་མ་མེ་ཐབ་ལྷ་གདན་
ཡང་།། ངོ་བོ་མེད་པའི་ཀློང་དུ་ཐིམ།། ཨ་ཨ་ཨ། དེ་ནས་བསྔོ་སྨོན་ནི ཧོ། བདག་གིས་
མཆོད་སྦྱིན་བསོད་ནམས་དང་། དུས་གསུམ་དགེ་བའི་ཕུང་པོ་རྣམས། མ་གྱུར་
འགྲོ་བ་ཡོངས་ལ་བསྔོ། འབྲས་བུ་རྣམ་མཁྱེན་མྱུར་འཐོབ་ཤོག །བཀྲ་ཤིས་ནི། གནས་
འདིར་ཉིན་བདེ་མཚན་བདེ་ལེགས། ཉིན་མཚན་ཀུན་ཏུ་རྟག་བདེ་ལེགས།། འགྲོ་
ཀུན་དེ་བཞིན་གཏན་བདེ་ལེགས། ཀུན་ཁྱབ་བདེ་ལེགས་བཀྲ་ཤིས་ཤོག །ཨ་ཧོ་ལས་
བཞི་རྒྱུན་ལྔའི་སྦྱིན་སྲེག་འདི། གང་དགོས་འདོད་པ་འཇོ་བའི་ཆ་རྐྱེན་ཡིན། ལྷག་པར་སྔགས་སྡོམ་དམ་ཚིག་
ཉམས་གསོའི་ཆེད། ཁྲི་འབུམ་བསགས་བདེའི་ཕྱིར་དུ་ཉུང་བསྡུས་བྲིས། འགལ་གྱུར་ཞི་རྒྱས་དབང་དྲག་
ལྷ་ལ་བཤགས། དགེ་མཆིས་འགྲོ་ཀུན་བདེ་འབྲས་འཐོབ་ཕྱིར་བསྔོ། ཞེས་པ་འདི་འང་ཤར་རྫའི་བྱ་བྲལ་
འཇིགས་མེད་དབང་པོས་བྲིས་པ་དགེའོ།། ཐ་ཚན་མུ་ཙུག་སྨར་རོ།།
-
156



ནམ་མཁའ་མཛོད་ཀྱི་སྒྲུབ་སྐོར།
ཡང་ཟབ་མཁའ་མཛོད་ཆེན་ལས།
མཆོག་ལྔའི་སྦྱིན་སྲེག་བྱ་ཐབས་བཞུགས།
༄༅། གསས་མཁར་མཆོག་ལྔའི་ལྷ་ལ་ཕྱག་འཚལ་ལོ། །མཆོག་ལྔའི་སྦྱིན་སྲེག་བྱ་ཐབས་ནི། མེ་ཐབ་ཆུང་ངུ་ལ་
ལས་བཞིའི་ཤིང་ངམ་གང་འཛམ་བརྩིག །ཏིལ་ནག་དང་། འབྲུ་སྣ་དང་
། ཟས་སྣ་དང་
། ཡུངས་དཀར་རྣམས་བསག་ལ།
མཆོག་འདུས་བཞིན་ཕྲིན་ལས་ཚོགས་འཁོར་སོགས་གྲུབ་པར་བྱ། དེ་ནས་དག་གཙང་བྱ་ག བསྒོམ་རིམ་ནི། རང་
ཉིད་ཡི་དམ་དབལ་གསས་རྔམ་པ་བསྐྱེད། མདུན་དུ་མེ་དཔུང་འབར་བའི་གཞལ་
ཡས་ཁང་གི་དབུས་སུ་གཙོ་མཆོག་མཁའ་འགྱིང་
། གཡས་སུ་དབལ་གསས་རྔམ་པ།
གཡོན་དུ་ལྷ་རྒོད་ཐོག་པ། རྒྱབ་ཏུ་དབལ་ཆེན་གེ་ཁོད། མདུན་དུ་འབྲུག་གསས་
ཆེམས་པ། རང་རང་ཡུམ་དང་གཉིས་མེད་འཁྲིལ་བ། འཁོར་ཁྲོ་བོ་ཁྲོ་མོ་དང་། ལས་
བཞིའི་ལྷ་ཚོགས་དང་། ཕོ་ཉ་ལས་མཁན་བསམ་གྱིས་མི་ཁྱབ་པས་བསྐོར་བར་
བསྐྱེད། དབྱིངས་ནས་ལྷ་ཚོགས་དེ་འདྲ་བ་གྲངས་མེད་པ་བྱོན་ནས་གཉིས་མེད་
དུ་བཞུགས་པར་བསམ། ། ཨཱ སྐད་ཅིག་མ་ཡི་ཏིང་འཛིན་གྱིས།། མེ་ཐབ་མེ་ཡི་
གཞལ་ཡས་སུ།། བདེ་གཤེགས་མཆོག་ལྔའི་ལྷ་ཚོགས་རྣམས།། དམ་ཡེ་དབྱེར་མེད་
ཚུལ་དུ་མོས།། དབྱིངས་ནས་ལྷ་ལྔས་དབང་བསྐུར་ཞིང་། སྐུ་གསུང་ཐུགས་བྱིན་
ལྡན་པར་གྱུར།། པར་བསམ་ལ། བསྭོ་མུ་ཡེ་ཨ་ཐུན་སད་དོ་ཧ་ར་པཱུ་ཏ་ར་ཨ ༀ༎ དྲུང་
མུ་སད་དོ་ཧ་ར་པུ་ཏ་ར་གསལ༔ ཨོྃ། ལིག་ཞི་སད་དོ་ཧ་ར་པཱུ་ཏ་ར་རྒེ ཨོ།། ནེ་ར་
སད་དོ་ཧ་ར་པུ་ཏ་ར་སྒྲོགས ༀ༎ རངྒ་སད་དོ་ཧ་ར་པུ་ཏ་ར་གྲུབ༔ ཨོཾ།། ཨ མུ་
ཁྱུང་པྲ་ཕུད་བིང་ང་ཉི་རི་འབར་ར་རྫོགས་འདུ། མུ་ནེ་གླང་ཆེན་བིང་ང་ཉི་རི་འབར་
ར་ཚིགས་འདུ། མུ་ཡེ་ཤེ་ཐུན་བིང་ང་ཉི་རི་འབར་ར་ཏྲི་འདུ།། རྫས་རྣམས་ཡེ་ཤེས་མེ་
1 57



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡིས་བསྲེགས། མཆོད་རྫས་སྲེག་རྫས་འདོད་ཡོན་གཏེར།། བསམ་མི་ཁྱབ་པས་ལྷ་
ཚོགས་མཉེས།། ལས་བཞིའི་ཕྲིན་ལས་གྲུབ་པར་བསམ། ། མཆོད་རྫས་རྣམ་ལྔ་དང་སྲེག་
རྫས་དཀར་གསུམ་མངར་གསུམ་ཤ་ཁྲག་རུས་གསུམ་དར་ཟབ་རིན་ཆེན་ཕྱེ་མ་བཅས་དབུལལ རང་རང་གི་སྙིང་པོའི་
སྔགས་ཤམ་དུ། ནམ་ཟུར་མུ་ཡེ་ཐིམ་ཐིམ་ཡེ་ཚང་སྟང་སད་རམ་ནི་སྭཱཧཱ། བརྗོད་དོ། །ལས་
བཞིའི་སྔགས་ཤམ་ནི། ཞི་བ་ལ། ཤཱནྟིངྐ་རུ་ཡེ་སྭཱཧཱ། ཏིལ་ལ་སྔགས་ལ་དབུལ་ལོ།། རྒྱས་པ་ལག པསྐྱུ་རུ་
ཡེ་སྭཱཧཱ། འབྲུ་སྣ་ལ་སྔགས་ལ་དབུལ་ལོ།། དབང་ལ། ཝ་ཤརྐུ་རུ་ཡེ་སྭཱཧཱ། ཟས་སྣ་ལ་སྔགས་ལ་དབུལ་ལོ།།
དྲག་པོ་ལ། མཱ་ར་ཡ་ཕཊ ཡུངས་ཀར་ལ་སྔགས་ལ་དབུལ་ལོ།། ཚིག་བརྗོད་པ་སྤྲོ་ན། །ༀ མེ་ཐབ་
མེ་ལྷའི་གཞལ་ཡས་སུ།། མེ་དང་མེ་ལྷ་དབྱེར་མེད་ལ། མཆོད་རྫས་སྲེག་རྫས་འདོད་
ཡོན་འབུལ།། མཉེས་ནས་བདག་གི་འདོད་པའི་དོན།། མྱུར་དུ་གྲུབ་པར་མཛད་དུ་
གསོལ།། ཞེས་བརྗོད་ལ་བསྟོད་པ་ནི། ཨོཾ། ཚངས་པའི་འཇིག་རྟེན་ཀུན་སྐྱོང་པའི།། གཟི་
བརྗིད་ལྡན་པ་མེ་ཡི་ལྷ།། དཔའ་བརྗིད་རྒྱན་ལྡན་མེ་ལ་དབང་།། གཟི་བརྗིད་རྒྱལ་ལ་
ཕྱག་འཚལ་བསྟོད། བསོ། འབར་བ་མེ་ཡི་གཞལ་ཡས་སུ། འབར་བ་མཆོག་ལྔའི་
ལྷ་ཚོགས་རྣམས།། སྤྱན་དྲངས་བཞུགས་གསོལ་ཕྱག་མཆོད་བསྟོད། ལས་བཞིའི་
ཕྲིན་ལས་གྲུབ་པར་མཛོད།། ཅེས་བརྗོད་དོ།། ཞེས་པ་འདི་ཡང་རྣལ་འབྱོར་དགེ་སྦྱོར་བས་བར་
ཆད་བསལ་ཞིང་འདོད་དོན་འགྲུབ་པ་དང་། ལས་སྒྲིབ་སྦྱོང་ཕྱིར་ཤར་རྫའི་བྱ་བྲལ་བཀྲ་ཤིས་རྒྱལ་མཚན་
གྱིས་སྦྱར་བས་སེམས་ཅན་རྣམས་ཀྱི་ཚོགས་གཉིས་རྫོགས་ཤིང་སྒྲིབ་གཉིས་བྱུང་བའི་རྒྱུར་གྱུར་ཅིག །དགེའོ།།
158



ནམ་མཁའ་མཛོད་ཀྱི་སྒྲུབ་སྐོར།
ཡང་ཟབ་ནམ་མཁའ་མཛོད་ཆེན་ལས།
སྤྲོས་བཅས་དབང་ཆོག་ལུང་གི་སྒྲོན་མ་བཞུགས།
༄༅།། བོན་སྐུའི་གནས་ལུགས་མཁའ་ལྟར་མི་གཡོ་ཡང་།།
རྩལ་སྣང་འགག་མེད་རྫོགས་པའི་སྐུར་བཞེངས་པ།
སྙིང་རྗེའི་ལྷ་གཅིག་འོད་དཀར་གནས་འཛིན་དེ།།
བྱང་ཆུབ་བར་དུ་འབྲལ་མེད་སྙིང་གུར་བཞུགས།།
སྨྲ་བའི་སེང་གེ་མི་ཡི་ཟོལ་ཞུགས་པ།།
གཞུང་ལུགས་སྨྲ་བ་སྟོང་གིས་འགྲན་མེད་རྗེ།།
རྒྱལ་བ་གཉིས་པའི་མཚན་གྱིས་རབ་བསྔགས་པའི།
མཉམ་མེད་བླ་མའི་ཞབས་ལ་མགོས་ཕྱག་འཚལ།།
རྒྱལ་བའི་གོ་འཕང་བརྙེས་གྱུར་ཀྱང་།།
གདུལ་དཀའ་འདུལ་བའི་དོན་སླད་དུ།།
བཤེས་གཉེན་དམ་པའི་ཚུལ་འཆང་བ།།
དབྲ་སྟོན་ཧེ་རུ་ཀ་དཔལ་འདུད།།
བླ་མེད་ཡང་རྩེ་ཆེན་པོའི་བོན།
ཐེག་མཆོག་རྒྱལ་པོ་རྫོགས་པ་ཆེ།།
159



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྨིན་བྱེད་དབང་བཞིའི་དང་པོ་ཉིད།།
སྤྲོས་བཅས་དབང་ཆོག་གསལ་བར་བྱ།།
འདི་ལ་བཞི་སྟེ། ཆོ་ག་ལ་འཇུག་པའི་གང་ཟག་གི་མཚན་ཉིད། སྔོན་འགྲོ་སྦྱོར་བའི་བོན། དངོས་གཞི་སྒྲུབ་པའི་
བོན། རྗེས་བྱ་དབང་བསྐུར་བའི་རིམ་པའོ། ། དང་པོ་ལ་གཉིས་ལས་སྟོན་བྱེད་སློབ་དཔོན་གྱི་མཚན་ཉིད་ནི་དྲུག་
དང་ལྡན་པ་སྟེ། སྟོང་ཉིད་ལ་ཐུགས་འབྱོང་པ། རང་གི་བླ་མ་ལས་དབང་ཐོབ་པ། རྒྱུད་ལུང་མན་ངག་གི་དོན་ལ་
མཁས་པ། བླ་མ་ལས་དབང་རྟགས་ཐོབ་ཅིང་གཞན་གྱིས་ཀྱང་བླ་མར་བཀུར་བ། དམ་ཚིག་གཙང་ཞིང་བསྙེན་སྒྲུབ་
རྫོགས་པ། ཕྲིན་ལས་ལག་ལེན་ལ་མཁས་པ་དང་དྲུག་གོ །གཉིས་པ་བསྟེན་བྱ་སློབ་མའི་མཚན་ཉིད་ནི་བརྒྱད་དེ།
རྒྱུད་དུལ་བ། སྤྱོད་པ་དལ་བ། དམ་ཚིག་གཙང་བ། ཚུལ་འཆོས་དང་ཁེ་གྲགས་མི་འདོད་པ། བླ་མའི་ཐུགས་ཀྱི་
སྲས་སུ་གྱུར་པ། བླ་མ་ལ་བསྙེན་བཀུར་ཆེ་བ། ཕྱི་ནང་གི་རྒྱུད་སྡེའི་དོན་ལ་མཁས་ཤིང་བློ་འབྱོངས་པ། ཐར་པའི་
བོན་ལ་བློ་མི་ལྡོག་པའོ། །གཏོང་བཞག་གི་ཚད་ཀྱང་རྫོགས་ཆེན་སྤྲོས་བཅས་དབང་ཆོག་དོན་གསལ་སྒྲོན་མ་ལས།
སློབ་མ་ཉི་ཤུ་རྩ་གཅིག་ལས་མང་བ་ལ་དབང་འདི་བསྐུར་མི་རུང་བར་གསུངས་མོད་ཀྱང་། གྱེར་སྤུངས་སྣང་བཞེར་
ལོད་པོས་ཚེ་དཔུང་ཟླ་བ་རྒྱལ་མཚན་ལ། འདི་སུ་ལའང་བསྟན་མི་རུང་ངམ་ཞུས་པས། བླ་མའི་ཞལ་ནས་སྣོད་ལྡན་
བྱུང་ན་བརྒྱ་ལ་ཡང་ཐོངས་གསུངས་པས། སློབ་མ་སྣོད་དང་ལྡན་མི་ལྡན་པ་བརྟག་པ་ཤིན་ཏུ་གལ་ཆེ། སྣོད་དང་མི་ལྡན་
ན་གཅིག་ལའང་བསྐུར་མི་རུང་བས་གཏོང་བཞག་གི་ཚད་ཟིན་པར་མཛོད། ༈ གཉིས་པ་སྦྱོར་བའི་བོན་ལ་ཕུན་ཚོགས་
དྲུག་གི་གཞིར་བཟུང་བ་དང་། སྔོན་འགྲོ་བསྙེན་པའི་བོན་དྲུག་སྔོན་དུ་སོང་ནས། སྟ་བོན་གྱི་རིམ་པ་ལ་དྲུག་སྟེ།
ནང་འཇུག་གི་རིམ་པ། ཞུ་ལན་གྱི་རིམ་པ། ལམ་སྒོ་དབྱེ་བའི་རིམ་པ། བསྲེ་བསྣན་གྱི་རིམ་པ། དཀྱིལ་འཁོར་སྟོན་
པའི་རིམ་པ། གདན་བཀོད་ཀྱི་རིམ་པའོ། ། དང་པོ་ནི། གདོད་ནས་ཕྱི་སྣོད་རང་སྣང་གི་གཞལ་ཡས་ཁང་། ནང་
བཅུད་ལྷ་དང་ལྷ་མོའི་རང་བཞིན་དུ་གནས་པ་ལ། སླར་འཇུག་པ་མི་དགོས་ཀྱང་གསལ་འདེབས་པ་ཙམ་ཞིག་བྱ་སྟེ།
འདི་ལྟར་ཕྱི་སྣོད་ཡེ་ཤེས་ལྔའི་རང་མདངས་ལས་གྲུབ་པའི་རང་སྣང་གི་ལྷའི་གཞལ་མེད་ཁང་ལ། ནང་བཅུད་ཁམས་
གསུམ་གྱི་སེམས་ཅན་ཐམས་ཅད་ལྷ་སྐུ་ཡེ་ཤེས་ཀྱི་རོལ་པ་ཡེ་ནས་ཡིན་པ་བཞིན་དུ་རང་སྣང་གི་ལྷའི་དཀྱིལ་འཁོར་ཆེན་
པོ་རང་བཞིན་ལྷུན་གྲུབ་ཏུ་གནས་པ། དཔོན་སློབ་གཉིས་ཀས་གསལ་གདབ་ནང་འཇུག་གི་རིམ་པ་ལ་བཞི་སྟེ།
160



ནམ་མཁའ་མཛོད་ཀྱི་སྒྲུབ་སྐོར།
།དེས
ཞུ་བ། གནང་བ། མཎྜལ་འབུལ་བ། ཚེ་བ་བརྗོད་པའོ། །དང་པོ་ཞུ་བ་ལ། བླ་མ་དང་སློབ་བུའི་བར་ཡོལ་བས་
བཅད་ལ་སློབ་མས་ཡོལ་བའི་ཕྱི་ནས་ཞུ་བ་ནི། ༈ ཨེ་མ་དཔོན་གསས་བླ་མ་རྗེ།། བདག་ནི་སྐལ་
ལྡན་དད་ཅན་ལགས།། རྫོགས་ཆེན་བོན་སྒོར་འཇུག་འདོད་ནས། ཉིད་ལ་མོས་
ཤིང་གུས་པས་འདུད།། བླ་མའི་ཐུགས་རྗེས་བདག་ལ་དགོངས།། རང་བཞིན་དལ་
འདིར་བཅུག་མཛད་གསོལ། ཞེས་བརྗོད་དོ།། གཉིས་པ་བླ་མས་གནང་བ་སྦྱིན་པ་ནི། ཨེ་མ་སྐལ་
ལྡན་རིགས་མཆོག་བུ། རྫོགས་པ་ཆེན་པོའི་དོན་བསྒོམ་ནས།། ཚེ་གཅིག་སངས་
རྒྱས་བསྒྲུབ་འདོད་ན།། རང་བཞིན་དལ་འདིར་ངས་བཅུག་བྱ།། རྩེ་གཅིག་དད་
པས་བདག་རྗེས་འབྲང་། འདི་ལྟའི་སྣང་བའི་བོན་རྣམས་ལ། འབྱུང་བ་ལྔ་ནི་ཡུམ་
ལྔའི་ཀློང་། ཕྱི་སྣོད་ལྷ་ཡི་གཞལ་ཡས་ཁང་།། རང་སྣང་བཀོད་པ་བསམ་མི་ཁྱབ།།
ནང་བཅུད་སེམས་ཅན་ལྷ་ལྷ་མོ།། གདོད་ནས་རང་བྱུང་དཀྱིལ་འཁོར་ཆེ།།
ནས་མ་བཙལ་ལྷུན་གྲུབ་ལ། གསར་དུ་འཇུག་པ་མི་འཚལ་ཡང་། ཁྱོད་ནི་རང་སྣང་
དཀྱིལ་འཁོར་དུ།། ཡེ་ནས་གནས་བཞིན་འདིར་ཤོག་ཅིག །སྣོད་དང་ལྡན་པ་ཤིན་
ཏུ་གཅེས།། རྫོགས་ཆེན་མན་ངག་བསྟན་པར་བྱ།། མ་ཡེངས་རྩེ་གཅིག་བསྒོམ་
པར་གྱིས། ཞེས་བརྗོད་ནས་ཡོལ་བ་བསལ་ཏེ། སློབ་བུ་ནང་དུ་ཁྲིད་དོ། །གསུམ་པ་ནི། སློབ་བུས་ལུས་ངག་ཡིད་
གསུམ་དང་། མཎྜལ་འབུལ་ལ། ཨེ་མ་གཡུང་དྲུང་སློབ་དཔོན་ལགས། ཐུགས་ལ་བཏགས་
པ་བཀའ་དྲིན་ཆེ། རང་སྣང་སྤྲུལ་སྐུའི་ཞིང་ཁམས་སུ།། ཚངས་རྒྱུང་བྱེ་བ་ཕྲག་
བརྒྱ་ཡི། སྣོད་བཅུད་བཀོད་པ་བསམ་མི་ཁྱབ། འདི་དག་བླ་མ་རྗེ་ལ་འབུལ། དེའི་
སྟེང་བདག་གི་ལུས་ལོངས་སྤྱོད། མ་ལུས་དབང་གི་ཡོན་དུ་འབུལ།། རྫོགས་པ་
ཆེན་པོའི་ལམ་སྒོ་རུ།། བཅུག་ནས་ཐུགས་རྗེས་བཟུང་དུ་གསོལ། ཞེས་མཎྜལ་འབུལ་ལོ།། བཞི་
པ་ནི། བླ་མས་རྫོགས་པ་ཆེན་པོའི་ཆེ་བ་བརྗོད་པ་ནི། ཀྱེ་ཧོ་རིགས་མཆོག་སྐལ་ལྡན་བུ། རང་
སྣང་སྤྲུལ་སྐུའི་ཞིང་ཁམས་དང་།། ལོངས་སྤྱོད་ལུས་འབུལ་ངོ་མཚར་ཚེ།། བླ་མེད་
61



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྫོགས་པ་ཆེན་པོ་འདི།། བརྒྱད་ཁྲི་བཞི་སྟོང་རྩ་བ་ཡིན།། གྲུབ་མཐའ་ཀུན་གྱི་རྒྱལ་
པོ་ཡིན།། ཐེག་པ་ཀུན་གྱི་ཡང་རྩེ་ཡིན།། ལམ་རྣམས་ཀུན་གྱི་མཐར་ཐུག་ཡིན།།
བླ་ན་མེད་པའི་ལམ་མཆོག་ཡིན། ཟབ་མོའི་ལམ་འདིར་འཇུག་པ་དཀོན། བློ་རབ་
མིན་པས་རྟོགས་པ་དཀའ།། སྐལ་ལྡན་སྐྱེས་བུ་རེ་རེ་ལས།། མང་པོར་བསྟན་ན་དམ་
ཚིག་ཉམས།། དེའི་ཕྱིར་དམ་ཚིག་ཐུབ་པར་གྱིས། ཞེས་བརྗོད་དོ། །གཉིས་པ་ཞུ་ལན་ལ་གཉིས་
ཏེ། ཞུ་བ་དང་། ལན་ནོ།། དང་པོ་ཞུ་བ་ནི། སློབ་མས། ཀྱེ་དཔོན་གསས་བླ་མ་ཐུགས་རྗེ་ཅན།།
རྫོགས་པ་ཆེན་པོའི་སྒོར་འཇུག་ན།། འཇུག་པའི་རྒྱུ་ནི་ཇི་ལྟར་ལགས།། འཇུག་པའི་
ལམ་ནི་ཇི་ལྟར་ལགས།། འཇུག་པའི་ཐབས་མཆོག་ཇི་ལྟར་ལགས།། བདག་ཉིད་
བུ་ལ་བསྟན་དུ་གསོལ།། ཞེས་བརྗོད་ལ་ཕྱག་གསུམ་འཚལ། གཉིས་པ་ལན་ནི། བླ་མས། སྐལ་ལྡན་
རིགས་ཀྱི་བུ་ཁྱོད་ཉིད།། ཟབ་མོའི་ལམ་མཆོག་འདིར་འཇུག་པའི།། རྒྱུ་ནི་དད་པ་
སྙིང་རྗེ་དང་།། འགྱོད་སྡོམ་གཏོང་སེམས་ལ་སོགས་སོ། །འཇུག་པའི་ལམ་ནི་
སྐྱབས་སེམས་དང་།། བཤགས་པ་ཚོགས་བསགས་ལ་སོགས་སོ། །འཇུག་པའི་
ཐབས་ནི་སྒོ་གསུམ་པོ།། རྩེ་གཅིག་དྲིལ་ལ་འཇུག་པར་གྱིས།། ལམ་མཆོག་རིམ་པ་
ངས་བསྟན་བྱ།། ཞེས་བརྗོད་དོ།། གསུམ་པ་ལམ་སྒོ་དབྱེ་བའི་རིམ་པ་ལ་བཞི་ལས་དང་པོ་སྐྱབས་སུ་འགྲོ་བ་ནི།
འོ་བུ་ཁྱོད་ལམ་ལ་འཇུག་སྒོའི་ཐོག་མ་སྐྱབས་འགྲོ་ཡིན་པས། སྐྱབས་སུ་འགྲོ་བའི་
ཡུལ་ལ་ཕྱི་ནང་གསང་བ་ཡང་གསང་བཞི་ལས། ཕྱིའི་སྐྱབས་ཡུལ་གཡུང་དྲུང་གནས་
བཞི་ནི། བླ་མ་སངས་རྒྱས་བོན་དང་སེམས་དཔའ་བཞིའམ། བླ་མ་ཡི་དམ་མཁའ་
འགྲོ་སྲུང་མ་བཞི་འམ། རྩ་རླུང་ཐིག་ལེ་ངོ་བོ་བྱང་ཆུབ་སེམས་བཞི་ལ་སྐྱབས་སུ་
འགྲོ་བ་ཡིན། ནང་དམིགས་པ་སྒོ་བཞི་ནི། སངས་རྒྱས་བོན་དང་གཤེན་རབ་
གསུམ་མདུན་གྱི་ནམ་མཁར་དམིགས། བླ་མ་ཡི་དམ་མཁའ་འགྲོ་གསུམ་རང་ལུས་
ལ་དམིགས། རྩ་རླུང་ཐིག་ལེ་གསུམ་བྱང་ཆུབ་སེམས་ཀྱི་ངང་དུ་དམིགས། འགྲོ་
162



ནམ་མཁའ་མཛོད་ཀྱི་སྒྲུབ་སྐོར།
དྲུག་སེམས་ཅན་སྙིང་རྗེའི་ཡུལ་དུ་དམིགས་པའོ། །དེས་ན་མདུན་གྱི་ནམ་མཁར་ཉི་
ཟླ་པདྨའི་གདན་གསུམ་གཤིབ་ལ། གཡས་སུ་སངས་རྒྱས། གཡོན་དུ་གཤེན་རབ།
དབུས་སུ་འཕྲུལ་ངག་གི་བོན་རིན་པོ་ཆེ་དང་། རང་གི་སྤྱི་བོར་བླ་མ། རང་ལུས་ཡི་
དམ་དང་མཁའ་འགྲོ་བསྒོམ་སྟེ། དེ་ཡང་ཀུན་གཞིའི་སྟོང་ཆ་ལ་ཡུམ་གསལ་ཆ་ལ་
ཡབ། ཟུང་འཇུག་གི་ཆ་ནས་ཡབ་ཡུམ་འཁྲིལ་སྦྱོར་དང་། དེའི་ལུས་ཀྱི་ནང་ན་རྩ་
གསུམ་འཁོར་ལོ་ལྔ། རླུང་ལྔ་རིགས་རྟགས་དབྱིབས་ཅན་དང་། ཐབས་ཤེས་ཀྱི་
ཐིག་ལེ་རྣམས་སྐད་ཅིག་གིས་སྒོམས་ཤིག གསང་བ་ཤེས་རབ་རྒྱུན་བཞི་ནི། དེ་
ལྟར་གྱི་སྐྱབས་ཡུལ་རྣམས་གསལ་ལ་མ་འགགས་པ་ཐབས་ཀྱི་རང་བཞིན། དེ་ལ་
རང་བཞིན་མེད་པར་ཤེས་པ་ཤེས་རབ་ཀྱི་རོལ་པ་སྟེ། བློ་གསལ་བ་མི་དམིགས་པ་
ཤེས་རབ་ཀྱི་རྒྱུན།། རིག་པ་སོ་སོར་གསལ་བ་ཤེས་རབ་ཀྱི་རྒྱུན།། རྟག་དང་ཆད་
པར་མི་དམིགས་པ་ཤེས་རབ་ཀྱི་རྒྱུན།། ཤེས་རབ་གང་ལ་མི་དམིགས་པ་ཤེས་རབ་
ཀྱི་རྒྱུན་དང་བཞིས་ཟིན་པའོ། །ཡང་གསང་ཕྱག་རྒྱུ་གཟེར་བཞི་ནི། སྣང་སྲིད་
ཅད་ནམ་མཁའི་ངང་དུ་འདུ་འབྲལ་མེད་པའི་གཟེར།། བོན་ཅན་ཐམས་
ཅད་བོན་ཉིད་དབྱིངས་སུ་འགྱུར་བ་མེད་པའི་གཟེར།། སེམས་འབྱུང་ཐམས་ཅད་
སེམས་ཉིད་གཤིས་ལ་རང་བཞིན་མེད་པའི་གཟེར།། ཀུན་རྫོབ་ཐམས་ཅད་དོ
དམ་ཀློང་དུ་འཕོ་འགྱུར་མེད་པའི་གཟེར་དང་བཞིས་རྒྱས་གདབ་ལ། ཚིག་འདིས་
གསལ་གདབ་མཛོད་ཅིག །ༀ་བོན་ཅན་དངོས་མཚན་མི་སྣང་མཁའ་དབྱིངས་
སུ།། ཡེ་ཤེས་རང་མདངས་འཇའ་འོད་འཁྲིགས་པའི་དབུས། ལྷུན་གྲུབ་རང་རྩལ་
རིགས་ལྔའི་ཚོམ་བུ་མཛེས། གདུལ་བྱ་འདུལ་བྱེད་རྣམ་དག་ཞི་ཁྲོ་ཤར། སྟོང་གསལ་
ཟུང་འཇུག་མཉམ་སྦྱོར་ཕྱག་རྒྱས་མཚོན།། བོན་ཉིད་སྟོང་ཆེན་རིགས་ལྔའི་ཌཱཀྐི་
ཚོགས།། སྡེ་གསུམ་འཇའ་སྐུའི་བླ་མ་མཁྱེན་བརྩེའི་བདག །བདག་མདུན་ནམ་
༈ 63



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཁའ་ཁེངས་པར་བཞུགས་པར་བསམ། ལག ངོ་བོ་རང་བཞིན་ཐུགས་རྗེ་ཀུན་ཁྱབ་
གསུམ། སྤང་བླང་བསལ་བཞག་བྲལ་བར་སྐྱབས་སུ་མཆིའོ། །ཞེས་ལན་གསུམ་བརྗོད་དོ། །
གཉིས་པ་སེམས་བསྐྱེད་པ་ནི། ད་ཁྱོད་རང་གིས་བྱང་ཆུབ་མཆོག་ཏུ་སེམས་མ་བསྐྱེད་ན་
སངས་རྒྱས་ཐོབ་མི་སྲིད་པས་བྱང་ཆུབ་མཆོག་ཏུ་སེམས་བསྐྱེད་དགོས། དེ་ཡང་
སེམས་ལུང་ལས། ཉོན་མོངས་གསོ་བ་རིག་པ་ཤེས་རབ་མ། འཁོར་བ་སྤང་པ་
བརྟུལ་ཤུགས་སྟོབས་ཀྱི་མ། འགྲོ་དྲུག་འདྲེན་པ་ཐུགས་རྗེ་རྒྱུན་གྱི་མ། དགྲ་ཚོགས་
བཅོམ་པ་ཚད་མེད་བཟོད་པའི་མ། ཞེས་རིགས་པ་ཡེ་ཤེས་ཀྱི་སེམས་བསྐྱེད། མི་
ཆགས་བརྟུལ་ཞུགས་ཀྱི་སེམས་བསྐྱེད། ཐུགས་རྗེ་སྟོབས་ཆེན་གྱི་སེམས་བསྐྱེད།
ཚད་མེད་ཟུང་འཇུག་གི་སེམས་བསྐྱེད་བཞི་ལས། དང་པོ་ནི། མ་རིག་པ་ལ་རིག་པའི་
ཡེ་ཤེས་བསྐྱེད་པ་སྟེ། ཞེ་སྡང་ལ་སྟོང་ཉིད་ཡེ་ཤེས་ཀྱི་སེམས་བསྐྱེད་པ།། འདོད་
ཆགས་ལ་སོར་རྟོགས་ཡེ་ཤེས་ཀྱི་སེམས་བསྐྱེད་པ། ང་རྒྱལ་ལ་མཉམ་ཉིད་ཡེ་ཤེས་
ཀྱི་སེམས་བསྐྱེད་པ།། ཕྲག་དོག་ལ་བྱ་གྲུབ་ཡེ་ཤེས་ཀྱི་སེམས་བསྐྱེད་པ། གཏི་མུག་ལ་
མེ་ལོང་ཡེ་ཤེས་ཀྱི་སེམས་བསྐྱེད་པའོ།། གཉིས་པ་ནི། འཁོར་བ་ལ་མི་ཆགས་པའི་རྟུལ་
ཞུགས་བསྐྱེད་པ་སྟེ།། ལྟ་བ་རྟོགས་པའི་རྟུལ་ཞུགས་ཀྱི་སེམས་བསྐྱེད་པ། སེམས་
གནས་བསྒོམ་པའི་རྟུལ་ཞུགས་ཀྱི་སེམས་བསྐྱེད་པ།། ཆགས་མེད་སྤྱོད་པའི་རྟུལ་
ཞུགས་ཀྱི་སེམས་བསྐྱེད་པ། མི་འདའི་དམ་ཚིག་རྟུལ་ཞུགས་ཀྱི་སེམས་བསྐྱེད་པ།།
ལྷུན་གྲུབ་ཕྲིན་ལས་རྟུལ་ཞུགས་ཀྱི་སེམས་བསྐྱེད་པའོ། །གསུམ་པ་ནི། འཁོར་བ་མ་
སྟོང་གི་བར་དུ་ཐུགས་རྗེའི་སྟོབས་བསྐྱེད་པ་སྟེ། དཔག་ཏུ་མེད་པ་ནམ་མཁའ་ལྟ་
བུའི་ཐུགས་རྗེའི་སྟོབས་བསྐྱེད་པ།། ཀུན་ལ་སྙོམས་པ་ཉི་མ་ལྟ་བུའི་ཐུགས་རྗེའི་
སྟོབས་བསྐྱེད་པ།། ཟད་པ་མེད་པ་ས་གཞི་ལྟ་བུའི་ཐུགས་རྗེའི་སྟོབས་བསྐྱེད་པ།།
རྒྱུན་ཆད་མེད་པ་ཆུ་བོ་ལྟ་བུའི་ཐུགས་རྗེའི་སྟོབས་བསྐྱེད་པའོ། བཞི་པ་ནི། དགྲ་གློ་
164



ནམ་མཁའ་མཛོད་ཀྱི་སྒྲུབ་སྐོར།
བུར་བ་ལ་སྙིང་རྗེའི་སེམས་བསྐྱེད་པ་སྟེ། སྙིང་རྗེ་ཚད་མེད་པའི་སེམས་བསྐྱེད་པ།།
བྱམས་པ་ཚད་མེད་པའི་སེམས་བསྐྱེད་པ།། དགའ་བ་ཚད་མེད་པའི་སེམས་བསྐྱེད་
པ། བཏང་སྙོམས་ཚད་མེད་པའི་སེམས་བསྐྱེད་པའོ། །དེ་དག་བསྡུ་ན་ཀུན་རྫོབ་
བྱང་ཆུབ་མཆོག་ཏུ་སེམས་བསྐྱེད་པ་དང་།། དོན་དམ་བྱང་ཆུབ་མཆོག་ཏུ་སེམས་
བསྐྱེད་གཉིས་ལ་འདུའོ། །ཀུན་རྫོབ་སེམས་བསྐྱེད་ལའང་སྨོན་པ་བྱང་ཆུབ་མཆོག་
ཏུ་སེམས་བསྐྱེད་པ། འཇུག་པ་བྱང་ཆུབ་མཆོག་ཏུ་སེམས་བསྐྱེད་པ་གཉིས་སོ། །
དེ་ལྟ་བུའི་དོན་རྟོགས་པར་གྱིས་ལ། ཚིག་འདིས་གསལ་གདབ་མཛོད་ཅིག ༈
ཁམས་ཀྱི་དྲི་མ་གློ་བུའི་ཆ་ཐམས་ཅད།། རང་དག་ཆེན་པོ་འགྲོ་ཀུན་ཀུན་བཟང་
ཤར།། ཞེས་ལན་གསུམ་བརྗོད་དོ། །གསུམ་པ་བཤགས་པ་ནི། ད་ཁྱོད་ཀྱིས་སྔོན་བསགས་ཀྱི་ལས་
སྒྲིབ་སྦྱང་བའི་ཐབས་ལ་འབད་དགོས་པས། དེ་ལའང་སྟོབས་བཞིའི་བཤགས་པ་
བྱ་སྟེ། དེ་ཡང་ཉེས་བྱས་སུན་འབྱིན་གྱི་སྟོབས་དང་། དཔང་པོ་རྟེན་གྱི་སྟོབས་
དང་། གཉེན་པོ་དགེ་བའི་སྟོབས་དང་། ཉེས་པ་ལས་སླར་ལྡོག་པའི་སྟོབས་དང་
བཞིའོ། །དེ་ཡང་ཉེས་བྱས་སུན་འབྱིན་གྱི་སྟོབས་ལའང་། ཉམས་པའི་སྐྱོན་ལ་
ཉེས་པར་ཤེས་པ། ཉམས་པའི་ཉེས་དམིགས་ལ་ནོངས་པ། ཉམས་པའི་ཉེས་
དམིགས་ལ་འགྱོད་པ། ཉམས་པའི་ཉེས་དམིགས་ལ་འཇིགས་པའོ། །དེ་དག་གི་
ཚུལ་ལེགས་པར་ཤེས་པར་གྱིས་ལ་ཚིག་འདིས་གསལ་གདབ་མཛོད་ཅིག ༈ སྡིག་
ལྟུང་ཕྲ་རགས་ཉེས་ཚོགས་མ་ལུས་ཀུན།། ཡེ་ནས་གཞི་རྩ་མེད་པའི་ངང་དུ་བཤགས།
ཞེས་ལན་གསུམ་བརྗོད་དོ།།བཞི་པ་མཎྜལ་ལ་བཞི། ཕྱི་ནང་གསང་བ་ཡང་གསང་གི་མཎྜལ་ལོ།། དང་པོ་ཕྱིའི་མཎྜལ་ལ།
གླིང་བཞི་གླིང་ཕྲན་བརྒྱད། དབུས་སུ་རི་རྒྱལ་ལྷུན་པོ་ལ། གསེར་གྱི་རི་བདུན།
རོལ་པའི་མཚོ་བདུན། རི་རྒྱལ་གྱི་རྩེ་མོ་ལ་སུམ་ཅུ་རྩ་གསུམ་གྱི་ལྷའི་གནས། དཔག་
བསམ་ཤིང་གིས་བརྒྱན་པ། དེའི་སྟེང་འཐབ་བྲལ་ནས་གཟུགས་ཁམས་ཚངས་
165



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་འཇིག་རྟེན་མན་ཆད་ཚངས་རྒྱུང་གི་འཇིག་རྟེན་གཅིག་ཡིན་ལ། དེ་ལྟ་བུའི་
ཚངས་རྒྱུང་གི་འཇིག་རྟེན་བྱེ་བ་ཕྲག་བརྒྱ་ཡོད་པ་ནི། མཆོག་གི་སྤྲུལ་པའི་སྐུ་གཅིག་
གི་གདུལ་ཞིང་སྟེ། དཔེར་ན་བདག་ཅག་གི་སངས་རྒྱས་གཤེན་རབ་མི་བོའི་ཞིང་
ཁམས་མི་མཇེད་འཇིག་རྟེན་གྱི་ཁམས་ཞེས་པ་ལྟ་བུའོ། །དེ་དང་འདྲ་བ་མཆོག་གི་
སྤྲུལ་པའི་སྐུ་བཅུའི་གདུལ་ཞིང་སྟོང་གསུམ་བཅུའི་སྣོད་བཅུད་ཀྱི་འབྱོར་པ་ཐམས་
ཅད་མཎྜལ་དུ་དམིགས་པ་ནི། སྤྲུལ་སྐུའི་མཎྜལ་ལོ། །དེ་ལས་བཀོད་པ་གསུམ།
མུ་ཁྱུད་གསུམ། དོག་བདལ་གསུམ་སྟེ་འོག་མིན་སྟུག་པོ་བཀོད་པའི་ཞིང་ཁམས་
ཀྱི་སྣོད་བཅུད་ཀྱི་འབྱོར་པ་ཐམས་ཅད་མཎྜལ་དུ་དམིགས་པ་ནི། རྫོགས་སྐུའི་
མཎྜལ་ལོ། །དེ་ལས་ཀྱང་འཇིག་རྟེན་གྱི་ཁམས་མཐའ་ཡས་མུ་མེད་པ་དེ་དག་ཀུན་
གྱི་སྣོད་བཅུད་ཀྱི་འབྱོར་པ་ཐམས་ཅད་མཎྜལ་དུ་དམིགས་པ་ནི། བོན་སྐུའི་མཎྜལ་
ལོ། །སྐུ་གསུམ་གྱི་ཞིང་ཁམས་དེ་དག་ཀྱང་རང་སྣང་སྤྲུལ་པའི་ཞིང་ཁམས་སྒྱུ་མ་
མིག་འཕྲུལ་གྱི་ཚུལ་དུ་དབུལ་བའོ། །དེ་དག་ནི་ཕྱིའི་མཎྜལ་ལོ། ། ནང་ནི། ཕུང་པོ་
ཁམས་ལྔ་མཎྜལ་གྱི་གཞི་ལ། ཚོགས་དྲུག་ཡུལ་རྣམས་ཚོམ་བུའི་ཚུལ་དུ་བཀོད་ནས་
དབུལ་བའོ། །གསང་བ་ནི། ཀུན་གཞི་སེམས་ཉིད་མཎྜལ་གྱི་གཞི་ལ། སེམས་
བྱུང་རྟོག་ཚོགས་ཚོམ་བུའི་ཚུལ་དུ་བཀོད་ནས་དབུལ་བའོ། །ཡང་གསང་ནི། རང་
རིག་ཡེ་ཤེས་མཎྜལ་གྱི་གཞི་ལ། རིག་རྩལ་འགག་མེད་ཚོམ་བུའི་ཚུལ་དུ་དབུལ་
བའོ། །དེ་དག་ཐམས་ཅད་གཟུང་འཛིན་དུ་མ་སོང་བ་རང་རིག་ཡེ་ཤེས་ཀྱི་རང་རྩལ་
ལས་བྱུང་བར་ཤེས་པར་གྱིས་ལ་ཚིག་འདིས་གསལ་གདབ་མཛོད་ཅིག ༈ སྣང་
སྲིད་བོན་རྣམས་ཀུན་བཟང་མཆོད་པའི་སྤྲིན།། རང་ཤར་རང་གྲོལ་གཞི་མེད་ཀློང་
དུ་འབུལ།། ཞེས་ལན་གསུམ་བརྗོད་དོ། །བཞི་པ་བསྲེ་བསྣན་གྱི་རིམ་པ་ལ་གཉིས་ཏེ། གསར་ན་བསྲེ་བ་དང་
རྙིང་ན་བསྣན་པའོ། །དང་པོ་ལ་གསུམ་སྟེ། བླ་མ་དང་། གྲོགས་དང་། ལྷ་དང་བསྲེ་བའོ། །དང་པོ་ལ་གཉིས་ཏེ།
166



ནམ་མཁའ་མཛོད་ཀྱི་སྒྲུབ་སྐོར།
ཕྱག་འཚལ་བ་དང་། བསྲེ་བའོ། ། དང་པོ་ནི་སློབ་བུས། ཨེ་མ་ཧོ། ཡེ་དབང་དོན་ལྡན་དཔོན་གསས་
རྗེ།། གཟི་བྱིན་བརྗིད་ལྡན་རི་རབ་སྐུ། ཟབ་ཅིང་གཏིང་རིང་རྒྱ་མཚོའི་གསུང་།།
མི་གཡོ་སྤྲོས་བྲལ་ནམ་མཁའི་ཐུགས། རྩ་གསུམ་བདག་ཉིད་བླ་མ་རྗེའི། སྐུ་གསུམ་
ཐུགས་ལ་ཕྱག་འཚལ་ལོ། །ཞེས་ཕྱག་གསུམ་འཚལ་ལོ། གཉིས་པ་གསར་ན་བསྲེ་བ་ལ་གསུམ་ལས། དང༌
པོ་བླ་མ་ལ་བསྲེ་བ་ལ། ཞུ་བ་དང་། ལན་སྦྱར་བའོ།། དང་པོ་ནི། སློབ་བུས། ཀྱེ་ཧོ། དབང་མཛོད་རྒྱལ་པོ་
འགྲོ་བའི་མགོན།། ཉིད་ཀྱི་གསང་གསུམ་ཡེ་ཤེས་དང་།། བདག་གི་ལུས་ངག་ཡིད་
དང་གསུམ།། ཐུགས་དམ་གཅིག་ཏུ་བསྲེ་བར་འཚལ། ཞེས་ལན་གསུམ་བརྗོད་ལ་ཕྱག་གསུམ་
འཚལ། གཉིས་པ་ནི་བླ་མའི་མདུན་དུ་ཆང་དང་བུ་རམ་སྦྱར་བ་ལ་སྒྲུབ་སྨན་བཏབ་ལ་བཞག །དཔོན་སློབ་གཉིས་
ཕྱག་སྦྲེལ་ལ། བླ་མས། བདག་ཉིད་དཔོན་གསས་གནས་གསུམ་ནས། ཡིག་འབྲུ་གསུམ་
དུ་སྤྲོས་པ་ནི།། སློབ་བུའི་གནས་གསུམ་ཐིག་ལེར་གྱུར།། གསང་གསུམ་ཡེ་ཤེས་
རྒྱུད་ལ་འཕོས།། བདག་ཉིད་ཇི་བཞིན་མངོན་དུ་གྱུར།། ཞེས་བརྗོད་ལ། དཔོན་གསས་
ཀྱི་གནས་གསུམ་ནས་ཡིག་འབྲུ་ཨ ཨཾ་ཧཱུྃ	གསུམ་འཕྲོས་ནས་ཕུད་ཞལ་དུ་ཐིག་
ལེ་གསུམ་དུ་གྱུར་ཏེ། སྲིན་མཐེབ་ཀྱིས་བླངས་ཏེ་རང་གི་གནས་གསུམ་དུ་བཞག་
པས་ཐིག་ལེ་གསུམ་དུ་གྱུར་པར་བསམ། ཡང་སྲིན་མཐེབ་ཀྱིས་བླངས་པ་ཡིག་
འབྲུ་གསུམ་དུ་གྱུར་ཏེ། སློབ་མའི་གནས་གསུམ་དུ་བཞག་པས་ཨ ཨོཾ་ཧཱུྃ	གསུམ་
དུ་གྱུར་ཏེ། འོད་དུ་ཞུ་ནས་ཐིག་ལེ་དཀར་དམར་མཐིང་གསུམ་གྱིས་སློབ་བུའི་ལུས་
ངག་ཡིད་གསུམ་ཁེངས་ནས་བླ་མའི་སྐུ་གསུང་ཐུགས་གསང་བ་གསུམ་དུ་དབྱེར་
མེད་དུ་འདྲེས་པར་བསྒོམ་མོ། །༈ གཉིས་པ་མཆེད་ལྕམ་ལ་བསྲེ་བ་ལ་གཉིས་ཏེ། ཞུ་བ་དང་། ལན་ནོ།།
དང་པོ་ནི། སློབ་བུས། ཀྱེ་ཧོ་གསང་བའི་མཛོད་འཛིན་བླ་མ་ལགས།། བདག་ཅག་མཆོག་
ལ་འདུད་པ་རྣམས། རྫོགས་ཆེན་དབང་ལུང་ནོད་པའི་ཕྱིར།། གསང་དམ་གཅིག་
ཏུ་བསྲེ་བར་ཞུ།། ཞེས་བརྗོད་ལ་ཕྱག་གསུམ་མཚལ། གཉིས་པ་ནི་བླ་མས་སློབ་བུའི་ལྕེ་ཐོག་ཏུ་བདུད་རྩི་བླུགས་ལ།
Y67



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཧོ། ཁྱོད་ཅག་དཀྱིལ་འཁོར་འདིར་འཇུག་ན། འདྲེས་པའི་མཆེད་ལྕམ་སྤུན་གྲོགས་
འགྱུར།། ལྷ་དང་སློབ་དཔོན་གྲོགས་གསུམ་ནི། མཉམ་པའི་དམ་ཚིག་བསྲུང་བར་
གྱིས།། ཞེས་བརྗོད་ལ། སློབ་བུས་བདུད་རྩིའི་རོ་མྱོང་ངོ་། །གསུམ་པ་ལྷ་དང་བསྲེ་བ་ལ་གཉིས་ཏེ། ཞུ་བ་དང་། ལྷ་
དང་བསྲེ་བའོ།། དང་པོ་ནི། ཀྱེ་ཧོ། དཔོན་གསས་བླ་མ་དགོངས་སུ་གསོལ། བདག་ནི་མ་
རིག་དབང་གྱུར་པས།། ཡི་དམ་ལྷ་ཡི་ཞལ་མ་མཐོང་།། དཀྱིལ་འཁོར་ལྷ་དང་སྤྲད་
པར་འཚལ།། ཞེས་བརྗོད་ལ་ཕྱག་གསུམ་འཚག གཉིས་པ་ལ་གསུམ་སྟེ། སྒོ་དབྱེ་བ་དང་། མེ་ཏོག་བསྐྱུར་བ་
དང་། གསང་མཚན་གདག་པའོ། དང་པོ་ནི། དཀྱིལ་འཁོར་གྱི་ཕྱོགས་བཞིར་མར་མེ་སྤར་ལ། སློབ་དཔོན་གྱིས་
རོལ་མོའི་སྒྲ་དང་བཅས་ཏེ། རྗེས་བྱ་ལྟར་འདི་སྐད་དོ། །ཨེ་མ་ཧོ། ཤར་གྱི་ཕྱོགས་ ནས། སཱཧཱ། ཞེས་
བརྗོད་དོ། །གཉིས་པ་ནི། བླ་མས། བུ་ཁྱོད་ལྷ་དང་མཇལ་སྤྲོ་ན། ཀ་དག་བོན་ཉིད་དཀྱིལ་
འཁོར་དུ། བཅོས་མེད་སེམས་ཀྱི་མེ་ཏོག་དབུལ། བརྡ་ཐབས་རྟེན་འབྲེལ་བརྟག་
པར་བྱའོ། ། ཞེས་བརྗོད་དོ། །སློབ་བུས་རང་གི་མིག་དར་རས་ཀྱིས་བཀབ་ལ་སེམས་གྱི་ངོ་བོ་ཨའི་རྣམ་པར་གྱུར་
ནས་ལས་ཀྱི་ལྷ་གང་ཡིན་ལ་ཕོག་པར་བསམ་ལ། ཧོ། ཀ་དག་བོན་དབྱིངས་དཀྱིལ་འཁོར་དུ།།
ལྷུན་གྲུབ་རིག་པའི་ལྷ་ཚོགས་ལ། རང་རྩལ་འགག་མེད་མེ་ཏོག་འབུལ། ལས་ཀྱི་
ལྷ་དང་འཕྲད་གྱུར་ཅིག །ལན་གསུམ་བརྗོད་ལ་དཀྱིལ་འཁོར་གྱི་དབུས་སུ་མེ་ཏོག་དོར་རོ། །གསུམ་པ་
ལ་གཉིས་ཏེ། གསང་མཚན་གདག་པ་དང་། ལྷ་ངོ་སྤྲོད་པའོ། །དང་པོ་ནི། སློབ་བུའི་མིག་དར་བསལ་ལ། དབུས་སུ་
བབས་ན། ཀུན་སྣང་མི་འཁྲུལ་རྩལ། ཤར་དུ་བབ་ན གསལ་བ་མི་འགྱུར་རྩལ། བྱུང་དུ་བབ་ན་
དགེ་ལྷ་ལེགས་འབྱུང་རྩལ། ནུབ་ཏུ་བབ་ན། བྱེ་བྲག་མི་འགག་རྩལ། ལྷོ་རུ་བབ་ན། དགའ་
བ་ལེགས་གྲུབ་རྩོལ། ཞེས་ལན་གསུམ་རེ་བརྗོད་དོ། །སྐྱེས་དམན་གྱི་གསང་མཚན་ནི། དབུས་སུ་བབ་ན།
ཀུན་སྣང་མི་འཁྲུལ་ལྕམ། ལ་སོགས་བསྒྱུར་ལ་གོང་བཞིན་ངོ་སྤྲོད་དོ། །གཉིས་པ་ནི། དབུས་སུ་བབས་པ་ལ།
འོ་བུ་ཁྱོད་ཀྱི་ཡི་དམ་གྱི་ལྷ་ནི། འཁྲུལ་མེད་ཐུགས་ཀྱི་ལྷ། ཕྱི་ལྟར་ན་གཤེན་ལྷ་
འོད་དཀར། ནང་ལྟར་ན་ཀུན་སྣང་ཁྱབ་པ། གསང་བ་ལྟར་ན་གཙོ་མཆོག་མཁའ་
168



ནམ་མཁའ་མཛོད་ཀྱི་སྒྲུབ་སྐོར།
འགྱིང་
། ཡང་གསང་ལྟར་ན་སྟོང་པ་ཉིད་ཀྱི་ཡེ་ཤེས་ཞེས་བྱ་བ་ཡིན་པས། བསྙེན་
པ་ཆུ་བོའི་རྒྱུན་བཞིན་དུ་ཟློས་ལ། རང་རིག་གི་ངོ་བོ་མ་ཡེང་བར་སྐྱོང་ཞིག་བྱ་ལ།
སྙིང་པོ་དབོག་སྟེ། བསྭོ་ཨཱ་ཧཱུྃ	ས་ལེ་ལྷན་ནེ་འདུ་འདུ་ཨཱ། ཡེ་ཡེ་སྭཱཧཱ༔ བསྭཱ་ཨཱི་ས་ལེ་
ཁྲི་ལེ་འདུ་འདུ་མཱ ཞེས་ལན་གསུམ་བརྗོད་དོ། །ཤར་དུ་བབས་པ་ལ། འོ་བུ་ཁྱོད་ཀྱི་ཡི་དམ་གྱི་
ལྷ་ནི། འགྱུར་མེད་སྐུ་ཡི་ལྷ། ཕྱི་ལྟར་ན་གསས་རྗེ་རྨང་པོ། ནང་ལྟར་ན་གསལ་བ་
རང་བྱུང་། གསང་བ་ལྟར་ན་ཁྲོ་གསས་མཁའ་འགྱིང་། ཡང་གསང་ལྟར་ན་མེ་
ལོང་ལྟ་བུའི་ཡེ་ཤེས་ཞེས་བྱ་བ་ཡིན་པས། བསྙེན་པ་ཆུ་བོའི་རྒྱུན་བཞིན་དུ་ཟློས་
ལ། རང་རིག་གི་ངོ་བོ་མ་ཡེང་པར་སྐྱོང་ཞིག་བྱ་ལ། སྙིང་པོ་དབོག་སྟེ། བསྭོ་ཨཱི ༔ ས་ལེ་
ལྷན་ནེ་འདུ་འདུ་གསལ་ༀ བསྭོ་ཨཱི་ས་ལེ་ཁྲི་ལེ་འདུ་འདུ་སཱ 8 ཞེས་ལན་གསུམ་
བརྗོད་དོ། །བྱང་དུ་བབས་པ་ལ། འོ་བུ་ཁྱོད་ཀྱི་ཡི་དམ་གྱི་ལྷ་ནི། ལེགས་འབྱུང་ཡོན་ཏན་གྱི་
ལྷ། ཕྱི་ལྟར་ན་གར་གསས་བཙན་པོ། ནང་ལྟར་ན་དགེ་ལྷ་གར་ཕྱུག །གསང་བ་
ལྟར་ན་རྔམ་གསས་མཁའ་འགྱིང་། ཡང་གསང་ལྟར་ན་མཉམ་ཉིད་ཡེ་ཤེས་ཞེས་
བྱ་བ་ཡིན་པས། བསྙེན་པ་ཆུ་བོའི་རྒྱུན་བཞིན་དུ་ཟློས་ལ། རང་རིག་གི་ངོ་བོ་མ་
ཡེང་པར་སྐྱོང་ཞིག་བྱ་ལ། སྙིང་པོ་དབོག་སྟེ། བསྭཱ་ཨཱི་ས་ལེ་ལྷན་ནེ་འདུ་འདུ་ཧྥེ་ཨོཾ།
བསྭོ་ཨཱི ༔ ས་ལེ་ཁྲི་ལེ་འདུ་འདུ་ཀཱ༔ ལན་གསུམ་བརྗོད་དོ། །ནུབ་ཏུ་བབས་པ་ལ། འོ་བུ་ཁྱོད་
ཀྱི་ཡི་དམ་གྱི་ལྷ་ནི། མི་འགག་གསུང་གི་ལྷ། ཕྱི་ལྟར་ན་གནམ་གསས་དབྱིངས་
རུམ། ནང་ལྟར་ན་བྱེ་བྲག་དངོས་མེད། གསང་བ་ལྟར་ན་དབལ་གསས་མཁའ་
འགྱིང་། ཡང་གསང་ལྟར་ན་སོ་སོར་རྟོགས་པའི་ཡེ་ཤེས་ཞེས་བྱ་བ་ཡིན་པས།
བསྙེན་པ་ཆུ་བོའི་རྒྱུན་བཞིན་དུ་ཟློས་ལ། རང་རིག་གི་ངོ་བོ་མ་ཡེང་པར་སྐྱོང་ཞིག་
བྱ་ལ། སྙིང་པོ་དབོག་སྟེ། བསྭོ་ཨཱི ༔ ས་ལེ་ལྷན་ནེ་འདུ་འདུ་སྒྲོག་༔ བསྭོ་ཨཱི་ས་ལེ་ཁྲི་ལེ་
འདུ་འདུ་ཛཱ ༔ ལན་གསུམ་བརྗོད་དོ། །ལྷོ་རུ་བབས་པ་ལ། འོ་བུ་ཁྱོད་ཀྱི་ཡི་དམ་གྱི་ལྷ་ནི། ལྷུན་
oo
369



ཀུན་མཁྱེ་ན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྲུབ་ཕྲིན་ལས་ཀྱི་ལྷ། ཕྱི་ལྟར་ན་རྒོད་གསས་ཁམས་པ། ནང་ལྟར་ན་དགའ་བ་
དོན་འགྲུབ། གསང་བ་ལྟར་ན་གཏུམ་གསས་མཁའ་འགྱིང་། ཡང་གསང་ལྟར་ན་
བྱ་གྲུབ་ཡེ་ཤེས་ཞེས་བྱ་བ་ཡིན་པས། བསྙེན་པ་ཆུ་བོའི་རྒྱུན་བཞིན་དུ་ཟློས་ལ།
རང་རིག་གི་ངོ་བོ་མ་ཡེང་པར་སྐྱོང་ཞིག་བྱ་ལ། སྙིང་པོ་དབོག་སྟེ། བསྭོ་ཨཾ ༔ ས་ལེ་ལྷན་
ནེ་འདུ་འདུ་གྲུབ་ༀ བསྭོ་ༀ་ས་ལེ་ཁྲི་ལེ་འདུ་འདུ་མཱ༔ ལན་གསུམ་བརྗོད་དོ། །གཉིས་པ་
རྙིང་ན་བསྣན་པ་ནི། ཉམས་པ་ཡོད་ན་བཤགས་པ་བྱ་ལ་སྐུར་ཞིང་མ་ཉམས་ན་ཡོན་ཏན་བསྣན་པའི་ཚུལ་དུ་འབྱུང་
བའོ། །ལྔ་པ་དཀྱིལ་འཁོར་བསྟན་པའི་རིམ་པ་ལ་གཉིས་ཏེ། མིག་དབྱེ་བ་དང་། མཐོང་བ་དྲི་ལན་ནོ།། དང་པོ་ལ་
གཉིས་ལས། དང་པོ་སློབ་བུས་རང་གི་མིག་གཉིས་དར་གྱིས་བཀབ་ལ། ཞུ་བ་ནི། ཀྱེ་ཧོ་གཡུང་དྲུང་སློབ་
དཔོན་ཆེན་པོ་ལགས། བདག་ནི་ཤེས་རབ་བློ་མིག་ལོང་། རང་རིག་ཡེ་ཤེས་ཞལ་མ་
མཐོང་། སྒྲིབ་བྱེད་འདི་ནི་བསལ་དུ་གསོལ། ཞེས་ཕྱག་གསུམ་འཚལ། གཉིས་པ་ལན་ནི། ཀྱེ་བུ་
ཁྱོད་གཟུང་འཛིན་འཁྲུལ་པས་བསྒྲིབས།། རང་ལ་བཞག་ནས་གཞན་དུ་བཙལ།།
གཞན་དུ་བཙལ་བས་རྙེད་མི་འགྱུར།། དེ་རིང་བདག་གིས་མ་རིག་བསལ། རང་
ལ་ཤར་བ་རིག་པར་གྱིས།། པྲ་བེ་ཤག་ཤག་ཕཊ མ་མ་ཧ་ར་ཙཀླུ་སལ། ཞེས་བརྗོད་
ལ། གསེར་གྱི་ཐུར་མས་མིག་དར་ཕྱེས་པས། མ་རིག་སངས་ནས་རིག་པའི་སྤྱན་ཤར་བར་བསམ་མོ། །གཉིས་པ་མཐོང་
བདྲི་ལནལ་བཞི་ལས། དང་པོ་བླ་མའི་མཐོང་བ་དྲི་བ་ཀྱེ་ལྟོས་ཤིག་སྐལ་ལྡན་རིགས་ཀྱི་བུ། དཀྱིལ་
འཁོར་བདག་ཉིད་ང་ལ་ལྟོས། ང་ལ་མཐོང་བ་སྣ་ཚོགས་པ། ཁྱོད་ཀྱིས་ང་ལ་ཅི་མཐོང་
སྨྲོས། ཞེས་པའི་ལན་དུ། ཀྱེ་ཧོ་བླ་མ་སངས་རྒྱས་ངོ་བོ་ལ། སྟོན་པ་བདེ་བར་གཤེགས་
པ་མཐོང་། དེ་བཞིན་བྱིན་གྱིས་བརླབ་ཏུ་གསོལ། ལན་གསུམ་བརྗོད་ལ་ཕྱག་འཚལ་ལོ། །དེའང་
ལས་དག་གིས་བླ་མ་ལྷ་སྐུ་དང་འོད་ཕུང་ལ་སོགས་མཐོང་ཞིང་མོས་པས་སངས་རྒྱས་སུ་མཐོང་བའོ། །གཉིས་པ་
དཀྱིལ་འཁོར་གྱི་མཐོང་བ་དྲི་བ་ལ་གསུམ། དྲི་བ་དང་། ལན་དང་། དཀྱིལ་འཁོར་ངོ་སྤྲོད་པའོ། །དང་པོ་ནི། ཀྱེ་
ལྟོས་ཤིག་སྐལ་ལྡན་རིགས་ཀྱི་བུ། དཀྱིལ་འཁོར་ཆེན་པོ་འདི་ལ་ལྟོས། དཀྱིལ་
70



ནམ་མཁའ་མཛོད་ཀྱི་སྒྲུབ་སྐོར།
འཁོར་ལྷ་ཡི་གཞལ་ཡས་ལ། ཁྱོད་ཀྱིས་མཐོང་བ་ང་ལ་སྨྲས།། ཞེས་པའི་ལན་དུ། ཀྱེ་ཧོ་
དཀྱིལ་འཁོར་ལྷ་ཡི་གཞལ་ཡས་སུ།། ལྷ་ཚོགས་སྤྲིན་ལྟར་འཁྲིགས་པ་མཐོང་།། དེ་
བཞིན་བྱིན་གྱིས་བརླབ་ཏུ་གསོལ།། ལན་གསུམ་བརྗོད་ལ་ཕྱག་འཚལ་ལོ། །གསུམ་པ་དཔེ་དོན་རྟགས་
གསུམ་དོན་གྱི་དཀྱིལ་འཁོར་དང་བཞི་ངོ་སྤྲོད་པ་ནི། རིག་པ་རྩལ་དབང་ལས། ཨེ་མ་སྐལ་ལྡན་རིགས་
ཀྱི་བུ་ཁྱོད་ཉོན།། དཔེ་དོན་རྟགས་དང་དོན་གྱི་དཀྱིལ་འཁོར་ནི། འདི་ལྟར་ཡིན་
གྱིས་ཇི་བཞིན་གོ་བར་གྱིས། དཔེ་ཡི་དཀྱིལ་འཁོར་འོད་འཁོར་ཟླུམ་པོ་ཡིན།། དོན་
གྱི་དཀྱིལ་འཁོར་རིག་པའི་ཡེ་ཤེས་ཏེ། རྟགས་ཀྱི་དཀྱིལ་འཁོར་རང་བྱུང་ཐིག་ལེ་
ཡིན།། དཔེ་ཡི་དཀྱིལ་འཁོར་མཐིང་ནག་གྲུ་གསུམ་ལ། དོན་གྱི་དཀྱིལ་འཁོར་སྟོང་
གསལ་སྐྱེ་བ་མེད།། རྟགས་ཀྱི་དཀྱིལ་འཁོར་སྙིང་ནང་སྟོང་པར་གསལ། དཔེ་ཡི་
དཀྱིལ་འཁོར་ཟླ་གམ་དམར་པོ་ལ།། དོན་གྱི་དཀྱིལ་འཁོར་ཁམས་གསུམ་དབང་
དུ་བསྡུ།། རྟགས་ཀྱི་དཀྱིལ་འཁོར་ཙིཏྟ་དམར་པོ་ལགས།། དཔེ་ཡི་དཀྱིལ་འཁོར་
ཟླ་གམ་དཀར་པོ་ལ།། དོན་གྱི་དཀྱིལ་འཁོར་སེམས་ཉིད་དྲི་མེད་དེ།། རྟགས་ཀྱི་
དཀྱིལ་འཁོར་སྙིང་ཚིལ་དཀར་པོ་ཡིན།། དཔེ་ཡི་དཀྱིལ་འཁོར་གནམ་སྒོ་གཅིག་
པ་ལ། དོན་གྱི་དཀྱིལ་འཁོར་རྩ་བ་རང་ལ་འདུས།། རྟགས་ཀྱི་དཀྱིལ་འཁོར་སྲོག་
པ་རྩ་རུ་གསལ།། དཔེ་ཡི་དཀྱིལ་འཁོར་མུ་ཁྱུད་ཟླུམ་པོ་ལ། དོན་གྱི་དཀྱིལ་འཁོར་
རིག་པ་སྤྲོས་བྲལ་ཡིན།། རྟགས་ཀྱི་དཀྱིལ་འཁོར་ཙིཏྟ་བུམ་པ་ལགས། དཔེ་ཡི་
དཀྱིལ་འཁོར་འཁོར་ལོ་རྩིབས་བཞི་ལ།། དོན་གྱི་དཀྱིལ་འཁོར་ཡེ་ཤེས་རིག་བཞི་
སྟེ།། རྟགས་ཀྱི་དཀྱིལ་འཁོར་དོན་གྱི་རྩ་ཆེན་བཞི།། དཔེ་ཡི་དཀྱིལ་འཁོར་འཁོར་
ལོ་རྩིབས་བརྒྱད་ལ།། དོན་གྱི་དཀྱིལ་འཁོར་རྣམ་ཤེས་ཚོགས་བརྒྱད་དེ།། རྟགས་
ཀྱི་དཀྱིལ་འཁོར་ཤ་ཁྲག་དྲོད་དབུགས་ཡིན།། དཔེ་ཡི་དཀྱིལ་འཁོར་བར་ཁྱམས་
སྟོང་པ་ལ།། དོན་གྱི་དཀྱིལ་འཁོར་རང་རིག་སྟོང་པ་སྟེ།། རྟགས་ཀྱི་དཀྱིལ་འཁོར་
171



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བྱང་ཁོག་སྟོང་པ་ཡིན།། དཔེ་ཡི་དཀྱིལ་འཁོར་ཕྱོགས་བཞིའི་སྒོ་བཞི་ལ།། དོན་གྱི་
དཀྱིལ་འཁོར་ཡེ་ཤེས་རྣམ་པ་བཞི།། རྟགས་ཀྱི་དཀྱིལ་འཁོར་རང་བྱུང་སྒྲོན་མ་
གསལ། དཔེ་ཡི་དཀྱིལ་འཁོར་རིན་ཆེན་རྩིག་པ་ལ།། དོན་གྱི་དཀྱིལ་འཁོར་དུས་
གསུམ་མཉམ་པ་ཉིད།། རྟགས་ཀྱི་དཀྱིལ་འཁོར་དུར་ཁྲོད་གཞལ་ཡས་ཁང་། དཔེ་
ཡི་དཀྱིལ་འཁོར་ཀ་གདུང་དྲལ་དཔྱང་ཐོག །དོན་གྱི་དཀྱིལ་འཁོར་ཐུགས་ཉིད་
ཀུན་ཁྱབ་སྟེ།། རྟགས་ཀྱི་དཀྱིལ་འཁོར་རྐང་ལག་མགོ་ལུས་ཡིན། དཔེ་ཡི་དཀྱིལ་
འཁོར་འདོད་ཡོན་དྲ་བ་པད།། དོན་གྱི་དཀྱིལ་འཁོར་རོལ་པའི་ཆོ་འཕྲུལ་ཏེ།།
རྟགས་ཀྱི་དཀྱིལ་འཁོར་ཤ་ཁྲག་རྩ་རུས་ཡིན།། དཔེ་ཡི་དཀྱིལ་འཁོར་མུན་པའི་པ་
ཏི་ལ། དོན་གྱི་དཀྱིལ་འཁོར་མ་རྟོགས་གཏི་མུག་སྟེ།། རྟགས་ཀྱི་དཀྱིལ་འཁོར་ཁོག་
པའི་མུན་པ་ཡིན། དཔེ་ཡི་དཀྱིལ་འཁོར་རྟ་བབས་ཐེམ་སྐས་ལ།། དོན་གྱི་དཀྱིལ་
འཁོར་གང་འཚམས་བོན་གྱི་སྒོ།། རྟགས་ཀྱི་དཀྱིལ་འཁོར་རབ་འབྲིང་ཐ་མའི་བློ།།
དཔེ་ཡི་དཀྱིལ་འཁོར་བུམ་པ་བོན་འཁོར་གདུགས།། དོན་གྱི་དཀྱིལ་འཁོར་ཐེག་
དགུའི་ཡང་རྩེར་ཕྱིན། རྟགས་ཀྱི་དཀྱིལ་འཁོར་རྒལ་ཚིགས་རིམ་པར་བརྩེགས།།
དཔེ་ཡི་དཀྱིལ་འཁོར་ར་བ་མེ་རི་སྟེ།། དོན་གྱི་དཀྱིལ་འཁོར་མི་ཤིག་ལོག་ལྟ་
བསྲེག །རྟགས་ཀྱི་དཀྱིལ་འཁོར་རུས་པགས་བ་སྤུ་འབར། དཔེ་ཡི་དཀྱིལ་འཁོར་
གཞལ་ཡས་གྲུ་བཞི་སྟེ།། དོན་གྱི་དཀྱིལ་འཁོར་ཆེ་བ་རང་ལ་རྫོགས།། རྟགས་ཀྱི་
དཀྱིལ་འཁོར་རང་ལུས་གྲུ་བཞིར་ཤར།། གཞལ་ཡས་རང་ལ་རྫོགས་པས་དཀྱིལ་
འཁོར་སྤྲོས་དང་བྲལ།། ཞེས་ཚིག་དོན་བཀྲོལ་ལ་བླ་མས་ངོ་སྤྲོད་དོ། །གསུམ་པ་དཀྱིལ་འཁོར་རྫས་ཀྱི་
མཐོང་བ་དྲི་བ་ནི། ཀྱེ་ལྟོས་ཤིག་སྐལ་ལྡན་རིགས་ཀྱི་བུ། དཀྱིལ་འཁོར་ཆེན་པོ་འདི་ཉིད་
དུ། །ངོ་མཚར་རྫས་མཆོག་བཀོད་པ་ལ།། ཁྱོད་ཀྱི་མཐོང་བ་ང་ལ་སྨྲས།། ཞེས་པའི་ལན་
དུ། ཀྱེ་ཧོ་བརྡ་ཐབས་རྟེན་འབྲེལ་དབང་རྫས་རྣམས།། དབྱིངས་དང་ཡེ་ཤེས་རོལ་
ཟླ72



ནམ་མཁའ་མཛོད་ཀྱི་སྒྲུབ་སྐོར།
པ་མཐོང་། དེ་བཞིན་བྱིན་གྱིས་བརླབ་ཏུ་གསོལ།། ལན་གསུམ་བརྗོད་ལ་ཕྱག་འཚལ་ལོ། །བཞི་
པ་མཆེད་ལྕམ་གྱི་མཐོང་བ་དྲི་བ་ནི། ཀྱེ་ལྟོས་ཤིག་སྐལ་ལྡན་རིགས་ཀྱི་བུ། འདིར་འདུས་
མཆེད་ལྕམ་གྲོགས་ལ་ལྟོས།། དངོས་དང་མོས་པས་མཐོང་བ་དེ།། ལ་འུར་ང་ལ་
སྨྲོས་ཤིག་བུ། ཞེས་པའི་ལན་དུ། ཀྱེ་ཧོ་གཡུང་དྲུང་མཆེད་ལྕམ་འདི་དག་ལ།། ལྷ་དང་ལྷ་
མོ་དངོས་སུ་མཐོང་།། དེ་བཞིན་བྱིན་གྱིས་བརླབ་ཏུ་གསོལ། ལན་གསུམ་བརྗོད་ལ་ཕྱག་
འཚལ་ལོ། །དྲུག་པ་གདན་བཀོད་ཀྱི་རིམ་པ་ལ་གཉིས་ལས། དང་པོ་ནི། སློབ་བུས་རང་གི་འོག་ཏུ་གཡུང་དྲུང་གི་
གདན་བཀོད་པ་དེའི་སྟེང་དུ་འདུག །བླ་མས། ཀྱེ་ཧོ་བུ་ཁྱོད་མི་འགྱུར་གཡུང་དྲུང་གདན་ལ་བཀོད།།
ས་བཅུ་མ་ལུས་ཟིལ་གྱིས་ནོན་པ་ཡི།། གཡུང་དྲུང་ལྟ་བུའི་ཏིང་འཛིན་རབ་ཐོབ་
ནས།། ཤེས་སྒྲིབ་ཕྲ་བཅོམ་སངས་རྒྱས་མངོན་གྱུར་ཅིག །དྲུང་མུ་རངྒ་ཏིཥྛ་ལྷན།
ཞེས་བརྗོད་ལ་གཡུང་དྲུང་གི་གདན་ལ་བཞག་གོ། གཉིས་པ་དམ་ཚིག་བསྒྲུབ་པ་ནི། ཨེ་མ་དམ་ལྡན་གཤེན་
གྱི་བུ། དེ་རིང་ཕན་ཆད་ཁྱོད་ཉིད་ཀྱིས།། གསང་བའི་དམ་ཚིག་ཐུབ་པར་གྱིས།།
ལྷ་དང་སློབ་དཔོན་གྲོགས་གསུམ་ནི། གཉན་པ་མཉམ་པས་དམ་ཚིག་བསྲུང་། དམ་
ལ་འགལ་ན་དམྱལ་མེས་བསྲེག །བསྐལ་པ་གྲངས་མེད་སྡུག་བསྔལ་མྱོང་། བསྲུང་
ན་དངོས་གྲུབ་རྨད་པོ་ཆེ། ཚེ་གཅིག་སངས་རྒྱས་ས་ལ་བགྲོད། དེ་བས་དམ་ཆུ་
འདི་རོལ་ལ།། ང་ཡིས་བསྒོ་བ་ཡིད་ལ་ཆོངས། ཞེས་ལན་གསུམ་བརྗོད་ལ་བདུད་རྩི་སྦྱིན་ནོ། །དེ་
ཡན་ཆད་ཀྱིས་སྟ་གོན་གྱི་རིམ་པ་རྫོགས་སོ། ། ༈ གཉིས་པ་དངོས་གཞི་སྒྲུབ་པའི་བོན་ལ་བཅོ་བརྒྱད་དེ། བདེ་གཤེགས་
འདུས་པའི་སྒྲུབ་པའི་ལས་བྱང་ལྟར། ནང་མཚམས་ནས་སྐུ་བསྟོད་ཚོགས་འཁོར་ཡན་ཆད་བྱའོ། །གཞན་ཡང་རིག་འདུས་
དང་། མཆོག་འདུས་དང་། མཁའ་འགྲོ་ཀུན་འདུས་ཀྱི་སྒྲུབ་པ་སོགས་ཀྱང་སྤྲོ་ན་ལག་ལེན་བཞིན་དུ་བྱའོ། །གསུམ་
པ་རྗེས་བྱ་དབང་བསྐུར་བའི་རིམ་པ་ལ་ལྔ་སྟེ། མཚམས་བཅད་པ་དང་ ལམ་སྒོ་དབྱེ་བ་དང་། སྒོ་དབྱེ་བ་དང་། མཁའ་
འགྲོ་ཀུན་འདུས་ཀྱི་སྒྲུབ་པ་སོགས་ཀྱང་སྤྲོ་ན་ལག་ལེན་བཞིན་དུ་བྱའོ། །༈ གསུམ་པ་རྗེས་བྱ་དབང་བསྐུར་བའི་རིམ་པ་
ལ་ལྔ་སྟེ། མཚམས་བཅད་པ་དང་། ལམ་སྒོ་དབྱེ་བ་དང་། སྒོ་དབྱེ་བ་དང་། བྱིན་དབབ་པ་དང་། དབང་བསྐུར་བ་
【73



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དངོས་སོ། །དང་པོ་མཚམས་བཅད་པ་ལ། གུ་གུལ་གྱི་དྲིས་བདུག བླ་མས་ཁྲོ་བོའི་ཏིང་འཛིན་གཟུང་ལ་རོལ་
མོའི་སྒྲ་དང་བཅས། ཧཱུྃ ང་ནི་ཀ་དག་བདེ་ཆེན་བོན་གྱི་སྐུ། འཁོར་འདས་བོན་ཀུན་
ང་ཡི་དབྱིངས་ལས་ཤར།། བགེགས་ཞེས་ལོག་པར་མ་གྲུབ་རྒྱལ་བའི་ཞིང་། མ་རྟོགས་
གནས་འདིར་རྒྱུ་བའི་འབྱུང་པོའི་ཚོགས།། དབང་དང་དངོས་གྲུབ་བླང་ལ་བར་
ཆད་བགེགས།། དབྱིངས་ཆེན་འབྱམས་ཡས་ཀློང་དུ་ཕྱིར་དེངས་ཤིག །གལ་ཏེ་མི་
འགྲོ་བར་ཆད་རྩོམ་པ་ན།། སྤྲུལ་པའི་ཁྲོ་ཚོགས་སྟེང་འོག་ཕྱོགས་མཚམས་ཁེངས།
མེ་གློག་ཐོག་མཚོན་ཛ་དམར་སྐར་ལྟར་འཁྲུགས།། བར་ཆད་ལོག་བྱེད་བགེགས་
རིགས་རྡུལ་དུ་རློག །བསྭཱ་ཨཱི་ཨ་ཐུན་ཉེ་ལོ་ཡོ་མུ་མར་གྲན་ཙེ་ཨུ་ཙ་ཏ་ཡ་ཕཊ
ཉུངས་དཀར་བྲིམ་ལ་བཀའ་བསྒོ་བྱའོ། །གཉིས་པ་ལ་གཉིས་ཏེ། ཕྱི་མཚན་མ་རྫས་ཀྱི་ཁྲུས་བྱ་བ་དང་། ནང་སྐྱབས་
སེམས་མོས་འདུན་གྱི་ཁྲུས་བྱ་བའོ། །དང་པོ་ནི། ཨེ་མ་སྐལ་ལྡན་བུ་ཁྱོད་ཉིད།། སེམས་ཉིད་རྣལ་
མ་ཟང་ཐལ་ལ།། གཉིས་འཛིན་རྟོག་པའི་དྲི་མ་བྱུང་།། དེ་ཉིད་བཀྲུ་བར་བྱ་བའི་
ཐབས། སྐྱེ་མེད་བུམ་པ་ཟླུམ་པོའི་ནང་།། འགག་མེད་བུམ་བཅུད་དག་བྱེད་རྫས།།
སྦྱང་བསྒྱུར་སྤེལ་གསུམ་རང་སྨིན་པའི། སྐུ་གསུམ་ལྷུན་གྲུབ་ཆུ་འདི་འཐུང་
། རྣམ་
རྟོག་གཉིས་འཛིན་དག་པར་བྱ། བོན་ཉིད་སྐྱེ་མེད་ཆེན་པོ་རུ།། ཞི་ཞི་མལ་མལ་ས་ལེ་
སང་ངེ་ཨཱ༔ ཞེས་ལས་བུམ་ནས་ཁྲུས་བྱས་པས་བག་ཆགས་སྒྲིབ་པ་ཐམས་ཅད་དག་པར་བསམ་མོ། །གཉིས་པ་
ནང་སྐྱབས་སེམས་མོས་འདུན་གྱི་ཁྲུས་བྱ་བ་ལ་བཞི་སྟེ། སྐྱབས་སུ་འགྲོ་བ་དང་། སེམས་བསྐྱེད་པ་དང་། བཤགས་
པ་བྱ་བ་དང་། མཎྜལ་འབུལ་བའོ། །དེ་བཞི་ནི་གོང་གི་སྟ་གོན་སྐབས་ནས་འབྱུང་བ་བཞིན་དུ་བྱའོ། །གསུམ་པ་སྒོ་
དབྱེ་བའང་རྗེས་བྱ་ལྟར་ཚིག་བཤད་ཀྱིས་དབྱེའོ། །བཞི་པ་བྱིན་དབབ་པ་ལ་གསུམ་སྟེ། སྙིང་པོས་བྱིན་དབབ་པ་དང་།
ཏིང་ངེ་འཛིན་གྱིས་བྱིན་དབབ་པ་དང་། ཚིག་བཤད་ཀྱིས་བྱིན་དབབ་པའོ། །དང་པོ་ནི། ཨ ཨཱི ཧཱུྃ་ཅི་པར་
རངྷ་སརྦ་སིདྡྷི་ཧཱུྃ་ཧཱུྃ་ཧྲིང་ཧྲིང་ཛ་ཛ་ཕོ་ཕོ༔ ཞེས་བགྲངས་སོ། བཞི་པ་ཏིང་ངེ་འཛིན་གྱིས་བྱིན་
དབབ་པ་ནི། དཔོན་གསས་ཀྱི་དཔྲལ་བར་གཡུང་དྲུང་དཀར་པོ་གཡས་སུ་འཁོར་བ་
174



ནམ་མཁའ་མཛོད་ཀྱི་སྒྲུབ་སྐོར།
ལ་ཤེས་པ་གཏད། སློབ་མའི་རང་གི་སྙིང་ནང་དུ་གཡུང་དྲུང་དམར་སེར་གཡས་
སུ་ཀྱི་ལི་ལི་འཁོར་བ་ལ་ཤེས་པ་གཏད། བཀའ་བརྒྱུད་ཀྱི་བླ་མ་རྣམས་དང་རིག་
འཛིན་མཁའ་འགྲོ་ཐམས་ཅད་སྤྲིན་གཏིབ་པ་ལྟར་མདུན་གྱི་ནམ་མཁའ་གང་བ་
ཙམ་བྱོན་པར་བསམ། དེ་རྣམས་ཀྱི་སྐུ་གསུང་ཐུགས་ཀྱི་ངོ་བོ་སྐུ་དང་ཡིག་འབྲུ་
ཐིག་ལེ་གྲངས་མེད་པ་ཆར་བབས་པ་བཞིན་དུ་བྱུང་བ་རྣམས། རང་གི་རྩ་དབུ་
ང་ནང་དུ་སིབ་སིབ་ཐིམ་པར་བསམ་མོ། །གསུམ་པ་ཚིག་བཤད་ཀྱིས་བྱིན་
དབབ་པ་ནི། སློབ་བུས་ལུས་ཆ་ལུགས་ལྔ་ལྡན་དུ་ཏིང་འཛིན་བསྒོམ། བླ་མས་རོལ་མོའི་སྒྲ་དང་བཅས་ཚིག་བཤད་
འདི་བརྗོད་དོ། ། ༈ ཨེ་མ་ཧོ། ཡེ་ཉིད་སྟོན་པ་རང་བྱུང་སྐྱེ་བ་མེད།། ཐུགས་རྗེའི་སྟོན་
པ་དབྱིངས་རིག་དབྱེར་མེད་སྐུ།། སྤྲུལ་པའི་སྟོན་པ་མཚན་དཔེའི་ཡོན་ཏན་རྫོགས།།
རིག་པའི་སྟོན་པ་ཚད་མེད་ཐུགས་རྗེའི་བདག །མཁའ་ཡི་སྟོན་པ་ཐབས་ཆེན་
དབྱིངས་ལ་རོལ། བར་སྣང་སྟོན་པ་རང་བཞིན་མཁའ་ལས་སྤྲུལ།། དབྱིངས་ཀྱི་
སྟོན་པ་རྒྱལ་ཀུན་བསྐྱེད་པའི་ཡུམ།། མཁའ་དབྱིངས་སྟོན་པ་མཁའ་ཀློང་སྤྲུལ་
པའི་སྲས།། བརྒྱུད་ཁུངས་སྟོན་པ་བཀའ་རྒྱུད་འཁོར་ལ་སྟོན།། བདེ་གཤེགས་
དགོངས་པའི་བརྒྱུད་པའི་བླ་མ་རྣམས།། ༧ འདིར་སྤྱོན་དབང་ལ་གཤེགས་སོ་ཤ་ར་
ར།། བྱིན་རླབས་དབང་གི་སྤྲིན་དཔུང་ཡ་ལ་ལ། དངོས་གྲུབ་དབང་གི་ཆར་འབེབས་
སི་ལི་ལི།། ཐུགས་རྗེ་དབང་གི་ཟིལ་ཐིག་ན་ར་ར།། ཕྲིན་ལས་དབང་གི་འཁོར་ལོ་
སྒ་ར་ར་།། ཡེ་ཤེས་མདངས་ལྔའི་འཇའ་ཚོན་ཀོ་རོ་རོ། །གསལ་སྟོང་ཟུང་འཇུག་
དགོངས་ཉམས་ས་ལ་ལག། འདིར་བྱོན་བླ་མ་རིག་འཛིན་ལྷ་ཚོགས་ཀྱིས། སྒྲུབ་གཤེན་
དབང་མེད་འདི་ལ་དབང་ཞིག་བསྐུར།། དབང་རྫས་བྱིན་མེད་འདི་ལ་བྱིན་
ཅིག་ཕོབ།། དཀྱིལ་འཁོར་བཀྲག་མེད་འདི་ལ་བཀྲག་ཅིག་བསྐྱེད།། ཨཱ ཨཱི་ཧཱུྃ་ཅི་
པར་རང་སརྦ་སིདྡྷི་ཧཱུྃ་ཧཱུྃ་ཧྲིང་ཧྲིང་ཛ་ཛ	ཕོ་ཕི ༔ ༧ །ཡོངས་སུ་དག་པ་ལྟ་སྒོམ་
175



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དབྱིངས་སུ་བཟླ། ཀླུ་བོན་བ་ནམ་སྣང་སེམས་དབྱེར་མེད་རྟོགས།། ཁྲི་སྡེ་ཟབ་བུ་
སྐུ་གསུམ་རང་ལ་རྫོགས།། བ་ནམ་སྐྱོལ་པོ་གཡོ་མེད་ཀློང་ན་གནས།། ཁྲི་ཤོ་རྒྱལ་བ་
རྣམ་རྟོག་དབྱིངས་སུ་དག །གནས་ལུགས་ལ་ཆེན་བཟླ་བའི་བླ་མ་རྣམས། འདིར་
སྤྱོན༔ ༈ །ར་སངས་བསམ་འགྲུབ་སྤྲོས་བྲལ་དགོངས་ཉམས་ལྡན།། དར་མ་ཤེས་
རབ་གཡོ་མེད་ངང་དུ་གནས།། དར་མ་བྷོ་དེ་འབད་མེད་ཡེ་སངས་རྒྱས།། མུ་ཡེ་ལྷ་
རྒྱུང་རྩོལ་བྲལ་ལྷུག་པར་རྟོགས།། རྨ་གཤེན་ལེགས་བཟང་སྒྲིབ་མེད་རང་ལ་ཤར།།
དོན་དྲུག་གནད་དུ་བསྣུན་པའི་བླ་མ་རྣམས།། འདིར་སྤྱོན། ༈ ། གྱེར་གཤེན་སྟག་
ལ་བསྒོམ་མེད་ངང་དུ་གྲོལ། ར་སངས་གཡུང་དྲུང་དུས་གསུམ་དབྱེར་མེད་རྟོགས།།
སྲས་ཆེན་གཡུང་འཕན་སྒོམ་མེད་ཡེངས་མེད་གནས།། དགེ་འབར་དོན་འགྲུབ་
སྒྲིབ་མེད་རང་ལ་ཤར། གྱེར་སྤུངས་དགེ་འཕེལ་སྣང་སྲིད་རྒྱན་དུ་ཤར།། དེའི་
སྲས་དགེ་རྒྱས་སྟོང་ཉིད་འདུ་འབྲལ་མེད།། ཞང་ཞུང་རྣམ་རྒྱལ་སངས་རྒྱས་དགོངས་
པ་བརྙེས། མུ་རྒྱུང་དཀར་པོ་མཐའ་བྲལ་དགོངས་ཉམས་ལྡན།། ཧོར་ཏི་ཆེན་པོ་
ཐེག་དགུ་ཐུགས་སུ་ཆུད།། གདམས་དགུ་ལྷུག་པར་སྟོན་པའི་བླ་མ་རྣམས། འདིར་
སྤྱོན༔ ༈ །དོན་ཀུན་གྲུབ་པ་ཡེ་གྲོལ་ངང་དུ་གནས།། ར་སངས་འཕན་རྒྱལ་སྣང་
སྲིད་སྒྱུ་མར་མཁྱེན།། གུ་རིབ་གསས་དགའ་སྣང་ཚད་བོན་སྐུར་ཤར།། ཟླ་བ་རྒྱལ་
མཚན་སྐུ་གསུམ་རང་ལ་རྫོགས།། མན་ངག་དབུ་རྒྱན་བཞི་ཡི་བླ་མ་རྣམས།། འདིར་
སྤྱོན༔ ༈ །ཏ་པི་ཧྲི་ཙ་འོད་ཀྱི་ལུས་སུ་གྲོལ།། སྣང་བཞེར་ལོད་པོ་སྐྱེ་འཇུག་རང་
དབང་ཐོབ།། གདམས་ངག་བཀའ་ཡི་འབྱུང་གནས་བླ་མ་རྣམས།། འདིར་སྤྱོན་
༈རྒྱལ་གཟིགས་གསས་ཆུང་ཕྱི་ནང་གདོས་བཅས་གྲོལ།། དམུ་གཤེན་ཙོ་གེ་འབྱུང་
བ་རང་སར་དག །དམུ་གཤེན་ཙོ་གཏོང་གྲུབ་རྟགས་རྫུ་འཕྲུལ་སྟོན།། ཤོད་ཏྲམ་
ཆེན་པོ་སྣང་ཚད་སྒྱུ་མར་གཟིགས།། དམུ་རྒྱལ་བློ་གྲོས་ཡེ་ཤེས་རྫོགས་སྐུ་བརྙེས།
76



ནམ་མཁའ་མཛོད་ཀྱི་སྒྲུབ་སྐོར།
དཔོན་རྒྱལ་བཙན་པོ་སྤྲུལ་པ་ཅི་ཡང་འགྱེད།། གྲུབ་པ་རྟགས་དང་ལྡན་པའི་བླ་མ་
རྣམས། འདིར་སྤྱོན༔ ༈ ཁྱུང་བྱིད་མུ་བཏུར་ཙོ་དམར་མདའ་ལྟར་འཕེན། གཤེན་
རྒྱལ་ལྷ་རྩེ་འབྱུང་ལྔ་རང་དབང་ཐོབ།། རྗེ་ཆེན་ལྷ་སྒོམ་མི་མིན་འགྲོ་དོན་བྱེད།།
རྒྱལ་མཚན་རིང་མོ་རི་བྲག་ཐོགས་མེད་འགྲོ །འོར་སྒོམ་ཀུན་འདུལ་མི་བརྗེད་
གཟུངས་དང་ལྡན།། བསྒོམས་པའི་ཉམས་དང་ལྡན་པའི་བླ་མ་རྣམས།། འདིར་
སྤྱོན༔ ༈ །ཡང་སྟོན་ཆེན་པོས་ཟབ་དོན་མངོན་དུ་སྤེལ། དམ་པ་འབུམ་རྗེ་ཡི་དམ་
ལྷ་ཞལ་མཇལ། བཀྲ་ཤིས་རྒྱལ་མཚན་ན་བཟའ་ཉི་ཟེར་བཀལ།། ཡེ་ཤེས་རྒྱལ་
མཚན་མཐོང་ཚད་ཀུན་བཟང་གཟིགས།། རྒྱལ་མཚན་རིན་ཆེན་སྔགས་སེམས་
རང་དབང་ཐོབ།། དད་པ་ཤེས་རབ་གྲུབ་བརྙེས་མཁྱེན་བརྩེ་ལྡན།། བྲུ་སྒོམ་རྒྱལ་བ་
སྡེ་སྣོད་མ་ལུས་མཁྱེན།། འགྲོ་དོན་ཕྱོགས་མེད་མཛད་པའི་བླ་མ་རྣམས།། འདིར་
སྤྱོན༔ ༈ །རི་པ་ཤེར་བློ་ཟབ་དོན་ཐུགས་ལ་འཆང་།། རྣམ་རྒྱལ་ཀ་ར་མཁྱེན་བརྩེ་
གཉིས་ལྡན་གཤེན། རྟོགས་ལྡན་ཤེར་དཔལ་མི་གཡོ་ངང་ལ་གནས།། ནམ་མཁའ་
འོད་ཟེར་ཉག་གཅིག་འདུ་འབྲལ་མེད།། གཡུང་དྲུང་ཡེ་ཤེས་གཅིག་ཆར་རྟོགས་
པ་ཤར།། མན་ངག་བཀའ་བརྒྱུད་འཛིན་པའི་བླ་མ་རྣམས།། འདིར་སྤྱོན༔ ༈ །
རིན་ཆེན་བློ་གྲོས་བསླབ་གསུམ་མཛོད་འཛིན་གཤེན།། མཉམ་མེད་ཤེས་རྒྱལ་
ཁྲི་གཙུག་གཉིས་པར་བྱོན།། རྒྱལ་ཚབ་རིན་རྒྱལ་ལྟ་སྤྱོད་རྣམ་པར་དག །ནམ་
མཁའ་ཡེ་ཤེས་མཆོག་ཐུན་དངོས་གྲུབ་བརྙེས།། ཀུན་བཟང་རྒྱལ་མཚན་རིམ་
གཉིས་རྣལ་དུ་ཕེབས།། རིན་ཆེན་རྒྱལ་མཚན་ལས་བཞིས་འགྲོ་ཀུན་སྐྱོབ།།
ཚུལ་ཁྲིམས་རྒྱལ་མཚན་ཀུན་བཟང་བདག་ཞལ་མཇལ།། བསོད་ནམས་ཡེ་
ཤེས་ཚོགས་གཉིས་གཏེར་ལ་སྤྱོད།། ཟབ་དོན་མངོན་དུ་སྟོན་པའི་བླ་མ་རྣམས།།
འདིར་སྤྱོན༔ ༈ །མཁན་ཆེན་བསོད་གཡུང་སྨིན་གྲོལ་བསྟན་པ་སྤེལ།། ཤེ་ཙུ་དྲུང་
77



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མུ་བསྟན་པའི་དགྲ་བོ་སྒྲོལ། ཤེས་རབ་འོད་ཟེར་སྡེ་སྣོད་མ་ལུས་མཁྱེན།། གཡུང་
དྲུང་རྒྱལ་མཚན་སྡོམ་གསུམ་རྣམ་དག་གཤེན།། ཤེས་རབ་བློ་གྲོས་འཆད་རྩོད་
རྩོམ་ལ་མཁས། པུདྡྷཾ་ཁི་ཁར་ཐེག་གསུམ་བསྟན་པའི་བདག །གཙུག་ཕུད་འོད་ཟེར་
དབང་བཞིའི་མངའ་བདག་རྗེ།། བསླབ་གསུམ་བསྟན་པ་འཛིན་པའི་བླ་མ་རྣམས།
འདིར་སྤྱོན༔ ༈ །གཡུང་དྲུང་ཚུལ་ཁྲིམས་རྒྱལ་བསྟན་རྒྱས་མཛད་གཤེན།། རིན་
ཆེན་འོད་ཟེར་རྫོགས་ཆེན་བསྟན་པ་སྤེལ།། རིན་ཆེན་ལྷུན་གྲུབ་གསང་གསུམ་
བསྟན་པའི་བདག །ཤེས་རབ་བསྟན་འཛིན་རང་རིག་ལྷ་ཞལ་སྟོན།། ཤེས་རབ་
དབང་རྒྱལ་མཁྱེན་བརྩེ་གཉིས་ལྡན་གཤེན།། གཡུང་དྲུང་དབང་རྒྱལ་ཟབ་དོན་
མངོན་དུ་སྤེལ། ཕུན་ཚོགས་རྣམ་རྒྱལ་འགྲོ་བའི་བློ་མུན་སེལ། ཤེས་རབ་དགོངས་
རྒྱལ་ཤེས་རྒྱལ་གཉིས་པར་བྱོན།། ལྟ་སྤྱོད་རྣམ་པར་དག་པའི་བླ་མ་རྣམས། འདིར་
སྤྱོན༔ ༈ །ཟླ་བ་རྒྱལ་མཚན་འོད་གསལ་འཁོར་ཡུག་ཤར།། ཉི་མ་བསྟན་བཛིན་ཕ་
རོལ་རྒོལ་ངན་འཇོམས།། རྩ་བའི་བླ་མ་མན་ངག་མཛོད་འཛིན་གཤེན།། ཟབ་དོན་
མངོན་དུ་སྟོན་པའི་བླ་མ་རྣམས།། འདིར་སྤྱོན༔ ༈ །ཞེས་བྱིན་དབབ་པོ། ལྔ་པ་དབང་བསྐུར་བ་
ལ་དྲུག་སྟེ། ཕྱི་བུམ་པའི་དབང་། ནང་གསང་བའི་དབང་། གསང་བ་ཤེས་རབ་ཡེ་ཤེས་ཀྱི་དབང་། མཐར་ཐུག་
ཚིག་དབང་རིན་པོ་ཆེ། ཞར་བྱུང་དབང་ཕྲན་གཞན་བསྐུར་བ་དང་། གཟེངས་བསྟོད་པའོ། །དང་པོ་ལ་གཉིས་ཏེ།
བརྒྱུད་པའི་བླ་མའི་དབང་བསྐུར་བ་དང་། དཀྱིལ་འཁོར་བུམ་པའི་དབང་བསྐུར་བའོ།།དང་པོ་ནི། བརྒྱུད་པའི་
བླ་མ་རྣམས་མདུན་གྱི་ནམ་མཁར་བསྒོམ་ལ། བླ་མ་རེ་རེ་བཞིན་དུ་གནས་གསུམ་
ནས་ཡིག་འབྲུ་ཨ ཨོཾ་ཧཱུྃ་གསུམ་འཕྲོས་པ་རང་གི་གནས་གསུམ་ཐིམ་པས་སྐུ་གསུང་
ཐུགས་ཀྱི་དབང་དང་བྱིན་རླབས་ཐོབ་པར་བསམ། ལ། དབང་བསྐུར་བ་ནི། བརྒྱུད་པའི་བླ་
མའི་ཚོགས་བརྒྱུད་པ་རྐང་ཐོན་དུ་འབུལ་ཐབས་ལྟར་བྱ་སྟེ། ཨེ་མ་ཧོ། བོན་ཉིད་ཁྱབ་བརྡལ་འོག་
མིན་ནས། ༔ ༔ །སྟོན་མཛད་ཡེ་ཉིད་སྟོན་པ་ལ། ཁ་བསྒྱུར་ནི། གསོལ་བར་འདེབས་སོ་
178



ནམ་མཁའ་མཛོད་ཀྱི་སྒྲུབ་སྐོར།
བྱིན་གྱིས་རློབས།། དབང་བསྐུར་མཆོག་ཐུན་དངོས་
ག་ཐུན་དངོས་གྲུབ་རྩོལ། ཨ ཨཱི་ཧཱུྃ། སྐུ་གསུམ་
ཅི་པར་བླ་མ་རད་རིན་པོ་ཆེ་ མུ་ཡེ ་དབྱིངས་ཧ་ར་ཡེ་ཤེས་ཉི་རི་ཉི་མ་སྟེ་མ་རིག་སངས་ཡེ་ཤེས་ཤར་བ་
བྷ་ར་འོད་ཟེར་ཏེ་སྐྱོན་སྒྲིབ་གཏོར་ཡོན་ཏན་རྒྱས་པ། ཏྲང་འདུ	ཡོན་ཏན་མ་ལུས་སྡུད་པའོ། ། མི་གཡོ་
རང༌། ནས། རྩ་བའི་བླ་མ་ཡན་ཆད་བསྐུར་རོ། །གཉིས་པ་ལ་གཉིས་ཏེ། བུམ་པའི་དབང་བསྐུར་
བ་དང་། རྗེས་འབྲང་བརྡ་ཡི་རྫས་བརྒྱད་ཀྱི་དབང་བསྐུར་པའོ། ། དང་པོ་ནི། དཀྱིལ་འཁོར་དབུས་ཀྱི་བུམ་པ་
བླངས་ཏེ། སློབ་མའི་སྤྱི་བོར་བཞག་ལ། ཨོཾ་བུམ་པ་ལྷ་ཡི་གཞལ་ཡས་ཁང་། ཀུན་སྣང་ཁྱབ་པ་
ཡབ་ཡུམ་ལ།། དེ་བཞིན་རིགས་ཀྱི་འཁོར་གྱིས་བསྐོར།། སྐལ་ལྡན་བུ་ལ་དབང་
བསྐུར་བས།། རྣམ་ཤེས་ཕུང་པོ་གནས་དག་ནས།། ཞེ་སྡང་ཉོན་མོངས་རང་གྲོལ་
ཏེ། སྟོང་ཉིད་ཡེ་ཤེས་དོན་རྟོགས་ནས།། བདེ་ཆེན་བོན་སྐུའི་དབང་ཐོབ་ཤོག །ༀ
མུ་ཡེ་ཧ་ར་ཉི་རི་བྷ་ར་ཏྲང་འདུ། ཞེས་བསྐུར་ནས། ཆུ་ཐིགས་གཅིག་སྤྱི་བོར་བླུགས་པའི་རྗེས་ལ་བླུད་
ལ་ཁྲུས་བྱ་ལ། རྣམ་ཤེས་ཕུང་པོ་དང་ཞེ་སྡང་གི་དྲི་མ་དག་ནས་སྟོང་ཉིད་ཡེ་ཤེས་
རྟོགས་ཤིང་བོན་སྐུའི་དབང་ཐོབ་པའི་མོས་པར་གྱིས་ཤིག །ཅེས་བཤད་དོ།ཡང་བུམ་པར་སྤྱི་
བོར་བཞག་ལ། ཨཱ༔ བུམ་པ་སེམས་ཉིད་སྟོང་པ་ལ།། ཆུ་ནི་རིག་པ་རྟོག་མེད་མཚོན།།
སྐལ་ལྡན་བུ་ལ་དབང་བསྐུར་བས།། སྐྱེ་མེད་བོན་སྐུའི་དབང་ཐོབ་ཤོག །ཆུ་ཐིགས་པ་
གཅིག་བླུད་དོ། མགྲིན་པར་གཏུགས་ལ། ཨ བུམ་པ་རང་བཞིན་གསལ་བ་ལ། ཆུ་ནི་སྐུ་དང་
ཡེ་ཤེས་མཚོན། སྐལ་ལྡན་བུ་ལ་དབང་བསྐུར་བས། འགག་མེད་རྫོགས་སྐུའི་དབང་
ཐོབ་ཤོག །ཆུ་ཐིགས་པ་གཅིག་བླུད་དོ།ཐུགས་ཀར་གཏུགས་ལ། ཨཱ༔ བུམ་པ་སྟོང་གསལ་དབྱེར་
མེད་ལ།། ཆུ་ནི་སོར་རྟོགས་ཡེ་ཤེས་མཚོན། སྐལ་ལྡན་བུ་ལ་དབང་བསྐུར་བས།།
གཉིས་མེད་སྤྲུལ་སྐུའི་དབང་ཐོབ་ཤོག །ཆུ་ཐིགས་གཅིག་བླུད་དོ། །ཤར་གྱི་བུམ་པ་དཔྲལ་བར་གཏུགས་
ལ ༀ་བུམ་པ་ལྷ་ཡི་གཞལ་ཡས་ཁང་།། གསལ་བ་རང་བྱུང་ཡབ་ཡུམ་ལ། གཡུང་
དྲུང་རིགས་ཀྱི་འཁོར་གྱིས་བསྐོར།། སྐལ་ལྡན་བུ་ལ་དབང་བསྐུར་བས། གཟུགས་
179



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱི་ཕུང་པོ་གནས་དག་ནས།། གཏི་མུག་ཉོན་མོངས་རང་གྲོལ་ཏེ།། མེ་ལོང་ཡེ་ཤེས་
དོན་རྟོགས་ནས།། ལོངས་སྤྱོད་རྫོགས་སྐུའི་དབང་ཐོབ་ཤོག །ཡཾ༔ མུ་ཡེ་ཧ་ར་ཉི་
རི་བྷ་ར་ཏྲ་འདུ། ཆུ་ཐིགས་གཅིག་བླུད་ལ་ཁྲུས་བྱ་ལ། ཚིགས་བཤད་བཞིན་དུ་མོས་པར་གྱིས་ཤིག །ཅེས་
བཤད་དོ། ། བྱང་གི་བུམ་པ་རྣ་ལྟག་གཡོན་ཏུ་གཏུགས་ཏེ། ༀ བུམ་པ་ལྷ་ཡི་གཞལ་ཡས་ཁང་།།
དགེ་ལྷ་གར་ཕྱུག་ཡབ་ཡུམ་ལ།། འཁོར་ལོ་རིགས་ཀྱི་འཁོར་གྱིས་བསྐོར།། སྐལ་
ལྡན་བུ་ལ འདུ་བྱེད་ཕུང་པོ་གནས་དག་ནས། ང་རྒྱལ་ཉོན་མོངས་རང་གྲོལ་ཏེ།།
བྱ་གྲུབ་ཡེ་ཤེས་དོན་རྟོགས་ནས།། ངོ་བོ་ཉིད་སྐུའི་དབང་ཐོབ༔ ཁཾ མུ་ཡེ་ཧ་ར་
ཉི་རི་བྷ་ར་ཏྲ་འདུ། ཆུ་ཐིགས་གཅིག་བླུད་ལ་མོས་པ་བྱེད་དུ་གཅུག་ལ། ནུབ་ཀྱི་བུམ་པ་ལྟག་པར་གཏུགས་
ཏེ། ༀ བུམ་པ་ལྷ་ཡི་གཞལ་ཡས་ཁང་།། བྱེ་བྲག་དངོས་མེད་ཡབ་ཡུམ་ལ།། པདྨ་
རིགས་ཀྱི་འཁོར་གྱིས་བསྐོར།། སྐལ་ལྡན༔ །ཚོར་བའི་ཕུང་པོ་གནས་དག་ནས།།
འདོད་ཆགས་ཉོན་མོངས་རང་གྲོལ་ཏེ།། སོར་རྟོཊ་ཡེ་ཤེས་དོན་རྟོཊ་ནས།། ཅི་
ཡང་སྤྲུལ་སྐུའི་དབང་ཐོབ་ཤོག །ༀ	མུ་ཡེ་ཧ་ར་ཉི་རི་བྷ་ར་ཏྲི་འདུ། ཆུ་ཐིགས་གཅིག་
བླུད་ལ་མོས་པ་བྱེད་དུ་བཅུག །ལྷོ་ཡི་བུམ་པ་རྣ་ལྟག་གཡས་སུ་གཏུགས་ལ། ༈ ༀ་བུམ་པ་ལྷ་ཡི་གཞལ་
ཡས་ཁང་།། དགའ་བ་དོན་གྲུབ་ཡབ་ཡུམ་ལ། རིན་ཆེན་རིགས་ཀྱི་འཁོར་གྱིས་
བསྐོར།། སྐལ་ལྡན༔ འདུ་ཤེས་ཕུང་པོ་གནས་དག་ནས། ཕྲག་དོག་ཉོན་མོངས་
རང་གྲོལ་ཏེ། བྱ་གྲུབ་ཡེ་ཤེས་དོན་རྟོགས་ནས། མངོན་པར་བྱང་ཆུབ་དབང་
ཐོབ་ཤོག །སྲོ་མུ་ཡེ་ཧ་ར་ཉི་རི་བྷ་ར་ཏྲི་འདུ། ཞེས་ཆུ་ཐིགས་གཅིག་བླུད་པའི་རྗེས་ལ་ཁྲུས་བྱ་
ལ་མོས་པ་བྱེད་དུ་བཅུག་གོ །གཉིས་པ་ལ་སྐུ་གསུང་ཐུགས་ཡོན་ཏན་ཕྲིན་ལས་ལྔའི་དབང་བསྐུར་བ་ལག དང་ནི།
ཙ་ཀ་ལིའི་སྐུའི་དབང་བསྐུར་བ་ལ་གསུམ་ལས། དང་པོ་ཕྱི་གསས་ཆེན་རིགས་ལྔའི་དབང་བསྐུར་བ་ནི། བདེ་
གཤེགས་གསས་ཆེན་རིག་ལྔ་ཡིས།། སྐལ་ལྡན་བུ་ལ་དབང་བསྐུར་བས།། སྐྱེ་བ་
སྔོན་མའི་སྒྲིབ་བྱང་ནས། གསས་ཆེན་རིགས་ལྔའི་ཞིང་ཁམས་སུ། མངོན་པར་
80



ནམ་མཁའ་མཛོད་ཀྱི་སྒྲུབ་སྐོར།
རྫོགས་སངས་རྒྱས་པར་ཤོག ཝེར་ཞི་དྲུང་མུ་ཙཀྲ་པདྨ་རངྷ་ཧ་ར་ཉི་རི་བྷ་
ར་ཚིགས་འདུ། ཞེས་བསྐུར་རོ། །གཉིས་པ་ནང་རྒྱལ་བ་རིགས་ལྔའི་དབང་བསྐུར་བ་ལ། གཙོ་བོའི་དབང་བསྐུར་
བ་དང་། འཁོར་གྱི་དབང་བསྐུར་བའོ། །དང་པོ་ནི། ༀ བདེ་གཤེགས་རྒྱལ་བ་འདུས་པ་དང་།།
ཡུམ་ཆེན་ཀུན་ཏུ་བཟང་མོ་ཡིས།། སྐལ་ལྡན་ཁྱོད་ལ་དབང་བསྐུར་བས།། ལུས་ཀྱི་
སྒྲིབ་པ་ཀུན་དག་ནས།། སྐུ་ཡི་དབང་མཆོག་ཐོབ་བར་ཤོག །ཨོཾ་ཀ་ཡ་ཧ་ར་ཉི་རི་
བྷ་ར་ཏྲ་འདུ།། ཨཾ ༔ བདེ་གཤེགས་ཁྲི་བཞི་ནམ་ཏིང་དང་།། ཡུམ་ཆེན་ཐུགས་རྗེ་
བྱམས་མ་ཡིས།། སྐལ་ལྡན་ཁྱོད་ལ་དབང་། །ངག་གི་སྒྲིབ་པ་ཀུན་དག་ནས།། གསུང་
གི་དབང་མཆོག་ཐོབ་པར་ཤོག །ཨོཾ་ཝ་ཀ་ཧ་ར་ཉི་རི་བྷ་ར་ཏྲི་འདུ།། ༀ བདེ་
གཤེགས་ཀུན་སྣང་ཁྱབ་པ་དང་། ཡུམ་ཆེན་ནམ་མཁའི་ལྷ་མོ་ཡིས།། སྐལ་ལྡན་ཁྱོད་
ཞེ་སྡང་འཁོར་བ་ཟིལ་ནོན་ནས། སྟོང་ཉིད་ཡེ་ཤེས་དབང་ཐོབ་ཤོག །ཨོཾ་ཝེར་ཞི་
ཧ་ར་ཉི་རི་བྷ་ར་ཏྲི་འདུ།། ཨོཾ་བདེ་གཤེགས་གསལ་བ་རང་བྱུང་དང་།། ཡུམ་ཆེན་
ས་ཡི་ལྷ་མོ་ཡིས།། སྐལ་ལྡན་ཁྱོད༔ །གཏི་མུག་འཁོར་བ་ཟིལ་ནོན་ནས། མེ་ལོང་ཡེ་
ཤེས་དབང་ཐོབ་ཤོག །སྒོ་དྲུང་མུ་ཧ་ར་ཉི་རི་བྷ་ར་ཏྲ་འདུ།། ཨོཾ་བདེ་གཤེགས་
དགེ་ལྷ་གར་ཕྱུག་དང་། ཡུམ་ཆེན་རླུང་གི་ལྷ་མོ་ཡིས།། སྐལ་ལྡན་ཁྱོད༔ །ང་རྒྱལ་
འཁོར་བ་ཟིལ་ནོན་ནས།། མཉམ་ཉིད་ཡེ་ཤེས་དབང་ཐོབ་ཤོག །ཨོཾ་ཙཀྲ་ཧ་ར་ཉི་
རི༔ །ༀ བདེ་གཤེགས་བྱེ་བྲག་དངོས་མེད་དང་།། ཡུམ་ཆེན་མེ་ཡི་ལྷ་མོ་ཡིས།།
སྐལ་ལྡན་ཁྱོད༔ ། འདོད་ཆགས་འཁོར་བ་ཟིལ་ནོན་ནས། སོར་རྟོགས་ཡེ་ཤེས་དབང་
ཐོབ་ཤོག །ཨོཾ་པདྨ་ཧ་ར་ཉི་རི་བྷ་ར་ཏྲའདུ།། ༀ བདེ་གཤེགས་དགའ་བ་དོན་གྲུབ་
དང་། ཡུམ་ཆེན་ཆུ་ཡི་ལྷ་མོ་ཡིས།། སྐལ་ལྡན་ཁྱོད༔ །ཕྲག་དོག་འཁོར་བ་ཟིལ་ནོན་
ནས།། བྱ་གྲུབ་ཡེ་ཤེས་དབང་ཐོབ་ཤོག །་རངྷ་ཧ་ར་ཉི་རི་བྷ་ར་ཏྲའདུ། ཡང་རིགས་
ལྔ་ཀའི་དབང་བསྐུར་ཏེ། ༀ	བདེ་གཤེགས་རྒྱལ་བ་རིགས་ལྔ་ཡིས།། སྐལ་ལྡན་ཁྱོད
18



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ད་ལྟའི་སྐྱེ་བའི་སྒྲིབ་བྱང་ནས། རྒྱལ་བ་རིགས་ལྔའི་ཞིང་ཁམས་སུ།། མངོན་པར་
རྫོགས་སངས་རྒྱས་པར་ཤོག །ༀ ཝེར་ཞི་དྲུང་མུ་ཙཀྲ་པདྨ་རཏྣ་ཧ་ར་ཉི་རི་བྷ་ར་
ཏྭཾ༔ །གཉིས་པ་འཁོར་གྱིས་དབང་བསྐུར་ཏེ། ༔ ཡེ་གཤེན་ཐང་མ་མེ་སྒྲོན་དང་།། ཡུམ་ཆེན་
རིག་པའི་ལྷ་མོ་ཡིས།། སྐལ་ལྡན་ཁྱོད་ལ །རིག་སྟོང་ཡེ་ཤེས་དབང་ཐོབ་ཤོག །ཨོཾ་
སད་དོ་ཧ་ར་ཉི་རི་བྷ་ར་ཏྲི་འདུ། ཨོཾ་ཡེ་གཤེན་ཁ་སྟེ་མུ་ཡ་དང་། ཡུམ་ཆེན་སྒྲ་ཡི་
ལྷ་མོ་ཡིས།། སྐལ་ལྡན་ཁྱོད༔ །གྲགས་སྟོང་ཡེ་ཤེས་དབང་༔ །ཨོཾ་སད་དོ་ཧ་ར་ཉི་རི་
བྷ་ར་ཏྲ་འདུ། ༀ ཡེ་གཤེན་ཁྲི་རྨང་རྒྱལ་བ་དང་། ཡུམ་ཆེན་སྤོས་ཀྱི་ལྷ་མོ་ཡིས།།
སྐལ་ལྡན་ཁྱོད༔ །ཚོར་སྟོང་ཡེ་ཤེས་དབང་ཐོབ༑ །ཨོཾ་སད་དོ་ཧ་ར་ཉི་རི་བྷ་ར་ཏྲ་
འདུ། ༀ ཡེ་གཤེན་ལྡེ་བོ་གསུང་ཆེན་དང་།། ཡུམ་ཆེན་རོ་ཡི་ལྷ་མོ་ཡིས།། སྐལ་ལྡན་
ཁྱོད༔ །མྱོང་སྟོང་ཡེ་ཤེས་དབང་༔ །ༀ་སད་དོ་ཧ་ར་ཉི་རི་བྷ་ར་ཏྲི་འདུ།། ༀ	ཡེ་
གཤེན་བ་རབ་གླིང་བཞི་དང་།། ཡུམ་ཆེན་རེག་བྱའི་ལྷ་མོ་ཡིས།། སྐལ་ལྡན་ཁྱོད་
བདེ་སྟོང་ཡེ་ཤེས། །ཨཾ་སད་དོ་ཧ་ར་ཉི་རི༔ །ཨཾ ༔ ཡེ་གཤེན་བ་རབ་གླིང་རྩོལ་དང་།།
ཡུམ་ཆེན་མཛེས་པའི་ལྷ་མོ་ཡིས།། སྐལ་ལྡན་ཁྱོད༔ །དྲན་སྟོང་ཡེ་ཤེས་དབང་
ཨོཾ་སད་དོ་ཧ་ར་ཉི་རི༔ །ཨཾ ༔ ཡེ་གཤེན་སྣང་བ་མདོག་ཅན་དང་། ཡུམ་ཆེན་གར་
གྱི་ལྷ་མོ་ཡིས།། སྐལ་ལྡན་ཁྱོད༔ །སྣང་སྟོང་ཡེ་ཤེས་དབང་༔ ། ཨོཾ་སད་དོ་ཧ་ར༔
ༀ ཡེ་གཤེན་གཙུག་གཤེན་རྒྱལ་བ་ ལ་མེ་ཏོག་མ་བཞི་འདུས་སོ། མཆན། དང་། ཡུམ་ཆེན་
གཏེར་འཛིན་ལྷ་མོ་ཡིས།། སྐལ་ལྡན་༑ །སྟོང་ཉིད་ཡེ་ཤེས་དབང་༔ །ཨོཾ་སད་དོ་ཧ་
ར་ཉི་རི་བྷ་ར་ཏྲི་འདུ། ཨཱི ༔ རིགས་དྲུག་གནས་ནས་འདྲེན་མཛད་པའི།། འདུལ་
བ་གཤེན་དྲུག་འཁོར་བཅས་ཀྱིས།། སྐལ་ལྡན་ཁྱོད། །རིགས་དྲུག་འཁོར་བ་དོང་
སྤྲུགས་ཤོག །ཨོཾ་སད་དོ་ཧ་ར་ཉི་རི་བྷ་ར་ཏྲི་འདུ། ཨཱི བདུད་བཞི་ཚར་གཅོད་
སྒོ་བ་བཞི། དུས་བཞི་གནས་དག་སྒོ་མ་བཞིས།། སྐལ་ལྡན་ཁྱོད། །ཡེ་ཤེས་རིགས་
182



ནམ་མཁའ་མཛོད་ཀྱི་སྒྲུབ་སྐོར།
བཞིའི་དབང་ཐོབ་ཤོག །ཨོཾ་སད་དོ་ཧ་ར་ཉི་རི་བྷ་ར་ཏྲི་འདུ།། གསུམ་པ་གསང་
བ་ཁྲོ་ཆེན་རིགས་ལྔའི་དབང་བསྐུར་བ་ནི།། བསྭོ་བདེ་གཤེགས་ཁྲོ་ཆེན་རིགས་ལྔ་
ཡིས།། སྐལ་ལྡན་ཁྱོད༔ །སྐྱེ་བ་ཕྱི་མའི་སྒྲིབ་བྱང་ནས།། ཁྲག་འཐུང་ཁྲོ་བོའི་ཞིང་
ཁམས་སུ།། མངོན་པར་རྫོགས་སངས་རྒྱས་པར་ཤོག །བསྭཱ་ཨཱི་ཀྲོ་ཏ་ཝེར་ཞི་དྲུང་
མུ་ཙཀྲ་པདྨ་རཏྣ་ཧ་ར་ཉི་རི་བྷ་ར་ཏྲི་འདུ། དབང་བསྐུར་བའོ། །གཉིས་པ་གསུང་ཡི་གེ་ལ་བརྟེན་
ནས་བསྐུར་བ་ལ་གསུམ་སྟེ། ཕྱི་མདོ་དང། ནང་རྒྱུད་དང་ གསང་བ་སེམས་ཕྱོགས་ཀྱི་རྒྱུད་སྡེའི་དབང་བསྐུར་བའོ།།
དང་པོ་ནི། མདོ་གཟེར་དམིགས་སོགས་གང་རུང་སྤྱི་བོར་གཏུགས་ལ། ༀ	ཕྱི་རྒྱུད་མདོ་སྡེའི་གླེགས་
བམ་འདིས།། སྐལ་ལྡན་ཁྱོད། །སྤང་བའི་ལམ་ལ་རབ་ཞུགས་ནས། འདོད་ཆགས་
སྲེད་ལེན་སྒྲིབ་དག་སྟེ། སྤྲུལ་སྐུའི་སྤང་རྟོགས་འགྲུབ་པར་ཤོག །ཨོཾ་གུ་གེ་ཧ་ར་ཉི་
རི་བྷ་ར་ཏྲི་འདུ། གཉིས་པ་ནི རྩ་རྒྱུད་གསང་བ་བསེན་ཐུབ་སོགས་རྒྱུད་སྡེ་གང་རུང་མགྲིན་པར་གཏུགས་
ག ༀ	ནང་རྒྱུད་རྒྱུད་སྡེའི་གླེགས་བམ་འདིས།། སྐལ་ལྡན་ཁྱོད༔ །བསྒྱུར་བའི་
ལམ་ལ་རབ་ཞུགས་ནས། ཞེ་སྡང་བསད་གཅོད་སྒྲིབ་དག་སྟེ།། ལོངས་སྐུའི་ཡོན་
ཏན་རྫོགས་པར་ཤོག །ཨོཾ་ཀུ་ཡིག་ཧ་ར་ཉི་རི་བྷ་ར་ཏྲི་འདུ།། གསུམ་པ་ནི། བཀའ་རྒྱུད་
སྐོར་བཞི་སོགས་སེམས་ཕྱོགས་ཀྱི་རྒྱུད་སྙིང་ཀར་གཏུགས་ལ། ༀ	གསང་རྒྱུད་སེམས་སྡེའི་གླེགས་
བམ་འདིས།། སྐལ་ལྡན་ཁྱོད༔ །གྲོལ་བའི་ལམ་ལ་རབ་ཞུགས་ནས།། གཏི་མུག་
རྨོངས་པའི་སྒྲིབ་དག་སྟེབོན་སྐུའི་དགོངས་པ་རྟོགས་པར་ཤོག །ཨོཾ་ཏན་ཏྲ་ཧ་
ར་ཉི་རི་བྷ་ར་ཏྲི་འདུ།། ཞེས་བསྐུར་རོ།། གསུམ་པ་ཐུགས་ཕྱག་མཚན་ལ་བརྟེན་ནས་དབང་བསྐུར་བ་གསུམ་
སྟེ། ཕྱི་རལ་གྲི་སོགས་མཚོན་ཆ་ལྔ་དང་ ནང་རིན་ཆེན་སྣ་བདུན་དང་བཀྲ་ཤིས་རྫས་བརྒྱད་དང་། གསང་བ་
རིགས་རྟགས་ལྔ་ལ་བརྟེན་ནས་བསྐུར་བའོ། །དང་པོ་ནི། མཚོན་ཆ་ལྔའི་དབང་བསྐུར་བ་ནི། ཨོཾ་རལ་གྲི་དང༌
ནི་དགྲ་སྟ་དང་། མདའ་གཞུ་གྲི་དང་གཤོལ་དང་ལྔ།། ཤེས་རབ་མཚོན་ཆ་རྣོན་པོ་
ཡིས།། སྐལ་ལྡན་ཁྱོད༔ །བདག་འཛིན་བདུད་པོ་རྩད་གཅོད་དེ།། བདག་མེད་
83



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཤེས་རབ་དོན་རྟོགས་ནས།། ལོག་ལྟ་མ་ལུས་ཟིལ་ནོན་ཏེ།། རྩལ་སྣང་ཡེ་ཤེས་དབང་
ཐོབ་ཤོག །ༀ ཙཀྲ་ཤ་འབལ་ཝེར་ཧྲིམ་ཧ་ལ་ཧ་ར་ཉི་རི་བྷ་ར་ཏྲི་འདུ།། གཉིས་པ་ལ། རིན་
ཆེན་སྣ་བདུན་གྱིས་དབང་བསྐུར་བ་ནི། ཨཾ ༔ རིན་ཆེན་སྣ་བདུན་འདི་དག་གིས།། སྐལ་ལྡན་
ཁྱོད༔ །ཐ་མལ་སྣང་བ་ཀུན་དག་ནས། སྐུ་དང་ཡེ་ཤེས་དབང་ཐོབ་ཤོག །ཨོཾ་རཏྣ་ཧ་
ར་ཉི་རི་བྷ་ར་ཏྲའདུ། བཀྲ་ཤིས་རྫས་བརྒྱད་ཀྱིས་དབང་བསྐུར་བ་ནི། ༀ བཀྲ་ཤིས་རྫས་མཆོག་
བརྒྱད་ཀྱིས་ནི།། སྐལ་ལྡན་ཁྱོད༔ །ཚོགས་བརྒྱད་འཁྲུལ་པ་རང་དག་ནས། རང་
སྣང་ཡེ་ཤེས་དབང་ཐོབ་ཤོག །ཨོཾ་མུ་ཙུག་ཧ་ར་ཉི་རི་བྷར་ཚིགས་འདུ།། གསུམ་པ་རིགས་རྟགས་
ལྔས་དབང་བསྐུར་བ་ནི། ༀ ༔ གཡུང་དྲུང་འཁོར་ལོ་རལ་གྲི་དང་།། པདྨ་རིན་ཆེན་
རིགས་རྟགས་ལྔས།། སྐལ་ལྡན་ཁྱོད༔ །ཕུང་ལྔ་དུག་ལྔའི་སྒྲིབ་དག་ནས།། སྐུ་ལྔ་ཡེ་
ལྔའི་དབང་ཐོབ་ཤོག །ཨོཾ་དྲུང་མུ་ཙཀྲ་པདྨ་རཏྣ་ཧ་ར་ཉི་རི་བྷ་ར་ཏྲ་འདུ། ཞེས་
བསྐུར་རོ། །བཞི་པ་ཡོན་ཏན་ཆས་རྒྱུན་ལ་བརྟེན་ནས་བསྐུར་བ་ནི། ༀ	གླང་ཆེན་ཀོ་རློན་ཞིང་ཆེན་
གཡང་གཞི་དང་། ཐོད་པའི་ཕྲེང་བ་ཁྱུང་གི་གཤོག་པ་དང་། སྟག་གི་ཤམ་ཐབ་མེ་
དཔུང་སྦྲུལ་ཆུན་དང་།། སྟག་གི་ཆ་རལ་ལྕགས་ཀྱི་བྱ་རུ་སོགས། ཆས་གོས་ཡོ་བྱད་
རྒྱན་གྱིས་དབང་བསྐུར་བས། ཁམས་གསུམ་འཁོར་བའི་ས་དགུ་གནས་དག་ནས།།
ཟད་མེད་འདོད་དགུའི་གཏེར་ལ་ལོངས་སྤྱོད་ཅིང་། ཐེག་པ་རིམ་དགུའི་བོན་གྱི་
དབང་ཐོབ་ཤོག །ༀ་གུ་ར་ཧ་ར་ཉི་རི་བྷ་ར་ཏྲ་འདུ། ཞེས་བསྐུར་རོ། །ལྔ་པ་ཕྲིན་ལས་
ལ་ཞི་རྒྱས་དབང་དྲག་བཞི་ལས། དང་པོ་ཞི་བ་ཡི་གེ་སྨན་མཆོག་རྨ་བྱ་ལ་བརྟེན་ནས་བསྐུར་བ་ནི ཨཱི ༔ ཡི་གེ་སྨན་
མཆོག་རྨ་བྱ་འདིས།། སྐལ་ལྡན་ཁྱོད་ལ༑ །སྡུག་བསྔལ་ན་ཚ་ཉོན་མོངས་དང་། མི་
མཐུན་ཅོག་རྣམས་ཀུན་ཞི་ནས།། བདེ་བ་ཆེན་པོའི་དབང་ཐོབ་ཤོག །ༀ་གུ་གེ་
ཨ་མྲི་ཏ་ཧ་ར་ཉི་རི་བྷ་ར་ཏྲི་འདུ། གཉིས་པ་རྒྱས་པ་རྔ་གཤང་པུ་སྟི་ལ་བརྟེན་ནས་བསྐུར་བ་ནི།
ༀ་ རེའུ་ཆུང་གཤང་དང་གླེགས་བམ་འདིས།། སྐལ་ལྡན་ཁྱོད་ལ༔ །ལུས་ལ་ཚེ་
oo
184



ནམ་མཁའ་མཛོད་ཀྱི་སྒྲུབ་སྐོར།
བསོད་རྒྱས་པ་དང་། ངག་ལ་བཤད་སྒྲུབ་རྒྱས་པ་དང་། སེམས་ལ་ཡེ་ཤེས་རྒྱས་པ་
ཡི། དབང་མཆོག་དམ་པ་ཐོབ་པར་ཤོག །ཨོཾ་ཁ་རི་གླང་རེ་གུ་གེ་ཧ་ར་ཉི་རི་བྷ་ར་
ཀྲྀ་འདུ།། གསུམ་པ་དབང་ཤ་ལྔ་བདུད་རྩི་ལྔ་ལ་བརྟེན་ནས་བསྐུར་བ་ནི། ༀ ཤ་ལྔ་བདུད་རྩི་རྣམ་
པ་ལྔས།། སྐལ་ལྡན་ཁྱོད༔ །གཟུགས་ཅན་མི་དང་གཟུགས་མེད་བགེགས། ཉོན་
མོངས་རྣམ་རྟོག་དབང་འདུས་ནས།། སྣང་སྲིད་ཟིལ་གྱིས་ནོན་པ་དང་། སྟོང་
གསུམ་འདུལ་བའི་དབང་ཐོབ་ཤོག །ཨོཾ་མང་ཐུན་ཡུ་ཏི་ཧ་ར་ཉི་རི་བྷ་ར་ཏྲི་འདུ།།
བཞི་པ་དྲག་པོ་གཏོར་མ་ལ་བརྟེན་ནས་བསྐུར་བ་ནི། ༀ དྲག་པོ་དབལ་གྱི་གཏོར་མ་འདིས།།
སྐལ་ལྡན་ཁྱོད༔ །ལས་རྣམས་མ་ལུས་མཐར་ཕྱིན་ནས།། མཆོག་ཐུན་དངོས་གྲུབ་
བརྙེས་པ་དང་། དོན་གཉིས་ལྷུན་གྲུབ་དབང་ཐོབ་ཤོག །ཨོཾ་ན་མ་བློ་ཟད་རཏྣ་ཧ་
ར་ཉི་རི་བྷ་ར་ཏྲི་འདུ།། ཞེས་ལུས་ཀྱི་གནས་སོ་སོར་དབང་བསྐུར་རོ། ། ༈ གཉིས་པ་སྤྲོས་བཅས་ཀྱི་སྤྲོས་མེད་
གསང་བའི་དབང་བསྐུར་བ་ནི། ཁྱོད་རང་གི་སྤྱི་གཙུག་ཏུ་བླ་མ་དང་གཙོ་མཆོག་ཡབ་ཡུབ་དབྱེར་མེད་དུ་བསྒོམ་ལ།
ཐབས་ཤེས་རོལ་པའི་སྦྱོར་མཚམས་ནས་བྱང་སེམས་དཀར་དམར་གྱི་རྒྱུན་བབས་པ་རང་གི་རྩ་དབུ་མ་ནས་ཐིམ་པས།
ལུས་ཀུན་མེར་གྱིས་གང་བའི་མོས་པར་གྱིས་ཤིག །བྱ་ལ། ཀ་པཱ་ལ་བདུད་རྩིས་བཀང་བ་སློབ་མའི་སྤྱི་བོ་མགྲིན་པ་
སྙིང་ག་དང་གསུམ་དུ་གཏུགས་ལ། ཧཱུྃ ༔ ཀ་དག་སྤྲོས་བྲལ་སྟོང་ཆེན་ཀ་པཱ་ལར།། ལྷུན་གྲུབ་
རང་གསལ་གཙོ་མཆོག་ཡབ་ཡུམ་གྱིས།། ཆགས་བྲལ་བདེ་ཆེན་བྱང་སེམས་བདུད་
རྩིས་བཀང་།། སྐལ་བ་ལྡན་པ་ཁྱོད་ལ་དབང་སྐུར་བས།། ཟག་མེད་བདེ་བ་ཆེན་
པོའི་དབང་ཐོབ་ཤོག །བསྲོ་སྤྲོ་བ་བཱ་དེ་ན་ར་ས་ཡ་ན་ཧཱུྃ་བྷོ་དྷི་ཙིཏྟ་མ་ཧ་སུ་ཁ་ཨ་ཧོ།།
བདུད་རྩི་ཧུབ་རེ་བཏུང་བས་བདེ་བ་རྒྱས་པར་བསམ་མོ། །དེ་ཡང་རང་བྱུང་ཡེ་ཤེས་ཡེ་ནས་བདེ་བ་ཆེན་པོའི་ངང་དུ་
གནས་ལ། གཙོ་མཆོག་ཡབ་ཡུམ་གྱི་དྭངས་མ་བབས་པས་བདེ་བ་ཤར་བ་ནི། གཉིས་མེད་ཡངས་གྲོལ་གྱི་བོན་སྐུ་
བདེ་བ་ཆེན་པོར་ངོ་ཤེས་པར་གྱིས་ཤིག །ཅེས་བཤད་དོ། ། ༈ གསུམ་པ་སྤྲོས་བཅས་ཀྱི་ཤིན་ཏུ་སྤྲོས་མེད་ཤེས་རབ་
ཡེ་ཤེས་ཀྱི་དབང་བསྐུར་བ་ནི། གཉེན་པོ་ཡེ་ཤེས་ཀྱི་ཁྱད་པས། དངོས་སམ་ཡིད་ཀྱི་མུ་ཏྲ་ལ་འཁྱུད་ཅིང་འཁོར་ལོ་ལྔ་
185



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་དགའ་བཞིའི་ཡེ་ཤེས་ངོས་བཟུང་བཅོལ་ཏེ། བླ་མས་གསུངས་པའི་ཚིག་རྣམས་སློབ་མས་རིམ་པ་བཞིན་དུ་སྒོམ་
ཞིང་བུམ་ཆེན་གྱི་རླུང་བཟུང་ལ། བླ་མས་དལ་བུས་ཌ་མ་རུ་དཀྲོལ་ཏེ་དབྱངས་སྙན་པོས་འདི་སྐད་དོ། ། ཨེ་མ་
སྐལ་ལྡན་རིགས་མཆོག་སྙིང་གི་བུ།། ཐབས་མཆོག་རྒྱལ་པོ་ཀུན་ཏུ་བཟང་པོ་ཡབ།།
ཤེས་རབ་ཡུམ་ཆེན་ཀུན་ཏུ་བཟང་མོ་ཡུམ།། ཡབ་ཡུམ་གཉིས་མེད་ཟུང་འཇུག་རོལ
པའི་རྩལ། ཟག་མེད་ཡེ་ཤེས་བདེ་བའི་གར་བསྒྱུར་བས། ཐིག་ལེ་གྲངས་མེད་བདེ་
ཆེན་འཁོར་ལོར་བབས།། གཡུང་དྲུང་རིགས་རྣམས་སྦྱོར་བ་ཕྱེད་དེ་ཕྱེད། རྟོག་
མེད་རང་བཞིན་དགའ་བདེ་མེ་རེ་རེ།། ཨེ་མ་སྐལ་ལྡན་རིགས་མཆོག་སྙིང་གི་བུ།།
སྤྱི་བོའི་བཅུ་དྲུག་ལོངས་སྤྱོད་འཁོར་ལོར་བབས།། རིན་ཆེན་རིགས་རྣམས་སྦྱོར་
བ་ཕྱེད་དེ་ཕྱེད། འཛིན་མེད་ཡས་བབ་དགའ་བདེ་མེ་རེ་རེ། ཨེ་མ་སྐལ་ལྡན་རིགས་
མཆོག་སྙིང་གི་བུ།། མགྲིན་པ་ནས་བརྒྱད་བོན་ཉིད་འཁོར་ལོར་བབས། སངས་
རྒྱས་རིགས་རྣམས་སྦྱོར་བ་ཕྱེད་དེ་ཕྱེད།། དམིགས་མེད་མཆོག་དགའི་ཡེ་ཤེས་མེ་
རེ་རེ།། ཨེ་མ་སྐལ་ལྡན་རིགས་མཆོག་སྙིང་གི་བུ།། སྙིང་ག་ནས་བཞི་སྤྲུལ་པའི་
འཁོར་ལོར་བབས། པདྨའི་རིགས་རྣམས་སྦྱོར་བ་ཕྱེད་དེ་བྱེད།། དགའ་བའི་ཁྱད་
དགའི་ཡེ་ཤེས་མེ་རེ་རེ། ཨེ་མ་སྐལ་ལྡན་རིགས་ན་
གས་མཆོག་སྙིང་གི་བུ།། ལྟེ་བ་ནས་གཉིས་
ཐབས་ཤེས་འཁོར་ལོར་བབས།། ལས་ཀྱི་ལྷ་ཚོགས་སྦྱོར་བ་ཕྱེད་དེ་ཕྱེད།། ལྷན་
ཅིག་སྐྱེས་དགའི་ཡེ་ཤེས་མེ་རེ་རེ།། ཨེ་མ་སྐལ་ལྡན་རིགས་མཆོག་སྙིང་གི་བུ།།
ཡང་དག་འབྲས་བུ་རྩ་འཁོར་ལྔ་པོ་དེ།། རླུང་ལྔས་ཐིག་ལེ་གྱེན་དུ་དྲང་པ་ཡིས།།
སྐུ་ལྔ་ཚེ་འདི་ཉིད་ལ་འཐོབ་འགྱུར་ཏེ། གསང་བར་དྲངས་པས་བདེ་ཆེན་སྤྲུལ་སྐུ་
འཐོབ། ལྟེ་བར་དྲངས་པས་གསལ་བ་རྫོགས་སྐུ་འཐོབ།། སྙིང་ཁར་དྲངས་པས་
མི་རྟོག་བོན་སྐུ་འཐོབ།། མགྲིན་པར་དྲངས་པས་བཏང་སྙོམས་མངོན་བྱང་འཐོབ།།
སྤྱི་བོར་དྲངས་པས་བདེ་ཆེན་ཡེ་སངས་རྒྱ། ཨེ་མ་སྐལ་ལྡན་རིགས་མཆོག་སྙིང་གི་
【86



ནམ་མཁའ་མཛོད་ཀྱི་སྒྲུབ་སྐོར།
བུ། ལམ་འདི་ཤིན་ཏུ་མྱུར་བའི་མཆོག་གྱུར་པས། བུ་ཁྱོད་དམན་པའི་ལྟ་སྤྱོད་
ཕྱིས་དོར་ལ། ངེས་པར་གསང་ལམ་ཟབ་མོ་འདིར་འཇུག་དང་།། ཐབས་ཤེས་ལམ་
མཆོག་ཁྱོད་ལ་དབང་བྱས་པས། ཤིན་ཏུ་གསང་ལ་སྤྱོད་པ་རབ་ཏུ་གཅེས།། ཞེས་
དགའ་བཞིའི་ཡེ་ཤེས་ངོ་སྤྲད་ལ། དབང་གི་དོན་བཤད་པ་ནི། སྐལ་བ་དང་ལྡན་པ་སྣང་སྲིད་སྣོད་
བཅུད་ཐམས་ཅད་སྐུ་དང་ཞིང་ཁམས་ཀྱི་རང་བཞིན་དུ་གནས་ཤིང་། དབྱིངས་
དང་ཡེ་ཤེས་ཀྱི་རོལ་པར་ཤར་བ་སྟེ། ཡེ་ནས་བདེ་བ་ཆེན་པོའི་ངང་དུ་གནས་
པའོ། །ཡབ་དང་ཡུམ་དུ་སྣང་བ་ཡང་ཡེ་ནས་ཐབས་ཤེས་སུ་འབྲེལ་པ་ལྷན་ཅིག་
རོལ་པའི་བདེ་བའི་ཡེ་ཤེས་ངོས་ཟིན་ན། རྒྱལ་བའི་དགོངས་པ་ཡེ་ཤེས་བཞི་སྦྱོར་
ཞེས་བྱ་སྟེ། ཆགས་བྲལ་གྱི་ངང་དུ་ལྷན་ཅིག་ཏུ་གནས་པར་གྱིས་ཤིག །ཅེས་བཤད་དོ། ། ༈
བཞི་པ་སྤྲོས་བཅས་ཀྱི་རབ་ཏུ་སྤྲོས་མེད་ཚིག་དབང་བསྐུར་བ་ནི། བརྡའི་དོན་བརྗོད་པས་སྟོན་ཏེ། ཀྱི། སྐལ་བ་
དང་ལྡན་པའི་བུ་ཁྱོད་ཉོན་ཅིག །གནས་མཆོང་གུར་སྨུག་པོ་ཉི་ཟླའི་ཁ་བད་སྤྲས་པ་
ན་རིན་པོ་ཆེ་སྣ་ལྔས་བཀང་ནས་འདུག་པ་དེ་མཐོང་ངམ། རིན་པོ་ཆེའི་ཟ་མ་ཏོག་
གི་ནང་ན་ཡིད་བཞིན་གྱི་ནོར་བུ་དགོས་འདོད་འབྱུང་བ་འདུག་པ་དེ་མཐོང་ངམ།
རི་རབ་ཀྱི་རྩེ་མོའི་གྲོང་ཁྱེར་གཉིས་ན་མི་རྒོད་ལྔ་འདུག་པ་དེ་མཐོང་ངམ། གསེར་
གཡུའི་ཁང་པ་ན་རིན་པོ་ཆེ་སྣ་ལྔའི་མཆོད་རྟེན་རང་བྱུང་དུ་བྱོན་ནས་མུ་ཏིག་གི་
འཁོར་བར་འདུག་པ་དེ་མཐོང་ངམ། གསེར་གྱི་སྤང་བཟང་ལ་རིན་པོ་ཆེའི་མེ་ཏོག་
བཀྲ་བར་གཡུའི་ཁང་པའི་སྒོ་ནས་གསལ་བ་དེ་མཐོང་ངམ། ཞེས་བརྗོད་ལ་བརྡ་ལྔའི་དོན་
བཀྲོལ་བ་ལ། བརྡ་དང་པོས་རང་ལུས་ལྷའི་དཀྱིལ་འཁོར་གནས་པ་སྟོན་པ་སྟེ། མཆོང་
གུར་སྨུག་པོ་སྙིང་། ཟླ་བ་གླད་པ་དུང་ཁང་། ཉི་མ་རྩ་རྣམས་ཏེ་ཉི་མའི་འོད་ཟེར་
གྱི་ཚུལ་དུ་རྩ་ལུས་ཀུན་ལ་ཁྱབ་པར་གནས་སོ། །རིན་པོ་ཆེ་སྣ་ལྔས་བཀང་ཞེས་པ་
རང་གི་ཙིཏྟའི་དབུས་ན་ཡེ་ཤེས་ལྔའི་རང་གདངས་འོད་ལྔར་ཤར་ནས་སངས་
f87



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྒྱས་འོད་ཀྱི་ཕུང་པོར་བཞུགས་པ་སྟོན་པ་སྟེ། དེའང་སྙིང་ག་ན་གཡུང་དྲུང་ཡོངས་
སུ་རྫོགས་པའི་ལྷ་བཞི་བཅུ་རྩ་ལྔ་དང་། གླད་པ་དུང་ཁང་ན་ཁྲག་འཐུང་ཁྲོ་བོ་བརྒྱད་
ཅུ་རྩ་བདུན་ལ་སོགས་པ་དང་། ལུས་ཀྱི་རྩ་ཁམས་རྣམས་སུ་ཞི་བ་དང་ཁྲོ་བོ་ལས་
མཁན་བསམ་གྱིས་མི་ཁྱབ་པ་དཔེར་ན་ཏིལ་གྱི་སྒོང་བུ་ཁ་ཕྱེ་བ་བཞིན་དུ་གནས་པའོ།།
རིགས་ཀྱི་བུ་རང་ལུས་ལྷའི་དཀྱིལ་འཁོར་དུ་ཡེ་ནས་གནས་པ་ལ། བསྐྱེད་རིམ་གྱིས་
ལྷ་གསལ་གདབ་པ་ཙམ་ལས་ལྷ་གཞན་ན་མེད་པར་ཐག་ཆོད་ཅིག །དེ་རིང་ནས་བུ་
ཁྱོད་བསྐྱེད་རིམ་ལ་དབང་བ་ཡིན་པས་ལུས་ཐ་མལ་དུ་མ་བཞག་ཅིག །ཅེས་བཤད་དོ།།
བརྡ་གཉིས་པས་སྙིང་ནང་དུ་སངས་རྒྱས་ཡེ་ཤེས་ཀྱི་ལུས་ཅན་བཞུགས་པ་སྟོན་པ་
སྟེ། རིགས་ཀྱི་བུ་རིན་པོ་ཆེའི་ཟ་མ་ཏོག་སྙིང་། ཡིད་བཞིན་ནོར་བུ་རང་གི་སེམས་
ཉིད། དགོས་འདོད་འབྱུང་བ་སེམས་ཉིད་ལས་སངས་རྒྱས་ཀྱི་ཡོན་ཏན་ཐམས་
ཅད་འབྱུང་བའོ། །རང་གི་སེམས་ཉིད་འདི་ལུས་བྱང་ཁོག་གི་ཙིཏྟའི་དབུས་ན་
ཡེ་ཤེས་ཟང་ཐལ་དུ་བཞུགས་པ་སྟེ། དེའང་རང་རིག་ཕྱི་ནང་ཀུན་ལ་ཁྱབ་པས་ལུས་
ཟང་ཐལ་དུ་གནས་པའོ། །མིག་སྒོ་ནས་ས་ལེར་གསལ་བས་རྩེ་ཟང་ཐལ་དུ་གནས་
པའོ། །མི་མཐོང་བའི་ཡུལ་གཞན་དུ་འཆར་བས་ཡུལ་ཟང་ཐལ་དུ་གནས་པའོ། །
ཕྱི་སྣང་བའི་ཡུལ་དང་ནང་རང་གི་ལུས་ཀྱང་སེམས་ཀྱི་རྩལ་ལས་བྱུང་བས། རང་
ལུས་དང་སྣང་བ་ཡང་རང་བཞིན་མེད་དེ་གློ་བུར་བ་ཆུ་ལྷ་ལྟ་བུའོ། །རང་སེམས་ཀྱི་
ངོ་བོ་སྐྱེ་ཤི་མེད་དེ་དུས་གསུམ་དུ་འཕོ་འགྱུར་མེད་པར་གནས་པའོ། །རིགས་ཀྱི་བུ་
རང་སེམས་སངས་རྒྱས་སུ་ཡེ་ནས་གནས་པས་སངས་རྒྱས་གཞན་ན་མེད་པར་ཐག་
ཆོད་ཅིག །བུ་ཁྱོད་དེ་རིང་ནས་སངས་རྒྱུས་རང་ལས་རྙེད་པས་སངས་རྒྱས་གཞན་
དུ་མ་ཚོལ་ཞིག །ཅེས་བཤད་དོ། བརྡ་གསུམ་པས་མིག་གཉིས་ནས་ཡེ་ཤེས་ཟང་ཐལ་དུ་
ཤར་བ་སྟོན་པ་སྟེ། རིགས་ཀྱི་བུ་རི་རབ་རང་གི་ལུས། རྩེ་མོ་མགོ། གྲོང་ཁྱེར་གཉིས་
188



ནམ་མཁའ་མཛོད་ཀྱི་སྒྲུབ་སྐོར།
མིག་གཉིས། མི་རྒོད་ལྔ་འདུག་པ་མིག་ནས་ཡེ་ཤེས་ལྔ་ཟང་ཐལ་དུ་ཤར་བ་སྟོན་པ་
སྟེ། རང་གི་སེམས་ཉིད་འདི། བརྟེན་པ་ཙིཏྟའི་དབུས་ན་བརྟེན། བྱུང་བ་རྩའི་
ལམ་ལས་བྱུང་། ཤར་བ་མིག་གཉིས་ནས་ཤར་ཞིང་། ཚུལ་ནི་གང་གིས་ཀྱང་མ་
སྒྲིབ་པ་ས་ལེར་གསལ་བ། ངོ་བོ་ལ་མཚོན་དུ་མེད་ཅིང་སྐྱེ་འགག་དང་འཕོ་འགྱུར་
བྲལ་བར་གནས་སོ། །རིགས་ཀྱི་བུ་མིག་སྒོ་ན་སངས་རྒྱས་ཀྱི་དགོངས་པ་ས་ལེར་
གསལ་བས་སྤང་བླང་བཟོ་བཅོས་མི་དགོས་པ་འགྱུ་དྲན་ཐམས་ཅད་ཡེ་ཤེས་སུ་ཐག་
ཆོད་ཅིག །བུ་ཁྱོད་དེ་རིང་ནས་གང་ཤར་ཐམས་ཅད་ཐད་ཀའི་ཡེ་ཤེས་སུ་ངོས་བཟུང་
ལ་སེམས་གཟུང་འཛིན་གྱི་སྒྲོགས་སུ་མ་བཅུག་ཅིག །ཅེས་བཤད་དོ། །བརྡ་བཞི་
པས་ཡེ་ཤེས་ཀྱི་གདངས་དབྱིངས་ན་འཆར་བ་སྟོན་པ་སྟེ། རིགས་ཀྱི་བུ་གསེར་ནི་
བོན་ཉིད་ཀྱི་དབྱིངས་སྤྲོས་པའི་མཐའ་དང་བྲལ་བ། གཡུ་ཡི་ཁང་པ་རིག་པའི་ཡེ་
ཤེས། རིན་པོ་ཆེ་སྣ་ལྔའི་མཆོད་རྟེན་རང་བྱུང་དུ་བྱོན་པ། དེའི་གདངས་སྐུ་དང་
ཞིང་ཁམས་ཀྱི་སྣང་བ་གང་གིས་ཀྱང་བྱས་པ་མ་ཡིན་པ། མུ་ཏིག་གི་འཁོར་བ་
འདུག་པ་མིག་གཉིས་ནས་དབྱིངས་ཀྱི་ནམ་མཁའ་ལ་རང་བཞིན་གྱིས་འཆར་བ་
ཡིན་ཏེ། ནང་གི་དབྱིངས་རྣམ་དག་སྒྲོན་མ་སྙིང་གའི་འོད་ཕུང་གི་དབུས་ན་རིག་
པ་གནས་པ་ལ། ལུ་གུ་རྒྱུད་འོད་རྩོར་ཕྱིར་འཕྲོས་པའི་སྣ་གཉིས་ལས་མིག་གི་
གདངས་ཐིག་ལེ་སྟོང་པའི་སྒྲོན་མར་ཤར་བ་ཡིན་ལ། ཕྱིའི་དབྱིངས་ནམ་མཁའ་
སྤྲིན་མེད་ལ་གདངས་ཀྱི་རིག་པ་ལུ་གུ་རྒྱུད་ཤར་བའོ། །དེའང་ནང་དབྱིངས་ཀྱི་གདངས་
ལྔ་བར་སྣང་ལ་ཤར་དུས། རིག་པ་མ་ཡེངས་པར་
པར་གཏད་ནས་རླུང་འགྲོ་འོང་བཅད་
པས། ཐིག་ལེ་འགུལ་འཕྲིག་མེད་པར་ཟིན་པའོ། །དེས་ན་ཡེ་ཤེས་སུམ་བརྩེགས་ཀྱི་
སྣང་བ་ཅེས་བྱ་སྟེ། རིག་པའི་ངོ་བོ་དངོས་མཚན་དང་བྲལ་བ་ནི་རང་བཞིན་དག་
པའི་སྣང་བ་ཅེས་བྱ། སྟོང་པ་ལ་འགག་ཏུ་མེད་ཅིང་གང་གིས་ཀྱང་གླགས་མི་རྙེད་
189



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་མིག་སྒོ་ན་ཟང་ཐལ་དུ་ཤར་བ་ནི་བོན་ཉིད་དག་པའི་རང་གདངས་ཞེས་བྱ། སྙིང་
གའི་རིག་པའི་གདངས་ཤེལ་བུག་ཅན་གྱི་ནང་ནས་ཞུགས་ནས་ཆུའི་སྒྲོན་མ་ནས་
དབྱིངས་ཀྱི་ནམ་མཁའ་ལ་རིག་པ་ལུ་གུ་རྒྱུད་དུ་ཤར་བ་ནི་ཡེ་ཤེས་དག་པའི་འོད་
གདངས་ཞེས་པའོ། །དེས་ན་ཕྱི་སྣང་བ། ནང་སེམས་ཉིད། བར་རྣམ་རྟོག་གང་
ལ་ཡང་གདོད་མ་ནས་རང་བཞིན་མ་གྲུབ་པར་སེམས་ཉིད་ཐིག་ལེ་ཉག་གཅིག་ཏུ་
གནས་པར་ཐག་ཆོད་ཅིག །བུ་ཁྱོད་དེ་རིང་ནས་སྣང་བ་ཐམས་ཅད་རང་སྣང་སྒྱུ་མ་
ལྟ་བུར་ཤེས་པར་གྱིས་ལ། ཐ་མལ་གྱི་སྣང་བ་ཨ་འཐས་བདེན་ཞེན་དུ་མ་བཞག་
ཅིག །ཅེས་བཤད་དོ། བརྡ་ལྔ་པས་ཡེ་ཤེས་ཀྱི་རྩལ་སྤང་མེད་རང་བཞིན་ལྷུན་གྲུབ་ཏུ་
གནས་པ་སྟོན་པ་སྟེ། རིགས་ཀྱི་བུ་གསེར་གྱི་སྤང་བཟང་ཀུན་གཞིའི་ཀློང་གང་གིས་
ཀྱང་ལུང་མ་བསྟན་དུ་གནས་པ་ལ། རིན་པོ་ཆེའི་མེ་ཏོག་བཀྲ་བ་དགེ་མི་དགེ་ལུང་
མ་བསྟན་གྱི་རྟོག་པ་སྣ་ཚོགས་སུ་ཤར་བ་གཡུའི་ཁང་པའི་སྒོ་ནས་གསལ་བ་ཚོགས་
དྲུག་གི་རྟོག་པ་དབང་པོའི་སྒོ་ནས་ཕྱི་འཕྲོ་བ་སྟེ། དེའི་ངོ་བོ་ལ་ཚུར་བལྟས་པས་
ངོས་བཟུང་དང་བྲལ་བར་གནས་པ་ཡེ་ཤེས་ཏེ། རྟོག་པ་དང་ཡེ་ཤེས་ཐ་དད་མེད་
པས། རྟོག་པ་སྣ་ཚོགས་སུ་ཤར་བ་ཡེ་ཤེས་ཀྱི་སྣང་བ་ཡིན་ལ། རྟོག་པ་ཐམས་ཅད་
རིག་པའི་རྩལ་སྣང་ཡེ་ཤེས་སུ་འདུས་སོ། །རིགས་ཀྱི་བུ་བྱང་ཆུབ་ཀྱི་སེམས་ཡེ་
ནས་རྩལ་མ་འགག་པར་གནས་པས་རྟོག་པ་ཐམས་ཅད་རྩལ་གྱི་ཡེ་ཤེས་སུ་ཐག་
ཆོད་ཅིག །བུ་ཁྱོད་དེ་རིང་ནས་རྟོག་པ་དགག་བསྒྲུབ་མེད་པར་ཡེ་ཤེས་ཀྱི་རྩལ་
སྣང་འབའ་ཞིག་དུ་ཤེས་པར་གྱིས་ལ་རྟོག་པ་རང་ཁར་མ་གཏོང་ཞིག །ཅེས་བཤད་དོ།
༈ ས་བཅད་ལྔ་པ་ཞར་བྱུང་དབང་ཕྲན་གཞན་བསྐུར་བ་ནི། རིག་འདུས་དང་། མཆོག་འདུས་དང་། མཁའ་འགྲོ་
ཀུན་འདུས་ཀྱི་དབང་སོགས་ཞུར་སྤྲོ་ན་འདིར་བསྐུར་རོ། ། ༈ སྐབས་འདིར་མྱོང་གྲོལ་གྱི་རིལ་བུས་དབང་བསྐུར་བ་ནི།
ༀ ཟག་མེད་ཡེ་ཤེས་བཅུད་ཀྱི་མཆོག །མྱོང་གྲོལ་བདུད་རྩིའི་རིལ་བུ་འདིས།།
【90



ནམ་མཁའ་མཛོད་ཀྱི་སྒྲུབ་སྐོར།
སྐལ་ལྡན་ཁྱོད་ལ་དབང་བསྐུར་བས། ནམ་ཞིག་འཆི་བའི་དུས་བྱུང་ཚེ། ནམ་མཁར་
འཇའ་འོད་འཕྲོ་བ་དང་། ས་གཡོ་འུར་ཐུག་སྒྲ་འབྱུང་ཞིང་། སྐུ་དང་ཡིག་འབྲུ་
རིང་བསྲེལ་སོགས།། ངོ་མཚར་རྟགས་རྣམས་བཞག་ནས་ནི།། ངེས་པར་རྫོགས་
སངས་རྒྱ་བར་འགྱུར།། ལུས་ལ་འཆང་ན་སྡིག་སྒྲིབ་དག །ཁ་ལ་རེག་པའི་སེམས་
ཅན་རྣམས། ཕུང་པོ་འཇའ་འོད་དག་པར་འགྱུར།། ཨ ཨཾ་ཧཱུཾ་པུས་པ་ལི་དྷ་དྷ་
ཡེ་སྭཱཧཱ༔ སིདྷི་རནྣ་དྲང་འདུ།། ཞེས་དབང་བསྐུར་ནས། རིལ་བུ་སྦྱིན་ནོ། ༈ །དྲུག་པ་གཟེངས་བསྟོད་པ་
ནི། འོ་སྐལ་བ་དང་ལྡན་པ་ཉོན་ཅིག །དབང་འདི་ཐོབ་ནས་དབང་བཞི་ཐོབ་པས་
བསྐྱེད་རྫོགས་གནས་ལུགས་ཀྱི་དོན་དང་། རྩ་རླུང་ཡེ་ཤེས་ཀྱི་བདེ་བ་བསྒོམ་པར་
དབང་བས་ན། མ་འབད་ཀྱང་སྐྱེ་བ་གསུམ་ན་གྲོལ་བར་འགྱུར་བ་གསུངས་སོ། །དེ་
ཡང་དབང་འདི་ཐོབ་ནས་སྣང་བ་ཕུང་པོ་ལ་ཞེན་པ་བཟློག་སྟེ། སྣོད་བཅུད་དང་
ཕུང་ཁམས་ལྷ་དང་གཞལ་ཡས་སུ་བསྒོམ་པར་བྱའོ། །དེ་ནས་སློབ་བུས་ཀྱང་འབྱོར་ཚད་ཀྱི་
དབང་ཡོན་དབུལ་ལ། སྤྱི་ལྟར་མཎྜལ་ཚར་གཅིག་བྱའོ། །རྗེས་སུ་སྨོན་ལམ་རྣམ་གསུམ་སོགས་བསྔོ་སྨོན་ཅི་རིགས་
པར་བྱའོ། ༈ སྨྲས་པ། ༧ ཐེག་དགུའི་ཡང་རྩེ་རྫོགས་པ་ཆེན་པོའི་ལམ།། སྨིན་བྱེད་
སྤྲོས་བཅས་དབང་གི་ཆོ་ག་འདི། གཡུང་དྲུང་གསང་བའི་དབང་རྒྱུད་ཆེན་པོ་
དང་། སྙན་བརྒྱུད་རིག་པའི་རྩལ་དབང་ཆོ་ག་ལས།། ༧ གསུངས་བཞིན་དགོངས་
དོན་ཟབ་མོའི་བཅུད་དྲིལ་ནས། རྣལ་འབྱོར་དྲི་མེད་སྙིང་པོས་ལེགས་པར་བཀོད།།
དེ་ཡི་དགེ་བས་འགྲོ་ཀུན་ཚེ་གཅིག་ཏུ།། ཀ་དག་གདོད་མའི་དབྱིངས་སུ་གྲོལ་བར་
ཤོག ༧ །བདག་ཀྱང་འདི་ནས་སྐྱེ་བ་ཐམས་ཅད་དུ།། བསྟན་པའི་སྙིང་པོ་བོན་
གྱི་སྒོར་ཞུགས་ཏེ། འཆད་རྩོད་རྩོམ་པས་རྒྱལ་བསྟན་རྒྱས་བྱེད་ཅིང་། མཐར་ཐུག་
སངས་རྒྱས་གོ་འཕང་ཐོབ་པར་ཤོག །ཅེས་འདི་འང་ཨ་མདོ་རྔ་ལྗོང་གི་མཁས་གྲུབ་ཆེན་པོ་མཆོག་
སྤྲུལ་ཚུལ་ཁྲིམས་བསྟན་པའི་རྒྱལ་མཚན་ཉིད་ནས་ལན་གྲངས་མང་དུ་བསྐུལ་བར་མཛད་ཀྱང་། རང་ཉིད་
91



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནས་ཡུན་རིང་ཞིག་ཏུ་རྩོམ་པར་གྲུབ་པའི་རྗེས་སླར་ཡང་མཆོག་སྤྲུལ་ཉིད་ནས། སྤྱིར་ན་བོན་ལ་འཛད་རྒྱུ་
མི་འདུག་ཀྱང་དབྱིངས་རིག་མཛོད་ནས་བསྟན་པའི་དབང་བཞིའི་ཆོ་ག་འདི་ཉིད་ཕབ་མ་གྲུབ་ན། རྗེས་འཇུག་
རྣམས་ལ་འགྱོད་པ་འོང་ངེས་པས་འདི་ཉིད་བྲིས་ཤིག་ཅེས་གསུང་གི་དབུགས་དབྱུང་གནང་ནས་བསྐུལ་བ་
དང་། ཁྱད་པར་ཨ་མདོ་སྐྱང་འཕགས་ཀྱི་གདུང་ལས་སོན་པའི་རིན་ཆེན་རྣམ་རྒྱལ་སོགས་སློབ་མ་མང་
དོན་གཉེར་ཆེན་པོས་བསྐུལ་བ་ལ་བརྟེན་ནས་ཤར་རྫའི་བྱ་བྲལ་དྲི་མེད་སྙིང་པོས་བཀོད་པའི་ཕྱི་མོའི་ཡི་གེ་
པ་ནི་ཚུལ་ཁྲིམས་བསྟན་འཛིན་མིང་གིས་བགྱིས་པས་འགྲོ་ཀུན་གདོད་མའི་དབྱིངས་གྲལ་ཟིན་པའི་རྒྱུ་འགྱུར་
བར་གྱུར་ཅིག །མུ་ཙུག་སྨར་རོ།། དགེའོ།། དགེའོ།། དགེའོ།།
192



ནམ་མཁའ་མཛོད་ཀྱི་སྒྲུབ་སྐོར།
ཡང་ཟབ་ནམ་མཁའ་མཛོད་ཆེན་ལས།
སྤྲོས་མེད་དབང་ཆོག་དོན་གསལ་སྒྲོན་མ་བཞུགས།
༄༅། ཀ་དག་དབྱིངས་ལ་ཅི་ཡང་མི་སྣང་ཡང་། ལྷུན་གྲུབ་རྩལ་ལས་རིགས་ལྔའི་ཞིང་
ཁམས་ཤར།། གཉིས་མེད་སྤྲུལ་པའི་སྐུར་སྟོན་འཆི་མེད་གཙུག །བརྒྱུད་པའི་
མདོར་འཛིན་གྱེར་སྤུངས་ཆེན་པོར་འདུད།། ༧ གསང་ཆེན་བོན་སྡེ་ཟབ་མོའི་
ཡང་སྙིང་མཆོག །རྫོགས་ཆེན་བཀའ་བརྒྱུད་སྐོར་བཞིའི་དགོངས་པའི་བཅུད།།
སྤྲོས་པ་མེད་པའི་དབང་གི་ཆོ་ག་འབྲི།། རྩེ་གསུམ་ལྷ་དང་སྲུང་མས་གནང་བ་སྩོལ།
འདི་ལ་ས་བཅད་གསུམ་སྟེ། འཇུག་པའི་གང་ཟག་གི་མཚན་ཉིད་དང་། སྔོན་འགྲོའི་རིམ་པ་དང་། དངོས་གཞི་
དབང་བསྐུར་བའི་རིམ་པའོ། །དང་པོ་འཇུག་པའི་གང་ཟག་བླ་མ་དང་སློབ་མའི་མཚན་ཉིད་ནི་གོང་དུ་སྤྲོས་བཅས་
སྐབས་སུ་བཤད་པ་བཞིན་ལ། ཁྱད་པར་བླ་མ་ཡང་ངག་དག་ཅིང་བསྙེན་པ་རྫོགས་པའི་ངག་སྨིན་པ་དགོས་ལ། སློབ་
མ་ཡང་དབང་གི་དམ་ཚིག་བསྲུང་ནུས་པ་ལས་གཞན་ལ་མི་བསྐུར་རོ། །མང་ཉུང་གི་ཚད་ཀྱང་གཏེར་(གསེར་
མཆན) གཞུང་གི་སྤྲོས་མེད་དབང་ཆོག་ལས་སྣོད་དང་ལྡན་པ་བདུན་ལས་མང་པོ་ལ་མི་བསྐུར་གསུངས་སོ། །དེའི་
ཕྱིར་སྣོད་དང་ལྡན་མི་ལྡན་བརྟག་པ་གལ་ཆེའོ། །གཉིས་པ་སྔོན་འགྲོའི་རིམ་པ་ལ་བཞི་སྟེ། དཀྱིལ་འཁོར་དང་རྫས་
བཤམ་པ་དང་། མཚམས་བཅད་པ་དང་། ཁྲུས་བྱ་བ་དང་། དོན་དམ་པའི་སྐྱབས་སེམས་བསག་སྦྱང་ངོ་། །དང་པོ་
ནི། རྫོགས་ཆེན་གསེར་ཞུན་ལས། ངག་སྨིན་སྤྲོས་མེད་གསང་དབང་ནི། དཀྱིལ་འཁོར་བུམ་རྫས་ཤེལ་དང་ནི།།
མཁོ་བའི་ཡོ་བྱད་ཚོགས་གཏོར་བཤམས། ཞེས་པས། དཀྱིལ་འཁོར་ནི་གསང་བའི་དཀྱིལ་འཁོར་རམ། ཏིང་ངེ་འཛིན་
གྱི་དཀྱིལ་འཁོར་ལ་བརྟེན་ནས་དབང་འདི་ཉིད་བསྐུར་བ་སྟེ། མཚོན་བྱེད་ཙམ་དུ་མཎྜལ་གྱི་སྟེང་དུ་འབྲུ་དང་མེ་
ཏོག་གི་ཚོམ་བུ་ལྔ་བཀོད་པའི་དབུས་སུ་གཡུང་དྲུང་བྲིས་ལ་དེའི་སྟེང་དུ་བུམ་པ་བཅུད་ལྡན་ལ། རྨ་བྱའི་མདངས་
དང་ཤེལ་རྡོ་དང་མེ་ལོང་གི་བརྒྱན་པ་བཀོད། དེའི་མཐར་མར་མེ་ཉི་ཤུ་རྩ་གཅིག་གིས་བསྐོར་ཏེ་བཞག །ཕྱི་རོལ་དུ་
193



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཆོད་པ་དང་ཚོགས་གཏོར་ཕུན་སུམ་ཚོགས་པར་བཤམས། གཞན་ཡང་ལས་བུམ་ཆུ་དང་འོ་མས་བཀང་བ་དང་།
གུ་ཁུལ་ལ་སོགས་ཉེ་བར་མཁོ་བའི་རྫས་རྣམས་འཚོགས་པར་བྱའོ། །དེ་ནས་སློབ་དཔོན་རང་ཉིད་བྱེ་བྲག་དངོས་
མེད་བསྒོམ་པའི་ལྕེ་སྟེང་དུ་ཨཱ དམར་པོ་ལ་སྔགས་ཀྱིས་བསྐོར་བར་བསྒོམ་ལ། ཨཱ་ལི་ཀཱ་ལིའི་བསྙེན་པ་གང་འགྲུབ་
དང་། གཞན་ཡང་ཡིག་བརྒྱ་དང་དོང་སྤྲུགས་སྙིང་པོ་སོགས་ཀྱིས་ངག་སྒྲིབ་སྦྱོང་ཞིང་། ངག་བྱིན་གྱིས་རླབས་པའི་
སྙིང་པོའང་ཅི་རིགས་སུ་བཟླའོ། །སློབ་དཔོན་རང་གི་ངག་མ་དག་ན་སློབ་མའི་ངག་སྨིན་མི་ནུས་པར་བཤད་པའི་
ཕྱིར་རོ། །གཉིས་པ་མཚམས་བཅད་པ་ནི། བླ་མས་ཁྲོ་བོའི་ཏིང་ངེ་འཛིན་གྱི་ངང་ནས་བགེགས་བསྐྲད་དེ། གུ་ཁུལ་
གྱིས་བདུག་ཅིང་རོལ་མོའི་སྒྲ་དང་བཅས་ཏེ། སྤྲོས་བཅས་དབང་ཆོག་ལྟར། ཧཱུྃ ༔ ང་ནི་ཀ་དག་བདེ་
ཆེན་བོན་གྱི་སྐུ། ༈ ཏྱ་ཕཊ བརྗོད་ཅིང་ཉུངས་ཀར་གྱིས་བྲིམ་ལ་མཚམས་བཅད་དོ། །གསུམ་པ་ཁྲུས་
བྱ་བ་ནི། སློབ་དཔོན་གྱིས་ལས་བུམ་ཐོགས་ལ། སྤྲོས་བཅས་ལྟར། ཨེ་མ་སྐལ་ལྡན། སང་ངེ་ཨཱ ཞེས་
བརྗོད་ལ་སློབ་མའི་སྙིམ་པར་ཆུས་བསྐང་ལ་གདོང་བཀྲུ་ཁ་བཤལ་ཞིང་སྡིག་སྒྲིབ་དག་པར་བསམ་མོ། །བཞི་པ་
དོན་དམ་པའི་སྐྱབས་སེམས་བསག་སྦྱོང་ལ་བཞི་སྟེ། དང་པོ་གནས་ལུགས་ཀྱི་ངང་དུ་སྐྱབས་སུ་འགྲོ་བ་ནི འོ་རིགས་
ཀྱི་བུ་ཁྱོད་ཉོན་ཅིག །འདི་ལྟ་རྟོགས་འཁྲུལ་གྱི་རྩ་བ་རང་གི་སེམས་ཉིད་ཡིན་ལ།
སེམས་ཉིད་བསྒོམ་པས་མྱུར་དུ་འཁོར་བ་ལས་གྲོལ་བ་སྟེ། རང་གི་སེམས་ཉིད་ཀུན་
ཏུ་བཟང་པོའི་དགོངས་པ་དངོས་ཡིན་པས། སེམས་ཉིད་དེ་ཁོ་ན་ཉིད་ཀྱི་དོན་ལ་
སྐྱབས་སུ་མཆིའོ། །སེམས་ཉིད་ཡིད་བཞིན་ནོར་བུ་འདི་ལྟོགས་པ་མངོན་དུ་མ་གྱུར་
བར་དུ་བསྒོམ་ནས་ཉམས་སུ་ལེན་པར་བྱའོ་སྙམ་པའི་ངོས་ནས། ༈ ངོ་བོ་རང་
བཞིན་ཐུགས་རྗེ་ཀུན་ཁྱབ་གསུམ།། སྤང་བླང་བསལ་བཞག་བྲལ་བར་སྐྱབས་སུ་
མཆིའོ།། ཞེས་ལན་མང་དུ་བརྗོད་དོ། །དེའང་དོན་དམ་པའི་སྐྱབས་འགྲོ་ཡང་ལྡོག་ཆ་ནས་
དབྱེ་ན། མཐར་ཐུག་འཐོབ་བྱའི་འབྲས་བུ་རང་སེམས་ལས་གཞན་
གཞན་ན་མེད་པར་
ཐག་ཆོད་པ་སངས་རྒྱས། དེ་ལ་རྩལ་སྦྱོང་ཞིང་གོམས་པ་བོན། རང་གྲོལ་རང་གིས་
བསྐྱེད་པ་སེམས་དཔའ་སྟེ། དཀོན་ཅོག་གསུམ་རང་ངོ་ན་བཞུགས་པས་གཞན་
194



ནམ་མཁའ་མཛོད་ཀྱི་སྒྲུབ་སྐོར།
དུ་མ་བཙལ་ཅིག །ཅེས་བཤད་དོ། གཉིས་པ་ཡེ་གྲོལ་ཆེན་པོའི་སེམས་བསྐྱེད་པ་ནི འོ་བུ་ཁྱོད་ཉོན་ཅིག།
དེ་ལྟ་བུའི་སེམས་ཉིད་ཀུན་ཏུ་བཟང་པོའི་དགོངས་པ་ནི། སེམས་ཅན་ཐམས་ཅད་
ལ་ཆེ་ཆུང་བཟང་ངན་མེད་པར་དཔེར་ན་ཏིལ་ལ་མར་ཁུས་ཁྱབ་པ་བཞིན་དུ་གནས་
པས་ན། སེམས་ཀྱིས་བསྡུས་སོ་ཅོག་གི་སེམས་ཅན་ཐམས་ཅད་ཀུན་ཏུ་བཟང་པོ་
དངོས་ཡིན་ལ། ངོ་བོ་ཡེ་གྲོལ་ཆེན་པོར་གནས་པས་སྣང་སྲིད་ཐམས་ཅད་ཀུན་ཏུ་
བཟང་པོའི་ཞིང་ཁམས་སུ་ཤེས་པའི་ངོས་ནས། ༈ ཁམས་ཀྱི་དྲི་མ་གློ་བུར་ཆ་ཐམས་
ཅད།། རང་དག་ཆེན་པོར་འགྲོ་ཀུན་ཀུན་བཟང་ཤར།། ལན་མང་དུ་བརྗོད་དོ། གསུམ་པ་
གཞི་རྩ་མེད་པའི་ངང་དུ་སྡིག་པ་བཤགས་པ་ནི། འོ་བུ་ཁྱོད་ཉོན་ཅིག །ངོ་བོ་ཉིད་དུ་ནི་སྡིག་པ་
དང་ལྟུང་བ་དང་སྒྲིབ་པ་ལ་སོགས་པ་ལའང་དངོས་པོ་དང་མཚན་མ་མེད་པས་ན།
ཐམས་ཅད་རང་གི་སེམས་ཉིད་ཀློང་དུ་དཔེར་ན་འཁྱགས་པ་མཚོ་དཀྱིལ་དུ་ཞིག་
པ་བཞིན་དུ་རང་ཤར་རང་གྲོལ་དུ་འགྲོ་བ་སྟེ། དེ་དག་གང་ཡང་སེམས་ཉིད་ཀྱི་
རོལ་པར་ཤེས་པའི་ངོས་ནས། ༈ སྡིག་ལྟུང་ཕྲ་རགས་ཉེས་ཚོགས་མ་ལུས་ཀུན།
ནས་གཞི་རྩ་མེད་པའི་ངང་དུ་བཤགས། ལན་མང་དུ་བརྗོད་དོ།། བཞི་པ་སྣང་སྲིད་གཞིར་བཞེངས་
སུ་མཎྜལ་འབུལ་བ་ནི། འོ་བུ་ཁྱོད་ཉོན་ཅིག །འདི་ལྟར་སྣང་སྲིད་ཀྱི་བོན་འདི་དག་གང་
ལའང་ངོ་བོའི་ཆ་ནས་བདེན་པར་གྲུབ་པ་ཅུང་ཟད་ཀྱང་མེད་ལ། ངོ་བོ་ཉིད་བདེན་
པར་མ་གྲུབ་བཞིན་དུ་གཞིའི་རྩལ་གྱི་རོལ་པར་ཤར་བས་ན། སྣང་སྲིད་གཞིར་
བཞེངས་ཀྱི་མཆོད་པ་ཞེས་བྱ་སྟེ། རང་སྣང་བདེ་བ་ཆེན་པོའི་ཞིང་ཁམས་སུ་ཀུན་
ཏུ་བཟང་པོའི་མཆོད་སྤྲིན་ནམ་མཁའི་མཐའ་དང་མཉམ་པར། བྱས་པ་མ་ཡིན་
པས་ཉམས་པ་མེད་ལ། མ་བྱས་པས་འགག་པའང་མེད་དེ། རྒྱུན་ཆད་མེད་པས་
དུས་གསུམ་མེད་པ་དུས་རྟག་པར་རྒྱུན་གྱི་མཆོད་སྤྲིན་དུ་ཤེས་པའི་ངོས་ནས།
༈ སྣང་སྲིད་བོན་རྣམས་ཀུན་བཟང་མཆོད་པའི་སྤྲིན།། རང་ཤར་རང་གྲོལ་གཞི་མེད་
མེད་
195



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀློང་དུ་འབུལ།། ལན་མང་དུ་བརྗོད་དོ།། གསུམ་པ་དབང་བསྐུར་བ་ལ་གསུམ་སྟེ། སྔོན་འགྲོ་འཇུག་པ།
དངོས་གཞི་དབང་བསྐུར་བ། རྗེས་གཟེངས་བསྟོད་པའོ། །དང་པོ་འཇུག་པ་ལ་གཉིས་ཏེ། ཐུན་མོང་དང་། ཐུན་
མོང་མ་ཡིན་པའི་འཇུག་པའོ། །དང་པོ་ལ་གཉིས་ཏེ། བློ་བཅོས་པའི་བོན་བཤད་པ་དང་། སྡོམ་པ་བཟུང་བའོ།།
དང་པོ་ནི། གསེར་ཐུར་སྤྲོས་མེད་དབང་གི་ཆོ་ག་ལས། འོ་བུ་ཁྱོད་ཉོན་ཅིག །རྙེད་པར་དཀའ་
བའི་དལ་འབྱོར་རིན་ཆེན་ནི་རྙེད། སྐྱེ་བར་དཀའ་བ་ལྷོ་འཛམ་བུའི་གླིང་དུ་ནི་
སྐྱེས། མཇལ་དཀའ་བ་བླ་མ་དགེ་བའི་བཤེས་གཉེན་དང་ནི་མཇལ། འཕྲད་པར་
དཀའ་བ་སངས་རྒྱས་ཀྱི་བསྟན་པ་དང་ནི་འཕྲད། ཐོས་པར་དཀའ་བ་གཡུང་དྲུང་
གི་བོན་རིན་པོ་ཆེ་ནི་ཐོས། ཟིན་པར་དཀའ་བ་ཐར་པའི་ལམ་སྣེ་ལ་ནི་ད་རེས་ཟིན།
ད་རེས་མ་འབད་ན་འཁོར་བའི་རྒྱ་མཚོ་ནི་གཏིང་ཟབ། རིགས་དྲུག་གི་རྦ་རླབ་ནི་
ཤུགས་དྲག །སྐྱེ་ཤིའི་དྲྭ་བ་ནི་བཅད་དཀའ། འཁོར་བའི་སྡུག་བསྔལ་ལ་སྲན་
ཐབས་མི་རྙེད། ངན་སོང་དུ་ལྷུང་རྟིང་ལ་ཐར་པའི་དུས་མེད་དེ། ཕ་བོང་མཚོའི་
གཏིང་དུ་སོང་བ་དང་འདྲ། གཟིངས་ཐག་ཆད་པའི་ཚོང་པ་དང་འདྲ། འདབ་
ཆགས་སྙི་ལ་ཟིན་པ་དང་འདྲ། འཇིགས་བཅས་ཀྱི་ལམ་ཁར་སྐྱེལ་མ་བོར་བ་དང་
འདྲ། དེ་བས་ན་ད་རེས་འཁོར་བ་ལས་ཐར་པ་བྱ་དགོས། ཐར་པ་ནི་ཞི་བ་བདེ་བ་
འཇིགས་པ་མེད་པ་མཆོག་ཏུ་བདེའོ། །ཞེས་བཤད་དོ།། ཞེས་གསུངས་སོ།། གཉིས་པ་ལ་ལྔ་སྟེ། དང་
པོ་གསོལ་བ་བཏབ་པ་ནི། གཡུང་དྲུང་སློབ་དཔོན་ཆེན་པོ་ཉིད།། འགྲོ་བ་ཀུན་གྱི་སྐྱབས་
གཅིག་པུ།། ཁྱེད་ལ་བདག་ཅག་སྐྱབས་སུ་མཆི།། ཐར་པའི་ལམ་ལ་བཀོད་དུ་གསོལ།།
སྨིན་གྲོལ་ཆེན་པོ་མཛད་དུ་གསོལ།། དབང་བཞི་མཐར་ཕྱིན་བསྐུར་དུ་གསོལ།།
ཞེས་ཞུས་ལ། ལན་དུ་བླ་མས། སྐལ་ལྡན་རིགས་ཀྱི་བུ་ཁྱོད་ནི། རྫོགས་པ་ཆེན་པོའི་སྒོར་
ཞུགས་ནས།། དབང་བཞི་མཐར་ཕྱིན་ཞུ་བ་ལ།། དམ་ཚིག་སྡོམ་པ་བསྲུང་ནུས་
སམ།། འཁོར་བ་བློ་ཡིས་གཏོང་ནུས་སམ། ཐར་པ་དང་དུ་ལེན་ནུས་སམ། སྙིང་
96



ནམ་མཁའ་མཛོད་ཀྱི་སྒྲུབ་སྐོར།
ནས་དད་པ་ཡོད་གྱུར་ན།། རྫོགས་ཆེན་གདམས་ངག་ངས་བསྟན་བགྱི།། ཞེས་བཤད་
དོ།། གཉིས་པ་སྡོམ་བཟུང་ནི། སློབ་བུས་ཞུ་བ། ཨེ་མ་བླ་མ་འགྲོ་བའི་མགོན།། ཉིད་ཀྱིས་བཀའ་
སྩལ་ཅི་བཞིན་དུ།། དམ་ཚིག་སྡོམ་པ་བསྲུང་བར་བགྱི།། བདག་ཅག་ཐུགས་རྗེས་
བཟུང་དུ་གསོལ། ཅེས་ཞུ་བ་ཕུལ་ལ། ལན་དུ་བླ་མས། འོ་དམ་ཚིག་ནི་ཤིན་ཏུ་གལ་ཆེ་བ་ཡིན་
ཏེ། རྒྱུད་ལས། དབང་གི་རྩ་བ་དམ་ཚིག་ཡིན།། ཉིས་བརྒྱ་ལྔ་བཅུ་འདི་ལ་ཆིབས།།
ཞེས་དང་
། དམ་ཚིག་རྩིག་པ་འདྲ་བ་འདི་མེད་ན།། དབང་རི་མོ་བཀྲ་བ་མི་ཆགས།།
དབང་རི་མོ་བཀྲ་བ་མ་ཆགས་ན།། ཏིང་འཛིན་མིག་འདྲ་བས་མི་མཐོང་། ཞེས་དང་
།
གཡུང་དྲུང་གསང་བའི་དབང་རྒྱུད་ལས། གཞི་དམ་ཚིག་གིས་བཟུང་། རིམ་པ་
དབང་གིས་བགྲོད།། ཐག་ལྟ་བས་བཅོད་། ལ་སྤྱོད་པས་དོར།། ཉམས་སུ་ཏིང་ངེ་
འཛིན་གྱིས་ལེན།། ཞེས་གསུངས་པས་ན། སྡོམ་བཟུང་གི་ཆོ་ག་འདིའི་རྗེས་ཟློས་
མཛོད་ཅིག །ཅེས་བརྗོད་ལ། བླ་མ་རྒྱལ་བ་སྲས་དང་བཅས།། དེང་འདིར་བདག་ལ་
དགོངས་སུ་གསོལ། བདག་ནི་དུས་འདི་ནས་བཟུང་ཏེ།། བྱང་ཆུབ་སྙིང་པོ་མཆིས་
ཀྱི་བར།། བྱང་ཆུབ་མཆོག་ལ་བརྩོན་པར་བགྱི།། ནོར་བུ་རྙེད་པ་ལམ་མི་དོར།། དྲི་
ཟའི་གྲོང་ལ་རྟག་མི་འཛིན།། དམྱལ་བའི་འདམ་དུ་གནས་མི་བགྱི།། བཙན་དུག་
ཟས་སུ་ཟ་མི་བྱའོ། །རྒྱ་མཚོའི་འགྲམ་དུ་སྐོམ་མི་གདུང་།། ག་བུར་ཚ་རུ་ན་བ་མིན།།
ལོ་ཏོག་གསེབ་ཏུ་ལྟོགས་མི་ཉལ། རིན་ཆེན་གླིང་དུ་སྐལ་མི་ཆད།། དམ་ཚིག་ཀུན་
གྱི་གཞི་མའོ། །གཞན་ཡང་དམ་ཚིག་སྡོམ་པ་ནི། བླ་མས་བཀའ་སྩལ་ཅི་བཞིན་དུ།།
བདག་གིས་མ་ལུས་བསྲུང་བར་བགྱིའོ།། ཞེས་བརྗོད་དོ། །གསུམ་པ་མནའ་ཆུ་བླུད་པ་ནི། ཧཱུྃ
འདི་ནི་དམ་ཚིག་སྲོག་གི་ཆུ།། སྐལ་ལྡན་ཁྱོད་ལ་སྦྱིན་པར་བགྱི།། དམ་ཚིག་བསྲུང་
ན་དངོས་གྲུབ་ཐོབ། དམ་ལ་འགལ་ན་འབྲས་བུ་ཚིག །སྐྱེ་བ་ལྔ་བརྒྱ་ངན་སོང་
ལྟུང་།། དེ་བས་དམ་ལ་མ་འདའ་བར།། བླ་མེད་རྫོགས་པ་ཆེན་པོའི་དོན།། སྲོག་གི་
97



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕྱིར་ཡང་མི་གཏོང་ཞིང་། རྟག་ཏུ་ཡིད་ལ་བསྒོམ་པར་གྱིས། ཚེ་གཅིག་སངས་རྒྱས་
ཐོབ་པར་འགྱུར། སྙིང་ལ་བཞག་པས་ཐུབ་པར་གྱིས། ས་མ་ཡ་ཧཱུྃ་འདུ།། ཞེས་བརྗོད་དོ།
བཞི་པ་དམ་ཚིག་ཁས་བླང་པ་ནི། ཨེ་མ་བླ་མ་འགྲོ་བའི་མགོན།། ཉིད་ཀྱི་བཀའ་སྩལ་དེ་
བཞིན་དུ།། འདའ་བར་མི་བྱེད་བསྲུང་བར་བགྱི།། བྱང་ཆུབ་སྙིང་པོ་མ་ཐོབ་བར།།
བླ་མའི་ཐུགས་རྗེས་བཟུང་དུ་གསོལ། ཞེས་ལན་གསུམ་བརྗོད་དོ། །ལྔ་པ་དམ་ཚིག་བསྒྲགས་ཏེ་གསང་
བ་གདམས་པ་ནི། འོ་སྐལ་བ་ལྡན་པ་ཁྱོད་ཀྱིས་དམ་ཚིག་ཅི་ལྟ་བ་བཞིན་དུ་སྲུང་བ་ཁས་
བླངས་ནས། དེ་ཉིད་བསྲུང་བ་ལ་དྲན་པ་དང་ཤེས་བཞིན་དང་བག་ཡོད་གསུམ་
གྱིས་རྟག་ཏུ་རང་སེམས་སྲུང་དགོས། དེ་ལ་དམ་ཚིག་གི་རྣམ་གྲངས་སེམས་ལ་
ངེས་དགོས་པ་ལ། འདིར་དམ་ཚིག་གི་གཞི་མ་ཙམ་ཞིག་བཤད་པ་ལ། རྫོགས་
ཆེན་ཡང་རྩེ་ཀློང་ཆེན་ལས། ནོར་བུ་རྙེད་ནས་ལམ་མི་དོར།། ཞེས་པ་ནི། མི་ལུས་དོན་
མེད་དུ་མི་བཏང་པའོ། །དེ་བཞིན་དུ། དྲི་ཟའི་གྲོང་ལ་རྟག་མི་འཛིན།། འཇིག་
རྟེན་ལ་རྟག་པར་མི་འཛིན་པ། དམྱལ་བའི་འདམ་དུ་གནས་མི་བགྱི། འཁོར་བ་ལ་
བདེ་བ་མི་འཛིན་པ།། བཙན་དུག་ཟས་སུ་ཟ་མི་བྱའོ། །སྡིག་པ་དང་ཉོན་མོངས་པ་
མི་བསག་པ།། རྒྱ་མཚོའི་འགྲམ་དུ་སྐོམ་མི་གདུངས། བཀའ་ལུང་ངོམས་མེད་དུ་ཞུ་
བ། ག་བུར་ཚ་རུ་ན་བ་མིན། བླ་མའི་མན་ངག་གཙོ་བོར་བཟུང་བ། ལོ་ཏོག་གསེབ་
ཏུ་རྟོགས་མི་ཉལ། རྒྱུན་དུ་དགེ་སྤྱོད་ལ་བརྩོན་པ། རིན་ཆེན་གླིང་དུ་སྐལ་མི་བཅད།
བསྟན་པ་དང་མཇལ་བ་དོན་མེད་མི་བྱ་བའོ། །དེ་ནི་གཞིའི་དམ་ཚིག་ཡིན་ཏེ།
སྤྱིར་ནི་གསང་སྔགས་རྫོགས་ཆེན་གྱི་དམ་ཚིག་ཀུན་བསྲུང་དགོས་པས། དམ་ཚིག་
དང་སྡོམ་པ་རྣམས་ལས་འདི་ནི་བཟུང་ངོ་། །འདི་ནི་མི་བཟུང་ངོ་སྙམ་པའི་ཕྱོགས་
རིས་སུ་གཅོད་ན་དབང་མི་ཐོབ་པར་བཤད་པས། དམ་ཚིག་དང་སྡོམ་པ་མཐའ་
དག་བཟུང་ངོ་སྙམ་པའི་དམ་བཅའ་འདོར་བ་མི་བྱའོ།།ཞེས་བཤད་ལ། གསང་བ་གདམས་པ་
198



ནམ་མཁའ་མཛོད་ཀྱི་སྒྲུབ་སྐོར།
ནི། ཀྱེ་སྐལ་ལྡན་རིགས་ཀྱི་བུ་ཁྱོད་ཉོན།། དོ་ནུབ་ཕན་ཆད་ཁྱོད་ཀྱིས་ནི།། རྫོགས་
ཆེན་དབང་དང་དམ་ཚིག་དང་།། མན་ངག་ཟབ་མོ་བསྟན་པ་དག །གཞན་ལ་
བཤད་པ་མ་བྱེད་ཅིག །འདི་ལ་སྐྱོན་ཡོད་མ་ཡིན་ཀྱང་། གསང་ཞིང་སྤྱོད་ན་དངོས་
གྲུབ་མྱུར།། དེའི་ཕྱིར་གསང་དམ་ཐུབ་པར་གྱིས།། ཞེས་གདམས་སོ། །གཉིས་པ་ཐུན་མིན་གྱི་
འཇུག་པ་ལ་ཕྱི་ནང་གསང་བ་ཡང་གསང་བཞི་ལས། དང་པོ་ཕྱི་དབང་པོའི་སྒོ་བསལ་བ་ལ། སློབ་མས་ཞུ་བ་ནི། ཀྱེ།
གཡུང་དྲུང་སློབ་དཔོན་གསང་བའི་མཛོད།། བདག་ཅག་ལས་དང་སྐལ་བ་ལྡན།།
རྫོགས་ཆེན་བོན་སྒོ་འཇུག་སྤྲོ་བས། དབང་པོའི་སྒོ་ཉིད་བསལ་དུ་གསོལ། ཞེས་ཞུས་ལ།
བླམས།། ཧོ། སྐལ་ལྡན་ལས་ཀྱི་བུ་ཁྱོད་ཉིད།། སྨིན་པར་བྱ་བའི་ལམ་ལ་གནས།། དེ་
སྔར་འཁོར་བའི་གནས་སུ་ལྷུང་།། མཐོང་བ་མིག་གི་དབང་པོ་འཐིབས།། ཐོས་
བྱེད་སྒྲ་དབང་བག་ལ་ཞ། མི་གཙང་རྫས་ཀྱི་དྲི་ངས་མྱོས།། བག་ཆགས་ཟས་ཀྱི་
དང་ཀ་འགགས།། གདོས་པའི་ལུས་ཀྱི་རྒྱ་ལ་འཐོག །མ་རིག་རྨོངས་པའི་བློ་གྲོས་
ཞན། དེ་རིང་ཐབས་མཁས་སློབ་དཔོན་ངས། བརྡ་ཐབས་རྟེན་འབྲེལ་ལ་བརྟེན་
ནས།། དབང་པོའི་ནང་གི་གསང་སྒོ་དབྱེ། མིག་སྒོར་མར་མེ་བསྟན་ལ། མིག་གི་དབང་པོ་
གནས་དག་ཕྱིར།། ཡེ་ཤེས་སྒྲོན་མེ་སྤྱན་ལ་གཏད།། འོད་གསལ་མཐོང་སྒོར་གསལ་
གྱུར་ནས།། ཡེ་ཤེས་སྣང་བ་རྫོགས་པར་ཤོག །རྣ་བར་དུང་སྒྲ་བཏང་ལ། རྣ་བའི་དབང་
པོ་གནས་དག་ཕྱིར། ཨུན་ཆེན་སྒྲ་དབྱངས་སྙན་ལ་གཏད་། བོན་སྒོ་བརྒྱད་ཁྲི་ཐོས་
གྱུར་ནས། ཚངས་དབྱངས་དྲུག་ཅུ་ཐོབ་པར་ཤོག །སྣ་སྒོར་སྤོས་དྲི་བཏང་ལ སྣ་ཡི་དབང་
པོ་གནས་དག་ཕྱིར།། ངད་ལྡན་དྲི་སྤོས་ཤངས་ལ་གཏད།། ཡེ་ཤེས་རྒྱུན་མེད་ལྡན་
གྱུར་ནས།། ཡོན་ཏན་དྲི་རྒྱུན་ཐོབ་པར་ཤོག །ཞལ་ཟས་ལྕེ་ཐོག་ཏུ་སྦྱིན་ལ ལྕེ་ཡི་དབང་པོ་
གནས་དག་ཕྱིར།། ཞལ་ཟས་བདུད་རྩི་ལྗགས་ལ་གཏད།། ངག་གི་དབང་པོ་རྣམ་
གྲོལ་བས། བཀའ་བཙན་འགྲོ་དོན་ནུས་པར་ཤོག །དར་དཀར་ལུས་ལབཞག་ལ། ལུས་ཀྱི་
199



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དབང་པོ་གནས་དག་ཕྱིར། དར་དཀར་དྲི་མེད་སྐུ་ལ་གཏད། གདོས་པའི་ལུས་ཀྱི་
རྒྱ་གྲོལ་ནས། གཡུང་དྲུང་སྐུ་རུ་གྲུབ་པར་ཤོག །གླེགས་བམ་སྙིང་གར་བཞག་ལ། ཡིད་ཀྱི་
དབང་པོ་གནས་དག་ཕྱིར།། གུ་གེ་གླེགས་བམ་སེམས་ལ་གཏད། ཤེས་རབ་རིག་
པའི་ཚད་སླེབས་ནས། ཅི་ལྟ་ཅི་སྙེད་ཐོབ་པར་ཤོག །ཨ་པར་ཤག་ཤག་ས་ལེ་སྭཱཧཱ།
གཉིས་པ་བརྡ་ཐབས་ཀྱིས་ནང་རང་རིག་གི་སྒོ་དབྱེ་བ་ནི། མར་མེ་སྤར། སློབ་མས་རིག་པའི་ངང་སྐྱོང་ལ། བླ་མས་
ཊསིལ་
དཀྲོལལ་དབྱངས་སྙན་པོ། ཨེ་མ་ཧོ། སྟོང་ཆེན་མཐའ་བྲལ་དཀྱིལ་འཁོར་དུ།། མཚན་
བྲལ་རང་བྱུང་ལྷ་ཚོགས་གསལ།། སྨོན་མེད་བདག་ཞལ་བདག་མཐོང་ཕྱིར།། རིག་
པའི་ལྷ་མོ་འོད་གསལ་མས།། གྲོལ་བ་བཞི་ལྡན་སྒོ་ཕྱེས་ཏེ།། གྲོལ་འཁྲུལ་ལས་འདས་
དྲི་བྲལ་གྱི།། བདག་མེད་ཀུན་བཟང་ཞལ་མཐོང་ནས། འཁོར་འདས་གཉིས་མེད་
མཉམ་པར་ཤོག །སད་དོ་ཧ་ར་སལ་སལ་ཨ། གསུམ་པ་གསང་བ་སྐུ་གསུམ་གྱི་ཡེ་ཤེས་དབབ་
པ་ནི། སློབ་མས་ངོ་བོ་སྐྱོང་། དྲི་བཟང་པོ་བདུག །རོལ་མོའི་སྒྲ་དང་བཅས་ཏེ། ཨེ་མ་ཧོ། དམིགས་མེད་
སྤྲོས་བྲལ་ཞིང་ཁམས་ནས། བོན་སྐུ་ཀུན་ཏུ་བཟང་པོ་ཡང་། འདིར་གཤེགས་དབང་
བསྐུར་ཡེ་ཤེས་ཕོབ།། སྐལ་ལྡན་བྱིན་གྱིས་བརླབ་ཏུ་གསོལ། འོད་གསལ་རྫོགས་
པའི་ཞིང་ཁམས་ནས།། ལོངས་སྐུ་གཤེན་ལྷ་འོད་དཀར་ཡང་། འདིར་གཤེགས་
དབང་བསྐུར་ཡེ་ཤེས་ཕོབ། སྐལ་ལྡན་བྱིན་གྱིས་བརླབ་ཏུ་གསོལ།། ཤེལ་བྲག་
གསང་བའི་གནས་མཆོག་ནས། སྤྲུལ་སྐུ་འཆི་མེད་གཙུག་ཕུད་ཀྱང་། འདིར་
གཤེགས་དབང་བསྐུར་ཡེ་ཤེས་ཕོབ། སྐལ་ལྡན་བྱིན་གྱིས་བརླབ་ཏུ་གསོལ། ཅེས་
བརྗོད་དོ། བཞི་པ་ཡང་གསང་རིག་པའི་མེ་ཏོག་དོར་བ་ནི། སློབ་མས་ཞུ་བ་ནི། གཡུང་དྲུང་སློབ་དཔོན་
གསང་བའི་མཛོད། བདག་ནི་སྐལ་ལྡན་རིགས་མཆོག་བུ།། བླ་མེད་རྫོགས་ཆེན་དབང་
གི་སྒོར།། སྙིང་ནས་འཇུག་པར་སྤྲོ་ལགས་པས། བླ་མའི་ཐུགས་རྗེས་བཟུང་དུ་
གསོལ།། ཀུན་བཟང་བདག་ཞལ་བསྟན་དུ་གསོལ།། སེམས་ཀྱི་དེ་ཉིད་བསྟན་དུ་
200



ནམ་མཁའ་མཛོད་ཀྱི་སྒྲུབ་སྐོར།
གསོལ།། དིང་ནས་སེམས་ཉིད་བསྒོམ་པར་བགྱིའོ།། ཞེས་ཞུས་པའི་ལན་དུ། བླ་མས། ཨེ་
མ་སྐལ་ལྡན་སྙིང་གི་བུ། གཡུང་དྲུང་བོན་གྱི་སྒོར་ཞུགས་ནས།། ཚེ་གཅིག་སངས་
རྒྱས་བསྒྲུབ་པ་ལ།། ཐེག་མཆོག་འདི་ཉིད་ཤིན་ཏུ་བསྔགས།། བུ་ཁྱོད་སྤྲོས་པ་ཀུན་
སོལ་ལ། དམིགས་མེད་བློ་འདས་ཀློང་དུ་ཞོག །སེམས་ཀྱི་དེ་ཉིད་རྟོགས་པར་
འགྱུར།། ཞེས་བཤད་ལ། སློབ་མས་སྟོད་གཡོགས་ཕུད་ལ། ཐལ་མོ་སྙིང་གར་སྦྱར་ནས་བླ་མའི་ཐུགས་ཀར་ཨཱ༔
དཀར་པོ་ལ་དམིགས་པ་རྩེ་གཅིག་ཏུ་གཏད། བླ་མས་ངག་ཏུ་ཨཱ༔ བརྗོད་ཅིང་སྡིགས་མཛུབ་སློབ་མའི་སྙིང་གར་
གཏད་དེ། སློབ་མ་དང་ཐུགས་ཡིད་དབྱེར་མེད་དུ་བསམ་ལ་དམིགས་པས་གཟིར་བ་ནི་བསྲེ་བ་ཐུན་མོང་མ་ཡིན་
པའོ། །གཉིས་པ་དབང་བསྐུར་བ་ལ་ཕྱི་ནང་གསང་བ་མཐར་ཐུག་བཞི་སྟེ། ཕྱི་སྔགས་དབང་། ང་ཡིག་དབང་
གསང་བ་རྩ་འཚིར་བ། མཐར་ཐུག་ངོ་སྤྲོད་པའི་དབང་བསྐུར་བའོ། །དང་པོ་ཕྱི་གསལ་བ་དགུ་འཛབ་ཀྱི་དབང་
བསྐུར་བ་ནི། དཔོན་སློབ་ཀུན་གྱིས། ཨ་ཨཾ ༔ ཧཱུྃ། ཨཱ་ཨ་དཀར་ས་ལེ་འོད་ཨ་ཡང་ༀ་འདུ།
བརྒྱ་རྩ་བརྒྱད་བགྲང་ལ། དབང་བསྐུར་བ་ནི། ༀ རང་བྱུང་སྐྱེ་མེད་ཀ་དག་ཀློང་། མི་གཡོ་རང་
ཤར་རིག་པའི་འཛབ། འབྲུ་གསུམ་སྐུ་གསུམ་བདེ་བ་ཆེ། ཨཱ་རིང་ཨ་ཐུང་སྐྱེ་འགག་
མེད།། འབྲུ་བརྒྱད་ཡེ་གཤེན་ཡབ་ཡུམ་བརྒྱད། ཀུན་བཟང་ཐུགས་ཀྱི་སྙིང་པོ་འདིས།
སྐལ་ལྡན་ཁྱོད་ལ་དབང་བསྐུར་བས།། རྟག་ཆད་གཉིས་འཛིན་རང་གྲོལ་ནས།།
ཚོགས་བརྒྱུད་འཁྲུལ་སྣང་དག་པར་ཤོག ། ཨ ༔ ཨོཾ་ཧཱུྃ་ཨཱ་ཨ་དཀར་ས་ལེ་འོད་ཨ་
ཡང་ཨཱི་འདུ་མུ་ཡེ་ཧ་ར་ཉི་རི་བྷ་ར་ཏྲི་འདུ། ཞེས་བསྐུར་རོ།། གཉིས་པ་ནང་ཡི་གེའི་དབང་བསྐུར་
བ་ནི། སློབ་མའི་སྙིང་ནང་དུ་ཨ༔ དང་། མཚེར་རྩ་གློ་རྩ་མཆིན་རྩ་མཁལ་རྩབཞི་ལ་་བཞི་དང་། ཚིགས་པ་ལྔ་པ་
དང་། གསང་རྩར་ཨུན་དང་། གཡས་དཀར་དང་། གཡོན་དམར་དང་བཞི་ལ་ཧཱུྃ༔ བཞི་དང་། ལུས་ཀྱི་རྩ་གནས་
ཐམས་ཅད་ན། པ་ཕྲ་བྦ་སྨྲ། རྔ་ལྤ་ཤུ་སྶ། ཀྐ་ཁཱ་ག་ང་། ཙྩ་ཙྪ་ཛྫ་ལླ།། སྩ་ཎཱ་ཛྫ་ལྷ།། རྟ་
ཧྥ་ཇི་སྣ། ལྷ་ཟླ་ཝཱ་།། བྷི་ཧཱུྃཧེ་དྷོ་ གྷ། ༄༅།། ཅིག སྟེ་ཡིག་འབྲུ་བཞི་བཅུ་རྩ་ལྔ་རྣམས་འོད་
ཀྱི་རང་བཞིན་དུ་ཤེལ་བུམ་དུ་མར་མེ་བལྟམས་པ་བཞིན་དུ་རང་གསལ་དུ་རང་སྒྲ་འུར་འུར་སྒྲོགས་པར་བསམ་ཞིང་
201



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ངག་ཏུ ཨ་ཨཱ། ཨི་ཨཱི། ཨུ་ཨཱུ། རི་རཱི། ལི་ལཱི། ཨེ་ཨཻ། ཨོ་ཨཽ། ཨཾ་ཨ༔ ཞེས་རིང་ཐུང་རན་
པར་ལན་གསུམ་དུ་བཟླ། དེ་ནས། ཀ་ཁ་ག་གྷ་ང་། ཙ་ཚ་ཛ་ཛྷ་ཉ། ཊ་ཐ་ཌ་ཌྷ་ཎ། ཏ་ཐ་ད་
དྷ་ན། པ་ཕ་བ་བྷ་མ། ཡ་ར་ལ་ཝ། ཤ་ཥ་ས་ཧ་ཀྵ ཞེས་ལན་གསུམ་བཟླས་། ཡིག་འབྲུ་
རྣམས་འོད་དུ་ཞུ་ནས་རྩ་གནས་རྣམས་སུ་ཨཱ༔ ལས་ཀུན་ཁྱབ། ་བཞི་ལས་རང་
བྱུང་དགེ་ལྷ་དངོས་མེད་དོན་གྲུབ་བཞི། ཧཱུྃ	བཞི་ལས་འབྱུང་བའི་ལྷ་མོ་བཞི་ལ་
སོགས་པའི་ཞི་ལྷ་བཞི་བཅུ་རྩ་ལྔས་ཁྲིག་གེར་གང་བར་བསམ་མོ། འཇམ་རླུང་ཁུག་པ་
གསུམ་བཟུང་། གཞན་ཡིག་འབྲུ་དབུ་ཤད་བཅས་སོ་དྲུག་ལས་སེམས་དཔའ་ཡབ་བརྒྱད་སེམས་མ་ཡུམ་བརྒྱད་དྲི་
མེད་ལྷ་ལྔ་མེ་ཏོག་མ་བཞི་འདུལ་བ་ཐུབ་དྲུག་དུས་བཞི་ལྷ་མོ་བཞི། མཆན། དེ་ནས་ལྷ་རྣམས་འོད་དུ་ཞུ་
ནས་ཐིག་ལེ་དཀར་དམར་གྱིས་ཁྲིག་གིས་གང་བར་བསམ་ལ། ཡང་རླུང་ཁུག་པ་གསུམ་
བཟུང་། དེ་ནས་ཐིག་ལེ་རྣམས་རྩ་གནས་རྣམས་སུ་ཐིམ་པར་བསམ་ལ། མི་དམིགས་
པར་བཞག་ལ། རླུང་ཁུག་པ་གསུམ་བཟུང་ལ། འཁྲུལ་རྟོག་བཞི་བཅུ་རྩ་ལྔ་དེ་ཡེ་
ཤེས་བཞི་བཅུ་རྩ་ལྔར་གནས་གྱུར་པར་བསམ་མོ།། གསུམ་པ་གསང་བ་རྩ་འཚིར་བའི་དབང་
ནི། སློབ་བུའི་མཐེ་བོང་གཉིས་ཀྱིས་མགྲིན་པའི་རྩ་གཡས་གཡོན་གཏེམས། མཛུབ་མོ་གཉིས་ཀྱིས་རྣ་བ་གཡས་
གཡོན་གྱི་སྒོ་མནན་པས་རྣ་བ་ནས་འུར་སྒྲ་འབྱུང་། སྲིན་མཛུབ་གཉིས་ཀྱིས་མིག་གཡས་གཡོན་གྱི་མིག་ལྤགས་ཀྱི་
སྟེང་ནས་མནན་པས་ཐིག་ལེ་དང་འོད་ཟེར་འབྱུང་། དེ་ནས་རླུང་ཁུག་པ་གསུམ་མམ་ལྔ་བཟུང་ལ། བླ་མས། འོ།
སྐལ་ལྡན་རིགས་ཀྱི་བུ། ད་ལྟར་མིག་ལ་ཐིག་ལེ་དང་འོད་ཟེར་སྣ་ཚོགས་སུ་འཆར་
བ་འདི་ནི་རིག་པའི་རང་འོད་དང་རང་ཟེར་ཡིན་ནོ། །རྣ་བ་ནས་སྒྲ་མ་ངེས་པ་སྣ་
ཚོགས་སུ་གྲགས་པ་འདི་ནི་རིག་པའི་རང་སྒྲ་ཡིན་ནོ། །སྒྲ་འོད་ཟེར་གསུམ་རིག་
པའི་རང་རྩལ་དུ་ཤེས་ན། སྐུ་གསུམ་གྱི་ཞིང་ན་སངས་རྒྱས་ནས་སྐུ་གསུང་ཐུགས་
ཀྱི་རྩལ་རྫོགས་པར་འགྱུར་རོ། །མ་ཤེས་ན་ཁམས་གསུམ་གྱི་གནས་སུ་འཁྲུལ་ནས་
ལུས་ངག་ཡིད་གསུམ་གྱི་རྟེན་བྱེད་དོ། །རིགས་ཀྱི་བུ་ངོ་ཤེས་པར་གྱིས་ཤིག །ཅེས་
202



ནམ་མཁའ་མཛོད་ཀྱི་སྒྲུབ་སྐོར།
ཡང་མཐོ་
བཤད་དོ།། བཞི་པ་ཡང་གསང་མཐར་ཐུག་ངོ་སྤྲོད་པའི་དབང་ལ་གཉིས། གཞིའི་ངོ་སྤྲད་པ་དང་། དཔེ་དོན་
མཚོན་ནས་ངོ་སྤྲད་པའོ། །དང་པོ་ལ་གསུམ། གཞིའི་གནས་ལུགས། མ་རྟོགས་འཁྲུལ་ལུགས། འཁྲུལ་པའི་ཕུགས་
ཐག་གཅོད་པའོ།དང་པོ་གནས་ལུགས་ལ་གསུམ། བོན་ཉིད་ཀྱི་གནས་ལུགས། རིག་པའི་གནས་ལུགས། ཡེ་ཤེས་ཀྱི་
གནས་ལུགས། ངོ་སྤྲད་པའོ། །དང་པོ་ནི། སློབ་མའི་སྨིན་མཚམས་སུ་ཐིག་ལེ་དཀར་དམར་གཉིས་བརྩེགས་མར་
བྱུག་པ་ཉི་ཟླ་ཁ་སྦྱོར་དུ་གྱུར་པ་ལ་སེམས་ཉིད་སྤྲོ་བསྡུ་མེད་པར་གཏད་ལ་སྒོམ་དུ་བཅུག །བུམ་པ་སྤྱི་བོར་བཞག་པས་
བུམ་པའི་ནང་ནས་ཚིག་འདི་དག་རང་བྱུང་དུ་ལྷང་ལྷང་བྱུང་བར་བསམ་ལ། བླ་མས་རིག་པ་རྒྱ་བསྐྱེད་ལ་དབྱངས་
སྙན་པོས་བརྗོད་པ་ནི། ཨ༔ བོན་ཉིད་སྐྱེ་མེད་སྟོང་པ་ལ།། མཐོ་དམན་ཆེ་ཆུང་བཟང་
ངན་མེད།། རྩིས་གདབ་མེད་པར་ཀུན་ལ་ཁྱབ།། གྱི་ན་སོ་མ་རང་ལུགས་གནས།།
ཨ་ཨ་ཨཱ རིགས་ཀྱི་བུ་བོན་ཉིད་ཀྱི་གནས་ལུགས་ནི། སྟོང་པ་ཆེན་པོ་མཚན་མེད་སྨོན་མེད་དུ་གནས་པ་སྟེ། དེ་
ཐོ་དམན་མེད་པར་ཀུན་གྱི་གཞི། ཆེ་ཆུང་མེད་པར་
ར་ཡོངས་ལ་བརྡལ། བཟང་ངན་མེད་པར་མཉམ་པ་ཉིད།
རྩིས་གདབ་མེད་པར་ཀུན་ལ་ཁྱབ་པར་གནས་སོ། །དེ་ཡང་གང་གིས་ཀྱང་མ་བཅོས་མ་བསླད་པར་གྱི་ན་སོ་མ་རང་
ལུགས་སུ་གནས་པར་ངོ་ཤེས་པར་གྱིས་ཤིག །གཉིས་པ་རིག་པའི་གནས་ལུགས་ངོ་སྤྲད་པ་ནི། ཤེས་པ་མིག་ལམ་ནས་
ཕར་བར་སྣང་ལ་གཏད་མེད་དུ་ས་ལེར་ཞོག་ཅིག་བྱོས་ལ། བླ་མས། ཨ༔ རང་གི་ཤེས་རིག་ངོ་བོ་ནི་ས་
ལེ་སང་ངེ་རྒྱུ་རྐྱེན་བྲལ། གྲོལ་འཁྲུལ་ལས་འདས་བླང་དོར་ཟད། རང་བཞིན་
ལྷུན་གྲུབ་ཡེ་སངས་རྒྱས། ཨ་ཨ་ཨཱ རིགས་ཀྱི་བུ། རང་རིག་ནི་ཀུན་གཞིའི་ཀློང་
ན་མ་འགག་པར་ས་ལེར་གསལ་ཡང་རང་བཞིན་མེད་པར་སྟོང་སང་ངེ། རྒྱུ་
རྐྱེན་གྱིས་མ་བསྐྱེད། གྲོལ་བ་མ་བྱས། འཁྲུལ་པར་མ་སོང་
། སངས་རྒྱས་ཀྱིས་མ་
བླངས། སེམས་ཅན་གྱིས་མ་དོར། རང་བཞིན་གྱིས་རང་ལ་ལྷུན་གྱིས་གྲུབ་ཅིང་།
ཡེ་ནས་སངས་རྒྱས་ཀྱི་ངོ་བོ་གནས་པར་ངོ་ཤེས་པར་གྱིས་ཤིག །གསུམ་པ་ཡེ་ཤེས་ཀྱི་གནས་
ལུགས་ངོ་སྤྲད་པ་ནི། སློབ་མ་སྔར་ལྟར་རིག་པ་སྐྱོངས་ཤིག་བྱོས་ལ། བླ་མས། ཨ ཤེས་རིག་ངོ་བོ་སྟོང་
ལ་གསལ། དབྱེར་མེད་ཟུང་འཇུག་མཐོང་དང་བྲལ། ཐམས་ཅད་རྩོལ་མེད་ལྷུན་
203



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྱིས་གྲུབ། གཡོ་འགྱུ་ཉ་འཕྱོ་ཆུ་ལས་
ལས་ཅི། ཨ་ཨ་ཨཱ༔ རིགས་ཀྱི་བུ། ད་ལྟར་གྱི་
ཤེས་རིག་རང་གི་ངོ་བོ་ནི། རྟོགས་ན་ཡེ་ཤེས་ལྔའི་རང་བཞིན་དུ་གནས་པ་ཡིན་ཏེ།
དེ་ཡང་དངོས་མཚན་དང་བྲལ་བ་སྟོང་ཉིད་ཡེ་ཤེས། མ་འགག་པར་གསལ་བ་མེ་
ལོང་ཡེ་ཤེས། གསལ་སྟོང་དབྱེར་མེད་ཟུང་འཇུག་ཐིག་ལེ་ཉག་གཅིག་དེ་རང་ལ་
གསལ་ནས་མཐོང་རྒྱུ་བྲལ་ཡང་
ཡང་གཞན་མ་འགག་པར་གསལ་བ་སོར་རྟོགས་ཡེ་
ཤེས། དེ་དག་ཀྱང་རང་ངོར་བཟང་ངན་སྤང་བླང་ཟད་པ་མཉམ་ཉིད་ཡེ་ཤེས།
དེ་ཡང་རྩོལ་བས་མ་སྒྲུབ་པར་རང་ལ་ལྷུན་གྱིས་གྲུབ་པ་བྱ་གྲུབ་ཡེ་ཤེས། དེས་ན་
རྟོག་པའི་གཡོ་འགྱུ་ཐམས་ཅད་ཡེ་ཤེས་ལས་མ་འདས་ཏེ། ཉ་འཕྱོ་བ་ཆུ་ལས་གཞན་
དུ་འགྲོ་ས་མེད་པ་ལྟ་བུ་ཡིན་པར་ངོ་ཤེས་པར་གྱིས་ཤིག །ཅེས་བཤད་དོ། །གཉིས་པ་འཁྲུལ་
ལུགས་ངོ་སྤྲད་པ་ནི། བླ་མས། ཨ ཀུན་གཞི་བྱང་ཆུབ་སེམས་ཉིད་འདི།། དུས་གསུམ་
འགྱུར་མེད་རང་བཞིན་གནས།། རང་ལ་རང་མཐོང་སངས་རྒྱས་གྲོལ། རང་ལ་
གཞན་མཐོང་སེམས་ཅན་འཁྲུལ། ཨ་ཨ་ཨཱ༔ རིགས་ཀྱི་བུ། ཀུན་གཞི་བྱང་ཆུབ་ཀྱི་
སེམས་འདི།། སངས་རྒྱས་ཀྱིས་འབད་ནས་གྲོལ་བར་མ་བྱས།། སེམས་ཅན་གྱིས་
མ་འབད་ནས་འཁྲུལ་པར་མ་སོང་།། ཡེ་ནས་འགྱུར་བ་མེད་པ་རང་བཞིན་གྱིས་
གནས་པ་ལས།། རྩལ་མ་འགག་པ་སྣ་ཚོགས་སུ་འཆར་བ་སངས་རྒྱས་ཀྱིས་རང་
རྩལ་དུ་ཤེས་ནས་གྲོལ། སེམས་ཅན་གྱིས་གཞན་སྣང་དུ་བཟུང་ནས་འཁྲུལ་པའོ། །
དེ་ཡང་འཁྲུལ་པའི་གཞི་ནི་ངོ་བོ་སྟོང་པ་ལ་གྲོལ་འཁྲུལ་གྱི་ཐ་སྙད་ཟད་པ་དེའོ། །
འཁྲུལ་པའི་རྐྱེན་ནི་རྩལ་མ་འགག་པ་ཤར་བས་བྱས་སོ། །འཁྲུལ་པའི་རྒྱུ་ནི་བློའམ་
སེམས་ཀྱིས་དེ་ཉིད་གཞན་སྣང་དུ་འཛིན་པ་ལས་བྱུང་ངོ། །འཁྲུལ་པའི་དཔེ་ནི་ཐག་
ཁྲ་ལ་སྦྲུལ་དུ་འཛིན་པའམ། ཆུ་ནང་དུ་རང་གཟུགས་ཤར་བ་ལ་གཞན་དུ་བཟུང་
བ་ལྟ་བུའོ། །འཁྲུལ་པའི་ཚུལ་ནི། ངོ་བོ་སྟོང་པ་ལས་འོད་ལྔ་བྱུང་། དེ་ལས་མེ་ཆུ་
204



ནམ་མཁའ་མཛོད་ཀྱི་སྒྲུབ་སྐོར།
ལ་སོགས་འབྱུང་བ་ལྔ་ཆགས། དེ་ལས་མིག་གི་རྣམ་ཤེས་ལ་སོགས་ཡུལ་ལྔ་སྨིན།
དེ་ལས་ཆགས་སྡང་ལ་སོགས་དུག་ལྔ་ཤར། དེ་ལས་དམྱལ་བ་ལ་སོགས་འཁོར་བར་
བརྒྱུད་པའི་ལམ་ལྔར་དོད། དེ་ལས་ཚ་གྲང་ལ་སོགས་རིགས་དྲུག་གི་སྣང་བ་སྣ་
ཚོགས་སུ་གྲུབ་པའོ། ཞེས་བཤད་དོ། །གསུམ་པ་འཁྲུལ་པའི་ཕུགས་ཐག་གཅོད་པ་ནི། བླ་མས། ཨེ་མ་
བྱང་ཆུབ་སེམས་ཉིད་ལ། འཁྲུལ་གཞི་འཁྲུལ་རྐྱེན་འཁྲུལ་འབྲས་བྲལ།། ཡེ་ནས་
རང་གྲོལ་ཆེན་པོ་རུ།། དྲི་མེད་ཀ་དག་རྗེན་པར་གནས། ཨ་ཨ་ཨཱ༔ རིགས་ཀྱི་བུ།
ཀུན་གཞི་ལ་བལྟས་པས་སྟོང་པ་ལ་མཚོན་དུ་མེད་དེ་ཡུལ་མེད་ཟང་ཐལ། རིག་པ་ལ་
བལྟས་པས་གསལ་བ་འདི་ཞེས་མཐོང་དུ་མེད་དེ་དངོས་མེད་དྭངས་སངས། གཉིས་
ཀ་ལ་བལྟས་པས་གཉིས་སུ་གྲུབ་པ་མེད་དེ་དབྱེར་མེད་ཟུང་འཇུག་ཏུ་གནས་པས་
འཁྲུལ་པའི་གཞི་མ་གྲུབ། གཞི་ལ་མཚོན་བྱ་རྡུལ་ཙམ་ཡང་མེད་ཀྱང་། རྩལ་མ་
འགག་པ་སྣ་ཚོགས་སུ་ཤར་བས། དེ་ལ་བལྟས་པས་ཀྱང་ངོས་བཟུང་དང་བྲལ་
བར་གནས་པས་འཁྲུལ་པའི་རྐྱེན་མ་གྲུབ། བློ་དྲན་རིག་ཤེས་པ་ལ་བལྟས་པས།
འགྱུ་བ་གློ་བུར་བ་གཞི་མེད་རྩ་བྲལ་བར་སྣང་གི་སེར་བུ་ལྟ་བུར་འདུག་པས་འཁྲུལ་
པའི་རྒྱུ་མ་གྲུབ། འདི་ལྟར་གྱི་སྣང་བ་སྣ་ཚོགས་སུ་སྣང་བ་འདིའང་སྣང་བའི་དུས་
དེ་ཉིད་ནས་རང་བཞིན་གྱིས་བདེན་པར་མ་གྲུབ་པར་སྒྱུ་མའི་དཔེ་བརྒྱད་དང་
མཚུངས་པས་འཁྲུལ་པའི་འབྲས་བུ་མ་གྲུབ། དེ་ལྟར་བྱང་ཆུབ་སེམས་འདི་ཡེ་ནས་
རང་གྲོལ་དུ་གནས་པ་སྟེ། སུས་ཀྱང་རྩོལ་བས་འགྲུབ་པ་མ་ཡིན་ཅིང་། དེ་ཡང་སྐྱོན་
གྱིས་མ་གོས་པས་དྲི་མེད། གང་གིས་མ་སྒྲིབ་པས་ཀ་དག །ཡུལ་དང་མ་འདྲེས་པས་
རྗེན་པ་རུ་གནས་པ་ངོ་ཤེས་པར་གྱིས་ཤིག །ཅེས་བཤད་དོ། །གཉིས་པ་ལ་གཉིས་ལས། དང་པོ་
དཔེ་ཡིས་མཚོན་ནས་དོན་ངོ་སྤྲད་པ་ལས། ཤེལ་སྒོང་བསྟན་ནས་རིག་པའི་ངོ་སྤྲད་པ་ནི། བླ་མས། ཧོ༔ བོན་
སྐུ་སྐྱེ་མེད་ཤེལ་དང་འདྲ།། དྲི་མེད་ཟང་ཐལ་སྒྲིབ་གཡོག་བྲལ། འོད་ལྔ་ལྷུན་གྲུབ་
205



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མ་འདྲེས་གསལ། མཉམ་པར་གནས་ཤིང་མཉམ་པར་གྲོལ། ཨ་ཨ་ཨཱ༔ རིགས་ཀྱི་བུ།
རང་གི་རིག་པ་བོན་སྐུ་མན་ཤེལ་གྱི་དཔེ་འདིས་མཚོན་ཏེ། དེའང་དཔེ་མན་ཤེལ་
གྱི་ངོ་བོར་བརྟགས་ན་དྲི་མ་གང་ཡང་མེད་པ་བཞིན་དུ། རིག་པ་ལ་དགེ་སྡིག་གི་དྲི་
མས་མ་གོས་པའོ། །མན་ཤེལ་ཉིད་ཕྱི་ནང་མེད་པར་ཟང་ཐལ་དུ་གནས་པ་ལྟར།
རང་རིག་ཀྱང་འཁོར་འདས་ཀྱི་བོན་གང་གིས་ཀྱང་སྒྲིབ་གཡོག་མེད་པར་ཟང་
ཐལ་དུ་གནས་པའོ། །མན་ཤེལ་ཉིད་མ་བྱས་པར་རང་བྱུང་དུ་རང་འོད་གཏིང་
ནས་གསལ་བ་བཞིན་དུ། རང་རིག་མ་བྱས་པར་རང་བྱུང་ལ་ཡེ་ཤེས་ཀྱི་སྙིང་པོ་
ཅན་དུ་གསལ་བའོ། །ཤེལ་ལ་དབྱིབས་ཁ་དོག་གི་རྣམ་པ་ཀུན་དང་ལྡན་ཀྱང་དེས་
མ་གོས་པ་ངང་དྭངས་པ་བཞིན་དུ། རང་རིག་ལ་འཁོར་འདས་བོན་གྱི་རྣམ་པ་
ཀུན་དང་ལྡན་ཀྱང་སྐྱོན་ཡོན་གྱིས་མ་གོས་པར་ངང་དྭངས་པའོ། །ཤེལ་འོད་ནང་
གསལ་རྐྱེན་དང་འཕྲད་པ་ལས་འཇའ་ཟེར་ཕྱི་གསལ་དུ་ཤར་བའི་ཚེ་སྔ་ཕྱི་མ་
འདྲེས་པ་ལྟར། བོན་སྐུའི་རང་རྩལ་སྐུ་དང་ཡེ་ཤེས་ཀྱི་སྣང་བ་མ་འདྲེས་པར་ཤར་
བའམ། དངོས་སྣང་གདོས་བཅས་འཁོར་བའི་བོན་ལས་སྣང་མེད་མྱང་འདས་ཀྱི་
བོན་རང་རིག་གཅིག་གི་ཀློང་དུ་སྔ་ཕྱི་མ་འདྲེས་པར་གསལ་བའོ། །འོ་ནང་གསལ་ཕྱི་
གསལ་ཐམས་ཅད་མན་ཤེལ་གཅིག་གི་ངང་དུ་མཉམ་པར་གནས་པ་ལྟར། སྣང་
རིག་སྟོང་གསུམ་པོའང་རང་རིག་གཅིག་པུའི་ཀློང་དུ་མཉམ་པོར་གནས་པའོ། །ཤེལ་
འོད་ཕྲམ་ཕྲམ་འཕྲོ་ཡང་རང་ཡལ་བ་ལྟར། འགྱུ་བ་མ་འགག་པར་ཤར་ཡང་རང་
བཞིན་གྱིས་སྟོང་པའོ། །ཤེལ་ལ་ཡུལ་འཛིན་མེད་པས་ཡུལ་སྣང་དགག་བྱར་མེད་
པ་བཞིན། རྟོག་བྲལ་བོན་ཉིད་ཀྱི་རིག་པ་རྗེན་པ་ལ་གང་སྣང་རང་བྱུང་ཡེ་ཤེས་
ཡིན་པས་སྣང་ལ་དེར་འཛིན་མེད་པའོ། །མན་ཤེལ་ཉིད་དྲན་བསམ་སྨྲ་བརྗོད་
དང་བྲལ་ཡང་སྣང་བ་མ་འགག་པ་ལྟར། །བོན་ཉིད་ཀྱི་ངང་དྭངས་ཀྱི་ངོ་བོ་འདི་
206



ནམ་མཁའ་མཛོད་ཀྱི་སྒྲུབ་སྐོར།
od
ཞེས་སྨྲ་བསམ་བརྗོད་དུ་མེད་ཀྱང་གཞི་མ་འགག་པར་གནས་པའོ། །ཤེལ་གྱི་ངོ་བོ་
ལ་སྣང་མི་སྣང་གི་ཁྱད་པར་མེད་པ་བཞིན་དུ། ཡུལ་དང་ཡུལ་རྐྱེན་དུ་རིག་བྱ་རིག་
བྱེད་མེད་ཅིང་ཡེ་ཤེས་ཉིད་ཀྱང་ངོ་བོས་གྲོལ་བས་མཉམ་ཉིད་དུ་རང་རིག་ཅིང་
བཅིངས་གྲོལ་ལས་འདས་པ་དང་བཅུས་བརྡ་དོན་མཚོན་ནས་ངོ་སྤྲད་པར་ཤེས་
པར་གྱིས་ཤིག །ཅེས་སྤྲད་དོ།། གཉིས་པར་དཔེ་མེ་ལོང་མར་མེ་ཉི་མས་མཚོན་ཏེ་སྐུ་གསུམ་ངོ་སྤྲད་པ་དང་།
རྗེས་ཀྱི་བྱ་བ་དགའ་སྟོན་གྱི་རིམ་པའོ། །དང་པོ་ལ་གསུམ་ལས། མེ་ལོང་དག་པའི་ངོས་ལ་འཇའ་ཚོན་གྱི་སྐུ་འཆར་
བཅུག་ལ། བླ་མས། ཧོ༔ མེ་ལོང་དྲི་མེད་བོན་སྐུ་ལ།། སྐུར་སྣང་འཇའ་ཚོན་ལོངས་སྐུ་
སྟེ། འགུལ་འཕྲིག་རྣམ་འགྱུར་སྤྲུལ་པའི་སྐུ།། འབྲས་བུ་རང་ཆས་ཤེས་པར་གྱིས།།
ཨ་ཨ་ཨཱ༔ རིགས་ཀྱི་བུ། མེ་ལོང་ངོས་དྲི་མ་ཐམས་ཅད་དང་བྲལ་ཞིང་། ཀུན་གྱི་
འཆར་གཞིར་གྱུར་པ་ནི་སྐྱེ་བ་མེད་པ་བོན་གྱི་སྐུ་དང་འདྲའོ། །དེ་ལས་འཇའ་
ཚོན་སྣ་ལྔའི་སྐུ་འཛིན་མེད་རང་ཤར་དུ་ལྷག་གེར་གསལ་བ་ནི་འགག་པ་མེད་
པ་ལོངས་སྤྱོད་རྫོགས་པའི་སྐུ་དང་འདྲའོ། །དེ་ཡང་འགུལ་འཕྲིག་གི་རྣམ་འགྱུར་
སྣ་ཚོགས་དང་བཅས་པ་ནི་ཅིར་ཡང་སྤྲུལ་པའི་སྐུ་དང་འདྲའོ། །དེ་དག་ཀྱང་མེ་ལོང་
ལས་མ་གཡོས་ཤིང་འཛིན་པ་དང་བྲལ་བ་ནི། ཀུན་གཞི་བྱང་ཆུབ་སེམས་ཀྱི་ངང་
ངམ་རང་རྩལ་སྐུ་གསུམ་གྱི་སྣང་བ་གཞན་དུ་མ་གྲུབ་པའི་ཚུལ་ལོ། །དེ་བས་ན་
འབྲས་བུ་རང་ལ་རང་ཆས་སུ་གནས་པར་ངོ་ཤེས་པར་གྱིས་ཤིག །ཅེས་སྤྲད་དོ། །གཉིས་
པ་མར་མེ་ཉི་ཤུ་རྩ་གཅིག་སྤར་ལ་མེ་ལོང་ལ་འཆར་བཅུག་ལ། བླ་མས། ཧོ༔ འཁོར་འདས་ཡེ་དག་
བོན་སྐུ་ལ།། རྣམ་པར་གསལ་བ་རྫོགས་སྐུ་ཡིན།། ཞེན་མེད་རང་གྲོལ་སྤྲུལ་སྐུའོ། །
གཅིག་ལས་ཀུན་ཤར་གོ་བར་གྱིས། ཨ་ཨ་ཨཱ༔ རིགས་ཀྱི་བུ། འཁོར་འདས་གཉིས་
ཀྱིས་བསྡུས་པའི་བོན་ཐམས་ཅད་ངོ་བོ་ཡེ་ནས་མ་སྐྱེས་མི་སྐྱེ་སྐྱེ་བ་མེད་པ་ནི། མེ་
ལོང་ནང་དུ་མར་མེ་གདོད་ནས་མ་གྲུབ་པ་དང་འདྲ་སྟེ་བོན་སྐུའོ། །རང་བཞིན་
207



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འགག་པ་མེད་པ་ངང་གིས་འབད་མེད་དུ་གསལ་བ་ནི། མེ་ལོང་ནང་དུ་མར་མེ་མ་
གྲུབ་བཞིན་དུ་མ་འགག་པར་ས་ལེ་གསལ་བ་དང་འདྲ་སྟེ་རྫོགས་སྐུའོ། །རྣམ་པ་སྣ་
ཚོགས་སུ་སོ་སོར་གསལ་ཡང་ཞེན་འཛིན་དང་ཡེ་ནས་བྲལ་བ་ནི། མེ་ལོང་ནང་དུ་
མར་མེ་སོ་སོར་གསལ་ཀྱང་ཞེན་འཛིན་བྱར་མེད་པ་དང་འདྲ་སྟེ་སྤྲུལ་སྐུའོ། །དེ་
དག་ཀྱང་གཅིག་ལས་གཅིག་འབྱུང་བ་མེ་ལོང་ནང་གི་མར་མེ་དང་འདྲ་སྟེ། མེ་ལོང་
མེད་ན་མེ་ལོང་གི་དྭངས་ཆ་གསལ་བ་མི་འབྱུང་
། དྭངས་ཆ་མེད་ན་མར་མེ་མི་འཆར་
བས། ཐམས་ཅད་མེ་ལོང་གཅིག་གི་ངོ་བོར་འབྱུང་བ་བཞིན་ཀུན་གཞི་བྱང་ཆུབ་
སེམས་ཀྱི་རྩལ་ལས་འབྱུང་བར་ངོ་ཤེས་པར་གྱིས་ཤིག །ཅེས་སྤྲད་དོ། གསུམ་པ་སློབ་བུས་
ནམ་མཁའི་དབྱིངས་སུ་ཉི་མའི་འོག་ཁྲུ་གང་གི་སར་མིག་ཟིམ་བུས་ཉི་ཟེར་ལ་བལྟ་སྟེ། བླ་མས་ངོ་སྤྲད་པ་ནི། ཧོ༔
ཉི་མའི་ངོ་བོ་མི་རྟོག་པས། བོན་སྐུའི་འབྲས་བུ་རང་ཐོབ་དཔེ། འོད་ལྔའི་སྣང་བ་
བཀྲ་བ་ལ། ངོས་བཟུང་བྲལ་བ་ལོངས་སྐུའི་དཔེ། སྣ་ཚོགས་དུ་མར་འཕྲོས་བྱེད་ཅིང་།
གཅིག་ལས་མི་གནས་སྤྲུལ་སྐུའི་དཔེ། དེ་གསུམ་སྐད་ཅིག་གཅིག་ལ་རྫོགས།། ཨ་ཨ་
ཨཱ༔ རིགས་ཀྱི་བུ། ཉི་མ་ལ་བལྟས་པས་དེ་ལ་ཅི་ཡང་མི་རྟོག་པ་ནི་བོན་སྐུའི་དཔེའོ།།
དེ་ལས་འོད་ཟེར་སྣ་ཚོགས་འཆར་ཡང་ངོས་བཟུང་དང་བྲལ་བ་ལོངས་སྐུའི་དཔེའོ། །
དེ་ཡང་གཅིག་ཏུ་མ་ངེས་ཤིང་སྣ་ཚོགས་སུ་འགྱུ་བ་སྤྲུལ་སྐུའི་དཔེའོ། །དེ་གསུམ་
ཡང་སྐད་ཅིག་གཅིག་གི་ངང་དུ་རྫོགས་པ་ནི། ཤེས་པ་སྐད་ཅིག་མ་ལ་སྐུ་གསུམ་
རྫོགས་པའི་དཔེ་ཡིན་ཏེ་ངོ་ཤེས་པར་གྱིས་ཤིག །ཅེས་བཤད་དོ།། གཉིས་པ་དགའ་སྟོན་བྱ་བ་ནི།
སློབ་བུས་ཇི་འབྱོར་གྱི་ཡོན་ཕུལ་ལ་ཕྱག་འཚལ་ཏེ། ཀྱེ་མ་བླ་མ་འགྲོ་བའི་མགོན། ཐུགས་རྗེས་བཟུང་
བ་སྐུ་དྲིན་ཆེ། ཡེ་ཤེས་སྒྲོན་མེ་འོད་པོ་ཆེ།། མ་རིག་སེལ་བ་སྐུ་དྲིན་ཆེ། ཡིད་བཞིན་
ནོར་བུ་རིན་པོ་ཆེ། དབུལ་བ་སེལ་བ་སྐུ་དྲིན་ཆེ། བླ་མེད་རྫོགས་པ་ཆེན་པོའི་དོན།།
མ་ལུས་གནང་བ་སྐུ་དྲིན་ཆེ།། མགོན་པོས་ད་རུང་བསྐྱབ་ཏུ་གསོལ།། ཞེས་བརྗོད་ལ། གསེར་
208



ནམ་མཁའ་མཛོད་ཀྱི་སྒྲུབ་སྐོར།
གྱི་ཐུར་མའི་སྤྲོས་མེད་དབང་གི་ཆོ་ག་ལས། བླ་མས་སློབ་བུ་ལ། འོ། བུ་ཁྱོད་སྐུ་གསུམ་རང་ཆས་སུ་
ཡོད་ཀྱང་ཉམས་སུ་མ་བླང་ན་མངོན་དུ་མི་འགྱུར་བས། ལྟབ་ཡེ་གྲོལ་ཆེན་པོ། སྒོམ་
པ་རང་ཤར་རང་གྲོལ། སྤྱོད་པ་སྣང་སྲིད་གཞིར་བཞེངས། འབྲས་བུ་ཡེ་ཐོབ་ཀྱི་
དོན་འདི། ཞག་རེར་ཐུན་དྲུག་གམ་བཞིའམ། གསུམ་མམ། ལན་རེ་མི་བསྒོམ་རེ་
མནའ་སྐྱོལ་ཅིག་བྱ་ལ། དཀྱིལ་འཁོར་འོག་ཏུ་མནའ་དགག་གོ། ཞེས་གསུངས་པ་ལྟར་
སློབ་བུ་ལ་ཁས་ལེན་བཅོལ་ལོ། །གསུམ་པ་གཟེངས་བསྟོད་པ་ནི། དེ་ཉིད་ལས། འོ། བུ་ཁྱོད་འདི་ལྟ་བུའི་
དབང་ཐོབ་ནས་ཉམས་སུ་བླངས་པས་ཕུང་པོ་འཇའ་འོད་དུ་ཡལ། སེམས་སྐྱེ་མེད་
དུ་གྲོལ། ཉམས་སུ་མ་བླང་ཡང་དབང་ཐོབ་ནས་དམ་ཚིག་མ་ཉམས་ན་བར་དོ་དང་
པོར་སྐུ་གསུམ་འདུ་འབྲལ་མེད་པའི་སྣང་བ་ཤར་དུས། མ་པང་དུ་བུ་རྒྱུག་པ་ལྟར་
གྲོལ་བ་ཡིན་ནོ། །ཞེས་གསུངས་བཞིན་བཤད་དོ། །དབང་འདི་ཐོབ་ནས་ཐ་མལ་
ངག་གི་ཞེན་འཛིན་བཟློག་སྟེ། ངག་སྔགས་དང་གྲགས་སྟོང་དུ་གོམས་པར་བྱའོ།།
ཞེས་བརྗོད་དོ། དེ་ནས་འབྲུ་དང་མེ་ཏོག་གཏོར་ལ་བཀྲ་ཤིས་བརྗོད། སྨོན་ལམ་རྣམ་གསུམ་ལ་སོགས་གཞན་ཡང་
བསྔོ་སྨོན་ཅི་རིགས་བརྗོད་ཅིང་དམིགས་མེད་ཀྱི་རྒྱས་གདབ་པའོ།།༧ རྫོགས་ཆེན་བོན་སྡེ་རིན་ཆེན་
གླིང་འདྲ་ལས།། སེམས་རྫོགས་སྙན་གསུམ་གསེར་ཞུན་ལྟ་བུའི་བོན། ཟབ་གསང་
བཅུད་དྲིལ་སྤྲོས་པ་མེད་པའི་དབང་།། ཆོ་གའི་རིམ་པ་ལག་ཏུ་ལེན་བདེར་བྲིས།།
༧ དྲི་མེད་དབང་གི་ཆོ་ག་འདིར་འཇུག་ཅིང་། ཡང་ཟབ་སྙིང་པོའི་དོན་སྟོན་ཅི་
བཞིན་དུ།། ཉམས་སུ་ལེན་ལ་བརྩོན་པའི་ལྷུར་བླངས་ན། ཚེ་གཅིག་སངས་རྒྱས་
ཐོབ་པར་གདོན་མི་ཟ།། ༧ དེའི་ཕྱིར་བདག་གི་རྗེས་འབྲང་སྐལ་ལྡན་རྣམས།།
བསླབ་གསུམ་ཚུལ་ཁྲིམས་ཉམས་པ་མེད་པ་རུ།། ཚེ་གཅིག་དག་པའི་རིའི་སུལ་
འགྲིམས་ནས་སུ།། ཕྱི་མའི་བྱང་ཆུབ་བསྒྲུབ་ལ་ནན་ཏན་མཛོད།། ༧ འདི་བྱས་
དགེ་བས་མ་གྱུར་སེམས་ཅན་རྣམས།། ལུང་དང་རྟོགས་པའི་ཡོན་ཏན་རྒྱུད་སྨིན་
209



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནས།། གདོད་མའི་མགོན་པོའི་རྒྱལ་སྲིད་ཟིན་གྱུར་ཏེ། ཇི་སྙེད་འགྲོ་བ་འདྲེན་པའི་
མཐུ་ལྡན་ཤོག ༧ །བདག་ཀྱང་དིང་ནས་སྐྱེ་བའི་ཕྲེང་བ་གང་། གཡུང་དྲུང་བོན་
གྱི་བསྟན་པའི་སྒོར་ཞུགས་ཏེ། འཆད་རྩོད་བརྩམ་པས་རྒྱས་བསྟན་རྒྱས་བྱེད་ཅིང་།།
མཐར་ནི་རྫོགས་བྱུང་བླ་མེད་མཆོག་ཐོབ་ཤོག ། ཅེས་པ་འདི་ཡང་སྨན་རིའི་དགེ་མིང་
བསྟན་པ་ཚུལ་ཁྲིམས་དང་། ཁྱུང་པོ་དགེ་སྦྱོང་ཚུལ་ཁྲིམས་ཕུན་ཚོགས་སོགས་དོན་གཉེར་ཅན་མང་པོས་
བསྐུལ་བའི་ངོར། ཤར་རྫའི་བྱ་བྲལ་ཚུལ་ཁྲིམས་བསྟན་པ་འབྲུག་གྲགས་ཀྱིས་བཀོད་པའི་ཕྱི་མོའི་ཡི་གེ་པ་
ནི་སྟག་སྤྲུལ་གཡུང་དྲུང་བསྟན་པའི་རྒྱལ་མཚན་གྱིས་བགྱིས་པའོ། །ཐ་ཚན་མུ་ཙུག་སྨར་རོ།། དགེའོ།།
དགེའོ།། དགེའོ།།
210



ནམ་མཁའ་མཛོད་ཀྱི་སྒྲུབ་སྐོར།
ཡང་ཟབ་ནམ་མཁའ་མཛོད་ཆེན་ལས།
ཤིན་ཏུ་སྤྲོས་མེད་དབང་ཆོག་གསལ་བའི་སྒྲོན་མ་བཞུགས།
༄༅།། རང་བྱུང་རིག་པ་གདགས་མེད་ཀུན་ཏུ་བཟག དུས་གསུམ་མཚོན་མེད་བཞི་
ཆ་སུམ་བྲལ་བ། གར་ཡང་མི་གནས་གསལ་མཁྱེན་ཡེ་ཤེས་སྐུ།། སྐྱེ་འགག་གནས་
བྲལ་རང་བཞིན་ཀློང་དུ་འདུད། ༧ ཤིན་ཏུ་སྤྲོས་པ་མེད་པའི་དབང་།། དེ་ཡི་ཆོ་གའི་
རིམ་པ་རྣམས།། རྒྱུད་དོན་ཇི་བཞིན་བདག་གིས་བཀོད།། རྗེས་འབྲང་དད་ལྡན་
འདིར་འཇུག་མཛོད། དེ་ལ་དབང་འདི་ཉིད་བྱང་ཆུབ་སེམས་ཀྱི་དཀྱིལ་འཁོར་ལ་བརྟེན་ནས་བསྐུར་བ་ལ།
མཚོན་བྱེད་འབྲུ་དང་མེ་ཏོག་གི་ཚོམ་བུ་ལྔ་བཀོད་པའི་དབུས་སུ་དབང་རྫས་དགོས་སོ་འཚལ་རྣམས་བཀོད་ལ། ཕྱི་
རོལ་དུ་མཆོད་པ་རྣམ་ལྔ་དང་མཆོད་ཚོགས་ཕུན་སུམ་ཚོགས་པར་བཤམ་མོ། །འདི་ལའང་གསུམ་སྟེ། སྔོན་འགྲོ་
འཇུག་པ། དངོས་གཞི་དབང་བསྐུར་བ། རྗེས་གཟེངས་བསྟོད་པའོ། །དང་པོ་ལ་གསུམ་སྟེ། སྤྱོད་པ་བརྩམ་པ།
སྤྲོས་པ་བཅད་པ། ཁྱད་པར་གྱི་ལམ་སྒོ་དབྱེ་བའོ། །དང་པོ་ནི། མིའི་རྒྱུ་འདྲུལ་དང་མཐོང་ཚོར་མེད་པའི་གནས་སུ་
ཕྱིན་ཏེ། ཡུལ་དེའི་གཞི་བདག་ལ་བསང་དང་གསེར་སྐྱེམས་ལ་སོགས་པས་བརྔན། དེ་ནས་བླ་མས་སློབ་མ་ལ། སྔར་
རྗེ་བཙུན་དམ་པའི་ཀ་ཆེན་གྱི་སློབ་མ་བཞི་ལས། ནུབ་ཏུ་དམྱལ་སྐྱེ་མེད་དྲང་སྲོང་ལ་སྤྱོད་པ་ཆགས་མེད་ཀྱི་བཀའ་
བབ་པ་ལྟར། འདིར་ལྷ་རྗེ་དྲང་སྲོང་གི་སྤྱོད་པ་ལྟ་བུ་བརྩམ་དགོས་པ་ཡིན་པས། ཁྱོད་ཅག་ལུས་གཅེར་བུ་བྱ་བའམ་
གང་བདེ་གྱིས་ལ། ༈ མདུན་གྱི་ནམ་མཁའ་ལ་བླ་མ་ཚེ་དབང་རིག་འཛིན་སྐུ་མདོག་
དམར་སྨུག་ཁྲོ་འཛུམ་ཅན། གཡས་ཌཱ་མ་རུ་དཀྲོལ་བ། གཡོན་སིལ་སྙན་གསིལ་བ།
རོ་གདན་ལ་ཞབས་གར་སྟབས་ཀྱི་ཚུལ་དུ་བཞུགས་པ། ཞལ་ནས་ཧཱུྃ་སྒྲ་དང་ཕཊ
སྒྲ་སྒྲོགས་པར་བསམ། བར་ཆད་ཞི་བའི་ཕྱིར་དུ་སློབ་མ་རྣམས་མདོག་སྔོ་ནག་
འཇིགས་སུ་རུང་བ། སྐྲ་བརྫེས་པ། མཆེ་བ་གཙིགས་པར་བསམ་པའི་དཔྲལ་བར་
2I༣



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འ༔ སྔོན་པོ། །མགྲིན་པར་ཡ༔ ལྗང་གུ །སྙིང་གར་ར༔ དམར་པོ། །ལྟེ་བར་ལ
མཐིང་ནག །གསང་བར་ཤ སེར་པོ། །གསང་སྒོར་ས དཀར་པོ་རེ་བསམས་
ལ། དེ་ནས་ལངས་ལ་ལག་གཡས་གཡོན་གྱིས་ཌཱ་སིལ་དཀྲོལ་ལ། རྒྱུག་པ་དང་།
མཆོངས་པ་དང་། འཁྲུབ་པ་དང་། ལྡིང་བ་དང་། འཕགས་པ་དང་། མགོ་དང་
ཡན་ལག་སྤྲུགས་པ་དང་། འཕེན་པ་དང་། གར་བྱེད་པ་དང་། ཉལ་བ་དང་། ལྟོ་
རྒྱབ་ཏུ་བསྒྲིལ་བ་དང་། འགྲོས་བྱེད་པ་དང་། བྱ་རིགས་ཀྱི་འཕུར་སྟངས་དང་།
གཅན་གཟན་གྱི་མཆོངས་སྟངས་དང་། ཕྱག་འཚལ་བ་དང་། བསྐོར་བ་དང་།
འཁྲུལ་འཁོར་དང་། ཕྱག་རྒྱ་བཅའ་བསྒྱུར་ལ་སོགས་ལུས་ཀྱི་རྣམ་འགྱུར་གང་དྲན་
བྱེད་པ་དང་། ངག་གིས་གླུ་ལེན་པ་དང་། དབྱངས་འཐེན་པ་དང་། སྐད་རིགས་
སྣ་ཚོགས་སྒྲོགས་པ་དང་། རིགས་དྲུག་གི་སྒྲ་སྐད་འབྱིན་པ་དང་། ཡི་གེའི་སྒྲ་སྒྲོགས་
པ་དང་། རོལ་མོའི་སྒྲ་སྒྲོགས་པ་དང་། ཧཱུྃ་ཕཊ ཀྱི་སྒྲ་ལ་སོགས་གང་དྲན་བརྗོད་
པ་དང་། ཡིད་ཀྱིས་འགྲོ་དྲུག་གི་བདེ་སྡུག་དང་། སེམས་སྟེང་འོག་ཕྱོགས་མཚམས་
ཀུན་དུ་འཕོངས་པ་དང་། དངོས་པོ་ལ་ཟང་ཐལ་དུ་འགྲོ་བ་དང་། དག་པའི་
ཞིང་ཁམས་རྣམས་སུ་སྐར་མདའ་བཞིན་དུ་འཕེན་པ་དང༌། ལྷ་བསྐྱེད་པ་དང་
།
སྤྲོ་བ་དང་བསྡུ་བ་ལ་སོགས་གང་ཡང་མོས་པར་བྱའོ། །དེ་ལྟར་སྒོ་གསུམ་གྱི་སྤྱོད་
པ་བྱ་ཞིང་རྗེས་མེད་དུ་རྩལ་སྦྱངས་པས་ལུས་སྒྱུ་མ་ལྟ་བུར་མཐོང་ཞིང་། ལུས་ལ་
ཆགས་ཞེན་ཚ་གྲང་ངལ་དུབ་བཀྲེས་སྐོམ་སོགས་མེད་པ་དང་། ངག་སྨྲ་སྙིང་མི་
འདོད་པ་དང་། བོན་གྱི་ཚིག་དོན་མང་པོ་རང་རྡོལ་པ་དང་། སེམས་ལ་རྣམ་
པར་མི་རྟོག་པ་འཆར་བ་དང་། སེམས་ཉིད་ནམ་མཁའ་བཞིན་སྟོངས་སངས་ཀྱིས་
སོང་བ་དང་། སྙིང་རྗེ་ཚད་མེད་པ་སྐྱེ་བ་དང་། ཉམས་རྟོགས་འཕེལ་བ་དང་།
འཁོར་བ་ལ་ཞེན་པ་ལོག་པ་ལ་སོགས་འབྱུང་བའོ། །དེ་དག་ཀྱང་སྦྱོང་བའི་དུས་
212



ནམ་མཁའ་མཛོད་ཀྱི་སྒྲུབ་སྐོར།
ན་ནམ་མཁའ་དྭངས་ཤིང་འཇའ་འོད་ཤར་བ་དང་སྒྲ་སྙན་གྲགས་པ་བྱུང་ན་བཟང་
ཞིང། རྨི་ལམ་དུ་སྡིག་སྒྲིབ་དག་པའི་རྟགས་འབྱུང་བའོ། །དེ་ལྟ་བུའི་རྟགས་མ་བྱུང་བར་དུ་
བསྐུར་ལ་འབད་དོ། །དགོས་པ་ནི་སྒོ་གསུམ་ལས་སྒྲིབ་བྱང་བ་དང་། སྐུ་གསུམ་དུ་གྲོལ་ཞིང་སྐུ་གསུང་ཐུགས་ཀྱི་ཡོན་
ཏན་ཐོབ་པའོ། །གཉིས་པ་སྤྲོས་པ་བཅད་པ་ནི། ཡེ་གཤེན་མན་ཆད་ཐེག་པ་འོག་མའི་ལམ་རྣམས་ཀྱི་ངོ་བོ་བྱང་ཆུབ་
ཀྱི་སེམས་ཡིན་ལ། བྱང་ཆུབ་སེམས་ཉམས་སུ་བླངས་པས། དེ་དག་གི་ཡོན་ཏན་ཡང་ཤུགས་ལས་ཐོབ་ཅིང་། དེ་དག་
སྤང་བ་ཡང་མི་འགྱུར་ཏེ་རང་སེམས་ཀྱི་རྩལ་དུ་ཤེས་པས་ན། རྫོགས་པ་ཆེན་པོ་ནི་ལམ་གྱི་མཐར་ཐུག་ཡིན་ནོ། །དེ་
བས་ན་ལམ་ཐམས་ཅད་རང་སེམས་ལ་བསྡུས་ལ། སེམས་ཉིད་དེ་ཁོ་ན་ཉིད་ཀྱི་དོན་ལ་སྤྲོས་པ་ཆིག་ཆོད་དུ་སྒོམས་
ཤིག །དེ་ལའང་བཞི་ལས། དང་པོ་སེམས་ཉིད་ཀྱི་དོན་ལ་སྐྱབས་སུ་འགྲོ་བ་ནི། བླ་མས། ཧོ༔ རྫོགས་པ་
ཆེན་པོའི་དོན་རྟོགས་ན།། སྐྱབས་ཡུལ་གཞན་ནས་བཙལ་དུ་མེད།། བསྐྱབ་
བྱ་སྐྱོབ་བྱེད་རང་རིག་རྩལ། གཉུག་མའི་ངང་གནས་སྐྱབས་ཀྱི་རབ། ཅེས་བརྗོད་ལ་ཚིག་
དོན་འཕྲད་པར་ངོ་སྤྲད་དོ། །གཉིས་པ་དོན་དམ་སེམས་བསྐྱེད་ནི། ཧོ༔ གནས་ལུགས་མཐའ་བྲལ་
དགོངས་པ་ལ།། བདེ་གཤེགས་སྟོང་གི་ཡོན་ཏན་འདུས། ཀུན་བཟང་བོན་སྐུ་
རང་ལ་ཤར།། བཙལ་བ་མེད་པར་ལྷུན་གྱིས་གྲུབ།། ཅེས་བརྗོད་ལ་ངོ་སྤྲད་དོ། གསུམ་པ་དོན་
དམ་པའི་བཤགས་པ་ནི། ཧོ༔ རང་བཞིན་ཁྱབ་བརྡལ་དཀྱིལ་འཁོར་ལ།། དགེ་དང་
སྡིག་པའི་དྲི་མ་མེད། ཡེ་ནས་ཀ་དག་རྫོགས་པ་ཆེ། བཤགས་བྱ་བཤགས་བྱེད་
མཐའ་དང་བྲལ།། ཞེས་བརྗོད་ལ་དེའི་དོན་ངོ་སྤྲད་དོ། །བཞི་པ་དམ་པའི་ཚོགས་བསགས་ནི། ཧོ
སྟོང་ཆེན་མཐའ་བྲལ་བོན་ཉིད་ཀློང་། ཚོགས་གཉིས་ཟུང་འཇུག་གཏེར་ཆེན་བརྡོལ།
རང་བཞིན་རྩོལ་མེད་ལྷུན་གྱིས་གྲུབ། མི་ཟད་རྒྱན་གྱི་འཁོར་ལོ་ཆེ།། ཞེས་བརྗོད་ལ་ངོ་
སྤྱད་དོ། །གསུམ་པ་ཁྱད་པར་གྱི་ལམ་སྒོ་དབྱེ་བ་ལ་བཞི་ལས། དང་པོ་བརྒྱུད་པའི་བླ་མ་རྣམས་ཀྱི་བྱིན་རླབས་འཇུག་
པའི་ཕྱིར་གསོལ་བ་གདབ་པ་ནི། ཚོགས་བརྒྱུད་པ་རྐང་ཐོན་དུ་འབུལ་ཐབས་ལྟར་ཌཱ་སིལ་དཀྲོལ་ལ། ཨོཾ།
བོན་ཉིད་ཁྱབ་བརྡལ་འོག་མིན་ན། དབྱིངས་རིག་དབྱེར་མེད༔ ། སྟོན་མཛད་ཡེ་ཉིད་
oo
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྟོན་པ་ལ།། ཞལ་ཟས་ཚོགས་ཀྱི་མཆོད་པ་འབུལ། ཞེས་པའི་ ཚིག་རྐང་གཅིག་བོར་བའི་ཚབ་ཏུ། གསོལ་
བ་འདེབས་སོ་བྱིན་གྱིས་རློབས། ཞེས་བརྗོད་ལ་དེ་ལྟར་ཀུན་ལ་འགྲེས་སོ། །དེ་མ་གྲུབ་ཚེ་གོང་གི་སྤྲོས་
བཅས་དབང་གི་ཆོ་གའི་བྱིན་འབེབས་ལྟར། ཨེ་མ་ཧོ། ཡེ་ཉིད་སྟོན་པ་རང་བྱུང་སྐྱེ་བ་མེད།།
ཐུགས་རྗེའི་སྟོན་པ༔ །བདེར་གཤེགས་དགོངས་པའི་བརྒྱུད་པའི་བླ་མ་ལ།། གསོལ་
བ་འདེབས་སོ་དབང་བསྐུར་བྱིན་གྱིས་རློབས།། ཞེས་ཁ་བསྒྱུར་ལ།
ཡོངས་སུ་དག་པ་ལྟ་
སྒོམ་དབྱིངས་སུ་བཟླ། ཀླུ་བོན་བ་ནམ༑ །དོན་དྲུག་གནད་དུ་བསྣུན་པའི་བླ་མ་ལ།།
གསོལ་བ་འདེབས་སོ་དབང་བསྐུར་བྱིན་གྱིས་རློབས།། དེ་ལྟར་རྩ་བའི་བླ་མ་ཡན་ཆད་ཀུན་ལ་
འགྲེས་སོ། །གཉིས་པ་ཡེ་ཤེས་དབབ་པ་ནི། སློབ་བུ་སྐྱིལ་ཀྲུང་དུ་འདུག་ལ། སྙིང་གར་ཟླ་བའི་གདན་ལ་ཡི་གེ་ཡཾ༔
གཅིག་བསམ། དེའི་སྟེང་དུ་གཡུང་དྲུང་མཐིང་ག་གཅིག་བསམ། དེའི་ལྟེ་བར་ཨ༔ གྲུ་ཁུག་བཞིའི་ཤར་ཟླ་ཚེས།
བྱང་དུ་འ ནུབ་ཏུ་ན་རོ། །ལྷོ་རུ་ཐིག་ལེ་རྣམས་བསམ་དུ་བཅུག་ལ། བླ་མས་ཌ་སིལ་གྱིས་རོལ་མོ་བྱ་ཞིང༔ ཡོཡོ་
བརྗོད་པས། སློབ་མའི་སྙིང་གའི་ཡཾ༔ ལས་རླུང་བྱུང་ནས་གཡུང་དྲུང་བྱང་བསྐོར་དུ་སྒ་ར་ར་འཁོར་བར་བསམ་
ཞིང་། བླ་མ་རང་གི་སྨིན་མཚམས་སུ་དེ་ལྟ་བུ་འཁོར་བར་བསམ་པས། སློབ་བུའི་ལུས་འཕར་བ་དང་
། ལྡེག་པ་དང་།
ངག་སྨྲ་བ་དང་
། ཤེས་པ་འུར་བ། ཤེས་རབ་འབར་བ་འབྱུང་ངོ་
། །དེ་ལྟར་མ་བྱུང་ན་སློབ་མའི་སྨིན་མཚམས་མགྲིན་
པ་སྙིང་གར་གཡུང་དྲུང་དཀར་དམར་མཐིང་གསུམ་རེས་མོར་བསྐོར། །དེས་ཀྱང་མ་ཕེབས་པར་ཡེ་ཤེས་བུལ་ན་
དམ་ཚིག་ལ་སེལ་ཡོད་པས་བཤགས་སྦྱོང་བྱ་ལ། གཟོད་ཡིག་འབྲུ་མི་དགོད་པར་གཡུང་དྲུང་རྐྱང་པ་བསྐོར་བ་ལ་
ཤེས་པ་གཏད་དུ་བཅུག་གོ །ཡེ་ཤེས་ཕེབས་ནས་ངོ་སྤྲད་པ་ནི། འོ་སྙིང་གི་བུ་གཅིག་གཡུང་དྲུང་
ནི་གཡོ་བ་མེད་ཅིང་མི་འགྱུར་བའི་བརྡ་ཡིན། དེའང་དོན་དུ་རང་གི་རིག་པའོ།།
རིག་པ་གོམས་པ་ཡེ་ཤེས་ལྔའི་རང་བཞིན་ཡིན་ཏེ། ཨ་དཀར་པོ་སྟོང་ཉིད། ཟླ་
ཚེས་སེར་པོ་མེ་ལོང་། ཐིག་ལེ་ལྗང་གུ་མཉམ་ཉིད། ན་རོ་དམར་པོ་སོར་རྟོགས།
འ་སྔོན་པོ་བྱ་གྲུབ་ཡེ་ཤེས་སོ། །དེས་ན་ཉོན་མོངས་དུག་ལྔ་ཡེ་ཤེས་ལྔའི་རང་བཞིན་
ཡིན། དེའང་དོན་དུ་རང་གི་རིག་པ་གཡུང་དྲུང་གི་སེམས་ཡིན་ནོ། །སེམས་འདི་
214



ནམ་མཁའ་མཛོད་ཀྱི་སྒྲུབ་སྐོར།
མ་འགགས་ལ་འགྱུ་ཞིང་རང་གསལ་བ་ཞིག་ཡིན་ནོ། །བལྟས་ཤིང་བརྟགས་ན་
དབྱིབས་དང་ངོ་བོ་གང་ཡང་མ་གྲུབ་པར་ངོས་བཟུང་དང་བྲལ་བར་རྟོགས་ན་ཡེ་
ཤེས་ཟིན་པ་ཡིན་ནོ། །ཞིས་ངོ་སྤྲད་དོ།། གསུམ་པ་བརྡ་ཐབས་ཀྱིས་ལྟ་སྒོམ་སྤྱོད་འབྲས་ཀྱི་སྒོ་དབྱེ་བ་ལ།
མར་མེ་སྤར། སློབ་མས་ངོ་བོ་སྐྱོང་། བླ་མས་ཌཱ་སིལ་དཀྲོལ་ལ་དབྱངས་སྙན་པོས། ཧོ ལྟ་བ་མཐའ་བྲལ་
གཞལ་ཡས་སུ། སྒོམ་པ་རང་གསལ་སྒྲོན་མེ་སྦར།། སྤྱོད་པ་རྣམ་དག་སྒོ་ཕྱེས་ལ།།
འབྲས་བུ་གཉུག་མའི་ལྷ་ཞལ་སྟོན།། དམ་ཚིག་སྲུང་བྲལ་དོན་རྟོགས་ནས།། ཕྲིན་
ལས་འགྲོ་དོན་ལྷུན་གྲུབ་གསོལ།། སད་དོ་ཧ་ར་པྲ་བེ་ཤ་ཡ་ཕཊ ཞེས་བརྗོད་དོ། །
གསུམ་པ་ཞུ་ལན་ལ། སློབ་མས་ཞུ་བ་ནི། ཀྱེ། མན་ངག་གཏེར་མཛོད་བླ་མ་ལགས།། བདག་
ནི་འདི་ནས་བྱང་ཆུབ་བར།། ཁྱེད་ཉིད་མ་གཏོགས་རེ་ས་མེད།། བདག་ལུས་ལོངས་
སྤྱོད་རྒྱན་དང་བཅས།། ལྟོས་པ་མེད་པ་ཁྱེད་ལ་འབུལ།། ཅི་ལྟར་བཀའ་སྩལ་དེ་
བཞིན་བསྒྲུབ།། བླ་མེད་རྫོགས་པ་ཆེན་པོའི་དོན།། མ་ལུས་བདག་ལ་གནོང་དུ་
གསོལ།། ཞེས་ཕྱག་འཚལ་ལོ། །ལན་དུ་བླ་མས། ཨེ་མ་སྐལ་ལྡན་ལས་འཕྲོ་ཅན།། ལུས་སྲོག་
འབུལ་བ་ངོ་མཚར་ཆེ།། བླ་མེད་རྫོགས་པ་ཆེན་པོ་འདི།། འཆད་ན་བསྟན་པའི་
རྒྱལ་མཚན་ཚུགས།། ཐོས་ན་ཤེས་རབ་མེ་བཞིན་མཆེད།། བསྒོམ་ན་སངས་རྒྱས་
ལག་འཆང་ཡིན། བསྒྲུབ་ན་རྫུ་འཕྲུལ་འབུམ་དུ་འགྱེད།། སྤྱོད་ན་མི་ཟད་གཏེར་
ཆེན་རྡོལ།། གསང་ན་མཆོག་ཐུན་དངོས་གྲུབ་བརྙེས།། ཐེག་པ་ཀུན་གྱི་རྒྱལ་པོ་
ཡིན། ངེས་པར་འདིར་འཇུག་ངོ་མཚར་ཆེ། རྫོགས་ཆེན་གསང་དབང་ངས་བསྐུར་
ཞེས་བརྗོད་དོ། ། གཉིས་པ་དངོས་གཞི་དབང་བསྐུར་བ་ལ་བཞི་སྟེ། ཕྱི་ཆས་དབང་། ནང་ཕྱག་རྒྱའི་དབང་
གསང་བ་ཤེས་རབ་ཡེ་ཤེས་ཀྱི་དབང་། ཡང་གསང་མཐར་ཐུག་གསང་དོན་ངོ་སྤྱད་ཀྱི་དབང་བསྐུར་བའོ། །འདིར་
ཕྱག་ལེན་དུ་སྟབས་བདེ་བའི་ཕྱིར། དང་པོ་དཔེས་དོན་མཚོན་ཕྱིར་ཤེས་རབ་ཡེ་ཤེས་དབང་བསྐུར་བ་ནི། རིག་མ་
གཏད་ལ། བླ་མས། ཨེ་མ་སྐལ་ལྡན་བུ་མཆོག་ཁྱོད།། སྟོང་ཆེན་ཡངས་པའི་བྷ་ག་རུ།།
215



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཚན་མེད་པྲ་ཕུད་འབར་བ་བསྣུན།། སྨོན་མེད་རང་བྱུང་དགའ་བཞི་རྒྱས།།
རྣམ་ཐར་སུམ་ལྡན་བུད་མེད་འདི།། སྐལ་ལྡན་ཁྱོད་ལ་གྲོགས་སུ་གཏད། ཚངས་
པར་སྤྱོད་ལ་གནས་པར་གྱིས།། ས་མ་ཡ་གུ་རྒྱ་རྡ་ཐིམ་ར་ཧམ་ཨཱ༔ ཞེས་བརྗོད་དོ། །གཉིས་
པ་གསང་དོན་ངོ་སྤྲོད་ཀྱི་དབང་བསྐུར་བ་ལ་བཞི། གཞི་ལམ་འབྲས་གསུམ། ལྟ་སྒོམ་སྤྱོད་གསུམ། དཔེ་དོན་རྟགས་
གསུམ། རྒྱས་གདབ་པའོ། །དང་པོ་ལ་གསུམ་ལས། དང་པོ་གཞི་ངོ་སྤྲད་པ་ནི། ཨ༔ སེམས་ཉིད་སྟོང་
པ་ཁྱབ་བདལ་ཆེ།། འཁོར་འདས་གཉིས་ཀྱི་གཞི་མ་ལ།། གང་གི་དྲི་མས་མ་གོས་
པར། དུས་གསུམ་དྲི་མེད་རྗེན་པར་གནས། ཨ་ཨ་ཨཱཿ སྙིང་གི་བུ་གཅིག་རང་གི་
སེམས་ཉིད་སྟོང་པ་ཁྱབ་བརྡལ་ཆེན་པོ་འདི་འཁོར་འདས་ཀྱི་གཞི་མ་ཡིན་ལ། དེ་
དག་གང་གིས་ཀྱང་སྐྱོན་ཡོན་གྱི་དྲི་མས་མ་གོས་ཏེ། དཔེར་ན་ནམ་མཁའ་འབྱུང་
བ་གཞན་རྣམས་ཀྱི་གཞི་ཡིན་ཀྱང་། དེས་ནམ་མཁའ་ལ་གོས་པ་མེད་པ་ལྟ་བུའོ།།
གཉིས་པ་ལམ་ངོ་སྤྲད་པ་ནི། ཨ༔ དེ་རྟོགས་མ་རྟོགས་ཁྱད་པར་ཆེ།། རྟོགས་པའི་སངས་
རྒྱས་ཡེ་སངས་རྒྱས།། མ་རྟོགས་སེམས་ཅན་འཁོར་བར་འཁྱམས།། དོན་དུ་གྲོལ་
འཁྲུལ་གཉིས་ལས་འདས།། ཨ་ཨ་ཨཱ༔ སྙིང་གི་བུ་གཅིག་རང་སེམས་ཀ་དག་རྗེན་
པར་གནས་ཀྱང་། དེའི་དོན་རྟོགས་མ་རྟོགས་ཀྱི་ཁྱད་པས་སངས་རྒྱས་སེམས་
ཅན་གཉིས་སུ་བྱུང་བ་ལས། སེམས་ཅན་རྣམས་ལམ་སྣང་གི་འཁྲུལ་པ་གློ་བུར་བ་
ཙམ་ལས། དོན་དུ་གཞིའི་ངོ་བོ་གྲོལ་འཁྲུལ་གཉིས་ཀ་ལས་འདས་པས། དེ་ཉིད་
ཚིག་གི་ལམ་གྱིས་དོན་གྱི་ལམ་ལ་སྦྱར་བས་འཁྲུལ་པ་རང་སར་དག་ནས་གཞིའི་རང་
སར་ཟིན་པ་སྟེ། དཔེར་ན་རྒྱལ་བུ་འཁྱམས་པོས་རྒྱལ་སར་ཟིན་པ་ལྟ་བུའོ། ། གསུམ་
པ་འབྲས་བུ་ངོ་སྤྲད་པ་ནི། ཨ༔ སེམས་ཉིད་མཐའ་བྲལ་བདེ་བ་ཆེ། ཡེ་ནས་སངས་རྒྱས་ངོ་
བོ་སྟེ། སྐུ་གསུམ་རང་ལ་ལྷུན་གྱིས་གྲུབ། རྩོལ་མེད་འབྲས་བུ་ཨེ་མ་ཧོ །ཨ་ཨ་ཨཱ
སྙིང་གི་བུ་གཅིག་རང་གི་སེམས་ཉིད་འདི་ཡེ་ནས་སངས་རྒྱས་ཀྱི་ངོ་བོ་ཡིན་པས།
216



ནམ་མཁའ་མཛོད་ཀྱི་སྒྲུབ་སྐོར།
སངས་རྒྱས་ཀྱི་འབྲས་བུ་ད་གཟོད་འཐོབ་ཀྱི་རེ་བ། མི་ཐོབ་ཀྱི་དོགས་པ་དང་བྲལ་
བ་སྟེ། སྐུ་གསུམ་རང་ལ་རྩོལ་བ་མེད་པར་ལྷུན་གྱིས་གྲུབ་པ་དཔེར་ན་བྱད་རང་
ལ་ཡོད་པ་ལ་རེ་དོགས་གང་ཡང་མི་དགོས་པ་ལྟ་བུའོ། །གཉིས་པ་ལ་གསུམ་ལས། དང་པོ་ལྟ་
བ་ངོ་སྤྲད་པ་ནི། ནམ་མཁའི་དབྱིངས་སུ་སྡིགས་མཛུབ་གཏད་དེ། ཨ རྫོགས་ཆེན་ང་ཡི་ལྟ་བ་ནི།།
དངོས་མཚན་མེད་པར་ཡོངས་ལ་ཁྱབ།། གཟའ་གཏད་མཐའ་བྲལ་ཡེ་གྲོལ་ཆེ།།
ནམ་མཁའི་མཚན་ཉིད་ང་ཡི་དཔེ།། ཨ་ཨ་ཨཱཿ སྙིང་གི་བུ་གཅིག་རྫོགས་པ་ཆེན་
པོའི་ལྟ་བ་ནི། དངོས་པོ་དང་མཚན་མ་མེད་པར་འཁོར་འདས་ཡོངས་ལ་ཁྱབ་པ།
གཟའ་གཏད་དང་བྲལ་བས་བལྟ་བྱ་ལྟ་བྱེད་ལས་འདས་པ། མཐའ་གང་ལའང་མ་
ལྷུང་བ་མཐའ་བྲལ་ཆེན་པོ། །གཟོད་གྲོལ་བ་གཏན་ལ་ཕབ་མི་དགོས་པ་ཡེ་གྲོལ་
ཆེན་པོ། །དཔེར་ན་ནམ་མཁའ་སྣང་སྲིད་ཀུན་ལ་ཁྱབ་ཅིང་ངོས་བཟུང་དང་བྲལ་
བར་གནས་པ་ལྟ་བུའོ། །གཉིས་པ་སྒོམ་པ་ངོ་སྤྲད་པ་ནི། ཉི་ཟླའི་འོད་སྣང་བསྟན་ལ། ཨ རྫོགས་
ཆེན་ང་ཡི་སྒོམ་པ་ནི།། གསལ་སྒྲིབ་མེད་པར་རང་ལ་ཤར།། དུས་གསུམ་མི་ནུབ་
འགྱུར་བ་མེད།། ཉི་ཟླའི་འོད་སྣང་ང་ཡི་དཔེ།། ཨ་ཨ་ཨཱ༔ སྙིང་གི་བུ་གཅིག་
རྫོགས་པ་ཆེན་པོའི་སྒོམ་པ་ནི་ཡེ་ནས་གསལ་སྒྲིབ་མེད་པར་རང་ལ་རང་ཤར་ཡིན་
ཏེ། དུས་གསུམ་འགྱུར་ནུབ་མེད་པས་མ་སྒོམ་ཀྱང་སྟོར་འབྲལ་མེད་ལ། བསྒོམ་
ཀྱང་ངོས་བཟུང་དང་བྲལ་ཏེ་གསལ་བའི་མཚན་ཉིད་སྟོང་པ་ལས་མི་འདའ་བའི་
ཕྱིར་བསྒོམ་བྱ་སྒོམ་བྱེད་དང་བྲལ་བར་གནས་པ་སྟེ། དཔེར་ན་ཉི་ཟླའི་འོད་སྣང་
གིས་སྣང་བའི་གོ་འབྱེད་ཀྱང་ངོས་བཟུང་དང་བྲལ་ཞིང་གསལ་སྒྲིབ་འགྱུར་ནུབ་
མེད་པ་ལྟ་བུའོ། །གསུམ་པ་སྤྱོད་པ་ངོ་སྤྲད་པ་ནི། སྤྲིན་དང་གཟའ་སྐར་བསྟན་ལ། ཨ རྫོགས་ཆེན་
ང་ཡི་སྤྱོད་པ་ནི།། འཁོར་འདས་ཐམས་ཅད་རིག་པའི་རྩལ།། ངང་ལ་
ངང་ལ་གནས་ཤིང་
ངང་ལ་གྲོལ།། ནམ་མཁའི་ཆོ་འཕྲུལ་ང་ཡི་དཔེ།། ཨ་ཨ་ཨཱཿ སྙིང་གི་བུ་གཅིག་
217



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྫོགས་པ་ཆེན་པོའི་སྤྱོད་པ་ནི། འཁོར་འདས་ཀྱི་བོན་ཐམས་ཅད་རང་སེམས་ཀྱི་
ངང་ལས་མི་འདའ་ཞིང་ཐམས་ཅད་ངོ་བོ་མ་གྲོལ་བ་གཅིག་ཀྱང་མེད་པས།
ངང་ལ་གནས་ཤིང་ངང་ལ་གྲོལ་བ་སྟེ། དཔེར་ན་ནམ་མཁའི་ངང་དུ་སྤྲིན་དང་ཁུ་
རླུང་གཟའ་སྐར་ལ་སོགས་ཅི་ལྟར་སྣང་ཡང་སྣང་དུ་རུང་ཞིང་། གཡོ་འཁྲུལ་ཀྱི་
རྣམ་པ་གང་བྱུང་ཡང་ནམ་མཁའ་ལས་མི་འདའ་བ་དང་། དེས་ནམ་མཁའ་ལ་
གོས་པའང་མེད་པ་ལྟ་བུའོ། །གསུམ་པ་དཔེ་དོན་རྟགས་གསུམ་ལས། དང་པོ་དཔེ་ནམ་མཁའ་ངོ་སྤྲད་
པ་ནི། ནམ་མཁའི་མཚན་ཉིད་བསྟན་ཏེ། ཨ༔ སེམས་ཉིད་དཔེ་ནི་ནམ་མཁའ་འདྲ།། མཐའ་
དབུས་ཕྱོགས་བྲལ་དངོས་མཚན་མེད།། ཐ་སྙད་ཀུན་གྲོལ་ཚིག་ལས་འདས།། དེ་ཡི་
རང་བཞིན་ཤེས་པར་གྱིས།། ཨ་ཨ་ཨཱཿ སྙིང་གི་བུ་གཅིག་སེམས་ཉིད་དཔེ་ནི་ནམ་
མཁའ་ཡིན་ཏེ། ནམ་མཁའ་ལ་མཐའ་དབུས་དངོས་མཚན་མེད་པ་བཞིན་ཏུ།
སེམས་ཉིད་ཀྱང་ཚིག་གིས་བརྗོད་པ་ལས་འདས་ཏེ་ངོས་བཟུང་བྲལ་བའོ། ། གཉིས་
པ་རྟགས་སེམས་ཉིད་ལ་ངོ་སྤྲད་པ་ནི། ཨ རྟགས་ནི་རང་སེམས་འགགས་མེད་དོ། །སྣ་
ཚོགས་ཅིར་ཡང་འཆར་བ་ལ།། མ་སྤང་མ་སྒྲུབ་མཐོང་ཡུལ་བྲལ།། རང་ཞི་རང་
གྲོལ་བདེ་བ་ཆེ། ཨ་ཨ་ཨཱ༔ སྙིང་གི་བུ་གཅིག་རྟགས་ནི་སེམས་བྱུང་འགགས་པ་
མེད་པ་སྟེ། ཅི་ལྟར་འཆར་ཡང་རང་བཞིན་མ་གྲུབ་པས་སྤང་བླང་དགག་སྒྲུབ་མེད་
པར་རང་ཞི་རང་ཡལ་བའོ། །གསུམ་པ་དོན་བོན་ཉིད་ངོ་སྤྲད་པ་ནི། ཨཱ དོན་ནི་བོན་ཉིད་
སྐྱེ་བ་མེད།། དངོས་མེད་དམིགས་མེད་བརྗོད་དུ་མེད།། སྙིང་པོ་གསལ་དག་རང་
བཞིན་ཀློང་།། བཟོ་མེད་ལྷུགས་པར་གནས་པར་གྱིས། ཨ་ཨ་ཨཱ༔ སྙིང་གི་བུ་
གཅིག་དོན་བོན་ཉིད་ལ་བརྗོད་དུ་མེད་ཅིང་དངོས་མཚན་དང་བྲལ་བར་དག་
པར་ཟང་ཐལ་ཆེན་པོར་གནས་ཏེ། དེའི་ངང་ལ་རང་བཞིན་གྱིས་རང་བབས་སུ་
གནས་པའོ། །བཞི་པ་རྒྱས་གདབ་ལ་བཟླ་གཉིས་ལས། དང་པོ་འགྱུར་མེད་དུ་རྒྱས་གདབ་པ་ནི། ཨ༔ སངས་
218



ནམ་མཁའ་མཛོད་ཀྱི་སྒྲུབ་སྐོར།
རྒྱས་རང་གི་སེམས་ལ་དབང་། སྣང་སྲིད་རྒྱས་འདེབས་འཁྲུལ་རྩད་ཆོད།། རང་
དབང་རང་ཐོབ་བརྗོད་མེད་ཀློང་། འགྱུར་མེད་ཆེན་པོར་རྒྱས་ཐེབས་སོ། །ཨ་ཨ་
ཨཱཿ སྙིང་གི་བུ་གཅིག་རང་གི་སེམས་ཉིད་ནི་སངས་རྒྱས་དངོས་ཡིན་ལ། སངས་
རྒྱས་དང་ནམ་དུ་ཡང་འབྲལ་བ་མེད་པར་ངོ་ཤེས་པར་གྱིས་ཤིག །གཉིས་པ་ལ་བཟླ་བ་
ནི། ཨ༔ དཀྱིལ་འཁོར་རྩེ་རྒྱལ་རིག་པ་དྲི་མེད་ཡིན།། སྒོ་འཇུག་རྒྱལ་པོ་ཚོགས་དྲུག་
ལྷུགས་པ་ཡིན།། དབང་གི་རྒྱལ་པོ་འཁོར་འདས་དབྱེར་མེད་ཡིན།། དམ་ཚིག་རྒྱལ་
པོ་སྲུང་མཚམས་བྲལ་བ་ཡིན།། རྒྱུད་ལུང་མན་ངག་རིག་རྩལ་རྒྱལ་པོ་ཡིན།། རེ་མེད་
དོགས་མེད་ཀུན་བཟང་ཨེ་མ་ཧོ །ཨ་ཨ་ཨཱ༔ སྙིང་གི་བུ་གཅིག་འཁོར་འདས་
ཀྱི་བོན་ཐམས་ཅད་ཀྱི་རྒྱལ་པོ་རང་གི་སེམས་ཡིན་ལ། རང་སེམས་སྐྱེ་འགག་
གནས་གསུམ་དང་བྲལ་བའི་ཀློང་དུ་དུས་གསུམ་འགྱུར་བ་མེད་པ་ཐིག་ལེ་གཅིག་
གི་ངང་དུ་བཞུགས་པའོ། །ཞེས་བཤད་དོ། །གསུམ་པ་དོན་རྟགས་ཕྱག་རྒྱའི་དབང་བསྐུར་བ་ལ་ལྔ་ལས།
དང་པོ་མི་ནུབ་རྒྱལ་མཚན་གྱི་ཕྱག་རྒྱ་བཅའ་ལ། ཨ ཕྱག་རྒྱ་འདི་ནི་མི་ནུབ་རྒྱལ་མཚན་ཏེ། དུས་
གསུམ་མི་ནུབ་ཉོན་མོངས་བདུད་ལས་རྒྱལ།། སྐལ་ལྡན་སློབ་མ་ཁྱོད་ལ་དབང་
བསྐུར་བས།། དུས་གསུམ་ནུབ་པ་མེད་པའི་དབང་ཐོབ་ཤོག །ཨོཾ་ན་མ་སརྦ་ཝེར་
ཞི་ཉི་རི་བྷ་ར་ཏྲང་འདུ། ན་མོ་རིག་འཛིན་གཤེན་གྱི་བུ་འདི་ལ་མི་ནུབ་རྒྱལ་མཚན་
གྱི་ཕྱག་རྒྱའི་དབང་བསྐུར་བས། དབུས་ཕྱོགས་དེ་བཞིན་རིགས་ཀྱི་བདེ་བར་
གཤེགས་པའི་དབང་ཐོབ་པར་གྱུར་ཅིག གཉིས་པ་མི་འགྱུར་གཡུང་དྲུང་གི་ཕྱག་རྒྱ་བཅའ་ལ།
ཨ ཕྱག་རྒྱ་འདི་ནི་གཡུང་དྲུང་རྒྱ་གྲམ་འཁྱིལ།། རང་བཞིན་རྣམ་དག་དོན་ལ་
འགྱུར་བ་མེད།། སྐལ་ལྡན་སློབ་མ་ཁྱོད་ལ་དབང་བསྐུར་བས། དུས་གསུམ་འགྱུར་བ་
མེད་པའི་དབང་ཐོབ་ཤོག །ཧཱུཾ་ན་མ་སརྦ་དྲུང་མུ་ཉི་རི་བྷ་ར་ཏྲང་འདུ། ན་མོ་རིག་
འཛིན་གཤེན་གྱི་བུ་འདི་ལ། གཡུང་དྲུང་རྒྱ་གྲམ་གྱི་ཕྱག་རྒྱའི་དབང་བསྐུར་བས་
29



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཤར་ཕྱོགས་གཡུང་དྲུང་རིགས་ཀྱི་བདེ་བར་གཤེགས་པའི་དབང་ཐོབ་པར་
གྱུརཅིག །གསུམ་པ་དབང་བསྒྱུར་འཁོར་ལོའི་ཕྱག་རྒྱ་བཅའ་ལ། ཨ ཕྱག་རྒྱ་འདི་ནི་དབང་
བསྒྱུར་འཁོར་ལོ་ཆེ། རང་དབང་རང་ཐོབ་གཞན་དབང་འཁོར་ལོས་བསྒྱུར། སྐལ་
ལྡན་སློབ་མ་ཁྱོད་ལ་དབང་བསྐུར་བས། བོན་གྱི་འཁོར་ལོ་བསྒྱུར་བའི་དབང་
ཐོབ་ཤོག །ༀ ན་མ་སརྦ་ཙཀྲ་ཉི་རི་བྷ་ར་ཏྲང་འདུ། ན་མོ་རིག་འཛིན་གཤེན་གྱི་
བུ་འདི་ལ་དབང་བསྒྱུར་འཁོར་ལོའི་ཕྱག་རྒྱའི་དབང་བསྐུར་བས། བྱང་ཕྱོགས་
འཁོར་ལོ་རིགས་ཀྱི་བདེ་བར་གཤེགས་པའི་དབང་ཐོབ་པར་གྱུར་ཅིག །བཞི་པ་སྐྱོན་
བྲལ་པདྨའི་ཕྱག་རྒྱ་བཅའ་ལ། ཨ ཕྱག་རྒྱ་འདི་ནི་སྐྱོན་བྲལ་པདྨ་སྤུངས། སྐྱོན་མེད་རྣམ་
རྟོག་བག་ཆགས་དྲི་མ་བྲལ།། སྐལ་ལྡན་སློབ་མ་ཁྱོད་ལ་དབང་བསྐུར་བས། སྒོ་
གསུམ་རྣམ་པར་དག་པའི་དབང་ཐོབ་ཤོག །ཨོཾ་ན་མ་སརྦ་པདྨ་ཉི་རི་བྷ་ར་ཏྲང་
འདུ། ན་མོ་རིག་འཛིན་གཤེན་གྱི་བུ་འདི་ལ་སྐྱོན་བྲལ་པདྨའི་ཕྱག་རྒྱའི་དབང་
བསྐུར་བས། ནུབ་ཕྱོགས་པདྨ་རིགས་ཀྱི་བདེ་བར་གཤེགས་པའི་དབང་ཐོབ་པར་
གྱུར་ཅིག །ལྔ་པ་རིན་ཆེན་གཏེར་ཁྱིམ་གྱི་ཕྱག་རྒྱ་བཅའ་ལ། ཨ ཕྱག་རྒྱུ་འདི་ནི་དགོས་འདོད་
རིན་ཆེན་འབར།། འདོད་པ་ཀུན་འབྱུང་ཡོན་ཏན་ལྷུན་གྱིས་གྲུབ། སྐལ་ལྡན་སློབ་
མ་ཁྱོད་ལ་དབང་བསྐུར་བས། སྐུ་གསུམ་ལྷུན་གྱིས་གྲུབ་པའི་དབང་ཐོབ་ཤོག །
ན་མ་སརྦ་རད་ཉི་རི་བྷ་ར་ཏྲང་འདུ། ན་མོ་རིག་འཛིན་གཤེན་གྱི་བུ་འདི་ལ་རིན་
ཆེན་གཏེར་ཁྱིམ་གྱི་ཕྱག་རྒྱའི་དབང་བསྐུར་བས། ལྷོ་ཕྱོགས་རིན་ཆེན་རིགས་ཀྱི་
བདེ་བར་གཤེགས་པའི་དབང་ཐོབ་པར་གྱུར་ཅིག །ཅེས་བསྐུར་རོ། བཞི་པ་བརྡ་རྟགས་ཆོས་ཀྱི་
དབང་བསྐུར་བ་ལ། རས་དཀར་གྱི་གཟན། ཨང་གྷ་རིག །སྒོམ་ཐག སྦ་འཁར། ཌ་སིལ་རྣམས་གཏད་ལ། ཧོ༔
བླ་མེད་ཡང་རྩེ་གསང་བའི་ཆས།། སྐལ་ལྡན་བུ་མཆོག་ཁྱོད་ལ་གཏད།། འབྲལ་བ་
མེད་པར་རྟག་ཏུ་ཆོངས། རྫོགས་ཆེན་དོན་ལ་གནས་པར་གྱིས།། སྙིང་གི་བུ་གཅིག་
220



ནམ་མཁའ་མཛོད་ཀྱི་སྒྲུབ་སྐོར།
བླ་མེད་གསང་བའི་ཆས་འདི་རྣམས་རྟག་ཏུ་འཆང་ཞིང་། རྣལ་འབྱོར་སྤྱོད་པ་དང་
དུ་ལོང་ལ་གཉུག་མའི་རང་ཞལ་ལྟ་བ་ལ་མི་འབྲལ་བར་གྱིས་ཤིག །ཅེས་བརྗོད་ལ་གཏད་
དོ། དོན་གསུམ་པ་གཟེངས་བསྟོད་པ་ནི། འོ་སྙིང་གི་བུ་འདི་ལྟ་བུའི་དབང་ཐོབ་ནས་འབད་
ན་ཚེ་འདིར་གྲོལ་ཞིང་བོན་ཉིད་སྟོང་པ་ཉིད་བསྒོམ་པ་ལ་དབང་བ་ཡིན། མ་འབད་
ཀྱང་དམ་ཚིག་བསྲུང་ན་འཆི་ཁའི་བར་དོར་གྲོལ་བའོ། །འབྲུ་དང་མེ་ཏོག་གཏོར་ཞིང་བཀྲ་
ཤིས་བརྗོད། བསྔོ་སྨོན་སོགས་ཀྱིས་མཐར་བརྒྱན་པར་བྱའོ།། ༧ སེམས་སྨད་སྡེ་དགུ་རྫོགས་ཆེན་
བསྒྲགས་གསུམ་བོན།། བཀའ་རྒྱུད་སྐོར་བཞི་རྩེ་མོའི་རྒྱུད་སྡེ་ཡི།། སྒོ་འབྱེད་ཤིན་
ཏུ་སྤྲོས་མེད་དབང་ཆོག་འདི། རྒྱུད་སྡེའི་སྙིང་པོ་ཟབ་དགུའི་མཐར་ཐུག་ཡིན།།
༧ དམ་ཚིག་ལྡན་པའི་སྐལ་ལྡན་ལྕམ་དྲལ་རྣམས། འདིར་འཇུག་དད་བརྩོན་
བཀུར་བསྟི་མཁས་གྱུར་ན།། ཀུན་བཟང་དགོངས་པ་ལག་མཐིལ་ནོར་བཞག་འདྲ།།
མཆོག་ཐུན་དངོས་གྲུབ་ཚེ་འདིར་བརྙེས་པར་འགྱུར།། ༧ འདི་བྱས་དགེ་བས་རང་
གཞན་མཁའ་མཉམ་འགྲོ།། ཁྱབ་བདག་གཡུང་དྲུང་འཆང་དང་དབྱེར་མེད་དུ།།
གྲོལ་ནས་འཁོར་བའི་རྒྱ་མཚོ་སྐམ་གྱུར་ཏེ།། ཀུན་ཀྱང་བདེ་ཆེན་མཆོག་གི་ས་ཐོབ་
ཤོག །ཅེས་པ་འདིའང་རྒྱལ་རོང་བྲག་སྟེང་བ་ཤེས་རབ་ཡེ་ཤེས་དང་། རང་གི་གམ་དུ་གནས་པའི་
ཡིག་པ་ཉག་བཙུན་ཤེས་རབ་འོད་ཟེར་གཉིས་ཀྱིས་ཡང་ཡང་བསྐུར་བའི་ངོར། ཤར་རྫའི་བྱ་བྲལ་དབྲ་
བཙུན་དྲི་མེད་སྙིང་པོས་བཀོད་པའི་ཕྱི་མོའི་ཡི་གེ་པ་ནི་སྟག་བཙུན་ཉི་རིའི་མིང་གིས་བགྱིས་པ་དགེའོ། །
དགེའོ། །མུ་ཙུག་སྨར་རོ།།
221



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་ཟབ་ནམ་མཁའ་མཛོད་ཆེན་ལས།
རབ་ཏུ་སྤྲོས་མེད་དབང་ཆོག་རིག་པའི་སྒྲོན་མ་བཞུགས།
༄༅། ། ཀ་དག་སྤྲོས་བྲལ་སྟོང་པའི་ལྡིང་ཁང་དུ། ལྷུན་གྲུབ་ལྔ་ལྡན་འོད་ཀྱི་ཚོམ་
བུས་མཛེས།། ཐུགས་རྗེ་ཀུན་ཁྱབ་རིག་པའི་རྒྱུན་དང་བཅས།། རྣམ་གསུམ་ཀ་དག་
ངང་མཉམ་དེ་ལ་འདུད། ༧ དེ་ཡི་གནད་གསང་ངེས་པར་མཇལ་བྱེད་པའི།། བཞི་
པ་རབ་ཏུ་སྤྲོས་པ་མེད་པའི་དབང་། བསྐུར་ཐབས་ཆོ་གའི་རིམ་པ་བཤད་པར་བྱ།།
སྐལ་ལྡན་བློ་རབ་སྙིང་གི་དཔྱིད་དུ་ལོངས། དེ་ལ་དབང་འདི་དོན་དམ་པའི་དཀྱིལ་འཁོར་ལ་
བརྟེན་ནས་བསྐུར་དགོས་པའི་ཕྱིར་མཚན་བཅས་ཀྱི་དཀྱིལ་འཁོར་བསྟན་པ་མེད་དོ། །མཆོད་རྫས་ཕུན་སུམ་ཚོགས་
པར་བསག་གོ །སློབ་བུས་ཀྱང་མཎྜལ་ལ་སོགས་དབང་ཡོན་ཅི་འབྱོར་བཟུང་། དབང་བསྐུར་བ་ལ་གསུམ་སྟེ།
འཇུག་པ་དང་། དབང་བསྐུར་བ་དང་། གཟེངས་བསྟོད་པའོ། །དང་པོ་ནི། སློབ་མས་མཎྜལ་འབུལ་། ཞུ་བ་ནི།
ཀྱེ་མ་གཡུང་དྲུང་སློབ་དཔོན་དགོངས།། བདག་ནི་སྙིང་གི་བུ་གཅིག་ལགས། ཚེ་
གཅིག་སངས་རྒྱས་བསྒྲུབ་པའི་ཐབས། གདམས་ངག་ཟབ་མོ་བསྟན་པར་ཞུ། ཞེས་
ལན་གསུམ་བརྗོད་ལ་ཕྱག་མཚལ་ལོ། །བླ་མས། བུ་ཁྱོད་ཀྱི་ཚེ་གཅིག་གི་སངས་རྒྱས་བསྒྲུབ་པ་ན།
ཀུན་ཏུ་བཟང་པོའི་དགོངས་པ་ངོ་སྤྲད་ན་བསྒོམ་པར་ནུས་སམ། ཞེས་དྲིས་པས།
སློབ་བུས། སངས་རྒྱས་མ་ཐོབ་ཀྱི་བར་དུ་བསྒོམ་པར་བྱའོ། ཞུས་པས། བླ་མས་ དེ་ལྟར་
བསྒོམ་ནུས་ན། ཁྱེད་རང་གི་རིག་པ་རྩེ་གཅིག་ཏུ་དྲིལ་ལ་བདག་གི་སྙིང་གར་མ་
ཡེངས་པར་གཏད་ལ་ཅེ་རེ་ལྟོས་ཤིག བྱས་ལ། བླ་མས་ཌ་སིལ་དང་བཅས་པས། སྤྱི་གཙུག་
བདེ་བ་ཆེན་པོའི་ཕོ་བྲང་དུ། དྲིན་ཆེན་རྩ་བའི་བླ་མ་ལ་གསོལ་བར་འདེབས།།
སངས་རྒྱས་སེམས་སུ་སྟོན་པ་རིན་པོ་ཆེ། རང་ངོ་རང་གིས་ཤེས་པར་བྱིན་གྱིས་
222



ནམ་མཁའ་མཛོད་ཀྱི་སྒྲུབ་སྐོར།
རློབས། ཞེས་དབྱངས་སྙན་པོས་ལན་འགའ་བརྗོད་ནས་སློབ་མ་ཡེངས་པའི་མཚམས་སུ། བླ་མས་དྲག་ཤུལ་དང་
བཅས་པས་ཕཊ 8 བརྗོད་ལ། འོ་སེམས་གང་ན་ཡོད། ཅེས་ལན་གསུམ་བརྗོད་པས། བར་དེར་ཧད་དེ་
ས་ལེར་གཟུང་འཛིན་དང་བྲལ་བའི་ཤེས་པ་རང་བབ་ཅིག་ཕྱམ་གྱིས་ཤར་བ་ནི། བོན་སྐུའི་དགོངས་པ་སྟེ་ཡེ་ཤེས་
ཐོག་བབ་ཏུ་སྐྱེ་བས་འཇུག་པ་ཐུན་མོང་མ་ཡིན་ནོ། །གཉིས་པ་དབང་བསྐུར་བ་ལ་བཞི་སྟེ། ཡེ་ཤེས་དཀྱིལ་འཇུག་གི་
དབང་། རིག་པ་རྩལ་རྫོགས་ཀྱི་དཔང་། ཐོག་བབ་ངོ་སྤྱད་ཀྱི་དབང་། རྗེས་གནང་ལུང་བསྟན་གྱི་དབང་བསྐུར་བའོ།།
དང་པོ་ལ་གཉིས་ཏེ། གཟུགས་སྐུའི་དཀྱིལ་འཁོར་དུ་འཇུག་པ་དང་། བོན་སྐུའི་དཀྱིལ་འཁོར་དུ་འཇུག་པའོ། །དང་
པོ་ནི། སློབ་བུས། མི་འགྱུར་གཡུང་དྲུང་གི་ཕྱག་རྒྱ་བྱ་ལ་སྙིང་གར་བཞག་ལ་ཁ་ཤར་དུ་བལྟ། བླ་མས། ཨེ་མ་
སྐལ་བ་དང་ལྡན་པ་སྙིང་གི་བུ།། ཤར་ཕྱོགས་ན་མངོན་པར་དགའ་བའི་ཞིང་
ཁམས་མཛེས་ཤིང་ཉམས་དགའ་བ་ཡིད་དུ་འོང་བ་ན། བདེ་གཤེགས་གསལ་བ་
རང་བྱུང་ཞེས་བྱ་བ་སྐུ་མདོག་སེར་པོ། ཡུམ་ས་ཡི་ལྷ་མོ་དང་གཉིས་སུ་མེད་པར་
རིན་པོ་ཆེའི་རྒྱན་གྱིས་བརྒྱན་པ། འཁོར་རྡུལ་གཅིག་གི་སྟེང་ན་རྡུལ་སྙེད་ཀྱི་སངས་
རྒྱས་ཇི་སྙེད་བཞུགས་པ་ལ། སྐུའི་སྒོ་ནས་བོན་སྟོན་ཅིང་འཁོར་རང་རང་གིས་ཉེ་
འཁོར་ལ་བོན་སྟོན་པ་ཡོད་དོ། །བུ་ཁྱོད་ཤར་ཕྱོགས་ཀྱི་ཞིང་ཁམས་སུ་རྩལ་ཆེན་
སེང་གེའི་ལྟ་སྟངས་ཀྱིས་ལྟོས་ལ། འགྱུར་བ་མེད་པའི་ཏིང་ངེ་འཛིན་གྱིས་བསྐྱོད་
ཅིག ཨ་ཨ་ཨཱ༔ ཞེས་བརྗོད་དོ། ། སློབ་བུ་དེས་རྩལ་ཆེན་སེང་གེའི་ལྟ་སྟངས་ཞེས་བྱ་བ་
ཞེ་སྡང་རང་གྲོལ་གྱི་ལྟ་སྟངས་ཤར་དུ་གཟིར་ལ། འགྱུར་བ་མེད་པའི་ཏིང་འཛིན་
ཅེས་བྱ་བ་རང་ལུས་གསེར་གྱི་གཡུང་དྲུང་འདོམ་གང་བ་ཞིག་ཏུ་གྱུར་ནས་ཤར་
ཕྱོགས་སུ་བྱ་འཕུར་བ་ལྟར་སོང་བར་བསམས་ལ། ཤར་དུ་ཐེབ་གསུམ་མཆོངས་སོ། །དེ་ནས་
སློབ་བུས། དབང་བསྒྱུར་འཁོར་ལོའི་ཕྱག་རྒྱ་བྱ་ལ་སྙིང་གར་བཞག་ལ། ཁ་བྱང་དུ་བལྟ། བླ་མས། ཨེ་མ་སྐལ་
བ་དང་ལྡན་པ་སྙིང་གི་བུ། བྱང་ཕྱོགས་ན་ལས་རབ་རྫོགས་པའི་ཞིང་ཁམས་མཛེས་
ཤིང་ཉམས་དགའ་བ་ཡིད་དུ་འོང་བ་ན། བདེ་གཤེགས་དགེ་ལྷ་གར་ཕྱུག་ཅེས་བྱ་
223



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བ་སྐུ་མདོག་ལྗང་གུ། ཡུམ་རླུང་གི་ལྷ་མོ་དང་གཉིས་སུ་མེད་པར་རིན་པོ་ཆེའི་
རྒྱན་གྱིས་བརྒྱན་པ། འཁོར་རྡུལ་གཅིག་གི་སྟེང་ན་རྡུལ་སྙེད་ཀྱི་སངས་རྒྱས་ཇི་
སྙེད་བཞུགས་པ་ལ། ཡོན་ཏན་གྱི་སྒོ་ནས་བོན་སྟོན་ཅིང་འཁོར་རང་རང་གིས་ཉེ་
འཁོར་ལ་བོན་སྟོན་པ་ཡོད་དོ། །བུ་ཁྱོད་བྱང་ཕྱོགས་ཀྱི་ཞིང་ཁམས་སུ་ངར་ཆེན་
འབྲུག་གི་ལྟ་སྟངས་ཀྱིས་ལྟོས་ལ། ཐོགས་པ་མེད་པའི་ཏིང་ངེ་འཛིན་གྱིས་བསྐྱོད་
ཅིག ཨ་ཨ་ཨཱ༔ ཞེས་བརྗོད་དོ། ། སློབ་བུ་དེས་ངར་ཆེན་འབྲུག་གི་ལྟ་སྟངས་ཞེས་བྱ་
བ་ང་རྒྱལ་རང་གྲོལ་གྱི་ལྟ་སྟངས་བྱང་དུ་གཟིར་ལ། ཐོགས་པ་མེད་པའི་ཏིང་
འཛིན་ཞེས་བྱ་བ་རང་ལུས་རིན་པོ་ཆེའི་འཁོར་ལོ་གྲུ་གང་བ་ཞིག་ཏུ་གྱུར་ནས་བྱང་
ཕྱོགས་སུ་མདའ་འཕེན་པ་ལྟར་སོང་བར་བསམས་ལ། བྱང་དུ་ཐེབ་གསུམ་མཆོངས་སོ། །
དེ་ནས་སློབ་བུས་སྐྱོན་བྲལ་པདྨའི་ཕྱག་རྒྱ་བྱ་ལ་སྙིང་གར་བཞག་ལ་ཁ་ནུབ་ཏུ་བལྟ། བླ་མས། ཨེ་མ་སྐལ་བ་
དང་ལྡན་པ་སྙིང་གི་བུ། ནུབ་ཕྱོགས་ན་བདེ་བ་ཅན་གྱི་ཞིང་ཁམས་མཛེས་ཤིང་
ཉམས་དགའ་བ་ཡིད་དུ་འོང་བ་ན། བདེ་གཤེགས་བྱེ་བྲག་དངོས་མེད་ཅེས་བྱ་བ་
སྐུ་མདོག་དམར་པོ། ཡུམ་མེ་ཡི་ལྷ་མོ་དང་གཉིས་སུ་མེད་པར་རིན་པོ་ཆེའི་རྒྱུན་
གྱིས་བརྒྱན་པ། འཁོར་རྡུལ་གཅིག་གི་སྟེང་དུ་རྡུལ་སྙེད་ཀྱི་སངས་རྒྱས་ཇི་སྙེད་
བཞུགས་པ་ལ་གསུང་གི་སྒོ་ནས་བོན་སྟོན་ཅིང་འཁོར་རང་རང་གིས་ཉེ་འཁོར་ལ་
བོན་སྟོན་པ་ཡོད་དོ། །བུ་ཁྱོད་ནུབ་ཕྱོགས་སུ་རླབས་ཆེན་ཁྱུང་གི་ལྟ་སྟངས་ཀྱིས་
ལྟོས་ལ། ཆགས་པ་མེད་པའི་ཏིང་ངེ་འཛིན་གྱིས་བསྐྱོད་ཅིག །ཨ་ཨ་ཨཱ༔ ཞེས་
བརྗོད་དོ།། སློབ་བུ་དེས་རླབས་ཆེན་ཁྱུང་གི་ལྟ་སྟངས་ཞེས་བྱ་བ་འདོད་ཆགས་རང་
གྲོལ་གྱི་ལྟ་སྟངས་ནུབ་ཏུ་གཟིར་ལ། ཆགས་པ་མེད་པའི་ཏིང་འཛིན་ཞེས་བྱ་བ་
རང་ལུས་རིན་པོ་ཆེའི་པདྨ་མཐོ་གང་པ་ཞིག་ཏུ་གྱུར་ནས་ནུབ་ཏུ་ཐོག་འཕེན་པ་
ལྟར་སོང་བར་བསམས། ལག ནུབ་ཏུཐེབ་གསུམ་མཆོངས། དེ་ནས་སློབ་བུས་དགོས་འབྱུང་རིན་ཆེན་གྱི་
224



ནམ་མཁའི་མཛོད་ཀྱི་སྒྲུབ་སྐོར།
ཕྱག་རྒྱ་བྱ་ལ་སྙིང་གར་བཞག་པ་ཁ་ལྷོ་རུ་བལྟ། བླ་མས། ཨེ་མ་སྐལ་བ་དང་ལྡན་པ་སྙིང་གི་བུ། ལྷོ་
ཕྱོགས་ན་དཔལ་དང་ལྡན་པའི་ཞིང་ཁམས་མཛེས་ཤིང་ཉམས་དགའ་བ་ཡིད་དུ་
འོང་བ་ན། བདེ་གཤེགས་དགའ་བ་དོན་གྲུབ་ཅེས་བྱ་བ་སྐུ་མདོག་སྔོན་པོ། ཡུམ་
ཆུ་ཡི་ལྷ་མོ་དང་གཉིས་སུ་མེད་པར་རིན་པོ་ཆེའི་རྒྱན་གྱིས་བརྒྱན་པ་འཁོར་རྡུལ་
གཅིག་གི་སྟེང་ན་རྡུལ་སྙེད་ཀྱི་སངས་རྒྱས་ཇི་སྙེད་བཞུགས་པ་ལ་ཕྲིན་ལས་ཀྱི་སྒོ་
ནས་བོན་སྟོན་ཅིང་། འཁོར་རང་རང་གིས་ཉེ་འཁོར་ལ་བོན་སྟོན་པ་ཡོད་དོ།
ཁྱོད་ལྷོ་ཕྱོགས་སུ་ཤུགས་ཆེན་རྟ་ཡི་ལྟ་སྟངས་ཀྱིས་ལྟོས་ལ་རྩོལ་བ་མེད་པའི་ཏིང་ངེ་
འཛིན་གྱིས་བསྐྱོད་ཅིག །ཨ་ཨ་ཨཱ༔ ཞེས་བརྗོད་དོ། ། སློབ་བུ་དེས་ཤུགས་ཆེན་རྟ་ཡི་ལྟ་
སྟངས་ཞེས་བྱ་བ་ཕྲག་དོག་རང་གྲོལ་གྱི་ལྟ་སྟངས་ལྷོ་རུ་གཟིར་ལ། རྩོལ་བ་མེད་
པའི་ཏིང་འཛིན་ཞེས་བྱ་བ་རང་ལུས་རིན་པོ་ཆེ་ཁྱུད་གང་པ་ཞིག་ཏུ་གྱུར་ནས་ལྷོ་
ཕྱོགས་སུ་གློག་འཁྱུག་པ་ལྟར་སོང་བར་བསམས་ལ། ལྷོ་རུ་ཐེབ་གསུམ་མཆོངས་སོ། །དེ་ནས་
སློབ་བུས་མི་ནུབ་རྒྱལ་མཚན་གྱི་ཕྱག་རྒྱ་བྱ་ལ་སྤྱི་བོར་བཞག་ལ་མིག་བར་སྣང་ལ་བལྟ། བླ་མས། ཨེ་མ་སྐལ་བ་
དང་ལྡན་པ་སྙིང་གི་བུ། དབུས་ཕྱོགས་ན་སྟུག་པོ་བཀོད་པའི་ཞིང་ཁམས་མཛེས་
ཤིང་ཉམས་དགའ་བ་ཡིད་དུ་འོང་བ་ན། བདེ་གཤེགས་ཀུན་སྣང་ཁྱབ་པ་ཞེས་བྱ་
བ་སྐུ་མདོག་དཀར་པོ། ཡུམ་ནམ་མཁའི་ལྷ་མོ་དང་གཉིས་སུ་མེད་པར་རིན་པོ་
ཆེའི་རྒྱན་གྱིས་བརྒྱན་པ། འཁོར་རྡུལ་གཅིག་གི་སྟེང་ན་རྡུལ་སྙེད་ཀྱི་སངས་རྒྱས་
ཇི་སྙེད་བཞུགས་པ་ལ། ཐུགས་ཀྱི་སྒོ་ནས་བོན་སྟོན་ཅིང་། འཁོར་རང་རང་
རང་གིས་
ཉེ་འཁོར་ལ་བོན་སྟོན་པ་ཡོད་དོ། །བུ་ཁྱོད་དབུས་ཕྱོགས་ཀྱི་ཞིང་ཁམས་སུ་སྟོབས་
ཆེན་གླང་པོའི་ལྟ་སྟངས་ཀྱིས་ལྟོས་ལ། ནུབ་པ་མེད་པའི་ཏིང་འཛིན་གྱིས་བསྐྱོད་
ཅིག ཨ་ཨ་ཨཱ༔ ཞེས་བརྗོད་དོ། །སློབ་བུ་དེས་སྟོབས་ཆེན་གླང་པོའི་ལྟ་སྟངས་ཞེས་བྱ་
བ་གཏི་མུག་རང་གྲོལ་གྱི་ལྟ་སྟངས་བར་སྣང་ལ་གཟིར་ལ། ནུབ་པ་མེད་པའི་ཏིང་
225



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཛིན་ཞེས་བྱ་བ་རང་ལུས་རིན་པོ་ཆེའི་རྒྱལ་མཚན་ཚོན་གང་བ་ཞིག་ཏུ་གྱུར་ནས་
སྐར་མདའ་ཡར་བ་ལྟར་སོང་བར་བསམས་ལ། གནམ་ལ་ཐེབ་གསུམ་མཆོངས་སོ། །གཉིས་པ་
བོན་སྐུའི་དཀྱིལ་འཁོར་དུ་འཇུག་པ་ལ། སློབ་མ་རྣམས་ཆ་ལུགས་ལྔ་ལྡན་གྱི་ཕྱག་རྒྱ་བྱ་ལ། སངས་རྒྱས་ཀྱི་ས་ན་ཡོད་
པའི་སྤྱན་ལྔ་ཁྱད་པར་ཅན་ཐོབ་པའི་རྟེན་འབྲེལ་དུ་མིག་གྱེན་ཐུར་གཡས་གཡོན་ཐད་དྲང་དུ་བལྟ་ལ། བླ་མས།
ཨེ་མ་སྐལ་བ་དང་ལྡན་པ་སྙིང་གི་བུ། གཟུགས་སྐུ་དེ་ལས་འདས་པའི་ཕ་རོལ་ན་
དེ་དག་གི་འཆར་གཞིར་གྱུར་པ་རང་གི་རིག་པ་བསམ་ངོ་དང་བྲལ་བའི་ངོ་བོ། །
ཡེ་ཤེས་ཐིམ་ལ་མ་རྨུགས་པ། གང་དུའང་མ་ཕྱེ་བའི་བོན་ཉིད་ཚད་མེད་དཔག་
ཏུ་མེད་དམིགས་སུ་མེད་པ་བཞུགས་ཀྱི། བུ་ཁྱོད་འགྲོ་ས་མེད་པའི་གཤིས་ལ་འགྲོ་
མཁན་རྩ་གདར་ཆོད་ལ་ཞོག་ཅིག །རིག་སྟོངས་སུ་ཤེས་པ་གནད་ཚུགས་ཤིག །མ་
འགགས་པ་འགྱུར་བས་རྩལ་སྦྱོངས་ཤིག །ཡེ་ཤེས་གསལ་བས་ལམ་སྦྱོངས་ཤིག །
སྣ་ཚོགས་སུ་འཆར་བ་ལ་མ་ཞེན་ཅིག །མཉམ་ཉིད་མཐའ་བྲལ་གྱི་ངང་དུ་ཨ་ཨ་
ཨཱ༔ ཞེས་བརྗོད་དོ། །སློབ་བུས་བོན་སྐུ་བློ་འདས་ཀྱི་ངང་དུ་མཉམ་པར་བཞག་གོ །གཉིས་པ་རིག་པའི་རྩལ་
དབང་བསྐུར་བ་ལ་གཉིས་ཏེ། བརྡའ་ཐབས་ཀྱིས་རྒྱང་ཞགས་ཀྱི་སྒོ་དབྱེ་བ་དང་། འོད་གསལ་ཐོད་རྒལ་གྱི་གནད་
མཚོན་པའོ། །དང་པོ་ནི་མར་མེ་སྤར་ལ། སློབ་མས་རིག་པ་སྐྱོང་། བླ་མས་ཌཱ་སིལ་བཅས་པས། ཧཱུྃ༔ ཙིཏྟ་ཤ་
སྒྲོན་ཡངས་པའི་རྐོང་བུ་རུ། དཀར་འཇམ་རྩ་ཡི་སྒྲོན་མའི་སྡོང་བུ་བཙུགས། གནས་
ལུགས་རང་བྱུང་སྒྲོན་མའི་མར་ཁུས་བཀངས། རྒྱང་ཞགས་ཆུ་ཡི་སྒྲོན་མའི་མེ་སྤར་
བས།། དབྱིངས་སྣང་སྒྲོན་མའི་ཞིང་ཁམས་གསལ་གྱུར་ཅིག །སད་དོ་ཧ་ར་པྲ་
ཝེ་གཤའ་ཡ་སལ། ཞེས་བརྗོད་དོ། །གཉིས་པ་ནི། བླ་མས་སློབ་མ་ལ་སྐུ་གསུམ་གྱི་བཞུགས་སྟངས་དང་
གཟིགས་སྟངས་ཀྱི་གནད་བཅུན་དུ་བཅུག །འོད་གསལ་ཐོད་རྒལ་གྱི་གནད་མཚོན་པར་བྱས་ལ། ཀྱེ་ཀྱེ་སྐལ་བ་
དང་ལྡན་པ་སྙིང་གི་བུ། སྙིང་མཆོང་གུར་སྨུག་པོ་ཤེལ་གྱི་ཁ་བད་ཅན་གྱི་ནང་དུ་
གནས་པ་གཞིའི་སྒྲོན་མ་ཞེས་བྱ་བ། ངོ་བོ་རང་བཞིན་ཐུགས་རྗེའི་མཚོན་པར་
226



ནམ་མཁའ་མཛོད་ཀྱི་སྒྲུབ་སྐོར།
བཞུགས་ཏེ། དེ་ཡང་ངོ་བོའི་ཆ་ནས་སྟོང་པ། རང་བཞིན་གྱི་ཆ་ནས་གསལ་བ།
ཐུགས་རྗེའི་རྩལ་ལས་སྐུ་དང་ཡེ་ཤེས་དབྱེར་མེད་བུམ་ནང་གི་སྒྲོན་མེ་ལྟར་གསལ་
བའི་འོད་གདངས་ཤེལ་བུག་ཅན་ལས་འཐོན་ཏེ་སྒྲོན་མ་བཞིའི་རང་བཞིན་དུ་
གསལ་བའོ། །ཅི་ལྟར་ན་ཕྱི་དབྱིངས་ནམ་མཁའི་ཀློང་གསལ་ལ་གོ་འབྱེད་པའི་
དཀྱིལ་དུ་རིག་པ་ཐིམ་པ་ལྟར་གཏད་པས། འོད་གདངས་སྔོ་རབ་ཤིན་ཏུ་དག་པ་
ཞིག་ཐོག་མར་སྣང་ལ། དེ་ལས་སྣང་བ་མཆེད་པའི་ཚུལ་དུ་འོད་ལྔའི་གདངས་ཁ་དོག་
ལྔ་པ་ཟ་འོག་ཁ་ཕྱེ་བ་ལྟ་བུར་གསལ་བ་ནི་ནང་གི་དབྱིངས་ཕྱི་རུ་གསལ་བ་སྟེ་དབྱིངས་
རྣམ་དག་གི་སྒྲོན་མ་ཞེས་བྱའོ། །དེའི་ནང་དུ་ལས་ཀྱི་རླུང་དག་པའི་ཆ་ལས་བྱུང་
བའི་ཐིག་ལེ་སྟོང་པའི་སྒྲོན་མ་ཀོ་མོའི་ཆུ་ལ་རྡོ་བོར་བའི་རྣམ་པས་མཚོན་པའི་
ཐིག་ཟླུམ་འོད་ལྔའི་མུ་ཁྱུད་ཅན་ལ་སོགས་པར་སྣང་ཞིང་། དེར་རྒྱང་ཞགས་
གཟིགས་སྟངས་ཀྱིས་གཅུན་པས་ནང་གི་རིག་པ་ཤིན་དུ་དྭངས་ལ་ཡུལ་མེད་པ་
ཞིག་ཉམས་སུ་མྱོང་བ་དེ་ནི་ཤེས་རབ་རང་བྱུང་གི་སྒྲོན་མའི་ངོ་བོ་ཡིན་ནོ། །དེ་
ལས་ཡུལ་ཤེས་ཀྱི་ཤེས་རབ་རྣོ་ལ་མྱུར་བ་དང༌། བོན་གྱི་ཚིག་དོན་ཀློང་རྡོལ་དུ་
འཆར་བ་ནི་དེའི་རྩལ་ཡིན་ནོ། །དེ་ལས་ལྷག་མཐོང་གི་རིག་པ་ལུ་གུ་རྒྱུད་མུ་ཏིག་
བསྟར་ལ་བརྒྱུས་པའམ། གསེར་སྐུད་ལྡིང་བ་ལྟར་སྣང་བ་ལ་ཤེས་རབ་ཀྱི་གདངས་
ཞེས་བྱ་སྟེ། ངོ་བོ་གཅིག་ལ་ལྡོག་པ་གསུམ་གྱིས་དབྱེ་བ་ངོས་ཟིན་པར་བྱའོ། །དེས་
ན་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་བོན་ཉིད་མངོན་དུ་མཐོང་
ནས་རིག་པ་རྩལ་གྱི་དབང་ཆེན་ཐོབ་པ་ཡིན་ནོ། །དེ་ཡང་རིག་པའི་ཡེ་ཤེས་ཀུན་
ཏུ་སྣང་བས་ཀུན་སྣང་ཁྱབ་པ། འོད་གསལ་བས་གསལ་བ་རང་བྱུང་། སྐྱོན་གྱིས་
མ་གོས་པས་དགེ་ལྷ་གར་ཕྱུག །མ་འགག་པས་བྱེ་བྲག་དངོས་མེད། མ་བཙལ་
རང་ལ་གྲུབ་པས་དགའ་བ་དོན་གྲུབ་སྟེ། རིགས་ལྔའི་སངས་རྒྱས་རྣམས་ཀྱི་ཞལ་
22



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མངོན་སུམ་དུ་མཐོང་བའོ། །དེའི་ཡེ་ཤེས་ཀྱང་རིག་པ་དྲི་མེད་དུ་མཐོང་བ་མེ་ལོང་།
འོད་གསལ་དང་ངོ་བོ་གཉིས་སུ་མི་ཕྱེད་པས་མཉམ་ཉིད། བྱེ་བྲག་མ་འདྲེས་པར་
འཆར་བས་སོར་རྟོགས། མ་བཙལ་ལྷུན་གྱིས་གྲུབ་པས་བྱ་གྲུབ། ཡེ་སྟོང་རྩ་བ་
བྲལ་བས་སྟོང་ཉིད་ཡེ་ཤེས་ཏེ་རྣམ་པ་ལྔའི་རང་བཞིན་ནོ། །ངོ་བོ་འཕོ་འགྱུར་
མེད་པས་གཡུང་དྲུང་། ཡོན་ཏན་ཕུན་སུམ་ཚོགས་པས་རིན་ཆེན། སྣང་བ་ལ་སྐྱོན་
གྱིས་མ་གོས་པས་པདྨ། དེ་གོམས་པ་ལས་ལྷག་མེད་གྲུབ་པར་ཐོགས་པ་མེད་པས་
འཁོར་ལོ། །སངས་རྒྱས་གཤེགས་ཤུལ་ཡིན་པས་དེ་བཞིན་རིགས་སོ། །འོད་གསལ་
དེ་དག་དྲི་མ་མེད་པས་དཀར་པོ། །ཡོན་ཏན་རྫོགས་པས་སེར་པོ། མ་བཙལ་བཞག་
པས་དམར་པོ། བྱ་རྩལ་རྫོགས་པས་ལྗང་གུ། མི་འགྱུར་བརྟན་པས་མཐིང་
གའོ། །རླུང་ལྔར་གནས་པའི་ཚུལ་ཡང་། འོད་གསལ་གྱི་སྣང་བའི་ཡེ་ཤེས་ཀྱི་དྲོད་
དང་མ་བྲལ་བས་མེ་མཉམ་གྱི་རླུང་། འཁོར་འདས་ཀྱི་སྲོག་འཛིན་པས་སྲོག་འཛིན་
པའི་རླུང་། འཁོར་འདས་དྭངས་སྙིགས་འབྱེད་པས་དྭངས་སྙིགས་འབྱེད་པའི་རླུང་།
ཀུན་ལ་སྙོམས་པར་བརྡལ་པས་ཁྱབ་བྱེད་ཀྱི་རླུང་། འཁོར་བའི་སྲོག་ཆད་ནས་མྱ་
ངན་ལས་འདའ་བར་བྱེད་པས་སྙིང་རྗེ་མེད་པ་བསྐལ་པ་ལས་ཀྱི་རླུང་ངོ༌། །ཤེས་
རབ་ལྔར་གནས་པའང་འོད་གསལ་གྱི་བོན་ཉིད་རྟོགས་མ་རྟོགས་ལས་འཁོར་
འདས་གཉིས་སུ་འབྱེད་པས་འབྱེད་པའི་ཤེས་རབ། ཉམས་གོང་འཕེལ་ལ་སོགས་
ཏེ་ཡེ་ཤེས་ཀྱི་རྩལ་སྣང་སྡུད་བས་སྡུས་པའི་ཤེས་རབ། ཀུན་ལ་ཁྱབ་པས་ཁྱབ་བྱེད་
ཀྱི་ཤེས་རབ། འོད་སྣང་འགྲོ་འོང་དང་བཅས་པས་བ
ས་བསྐྱོད་པས་བསྐྱོད་པའི་ཤེས་
རབ། དེ་ཉིད་རྟོགས་ན་འཁོར་བ་ལས་སྒྲོལ་བས་སྒྲོལ་བའི་ཤེས་རབ་སྟེ་ལྔ་ཚན་དྲུག་
གི་བདག་ཉིད་རྣམས་ཀྱང་ངང་ལ་གནས་པ་ལམ་མཐར་ཕྱིན་པ་འབྲས་བུ་བོན་
ཉིད་དུ་གྲུབ་པའོ། །ཞེས་བཤད་དོ། །གསུམ་པ་ཐོག་བབ་ངོ་སྤྲད་ཀྱི་དབང་བསྐུར་བ་ལ། སློབ་བུས་རིག་པའི་
པ་སོགས་
22



ནམ་མཁའ་མཛོད་ཀྱི་སྒྲུབ་སྐོར།
ངང་སྐྱོང་ལ། བླ་མས། ཨེ་མ་སྐལ་བ་དང་ལྡན་པའི་བུ་ཁྱོད། རང་རིག་ཀུན་ཏུ་བཟང་
པོའི་ཞལ་མཐོང་བར་འདོད་ན། སོ་པའི་མིག་བཏོན་ལ། དམུས་ལོང་ལ་སོ་པ་བཅོལ།
ཅིར་ཡང་མ་མཐོང་བ་དེ་ཀུན་ཏུ་བཟང་པོའི་ཞལ་མཐོང་བ་ཡིན་ནོ། །འཕྲིན་པའི་
ལྕེ་བཅད་ལ། ལྐུགས་པ་ལ་འཕྲིན་པ་བཅོལ། བརྗོད་པ་དང་བྲལ་བ་དེ་ཀུན་ཏུ་
བཟང་པོའི་གསུང་ཐོས་པ་ཡིན་ནོ། །བང་ཆེ་བའི་རྐང་པ་བཅག་ལ། ཞ་བོ་ལ་
བང་ཆེན་བཅོལ། གང་དུའང་འགྲོ་མཁན་དང་འདུག་མཁན་མེད་པར་བརྗོད་པ་
དང་བྲལ་བ་དེ་ཀུན་ཏུ་བཟང་པོའི་གཏན་སྲིད་ཟིན་པ་ཡིན་ནོ། །གྲོས་མཁན་གྱི་
སྙིང་བཏོན་ལ། སྙིང་མེད་ལ་གྲོས་བཅོལ། ལྟ་མཁན་དང་སྒོམ་མཁན་ཁོང་ནས་
སྟོར་བ་དེ་ཀུན་ཏུ་བཟང་པོ་གྲོས་སུ་ཁུག་པ་ཡིན་ནོ། ། ཞེས་བརྗོད་ལ་བརྡ་བཀྲོལ་བ་བཤད་དོ། །
བཞི་པ་རྗེས་གནང་ལུང་བསྟན་ནི། སྐལ་བ་དང་ལྡན་པའི་བུ་དེ་ལ་གདམས་པ། ཀྱེ་སྐལ་བ་དང་ལྡན་པ་
ཁྱོད་ཉོན་ཅིག །དུས་དེ་རིང་ནས་འཁོར་བ་རྒྱབ་ཏུ་སྤོང་ཞིག །ཐར་པ་དང་དུ་ལོངས་
ཤིག །ཟས་ནོར་གྱི་གསོག་འཇོག་བོར་ཞིག །ཚེ་འདིའི་བྱ་བ་བསྐྱུར་ཞིག
དགྲ་གཉེན་གྱི་འཕྲེང་ཐག་ཆོད་ཅིག །ཆེ་འདོད་ཀྱི་བློ་ཐོངས་ཤིག །ཡུལ་གཅིག་ལ་
མ་འདུག་ཅིག །གནས་གཅིག་ཏུ་མ་བཟུང་ཞིག །སྐྱིད་འདོད་ཀྱི་རེ་བ་མ་བྱེད་
ཅིག །སྡུག་བསྔལ་བྱུང་ན་སྔོན་མའི་ལས་སུ་ཤེས་པར་གྱིས་ཤིག །ན་ཚ་བྱུང་ན་
ལས་ངན་གྱི་ཕྱག་མར་ཤེས་པར་གྱིས་ཤིག །དགྲ་གདོན་གྱི་འཚེ་བ་བྱུང་ན་ཐར་
པའི་སྡོང་འདེབས་སུ་ཤེས་པར་གྱིས་ཤིག །ལྷ་འདྲེས་འཇིགས་སྐྲག་བསྐུལ་ན་ཉམས་
ཀྱི་བོགས་འདོན་དུ་ཤེས་པར་གྱིས་ཤིག །འགྲོ་ས་རྒྱལ་ཁམས་ཕྱོགས་མེད་ལ་
འཁྱམས་ཤིག །འདུག་ས་བྲག་ཕུག་སྟོང་པའི་ནང་དུ་སྡོད་ཅིག །གྲོགས་བེ་རྒ་
དང་ཐོད་ཕོར་གཉིས་དང་འགྲོགས་ཤིག །ལོངས་སྤྱོད་འཕགས་པའི་ནོར་བདུན་
ལ་སོག་ཅིག །ཉམས་ལེན་རྫོགས་པ་ཆེན་པོ་དབྱིངས་རིག་གསང་བའི་མཛོད་
29



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀུན་ཏུ་བཟང་པོའི་སྙིང་ཐིག་ལ་གྱིས་ཤིག །མི་སྐྱ་ཕོ་མོའི་མོས་འདུན་བྱུང་ན་ཐར་
པའི་བདུད་དུ་ཤེས་པར་གྱིས་ཤིག །ཟས་ནོར་གྱི་སྙན་བསྐུར་རྒྱ་ཆེ་བྱུང་ན་ཐར་
པའི་གཤེད་དུ་ཤེས་པར་གྱིས་ཤིག །ཆེ་སྙན་དང་གྲགས་པ་བྱུང་ན་ཐར་པའི་གེགས་
སུ་ཤེས་པར༔ ཚེ་ཐབས་དང་གོ་ས་མཐོན་པོར་འགྲོ་ན་འཁོར་བར་ཕྱིས་ལྟུང་པར་
ཤེས༔ སློབ་མ་མང་པོས་ཞབས་ནས་བཏེགས་པའི་དུས་སུ་རང་རྒྱུད་ལ་རྟོག་
དཔྱོད་མ་བརྗེད་ཅིག །ཅིས་ཀྱང་རང་རྒྱུད་འདུལ་བ་ལ་བརྩོན་ཅིག །ཅིས་ཀྱང་
མི་ལུས་དོན་མེད་དུ་མ་གཏོང་ཞིག །ཅིས་ཀྱང་རང་མདོ་མ་ཤོར་བར་གྱིས་ཤིག །
སེམས་ལ་ཞོག་ཅིག་སྙིང་གི་བུ། ཞེས་གདམས་སོ། །གསུམ་པ་གཟེངས་བསྟོད་པ་ནི། བླ་མས།
རིགས་ཀྱི་བུ་དབང་འདི་ཐོབ་ནས་མ་རིག་པ་གཞི་ལ་སངས་ཏེ་རིག་པ་ཡེ་ཤེས་སུ་
རྒྱས་པས་རང་སྣང་མངོན་སུམ་བསྒོམ་པ་ལ་དབང་ཞིང་། མཆོག་ཚེ་འདིར་གྲོལ་བ་
དང་། ཉམས་སུ་མ་བླངས་ཀྱང་བར་དོར་གྲོལ་བ་ཐེ་ཚོམ་མེད་དོ། །དེ་ཡང་དབང་
འདི་ཐོབ་ནས་རིག་པ་བོན་ཉིད་དུ་རྟོགས་པར་བྱའོ། །དེ་ནས་སློབ་བུས་དབང་ཡོན་མཎྜལ་
འབུལ་ལ། ཨེ་མ་དྲིན་ཆེན་བླ་མ་ལགས།། བླ་མེད་རྫོགས་པ་ཆེན་པོ་ཡི། དབང་བཞི་
གནང་བ་བཀའ་དྲིན་ཆེ། ད་ཡང་བྱང་ཆུབ་སྙིང་པོའི་བར།། ཁྱེད་ལས་རེ་ས་གཞན་
མེད་པས།། ཐུགས་རྗེས་གཟུང་ཞིང་བསྐྱབ་ཏུ་གསོལ།། ཅེས་བརྗོད་ལ་ཕྱག་འཚལ་ལོ། །འདི་
སྐབས་སུ་སྲུང་མའི་རྗེས་གནང་དང་། བརྒྱུད་རིམ་སོགས་ཀྱང་བྱའོ། །རྗེས་སུ་གཏང་རག་གི་ཚོགས་ཀྱི་འཁོར་ལོ་
བསྐོར་རོ། །འདུས་པ་རྣམས་ལ་ཚོགས་ཀྱི་དགའ་སྟོན་རྒྱ་ཆེན་པོ་འགྱེད་དོ། ཉམས་ལྡན་གྱི་གླུ་བླངས། སྨོན་ལམ་རྣམ་
གསུམ་ལ་སོགས་བསྔོ་བ་དང་སྨོན་ལམ་གྱིས་མཐར་བརྒྱན། བཀྲ་ཤིས་བྱ་ཞིང་འབྲུ་དང་མེ་ཏོག་གི་ཆར་བསྙིལ་ལོ། །
དེ་ཡང་དབང་བསྐུར་བའི་གནས་དང་། བླ་མ་དང་། སློབ་བུའི་མཚན་ཉིད་དབང་གི་ངོ་བོ་ངེས་ཚིག་དང་། དབང་
ཐོབ་མ་ཐོབ་ཀྱི་སྐྱོན་ཡོན་དང་། དབང་ཐོབ་པའི་ཚད་ལ་སོགས་པ་རྣམས་ནི། དབྱིངས་རིག་མཛོད་ཀྱི་ལེའུ་བཞི་པའི་
དབང་བཤད་རྒྱས་པར་བྱ་དགོས་ཕྱིར་འདིར་མ་བཤད་དོ། །འདི་ནི་རྫོགས་ཆེན་སྐུ་གསུམ་རང་ཤར་གྱི་དབང་བཞི་
230



ནམ་མཁའ་མཛོད་ཀྱི་སྒྲུབ་སྐོར།
ལས་འབྲིང་པོ་ཙམ་དུ་བྱས་པའོ།། ༧ རྫོགས་ཆེན་རྒྱུད་སྡེ་རྒྱ་མཚོའི་གླིང་འདྲ་ལས།། དབང་
བཞིའི་མན་ངག་ཀླུ་དབང་གཙུག་གི་ནོར།། ཁོ་བོའི་བློ་གྲོས་འདུལ་སྐྱེས་གར་གྱིས་
བླངས། ཕྱིས་འབྱོན་བློ་ལྡན་རྣམས་ལ་བཙས་སུ་བཞག ༧ །སྨྲ་སེང་མཁས་རྣམས་
རྟོགས་པ་རང་བྱན་ཚུད།། རྨོངས་པ་ཕལ་ཆེས་འདིའི་དོན་མ་རྟོགས་པས།། མན་
ངག་ཟབ་མོ་ལྐུགས་པའི་ནོར་བཞིན་ལུས། དེའི་ཕྱིར་བདག་གིས་འདི་ཉིད་གསལ་
བར་བྱས།། ༧ འོན་ཀྱང་བདག་བློ་རྨོངས་པའི་དབང་གྱུར་པས། མ་ཤེས་བསྡེབས་
ཉེས་ནོངས་པའི་ཆ་མཆིས་གང་། རྩགསུམ་ལྷ་དང་གཏེར་བདག་གཉེན་ལ་བཤགས།།
དགེ་མཆིས་འགྲོ་རྣམས་རྣམ་མཁྱེན་འཐོབ་ཕྱིར་བསྔོ། ༧ བདག་ཀྱང་དིང་ནས་
བོན་སྒོ་འདིར་ཞུགས་ནས།། ཚེ་གཅིག་བྱང་ཆུབ་འབྲས་བུ་མངོན་བྱེད་ཅིང་། སངས་
རྒྱས་བསྟན་པ་འཛིན་སྐྱོང་སྤེལ་བ་དང་། མ་གྱུར་འགྲོ་བ་འདྲེན་པའི་དེད་དཔོན་
ཤོག །ཅེས་རྫོགས་པ་ཆེན་པོའི་དབང་གི་ཆོ་ག་གསལ་བར་བཀོད་པ་འདི་དག་ཨ་མདོ་བ་དགེ་སྦྱོང་ཤེས་
རབ་དང་། ཉག་རོང་ཁོད་པོའི་གདུང་ལས་གྲོལ་བའི་མཁས་དང་། གྲུབ་པའི་བདག་ཉིད་ཆེན་པོ་སྐུལ་
བཟང་རྒྱལ་མཚན་གཉིས་ནས་ནན་ཏན་གྱིས་བསྐུལ་པ་དང་། ཁྱད་པར་ཐར་བདེའི་བླ་མ་ཚུལ་ཁྲིམས་དྲི་
མེད་ནས་རིན་ཆེན་གཉིས་པའི་དོང་ཙེ་གྲངས་ཅན་གྱིས་མཚམས་སྦྱར་ནས་རྫོགས་ཆེན་དབང་བཞིའི་ཆོ་
ག་འདི་དག་མན་ངག་གི་མཐར་ཐུག་ཏུ་འདུག་པ་ལ། གདམས་ངག་ཟབ་མོ་འཕྲོ་ཅན་དུ་ལུས་ན་རྗེས་འཇུག་
བློ་ལྡན་རྣམས་ལ་ཕོངས་སེམས་འབྱུང་ངེས་པས། ཅིས་ཀྱང་ཕྱག་བྲིས་མཛད་དགོས་ཞེས་པའི་བཀའ་གནད་
ཟབ་ལྕི་གནང་བས། ཤར་རྫའི་བྱ་བྲལ་བཀྲ་ཤིས་རྒྱལ་མཚན་ནམ་རྣལ་འབྱོར་དྲི་མེད་སྙིང་པོས་རང་གནས་
ཀུན་བཟང་བདེ་ཆེན་རི་ཁྲོད་དྲང་སྲོང་དགྱེས་པའི་དགའ་ཚལ་དུ་བགྱིས་པའི་ཕྱི་མོའི་ཡི་གེ་པ་ནི་སྟག་བཙུན་
ཉི་མའི་མིང་གིས་བགྱིས་པ་དགེའོ། །དགེའོ།། དགེའོ།།
23}



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་ཟབ་ནམ་མཁའ་མཛོད་ཆེན་ལས།
རིག་འཛིན་འདུས་པའི་དབང་ཆོག་བཞུགས།
༄༅༎ ན་མོ་གུ་རུ་ཌཱཀྐིརད་ཡ། འདིར་རིག་འཛིན་འདུས་པའི་དབང་བསྐུར་བ་ལ། སློབ་མས་ཕྱག་འཚལ་ལ་བླ་མའི་
མདུན་དུ་འཁོད་ནས། སྤྲོས་བཅས་དབང་རྫོགས་པའམ། རྗེས་བྱ་དབང་བསྐུར་བའི་རིམ་པ་ལྔ་ལས། མཚམས་
བཅད་པ་དང་། ལམ་སྒོ་དབྱེ་བ་དང་། སྒོ་དབྱེ་བ་དང་བྱིན་དབབ་པ་དང་བཞི་ཚར་ནས་རིག་འདུས་དང་། མཆོག་
འདུས་དང་། མཁའ་འགྲོའི་དབང་བསྐུར་ཀྱང་ཆོག་ལ། དེ་ནས་དབང་བསྐུར་བ་ལ་དང་པོ་ཞུ་བ་ནི། གཡུང་
དྲུང་སློབ་དཔོན་ཆེན་པོ་དགོངས། བདག་ཅག་སྐལ་ལྡན་སློབ་མ་ལ། ཐབས་མཆོག་
རིག་འཛིན་འདུས་པ་ཡི།། དབང་བཞི་ཟབ་མོ་བསྐུར་དུ་གསོལ།། ལན་ནི། ཀྱེ་ཧོ་
སྐལ་ལྡན་རིགས་ཀྱི་བུ།། ཐབས་མཆོག་རིག་འཛིན་འདུས་པ་ཡི།། དབང་བཞི་
ཟབ་མོ་ངས་བསྐུར་རོ། །དད་པའི་སྣོད་དང་ལྡན་པར་གྱིས།། ཞེས་བརྗོད་དོ། །དང་པོ་ཕྱི་
གཞལ་ཡས་བུམ་པའི་དབང་བསྐུར་བ་ནི། ཨཾ ༔ བུམ་པ་ལྷ་ཡི་གཞལ་ཡས་ཁང་།། བཅུད་ནི་
རིག་འཛིན་མཁའ་འགྲོའི་ཚོགས། སྤྲིན་དཔུང་བཞིན་དུ་ཐིབས་སེ་བཞུགས།། སྐལ་
ལྡན་ཁྱོད་ལ་དབང་བསྐུར་བས།། དཀྱིལ་འཁོར་རྫོགས་པའི་དབང་ཐོབ་ཤོག །
ཨོཾ་ན་མ་གྷ་ཊ་ཨ་བྷི་ཥིཉྩ་ཧཱུྃ༔ ཞེས་བུམ་པ་སྤྱི་བོར་བཞག་ལ་དེ་ནས་བུམ་ཆུ་སྦྱིན་ནོ།། གཉིས་པ་ནང་
རྩབའི་ལྷའི་དབང་བསྐུར་བ་ནི།། ༀ དྲན་པ་ནམ་མཁའ་འོད་ལྡན་ཡུམ།། སྐལ་ལྡན་ཁྱོད་
ལ་དབང་བསྐུར་བས།། སྐུ་གསུང་ཐུགས་ཡོན་ཕྲིན་ལས་ཀྱི། དབང་བསྐུར་ཁྱོད་
ཀྱིས་ཐོབ་པར་ཤོག །ཨོཾ་གུ་རུ་ཆ་ཀི་ཨ་བྷི་ཥིཉྩ་ཧཱུྃ༔ ༀ	སྟོང་རྒྱུང་མཐུ་ཆེན་མཚོ་
སྨན་ཡུམ། སྐལ་ལྡན་ཁྱོད་ལ་དབང་བསྐུར་བས།། སྐུ་གསུང་ཐུགས་ཡོན་ཕྲིན་
ཀྱི། དབང་བསྐུར་ཁྱོད་ཀྱིས་ཐོབ་པར་ཤོག །ༀ་གུ་རུ་ཌཱཀྐི་ཨ་བྷི་ཥིཉྩ་ཧཱུྃ༔ །ཨཱི༔
o0
232



ནམ་མཁའ་མཛོད་ཀྱི་སྒྲུབ་སྐོར།
ལི་ཤུ་སྟག་རིང་ཌཱཀྐིགཉིས། སྐལ་ལྡན་ཁྱོད་ལ་དབང་བསྐུར་བས། སྐུ་གསུང་ཐུགས་
ཡོན་ཕྲིན་ལས་ཀྱི།། དབང་བསྐུར་ཁྱོད་ཀྱིས་ཐོབ་པར་ཤོག །ཨོཾ་གུ་རུ་ཌཱཀྐི་ཨ་བྷི་
ཥིཉྩ་ཧཱུྃ །ༀ ཚེ་དབང་རིག་འཛིན་ཀུན་སྒྲོལ་ཡུམ།། སྐལ་ལྡན་ཁྱོད་ལ༑ །སྐུ་གསུང་
ཐུགས༑ །དབང་བསྐུར་ཁྱོད༔ །ༀ་གུ་རུ་ཌཱཀྐི༔ །པདྨ་མཐོང་སྒྲོལ་ཚོགས་བདག་
ཡུམ།། སྐལ་ལྡན་ཁྱོད་ལ་དབང་བསྐུར་བས།། སྐུ་གསུང་ཐུགས་ཡོན་ཕྲིན་ལས་ཀྱི།།
དབང་བསྐུར་ཁྱོད་ཀྱིས་ཐོབ་པར་ཤོག །ཨོཾ་གུ་རུ་ཌཱཀྐི་ཨ་བྷི་ཥིཉྩ་ཧཱུྃ༔ །ཨཾ ༔ སྒོ་
བཞི་བསྲུང་མཛད་ཀྐི་བཞི།། སྐལ་ལྡན་ཁྱོད་ལ་དབང་བསྐུར་བས།། སྐུ་གསུང་
ཐུགས་ཡོན་ཕྲིན་ལས་ཀྱི།། དབང་བསྐུར་ཁྱོད་ཀྱིས་ཐོབ་པར་ཤོག །ཨོཾ་གུ་རུ་ཌཱཀྐི་
ཨ་བྷི་ཥིཉྩ་ཧཱུྃ༔ ཞེས་བསྐུར་རོ། །གསུམ་པ་གསང་བ་རྨད་བྱུང་གཏོར་མའི་དབང་བསྐུར་ནི། ༀ	སྐལ་
ལྡན་རིགས་ཀྱི་བུ་ཁྱོད་ལ།། རྨད་བྱུང་གཏོར་མའི་དབང་བསྐུར་བས།། རིག་འཛིན་
འདུས་པའི་ལྷ་ཚོགས་ཀྱི།། སྐུ་གསུང་ཐུགས་ཡོན་ཕྲིན་ལས་ཀྱི། དབང་རྣམས་མ་
ལུས་ཐོབ་པར་ཤོག །ཨོཾ་གུ་རུ་ཌཱཀྐི་ཨ་བྷི་ཥིཉྩ་ཧཱུྃ༔ ཞེས་བསྐུར་རོ། །གསུམ་པ་གསང་བ་རྨད་བྱུང་
གཏོར་མའི་དབང་བསྐུར་ནི། ༀ ༔ སྐལ་ལྡན་རིགས་ཀྱི་བུ་ཁྱོད་ལ།། རྨད་བྱུང་གཏོར་མའི་
དབང་བསྐུར་བས།། རིག་འཛིན་འདུས་པའི་ལྷ་ཚོགས་ཀྱི།། སྐུ་གསུང་ཐུགས་ཡོན་
ཕྲིན་ལས་ཀྱི། དབང་རྣམས་མ་ལུས་ཐོབ་པར་ཤོག །ཨོཾ་ཧཱུཾ་ཟད་ཨ་བྷི་ཥིཉྩ་ཧཱུྃ༔ བཞི་
པ་ཡང་གསང་ཤེལ་དཀར་བསྟན་ལ། ༀ ཀ་དག་གཉུག་མའི་དྭངས་ཤེལ་ལས།། ལྷུན་གྲུབ་
རིག་པའི་འཇའ་ཟེར་ཤར། དཔེ་དོན་འབྲེལ་པའི་དབང་བསྐུར་བས། སྐུ་དང་ཡེ་
ཤེས་དབང་ཐོབ་ཤོག །ཨོཾ་ཛྙཱ་ན་ཙིཏྟ་ཨ་བྷི་ཥིཉྩ་ཧཱུྃ	ཞེས་རིག་པའི་ངོ་སྤྲོད་དོ། །ཞེས་
པ་འདིའང་ཤར་རྫའི་བྱ་བྲལ་བཀྲ་ཤིས་རྒྱལ་མཚན་གྱིས་སྦྱར་བ་དགེའོ།།
233



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་ཟབ་ནམ་མཁའ་མཛོད་ཆེན་ལས།
གསས་མཁར་མཆོག་ལྔའི་དབང་ཆོག་བཞུགས།
༄༅ན་མོ་གུ་རུ་དྷེ་ཝཌཱཀྐིཡ འདིར་མཆོག་ལྔའི་དབང་བསྐུར་བ་ལམ་སྒོ་དབྱེ་བ་སོགས་སྔོན་དུ་སོང་ནས། དེ་ནས་
དབང་བསྐུར་བ་ལ་དང་པོ་ཞུ་བ་ནི། གཡུང་དྲུང་སློབ་དཔོན་ཆེན་པོ་དགོངས། བདག་ཅག་
སྐལ་ལྡན་སློབ་མ་ལ། བདེ་གཤེགས་ཡི་དམ་མཆོག་ལྔ་ཡི། དབང་བཞི་ཟབ་མོ་བསྐུར་
དུ་གསོལ། ལན་ནི། ཀྱེ་ཧོ་སྐལ་ལྡན་རིགས་ཀྱི་བུ། བདེ་གཤེགས་ཡི་དམ་མཆོག་ལྔ་ཡི།།
དབང་བཞི་ཟབ་མོ་ངས་བསྐུར་རོ། །དད་པའི་སྣོད་དང་ལྡན་པར་གྱིས།། ཞེས་བརྗོད་
དོ། ༈ །དང་པོ་ཕྱི་གཞལ་ཡས་བུམ་པའི་དབང་བསྐུར་བ་ནི། ༀ ༔ བུམ་པ་ལྷ་ཡི་གཞལ་ཡས་ཁང་།།
ནང་བཅུད་ཞི་ཁྲོའི་ལྷ་ཚོགས་གསལ།། སྐལ་ལྡན་ཁྱོད་ལ་དབང་བསྐུར་བས།
འབར་བ་ཁྲོ་བོའི་ལྷ་ཚོགས་ཀྱི། ལྷ་སྔགས་ཏིང་འཛིན་དབང་ཐོབ་ནས། སྐུ་གསུང་
ཐུགས་སུ་གྲུབ་པར་ཤོག །བསྭོ་ཨཽ་ཨ་མ་མུ་ཡེ་པྲ་ཕུད་ཉི་རི་བྷ་ར་ཏྲང་འདུ གཉིས་
པ་ནང་རྩ་བའི་ལྷའི་དབང་བསྐུར་བ་ནི། བསོ། དབལ་གསས་རྔམ་པ་རྔམ་མོ་ཡུམ།། སྐལ་ལྡན་
ཁྱོད་ལ་དབང་བསྐུར་བས།། སྐུ་གསུང་ཐུགས་ཡོན་ཕྲིན་ལས་ཀྱི།། དབང་བསྐུར་
བྱིན་གྱིས་བརླབ་པར་མཛོད།། བསྭཱ་ཨཱི་ཀྲོ་ཏ་མ་མ་ཧ་ར་ཉི་རི་བྷ་ར་ཏྲང་འདུ །བསྲོ།
གཙོ་མཆོག་མཁའ་འགྱིང་གདུག་མོ་ཡུམ།། སྐལ་ལྡན་ཁྱོད་ལ་དབང་བསྐུར་བས།།
སྐུ་གསུང་ཐུགས་ཡོན་ཕྲིན་ལས་ཀྱི།། དབང་བསྐུར་བྱིན་གྱིས་བརླབ་པར་མཛོད།།
བསྭོ་ཨཱི་ཀྲོ་ཏ་མ་མ་ཧ་ར་ཉི་རི་བྷ་ར་ཏྲང་འདུ །བསྭོ། ལྷ་རྒོད་ཐོག་པ་སྲིད་རྒྱལ་
ཡུམ།། སྐལ་ལྡན་ཁྱོད་ལ་དབང་བསྐུར་བས།། སྐུ་གསུང་ཐུགས་ཡོན་ཕྲིན་ལས་ཀྱི་།།
དབང་བསྐུར་བྱིན་གྱིས་བརླབ་པར་མཛོད།། བསྭཱ་ཨཱི་ཀྲོ་ཏ་མ་མ་ཧ་ར་ཉི་རི་བྷ་ར་
234



ནམ་མཁའ་མཛོད་ཀྱི་སྒྲུབ་སྐོར།
ཏྲང་འདུ བསོ།། དབལ་ཆེན་གེ་ཁོད་མུ་རྩ་མེད།། སྐལ་ལྡན་ཁྱོད་ལ་དབང་བསྐུར་
བས།། སྐུ་གསུང་ཐུགས་ཡོན་ཕྲིན་ལས་ཀྱི།། དབང་བསྐུར་བྱིན་གྱིས་བརླབ་པར་
མཛོད།། བསྭཱ་ཨཱི་ཀྲོ་ཏ་མ་མ་ཧ་ར་ཉི་རི་བྷ་ར་ཏྲང་འདུ ༔ །བསྭོ། འབྲུག་གསས་ཆེམས་
པ་སྟོང་ཁྱབ་ཡུམ།། སྐལ་ལྡན་ཁྱོད་ལ་དབང་བསྐུར་བས།། སྐུ་གསུང་ཐུགས་ཡོན་
ཕྲིན་ལས་ཀྱི།། དབང་བསྐུར་བྱིན་གྱིས་བརླབ་པར་མཛོད། བསྭོ་ཨཱི་ཀྲོ་ཏ་མ་མ་ཧ་
ར་ཉི་རི་བྷ་ར་ཏྲང་འདུ །བསྭོ། སྒོ་བཞི་བསྲུང་མཛད་ཁྲོ་མོ་བཞིས།། སྐལ་ལྡན་
ཁྱོད་ལ་དབང་བསྐུར་བས།། སྐུ་གསུང་ཐུགས་ཡོན་ཕྲིན་ལས་ཀྱི།། དབང་བསྐུར་
བྱིན་གྱིས་བརླབ་པར་མཛོད། བསྭོ་ཨོཾ་མ་མ་ཧ་ར་ཉི་རི་བྷ་ར་ཏྲང་འདུ ༔ གསུམ་པ་
གསང་བ་གཏོར་མའི་དབང་བསྐུར་ནི། བསོ༎ གཏོར་མ་དཀྱིལ་འཁོར་ལྷ་ཡི་རྟེན། འབར་བ་ཁྲོ་
བོའི་ལྷ་ཚོགས་རྣམས། དབལ་གཏོར་འདི་ལ་སྤྲིན་བཞིན་འདུས།། སྐལ་ལྡན་ཁྱོད་ལ་
དབང་བསྐུར་བས།། གསས་མཁར་མཆོག་ལྔའི་ལྷ་ཚོགས་ཀྱི། དཀྱིལ་འཁོར་རྫོགས་
པའི་དབང་ཐོབ་ཤོག །བསྭཱ་ཧཱུཾ་ཧཱུཾ་ཟད་རི་རྭང་རད་ཉི་རི་བྷ་ར་ཏྲང་འདུ ༔ བཞི་པ་
ཡང་གསང་གཏའ་ཆེན་གྱི་དབང་བསྐུར་བ་ནི། བསྭཱ། བྷནྡ་འབར་བའི་སྣོད་ནང་དུ།། གཡུ་འབྲང་
བདུད་རྩི་རཀྟ་བསྐྱིལ། སྐལ་ལྡན་ཁྱོད་ལ་དབང་བསྐུར་བས།། མཆོག་ཐུན་དངོས་
གྲུབ་བརྙེས་པ་དང་།། སྡེ་བརྒྱད་འདུལ་བའི་དབང་ཐོབ་ཤོག །བསྲོ་་ཨ་མྲྀ་ཏ་
ཏིང་མུར་དང་ར་རདྨ་ཉི་རི་བྷ་ར་ཏྲང་འདུ ༔ ཞེས་པ་འདི་ཡང་ཤར་རྫའི་བྱ་བྲལ་བཀྲ་ཤིས་རྒྱལ་
མཚན་གྱིས་སྦྱར་བ་དགེའོ།།
235



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་ཟབ་ནམ་མཁའ་མཛོད་ཆེན་ལས།
མཁའ་འགྲོ་ཀུན་འདུས་དབང་ཆོག་བཞུགས།
༄༅། མ་མ་ཌཱཀྐིརངྒ་པ་ཏ་ཡ འདིར་མཁའ་འགྲོ་ཀུན་འདུས་ཀྱི་དབང་བསྐུར་བ་ལ། ལམ་སྒོ་དབྱེ་བ་སོ་གས་སྔོན་དུ་
གཏོང་། དེ་ནས་དབང་བསྐུར་བ་ལ་དང་པོ་ཞུ་བ་ནི། གཡུང་དྲུང་སློབ་དཔོན་ཆེན་པོ་དགོངས།།
བདག་ཅག་སྐལ་ལྡན་སློབ་མ་ལ། ཟབ་ལམ་མཁའ་འགྲོ་རྒྱ་མཚོ་ཡི།། དབང་བཞི་
ཟབ་མོ་བསྐུར་དུ་གསོལ། ལན་གི ཀྱེ་ཧོ་སྐལ་ལྡན་རིགས་ཀྱི་བུ།། ཟབ་ལམ་མཁའ་འགྲོ་
རྒྱ་མཚོ་ཡི།། དབང་བཞི་ཟབ་མོ་ངས་བསྐུར་རོ། །དད་པའི་སྣོད་དང་ལྡན་པར་
གྱིས།། ཞེས་བརྗོད་དོ། །ཐོག་མ་བུམ་པའི་དབང་བསྐུར་བ་ནི། ཧཱུྃ༔ ཀ་དག་སྤྲོས་བྲལ་བུམ་པ་རུ།།
ལྷུན་གྲུབ་མཁའ་འགྲོའི་ལྷ་ཚོགས་ཤར།། ཟུང་འཇུག་བདུད་རྩི་ཆུ་རྒྱུན་གྱིས།། སྐལ་
ལྡན་ཁྱོད་ལ་དབང་བསྐུར་བས། ཉོན་མོངས་ཤེས་བྱའི་སྒྲིབ་དག་ནས། ཕུང་ཁམས་
ལྷ་སྐུར་གྲོལ་བར་ཤོག །ཧཱུཾ་མ་མ་མུ་ཡེ་པྲ་ཕུད་ཏྲང་འདུ གཉིས་པ་ནང་ལྷའི་དབང་བསྐུར་
བ་ནི། ཧཱུྃ༔ སྟོང་ཉིད་ཡེ་ཤེས་ལས་འཁྲུངས་པའི།། མཁའ་འགྲོ་ཀྱེ་མ་འོད་མཚོ་ཡིས།།
སྐལ་ལྡན་ཁྱོད་ལ་དབང་བསྐུར་བས།། སྐུ་གསུང་ཐུགས་ཀྱི་དབང་ཐོབ་ནས།།
མཆོག་ཐུན་དངོས་གྲུབ་བརྙེས་པར་ཤོག །ཧཱུཾ་ཌཱཀྐི་རདྨ་སིདྡྷི་ཏྲང་འདུ །ཧཱུྃ༔ མེ་
ལོང་ཡེ་ཤེས་ལས་འཁྲུངས་པའི། མཁའ་འགྲོ་འོད་ལྡན་ཉི་འབར་གྱིས།། སྐལ་ལྡན་
བུ་ལ་དབང་བསྐུར་བས། སྐུ་གསུང་ཐུགས་ཀྱི་དབང་ཐོབ་ནས།། ཞི་བའི་ལས་
ཚོགས་གྲུབ་པར་ཤོག །ཧཱུཾ་ཌཱཀྐི་རདྨ་སིདྡྷི་ཏྲང་འདུ །ཧཱུྃ། མཉམ་ཉིད་ཡེ་ཤེས་ལས་
འཁྲུངས་པའི།། མཁའ་འགྲོ་སྐལ་པ་བཟང་མོ་ཡིས།། སྐལ་ལྡན་ཁྱོད་ལ་དབང་
བསྐུར་བས། སྐུ་གསུང་ཐུགས་ཀྱི་དབང་ཐོབ་ནས།། རྒྱས་པའི་ལས་ཚོགས་གྲུབ་
༔
236



ནམ་མཁའ་མཛོད་ཀྱི་སྒྲུབ་སྐོར།
ཧཱུཾ
པར་ཤོག །ཧཱུཾ་ཌཱཀྐི་རདྨ་སིདྡྷི་ཏྲང་འདུ ཧཱུྃ སོར་རྟོགས་ཡེ་ཤེས་ལས་འཁྲུངས་
པའི།། མཁའ་འགྲོ་ཐུགས་རྗེ་ཀུན་སྒྲོལ་གྱིས།། སྐལ་ལྡན་ཁྱོད་ལ་དབང་བསྐུར་
བས།། སྐུ་གསུང་ཐུགས་ཀྱི་དབང་ཐོབ་ནས།། དབང་གི་ལས་ཚོགས་གྲུབ་པར་
ཤོག །ཧཱུཾ་ཌཱཀྐི་རདྨ་སིདྡྷི་ཏྲང་འདུ ༔ །ཧཱུྃ༔ བྱ་གྲུབ་ཡེ་ཤེས་ལས་འཁྲུངས་པའི། མཁའ་
འགྲོ་སྲིད་པའི་རྒྱལ་མོ་ཡིས།། སྐལ་ལྡན་ཁྱོད་ལ་དབང་བསྐུར་བས།། སྐུ་གསུང་
ཐུགས་ཀྱི་དབང་ཐོབ་ནས།། དྲག་པོའི་ལས་ཚོགས་གྲུབ་པར་ཤོག །ཧཱུྃ༔ ཊཱ་ར་
སིདྷི་ཏྲང་འདུ །ཧཱུྃ༔ སྒོ་བཞིའི་མཁའ་འགྲོ་སྡེ་བཞི་ཡིས།། སྐལ་ལྡན་ཁྱོད་ལ་
དབང་བསྐུར་བས།། སྐུ་གསུང་ཐུགས་ཀྱི་དབང་ཐོབ་ནས།། བདུད་བཞི་རྩོད་ནས་
ཆོད་པར་ཤོག །ཧཱུཾ་ཌཱཀྐི་རདྨ་སིདྡྷི་ཏྲང་འདུ ༔ གསུམ་པ་གསང་བ་གཏོར་དབང་བསྐུར་བ་ནི།
ཧཱུྃ སྐལ་ལྡན་རིགས་མཆོག་བུ་ཁྱོད་ལ། རིག་འཛིན་མཁའ་འགྲོ་བསྒྲུབས་པའི་
རྟེན། གཏོར་མ་འདི་ཡིས་དབང་བསྐུར་བས།། མཁའ་འགྲོ་མ་ཚོགས་དབང་ཐོབ་
ནས།། མཆོག་ཐུན་དངོས་གྲུབ་བརྙེས་པ་དང་།། ཟག་མེད་བདེ་ཆེན་སྐུ་ཐོབ་ཤོག །
ཧཱུྃ་བྷ་ལིང་ཏ་རདྨ་སིདྡྷི་ཏྲང་འདུ༔ བཞི་པ་རྗེས་འབྲེལ་ཤེས་རབ་མ་དང་རྩརླུང་ཐིག་ལེའི་དབང་བསྐུར་
བ་ནི། ཧཱུྃ༔ བཅུ་དྲུག་དགའ་བདེ་སྟེར་བ་ཡི།། སྣ་ཚོགས་གཟུགས་ཅན་འདི་གཏད་
ཅིང་།། བདེ་སྟོང་ཡེ་ཤེས་རོལ་པ་ཡིན། རྩ་རླུང་ཐིག་ལེའི་དབང་བསྐུར་བས།། རྟོག་
ཚོགས་བདེ་སྟོང་གྲོལ་བར་ཤོག །ཤེས་རབ་མ་གཏད་དོ། །རྗེས་སུ་སློབ་མས་མཎྜལ་འབུལ་ལ། བཀྲ་
ཤིས་སོགས་བྱའོ། །ཞེས་པ་འདི་ཡང་ཤར་རྫའི་བྱ་བྲལ་བཀྲ་ཤིས་རྒྱལ་མཚན་གྱིས་སྦྱར་བ་དགེའོ།།
237



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བར་དོའི་ངོ་སྤྲོད་གསེར་གྱི་མེ་ལོང་བསྡུས་པ་བཞུགས་སོ།།
༄༅། །རྗེ་བཙུན་བླ་མ་རྣམས་ལ་ཕྱག་འཚལ་ལོ། །རིགས་དྲུག་སེམས་ཅན་ཉོན་མོངས་སྙིང་རེ་རྗེ།། རང་རིག་
ཡེ་ཤེས་གཉུག་མའི་དོན་མ་རྟོགས། སྐྱེ་ཤིའི་ཁར་བརྒྱུད་སྡུག་བསྔལ་དྲག་པོས་གཟིར། གཏན་དུ་ཐར་མེད་འཁོར་
བའི་མཚོ་ལསྦྱང་། དེ་དོན་བསམ་ཞིང་འཁོར་བའི་ལམ་པོ་ཆེར། འགྲོ་བ་གང་དག་ཐར་ལམ་བཀྲི་བའི་ཕྱིར།། བར་དོའི་
ངོ་སྤྲོད་གསེར་གྱི་མེ་ལོང་བསྟན། དེ་ལ་སྟོང་ཉིད་ལ་ཐུགས་འབྱོང་། བསྐྱེད་རྫོགས་ལ་བྱན་ཚུད།། སྙིང་རྗེས་རྒྱུད་རླན།།
སྡོམ་པ་གསུམ་གྱི་བསླབ་པ་མིག་གི་འབྲས་བུ་བཞིན་དུ་བསྲུང་
། རང་འདོད་སྤང་བའི་རྣལ་འབྱོར་པས། ཚེ་འདས་ལ་ངོ་
སྤྲོད་གདབ་དགོས་པས་ན། དེ་ལྟ་བུའི་གཤེན་པོས་གཤིན་པོ་ལ་སྙིང་རྗེ་ཚད་མེད་པར་བསྐྱེད་ལ། འདི་སྐད་དོ། །
འོ་
སྐལ་པ་ལྡན་པ་རིགས་ཀྱི་བུ། དབང་པོ་མ་ཡེངས་པར་གཏད་ལ་ཉོན་ཅིག །ཁྱོད་
ལ་འཆི་བ་མི་རྟག་པ་བྱ་བ་བྱུང་ནས་ཤི་བ་ཡིན་ནོ། །སྐྱེས་ནས་ད་ལྟ་ཤི་ལ་ཐུག་གི་
བར་དུ་ནི། གནས་པ་ཚེ་ཡི་བར་དོ་ཞེས་བྱ་སྟེ། གསོན་ཚེ་རབ་འབྲིང་ཐ་མའི་ཉམས་
ལེན་ལ་འབུངས་པས། ད་ལྟ་བར་དོ་གསུམ་པོ་གཅིག་རྙིང་དུ་གཅིག་སླེབ་པའི་དེ་
དག་གིས་གྲོལ་རྐྱེན་བྱེད་པ་ཡིན་པས། རང་གི་ཉམས་ལེན་དང་བླ་མའི་གདམས་
ངག་མ་བརྗེད་ཅིག །ནང་གི་ས་ཆུ་མེ་རླུང་ནམ་མཁའ་ལྔ་རིམ་གྱིས་གཅིག་ལ་གཅིག་
ཐིམ་ནས་རྣམ་པར་ཤེས་པ་ཀུན་གཞི་ལ་སྡུད་ཚེ། སྤྱི་བོ་ཕ་ལས་ཐོབ་པའི་བྱང་སེམས་
དཀར་པོ་ཐུར་དུ་བྱུང་སྟེ་སྣང་བ་དཀར་ལམ་པ་དང་། ལྟེ་བ་མ་ལས་ཐོབ་པའི་
བྱང་སེམས་དམར་པོ་གྱེན་དུ་བྱུང་སྟེ་སྣང་བ་དམར་ལམ་པ་དང་། དཀར་དམར་
གཉིས་སྙིང་དབུས་སུ་འཚོགས་པའི་དུས་སྣང་བ་ནག་ལམ་པ་འཆར་བ་དེ་ལ་མ་
རྨུགས་པར་དྲན་པས་ཟིན་ན་ཉེར་ཐོབ་འོད་གསལ་ལ་ཐིམ་པ་ཞེས་བྱ་སྟེ། གདོད་
མའི་དབྱིངས་སུ་སངས་རྒྱས་པར་འགྱུར་རོ། །གལ་ཏེ་དེ་ལ་དྲན་པའི་མཐུ་ཉམས་
238



ནམ་མཁའ་མཛོད་ཀྱི་སྒྲུབ་སྐོར།
ནས་བརྒྱལ་ཏེ་སེམས་མེད་པར་གྱུར་ན་དེ་ལས་སད་པ་དང་གསལ་ལ་རྟོག་པ་མེད་
པའི་འཆི་བའི་འོད་གསལ་ཞེས་བྱ་བ་རང་རིག་སྤྲོས་པ་དང་བྲལ་བའི་ངང་དུ་དར་
ཙམ་ཞིག་གནས་པར་འབྱུང་བས། དེ་ངོས་ཟིན་པས་བོན་སྐུ་བདེ་བ་ཆེན་པོའི་
ཀློང་དུ་རང་བཞིན་གྱིས་མྱ་ངན་ལས་འདས་ཏེ་འཚང་རྒྱ་བར་འགྱུར་རོ། །དེ་དུས་
རང་སྣང་འོད་ལྔ་དབྱིངས་སུ་འདུས་ཏེ། སྨིན་མཚམས་ནས་ཐད་ཀར་སོར་བཅུ་
དྲུག་གི་བར་ལ་རིག་གདངས་འགག་པ་མེད་པའི་རྟགས་སུ་འོད་ཟླུམ་ཁྲ་གོ་རེ་བ་
ཞིག་དཔག་ཆེན་གྱིས་མདའ་གསོར་བའི་ཡུན་ཙམ་དུ་འཆར་བ་དེ་ངོས་ཟིན་ན་
གཞི་དབྱིངས་སུ་བཙན་ས་ཟིན་པ་ལ་ཐེ་ཚོམ་མེད་དོ། །རིག་པ་ཚབ་རྩུབ་མ་བྱེད་
ལ་རང་ངོ་ཟུངས་ཤིག །དེ་ལས་གྲོལ་བའི་སྟོབས་ཞན་ན་དེ་ནས་ནམ་མཁའ་འོད་
གསལ་ལ་ཐིམ་པ་ཞེས་བྱ་བ་ཕུང་པོ་བདག་འཛིན་གྱི་རྟེན་བོར་བས་རང་སྣང་ཡིན་
ལུགས་ཀྱི་འོད་གསལ་འཆར་བར་འགྱུར་ཏེ། གསོན་ཚེ་གདོས་བཅས་སུ་སྣང་བ་
ཐམས་ཅད་འགགས་ནས་གང་དུ་བལྟས་ཀྱང་འོད་ཁ་དོག་རྣམ་པ་ལྔས་གང་སྟེ་
དཔེར་ན་ཟ་འོག་བཀྲམ་པའམ་འཇའ་ཚོན་ཤར་བ་ལྟ་བུར་འཆར་བ་རང་སྣང་དུ་
ངོ་ཤེས་པས་གྲོལ་བར་འགྱུར་བས་འོད་ལྔ་རིག་པའི་གདངས་སུ་ངོ་ཤེས་པར་གྱིས་
ལ་རང་རིག་གཉུག་མའི་ངོ་བོ་སྐྱོངས་ཤིག །རིགས་ཀྱི་བུ་དེ་ལས་མ་གྲོལ་ན་འོད་
གསལ་ཟུང་འཇུག་ལ་ཐིམ་པ་ཞེས་བྱ་བ་རིག་པའི་རྩལ་ལས་སྒྲ་འོད་ཟེར་གསུམ་དང་
སྐུ་དང་ཐིག་ལེའི་སྣང་བ་རང་ཆས་སུ་ཡོད་པ་དེ་དག་འཆར་བ་ཡིན་ཏེ། ཀླད་པ་
དུང་ཁང་ན་ཁྲག་འཐུང་ཁྲོ་བོའི་ལྷ་ཚོགས་གནས་པ་ཡུངས་འབྲུ་ཙམ་ལས་མེད་ཀྱང་
འཆར་བའི་དུས་ཆེ་བ་རི་རབ་ཙམ་ནས་ཆུང་བ་ཉུངས་འབྲུ་ཙམ་གྱི་བར་དུ་སྐུ་ཆེ་
ཆུང་མ་ངེས་པ་དང་། འབྲུག་སྟོང་ལྡིར་བ་ཙམ་གྱི་སྒྲ་དང་། སྙིང་གི་དཀྱིལ་ན་ཞི་
བའི་ལྷ་ཚོགས་བཞུགས་པ་རྣམས་ཞག་རེ་རེ་བཞིན་དུ་རིམ་པར་འཆར་བར་འགྱུར་
239



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བས་གང་འཆར་ཐམས་ཅད་རང་སྣང་དུ་ངོ་ཤེས་པར་གྱིས་ལ། འཇིགས་སྐྲག་
སྔངས་གསུམ་མ་བྱེད་ཅིག །རིགས་ཀྱི་བུ་རང་གི་སྙིང་ག་ནས་འོད་ཤིན་ཏུ་ཕྲ་བ་
ཞིག་སྐུ་དེ་དག་གི་ཐུགས་ཀར་འབྲེལ་བར་འཆར་བ་དེ་ལ་ཤེས་པ་ཟིན་ན་རིག་པ་
འོད་ལ་ཐིམ་པ་ཞེས་བྱ་སྟེ་གྲོལ་བར་འགྱུར་ཞིང་། ཡང་རང་གི་སྙིང་ག་ནས་འོད་
ཀྱི་ཉག་ཐག་ཚོན་སྐུད་སྒྲིལ་བ་ལྟ་བུར་འཆར་ཞིང་། སྐུ་རྣམས་རང་ལ་ཐིམ་སྙམ་
བྱེད་པ་རང་སྣང་དུ་ཡིད་ཆེས་བསྐྱེད་ཅིང་རང་ངོ་སྐྱོང་བས་འོད་རིག་པ་ལ་ཐིམ་
པ་ཞེས་བྱ་སྟེ་གྲོལ་བར་གདོན་མི་ཟའོ། །དེ་ལ་བརྟན་པ་མ་ཐོབ་ན་ཟུང་འཇུག་ཡེ་
ཤེས་ལ་ཐིམ་པ་ཞེས་བྱ་བ། ཡེ་ཤེས་བཞི་སྦྱོར་གྱི་སྣང་བ་འོད་ཀྱི་སྣམ་བུའི་སྣང་བ་
འཆར་བ་རང་བཞིན་གྱི་གདངས་སུ་ངོས་བཟུང་ལ་རིག་པ་བཅའ་བཅོས་མ་བྱེད་
ཅིག །དེ་ཡང་རང་སྣང་དུ་ཡིད་མ་ཆེས་ན། དེ་ནས་ཡེ་ཤེས་ལྷུན་གྲུབ་ལ་ཐིམ་པ་
ཞེས་བྱ་བ། སྟེང་དུ་ཀ་དག་གི་སྣང་བ་ནམ་མཁའ་གཡའ་དག་པ་ལྟ་བུ་དང་། དེའི་
འོག་ཏུ་ལོངས་སྐུ་ཁྲོ་བོ། །དེའི་འོག་ཏུ་ཞི་བའི་ལྷ་ཚོགས། ཕྱོགས་མཚམས་ན་རང་
བཞིན་སྤྲུལ་པའི་ཞིང་ཁམས། འོག་ན་རིགས་དྲུག་གི་སྣང་བ་དང་བཅས་པའི།
རང་སྣང་གཟུགས་བརྙན་ལྟར་ཤར་བ་རང་རྩལ་འགགས་པ་མེད་པའི་ཆོ་འཕྲུལ་
དུ་ཤེས་པས་གྲོལ་བར་འགྱུར་རོ། །རིགས་ཀྱི་བུ་དེ་ནས་ལྷུན་གྲུབ་ཀྱི་སྣང་བ་ནང་
དུ་སྡུད་ཚེ། ཐིམ་ལུགས་བརྒྱད་དུས་གཅིག་ལ་འབྱུང་སྟེ། བླ་མའི་གདམས་ངག་
བཞིན་ངེས་ཤེས་བསྐྱེད་ལ། རང་རིག་བཙན་ས་ཟུངས་ཤིག་དེ་དག་ལས་མ་གྲོལ་
ན་དེ་ནས་ཕ་རོལ་སྲིད་པའི་བར་དོ་ཞེས་བྱ་བ་རིགས་དྲུག་གི་འཁྲུལ་སྣང་འབའ་
ཞིག་འཆར་བས་དེ་དག་གི་རྗེས་སུ་མ་འབྲང་བར། ཤེས་པ་རང་ཐོག་ཏུ་ཞོག་ལ།
བདག་འདྲེན་པའི་སློབ་དཔོན་དུ་ངོས་ཟུངས་རིག་པ་ཅིར་གྱིས་ཟུངས་ལ། ཡི་གེ་
ཨ འི་རྣམ་པ་རུ་མདུན་གྱི་ནམ་མཁར་བཞུགས་པའི་བླ་མའི་ཐུགས་ཀར་འཕོ་
24)



ནམ་མཁའ་མཛོད་ཀྱི་སྒྲུབ་སྐོར།
ཞིག །བྱས་ལ་གསོལ་བ་འདེབས་པ་ནི། ཨེ་མ་ཧོ། །སྤྱི་གཙུག་འཇའ་འོད་སྣ་ལྔའི་གུར་དཀྱིལ་
ན།། བླ་མ་མངོན་བྱང་སྐུ་ལ་གསོལ་བ་འདེབས།། ཚེ་འདས་རྣམ་ཤེས་ཨ ཡི་རྣམ་
པར་ཅན།། མངོན་བྱང་ཐུགས་ཀར་དབྱེར་མེད་ཐིམ་པར་གསོལ། ཕཊ ཋ ཕཊ
ཕཊ༔ ཕཊ	དེ་སྟེང་སྟོང་ཆེན་བོན་ཉིད་ཀློང་ཡངས་ན།། བླ་མ་ངོ་ཉིད་སྐུ་ལ་གསོལ་
བ་འདེབས། ཚེ་འདས་རྣམ་ཤེས་ཨ་ཡི་རྣམ་པ་ཅན། ངོ་ཉིད་ཐུགས་ཀར་དབྱེར་
མེད་ཐིམ་པར་གསོལ།། ཕཊ ཋ ཕཊ ཕཊ ཋ ཕཊ	དེ་སྟེང་འགྲོ་འདུལ་སྤྲུལ་པའི་
ཞིང་ཁམས་ན།། བླ་མ་སྤྲུལ་པའི་སྐུ་ལ་གསོལ་བ་འདེབས།། ཚེ་འདས་རྣམ་ཤེས་
ཨ་ཡི་རྣམ་པ་ཅན།། སྤྲུལ་སྐུའི་ཐུགས་ཀར་དབྱེར་མེད་ཐིམ་པར་གསོལ།། ཕཊ ཕཊ
ཕཊ	ཕཊ	དེ་སྟེང་ལྷུན་གྲུབ་རང་ཤར་ཕོ་བྲང་ན།། བླ་མ་རྫོགས་པའི་སྐུ་ལ་
ཚེ་འདས་རྣམ་ཤེས་ཨ་ཡི་རྣམ་པ་ཅན།། རྫོགས་སྐུའི་ཐུགས་ཀར་དབྱེར་མེད་ཐིམ་
པར་གསོལ།། ཕཊ	ཕཊ ཕཊ	ཕཊ དེ་སྟེང་ཀ་དག་དབྱིངས་ཉིད་བརྡལ་
པ་ན།། བླ་མ་བོན་གྱི་སྐུ་ལ་གསོལ་བ་འདེབས།། ཚེ་འདས་རྣམ་ཤེས་ཨ་ཡི་རྣམ་པ་
ཅན།། བོན་སྐུའི་ཐུགས་ཀར་དབྱེར་མེད་ཐིམ་པར་གསོལ།། ཕཊ༔ ཕཊ
ཕཊ༔ ཕཊ ཅེས་ངོ་སྤྲོད་ལ་འཕོ་བྱ་འཕོ་བྱེད་འཕོ་ཡུལ་གསུམ་དམིགས་མེད་དུ་བཞག་གོ །རྗེས་བསྔོ་སྨོན་
གི དུས་གསུམ་བསགས་པའི་རྣམ་དཀར་དགེ་བ་རྣམས།། ཕ་མ་ལ་སོགས་འགྲོ་དྲུག་
དོན་དུ་བསྔོ། ཐམས་ཅད་ཕྱམ་གཅིག་སངས་རྒྱས་ས་འཐོབ་ནས། དཔག་ཏུ་མེད་
པའི་འགྲོ་དོན་ནུས་པར་ཤོག །གཞན་ཡང་བསྔོ་སྨོན་ཅི་རིགས་ཀྱིས་མཐའ་བརྒྱན་ནོ། །ཅེས་པའང་
བྲག་དབེན་གཡུང་དྲུང་ཁྲི་འོད་ཀྱིས་ཨུ་ཚུགས་ཀྱིས་བསྐུལ་གྲངས་མང་དུ་བྱུང་བ་ལ་བསྟེན་ནས། ཤར་རྫ་
བཀྲ་ཤིས་རྒྱལ་མཚན་གྱིས་མགྱོགས་བྲིས་བྱས་པའི་དགེ་བས། སེམས་ཅན་རྣམས་ཐར་པར་བ ཀྲི་བའི་རྐྱེན་
དུ་འགྱུར་བར་གྱུར་ཅིག་སརྦ་མངྒལཾ།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་ཟབ་ནམ་མཁའ་མཛོད་ཆེན་ལས།
བར་དོའི་ངོ་སྤྲོད་གསེར་གྱི་མེ་ལོང་བཞུགས།
༄༅། །ཁམས་གསུམ་སེམས་ཅན་སྙིང་རྗེའི་ལྕགས་ཀྱུ་ཡིས།། སྐད་ཅིག་མི་གཏོང་
མི་གཡེལ་ཐུགས་དམ་ཅན།། སྙིང་རྗེའི་ལྷ་མཆོག་གཤེན་ལྷ་འོད་དཀར་པོ།། སྙིང་
དབུས་དད་པའི་ཟེའུ་འབྲུའི་དབུས་སུ་རོལ།། ༧ སྔོན་ཚེ་མི་མཇེད་འགྲོ་འདུལ་དམ་
བཅས་བཞིན།། དུས་ལས་མི་ཡོལ་རྣམ་འདྲེན་སྟོང་དབུས་ནས།། མཚན་སྙན་ལྷང་
ངེར་ཕྱོགས་བཅུར་ཁྱབ་མཛད་པ།། ལྷ་མིའི་སྟོན་པ་དམུ་རྒྱལ་སྲས་དེ་བསྔགས།།
༧ སྙིགས་མའི་གདུལ་དཀའ་འདུལ་བའི་སྙིང་སྟོབས་ཅན།། བོད་ཁམས་དམུ་རྒོད་
འགྲོ་ཕྱིར་ཉིན་བཞིན་དུ། ཉི་ཟེར་རྟ་ཞོན་ཉིན་མཚན་དུས་དྲུག་ཏུ། ཐུགས་རྗེའི་
སྐྱོབ་མཛད་འཆི་མེད་ཡབ་སྲས་རྒྱལ།། ༧ ཚེ་གཅིག་ཀ་དག་བོན་དབྱིངས་རྒྱལ་
ཁབ་ཆེར། འགོད་མཛད་སངས་རྒྱས་རྒྱལ་ཚབ་སེམས་དཔའ་ཆེ།། ཕྱི་ནང་གསང་
བའི་གདམས་ངག་བདུད་རྩིའི་བཅུད། སྩོལ་མཛད་དྲིན་ཆེན་བླ་མ་སྤྱི་བོར་བསྟོད།།
༧ རང་གི་སྙིང་བུ་ཤེས་རབ་མཆོག་ལྡན་ཉིད།། འདི་སྣང་སྐུ་ཡི་བཀོད་པ་མངོན་
བསྡུས་ནས།། དགོངས་པ་བོན་ཉིད་དབྱིངས་སུ་ཐིམ་པའི་ཚེ།། འདི་འདྲའི་རྣལ་
འབྱོར་དགོངས་པ་གཤེགས་ཁ་དེར།། ༧ རང་གི་གདམས་ངག་རྣམས་ཀྱི་བར་དོ་
གསུམ། ངོ་སྤྲོད་གསལ་འདེབས་ཤིག་ཀྱང་གལ་ཆེ་ལ། རང་ལའང་འཆི་ཁའི་དུས་
སུ་དགོས་ངེས་ཤིང་། མ་ཟད་དབང་པོའི་རིམ་པ་དང་བསྟུན་ནས།། ༧ ངོ་སྤྲོད་
འཕོ་བའི་གདམས་ངག་འབྲི་བ་དྲན།། བླ་མ་ཡི་དམ་མཁའ་འགྲོས་གནང་བ་སྩོལ།།
བདག་སོགས་འགྲོ་ཀུན་ཐུགས་རྗེས་བཟུང་དུ་གསོལ།། བར་དོ་རང་སྣང་ཤེས་
242



ནམ་མཁའ་མཛོད་ཀྱི་སྒྲུབ་སྐོར།
པར་བྱིན་གྱིས་རློབས། །ཞེས་མཆོད་པ་བརྗོད་པ་དང་འདི་ལྟ་བུའི་གདམས་ངག་བརྩོམ་འདོད་ཚིག་བཅད་
ཀྱིས་མགོ་འདྲེན་ནས་འདི་ཉིད་འབྲི་བར་བྱེད་པ་ལ། དེ་ཡང་རྫོགས་ཆེན་པ་རྟོགས་པ་མཆོག་ལྡན་སྣང་སེམས་འདྲེས་
པའི་སྐྱེས་བུ་བློ་ཟད་བོན་ཟད་འཆི་མི་འཆིའི་རྩིས་གདབ་ཟད་ཅིང་གཏམ་གྱི་རྗེས་སུ་བཟློ་བ་དང་། ཡོང་དུས་དེར་
སྣང་བ་སྒྱུ་མ་དང་། སེམས་སྐྱེ་ཤི་མེད་པར་རྟོགས། ཕུང་པོའི་འདོར་ལེན་ལ་མི་འཚེ་བར་ན་དགའ་འཆི་བྲོད་བྱེད་
ཅིང་སྣང་བ་རང་སྣང་དུ་ཤེས་པས་ཉམས་ལེན་ཀྱང། ཐབས་གཞན་ལ་མི་བརྟེན་པར་འོད་གསལ་སྟོང་པ་ཉིད་ཀྱི་
ངང་དུ་བཞག་ལ། སེང་གེའི་ཉལ་ལུགས་ཀྱིས་དབྱིངས་རིག་བསྲེས་ཏེ་དེའི་ངང་དུ་ཤི་ན་སྐད་ཅིག་ལ་ཡར་གྱི་ཟང་
ཐལ་དུ་འགྲོ་སྟེ། དེ་ལྟ་བུ་རྣམས་ལ་ངོ་སྤྲོད་དང་འཕོ་བའི་དགོས་བྱེད་ཟད་དོ། །གཞན་འབྱུང་བའི་ཐིམ་རིམ་དང་
བར་དོ་གསུམ་ལ་ལྟོས་དགོས་པ་རྣམས་ལ་ནི་ངོ་སྤྲོད་ལ་སོགས་གལ་ཆེའོ། །དེའང་ངོ་སྤྲོད་དང་འཕོ་བ་གཞན་ལ་
གདབ་པ་དེ་ཡང་རབ་རྫོགས་པ་ཆེན་པོའི་རྣལ་འབྱོར་རྟོགས་པ་མཆོག་ལྡན། འབྲིང་གསང་སྔགས་པ་བསྐྱེད་རྫོགས་
ལ་བྱན་ཚུད་པ། ཐ་མ་འདུལ་ཁྲིམས་གཙང་མར་བསྲུང་བར་དགོས་ཤིང་། སྔགས་པ་དང་འདུལ་ཁྲིམས་གཙང་མར་
བསྲུང་བ་ཡིན་ཀྱང་སྟོང་ཉིད་རྟོགས་ཤིང་ཉམས་ལེན་ལ་གདེང་ཚུད་པ་ཞིག་ནི་ངེས་པར་དགོས་ཏེ། ལམ་ལྔ་ལས་
མཐོང་ལམ་གྱི་སྣེར་ཟིན་པ་དགོས་པའི་ཕྱིར་རོ། །དེ་ནས་འཆི་ཀ་མའང་ཤི་བའི་རོ་དེའི་མགོ་ལྷོ་རུ་བསྟན། རྐང་པ་
གཉིས་བྱང་དུ་ཤུད་ཀྱིས་བརྐྱང་
། གཞོག་གཡས་འོག་ཏུ་བཅུག་ལ་ལག་མཐིལ་འགྲམ་པར་བཅར། གཡོན་པ་བརླའི་
སྟེང་དུ་བཞག །སངས་རྒྱས་ཀྱི་གཟིམས་ཚུལ་ལྟར་བྱའོ། །མོ་ལ་དེ་ལས་བཟློག་པར་བྱ། དེ་ནས་འཆི་ཀ་མ་ཡིན་ན་
ལྷའི་མེ་ལོང་གི་བྱང་སྡོམ་འབོག་པའི་ཆོ་གའི་མཇུག་གི་འཆི་ཁའི་སེམས་བསྐྱེད་ཀྱི་ཆོ་ག་རྗེས་ཟློས་ནུས་སམ་མ་ནུས་
ཀྱང་ཡིད་ལ་འདུན་པ་བསྐྱེད་བཅུག་ལ་འབོག་ན་ཕན་ཡོན་ཤིན་ཏུ་ཆེའོ། །དེ་ནས་བླ་མས་རང་གི་རྩ་བའི་བླ་མ་དང་
སྐྱབས་ཡུལ་ལ་དད་པ་རྩེ་གཅིག་ཏུ་བསྐྱེད་ཅིང་གསོལ་བ་གདབ་པ་ནི། ཨེ་མ་ཧོ། །སྐུ་གསུམ་འབྱུང་
གནས་དྲིན་ཆེན་བླ་མ་ལ།། གསོལ་བར་འདེབས་སོ་བྱིན་གྱིས་བརླབ་ཏུ་གསོལ།།
ཐར་པའི་ལམ་སྟོན་དྲིན་ཆེན་བླ་མ་ལ།། གསོལ་བར་འདེབས་སོ་ །ངན་སོང་སྒོ་
གཅོད་དྲིན་ཆེན་བླ་མ་ལ།། གསོལ་བར༔ །མ་རིག་མུན་སེལ་དྲིན་ཆེན་བླ་མ་ལ།།
གསོལ་བར༔ །།འཁོར་བའི་འཕྲང་སྒྲོལ་དྲིན་ཆེན་བླ་མ་ལ།། གསོལ་བར།དུག་
243



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལྔའི་ནད་སེལ་དྲིན་ཆེན་བླ་མ་ལ།། གསོལ་བར༔ བར་དོའི་འཇིགས་སྐྱོབ་དྲིན་
ཆེན་བླ་མ་ལ།། གསོལ་བར༈ །།ཐུགས་རྗེའི་ལྕགས་ཀྱུ་དྲིན་ཆེན་བླ་མ་ལ།། གསོལ་
བར༔ །ཆུ་བཞིར་སྒྲོལ་མཛད་དྲིན་ཆེན་བླ་མ་ལ། གསོལ་བར༔ །ཕུང་པོ་འདོར་ལེན་
འབྱུང་བཞི་འཇིག་པའི་ཚེ།། གང་ཤར་སྣང་བ་རང་སྣང་ཤེས་ནས་ཀྱང་། གཟུང་
འཛིན་ཆགས་སྡང་རང་སར་གྲོལ་བ་དང་།། སྟོང་རིག་མ་བུ་འཕྲོད་པར་བྱིན་གྱིས་
རློབས།། ཞེས་བརྗོད་དོ། །དེ་ནས་འདིར་འཆི་ཀཱ་མ་ལ་ད་གཟོད་འབྱུང་འགྱུར་གྱི་བར་དོའི་སྣང་བ་རྣམས་ངོ་སྤྲོད་
བྱེད་པ་ལ་མཆོག་དམན་གཉིས་ལས། མཆོག་རྫོགས་ཆེན་པ་དང་། གསང་སྔགས་པ་དང་འདུལ་བ་པ་གང་ཡིན་ཀྱང་
རུང་རང་གི་ཉམས་ལེན་ལ་གོམས་འདྲིས་ཡོད་ཅིང་། ཁྱད་པར་བར་དོའི་གདམས་ངག་ཉམས་འོག་ཏུ་ཚུད་པ་དེ་ལ་
ངོ་སྤྲད་པ་ནི། ཀྱི་རིགས་ཀྱི་བུ། ཁྱོད་འཇིག་རྟེན་འདི་ནས་ཞིང་ཁམས་གཞན་དུ་
གཤེགས་པའི་དུས་ལ་ཐུག་པ་ལགས་ན། ད་གཟོད་བར་དོ་གསུམ་གྱི་སྣང་བ་གང་
ཤར་ཐམས་ཅད་རིག་པའི་རང་རྩལ་རང་སྣང་རང་བཞིན་མེད་པ་དང་། རང་
རིག་སྐུ་གསུམ་གྱི་ངོ་བོ་མངོན་གྱུར་ཡིན་པ་ཤེས་པར་བྱེད་ནས་སྐྱེ་བ་ཕྱི་མ་འདི་ལ་
སེམས་ཅན་མུ་མཐའ་མེད་པའི་དོན་ནུས་པར་བྱའོ། །སྙམ་པའི་ཐུགས་བསྐྱེད་
མཛོད་ཅིག །རིགས་ཀྱི་བུ། ཁྱོད་ད་ལྟ་ན་བ་ལྟར་སྣང་ངམ། ཟུག་རྔུའི་སྡུག་བསྔལ་
ཞིག་འདུག་གམ། དེ་ཉིད་ཀ་དག་རིག་པའི་རྩལ་ཡིན། རང་སེམས་ལ་ལྟོས་དང་
རང་བཞིན་མེད་པ་ནི་ཀ་དག་རིག་པའི་གཞི་ཡིན། རིགས་ཀྱི་བུ། འཆི་བ་ལྟར་
སྣང་ངམ། འདོར་ལེན་གྱི་སྡུག་བསྔལ་ཞིག་འདུག་གམ། དེ་ཀ་དག་རིག་པའི་
རྩལ་ཡིན། འཆི་མཁན་ལ་ལྟོས་དང་རང་བཞིན་མེད་པ་དེ་ཀ་དག་རིག་པའི་གཞི་
ཡིན། གཞི་དང་རྩལ་གཉིས་སུ་མེད་པའི་ངང་ལ་ས་ལེ་སང་ངེ་རྗེན་ནེ་ཅེ་རེར་
ཞོག་ཅིག །དེའི་དོན་ཉམས་སུ་མྱོང་ངམ། རིགས་ཀྱི་བུ། དབུགས་ཆད་མ་ཐག་
ཁྱོད་ལ་རྣ་བ་ནས་བརྡ་སྤྲད་པ་ཡིན་གྱི། ད་ལྟ་མ་བརྗེད་་ཅིང་། དེའི་དུས་གཞི་རང་
244



ནམ་མཁའ་མཛོད་ཀྱི་སྒྲུབ་སྐོར།
བཞིན་གནས་པའི་འོད་གསལ་སྒྲིབ་གཡོགས་མེད་པར་འཆར་བ་དེ་ད་ལྟ་གཏན་
ལ་ཕོབ་ཅིག །དྲན་པས་ཟུངས་ཤིག །དེའི་ཚེ་ཁྱོད་ཀ་དག་གི་ས་ལ་སྐད་ཅིག་མ་
གསུམ་ན་ཁྱོད་འཚང་རྒྱའོ། །༧ །དེ་ངོ་མ་ཤེས་ན་དེ་ནས་བོན་ཉིད་འོད་གསལ་གྱི་
བར་དོ་རང་སྣང་ཡིན་ལུགས་ཀྱི་འོད་གསལ་འཆར་བར་འགྱུར་ཏེ། དང་པོ་གཞི་
སྣང་ཡེ་ཤེས་ཀྱི་འོད་གསལ་འཆར་རོ། །དེ་ནས་ཟུང་འཇུག་ཚོམ་བུའི་སྣང་བ་
འཆར་རོ། །དེ་ནས་ཡེ་ཤེས་བཞི་སྦྱོར་གྱི་སྣང་བ་འཆར་རོ། །དེ་ནས་ལྷུན་གྲུབ་
རིན་པོ་ཆེའི་སྣང་བ་འཆར་རོ། །དེ་དག་གང་གི་དུས་སུ་ཡང་གང་ཤར་དེ་རང་སྣང་
དུ་ངོ་ཤེས་ན་དེ་མ་ཐག་ཀ་དག་གི་སར་ཁྱེད་བདེ་བར་གཤེགས་སོ། །རིགས་ཀྱི་བུ་
ད་ལྟའི་འོད་གསལ་སྐྱེལ་མ་དང་འདྲ་ལ། བར་དོའི་འོད་གསལ་སུན་མ་དང་འདྲ་
བས། དེ་གཉིས་མཚམས་སྦྱར་བའི་ཕྱིར་དབྱིངས་རིག་སྐྱེལ་མ་དང་འདྲ་བའི་སྣང་
བ་རྣམས་རིམ་གྱིས་ངོ་སྤྲད་པར་བྱེད་པས། ད་ལྟ་མ་བརྗེད་ཅིག །ལན་གསུམ་བརྗོད་ལ།
དེ་ནས་གསལ་གདབ་པ་ནི། ཀྱེ་མ་སྐལ་ལྡན་རྣལ་འབྱོར་རིགས་ཀྱི་བུ། ད་ལྟ་འཆི་བའི་
དུས་ལ་ཐུག་པས་ན།། འཇིག་རྟེན་སྣང་བ་དྲི་ཟའི་གྲོང་བཞིན་ཡལ།། ལུས་དང་
ལོངས་སྤྱོད་རྨི་ལམ་ནོར་བཞིན་སྟོང་། སེམས་ལ་སྐྱེ་ཤི་མེད་དོ་རིགས་ཀྱི་བུ། རང་
གི་རིག་པ་སངས་རྒྱས་ཉག་གཅིག་ལ།། སྒྲ་འོད་ཟེར་གསུམ་སྐུ་གསུམ་རང་རྩལ་
ཡིན།། སངས་རྒྱས་ལུས་རྒྱ་གྲོལ་བས་ཤི་བར་དྲོད།། གདོས་ལུས་ཡེ་ཤེས་ལུས་མཆོག་
ཐོབ་པས་བྲོད། མར་གྱུར་འགྲོ་ཀུན་ཐུགས་རྗེས་འདུལ་བས་དྲོད།། ན་དགའ་
འཆིར་བྲོད་རྣལ་འབྱོར་བློ་རེ་བདེ།། སངས་རྒྱས་ཞིང་ནས་ཞིང་བགྲོད་སངས་
རྒྱས་ཏེ། མཐའ་ཡས་སེམས་ཅན་འདྲེན་པའི་དཔལ་གྱུར་ཤོག །ཅེས་ངོ་སྤྲད་དོ། །དེ་ནས་
འབྱུང་ལྔ་སྡུད་རྗེས་ཕྱི་དབུགས་ཆད་ནས་སྣང་མཆེད་ཐོབ་གསུམ་གྱི་ཐ་མ་ཉེར་ཐོབ་མུན་སྨུག་ལྟ་བུ་འཆར་བའི་དུས་
ཡིན་པས། བརྒྱལ་ནས་དྲན་པ་མེད་པས། དེའི་དུས་སུ་དམ་ཚིག་ལ་སེལ་མེད་ཅིང་ཚུལ་ཁྲིམས་དག་པའི་མཆེད་
245



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྲོགས་ཤིག་གིས། ཁོའི་རྣ་བ་ནས་ཕར་མིང་ནས་བཏོན་ཅིང་། ཕྱི་དབུགས་ཆད་པས་རིག་པ་མ་ཡེངས་ཤིག །ཞེས་
པའི་ཚིག་དེ་ཁོ་ཡིས་ཐོས་ངེས་པར་བྱས་ནས་འབོད་རིག་པ་ཟིན་ནས་ཀ་དག་གི་དབྱིངས་སུ་བོན་གྱི་སྐུའི་ངང་དུ་
སངས་རྒྱས་པར་ངེས་ཏེ། མངོན་སངས་རྒྱས་པའི་རྒྱུད་ལས། ཐལ་བ་དབུགས་ཐལ་སྲོག་ཆད་རིག་པ་བརྒྱལ། ཞེས་
གསུངས། འདི་ལ་བླ་མ་མཆེད་གྲོཊ་རྣམས་ཀྱིས་ནན་ཏན་ཆེན་པོས་གདམས་ངག་ཐེབས་པ་གལ་ཆེ་སྟེ། སྔ་མ་ལས།
སྐད་ཅིག་གཅིག་གིས་བསྐལ་པའི་སྐྱིད་སྡུག་ནུས། བཟང་བྱས་ངན་བྱས་མདོ་དོན་དབུགས་ཐོག་གསུམ། ཚེ་བསགས་
ཆུང་བསགས་བཞག་ནས་སྐད་ཅིག་གིས། ཡར་བསྒྱུར་མར་བོར་ལྡོག་པོ་འདི་ཡིས་བྱེད། ཅེས་དང་། ཡང་རྩེ་ལས།
འོད་གསལ་འདི་ཡིས་ཕུང་གྱོང་བཏང་། འགྲོ་དྲུག་འཁོར་བར་འདི་ཡིས་བསྒྱུར། འདི་ལ་ནན་ཏན་བྱ་བ་གཅེས།
ཞེས་གསུངས་སོ།། ༈ །ཐ་མལ་པ་སྤྱི་ལ་ཕྱི་དབུགས་མ་ཆད་གོང་དུ་ངོ་སྤྲད་པའི་ཚུལ་ནི། འོ་སྐལ་ལྡན་རིགས་
ཀྱི་བུ། ཁྱོད་ལ་འཆི་བ་མི་རྟག་པ་འོང་བ་ཡིན་ནོ། །དེ་ཡང་མི་རྟག་པ་ནི་ཁྱོད་
གཅིག་པུ་ལ་འོང་བར་མ་ཟད། དུས་གསུམ་རྫོགས་པའི་སངས་རྒྱས་ཀྱང་སྐུ་མི་
རྟག་མྱ་ངན་ལས་འདས་པའི་ཚུལ་བསྟན། བླ་མ་དགེ་བའི་བཤེས་གཉེན་རང་གི་
གོ་ཡུལ་མཐོང་ཡུལ་ན་ཡོད་པ་རྣམས་ཀྱང་མི་རྟག་
ག་འཆི་བ་ལས་མ་ཐར་ཏེ། ད་ལྟར་མི་
བཞུགས་པའི་འདིས་ཀྱང་ཤེས། སྤྱིར་ཁམས་གསུམ་སེམས་ཅན། སྒོས་ཡུལ་ཁམས་
འདིའི་མི་ཕོ་མོ། །ཡང་སྒོས་རང་གི་ཁྱིམ་གང་གི་མི་རྣམས་ཀྱང་སྔར་འཆི་ཕྱིས་འཆི་
ལས་མེད་དོ། །རྒྱུད་ལས། སྐྱེས་པའི་ཐ་མར་འཆི་བས་འགྲོ་ས་མེད། གཤིན་རྗེས་
དབང་མ་བྱས་པའི་འགྲོ་བ་མེད། ཅེས་གསུངས་སོ། །དེའི་ཕྱིར་ཁྱོད་འཆི་བ་ལ་མ་
སྐྲག་དང་། བདག་འདྲེན་པའི་སློབ་དཔོན་གྱིས་འཇིགས་པ་ལས་སྐྱོབ་བྱེད། སྡུག་
བསྔལ་ལས་དབུགས་དབྱུང་། བར་དོའི་སྣང་བ་རང་སྣང་དུ་ངོ་སྤྲད། འཆི་ཁའི་
བར་དོ་ལ་སྔར་འདྲིས་ཀྱི་མི་དང་འཕྲད་པ་ལྟ་བུའི་གདམས་ངག །བོན་ཉིད་བར་
དོ་ལ། མའི་པང་དུ་བུ་རྒྱུག་པ་ལྟ་བུའི་གདམས་ངག །སྲིད་པའི་བར་དོ་ལ་དཔག་
ཆེན་གྱི་མདའ་འཕེན་པ་ལྟ་བུའི་གདམས་ངག །གལ་སྲིད་སྐྱེ་བ་ལེན་དགོས་བྱུང་
246



ནམ་མཁའ་མཛོད་ཀྱི་སྒྲུབ་སྐོར།
ན་ལས་བཟང་གི་འཕྲོ་མཐུན་པ་ཡུར་བ་རྐང་ཆད་ལ་ཝ་འཛུགས་པ་ལྟ་བུའི་གདམས་
ངག་བསྟན་ཏེ། འཁོར་བ་སྡུག་བསྔལ་གྱི་རྒྱ་མཚོ་ནས། ཐར་པ་བདེ་བའི་གྲོང་དུ་
ཁྲིད་པ་ཡིན་གྱིས། དད་མོས་དྲག་པོ་བསྐྱེད་ཅིག །རྗེས་སུ་ལུས་པའི་མི་དང་ཡུལ་
མཁར་ཟས་ནོར་གང་ལའང་ཆགས་ཞེན་མེད་པར་བློས་ལིང་གིས་ཐོངས་ཤིག །
རྗེས་སུ་ཆགས་ཞེན་བྱེད་ན་ནི་ཕྱིས་འཁོར་བར་ལྷུང་བར་འགྱུར་ཏེ། མདོ་ལས།
ཆགས་ཞེན་འདི་ནི་འཁོར་བའི་རྒྱུ། མ་ཆགས་པ་ནི་བོན་གྱི་མཆོག །ཅེས་གསུངས།
གཞན་ཡང་དགྲ་ལ་ཞེ་སྡང་མ་བསྐྱེད། གཉེན་ཉེ་འབྲེལ་བུ་ཚ་རྣམས་ལ་སེམས་མ་
ཆགས། དེ་དག་ལ་ཆགས་སྡང་སྐྱེས་ན་དམྱལ་བར་སྐྱེ་བར་འགྱུར་ཏེ། རྒྱུད་ལས།
ཆགས་སྡང་དམྱལ་བའི་ཡུལ་བས་ཕྱིན་ས་མེད།། བསམ་ངན་སངས་རྒྱས་ཀྱིས་ཀྱང་
སྐྱོབ་ཐབས་མེད།། ཅེས་གསུངས་སོ། །དེའི་དོན་ཤེས་པར་བྱེད་པ་གལ་ཆེའོ། །དེ་ནས་
དེ་ལ་གསལ་གདབ་པ་ནི། ཀྱེ་མ་སྐལ་བ་ལྡན་པ་རིགས་ཀྱི་བུ།། ཁྱོད་ལ་འཆི་བ་མི་རྟག་
འབྱུང་བ་སྟེ། མི་རྟག་འཆི་བ་སེམས་ཅན་སྤྱི་ལ་འོང་།། འཆི་བའི་དུས་བབ་རེ་ས་
བླ་མ་དང་། དཀོན་མཆོག་གསུམ་པོ་མ་གཏོགས་གཞན་མེད་ཀྱི། འཆི་བར་མ་སྐྲག་
དད་མོས་རབ་བསྐྱེད་དང་། བདག་གིས་གདམས་ངག་ཟབ་མོ་ལ་བརྟེན་ནས། ཁྱོད་
ནི་བར་དོའི་འཇིགས་པར་སྐྱོབ་པར་བྱེད།། རྗེས་སུ་བུ་ཚ་ཡུལ་མཁར་ཟས་ནོར་ལ།།
ཆགས་ཞེན་མ་བྱེད་བློ་ཡིས་ལིང་གིས་ཐོངས།། དགྲ་ལ་ཞེ་སྡང་མ་བསྐྱེད་སྒྱུ་མར་
བསྒོམ།། ཐམས་ཅད་འཆི་འགྱུར་ལུས་པ་མེད་པར་སོམས།། ད་རེས་ཁམས་གསུམ་
སེམས་ཅན་ཐམས་ཅད་ཀྱི། འཚབ་ཏུ་ང་ཤི་གླུད་དུ་ང་འགྲོ་ཡི། ན་ཤིའི་དུ ༔ ཁ་
ངན་པ་ངས་ཆད་བྱ།། སྙམ་པའི་བསམ་པ་རྩེ་གཅིག་བཟུང་བར་གྱིས།། བླ་མ་མཁྱེན་
ནོ་ཐུགས་རྗེས་བཟུང་དུ་གསོལ།། བར་དོའི་སྣང་བ་རང་སྣང་ཤེས་པར་ཤོག ། ཅེས་
ངོ་སྤྲད་དོ །ཕྱི་དབུགས་མ་ཆད་གོང་གི་མཆོག་དམན་གཉིས་ཀྱི་ངོ་སྤྲད་དུས་ཐོག་ཏུ་མ་འཕྲོད་ན་ཕྱི་དབུགས་ཆད་
247



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནས་རང་རང་ལ་ངོ་སྤྲད་ཆོག་པ་ཡིན་ནོ། ༧ །འདི་མན་ཆད་ཀྱི་འབྱུང་བའི་སྡུད་རིམ་དང་བར་དོ་གསུམ་གྱི་ངོ་སྤྲོད་
རྣམས་མཆོག་དམན་གང་ལའང་ཁྱད་པར་མ་ཕྱེས་ཀྱང་ཆོག་སྟེ། རང་རང་ལས་བཟང་ངན་དབང་པོའི་ཁྱད་པར་
གྱིས་སྣང་བའི་འཆར་ཚུལ་དང་གྲོལ་སྔ་འཕྱི་རྣམས་མ་ངེས་ཀྱང་ངོ་སྤྲད་འདི་གཅིག་པུའི་ཆོག་དེ་ཡང་འདི་ནི་རྫོགས་
ཆེན་ལུང་ལས་འབྱུང་བའི་ངོ་སྤྲོད་ལུགས་སོ། །དེས་ན་དམིགས་ཡུལ་དེའི་སྤྱི་བོའི་ཚངས་བུག་སྒོར་འཕོ་རྫས་བྱུག །
ལུས་ལ་བཏགས་གྲོལ་གྱི་འཁོར་ལོ་ཡོད་ན་མ་ནོར་བར་བཀོད། དེ་ནས་བླ་མས་ངོ་སྤྲོད་ཀྱི་གདམས་པ་རྣམས་དལ་
བུས་བརྗོད་ཅིང་། ཐུགས་མ་ཡེངས་པར་བྱ་ལ། འཆི་ཁའི་བར་དོར་མའི་པང་དུ་བུ་འཇུག་པ་ལྟ་བུའི་གདམས་ངག་
བསྟན་ཏེ། དེ་ཡང་ལམ་མངོན་སངས་རྒྱས་པའི་རྒྱུད་ལས། སྣང་བ་འགགས་པས་དབང་པོའི་སྒོ་ལྔ་འགྲིབ། ཡུལ་ལྔ་
མི་མཐོང་གསལ་བ་ལྔ་པོ་ཉམས། རླུང་ལྔ་བྲལ་བས་མི་ཐེག་མདོག་ལོག་ཅིང་། དྲོད་ཆུང་དབུགས་བརྒྱང་དྲི་ངན་དྲན་
པ་རྨུག །འབྲེལ་པ་ལྔས་བསླུས་ཡན་ལག་ལྔ་པོ་འཕྱང་། ཞེས་པས། འབྱུང་བའི་ཐིམ་ཚུལ་ངོ་སྤྲོད་པ་ནི། སྤྱི་ལྟར་གུར་
ཞོག་པས་མཛད་པའོ། །མཆན། ངོ་སྤྲད་དེ་ འོ་རིགས་ཀྱི་བུ། ད་ལྟ་ཁྱོད་ནང་གི་ཤ་ཁྲག་དྲོད་
དབུགས་བཞི་བསྡུས་ཀྱི་ཕུང་པོ་འདི། ཕྱི་འབྱུང་བ་མེ་ཆུ་ས་རླུང་བཞི་ལ་གཡར་པོ་
གཏད་པའི་དུས་ཡིན་པས། དེ་ཡང་དང་པོ་ཕྱི་འབྱུང་བ་ས་འཇིག །ནང་མཚེར་
པའི་རྩ་བསྡོགས། ལྟེ་བའི་རྩ་འཁོར་ཞིག །ཕུང་པོ་འདེགས་བྱེད་ཀྱི་རླུང་བྲོས།
ཕྱི་རྟགས་སུ་ལུས་ཀྱི་སྟོབས་ཤོར། ནང་རྟགས་སུ་ཤེས་པ་ལྕི་ཞིང་འཐིབས། གསང་
རྟགས་སུ་སྒྲིག་རྒྱུ་ལྟ་བུ་འཆར། རི་རབ་དང་ཁང་ཁྱིམ་ཐམས་ཅད་སྟེང་དུ་འགྱེལ་
ནས་བྱུང་སྙམ་པ་དང་སྣང་བ་ལ་འོད་སེར་པོ་ལམ་ལམ་འཆར་བ་ནི། གཞན་ནས་
འཆར་བ་མ་ཡིན། ཁྱོད་རང་གི་རིག་པའི་རང་མདངས་ཡིན་པས། ཕྱི་ལྟར་ན་
གསལ་བ་རང་བྱུང་། ནང་ལྟར་ན་ཁྲོ་གསས་མཁའ་འགྱིང་། གསང་བ་ལྟར་ན་
གཡུང་དྲུང་མཁའ་འགྲོ། ཡང་གསང་ལྟར་ན་མེ་ལོང་ལྟ་བུའི་ཡེ་ཤེས་ཏེ། རང་གི་
ཡི་དམ་གྱི་ལྷ་རུ་ངོ་ཤེས་པར་གྱིས་ཤིག །དེ་ནས་སའི་ནུས་པ་ཆུ་ལ་ཐིམ་པའི་ཚེ། ཕྱི་
འབྱུང་བ་ཆུ་འཇིག །ནང་མཁལ་མའི་རྩ་བསྡོགས་སྙིང་གའི་རྩ་འཁོར་ཞིག །བཀྲག་
248



ནམ་མཁའ་མཛོད་ཀྱི་སྒྲུབ་སྐོར།
མདངས་བསྐྱེད་པའི་རླུང་བྲོས། ཕྱི་རྟགས་སུ་ཁ་ལྕེ་སྐམ་ཞིང་སྣ་ཞོམ། ནང་རྟགས་
སུ་ཤེས་པ་འཚུབས་ཤིང་ཚིག་པ་ཟ། གསང་རྟགས་སུ་དུ་བ་ལྟ་བུ་འཆར། ཆུ་བོ་
རྦ་ཀློང་གིས་ཁྱེར་རོ་སྙམ་པ་དང་། སྣང་བ་ལ་འོད་སྔོན་པོ་ལམ་ལམ་འཆར་བ་དེ།
གཞན་ནས་འཆར་བ་མ་ཡིན། ཁྱོད་རང་གི་རིག་པའི་རང་མདངས་ཡིན་པས། ཕྱི་
ལྟར་ན་དགའ་བ་དོན་གྲུབ། ནང་ལྟར་ན་གཏུམ་གསས་མཁའ་འགྱིང་། གསང་
བ་ལྟར་ན་རིན་ཆེན་མཁའ་འགྲོ། ཡང་
ཡང་གསང་ལྟར་ན་མཉམ་པ་ཉིད་ཀྱི་ཡེ་ཤེས་ཏེ།
རང་གི་ཡི་དམ་གྱི་ལྷ་རུ་ངོ་ཤེས་པར་གྱིས་ཤིག །དེ་ནས་ཆུའི་ནུས་པ་མེ་ལ་ཐིམ་
པའི་ཚེ། ཕྱི་འབྱུང་བ་མེ་འཇིག །ནང་མཆིན་པའི་རྩ་བསྡོགས། མགྲིན་པའི་རྩ་
འཁོར་ཞིག །དྭངས་སྙིགས་འབྱེད་པའི་རླུང་བྲོས། ཕྱི་རྟགས་སུ་ལུས་ཀྱི་དྲོད་ཡལ།
ནང་རྟགས་སུ་ཤེས་པ་གསལ་འགྲིབ་བྱེད། གསང་རྟགས་སུ་སྲིན་བུ་མེ་ཁྱེར་ལྟ་བུ་
འཆར། མེ་རི་དམར་པོའི་ནང་དུ་ཚིག་གོ་སྙམ་པ་དང་། སྣང་བ་ལ་འོད་དམར་པོ་
ལམ་ལམ་འཆར་བ་དེ། གཞན་ནས་འཆར་བ་མ་ཡིན། ཁྱོད་རང་གི་རིག་པའི་
རང་མདངས་ཡིན་པས། ཕྱི་ལྟར་ན་བྱེ་བྲག་དངོས་མེད། ནང་ལྟར་ན་དབལ་
གསས་མཁའ་འགྱིང་། གསང་བ་ལྟར་ན་པདྨ་མཁའ་འགྲོ། ཡང་གསང་ལྟར་ན་སོ་
སོར་རྟོགས་པའི་ཡེ་ཤེས་ཏེ། རང་གི་ཡི་དམ་གྱི་ལྷ་རུ་ངོ་ཤེས་པར་གྱིས་ཤིག །དེ་
ནས་མེའི་ནུས་པ་རླུང་ལ་ཐིམ་པའི་ཚེ། ཕྱི་འབྱུང་བ་རླུང་འཇིག །ནང་གློ་བའི་རྩ་
བསྡོགས། གསང་གནས་ཀྱི་རྩ་འཁོར་ཞིག །ལས་ཀྱི་རླུང་བྲོས། ཕྱི་རྟགས་སུ་
དབུགས་བརྩེགས་མ་རུ་ཆད། ནང་རྟགས་སུ་འཁྲུལ་སྣང་སྣ་ཚོགས་མཐོང་།
གསང་རྟགས་སུ་མར་མེ་རླུང་བསྐྱོད་ལྟ་བུར་འཆར། རླུང་ནག་འཚུབས་མས་ཁྱེར་
རོ་སྙམ་པ་དང་། སྣང་བ་ལ་འོད་ལྗང་གུ་ལམ་ལམ་འཆར་བ་དེ། གཞན་ནས་
འཆར་བ་མ་ཡིན། ཁྱོད་རང་གི་རིག་པའི་རང་མདངས་ཡིན་པས། ཕྱི་ལྟར་ན་
49



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དགེ་ལྷ་གར་ཕྱུག །ནང་ལྟར་ན་རྔམ་གསས་མཁའ་འགྱིང་། གསང་བ་ལྟར་ན་
ཀརྨ་མཁའ་འགྲོ། ཡང་གསང་ལྟར་ན་བྱ་བ་གྲུབ་པའི་ཡེ་ཤེས་ཏེ། རང་གི་ཡི་དམ་
གྱི་ལྷ་རུ་ངོ་ཤེས་པར་གྱིས་ཤིག །དེ་ནས་རླུང་གི་ནུས་པ་ནམ་མཁའ་ལ་ཐིམ་པའི་ཚེ།
ཕྱི་འབྱུང་བ་ནམ་མཁའ་འཇིག །ནང་སྙིང་གི་རྩ་བསྡོགས། སྤྱི་བོའི་རྩ་འཁོར་ཞིག །
སྲོག་འཛིན་གྱི་རླུང་བྲོས། ཕྱི་རྟགས་སུ་དབང་པོའི་སྒོ་འགག །ནང་རྟགས་སུ་ཚོགས་
དྲུག་བག་ལ་ཞ། གསང་རྟགས་སུ་སེམས་ཉིད་ཙིཏྟར་འདུས། གཡེངས་བ་
ནམ་མཁའི་ཁམས་སུ་ཁྱེར་རོ་སྙམ་པ་དང་། སྣང་བ་ལ་འོད་དཀར་པོ་ལམ་ལམ་
འཆར་བ་དེ། གཞན་ནས་འཆར་བ་མ་ཡིན། ཁྱོད་རང་གི་རིག་པའི་རང་མདངས་
ཡིན་པས། ཕྱི་ལྟར་ན་ཀུན་སྣང་ཁྱབ་པ། ནང་ལྟར་ན་གཙོ་མཆོག་མཁའ་འགྱིང་
།
གསང་བ་ལྟར་ན་སངས་རྒྱས་མཁའ་འགྲོ། ཡང་གསང་ལྟར་ན་སྟོང་པ་ཉིད་ཀྱི་ཡེ་
ཤེས་ཏེ། རང་གི་ཡི་དམ་གྱི་ལྷ་རུ་ངོ་ཤེས་པར་གྱིས་ཤིག །ཅེས་ངོ་སྤྲད་ལ། གསལ་གདབ་ནི།
ཨ་ཨཱཧཱུྃ། སྒྱུ་མ་ལུས་ཀྱི་འཁྲུལ་འཁོར་འཇིག་དུས་སུ།། འབྱུང་ལྔ་འཇིག་ཅིང་དོན་
གྱི་རྩ་ལྔ་བསྡོགས།། འཁོར་ལོ་ལྔ་ཞིག་རླུང་ལྔ་བྲོས་པའི་ཚེ། འོད་ལྔ་ཤར་བ་
ཕྱི་ལྟར་ཞི་ལྷ་ལྔ། ནང་ལྟར་ཁྲོ་བོ་གསང་བ་མཁའ་འགྲོ་ལྔ། ཡང་གསང་ལྟར་ན་དོན་
དམ་ཡེ་ཤེས་ལྔ།། རིག་པའི་རང་འོད་རང་སྣང་ཤེས་པར་ཤོག །བླ་མ་མཁྱེན་ནོ་
ཐུགས་རྗེའི་བཟུང་དུ་གསོལ། བར་དོའི་འཁྲུལ་སྣང་ཆོད་པར་བྱིན་གྱིས་རློབས།།
སྟོང་རིག་མ་བུ་འཕྲད་པར་བྱིན་གྱིས་རློབས།། ཞེས་བརྗོད་དོ།། ༧ དེ་ནས་ཕྱི་དབུགས་ཆད་ནས་
སྣང་མཆེད་ཐོབ་གསུམ་འཆར་ཏེ། དེའི་སྐབས་སུ་ངོ་ཤེས་པ་ལ་རྣ་བ་ནས་རང་རིག་པ་མ་ཡེངས་ཤིག་བྱ་ལ་འབོད་
ཅིང་བརྡ་སྦྱར། (མཆན་) སྔ་མ་ལས། ཉོན་མོངས་ལྔ་འགགས་སྐད་ཅིག་ལྔ་ཡིན་ཏེ། ཞེས་པས། འོ་རིགས་ཀྱི་
བུ། ཁྱོད་ཀྱི་རྣམ་ཤེས་དབུ་མར་ཚུད་པའི་དུས་ལ། དང་པོར་ཤེས་པ་དབུ་མར་
འགྲོ་བའི་དུས་སུ། སྤྱི་བོར་ཕ་ལས་ཐོབ་པའི་བྱང་སེམས་དཀར་པོ་དེ། སྟེང་རླུང་
250



ནམ་མཁའ་མཛོད་ཀྱི་སྒྲུབ་སྐོར།
གནད་ཀྱི་དབུ་མར་ཐུར་དུ་འབྱུང་སྟེ། དེས་ཚེ་ཞེ་སྡང་གི་རྟོག་ཚོགས་སོ་གསུམ་
འགགས། ནང་དུ་ཤེས་པ་བདེ་འཇམ་ཚེ། ཕྱི་རུ་ཟླ་འོད་ལྟ་བུ་དཀར་ལམ་ལམ་
འཆར། དེ་ནས་ཤེས་པ་དབུ་མར་ཚུད་པའི་དུས་སུ། ལྟེ་འོག་མ་ལས་ཐོབ་པའི་
བྱང་སེམས་དམར་པོ་དེ། འོག་རླུང་གནད་ཀྱི་དབུ་མར་གྱེན་དུ་སོང་སྟེ། དེའི་ཚེ་
འདོད་ཆགས་ཀྱི་རྟོག་ཚོགས་བཞི་བཅུ་འགགས། ནང་དུ་ཤེས་པ་གསལ་ལ། ཕྱི་
རུ་ཉི་འོད་ལྟ་བུ་དམར་ལམ་ལམ་འཆར། དེ་ནས་ཤེས་པ་དབུ་མར་གནས་པའི་ཚེ།
བྱང་སེམས་དཀར་དམར་གཉིས་གཅིག་ཏུ་འདྲེས་ཏེ། དེའི་ཚེ་གཏི་མུག་གི་རྟོག་
ཚོགས་བདུན་པོ་འགགས། ནང་དུ་ཤེས་པ་སྐར་རྗེན་ལྟར་གསལ་ལ། ཕྱི་རུ་མུན་
པ་ལྟ་བུ་ནག་ལམ་ལམ་འཆར། དེ་ནས་ཤེས་པ་དབུ་མར་ཞེན་པའི་ཚེ། ཕྲག་དོག་
གི་རྟོག་པ་གསུམ་པོ་འགགས། ནང་དུ་ཤེས་པ་ནམ་མཁའ་ལྟར་སྟོང་ལ། ཕྱི་རུ་ཡུལ་
མ་བསྒྲིབས་པ་གསལ། དེ་ནས་ཤེས་པ་དབུ་མར་བདལ་བའི་ཚེ། ང་རྒྱལ་གྱི་རྟོག་
པ་ཕྲ་རགས་གཉིས་པོ་འགགས། ནང་དུ་ཤེས་པ་མུ་མེད་ལ། ཕྱི་རུ་ཡུལ་འབྱམས་
ལས་སོ། །དེའི་ཚེ་སེམས་ཉིད་ཀྱི་ངོ་བོ་ཀུན་གཞི་བོན་ཉིད་སྟོང་པ་ལ་ཐིམ་པ་ངོ་ཤེས་
པར་གྱིས་ཤིག །སྣང་བ་ལྔ་པོ་དེ་སྐད་ཅིག་ལྔ་ལ་རྫོགས་ལ། རྟོག་པ་འགགས་ཡུན་ནི་རབ་ཞག་ལྔ། འབྲིང་ཞག་
གསུམ་དྲོས་བཞི། ཐ་མ་ཐང་ཙམ་གནས་པའོ། །དེ་ནས་གསལ་གདབ་སྟེ། ཨ་ཨཱི་ཧཱུྃ། སྒྱུ་མ་ལུས་ཀྱི་
འཁྲུལ་འཁོར་འཇིག་ནས་སུ།། རང་སེམས་དབུ་མའི་ནང་དུ་ཚུད་པའི་དུས།།
དུག་ལྔའི་རྟོག་ཚོགས་བརྒྱད་ཅུ་རྩ་ལྔ་འགགས།། སྔར་ལས་ཤེས་པ་དགུ་འགྱུར་གསལ་
བའི་ཚེ།། རང་བྱུང་ཡེ་ཤེས་མངོན་སུམ་ཤར་བ་དེ། ངོ་ཤེས་བདག་ཞལ་བདག་
གིས་མཇལ་གྱུར་ཏེ། གཞི་ཐོག་གྲོལ་ནས་བཙན་ས་ཟིན་པར་ཤོག །བླ་མ་མཁྱེན་
ནོ་ཐུགས་རྗེས་བཟུང་དུ་གསོལ།། བར་དོའི་འཁྲུལ་སྣང་ཆོད་པར་བྱིན་གྱིས་རློབས།།
སྟོང་རིག་མ་བུ་འཕྲད་པར་བྱིན་གྱིས་རློབས། ཞེས་བརྗོད་དོ། །རིགས་ཀྱི་བུ། གོང་གི་
251



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཉེར་ཐོབ་མུན་པ་ལྟ་བུ་ལ་རིག་པ་སྒྲོན་མེ་ལྟ་བུ་ཟིན་ན་དེར་གྲོལ་ལ། མ་ཟིན་ན་
བརྒྱལ་བ་སངས་ཏེ་གསལ་ལ་རྟོག་པ་མེད་པའི་འཆི་བའི་འོད་གསལ་ཞེས་བྱ་བ་
རང་རིག་སྤྲོས་པ་དང་བྲལ་བའི་ངང་དུ་དར་ཙམ་ཞིག་གནས་པ་འབྱུང་བས། དེ་
ངོ་ཤེས་ན་ནམ་མཁའ་འོད་གསལ་ལ་ཐིམ་པ་ཞེས་བྱ་སྟེ། ཀ་དག་གི་དབྱིངས་སུ་
བོན་གྱི་སྐུ་བདེ་བ་ཆེན་པོའི་ཀློང་དུ་རང་བཞིན་གྱི་མྱ་ངན་ལས་འདས་ཏེ་འཚང་
རྒྱ་བར་འགྱུར་རོ། །ཞེས་ངོ་སྤྲད་དོ། །འོད་གསལ་འདི་ཉིད་འཆི་ཁའི་བར་དོར་བསྡུས་རུང་འགལ་བ་མེད་
ཀྱང་། ཐ་སྙད་མཁན་གྱི་ངོར་ཕྱི་དབུགས་ཆད་ཕན་ཆད་འཆི་ཁའི་བར་དོ་དང་། དེ་ཚུན་ཆད་བོན་ཉིད་བར་དོར་
བཞག་དགོས་ལ། རྒྱུད་ལས་ཀྱང་། བོན་ཉིད་བར་དོ་འཆི་ཁའི་འོད་གསལ་འདི། ཞེས་གསུངས་སོ། །དེ་ནས་འཆི་
ཁའི་བར་དོར་སྤར་ཆོག་བྱ་སྟེ། འོ་རིགས་ཀྱི་བུ། ཁྱོད་རང་གི་སྤྱི་གཙུག་ཁྲུ་གང་གི་ནམ་
མཁའ་ལ། འཇའ་འོད་སྣ་ལྔའི་གུར་ཁང་དུ་ཉི་ཟླ་པདྨའི་གདན་ལ། བོན་སྐུ་ཀུན་
ཏུ་བཟང་པོ་སྐུ་མདོག་མཐིང་སྔོན། རྒྱན་མེད་གཅེར་བུ་ཞལ་གཅིག་ཕྱག་གཉིས།
ཞབས་སྐྱིལ་ཀྲུང་ཕྱག་མཉམ་གཞག །ཐུགས་ཀར་ཡི་གེ་ཨ	དཀར་པོས་མཚོན་
པར་བསྒོམ། དེའི་མཐའ་བསྐོར་དུ་འཕོ་ཁྲིད་བརྒྱུད་པའི་བླ་མ་རྣམས་འཇའ་འོད་
འཁྲིགས་པའི་ཀློང་ན་མཁྱེན་བརྩེ་ནུས་གསུམ་དང་ལྡན་པའི་སྐུ་རུ་བཞུགས་པར་
བསམ། ཁྱོད་རང་གི་རྣམ་པར་ཤེས་པ་ཡི་གེ་ཨ༔ དཀར་པོ་དེ། རྩ་དབུ་མཐིང་གི་
ལམ་དུ་ཞུགས་ནས། ཡར་རྒྱུག་སྟེ་ཀུན་ཏུ་བཟང་པོའི་ཐུགས་ཀར་ཐིམ། དབྱེར་
མེད་གཅིག་ཏུ་འདྲེས་ནས་སངས་རྒྱས་པར་སྒོམས་ཤིག །བྱོས་ལ། དེ་ནས་འཕོ་ཁྲིད་བརྒྱུད་
པའི་བླ་མ་རྣམས་ལ་གསོལ་བར་འདེབས་པ་ནི། ཨེ་མ་ཧོ། །དམིགས་མེད་སྤྲོས་བྲལ་བདེ་ཆེན་
ཞིང་ཁམས་ནས།། ཡེ་ཉིད་སྟོན་པ་ཀུན་ཏུབཟང་པོ་སོགས།། དགོངས་བརྒྱུད་བླ་མ་
རྣམས་ལ་གསོལ་བར་འདེབས།། ཚེ་འདས་རྣམ་ཤེས་ཐར་པའི་ལམ་ལ་དྲོངས།།
ལོག་ལྟ་བདུད་སྲིན་འདུལ་བའི་དཀྱིལ་འཁོར་ནས། གསང་སྔགས་མཛོད་འཛིན་
252



ནམ་མཁའ་མཛོད་ཀྱི་སྒྲུབ་སྐོར།
སྟག་ལ་མེ་འབར་སོགས།། བརྡ་བརྒྱུད་བླ་མ་རྣམས་ལ་གསོལ་བར་འདེབས།། ཚེ་
འདས་རྣམ་ཤེས་ཐར་པའི་ལམ༔ ཐེག་ཆེན་བསྟན་པ་འཛིན་པའི་ཞིང་མཆོག་ནས།།
གསང་བའི་བདག་ཉིད་ཧ་ར་ཅི་པར་སོགས།། སྙན་ཁུངས་བརྒྱུད་པའི་བླ་མར་
གསོལ་བར་༔ །ཚེ་འདས་རྣམ་ཤེས་ཐར༔ །ཟབ་དོན་ཕྱོགས་བཅུར་སྤེལ་བའི་གནས་
མཆོག་ནས།། སྐད་གཉིས་སྨྲ་བ་སྟོང་རྒྱུང་མཐུ་ཆེན་སོགས།། སྒྲ་བསྒྱུར་ལོ་ཙའི་
བརྒྱུད་པ་ལ་གསོལ༴ །ཚེ་འདས་རྣམ་ །གདུལ་དཀའ་མ་ལུས་འདུལ་བའི་ཕོ་བྲང་
ནས།། སྙིགས་དུས་འགྲོ་འདྲེན་དྲན་པ་ནམ་མཁའ་སོགས།། ལོ་པན་གྲུབ་ཐོབ་
རྣམས་ལ །ཚེ་འདས་རྣམ་ །མཚོ་རྔ་བྲག་དཀར་གསང་བའི་གཏེར་གནས་ནས།།
འཆི་མེད་དངོས་བྱོན་གཤེན་ཆེན་ཀླུ་དགའ་སོགས། གཏེར་བདག་ཡབ་སྲས་རྣམས་
ལ།ཚེ་འདས་རྣམ།སྨིན་གྲོལ་ཕྱོགས་བཅུར་རྒྱས་པའི་གནས་མཆོག་ནས། རྨིའུ་
དགོངས་མཛོད་རི་ཁྲོད་ཆེན་པོ་སོགས།། རྟོགས་ལྡན་ཉམས་བརྒྱུད་བླ་མ་ལ༴ །ཚེ་
འདས་རྣམ༔ །རྒྱལ་བསྟན་འཛིན་སྐྱོང་སྤེལ་བའི་ཞིང་མཆོག་ནས།། རྒྱལ་བ་གཉིས་
པ་མཉམ་མེད་བླ་མ་སོགས།། འཕོ་ཁྲིད་བརྒྱུད་པའི་བླ་མ་ལ༴ །།ཚེ་འདས་རྣམ་
སྤྱི་གཙུག་ཉི་ཟླ་པདྨའི་གདན་སྟེང་ནས།། བཀའ་དྲིན་སུམ་ལྡན་རྩ་བའི་བླ་མ་སོགས།།
འགྲོ་འདྲེན་སྐྱེས་བུ་རྣམས་ལ། །ཚེ་འདས་རྣམ་ཤེས། །ཀྱེ་མ་སྐལ་ལྡན་རིགས་སྲས་
ལྷ་ཡི་བུ། ཁྱོད་ཀྱི་རྣམ་ཤེས་ཨ༔ ཡི་རྣམ་པ་ཅན།། ཀུན་བཟང་ཐུགས་ཀའི་འོད་
ཟེར་ལྕགས་ཀྱུ་ཡིས། ཁབ་ལེན་རྡོ་ཡིས་ལྕགས་ཕྱེ་ལེན་པ་ལྟར།། ཏོག་གིས་བླངས་
ནས་ཐུགས་ཀའི་ཨ	ལ་ཐིམ།། དབྱེར་མེད་རྫོགས་པའི་སངས་རྒྱས་ཐོབ་པར་
ཤོག །ཕཊ ཕཊ	ཕཊ ཅེས་དམིགས་མེད་ཀྱིས་རྒྱས་གདབ་བོ།། ༈ ༧ དེ་ནས་བོན་ཉིད་ཀྱི་བར་
དོར་སྔར་འདྲིས་ཀྱི་མི་དང་འཕྲད་པ་ལྟ་བུའི་གདམས་ངག་བསྟན་ཏེ། འོ་རིགས་ཀྱི་བུ། གོང་དུ་འཆི་ཁའི་
འོད་གསལ་དུ་ངོ་མ་ཤེས་ན་དེ་ནས་གཞི་སྣང་འོད་གསལ་ཞེས་འོད་ལྔ་གཅིག་ཏུ་
253



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འདུས་ཏེ། ཚངས་བུག་ནས་བུད་དེ་མདའ་གང་ཙམ་ན་འོད་གསལ་ཡེ་ཤེས་ལྔའི་
རང་མདངས་འོད་ཟླུམ་ཕུབ་ཙམ་ཞིག་ཁྲ་གོ་རེ། དཔག་ཆེན་གྱི་མདའ་གསོར་བའི་
ཡུན་ཙམ་དུ་གནས་ཏེ། དེ་ཉིད་རང་སྣང་དུ་ངོ་ཤེས་ན་ལས་རྒྱུ་འབྲས་ལ་མི་ལྟོས་
པ་གཞིའི་དབྱིངས་སུ་གྲོལ་ནས་སངས་རྒྱས་པ་ཡིན་པས། དབྱིངས་རིག་དབྱེར་
མེད་གཅིག་གི་ངང་དུ་བཞག་པར་གྱིས་ཤིག །ཅེས་བྱའོ། །རིགས་ཀྱི་བུ། དེ་ལས་མ་གྲོལ་
ན་འོད་གསལ་ཟུང་འཇུག་ལ་ཐིམ་པ་ཞེས་རིག་པའི་རྩལ་ལས་སྒྲ་འོད་ཟེར་གསུམ་
དང་སྐུ་དང་ཞིང་ཁམས་ཀྱི་སྣང་བ་རང་ཆས་སུ་ཡོད་པས་དེ་དག་འཆར་བ་ཡིན་ཏེ།
རྒྱུད་ལས། རྒྱ་མཚོ་རླུང་གིས་བསྐྱོད་བཞིན་འོད་རབ་འཕྲོ། ནམ་མཁའ་མཚོན་
ཆའི་ཆར་བཞིན་ཟེར་དུ་འབབ། འབྲུག་སྟོང་ལྡིར་བའི་སྒྲ་བཞིན་དྲག་ཏུ་སྒྲོགས།
ཞེས་པས། ཕྱོགས་གང་དུ་བལྟས་ཀྱང་འོད་ཁ་དོག་རྣམ་པ་ལྔས་གང་སྟེ། དཔེར་
ན་ཟ་འོག་བཀྲམ་པའམ། འཇའ་ཚོན་ཤར་བ་ལྟ་བུ་དང་། སྒྲ་ནི་འབྲུག་སྟོང་ལྡིར་
བ་ལྟ་བུ་དང་། ཟེར་ནི་ཉི་ཟེར་མཚོན་ཆ་ལྟ་བུ་འཆར་བ་སྟེ། གང་ཤར་ཐམས་ཅད་
རིག་པའི་རང་འོད་དང་
། སྒྲ་ནི་རིག་པའི་རང་སྒྲ་དང་། ཟེར་ནི་རིག་པའི་རང་
ཟེར་ཡིན་པས། དེ་དག་ལ་འཇིགས་སྐྲག་དངངས་གསུམ་མ་བྱེད་པར་རང་སྣང་
རང་བཞིན་མེད་པར་ཤེས་པས་གྲོལ་བའོ། །དེ་ཡང་གོམས་འདྲིས་ཅན་ལ་སྐུ་ཡི་
སྣང་བ་འ
་བ་འཆར་བ་འགྱུར་ཏེ། སྙན་རྒྱུད་ལས། གོམས་ཤིང་འདྲིས་པའི་གང་ཟག་ལ། སྐུ་
དང་ཞིང་ཁམས་རྫོགས་པར་འཆར། ཞེས་པས། སྐུ་ནི་ཀླད་པ་དུང་ཁང་ན་ཁྲག་འཐུང་
ཁྲོ་བོའི་ལྷ་ཚོགས་གནས་པ་ཡུངས་འབྲུ་ཙམ་ལས་མེད་ཀྱང་། འཆར་བའི་དུས་ཆེ་
བ་རི་རབ་ཙམ་ནས་ཆུང་བ་ཉུངས་འབྲུ་ཙམ་གྱི་བར་དུ་སྐུ་ཆེ་ཆུང་མ་ངེས་པ་དང་།
སྙིང་གི་དཀྱིལ་ན་ཞི་བའི་ལྷ་ཚོགས་བཞུགས་པ་རྣམས་ཞག་རེ་རེ་བཞིན་དུ་རིམ་པར་
འཆར་བར་འགྱུར་ལ། འོད་ཁྱིམ་ཚོམ་བུ་ལྔ་ལྡན་བཀྲ་བའི་ནང་དུ་དབུས་སུ་ཀུན་
254



ནམ་མཁའ་མཛོད་ཀྱི་སྒྲུབ་སྐོར།
སྣང་ཁྱབ་པ། ཤར་དུ་གསལ་བ་རང་བྱུང་། བྱང་དུ་དགེ་ལྷ་གར་ཕྱུག་ནུབ་ཏུ་བྱེ་
བྲག་དངོས་མེད། ལྷོ་རུ་དགའ་བ་དོན་གྲུབ་རྣམས་ཡབ་ཡུམ་རྒྱན་རྫོགས་སུ་འཆར་
བས་གང་ཤར་བ་ཐམས་ཅད་རང་སྣང་དུ་ངོ་ཤེས་པར་གྱིས་ཤིག །རིགས་ཀྱི་བུ།
དེའི་དུས་སུ་རང་གི་སྙིང་ག་ནས་འོད་ཤིན་ཏུ་ཕྲ་བ་ཞིག་གིས་སྐུ་དེ་དག་གི་ཐུགས་
ཀར་འབྲེལ་བར་སྣང་ལ། འོད་དེ་ལ་རང་གི་ཤེས་པ་ཟིན་ན་རིག་པ་འོད་ལ་འཇུག་
པ་ཞེས་བྱ་སྟེ་གྲོལ་བར་འགྱུར་ལ་སྐུ་དེ་རྣམས་ཟེར་ཐག་ལས་རང་གི་སྙིང་གར་
ཚུར་ཐིམ་པ་སྙམ་བྱེད་ན་འོད་རིག་པ་ལ་ཐིམ་པ་ཞེས་བྱ་སྟེ། རང་སྣང་དུ་ཡིད་ཆེས་
བསྐྱེད་ཅིང་རང་ངོ་སྐྱོང་བས་གྲོལ་བར་འགྱུར་རོ། །དབང་པོ་འབྲིང་ལ། འོད་
སེར་པོ། སྔོན་པོ། དམར་པོ། ལྗང་གུ། དཀར་པོ་དང་ལྔ་རིམ་པ་བཞིན་དུ་ཞག་
ལྔའི་བར་དུ་འོད་རེ་རེ་འཆར་རོ། །གོམས་འདྲིས་མེད་ཅིང་དབང་པོ་ཐ་མ་རྣམས་
སྒྲ་འོད་ཟེར་གསུམ་གྱི་ཀློང་ན་ཁྲོ་བོ་རྣམས་གཤིན་རྗེ་དང་། དུད་འགྲོའི་མགོ་
བརྙན་ཅན་ཤིན་ཏུ་འཇིགས་ཤིང་རྔམ་པ། ལག་ན་མཚོན་ཆ་སྣ་ཚོགས་ཐོགས་ནས།
སོད་སོད་རྒྱོབ་རྒྱོབ་ཀྱི་སྒྲ་སྒྲོགས་པ་བསམ་གྱིས་མི་ཁྱབ་པ་འཆར་བ་སྟེ། དེ་དག་
རང་སྣང་ཡིན་པས་འཇིགས་སྐྲག་མ་བྱེད་ཅིག །རང་སྣང་དུ་མ་ཤེས་ནས་འཇིགས་
ཤིང་སྐྲག་ན་འཁོར་བར་སྐྱུར་ཏེ། ཡང་རྩེ་ལས། སྒྲ་འོད་ཟེར་གསུམ་སྣང་བ་ཡིས།།
སྐྲག་ནས་འཁོར་བའི་གནས་སུ་སྐྱུར།། གཞན་ནས་འབྱུང་བ་མ་ཡིན་ཏེ། ལུས་དང་
གྲིབ་མའི་ཚུལ་དུ་གནས།། ཞེས་གསུངས་སོ། །དེ་དག་གང་གི་དུས་སུ་ཡང་མ་གྲོལ་
ན་ཟུང་འཇུག་ཡེ་ཤེས་ལ་ཐིམ་པ་ཞེས་བྱ་སྟེ། རང་གི་སྙིང་ག་ནས་འོད་ཀྱི་ཐག་པ་
ཤིན་ཏུ་ཕྲ་བ་ཞིག །སྟེང་གི་ནམ་མཁའ་ལ་ཟུག་པ། དེ་ལ་བལྟས་པས་སྣང་བ་དེ་
རྒྱ་ཆེ་བར་འཆར་ཏེ། དེ་ཡང་འོད་མཐིང་ག་དང་། དཀར་པོ་དང་། སེར་པོ་
དང༌། དམར་པོ་བཞིའི་སྣམ་བུ་འབྱར་ལ་མ་རེག་པ། སོ་སོའི་སྟེང་དུ་རང་རང་
255



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གི་ཁ་དོག་དང་མཐུན་པའི་ཐིག་ལེ། མེ་ལོང་ཙམ་རེ་ལ་ཐིག་ཕྲན་ལྔ་ལྔས་བརྒྱན་
པར་འཆར་ལ། དེ་དག་གི་སྟེང་ན་འོད་ཟླུམ་རྨ་བྱའི་གདུགས་ལྟ་བུ་ཞིག །འཆར་
བར་འགྱུར་བས། དེ་དག་རིག་པའི་རང་གདངས་རང་བཞིན་མེད་པ་ངོ་ཤེས་པར་
གྱིས་ཤིག་དང་གྲོལ་བར་འགྱུར་རོ། །རིགས་ཀྱི་བུ། དེ་ངོ་མ་ཤེས་ནས་ཡེ་ཤེས་ལྷུན་
གྲུབ་ལ་ཐིམ་པ་ཞེས་བྱ་སྟེ། སྔར་གྱི་སྣང་བ་དེ་དག་དང་རིག་པ་སྟེང་གི་འོད་ཟླུམ་
ལ་འདུས་པ་སྙམ་བྱེད་པའི་རྩལ་ལས། སྟེང་ན་ཀ་དག་གི་སྣང་བ་ནམ་མཁའ་
གཡའ་དག་པ་ལྟ་བུ་དང་། དེའི་འོག་ན་ཁྲོ་བོའི་དཀྱིལ་འཁོར། དེའི་འོག་ན་ཞི་
བའི་ལྷ་ཚོགས། ཕྱོགས་མཚམས་ན་རང་བཞིན་སྤྲུལ་པའི་ཞིང་ཁམས། འོག་ན་
རིགས་དྲུག་གི་སྣང་བ་འདུལ་བྱེད་སྟོན་པ་དང་བཅས་པ། རང་སྣང་བ་གཞི་ལས་
མ་གཡོས་པའི་གཞི་སྣང་ཞེས་བྱ་སྟེ། རང་སྣང་གཟུགས་བརྙན་ལྟར་ཤར་བ་རང་
རྩལ་འགགས་པ་མེད་པའི་ཆོ་འཕྲུལ་དུ་ཤེས་པས་བོན་སྐུར་གྲོལ་བར་འགྱུར་རོ།།
རིགས་ཀྱི་བུ། སྣང་བ་དེ་དག་ནང་དུ་སྡུད་པའི་ཚེ་ཐིམ་ལུགས་བརྒྱད་ཀྱིས་རིག་པ་
རང་ཡུལ་དུ་ལྡོག་སྟེ། ཀ་དག་ལྷུན་གྲུབ་དབྱེར་མེད་ལ་གནས་པ་ངོ་ཤེས་པས། ཕྱིར་
མི་ལྡོག་པར་བོན་གྱི་སྐུའི་གཏན་སྲིད་ཟིན་པ་སྟེ། འཁོར་འདས་དབྱིངས་སུ་ནུབ་
སྟེ་གཞི་གྲོལ་ལ་སོང་བ་ངོ་ཤེས་པར་གྱིས་ཤིག །ཨ ཨཱཧཱུྃ། སྒྱུ་མ་ལུས་ཀྱི་
འཁྲུལ་འཁོར་འཇིག་ནས་སུ།། བོན་ཉིད་འོད་གསལ་བར་དོ་འཆར་བའི་ཚེ།།
འོད་ཟེར་དང་སྐུ་དང་ཞིང་ཁམས་དང་།། ཕ་རོལ་གཤིན་རྗེའི་སྣང་བ་འཆར་བའི་
ཚེ།། གང་ཤར་སྣང་བ་རང་སྣང་ཤེས་པ་དང་། བོན་ཉིད་བར་དོའི་སྣང་ཚུལ་ངོ་
ཤེས་ནས།། བར་དོར་ངེས་པར་གྲོལ་བར་བྱིན་གྱིས་རློབས།། བླ་མ་མཁྱེན་ནོ་ཐུགས་
རྗེས་བཟུང་དུ་གསོལ། བར་དོའི་འཁྲུལ་སྣང་ཆོད་པར་བྱིན་གྱིས་རློབས།། སྟོང་
རིག་མ་བུ་འཕྲད་པར་བྱིན་གྱིས་རློབས།། ཞེས་བརྗོད་དོ །དེ་ནས་བོན་ཉིད་བར་དོར་སྤར་ཆོག་བྱེད་
256



ནམ་མཁའ་མཛོད་ཀྱི་སྒྲུབ་སྐོར།
པ་ལ། དམིགས་རིམ་ནི། འོ་རིགས་ཀྱི་བུ། ཁྱོད་རང་གི་མདུན་གྱི་བར་སྣང་ལ། འཇའ་
འོད་སྣ་ལྔ་འཁྲིགས་པའི་ཀློང་ན་རྫོགས་སྐུ་གཤེན་ལྷ་འོད་དཀར་ལ་འཕོ་ཁྲིད་བརྒྱུད་
པའི་བླ་མ་རྣམས་ཀྱིས་བསྐོར་བ། དེའི་ཐུགས་ཀར་ཁྱེད་རང་གི་རྣམ་ཤེས་ཨ ཡི་
རྣམ་པ་ཅན་དེ་ཐིམ་ནས་ཀུན་ཏུ་བཟང་པོའི་ཐུགས་དང་དབྱེར་མེད་དུ་སངས་རྒྱས་
པ་སོམ་ཞིག །དེ་ནས་གསོལ་བར་འདེབས་པ་ནི། ཨེ་མ་ཧོ། །སྐྱེ་མེད་སྤྲོས་བྲལ་གདལ་བའི་
ཞིང་ཁམས་ནས། བོན་སྐུ་ཀུན་ཏུ་བཟང་པོ་ལ་གསོལ་བར་འདེབས།། ཚེ་འདས་རྣམ་
ཤེས་བདེ་ཆེན་ཞིང་དུ་དྲོངས། རྣམ་མཁྱེན་རྫོགས་པའི་སངས་རྒྱས་ཐོབ་མཛད་
གསོལ།། འོག་མིན་སྟུག་པོ་བཀོད་པའི་ཞིང་ཁམས་ནས།། རྫོགས་སྐུ་གཤེན་ལྷ་
འོད་དཀར་ལ་གསོལ༴ །།ཚེ་འདས་རྣམ་ཤེས་བདེ༔ །རྣམ་མཁྱེན་རྫོགས་པའི
གཡུ་ལུང་ཤེལ་བྲག་གསང་བའི་གནས་མཆོག་ནས།། སྤྲུལ་སྐུ་འཆི་མེད་གཙུག་
ཕུད་ལ། །ཚེ་འདས་རྣམ་ །རྣམ་མཁྱེན་རྫོགས༔ །གསང་གནས་གཡུང་དྲུང་གཏམ་
པའི་ཕོ་བྲང་ནས།། བླ་ཆེན་དྲན་པ་ནམ་མཁའ་ལ༔ །ཚེ་འདས༑ །རྣམ་མཁྱེན །
ཨོ་རྒྱན་དབང་ལྡན་བཀོད་པའི་གནས་མཆོག་ནས།། རིག་འཛིན་ནམ་མཁའ་སྒྲོན་
གསལ༔ །ཚེ་འདས༔ །རྣམ་མཁྱེན༔ །རང་སྣང་པདྨ་འོད་ཀྱི་ཞིང་ཁམས་ནས།།
སློབ་དཔོན་གཡུང་དྲུང་མཐོང་གྲོལ་ལ༔ །ཚེ་འདས༑ །རྣམ་མཁྱེན་ རང་རང་
གར་བཞུགས་བདེ་བ་ཆེན་པོའི་ཞིང་།། རྒྱལ་སྲས་སྤྲུལ་སྐུ་རྣམ་བཞི་ལ་གསོལ། །ཚེ་
འདས །།རྣམས་མཁྱེན༔ །འགྲོ་བ་ཐར་པ་འདྲེན་པའི་གནས་མཆོག་ནས།། འཕོ་
ཁྲིད་བརྒྱུད་པའི་བླ་མ་ལ༴ །།ཚེ་འདས།། རྣམ་མཁྱེན༔ །།སྤྱི་གཙུག་ཉི་ཟླ་པདྨའི་
གདན་སྟེང་ནས།། དྲིན་ཆེན་རྩ་བའི་བླ་མ་ལ༔ ཚེ་འདས་རྣམ་ཤེས༔ །རྣམ་མཁྱེན་
རྫོགས་པའི་སངས་རྒྱས་ཐོབ་མཛད་གསོལ།། ཕཊ༔ ཕཊ ཕཊ	ཅེས་དམིགས་མེད་
དུ་བཞག་གོ། ༈ ༧ །ད་ནི་སྲིད་པ་བར་དོའི་ངོ་སྤྲོད་དཔག་ཆེན་གྱི་མདའ་འཕེན་པ་ལྟ་བུའི་གདམས་ངག་བསྟན་ཏེ། འོ་
257



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རིགས་ཀྱི་བུ། གོང་གི་བོན་ཉིད་འོད་གསལ་གྱི་བར་དོའི་སྐབས་སུ་ངོས་མ་ཟིན་
ན། སྲིད་པའི་བར་དོ་རྨི་ལམ་དང་འདྲ་བ་འཆར་བའི་ཚེ། རྫོགས་ཆེན་གྱི་སྒོ་མཐོང་
བ་རྣམས་ནི་དྲན་པ་སད་ནས་སྔོན་དུ་བོན་ཉིད་བར་དོར་ངོས་མ་ཟིན་ནས་སྲིད་པའི་
བར་དོར་ཁ་འཁྱལ་པ་དེ་ངོ་ཤེས་པ་འབྱུང་བས། དེའི་དུས་སུ་ཁྱོད་རང་བཞིན་
སྤྲུལ་པའི་ཞིང་དུ་འགྲོ་བར་གྱིས་དང་། ཞིང་ཁམས་དེར་སྐྱེ་བར་འགྱུར་རོ། །ཞིང་
ཁམས་དེ་ནི་རང་སྣང་ལས་གྲུབ་པའི་ཞིང་ཁམས། ཤར་མངོན་པར་དགའ་བ།
བྱང་ལས་རབ་རྫོགས་པ། ནུབ་པདྨ་བརྩེགས་པ། ལྷོ་དཔལ་དང་ལྡན་པ། དབུས་
ལྷུན་གྱིས་གྲུབ་པ་དེ་དག་ཏུ་ཞིང་གི་གཙོ་བོ་འཁོར་དང་བཅས་པ་བཞུགས་པ།
དེར་མེ་ཏོག་པདྨའི་ཁ་ལ་རྫུས་སུ་སྐྱེས་ཏེ། ལོ་ལྔ་བརྒྱ་ན་བོན་ལ་སྤྱོད་ནས་བར་དོ་
མེད་པར་སངས་རྒྱ་བར་འགྱུར་རོ། །དེར་མ་གྲོལ་བ་རྣམས་ནི་སྲིད་པའི་བར་དོའི་
སྣང་བ་འཆར་ཏེ། ཁྱབ་བྱེད་མེ་ཆུ་ས་རླུང་རྣམས་ཚུར་ལོག་ནས། དུག་གསུམ་
མམ་དུག་ལྔ་ལས་གྱུར་པའི་རྣམ་རྟོག་ཀུན་ཀ་བསླངས། རླུང་དང་རྣམ་ཤེས་ཟུང་
དུ་འབྲེལ་པའི། སྔོན་གྱི་རང་གི་གཟུགས་སུ་གྲུབ་པ། དབང་རྟེན་མེད་ཀྱང་ཡོད་
ཡོད་འདྲ་བ་ལ་དབང་ཤེས་ཀུན་ཚང་བར་ཡོད་དེ། ཡུལ་ལ་འདོད་སྲེད་ཤིན་ཏུ་
ཆེ། ཐོགས་བཅས་ཀྱི་ལུས་མེད་པས་རི་བྲག་དངོས་པོ་ཀུན་ལ་ཐོགས་མེད་དུ་འགྲོ།
སྔོན་དུས་ཀྱི་རྐང་པས་ས་ལ་གར་རེག །ཞལ་གྱིས་ཕྱོཊ་གར་གཟིགས། ཁའི་མཆིལ་
ཐིགས་གར་བོར། བ་སྤུ་རླུང་གིས་གར་བསྐྱོད་ས་ལ་སྐད་ཅིག་བསམ་མ་ཐག་ཏུ་སླེབ།
ཏིང་ངེ་འཛིན་སོགས་དགེ་བའི་ཡོན་ཏན་ལས་བྱུང་བ་མིན་པ། ལས་ཀྱི་ཤུགས་
པས་གྲུབ་པའི་རྫུ་འཕྲུལ་སྣ་ཚོགས་དང་ལྡན་ཏེ། ལྐོག་ཏུ་གྱུར་པའི་བྱ་བ་ཐམས་
ཅད་ལ། མི་ཤེས་པ་དང་མི་མཐོང་བ་མེད་པར། ཆོ་ག་མཁན་པོའི་སེམས་བསྐྱེད་
རྒྱུ་ཆེ་ཆུང་། ཆོ་ག་དག་མ་དག །ཚུལ་ཁྲིམས་དང་ལྡན་མི་ལྡན། སྦྱིན་བདག་གིས་
258



ནམ་མཁའ་མཛོད་ཀྱི་སྒྲུབ་སྐོར།
དད་པ་ཡོད་མེད། སེར་སྣ་ཆེ་ཆུང་སོགས་ཐམས་ཅད་མ་བསྒྲིབས་པར་ཤེས།
བར་དོ་རིགས་མཐུན་གྱི་ནང་ཕན་ཚུན་དང་། ལྷའི་མིག་སྐྱོན་དང་བྲལ་བར་
མཐོང་བ་ཅན་དུ་གྱུར། དེ་ཡི་ཚེ་རང་ལུས་ཀྱི་རོ་མཐོང་ཡང་། ཤི་ནས་བར་དོར་
འཁྱམས་པ་མི་ཤེས་ཏེ། རང་གི་ཁང་ཁྱིམ་དང་ནོར་རྫས་ལ་བདག་ཏུ་འཛིན། ཉེ་
འབྲེལ་རྣམས་ཀྱིས་ཟས་ནོར་ལ་ལོངས་སྤྱོད་པའི་ཚེ། ཕོངས་སེམས་སྐྱེས་པ་དང་།
ཉེ་དུ་རྣམས་ཀྱི་ངུ་སྒྲས་ཁེངས་པ་འདི་ཅི་ཡིན་སྙམ་སྟེ། ང་ཤི་བ་ཡིན་ནམ་སྙམ་
ནས་རང་ལུས་ལ་ལན་དགུའི་བར་དུ་ཞུགས་ཀྱང་། འཛུལ་བའི་ཐབས་མི་རྙེད་པ་
དེ་ནི། སྲིད་པའི་བར་དོ་ལ་འཁྱམས་པའི་རྟགས་ཡིན་ནོ། །དེའི་ཚེ་ཁྱོད་ལ་མ་
ངེས་པའི་རྟགས་དྲུག་འབྱུང་སྟེ། གནས་ལ་ངེས་པ་མེད་དེ། ཁང་སྟོང་བྲག་ཕུག་
ཕུག་རྡུགས་རྣམས་སུ་སྡོད་ཅིང་། འཕོ་འགྱུར་མང་དུ་བྱེད། རྟེན་ས་ངེས་མེད་ བྱ་
སྒྲོ་རླུང་གིས་ཁྱེར་བ་དང་འདྲ་སྟེ། ཟོམ་དང་ངལ་སྟེགས་མཆོད་རྟེན་སོགས་ལ་
རྟེན། སྤྱོད་པ་ངེས་མེད་བྱེད་ལས་སྣ་ཚོགས་སུ་འགྱུར། ཁ་ཟས་ངེས་མེད་བཟང་
ངན་སྣ་ཚོགས་སུ་མཐོང་ཡང་། མ་བསྔོས་པ་རྣམས་མི་ཐོབ། གྲོགས་ལ་ངེས་པ་
མེད་པ་ལྷ་འདྲེ་སྲིན་པོ་ལ་སོགས་བར་དོའི་འགྲོ་བ་རྣམས་དང་ཡུད་ཙམ་རེ་
འགྲོགས། སྣང་ཚུལ་ངེས་མེད་བདེ་སྡུག་སྣ་ཚོགས་སུ་མཐོང་སྟེ། ཕལ་ཆེར་སྡུག་
བསྔལ་དང་བླ་མ་ཐུགས་རྗེ་ཅན་གྱི་སྐྱབས་སུ་ཚུད་པའི་དུས་མ་གཏོགས་བདེ་བ་
མེད་དོ། །དེ་ནས་འཇིགས་པའི་དགྲ་བཞི་ཤར་ཏེ། ས་རླུང་ལོག་པའི་ཁང་རྡིབ་
དང་རི་སྙིལ་ལྟ་བུ། ཆུ་རླུང་ལོག་པའི་རྒྱ་མཚོ་ཆུ་ཆེན་དུ་བྱིང་བ། མེ་རླུང་ལོག་པའི་
རི་ལུང་མེ་ཡིས་ཚིག་པ། རླུང་གི་རླུང་ལོག་པའི་རླུང་ནག་འཚུབས་མས་ཁྱེར་རོ་
སྙམ་པའི་འཇིགས་པ་ཤར། དུག་གསུམ་ལས་བྱུང་པའི་གཡང་ཟ་དཀར་དམར་
ནག་གསུམ་དུ་མཐོང་། གཞན་ཡང་ཚེ་འདིར་སྡིག་པ་གང་བསགས་ཀྱི་ལན་ཆགས་
259



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ་
སྙེགས་པ། ཆར་མུན་དང་ལྷགས་པ་ཆེན་པོས་བཏབ། རྣག་ཁྲག་གི་སེར་བས་
བརྡུང་བ་སོགས་སྡུག་བསྔལ་དཔག་མེད་འཆར་བ་སྟེ། རྒྱུད་ལས། ལྷ་འདྲེས་སྡང་
བྱས་འཆི་བདག་བདུད་ཀྱིས་དེད། ལས་
ས་ཀྱི་གཤིན་རྗེས་ཁྲིད་ནས་དགེ་སྡིག་བརྩི།
ཞེས་གསུངས་སོ། །དེའང་ཡར་མར་ཟང་ཐལ་མ་གཏོགས་ཚེ་འདས་
འདས་ཕལ་ཆེར་གྱི་
རྣམ་ཤེས་བདུན་ཕྲག་བདུན་དུ་སྡུམ་དང་སྡུམ་ཁྱིམ་གྱི་ཚུལ་དུ་འཁོར་བ་སྟེ། རྒྱུད་
ལས། ཚེ་ཚད་བདུན་ཕྲག་བདུན་ནམ་བསྐལ་པ་བདུན། ཞེས་སོ། །བདུན་ཕྲག་
རེ་རེའི་མཚམས་སུ་སྐྱེ་ཤིའི་སྣང་བདུན་ཚིགས་ཀྱི་སྐབས་སུ་འཕོ་ཆོག་དང་སྨོན་ལམ་སོགས་གལ་ཆེའོ།།
མཆན། བ་རེ་རེ་འབྱུང་ཞིང་། སྐྱེ་བ་ལེན་ན་ཡང་དེའི་དུས་སུ་ལེན་ལ། བདུན་དུ་སྐྱེས་
ཀྱང་རྫུས་ནས་སྐྱེ་ལ་སྐྱེ་འཆི་སྐད་ཅིག་ལ་བྱེད་དོ། །ལུས་ལེན་ན་སྐྱེ་བའི་སྔ་རྟགས་
སུ་འོད་ལམ་སོ་སོར་འཆར་ཏེ། ཡང་རྩེ་ལས། ལམ་དུ་འོད་ལྔ་འཛིན་པས་བཟུང་།
སྔོན་གྱི་ལས་ཀྱིས་གང་མཐུན་ན། སྐྱེ་ལུས་ལེན་ཞིང་ཁྲིད་པར་བྱེད། ཅེས་པས།
འོག་གི་ལྟུང་སྒོ་འོད་ལམ་ནག་པོའི་ནང་དུ་མ་འགྲོ། དམྱལ་བ་ཚ་གྲང་གི་ཡུལ་དུ་
འགྲོ་བའི་ལམ་ཡིན། ནུབ་སྒོ་འོད་ལམ་དམར་པོའི་ནང་དུ་མ་འགྲོ། ཡི་དྭགས་
བཀྲེས་སྐམ་གྱི་ཡུལ་དུ་འགྲོ་བའི་ལམ་ཡིན། ཤར་སྒོ་འོད་ལམ་མཐིང་གའི་ནང་དུ་
མ་འགྲོ། བྱོལ་སོང་གླེན་ལྐུགས་ཀྱི་ཡུལ་དུ་འགྲོ་བའི་ལམ་ཡིན། ལྷོ་སྒོ་འོད་ལམ་
སེར་པོའི་ནང་དུ་མ་འགྲོ། མི་བྲེལ་ཕོངས་ཀྱི་ཡུལ་དུ་འགྲོ་བའི་ལམ་ཡིན། བྱང་
སྒོ་འོད་ལམ་ལྗང་གུའི་ནང་དུ་མ་འགྲོ། ལྷ་མིན་འཐབ་རྩོད་ཀྱི་ཡུལ་དུ་འགྲོ་བའི་
“མ་ཡིན། སྟེང་སྒོ་འོད་ལམ་སྐྱ་བོའི་ནང་དུ་མ་འགྲོ། ལྷ་ཕམ་ལྟུང་གི་ཡུལ་དུ་
འགྲོ་བའི་ལམ་ཡིན། སྟེང་མཐོངས་འོད་ལམ་དཀར་པོ་དེ་ཐར་པའི་ལམ་ཡིན།
ལམ་སྣེ་ན་འོག་མིན་བདེ་བ་ཆེན་པོའི་ཞིང་ཁམས་ཡོད། དེ་རུ་སྐྱབས་གནས་ཞི་
ཁྲོའི་ལྷ་ཚོགས་བཞུགས་པས་དེ་རུ་སོང་ཞིག །དེ་དག་ལའང་ལས་དབང་གི་འགྲོ་
260



ནམ་མཁའ་མཛོད་ཀྱི་སྒྲུབ་སྐོར།
མ་ཐུབ་ན། སྐྱེ་བ་ཕྱི་མའི་ལུས་ལེན་ཏུ་ཉེ་བས། དེའི་ཚེ། ཡང་རྩེ་ལས། ངན་སོང་
གསུམ་དུ་སྐྱེ་འགྱུར་ན། ཐུར་ལ་འགྲོ་ཞིང་སྤྱི་ཚུགས་འགྲོ། ལྷ་དང་ལྷ་མིན་སྐྱེ་
འགྱུར་ན། གྱེན་ལ་འགྲོ་བའི་སྣང་བ་འབྱུང་། མི་ཡི་གནས་སུ་སྐྱེ་འགྱུར་ན།
རྩིབས་དང་འཕྲེད་ལ་འགྲོ་བ་འབྱུང་། ཞེས་དང་ཡང་ན་མགོ་ཡང་ལྷ་མིར་སྐྱེ་ན་
གྱེན། ལྷ་མིན་དང་བྱོལ་སོང་འཕྲད། དམྱལ་བ་དང་ཡི་དྭགས་ཐུར་དུ་སྟོན་ཞིང་།
ཕ་རོལ་སྣང་བའི་འཆར་ལུགས་ལ། དམྱལ་བ་ལ་སྡོང་དུམ། ཡི་དྭགས་ལ་ཆུའམ་
དུ་བ། བྱོལ་སོང་ལ་ཁྲག་མཚོ། ལྷ་མིན་ལ་ཁ་ཆར་རྣམས་སུ་སྣང་བ་ནི། ད་གདོད་
ནས་དེ་དག་ཏུ་སྐད་ཅིག་ལ་སྐྱེ་བའི་རྟགས་ཡིན་ལ། མངོན་གྱུར་དུ་ལྷ་ལ་ཁང་
བཟང་དང་མེ་ཏོག་གི་ཚལ། ལྷ་མིན་ལ་དམག་འཁྲུགས་དང་རླུང་འཚུབས་ཀྱི་
གསེབ། བྱོལ་སོང་ལ་སྤྱིལ་པོའམ་ན་བུན་གྱི་ནང་། ཡི་དྭགས་ལ་འདམ་རྫབས་
སམ་གྲོགས་པོ་ཕུགས་རྡུགས། དམྱལ་བ་ལ་ས་དོང་ནག་པོའམ་ལྕགས་ཀྱི་གྲོང་ཁྱེར་
མུན་ནག་གཏིབས་པ་སྟེ། དེ་དག་ཏུ་འཛིན་པ་ཞུགས་ནས་འཁོར་ཞིང་དེར་
འདུག་པ་སྙམ་བྱེད་ན། ཕྱི་མའི་སྐྱེ་གནས་སུ་ཚུད་པ་ཉེ་བས་དེ་དག་ལ་མ་འཇུག་
མིའི་སྐྱེ་གནས་ལ་རྟགས་མ་ངེས་པ་འབྱུང་སྟེ། ལུས་འཕགས་པོར་ངང་པས་བརྒྱན་
པའི་མཚོ། དེ་བཞིན་དུ་བ་གླང་སྤྱོད་དུ་གླང་། སྒྲ་མི་སྙན་དུ་རྟས་བརྒྱན་པ
མཚོ། འཛམ་གླིང་ལའང་ན་བུན་གྱི་ནང་དུ་འགྲོ་ན་མཐའ་འཁོབ། རབ་དུ་གྲང་
བ་སྙམ་ན་མི་ལུས་ཙམ་པོ། རྨུགས་པའི་ནང་དུ་འགྲོ་ན་དབང་པོ་མི་ཚང་བ། སྐྱེ་
བོ་འདུས་པའི་གསེབ་ན་འདུག་སྙམ་བྱེད་ན། མི་ལུས་རིན་པོ་ཆེའི་མངལ་དུ་ཚུད་
པ་ཉེ་བའི་རྟགས་སོ། །དེ་ཡང་འདོད་པར་སྐྱེ་ན་ཡུལ། གཟུགས་སུ་སྐྱེ་ན་འོད།
གཟུགས་མེད་ལ་ཅི་ཡང་མེད་པའི་སེམས་གནས་
ས་གནས་ལ་དགའ་གདུང་སྟེ། གང་དུ་སྐྱེ་
བའི་གནས་ཡིད་ལ་ལྷག་པ་འོང་ཞིང་ཆགས། དེ་ལས་གཞན་པ་ལ་སྡང་བ་སྐྱེ་ཞིང་།
26



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རང་ཉིད་ཕོ་རུ་སྐྱེ་ན་མ་ལ་ཆགས་ཤིང་ཕ་ལ་སྡང་བ། མོ་རུ་སྐྱེ་ན་ཕ་ལ་ཆགས་ཤིང་
མ་ལ་སྡང་བ་སྐྱེ་བའོ། །མདོར་ན་སྲིད་པའི་བར་དོ་འདིར་ཆགས་སྡང་གཉིས་ཀྱིས་
གནས་མཐོ་དམན་དུ་བརྒྱུད་པས། རབ་ཆགས་སྡང་རང་རིག་ཡེ་ཤེས་སུ་ངོས་
བཟུང་ལ་སྐྱེ་གནས་ལས་བཟློག །འབྲིང་གིས་སྒྱུ་མ་རྨི་ལམ་ཙམ་དུ་ཤེས་པ་བྱོས་ལ་
བཟློག །ཐ་མས་སྐྱེ་གནས་ངན་པ་བཀག་ཅིང་བཟང་པོ་འདམ་པ་བྱ་སྟེ། རྒྱུད་
ལས། ཕ་རོལ་བར་དོར་ཆཊ་སྡང་འཁྲུལ་པ་ཡིན། ཞེས་དང་། ཕ་རོལ་ཤེས་བཞིན་
ཆགས་སྡང་ཡེ་ཤེས་བསྲེ། ཞེས་གསུངས་སོ། །གང་དུ་སྐྱེ་ཡང་སྐྱེ་གནས་བཞི་པོ་
ལས་མི་འདའ་སྟེ། མངལ་སྒོང་རྫུས་དྲོད་གཤེར་གང་རུང་ལས་འགྲོ་དྲུག་སོ་སོའི་
ལུས་སུ་སྐྱེའོ། །དེ་ནས་སྲིད་པའི་བར་དོར་སྤར་ཆོག་གི འོ་རིགས་ཀྱི་བུ། ཁྱོད་རང་གི་སྤྱི་གཙུག་
ཐད་ཀྱི་ནམ་མཁའ་ལ། སངས་རྒྱས་སྨོན་ལམ་མཐའ་ཡས་སྐུ་མདོག་དམར་པོ་
ལོངས་སྤྱོད་རྫོགས་སྐུའི་ཆ་ལུགས་སུ་བཞུགས་པའི་ཐུགས་ཀར་འོད་ཀྱི་འཁོར་
ལོའི་དབུས་སུ་ཨ ཐ དཀར་པོར་བསམ། ཁྱོད་རང་གི་རྣམ་ཤེས་ཀྱང་ཨཱ༔ དཀར་
པོ་གཅིག་ཏུ་གྱུར་ཏེ། སྨོན་ལམ་མཐའ་ཡས་ཀྱི་ཐུགས་ཀར་དབྱེར་མེད་གཅིག་གི་
ངང་དུ་སངས་རྒྱས་པར་བསམ་ལ། གསོལ་འདེབས་ནི། ཨེ་མ་ཧོ། །བོན་སྐུ་ཀུན་ཏུ་
བཟང་པོ་ལ་གསོལ་བར་འདེབས།། སངས་རྒྱས་སྨོན་ལམ་མཐའ་ཡས་ལ་གསོལ་
བར་འདེབས།། སྟོང་ཆེན་དམུ་ཚ་གྱེར་མེད་ལ་གསོལ་བར་འདེབས། སྤྲུལ་སྐུ་བློ་
ལྡན་སྙིང་པོ་ལ་གསོལ་བར་༑ །མཁན་ཆེན་ཉི་མ་བསྟན་འཛིན་ལ་གསོལ༴ །ཨོ་རྒྱན་
བདེ་ཆེན་གླིང་པ་ལ༑ །།གཏེར་སྟོན་གསང་སྔགས་གླིང་པ་ལ་གསོལ་བར་འདེབས།།
འཕོ་ཁྲིད་བརྒྱུད་པའི་བླ་མ་ལ་གསོལ༴ །དྲིན་ཆེན་རྩ་བའི་བླ་མ་ལ་གསོལ་བར་
འདེབས།། ཚེ་འདས་རྣམ་ཤེས་ཨཱ༔ ཡི་རྣམ་པར་ཅན།། ཚད་མེད་ཐུགས་རྗེའི་
ལྕགས་ཀྱུས་ཡར་དྲོངས་ལ།། སྨོན་ལམ་མཐའ་ཡས་ཐུགས་ཀར་ཐིམ་གྱུར་ཅིག།
262



ནམ་མཁའ་མཛོད་ཀྱི་སྒྲུབ་སྐོར།
ཕཊ	ཕཊ	ཕཊ	ཅེས་དམིགས་མེད་དུ་བཞག་གོ །དེ་ལྟར་རིགས་དྲུག་གི་སྐྱེ་གནས་ངན་པ་རྣམས་
བཀག་ན་ས་ལས་བཟང་གི་འཕྲོ་འཐུད་པ་ཡུར་བ་རྐང་ཆད་ལ་ཝ་འཛུགས་པ་ལྟ་བུའི་གདམས་ངག་ནི། འོ་རིགས་
ཀྱི་བུ། གལ་ཏེ་སྐྱེ་བ་བླང་དགོས་བྱུང་ཚེ། རང་དབང་དང་བཅས་པའི་སྐྱེ་བ་ལེན་
པ་སྟེ། དེའང་གནས་ཁྱད་དུ་འཕགས་པ་མཁའ་སྤྱོད་ཀྱི་ཡུལ་དང་། བདེ་བ་ཅན་
གྱི་ཞིང་ཁམས་དང་། འོལ་མོའི་གླིང་ཆེན་རྣམས་སུ་སྐྱེ་དགོས་པས། གནས་དེ་རུ་
མི་སླེབ་མི་ཐོན་པ་མ་བསམ་དང་། བར་དོའི་རྣམ་ཤེས་རྟེན་མེད་ཡིད་ཀྱི་གཟུགས་
ཅན་གྱི། ལུས་ཀྱི་རྫུ་འཕྲུལ་རྩལ་དང་ལྡན་པ་ཡིན་གྱི་དག་པའི་ཞིང་ཁམས་སུ་ཤེས་
པ་བསྐྱོད་ཅིག། ཞིང་ཁམས་དེ་རུ་རིགས་བཟང་ཁུངས་བཙུན་གྱི་ཕ་མ་ཚོལ་ལ་འཕྲད་
ཚེ། དེ་གཉིས་ཉལ་པོ་བྱེད་པའི་དུས་ཆགས་སྡང་མེད་པ་ཕ་མ་གཉིས། གང་མོས་
ཀྱི་ལྷ་ཡབ་ཡུམ་དུ་བསམ་སྟེ་དྲན་པ་ཙིར་གྱིས་ཟུང་ལ་སྐྱེ་བ་ཕྱི་མ་འདི་ལ་འགྲོ་བ་
འདྲེན་པ་བྱ་དགོས་བསམ་པས་འཇུག་ན། ཕ་མ་དད་པ་ཅན་གྱི་བུ་རུ་སྐྱེས་ཏེ།
ཆུང་ནས་དད་བརྩོན་ཤེས་རབ་ཆེ་ཞིང་། བླ་མ་དགེ་བའི་བཤེས་གཉེན་དང་མཇལ།
ཐེག་ཆེན་གདམས་པ་དང་ཕྲད་ནས་སངས་རྒྱས་པར་འགྱུར་ཏེ། གསེར་ཞུན་
ལས། འོད་གསལ་གདམས་པའི་ཉམས་ལེན་དེས། ཕ་མ་རིགས་ལྡན་བུར་སྐྱེས་
ནས། སླར་ཡང་གདམས་པ་འདི་ཡིས་གྲོལ། ཅེས་གསུངས་སོ། །དེ་ནས་སྤར་ཆོག་བྱ་སྟེ།
འོ་རིགས་ཀྱི་བུ། ཁྱོད་རང་གི་མདུན་གྱི་ནམ་མཁའ་ལ་མཁའ་འགྲོ་ཀྱེ་མ་འོད་མཚོ་
སྐུ་མདོག་དམར་མོ་ཞལ་གཅིག་ཕྱག་གཉིས། གཡས་གྲི་གུག་ནམ་མཁར་ཕྱར་བ།
གཡོན་ཐོད་ཁྲག་ཐུགས་ཀར་བསྣམས་པ། རུས་པའི་རྒྱུན་དྲུག་གི་བརྒྱན་པ།
ཞབས་གཉིས་གར་སྟབས་སུ་བཞེངས་པ། དེའི་ཐུགས་ཀར་ཡི་གེ་ཨཱ༔ དཀར་པོར་
བསམ་ལ་ཁྱོད་རང་གི་རྣམ་ཤེས་ཨཱ༔ དཀར་པོ་དེ། མཁའ་འགྲོ་མའི་ཐུགས་ཀའི་
ཨཱ༔་ལ་ཐིམ་ནས་སངས་རྒྱས་པར་སྒོམས་ཤིག །དེ་ནས་གསོལ་འདེབས་ནི། ཨེ་མ་ཧོ། །
263



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བོན་སྐུ་ཀུན་ཏུ་བཟང་མོ་ལ་གསོལ་བར་འདེབས།། ཡུམ་ཆེན་ཀྱེ་མ་འོད་མཚོ་ལ་
གསོལ་བར་འདེབས།། མཁའ་འགྲོ་བསྐལ་པ་བཟང་མོ་ལ་གསོལ་བར་འདེབས།།
མཁའ་འགྲོ་ཐུགས་རྗེ་ཀུན་སྒྲོལ་ལ་གསོལ་བར་འདེབས།། མཁའ་འགྲོ་འོད་ལྡན་
འབར་མ་ལ་གསོལ་བར་འདེབས།། མཁའ་འགྲོ་སྲིད་པའི་རྒྱལ་མོ་ལ་གསོལ་བར་
འདེབས།། འཕོ་ཁྲིད་བརྒྱུད་པའི་བླ་མ་ལ་གསོལ་བར་འདེབས། དྲིན་ཆེན་རྩ་
བའི་བླ་མ་ལ་གསོལ་བར་འདེབས།། ཚེ་འདས་རྣམ་ཤེས་ཨཱ༔ ཡི་རྣམ་པ་ཅན།།
ཚད་མེད་ཐུགས་རྗེའི་ལྕགས་ཀྱུས་ཡར་དྲོངས་ལ།། ཡུམ་ཆེན་བ་གའི་དབྱིངས་སུ་
ཐིམ་ནས་ཀྱང་། གཉིས་མེད་ཅིག་ཏུ་སངས་རྒྱས་ཐོབ་པར་ཤོག །ཕཊ	ཕཊ
ཕཊ	ཅེས་འཕོ་བྱ་འབོ་བྱེད་འཕོ་ཡུལ་གསུམ་དམིགས་མེད་ངང་དུ་བཞག་གོ །དེ་ནས་སྨོན་ལམ་གདབ་པ་ནི།
ཀྱེ་མ། ཚེ་འདས་འདི་ནས་ཚེ་འཕོས་གྱུར་མ་ཐག །ཀ་དག་བོན་སྐུའི་དབྱིངས་སུ་
མངོན་གྲོལ་ནས།། བོན་གྱི་སྐུ་ལས་གཟུགས་ཀྱི་སྐུར་སྤྲུལ་ཏེ། ཁམས་གསུམ་འཁོར་
བ་དོང་ནས་སྤྲུགས་པར་ཤོག །དེར་མ་གྲོལ་ན་བོན་ཉིད་བར་དོ་རུ། རྗེས་དྲན་
དྲུག་དང་མངོན་ཤེས་དྲུག་ཤར་ནས།། གང་ཤར་སྣང་བ་རང་སྣང་ཤེས་ནས་སུ།།
རིགས་ལྔའི་ཞིང་དུ་མངོན་སངས་རྒྱས་པར་ཤོག །ལས་ཀྱི་དབང་གིས་སྲིད་པའི་
བར་དོ་ནས།། རང་ངོ་མ་ཤེས་རིགས་དྲུག་ཞིང་བརྒྱུད་ན།། སྤྲུལ་སྐུ་འདུལ་གཤེན་
དྲུག་གི་ཐུགས་རྗེས་བཟུང་།། འཁོར་བའི་གནས་ནས་མྱུར་དུ་ཐར་པར་ཤོག །
མདོར་ན་བར་དོ་གསུམ་པོ་གང་གི་ཚེ། བླ་མའི་གདམས་ངག་སེམས་ལ་དྲན་གྱུར་
ནས། འཆི་སྲིད་བར་དོར་བོན་སྐུར་གྲོལ་བར་ཤོག །བར་སྲིད་བར་དོར་རྫོགས་
སྐུར་གྲོལ་བར་ཤོག །སྐྱེ་སྲིད་བར་དོར་སྤྲུལ་སྐུར་གྲོལ་བར་ཤོག །ཡི་དམ་ལྷ་ཡི་
ལུང་བསྟན་བྱེད་པར་ཤོག །མ་སྲིང་མཁའ་འགྲོས་ལམ་སྣ་འདྲེན་པར་ཤོག །བོན་
སྐྱོང་སྲུང་མས་བར་ཆད་སེལ་བར་ཤོག །སྡིག་སྒྲིབ་བག་ཆགས་དབྱིངས་སུ་སངས་
26



ནམ་མཁའ་མཛོད་ཀྱི་སྒྲུབ་སྐོར།
བར་ཤོག །རང་རིག་ཀུན་བཟང་བདག་ཞལ་མཇལ་གྱུར་ཏེ།། ལམ་ལྔ་ས་བཅུའི་
བགྲོད་པ་མཐར་ཕྱིན་ནས། མཁའ་མཉམ་ཀློང་བརྡལ་བོན་ཉིད་ངང་མཉམ་ཤོག །
སླར་ཡང་བོན་གྱི་སྐུ་ལས་གཟུགས་ཀྱི་སྐུར།། སྤྲུལ་ནས་འགྲོ་དོན་མཐའ་རུ་ཕྱིན་པར་
ཤོག །སྐྱབས་གནས་ཡུལ་མཆོག་གནས་བཞིའི་བྱིན་རླབས་དང་། བོན་ཉིད་བདེན་
པ་ཆེན་པོའི་མཐུ་སྟོབས་དང་།། བདག་གི་བསམ་སྦྱོར་དགེ་བའི་ནུས་མཐུ་ཡིས།།
སྨོན་ལམ་བཏབ་པ་ཇི་བཞིནའགྲུབ་པར་ཤོག །འདི་ནས་མི་རྟག་འཆི་འཕོས ༔ །
སོགས་བརྗོད། སྨྲས་པ། རང་གཞན་སྐྱེ་འགྲོ་སེམས་ཅན་ཐམས་ཅད་རྣམས།། མི་རྟག་འཆི་བའི་དུས་
ཐུག་ནས་སུ།། བར་དོ་གསུམ་གྱི་སུན་མ་བྱུང་བའི་ཚེ།། བར་དོའི་གདམས་ངག་གནད་དུ་ཚེ་སྙམ་ནས།།
རང་གཞན་དོན་དུ་བདག་གིས་འདི་ཉིད་བསྡེབས།། འགལ་འཁྲུལ་མཆིས་ན་སྐྱབས་གནས་བཞི་ལ་འཆག །
དགེ་བས་མཁའ་མཉམ་སེམས་ཅན་མ་ལུས་ཀྱི།། བར་དོའི་སྣང་བ་ལམ་དུ་བླངས་ནས་སུ།། ཡ་ང་བག་ཚ་
མེད་པའི་གདིང་ཐོབ་སྟེ།། སྒྲ་འོད་ཟེར་གསུམ་སྐུ་ གསུང་ཐུགས་སུ་གྲོལ། རྣམ་མཁྱེ་ན་རྫོགས་པའི་སངས་
རྒྱས་མཆོག་ཐོབ་ནས།། བདེ་ཆེན་དབྱིངས་སུ་རྟག་ཏུ་གནས་པར་ཤོག །ཅེས་པ་འདི་ནི་ཁྱུང་ཀ་རུའི་མཐོང་
གྲོལ་ཁྲོད་ཀྱི་དབུ་མཛད་རྣམ་དག་འགྱུར་མེད་དང་། དྲུང་གཡུང་དྲུང་ཚུལ་ཁྲིམས་གཉིས་སོགས་དང་དད་
ལྡན་འགའ་ཞིག་གིས་སྔ་མོ་ནས་བསྐུལ་བ་དང་། ཁྱད་པར་རང་གི་སྙིང་བུ་ཤེས་རབ་མཆོག་ལྡན་ཉིད་དགོངས་
པ་གཤེགས་ཁར་དགེ་རྫོངས་སུ་དམིགས་ནས་ཤར་རྫའི་བྱ་བྲལ་བཀྲ་ཤིས་རྒྱལ་མཚན་གྱིས་དགུང་ཞག་ནང་
དུ་བྲིས་པའི་དགེ་བས། དམ་པ་དེ་ཉིད་ཀྱི་ཞལ་ཕྱག་འབྲེལ་པའི་སེམས་ཅན་རྣམས་ཐར་པ་ཐོབ་ཅིང་ཐུགས་
དགོངས་རྫོགས་པའི་རྒྱུ་རུ་བསྔོ་ཞིང་དབྱིངས་གྲལ་རིག་འཛིན་གྱི་ས་ཐོབ་པར་ཤོག་ཅིག་གུ། ཡི་གེ་པ་ནི་རང་
གི་སློབ་བུ་ཉག་རོང་བ་པྲཛྙཱའི་མིང་གིས་བགྱིས་པ་དགེའོ། །དགེའོ། །དགེའོ། །
265



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་ཟབ་ནམ་མཁའ་མཛོད་ཆེན་ལས།
དཀོན་མཆོག་ར་མདའ་སྦྲན་པ་བཞུགས།
༄༅། །བླ་མ་དང་དབྱེར་མེད་པའི་སྙིང་རྗེའི་ལྷ་གཤེན་ལྷ་འོད་དཀར་ལ་ཕྱག་
འཚལ་ལོ། །བདག་སོགས་སེམས་ཅན་རྣམས་ཐུགས་རྗེ་ཆེན་པོས་བྱང་ཆུབ་སྙིང་
པོའི་བར་དུ་བཟུང་དུ་གསོལ་ལོ། །དེ་ལ་རང་གཞན་ཐམས་ཅད་མ་རིག་གི་མུན་པ་འཐུག་པོས་གཡོགས།
བདུད་ཀྱི་ཆུ་བཞིའི་རྦ་ལ་གཡེང་། འཆི་བདག་གཤིན་རྗེའི་མཆེ་བའི་བར་ན་གནས། ད་ལྟའི་གནས་སྐབས་སྐད་ཅིག་
གི་ཚེ་ལུས་སེམས་བྲལ་ནས་བར་དོའི་ལམ་པོ་ཆེར་འགྲིམ་ནས་འགྲོ་བའི་དུས་ལ་བབ་ཚེ། སྐྱབས་བསླུ་མེད་ཡུལ་མཆོག་
གནས་བཞི། གྲོགས་བསླུ་མེད་རང་སེམས་སངས་རྒྱས། ལས་བསླུ་མེད་ད་ཀར་པོའི་དགེ་བ་མ་གཏོགས་པ་གང་གིས་
ཀྱང་ཕན་མི་ཐོགས་པས། དེ་ལྟ་བུའི་འཆི་བའི་དུས་རང་ངམ་གཞན་ལ་བྱུང་བར་གྱུར་ན། དཀོན་མཆོག་གནས་བཞི་
ལར་མདའ་སྦྲན་པས། དེ་དག་གི་སྐད་ཅིག་ཙམ་ཡང་མི་འདོར་བ་ཐུགས་རྗེས་བཟུང་སྟེ། སྤྱིར་འཁོར་བ་དང་ཁྱད་པར་
ངན་སོང་གི་སྡུག་བསྔལ་ལས་སྐྱོབ་ནས་བདེ་བ་ཅན་གྱི་ཞིང་དུ་བསྐྱལ་བ་གདོན་མི་ཟའོ།། དེ་རྣམས་ཡེ་ཤེས་ཀྱི་སྤྱན་
ཅན། བརྩེ་ཆེན་གྱི་ཐུགས་ཅན་ཡིན་པས། ཐུགས་རྗེ་ལ་ཉེ་རིང་མེད། འགྲོ་དོན་ལ་ཕྱོགས་རིས་མེད། བྱིན་རླབས་ལ་
ཐོག་རྡུགས་མེད། ལས་ལ་བཟང་ངན་མེད་པར་ཐུགས་རྗེས་བཟུང་བ་ལ་ཁྱད་པར་མེད་པས་ན། དེའི་ཚེ་དད་པ་དང་
སྙིང་རྗེ་ཆེན་པོ་བསྐྱེད་ལ་དམིགས་རིམ་ནི། རང་གི་མདུན་གྱི་ནམ་མཁར་ཉི་ཟླ་པདྨའི་གདན་ལ་
བླ་མ་དང་སྙིང་རྗེའི་ལྷ་གཤེན་ལྷ་འོད་དཀར་དབྱེར་མེད་དུ་བཞུགས་པ་དེ་ལ།
འཁོར་སངས་རྒྱས་སེམས་དཔའ་བླ་མ་ཡི་དམ་མཁའ་འགྲོ་རྟེན་གསུམ་བོན་སྐྱོང་
རྣམས་ཀྱིས ས་བསྐོར་བར་བསྒོམ། མཆོད་པ་འབྱོར་ཚད་བཤམས་ལ། དེ་ནས་དེ་རྣམས་ཀྱི་ཐུགས་རྒྱུད་
བསྐུལ་བའི་ཚིག་འདི་བཞིན་བརྗོད་དོ། །
ན་མོ། །ཕྱོགས་བཅུ་ན་བཞུགས་པའི་བླ་མ་དང་། སངས་རྒྱས་གཡུང་དྲུང་
266



ནམ་མཁའི་མཛོད་ཀྱི་སྒྲུབ་སྐོར།
སེམས་དཔའ་རྣམས་དང་། ཡི་དམ་ཞི་ཁྲོ་རིག་འཛིན་མཁའ་འགྲོ་རྣམས་དང་།
བོན་སྐྱོང་སྲུང་མ་ཐམས་ཅད་བདག་ལ་དགོངས་སུ་གསོལ། བདག་སོགས་སེམས་
ཅན་རྣམས་ཀྱིས་ཚེ་འདི་དང་ཕྱི་མའི་རེ་ལྟོས་འཆའ་ས། ཡུལ་དམ་པ་ཁྱེད་རྣམས་
མ་གཏོགས་གཞན་ན་གཅིག་ཀྱང་མེད་པས། ཁྱེད་རྣམས་ནི་སྒྲིབ་གཉིས་ཟད་པར་
སྤངས་པ་འཁོར་བའི་འཇིགས་པ་ལས་ཐར་པ། ཡོན་ཏན་མ་ལུས་རྫོགས་པ།
སེམས་ཅན་རྣམས་འཁོར་བའི་སྡུག་བསྔལ་ལས་བསྒྲལ་བའི་དམ་བཅའ་སྔོན་དུ་
མཛད་པ། ཞི་བའི་ས་ལ་མི་གནས་ཤིང་། སེམས་ཅན་གྱི་དོན་ཁོ་ནས་ཐུགས་རྒྱུད་
འཆིང་བ་ལགས་ན། ཐུགས་རྗེ་ཅན་ཁྱེད་རྣམས་ནི་ཡེ་ཤེས་ཀྱི་སྤྱན་དང་ལྡན་པ།
མཁྱེན་པའི་ཐུགས་དང་ལྡན་པ། བརྩེ་ཆེན་གྱི་སྙིང་རྗེ་དང་ལྡན་པ། ཐུགས་རྗེའི་
སྟོབས་དང་ལྡན་པ། འདྲེན་པའི་རྩལ་དང་ལྡན་པ། མཛད་པའི་ཕྲིན་ལས་མངའ་
བ་འགྲོ་དོན་ལ་ཕྱོགས་རིས་མི་མཛད་པ། གདུལ་བྱ་འདུལ་བའི་ཐ་
ཐབས་ལ་མཁས་
པ། འགྲོ་བ་ཀུན་གྱི་སྐྱབས་གནས་སུ་གྱུར་པ། ཁྱེད་རྣམས་སྔོན་གྱི་དམ་བཅའི་
དབང་གིས་གནས་འདིར་བྱོན་ཅིག །བདག་གིས་དངོས་སུ་འབྱོར་པ་དང་ཡིད་
ལས་སྤྲུལ་པའི་མཆོད་པ་དཔག་ཏུ་མེད་པ་ཕུལ་བ་འདི་དག །བདག་སོགས་སེམས་
ཅན་རྣམས་ཀྱི་དོན་དུ་ཐུགས་བརྩེ་བས་བཞེས་ཤིག །བདག་ཅག་རྣམས་ཀྱིས་དེ་
སྔར་ཡན་ཆད་དུ་ཁྱེད་རྣམས་ལ་སྐྱབས་སུ་གསོལ་བས། ད་ལྟ་འཆི་བའམ་ཤི་བའི་
དུས་ལ་བབ་ཚེ་ཁྱེད་རྣམས་ལ་རེ་ལྟོས་བཅས་ནས་འོ་དོད་འབོད་ན། སྙིང་རྗེ་ཆེན་
པོས་ད་ལྟར་གཟིགས་པའི་དུས་ལ་བབ་པ་ལགས་པས། ཁྱེད་རྣམས་ཀྱི་ཐུགས་
རྗེའི་ཤུགས་མྱུར་དུ་ཕྱུངས་ལ། ཐུགས་རྗེ་ཅན་ཁྱེད་རྣམས་ཀྱིས། བདག་གམ། འཇིག་
རྟེན་འདི་ནས་ཕ་རོལ་དུ་ཚེ་ལས་འདས་པ། རྨི་མོ་འདི། ད་ལྟ་མྱུར་དུ་ཐུགས་རྗེའི་
ལྕགས་ཀྱུས་ཟུངས་ཤིག །བདག་གམ་ རྗེ་མོ། འཇིག་རྟེན་འདི་ནས་ཕ་རོལ་དུ་འགྲོ།
267



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡུལ་ཁམས་འདི་ནི་བོར། སྐྱེས་ཆེན་པོ་ནི་འདེབས། འགྲོགས་པའི་གྲོགས་ནི་མེད།
ཆ་མེད་ཀྱི་ལམ་དུ་རྒྱུས་མེད་གཅིག་བུ་རུ་འཁྱམས། གར་འགྲོ་དང་འདིར་འགྲོ་ནི་
མེད། རེ་ས་དང་ལྟོས་ས་ནི་མི་རྙེད། མགོན་དང་དཔུང་གཉེན་བྱེད་མཁན་ནི་
མེད། ཅི་བྱ་འདི་བྱེད་གཏོལ་མེད་དུ་གྱུར་ནས། སྡུག་བསྔལ་དང་འཇིགས་སྐྲག་ནི་
ཆེ། འཇིག་རྟེན་འདིའི་སྣང་བ་ནི་ནུབ། ཕ་རོལ་བར་དོའི་སྣང་བ་ནི་ཤར། ངོ་མི་
ཤེས་པའི་ཡུལ་དུ་ནི་ལྷག །དགེ་བས་ཕོངས་པས་ནི་འགྱོད། རྗེས་སུ་བུ་ཚ་དང་ཉེ་
འབྲེལ་ལ་རེ་ནས་དགེ་བ་བརྒྱག་ཀྱང་འོང་རྒྱུ་ནི་མེད། ནང་མི་རྣམས་ཀྱི་རྩར་
འདུག་ཀྱང་ནི་མི་མཐོང་
། བོས་ཀྱང་ནི་མི་ཐོས། དེའི་དུས་ན་ལས་ཀྱི་རླུང་དམར་
གྱིས་རྗེས་ནས་དེད། མ་རིག་གི་མུན་པས་ཀུན་ནས་གཏིབས། གཤིན་རྗེའི་ཕོ་ཉ་
རྣམས་ཀྱིས་རྗེས་ནས་བདས། སྲོག་གཅོད་གཤེད་མས་སྡུན་ནས་བཀག །ལན་
ཆགས་བསྙེགས་པ་མང་པོས་མཐའ་ནས་བསྐོར། མིང་ནས་བཏོན་ཅིང་བུ་ལོན་
དང་ལན་ཆགས་ནི་བསྙེགས། བྲོས་ས་དང་གབ་ས་ནི་མི་རྙེད། བར་དོའི་འཕྲང་
ཆེན་ལ་ནི་འགྲིམས། གཤིན་ཐང་ཆེན་པོ་ལ་ནི་བགྲོད། གཤིན་གྱི་ལ་བོ་ཆེ་ལ་ནི་
འཛེག །གཤིན་ཆུ་རབ་མེད་ལ་ནི་བརྒལ། འཇུ་ས་དང་རྟེན་ས་མེད་པ་ཕྱམ་ཆེན་
པོ་ལ་ནི་ཡར། འཇིགས་སུ་རུང་གི་གཡང་ས་ལ་ནི་ལྷུང་། གཤིན་རྗེའི་ཁྲིམས་ས་
ཆེན་པོ་ལ་ནི་ཕྱིན། ལྕགས་ཐང་མེ་འབར་གྱི་ས་གཞི་ལ་ནི་སློབ། ཞུན་ཁང་ཆེན་
པོའི་ནང་དུ་ནི་སྲེག །ཁྲོ་ཆུ་ཁོལ་མའི་ཀློང་དུ་ནི་འཚོད། རབ་ཏུ་བཟོད་དཀའི་
སྡུག་བསྔལ་ནི་མྱོང་། དེ་ལྟ་བུའི་ཡ་ང་བའི་གནས་སུ་འཁྱམས་པ་ལ། ཐུགས་རྗེ་
ཅན་ཁྱེད་རྣམས་ཀྱིས། བར་དོའི་ལམ་འཕྲང་ངན་པ་ནི་སོལ་ཞིག །མ་རིག་མུན་
པ་མཐུག་པོ་ནི་ཆོམས་ཤིག །ལས་ཀྱི་རླུང་དམར་འཚུབས་མ་ནི་ཟློག་ཅིག །མ་རུང་
གཤིན་རྗེའི་འཇིགས་རྔམས་ལས་སྐྱོབས་ཤིག །གཏད་མེད་སྲིད་པའི་གཡང་ས
268



ནམ་མཁའ་མཛོད་ཀྱི་སྒྲུབ་སྐོར།
ལས་ཟུངས་ཤིག །འཁོར་བའི་རྒྱ་མཚོ་ཆེན་པོ་ལས་ཐོན་ཅིག །བདག་གམ་རྨི་མོ། འདི་ལ་
ཐུགས་རྗེ་བྱིན་རླབས་ནུས་མཐུ་མ་ཆུང་ཞིག །ཐུགས་རྗེའི་ལྕགས་ཀྱུས་ཟུངས་
ཤིག །ད་ལྟ་མྱུར་དུ་དྲོངས་ཤིག །ཐར་པའི་ལམ་ལ་ཁོད་ཅིག །བདེ་ཆེན་གནས་
སུ་སྐྱོལ་ཞིག །སེམས་ཅན་ལས་ངན་པ་དང་སྨོན་ལམ་ལོག་པའི་དབང་དུ་མ་གཏོང་
ཞིག །ངན་སོང་གསུམ་དུ་མ་ཤོར་ཅིག །སྐྱབས་གནས་ཡུལ་མཆོག་གནས་བཞིས་
རིགས་དྲུག་བར་དོའི་འཇིགས་པ་ལས་སྐྱོབ་ཏུ་གསོལ་ལོ། །ཀྱེ་མ་སངས་རྒྱས་བོན་
དང་སེམས་དཔའ་དང་།། རྩེ་གསུམ་བོན་སྐྱོང་ཁྱད་པར་སྙིང་རྗེའི་ལྷ།། དབྱེར་མེད་
རྒྱལ་ཀུན་འདུས་གཙོ་བླ་མ་མཁྱེན།། ཐུགས་རྗེའི་བརྩེ་བས་ཡུད་ཙམ་བདག་ལ་
དགོངསབདག་སོགས་མ་རིག་སེམས་ཅན་ཤ་གཟུགས་ཅན།། ཚེ་ཟད་འཆི་
བའི་དུས་ལ་ཐུག་པ་ན།། རང་སྣང་འགྱུར་ནས་ས་རྡིབ་གཡང་ལ་ལྷུང་།། མེ་འབར་
ཆུ་འཕྱུར་རླུང་ནག་འཚུབས་མས་ཁྱེར། རི་ཞིག་བྲག་ཆད་སྟེང་དུ་འགྱེལ་སྣང་ཤར།།
དེའི་ཚེ་ལས་ཀྱི་གཤིན་རྗེ་སྒྲིགས་པ་ཡིས།། ལྕགས་ཀྱུ་ཞགས་པ་ཐོགས་ཤིང་སྡུན་དུ་
སླེབ། འཆི་འོ་སྙམ་ནས་བྲང་ལ་ཁུ་ཚུར་བསྣུན། ངུ་ཞིང་སྨྲེ་ངག་འདོན་ཅིང་གྲོགས་
ལ་བལྟ། དར་ཅིག་སྡོད་དབང་མེད་པར་དབུགས་ཐག་ཆད།། སྲོག་གཅོད་གཤེད་
མས་སྲོག་གི་ཀ་བ་བསྐྱེལ། སྒྲོན་མའི་སྒོ་གཡོགས་མུན་འཐིབས་ཁྲག་ཆར་འབབས།།
རྣམ་ཤེས་ནང་དུ་སྡུད་ཅིང་དྲན་མེད་བརྒྱལ། དེའི་ཚེ་བླ་མ་དཀོན་མཆོག་ཁྱེད་
མཁྱེན་ནོ། །གཞི་ཡི་རང་ངོ་ཤེས་པར་བྱིན་གྱིས་རློབས།། བོན་སྐུའི་རྒྱལ་ས་ཟིན་
པར་བྱིན་གྱིས་རློབས།། དེའི་དུས་ཐོག་མའི་གཞི་ཐོག་ཕྱིན་པ་དེ། དྲན་རིག་ཉམས་
ནས་རང་ངོ་མ་ཤེས་ནས། བོན་ཉིད་བར་དོའི་སྒྲ་འོད་ཟེར་གྱིས་བསྔངས།། དག་
དང་མ་དག་སྣང་བ་ཅི་ཡང་འཆར།། རང་སྣང་མི་ཤེས་ཆགས་སྡང་སྣ་ཚོགས་བྱེད།།
ལས་ངན་དབང་གིས་དུད་འགྲོའི་མགོན་ཅན་གྱིས།། མཚོན་ཆ་ཐོགས་ནས་སོད་
269



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཅིག་རྒྱོབ་ཅིག་སྒྲས།། གནམ་ས་འགེངས་ཤིང་ཕྱོགས་བཅུའི་ཀུན་ནས་བསྐོར།།
རང་སྣང་མི་ཤེས་བྲོས་ཤིང་གབ་ཀྱང་དེད།། མི་བཏང་སྤང་ཐབས་མི་སྙེད་ཅི་བྱ་
བྲལ།། དེའི་ཚེ་གང་ཤར་སྣང་བ་རང་སྣང་དུ། ཤེས་ནས་རིག་པའི་རང་ངོ་ཟིན་
གྱུར་ཏེ།། རིགས་ལྔའི་ཞིང་དུ་རྫོགས་སྐུའི་གོ་འཕང་ཉིད། ཐོབ་ནས་དོན་གཉིས་
ལྷུན་གྱིས་གྲུབ་མཛད་གསོལ།། སྣང་བ་རང་སྣང་མ་ཤེས་གཞན་སྣང་འཛིན།།
སྲིད་པའི་བར་དོ་རྨི་ལམ་ལྟ་བུར་འཆར།། གནས་དང་ཁང་ཁྱིམ་འགྲིམ་ནས་མིའི་
གྲལ་སྡོད། གཞན་གྱིས་མི་མཐོང་བོས་ཀྱང་མི་ཐོས་ཤིང་ཟས་སྐལ་མི་སྟེར་འདུག་
པའི་གྲལ་སྒོ་མེད།། ཅི་ཡིན་སྙམ་ནས་ཡིད་མི་ཆེས་པ་ན། དེ་དག་ཀུན་གྱིས་མིང་
ནས་བཏོན་ཅིང་ངུ་། ཤི་ཟེར་སྡུག་བསྔལ་བྱེད་ཅིང་ཕུང་པོ་སྲེག །རང་ཡང་ཤི་
འམ་སྙམ་ནས་ཐེ་ཚོམ་ཟ། ཤི་བར་ངོ་ཤེས་སླར་ཡང་སྡུག་བསྔལ་ཆེ། སྙིང་རླུང་
ལངས་བཞིན་ཅི་བྱ་འདི་བྱེད་མེད།། འཇིགས་སྐྲག་ཆེ་ཞིང་སྡུག་བསྔལ་གྱིས་
གདུངས་ཚེ།། བླ་མ་དཀོན་མཆོག་ཐུགས་རྗེ་མ་ཆུང་ཞིག །དེ་དུས་ཐུགས་རྗེའི་ར་
མདའ་མཛད་དུ་གསོལ།། ཉམ་ཐག་སེམས་ཅན་སྐྱོབ་མེད་བར་དོ་རུ། འཁྱམས་
ནས་ལས་ངན་དབང་གིས་སྡུག་བསྔལ་གྱིས།། སྐད་ཅིག་མི་གཏོང་སྤང་ཐབས་མི་
རྙེད་པ།། འདི་ལ་ཐུགས་རྗེའི་ར་མདའ་མཛད་དུ་གསོལ། བར་དོའི་མུན་ནག་
ཀུན་ནས་
ས་གཏིབས་པ་ལ། ཡེ་ཤེས་སྒྲོན་མའི་འོད་ཟེར་སྤྲོ་རུ་གསོལ། ལས་ཀྱི་རླུང་
དམར་འཚུབས་མས་ཁྱེར་བ་ལ།། ཞི་བསིལ་བདེ་བའི་དབུགས་འབྱིན་མཛད་དུ་
གསོལ།། ལས་ངན་རྒྱ་མཚོ་ཆེན་པོར་བྱིང་བ་ལ། ཐར་ལམ་དགེ་བའི་གྲུ་གཟིངས་
འཛུག་ཏུ་གསོལ།། གཞན་གྱིས་བུ་ལོན་ལན་ཆགས་བསྙེགས་པ་ལ། འདོད་རྒུ་
གཏེར་གྱི་ཆར་ཆེན་དབབ་ཏུ་གསོལ།། ཟ་འདྲེ་གཤེད་མས་རྗེས་ནས་འདེད་པ་ལ།།
བླ་མ་དཀོན་མཆོག་གྲོགས་ཀྱིས་སྐྱོབ་ཏུ་གསོལ།། ལས་མཁན་མང་པོས་འཇིགས་
270



ནམ་མཁའ་མཛོད་ཀྱི་སྒྲུབ་སྐོར།
རྔམ་བསྟན་པ་ལ།། སྐྱོབ་དང་སྐྱེལ་མའི་དཔུང་གཉེན་མཛད་དུ་གསོལ། འཁོར་
བའི་གཡང་ས་ཆེན་པོར་ལྷུངས་པ་ལ། ཐུགས་རྗེའི་ལྕགས་ཀྱུས་མྱུར་དུ་གཟུང་དུ་
གསོལ།། ལས་ཉོན་རྣམ་སྨིན་ངན་པ་སྦྱོང་པ་ལ།། སྟོང་ཉིད་ཡེ་ཤེས་གོ་ཆ་བགོ་
གསོལ། རིགས་དྲུག་བར་དོའི་ལས་དབང་སྨིན་ནས་སུ།། གནས་ངན་བརྒྱུད་ཅིང་
ལུས་ངན་ལེན་པ་ལ། ཐར་ལམ་ཐེམ་སྐས་འཛུགས་ལ་བཀྲི་རུ་གསོལ། བདེ་ཆེན་
ཐར་པའི་ས་ལ་བཀོད་པའི་ཚེ།། ཕྱིར་མི་ལྡོག་པར་དོན་གཉིས་ལྷུན་གྲུབ་གསོལ།།
གལ་ཏེ་སྲིད་པ་འཁོར་བ་སླར་སྐྱེ་ན། རིགས་བཟང་ཁུངས་བཙུན་དགེ་བའི་ཕ་མ་
འཕྲད།། ལས་འཕྲོ་སད་ནས་དགེ་ལྡན་ལུས་བརྒྱུད་ནས།། ནུབ་ཕྱོགས་བདེ་བ་
ཅན་གྱི་ཞིང་ཁམས་སུ།། སངས་རྒྱས་སྨོན་ལམ་མཐའ་ཡས་མདུན་དྲུང་དུ།། མེ་ཏོག་
པདྨའི་ཁ་ལ་རྫུས་སྐྱེས་ཏེ། རྫོགས་པའི་སངས་རྒྱས་གོ་འཕང་མཆོག་བརྙེས་
ཤོག ༧ །སྨྲས་པ། རང་གཞན་མ་རིག་སེམས་ཅན་ཉམཐག་རྣམས། མི་རྟག་འཆི་བའི་དུས་ལཐུག་པ་ན། རེ་ས་བླ་མ་དཀོན་
མཆོག་ལས་མེད་པས།། ཤི་བའི་ར་མདའ་སྦྲན་པའི་གཏམ་འདི་བྱས།། ༧ འདི་འབད་དགེ་བའི་ཕུང་པོ་དེས།། རང་གཞན་
སེམས་ཅན་ཐམས་ཅད་ཀུན། དཀོན་མཆོག་ཐུགས་རྗེས་ཟིན་གྱུར་ཏེ། བར་དོའི་སྡུག་བསྔལ་ལས་གྲོལ་ཤོག །ཅེས་པ་
འདིའང་ཤར་རྫའི་བྱ་བྲལ་བཀྲ་ཤིས་རྒྱལ་མཚན་གྱིས་བར་དོར་འཁྱམས་པའི་སེམས་ཅན་ཤིན་ཏུ་ཉམ་ཐག་པ་མང་
པོ་ཞིག་ལ་དམིགས་ནས་དེ་རྣམས་ཀྱི་དོན་དུ་བྲིས་པའི་དགེ་བས་དམིགས་རྐྱེན་དེ་དག་གི་གཙོར་བྱས་ཏེ་སེམས་ཅན་
ཐམས་ཅད་ཐར་པའི་གོ་འཕང་ཐོབ་པའི་རྒྱུར་གྱུར་ཅིག་གུ ༈ གང་ཞིག་བདག་ལ་དད་གྱུར་ཏམ།།
སྨོད་དང་ཚིག་རྩུབ་སྨྲས་ནའང་རུང་།། བཟང་ངན་ལས་ཀྱིས་འབྲེལ་པ་རྣམས།།
བདག་གིས་ཐར་པར་འདྲོངས་པར་ཤོག །འདི་འང་ཤར་རྫ་པས་སོ། ། བདག་དང་བདག་
ལས་འབྲེལ་པ་ཡི།། ཕ་མའི་ཐོག་དྲངས་སེམས་ཅན་རྣམས།། བྱང་ཆུབ་སྙིང་པོ་
མ་ཐོབ་བར།། དེ་ཀུན་ཕན་པར་བདག་བྱེད་ཤོག །འདི་འང་ཤར་རྫ་པས་སོ།།
27



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་ཟབ་ནམ་མཁའ་མཛོད་ཆེན་ལས།
བྱམས་མའི་མཎྜལ་བཞི་ཆོག་བཞུགས།
༈
༄༅། །རབ་འབྱམས་རྒྱལ་བའི་ཡུམ་གྱུར་བྱམས་མ་ཆེར། སྒོ་གསུམ་གུས་པ་ཆེན་
པོས་བཏུད་བྱས་ནས།། དེ་ཡི་ལས་ཚོགས་མཎྜལ་བཞི་ཆོག་ལས། ཉེར་བསྡུས་
གཞན་གྱིས་བསྐུལ་ཕྱིར་འབྲི་བར་བྱ།། འདིར་སྦྱིན་པ་བྱམས་མའི་གསང་སྒྲུབ་ལ བརྟེན་ནས་མཎྜལ་
བཞི་ཆོག་འབུལ་བ་ལ། སངས་རྒྱས་ཀྱི་སྐུ་གཟུགས་མདུན་དུ་མཆོད་པ་རྣམ་ལྔ་གང་འབྱོར་བཤམས། ཁྱད་པར་རིན་
པོ་ཆེའི་མཎྜལ་རྒྱན་ལྡན་སྒྲུབ་གཤེན་གྲངས་ལྡན་བསགས། དེ་ནས་སྦྱིན་བྱམས་ལས། ༈ མདུན་གྱི་ནམ་
མཁའ་ལ། ཡུམ་ཆེན་བྱམས་མ་སྐུ་མདོག་དམར་སེར་རྒྱུན་དང་ཆས་པ། ཕྱག་
མཚན་བུམ་པ་ལྗོན་ཤིང་ལ་ལོ་འབྲས་སྣ་ཚོགས་རྒྱས་པ་དང་། མེ་ཏོག་མཛེས་ལྡན་
མེ་ལོང་མཚོན་པ། སྐུ་འགྱིང་བག་གིས་བཞུགས་པ། ཕྱོགས་བཞིར་རིགས་ཀྱི་
བྱམས་མ་བཞི་སྒོ་མ་དང་བཅས་པ། གསལ་བར་སྤྱན་དྲངས་ལ་བསྟིམ་མོ། །དེ་ནས་སྤྱི་
ལྟར། ༀ་ཀར་ཟང་སི་ཏི་པྲཛྙཱ་ཨཱི་ཛ ༔ ཞེས་བདུད་དང་ལོག་འདྲེན་གང་གིས་མི་ཚུགས་པར་བསམས་
ལ། ཨོཾ་བགེགས་ཆེན་བསམ་པ་ངན་གཏོང་དང་།། བར་དུ་གཅོད་པའི་གདོན་
རྣམས་དང་།། གནོད་པར་བྱེད་པའི་བགེགས་རྣམས་དང་།། བགེགས་ཀྱི་སྦྱོར་བ་
རྒྱུན་ཆོད་ལ། རང་རང་གནས་སུ་བདེ་བར་དེངས། ༀ་ཛྭ་ལ་ཏི་སྟ་ཡ་མན་ཐོར་
རྩེ་པྲ་མོ་ཧ། ཞེས་དྲི་ཆབ་གཏོར་ལ་མཚམས་བཅད་དེ། ཧཱུཾ། བདག་གི་ཏིང་འཛིན་སྟོབས་
དང་ནི།། དེ་བཞིན་ཉིད་ཀྱི་སྟོབས་ཀྱིས་ནི།། ཉུངས་ཀར་རྒྱལ་པོ་འདི་དག་ཀྱང་།།
གསེར་གྱི་མདོག་སྟེ་སྔགས་ཀྱི་མདའ།། ཁྲོ་བོའི་མཆོག་སྟེ་བགེགས་ལ་དཔའ།། འདི་
དག་སྔགས་ཀྱིས་བྲིམ་པ་ཡིས།། གལ་ཏེ་གནོད་པའི་བགེགས་ཡོད་ན།། བགེགས་



ནམ་མཁའ་མཛོད་ཀྱི་སྒྲུབ་སྐོར།
རྣམས་ཀུན་ཀྱང་ཞི་ཞིང་བརླག་པར་བྱའོ།། བསྭཱ་ཨཱི་ཉེ་ལོ་ཡོ་རུ་རུ། སྤུ་རུ་སྤུ་རུ། ཛྭ་ལ་
ཛཱ་ལ་ཏི་སྟ་ཏི་སྟ་ཡ་མན་ཐོར་རྩེ་པྲ་མོ་ཧ། དེང་གི་གནས་འདིར་བར་དུ་གཅོད་
པའི་བགེགས་དང་ལོག་འདྲེན་གནོད་པར་བྱེད་པའི་གདོན་རྣམས་རང་རང་གི་
གནས་སུ་བདེ་བར་དེངས་ཤིག །ཞེས་ཉུངས་ཀར་བྲིམ་མོ། །དེ་ནས་སྤྱི་ལྟར། སངས་རྒྱས་བོན་
དང་སེམས་དཔའི་ཚོགས་རྣམས་ལ།། གུས་པ་ཆེན་པོས་བདག་ནི་སྐྱབས་སུ་མཆི།།
བདག་གིས་ཚོགས་གཉིས་དགེ་བ་ཅི་བསགས་པས། སེམས་ཅན་དོན་དུ་སངས་
རྒྱས་མྱུར་འཐོབ་ཤོག །ཅེས་སྐྱབས་སེམས་བྱའོ། །དེ་ནས་མངོན་རྟོགས་བསྒོམ་སྟེ། བྱམས་མའི་རྒྱུད་ལས།
ཨེ་ ༅ ལས་གསེར་གྱི་གནམ་ཡོལ་ནི།། ཡངས་ཤིང་རྒྱ་ཆེ་མཁའ་མཉམ་སྟེ།། ཧཱུཾ་
ལས་གཞལ་ཡས་རིན་པོ་ཆེ།། ཟངས་ལྕགས་ར་བ་གྲུ་བཞིར་ལྡན།། འོག་ནི་གསེར་
གྱི་ས་གཞིར་མཉམ།། ལོགས་བཞི་རིན་ཆེན་སྣ་ལྔའི་བརྩིགས།། ཕྱོགས་བཞིར་སྒོ་བཞི་
དང་བཅས་པ།། སྟེང་གི་མཐིང་གུར་གཡུ་པད་ཏོག །ཕྱི་སྐོར་མེ་ཏོག་སྐྱེད་མོའི་
ཚལ། ནང་ན་རིག་སྣམ་གྲུ་ཆད་པ་དབུས། པཾ ༔ ལས་པད་མའི་ར་བ་བཞི། བཞི་བརྒྱུད་
བཅུ་གཉིས་ཉི་ཤུས་མཛེས《པད་འདབ་གྲངས་དང་མཉམ་པའི་བྱམས་མ་རྒྱན་ལྡན་རེ་རེར་སྒོམ་པའི་
གདན་ཡིན་ནོ།། མཆན） །ཨ༔ ལས་ཟླ་བའི་དཀྱིལ་འཁོར་ཆེ།། འོད་ཁང་ཟེའུ་འབྲུར་རབ་
བརྒྱན་པའི།། བྱམས་མའི་ཞིང་ཁམས་གསལ་བར་གྱུར།། ཐུགས་ཀར་ཧཱུཾ ༔ གནས་
འོད་འཕྲོས་པས།། དཀྱིལ་འཁོར་དབུས་སུ་བ ༔ ཧཱི ལས།། བྱམས་མ་ཆེན་མོའི་
སྐུར་གསལ་བ། དམར་སེར་འགྱིང་བག་བརྗིད་པའི་སྐུ།། དབུ་སྐྲ་ཚངས་སྤྱོད་ན་
བཟའ་བརྒྱན།། ཆ་ལུགས་དཔལ་འབར་གཞོན་ནུའི་ཚུལ།། བདུད་རྩིའི་བུམ་པ་མེ་
ལོང་འཛིན།། ཞབས་ནི་གཡས་རྐྱང་གཡོན་སྐྱིལ་ཀྲུང་།། ཤིན་ཏུ་སྒེགས་པའི་མཛེས་
མདངས་ཅན། ལྷ་མོ་མཚན་དང་དཔེ་བྱད་ལྡན།། གཙོ་མོ་བྱམས་མའི་མཐའ་བསྐོར་
དུ།། འཁོར་གྱི་བྱམས་ཕྲན་འབུམ་ཕྲག་བཅས།། གཙོ་མོ་ཅི་བཞིན་རྒྱན་ལྡན （གཞུག་
273



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཚིག་རྐང་གསུམ་པོ་ཁོ་བོས་བྱས་སོ།། མཆན། ཡང་གསང་ལྷན་སྐྱེས་ལས།།)གསལ།། ཛ ༔ ཡིས་མདུན་དུ་
བཀུག་པ་ལ། ཧོལས་མཆོད་པ་བསམ་ཡས་འབུལ།། ཐཾ ༔ གྱིས་གཉིས་སུ་མེད་
པར་བསྟིམ། ཧཱུྃ༔ གིས་གདན་ལ་བཞུགས་སུ་གསོལ། དེ་ལྟར་གསལ་བའི་ལྷ་ཚོགས་
ལ། མཆོད་པ་ཕྱི་ནང་གསང་བ་རྣམས།། བྱིན་གྱིས་བརླབས་ལ་ཕུལ་བས་མཉེས།།
པར་བསམ། ཞེས་བརྗོད་དོ། །དེ་ནས་སྤྱན་དྲངས་བ་ནི། གཡུང་དྲུང་ལས་རྣམ་པར་དག་པའི་རྒྱུད་ལས། ཨོཾ།
གཞའ་ཚོན་བྲིས་ལེགས་ཡོངས་སུ་བཀོད་འདྲ་བའི། ཕོ་བྲང་ཡིད་འོང་ལྷ་ཡི་གཞལ་
ཡས་ནས།། བྱམས་མ་ཆེན་མོ་རིགས་ལྔ་ལ་སོགས་ཏེ། དུས་གསུམ་བདེ་གཤེགས་
མ་ལུས་འཁོར་བཅས་རྣམས།། འགྱུར་མེད་གཡུང་དྲུང་དབྱིངས་ནས་མི་གཡོ་ཡང་།།
འགྲོ་དྲུག་ཐུགས་རྗེས་བཟུང་བའི་དོན་སླད་དུ།། སྤྲུལ་པ་ཐང་ཙམ་གནས་འ
གཤེགས་སུ་གསོལ།། གཞན་ཡང་མཆོད་སྦྱིན་དམིགས་པའི་མགྲོན་བཞིའི་ཚོགས།།
མ་ལུས་འཁོར་བཅས་སྤྱན་དྲངས་གཤེགས་སུ་གསོལ། གཉིས་མེད་དམ་ཚིག་དོན་
ལ་ཐུགས་དགོངས་ལ།། དགྱེས་པའི་ཚུལ་གྱིས་བརྟན་པར་བཞུགས་སུ་གསོལ།།
སྟོབས་དང་རྫས་ཀྱིས་དགྱེས་པ་བསྐྱེད་པར་བགྱི། ལུས་ངག་ཡིད་གསུམ་གུས་
པས་ཕྱག་འཚལ་ལོ། །ཐོག་མེད་དུས་ནས་ལུས་འདི་ཡན་ཆད་ཀྱི།། སྡིག་པ་མི་
དགེའི་ལས་རྣམས་ཅི་བགྱིས་པ།། མི་འཆབ་གནོང་འགྱོད་སེམས་ཀྱིས་མཐོལ་ལོ་
བཤགས། བྱང་དག་ཚངས་པ་མཆོག་གི་དངོས་གྲུབ་སྩོལ།། དེ་ནས་མཎྜལ་འབུལ་བ་ལ།
སྦྱིན་བྱམས་གསང་སྒྲུབ་ལས། མཎྜལ་རྡུལ་ངན་སོང་དོང་སྤྲུགས་ཀྱིས་ཕྱི་བ་ནི། ཨ་དཀར་ཨ་རྨད་དུ་ཏྲི་སུ་
ནག་པོ་ཞི་ཞི་མལ་མལ། ཉོན་མོངས་དང་ཤེས་བྱའི་སྒྲིབ་པ་གཉིས་མཆན། སྒྲིབ་གཉིས་བྱང་བར་
གྱུར་ཅིག །རྒྱན་དབང་ཆེན་སྤྱི་འཛབ་ཀྱིས་བཀོད་ལ། ཨ་ཡཾ་རཾ་མཾ་ཁཾ་གྷོ་འདུ ༔ ཚོགས་གཉིས་
བསོད་ནམས་དང་ཡེ་ཤེས་ཚོགས་གཉིས་མཆན། རྫོགས་པར་གྱུར་ཅིག །བགེགས་ཁྲོ་བོའི་བསྲོ་འཛབ་ཀྱིས་
བསྐྲད་ལ། བསྭཱ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན་ཧཱི༔ རྐྱེན་གཉིས་ མཆོག་ཐུན་
274



ནམ་མཁའ་མཛོད་ཀྱི་སྒྲུབ་སྐོར།
གཉིས་ཀྱི་དངོས་གྲུབ་ལ་བར་ཆད་བྱེད་པར་མཆན། ཞི་བར་གྱུར་ཅིག །མགྲོན་ཡང་སྙིང་འཛབ་ཀྱིས་དྲངས་ལ།
ཨ་ཨཱི་ཧཱུྃ༔ རཾ་ཛ་སད་ས་ལེ་སང་ངེ་ཡེ་སྭཱཧཱ། དོན་གཉིས་ རང་དོན་དང་གཞན་དོན་གཉིས་
མཆན། འགྲུབ་པར་གྱུར་ཅིག །མཆོད་པ་བདུད་རྩིའི་སྨན་འཛབ་ཀྱིས་བསྟིམ་སྟེ། བསྭོ་ལྷོ་བ་བཱ་དེ་
ན་ར་ས་ཡ་ན་གཡུ་འབྲང་བདུད་རྩི་ཨཾ་ཧཱུྃ་བསྭཱ་ཐཱ། སྐུ་གཉིས་ བོན་སྐུ་དང་གཟུགས་སྐུ་
གཉིས་མཆམཉེས་པར་གྱུར་ཅིག །ཀུན་གསལ་བྱམས་མའི་གསང་སྒྲུབ་ལས། རང་གི་མདུན་གྱི་
ནམ་མཁར་རིན་པོ་ཆེ་དང་སེང་གླིང་ཉི་ཟླ་པདྨའི་གདན་ལ། རང་གི་རྩ་བའི་བླ་མ་
དག་པ་གཤེན་རབ་ཉིད་དུ་བསྒོམ། འཁོར་ཕྱོགས་བཅུའི་སངས་རྒྱས་སེམས་
དཔའ་སེམས་མ་བྱམས་ཕྲན་འགྲོ་དྲུག་དང་བཅས་པ་དེ་ལ། རང་བཞིན་པ་རྣམས་
ཀྱང་གཉིས་སུ་མེད་པར་བསྟིམ་མོ། །ཚིག་བཤད་གི ༀ་རྒྱལ་ཡུམ་བྱམས་མ་མགྲོན་མགྲོན་
བཞི་སོ་སོར་འབུལ་ན། རྒྱལ་ཡུམ་བྱམས་མ་སྲི་ཞུའི་མགྲོན་བཅས་ལ། དེ་བཞིན་ཡོན་ཏན་མགྲོན་བཅས། ལན་ཆགས་
མགྲོན་བཅས། སྙིང་རྗེའི་མགྲོན་བཅས་ལ། ཞེས་ཁ་བསྒྱུར་བྱའོ། །མཆན། བཞི་འཁོར་བཅས་ལ།། ཕྱི་ལྟར་
སྣང་བ་རྒྱན་གྱི་མཎྜལ་དང་། ནང་ལྟར་འདུས་བྱས་རྫས་ཀྱི་མཎྜལ་དང་། གསང་
བ་ཡོངས་གྲུབ་ལུས་ཀྱི་མཎྜལ་བཅས།། བདག་གི་བློས་བླང་འབུལ་གྱིས་བཞེས་སུ་
གསོལ།། བདག་སོགས་འགྲོ་རྣམས་སྒྲིབ་བྱང་ཚོགས་རྫོགས་ནས།། དོན་གཉིས་
ལྷུན་གྲུབ་འདོད་དོན་མྱུར་འགྲུབ་གསོལ།། སྦྱིན་བྱམས་ལས། མཆོད་པའི་སྤྲིན་གྱིས་
བྱམས་མ་འཁོར་གོང་ཚིག་རྐང་གཅིག་པོ་དང་གཞུག་ཚིག་རྐང་གསུམ་པོ་ཁོ་བོས་བགྱིས་སོ་མཆན། བཅས་
ས་ནས་ནོར་ཆར་བབ་པར་བསམ་ལ། ཨོཾ་མ་བ་མ་དེ་མ་ཧི་མོ་ཧ། ཨེ་མ་ཧོ།
ས་ཧ་ནི་རི། ཨ་བྷེ་ཀྵ ཡག ཡགྷ་དྷ་ཀི་ནི། བ་སུ་དྷ་ཀི་ནི། བ་སུ་དྷ་རི། མ་མ་ཧྲིང་
ཧྲིང་། ཙ་མི་ཙེ་མི། ཀུ་ལེ་ཀུ་རུ་མ་ཡེ་རུ་པ་ཡེ་ཏ་འདུ་འདུ་སྭཱཧཱ། ཞེས་བརྗོད་ལ། གྲོལ་
ཁར་མཎྜལ་རྒྱས་པ་ལྟར། ཕྱི་ནང་གསང་བའི་མཎྜལ་འདི་འབུལ་བས།། འདིར་ཡང་བདེ་
སྐྱིད་དཔལ་འབྱོར་ཕུན་སུམ་ཚོགས།། ཕྱི་མར་ཤེས་རབ་བྱམས་མའི་ཞིང་ཁམསསུ།།
275



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྐུ་གསུམ་ལྷུན་གྲུབ་བདེ་ཆེན་ས་ཐོབ་ཤོག །ཅེས་བྱའོ། །དེ་ནས་རྒྱུད་ལྟར་བསྟོད་པ་ནི། ཨེ་མ་
ཤེས་རབ་བྱམས་མ་ནི། སྐུ་མདོག་དམར་སེར་འོད་དུ་འབར།། དབུ་ལ་གཡུ་ཡི་
ཐོར་གཙུག་ཅན།། གསེར་ཕྲེང་བརྒྱ་དང་རྩ་བརྒྱད་ནི།། མགུར་ཆུ་དོ་ཤལ་སེ་མོ་དོ།།
སྒྲ་རྒྱལ་སྙན་ཆ་གཡས་གཡོན་ལ།། གཡུ་ཡི་ལུ་གུ་རྒྱུད་དུ་འབྲེག གར་ཐབས་མཛད་
པའི་སྐུ་བསྟོད་ལ། ཤེལ་གྱི་ཟླ་རིས་ཉི་མའི་འོད།། ཕྱག་གདུབ་ཞབས་གདུབ་ཐམས་
ཅད་ལ།། རིན་ཆེན་ཆུན་པོའི་རིས་ཀྱིས་བརྒྱན།། མཛེས་སྡུག་བཀྲ་གསལ་ན་བཟའ་
དང་།། རྒྱན་ཆ་སྣ་ཚོགས་ཀུན་གྱིས་མཛེས།། རྩལ་ཆེན་ཤེལ་གྱི་སེང་གེ་དང་། པདྨ་
ཉི་ཟླའི་གདན་ལ་བཞུགས། གཡས་པས་གསེར་གྱི་བུམ་པ་ནི།། ཐུགས་ཀར་འགྱིང་
བག་ཚུལ་གྱིས་འཛིན། གཡོན་པས་འཕྲུལ་གྱི་མེ་ལོང་ནི།། ཨུཏྤལ་སྟེང་ནས་གླད་
ལ་བསྐོར།། དུས་གསུམ་རྒྱལ་བའི་ཡུམ་གྱུར་མ།། ཁྱེད་ལ་བདག་གིས་གུས་བསྟོད་
པས།། བདག་ལ་མཆོག་ཐུན་དངོས་གྲུབ་གཞུག་ཚིག་རྐང་གཉིས་པོ་ཁོ་བོས་བྱས་སོ།། མཆན།
སྩོལ།། ཞེས་བསྟོད་དོ།། དེ་ནས་སྔགས་བསྟོད་བདུན་ནམ་གསུམ་མམ་གང་འཛོམ་བརྗོད། བདེ་གཤེགས་
སྤྱན་དྲངས་དང༌། ཡིག་བརྒྱ་སྒོ་དག་བཅས་བརྗོད་དོ། །དེ་ལྟར་བྱམས་མའི་མཎྜལ་ཕུལ་བའི་ཕན་ཡོན་ནི།
རྒྱུད་ལས། ཡེ་གཤེན་ཆེན་པོ་ཡང་ཉོན་ཅིག །གཡུང་དྲུང་བོན་ལ་དད་པའི་གཤེན། ལོངས་སྤྱོད་འབྱོར་
པས་ཕོངས་པ་ན། བྱམས་མ་དངོས་གྲུབ་ཀུན་འབྱུང་མ། འདི་སྒྲུབ་ཡོན་ཏན་བསམ་ལས་འདས། བསོད་
ནམས་ཟས་དང་ནོར་དང་ནི། འབྱོར་པའི་དཔལ་ཚོགས་མ་ལུས་པ། ལྷ་ཡི་དབང་པོ་ཇི་བཞིན་འགྱུར།
ཞེས་སོ།། ༈ །ཨ་ཧོ་རྒྱལ་ཡུམ་བྱམས་མ་མཆོད་པའི་ཐབས།། མཎྜལ་ཚོགས་གཉིས་
མཛོད་ཁང་ཞེས་བྱ་འདི། རང་གཞན་ཚོགས་རྫོགས་སྒྲིབ་བྱང་དོན་སླད་དུ།། ཉུང་
ངུར་བསྡུས་ཏེ་བྲིས་པས་འགལ་གྱུར་གང་།། རྒྱལ་ཡུམ་བྱམས་མ་གཙོ་འཁོར་
བཅས་ལ་བཤགས།། དགེ་མཆིས་མ་གྱུར་སེམས་ཅན་དོན་དུ་བསྔོ།། ཞེས་པ་འདིའང་
རེབ་བསྐང་གི་བླ་མ་གསང་སྔགས་ཐེག་པ་ཆེན་པོའི་རྣལ་འབྱོར་སྡེ་སྣོད་གང་ལའང་གཞན་དྲིང་མི་འཇོག་
276



ནམ་མཁའ་མཛོད་ཀྱི་སྒྲུབ་སྐོར།
པའི་མཁས་དང་གྲུབ་པའི་བདག་ཉིད་ཆེན་པོ་གཡུང་དྲུང་ཕུན་ཚོགས་ཞེས་པས་རྒྱང་རིང་ནས་གུ་གེའི་ལམ་
ནས་བསྐུར་ཕྱིར་ཁོ་བོ་ཤར་རྫ་པས་བྲིས་པ་དགེའོ། །ཐ་ཚན་མུ་ཙུག་སྨར་རོ།།
བྱམས་མ་གཡུལ་ལས་རྒྱལ་བའི་གསོལ་འདེབས་ཤློ་ཀ་བཞུགས།
ཧི༔ རང་སྣང་རྣམ་པར་དག་པའི་ཞིང་ན།། ཡུམ་ཆེན་ཐུགས་རྗེ་བྱམས་མའི་སྐུ་
ལ།། ཕྱག་འཚལ་གསོལ་བ་བཏབ་པ་ཙམ་གྱིས།། འཇིགས་བརྒྱད་གཡུལ་ལས་རྒྱལ་
བར་མཛོད་ཅིག །ཅེས་པ་འདི་ནི་སྐྱབས་རྗེ་མེ་སྟོན་ཉི་མ་རྒྱལ་མཚན་གྱིས་མཛད་པའི། དེས་ནི་ཡུམ་
ཆེན་བྱམས་མས་རྟག་ཏུ་འགྲོ་ལ་བརྩེ་བས། དུས་དྲུག་ཏུ་གསོལ་བ་འདེབས་ན་འཕྲལ་རྐྱེན་སོགས་བར་ཆད་
ཀུན་ལས་རྒྱལ་བའི་ཡོན་ཏན་བསམ་གྱིས་མི་ཁྱབ་པ་བྱམས་འབུམ་སོགས་ལས་གསུངས་པའོ། །དགེའོ། །
277



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་ཟབ་ནམ་མཁའ་མཛོད་ཆེན་ལས།
གླུད་དང་ཆང་བུ་བསྔོ་ཐབས་བཞུགས།
༄༅།། བླ་མ་རྣམས་ལ་ཕྱག་འཚལ་ལོ། །སྔོན་ནས་ལས་ངན་བསགས་པ་ཡིས། དུས་འདིར་ནད་གདོན་དག་གིས་
གཟིར།། དེ་ལ་ཕན་གདགས་བྱ་བའི་ཕྱིར།། གླུད་གཏོར་བརྒྱ་རྩབསྔོ་བའི་ཐབས། འབྲུ་ཕྱེ་ཆུགཙང་དག་གིས་སྦྲུས། རིན་
ཆེན་བདར་ལ་ཕོ་མོའི་གཟུགས།། གང་ཡིན་སྐྱེ་མཆེད་ཚང་བ་ཡི།། ངར་མི་སྐྱེས་བུའི་ལོ་གྲངས་སམ། ཡང་ན་བརྒྱ་དང་རྩ་
བརྒྱད་བྱ།། ཁ་དོག་དག་ནི་བསྒྱུར་བྱས་ལ། རང་གི་དྲི་མ་གོས་དུ་མ་དང་། དེ་མཐུན་གཏོར་མ་ལན་ཆགས་དགྲམ།།
ཁྲམ་དང་བྱང་བུ་སྒྲོ་རྣམས་བརྒྱན།། འདོད་ཡོན་ཕུན་སུམ་ཚོགས་པར་བསགས།། གྲུབ་ན་ཆོ་ག་གང་རུང་གིས།
གཞུང་དང་སྦྱར་ལ་མར་སྦྱིན་སྐབས།། འདི་ལྟར་ཡང་ནི་བརྗོད་པར་བྱ། རཾ་ཡཾ་མཾ། ལན་གསུམ་བརྗོད། རཾ
ལས་མེ་འབར་མི་གཙང་སྲེག །ཡཾ ༔ ལས་རླུང་གཡོས་བསྲེགས་ཤུལ་གཏོར།། མཾ
ལས་ཆུ་འབབས་གཏོར་ཤུལ་བཀྲུས།། ཨ་ཨཾ་ཧཱུཾ ༔ ལན་གསུམ་བརྗོད། ཨ༔
བརྗོད། ཨ ཡིས་སྣོད་ནི་
སྟོང་གསུམ་ཞིང་། ༀ	གིས་ནང་བཅུད་མི་ནོར་མཁར།། ཧཱུྃ༔ གིས་འདོད་ཡོན་
རྣམ་ལྔ་སྤུངས།། ཅི་འདོད་ཕུན་སུམ་ཚོགས་པར་གྱུར།། གླུད་བདག་སྤྱན་དྲངས་ཏེ། ཧཱུྃ་
སྣང་སྲིད་ལྷ་འདྲེ་དྲེགས་པའི་ཚོགས། བདག་ཅག་མ་རིག་འཁྲུལ་དབང་གིས།།
ཚེ་རབས་ཐོགས་མ་མེད་པ་ནས།། བསད་གཅོད་བརྡུང་རྡེག་དཀོར་འཕྲོག་རྐུས།།
ལས་ངན་ལན་ཆགས་དཔག་མེད་བསགས།། དེ་ཡི་ལས་ངན་འབྲས་བུ་ནི།། མྱོང་
བ་རྒྱུ་མཐུན་ད་ལྟར་སྨིན།། དེའི་ཕྱིར་རྒྱུ་སྦྱོར་ཡོན་བདག་གིས།། ཚེ་རབས་སྔ་ཕྱིའི་
ལན་ཆགས་འཇལ།། བདེ་གཤེགས་སྟོང་གི་བྱིན་རླབས་དང་།། བདག་གི་ཏིང་
འཛིན་སྟོབས་ཤུགས་ཀྱིས།། ལན་ཆགས་བདག་པོ་གང་ཡིན་པ།། སྐད་ཅིག་ཙམ་
གྱིས་འདིར་འདུས་ཤིག །རྫི་ཏྲི་ཨངྐུ་ཤཱ་ཡ་ཛ༔ བསྔོ་བ་ནི།། ཀྱི་འབྲུ་ཕྱེའི་ངར་མི་སྐྱེ་
278



ནམ་མཁའ་མཛོད་ཀྱི་སྒྲུབ་སྐོར།
མཆེད་མཛེས།། ཁོག་སྟོད་གསེར་ལ་ཁོག་སྨད་གཡུ། རྐེད་པ་དངུལ་ལ་ཡན་ལག་
མཆོང་།། དར་ཟབ་ན་བཟའ་པུ་རུ་རུ།། རིན་ཆེན་རྒྱན་ཆ་ཁྲ་ལ་ལ།། ཞབས་ཀྱིས་
བྲོ་བརྡུང་ཁྲིགས་སེ་ཁྲིག །ཕྱག་གིས་གར་བསྒྱུར་ལྡེམས་སེ་ལྡེམ།། ཞལ་ནི་དགད་
དང་འཛུམ་མུལ་མུལ།། སྤྱན་ནི་བལྟ་དང་ཧྲིག་གེ་ཧྲིག །ངག་གི་བདེན་ཚིག་སི་ལི་
ལི།། མི་ལ་ཕན་སེམས་དུངས་སེ་དུང་། འདྲེ་ལ་བརྩེ་དགའ་ལྷག་གེ་ལྷག །བག་མ་
བཞིན་དུ་ཆས་ཆས་ནས།། འགྲོས་དང་སྟབས་སྡུག་མཛེས་དང་སྒེགས།། མི་དང་
འདྲེ་གཉིས་བར་དུ་ནི། ཁ་ནས་འདྲེ་ལ་འདི་སྐད་ཟེར།། ངེད་འཇིག་རྟེན་མིའི་
ཡུལ་ཞིང་ཁམས་ནས།། ཆས་ཆས་བདར་བདར་བྱས་ནས་ནི།། མི་འདིའི་གླུད་དུ་
ང་འོང་གི །སྣང་གཤེན་བོན་པོའི་ཞལ་ན་རེ།། མི་དང་གླུད་གཉིས་བརྗེ་དགོས་
སྐད།། ང་དང་མི་གཉིས་ད་རྗེས་ཤིག །མི་འདི་ནད་ལས་ད་ཁྲོལ་ཅིག །མི་འདི་
གདོན་དང་ད་ཕྱེས་ཤིག །སྲོག་གི་ལན་ཆགས་ང་ཡིས་འཇལ།། ནད་དང་ན་ཚ་ང་
ཡིས་ཁུར།། འདོད་པའི་ཡོན་ཏན་ང་ལ་ཚངས།། དེ་སྐད་བརྗོད་ནས་འདྲེ་ཡུལ་
སོང་།། ཡང་རྩེ་ལས། ཀྱི་ཁྱེར་ཅིག་ཁྱེར་ཅིག་སྟོབས་ལྡན་རྣམས།། སྲེད་དང་ཆགས་
དང་ཞེན་པ་དང་།། དྲན་དང་བཟུང་བསམ་རེག་པ་རྣམས།། གླུད་འདི་ལོང་ལ་ཞི་
བར་མཛོད།། བརྒྱ་སྟོང་བརྗོད། ཨ བོན་ཉིད་སྟོང་པ་ནམ་མཁའི་དབྱིངས།། ལྷུན་
གྲུབ་འོད་ལྔ་མངོན་ཤར་བས།། འཁོར་དང་འདས་པ་གཉིས་སུ་བྱུང་།། གཞི་གཅིག་
སྟེང་ན་སྣང་ཚུལ་གཉིས།། སྒྱུ་མ་རྨི་ལམ་ལྟ་བུ་ལ།། ལྷ་དང་འདྲེ་དང་ཕན་དང་
གནོད། བདག་དང་གཞན་དུ་དམིགས་སུ་མེད། དམིགས་མེད་དོན་དམ་མ་རྟོགས་
པས།། གནོད་པའི་གདུག་སེམས་འཆང་བ་ཁྱོད།། འདོད་ཡོན་གླུད་ཀྱིས་ཚིམས་
པར་གྱིས།། དགའ་དང་སྤྲོ་བ་ཕན་པའི་སེམས།། ནམ་ཡང་ཁྱོད་ཀྱི་གཏོང་མ་བྱེད།།
མི་འདི་ནད་གདོན་ལས་གྲོལ་ནས།། དགའ་བདེའི་ངང་དུ་གནས་པ་ལ།། ཁྱོད་
279



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱང་ཕན་པའི་གྲོགས་མཛོད་ཅིག །འཁོར་བའི་ ། ཨ་དཀར༔ ། བརྒྱ་སྟོང་འདོན་ལག
ཨ་དཀར་སེམས༔ ། སོགས་བརྗོད་དོ། །རྗེས་བྱ་ནི། གླུད་དང་གླུད་བདག་ཐམས་ཅད་ནི།།
བོན་ཉིད་སྟོང་པའི་ཀློང་ཡངས་སུ།། བདེན་མེད་སྒྱུ་མའི་ཚུལ་དུ་ཡལ།། བདག་
གཞན་མི་དམིགས་མཐའ་བྲལ་ཀློང་། ཐིག་ལེ་ཉག་གཅིག་ངང་དུ་གནས།། བསྔོ་སྨོན་
གྱིས་མཐའ་ཕྱུང་ངོ་། ཤར་རྫ་པས་བགྱིས་པ་དགེའོ།།
280



ནམ་མཁའ་མཛོད་ཀྱི་སྒྲུབ་སྐོར།
ཡང་ཟབ་ནམ་མཁའ་མཛོད་ཆེན་ལས།
ངག་བསྡོམས་ཆོ་ག་གསེར་གྱི་ཐ་རམ་བཞུགས།
༄༅། ༧ །གཟིགས་དགོངས་ལྔ་ལྔས་རྒྱལ་བཞེད་ཀྱི། མཆན་གཡས་པདྨོ་ནས་
བལྟམས་པའི།། མཚན་དཔེའི་ཡོན་ཏན་མ་ལུས་རྫོགས།། དམུ་རྒྱལ་སྐུ་ལ་ཕྱག་
འཚལ་ལོ།། ༧ །དེས་གསུངས་བརྒྱད་ཁྲི་བཞི་ལྷག་པས།། ལོག་ལྟའི་གྲུབ་མཐའ་
མ་ལུས་འཇོམས།། མི་མཇེད་སེམས་ཅན་ཐར་ལམ་འབྱེད།། གཡུང་དྲུང་བོན་ལ་
དད་ཕྱག་རྩེག ༧ །ཉེས་པ་མ་ལུས་ཁེགས་པ་དང་། ཡོན་ཏན་མཐའ་དག་རྫོགས་
པའི་ཕྱིར།། ངག་བསྡམས་གསེར་གྱི་ཐ་རམ་ཞེས།། ཆོ་ག་འདི་ལ་འཇུག་པར་
མཛོད། །དེ་ཡང་ཡིད་རྒྱལ་པོ་ངག་བློན་པོ་ལུས་ཕལ་པ་ལྟར་དགེ་མི་དགེའི་བྱ་བ་
མཐའ་དག་སེམས་ཀྱིས་དྲན། དྲན་པ་དེ་ངག་གིས་བརྗོད་ནས། ལུས་ཀྱིས་མངོན་
པར་བསྒྲུབ་སྟེ། ཐར་པ་འཐོབ་པ་དང་། འཁོར་བ་ངན་སོང་དུ་ལྟུང་བ་གཉིས་
ཀའི་རྩ་བ་སེམས་ལ་ཐུག་ཀྱང་། ངག་བསྡོམ་ན་སེམས་ཀྱིས་དྲན་ཙམ་གྱིས་བྱ་བ་
གང་ཡང་རྫོགས་མི་ནུས་ཏེ། དཔེར་ན་རྒྱལ་པོའི་བཀའ་བཞིན་བློན་པོས་བསྒྲུབ་
རོགས་མ་བྱས་ན་རྒྱལ་པོ་གཅིག་བུས་ཅི་ཡང་གོ་མི་ཆོད་པ་ལྟ་བུའོ། །དེའི་ཕྱིར་ན་
ངག་བསྡམས་ན་ཉེས་པ་མཐའ་དག་འགོག་ནས་སེམས་དྲན་པ་ཉེ་བར་མ་བཞག་
མེད་པར། རང་བཞིན་གྱིས་བསམ་གཏན་ལ་གནས་ཤིང་། མ་ཟད་བཟླས་བརྗོད་
ཀློག་འདོན་སོགས་ཀྱིས་འབྲས་བུ་མྱུར་དུ་འབྱིན་པ་དང་སྒྲུབ་པའི་རྟགས་ཐོན་པ་
ལ་སོགས་ཕན་ཡོན་བསམ་གྱིས་མི་ཁྱབ་བོ། །དེ་ནས་ཆོ་ག་ལ་འཇུག་པ་ནི། ༈ རང་
གི་མདུན་གྱི་ནམ་མཁར་སངས་རྒྱུས་སྟོན་པའི་གཙོ་བོ་སྐུ་ཁྱིམ་སྤངས་རབ་བྱུང་གི་
281



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཚུལ་དུ་བཞུགས་པ་དེའི་གཡས་སུ་བསྐལ་བཟང་སངས་རྒྱས་སྟོང་། གཡོན་དུ་
གཡུང་དྲུང་སེམས་དཔའ་ལྔ་སྟོང་ལྔ་བརྒྱ། ཡེ་གཤེན་སུམ་བརྒྱ་དྲུག་ཅུ། རྒྱབ་ཏུ་
གཡུང་དྲུང་གི་བོན་རིན་པོ་ཆེ་སྐུ་གསུང་ཐུགས་ཀྱི་རྟེན་རི་བྲག་ལྟར་སྤུངས་པ།
མདུན་དུ་བླ་མ་ཡི་དམ་མཁའ་འགྲོ་རྣམས། སྤྲིན་སྤུངས་གཏིབ་པ་ལྟར་བཞུགས་
པར་བསམ་ལ། གྲུབ་ན་ཨ་ཁྲིད་ལྟར། ན་མོ་ཕྱོགས་བཅུ་ན༑ སོགས་ཡན་ལག་བདུན་པ་བརྗོད།
དེ་ཙམ་མ་གྲུབ་ན། གཤེན་རབ་བླ་མ་ དང་། ཅི་ལྟར་རྒྱལ་བ་ དང༌། ཨེ་མ་འབྱུང་ལྔའི་
ཞེས་ཚར་གསུམ་རེ་བརྗོད་ལ་དངོས་འབྱོར་ཡིད་སྤྲུལ་གྱི་མཆོད་སྤྲིན་དབུལ། དེ་ནས། ཕྱག་འཚལ་ལ། ༈ ན་མོ་
ཕྱོགས་བཅུ་ན་བཞུགས་པའི་བདེ་བར་གཤེགས་པ་རྣམས་བདག་ལ་དགོངས་སུ་
གསོལ། ས་ལ་གནས་པའི་གཡུང་དྲུང་སེམས་དཔའ་རྣམས༔ བླ་མ་ཡི་དམ་
མཁའ་འགྲོའི་ལྷ་ཚོགས༔ བདག་མིང་འདི་ཞེས་བགྱི་བས། དུས་དེ་རིང་ནས་
བཟུང་སྟེ་ལོ་གཅིག་གམ། ཟླ་བ་གཅིག་གམ། ཞག་བདུན་ལ་སོགས་ལ་ཐ་མལ་གྱི་
སྨྲ་བ་བསྡམས་ཏེ། རྫུན་དུ་སྨྲ་བ་སྤང་བར་བྱའོ། །ཚིག་རྩུབས་སྤང༔ ཕྲ་མ་སྤང་
ངག་འཆལ་པ་ཐམས་ཅད་སྤང་བར་བྱའོ། །དགོས་པ་མེད་ན་གཞན་ལ་བོན་སྨྲ་
བ་སོགས་བརྗོད་ཚིག་ཀུན་བསྡམས་པར་བྱའོ། །གལ་ཏེ་དགེ་བར་མཆིས་ཤིང་
དགོས་པ་ཁྱད་པར་ཅན་མཐོང་ན་ནི་གཞན་ལ་བོན་སྨྲ་བ་དང་། འཆད་པ་དང་།
བོན་གྱི་ཚིག་དོན་བསླབ་པ་དང་། གཞན་ཡང་མི་སྨྲ་ཁ་མེད་བྱུང་ན་ནི་དེ་དག་
གནང་བ་མཛོད་ཅིག་དང་། དགོས་པའི་དོན་གྲུབ་ནས་སླར་ཡང་བསྡམས་པར་
བགྱིའོ། །གཞན་ཡང་རང་གི་སྲོག་ལ་ཐུག་གམ། བཙན་ཚིག་གིས་དབང་མེད་དུ་
བཀྲོལ་དགོས་བྱུང་ན་ནི་བཟོད་པ་གསོལ་ལོ། །ཞེས་ལན་གསུམ་བརྗོད་ལ་ཁས་ལེན་པར་བྱའོ།རྗེས་
སུ་ཨ་ཁྲིད་ལྟར། བདག་དང་མཆོད་ཡོན༔ སོགས་སམ། ཡང་ན་སྒོ་གསུམ་དག་པའི༔ སོགས་བརྗོད་ལ་
བསྔོ་སྨོན་བྱའོ། །དམ་བཅའ་ཟིན་ནས་ངག་བཀྲོལ་ན། གོང་ལྟར། ན་མོ་ཕྱོགས་བཅུ༔ ས་ལ་གནས་
282



ནམ་མཁའ་མཛོད་ཀྱི་སྒྲུབ་སྐོར།
པའི༔ བླ་མ་ཡི་དམ༔ བདག་མིང་འདི་ཞེས་བགྱི་བས་ཐ་མལ་གྱི་སྨྲ་བ་བསྡམས་
པའི་དམ་བཅའ་དུས་དེ་རིང་གི་གནས་སྐབས་འདིར་ཟིན་པས་གནང་བ་མཛོད་
ཅིག །གལ་ཏེ་གོང་གི་དམ་བཅའ་མ་དྲན་པའམ་བརྗེད་པའམ་འཁྲུལ་པ་སོགས་
ཀྱི་དབང་གིས་དམ་བཅའ་ལ་འགལ་བའི་རིགས་གང་བགྱིས་དེ་དག་ཐམས་ཅད་
མཐོལ་ལོ་བཤགས་སོ། །བཟོད་པ་གསོལ་ལོ། །ཡིག་བརྒྱ་བརྗོད་དོ། །དེ་ནས་བསྔོ་སྨོན་བྱའོ། །ཡང་
ངག་མི་སྨྲ་ཁ་མེད་བྱུང་ན་གོང་ལྟར། ན་མོ་ཕྱོགས་བཅུ དགོངས་གསོལ་བྱ་ལ། བདག་མིང་འདི་
ཞེས་བགྱི་བས་དེ་རིང་གི་གནས་སྐབས་སམ། ཞག་གྲངས་འདི་ཙམ་མམ། ལན་གཅིག་ལ་
ངག་མི་སྨྲ་ཁ་མེད་བྱུང་བས་འདི་ནི་གནང་བ་མཛོད་ཅིག་དང་། དགོས་དོན་གྲུབ་
ནས་སླར་ཡང་སྔ་ལྟར་དམ་བཅའ་ལ་གནས་སོ། །ཞེས་ཨ་ལི་ཀ་ལི་བརྗོད་ནས་ངག་བཀྲོལ་
ལ་བསྔོ་བ་བྱའོ། །ངག་བསྡམས་ཀྱི་ཕན་ཡོན་ནི། དྲན་པའི་ཞལ་ནས་ཞག་བདུན་སྨྲ་བཅད་མི་ལུས་འཐོབ།
ཟླ་ཕྱེད་བཅད་ན་དལ་འབྱོར་ལྡན། ཟླ་གཅིག་ཟླ་གཉིས་ཟླ་གསུམ་དང་། བཞི་ལྔ་དྲུག་ལ་སྨྲ་བཅད་ན།
རིམ་བཞིན་ལྷ་དང་ལྷ་མིན་མི། བྱོལ་སོང་ཡི་དྭགས་དམྱལ་བ་ལས། ཐར་ནས་སྡུག་བསྔལ་གཏན་མི་མྱོང་།
ཞེས་དང་། སྨྲ་བཅད་རིགས་དྲུག་སྐྱེ་སྒོ་ཁེགས། ཞེས་གསུངས་སོ། །མཐར་ཐུག་གི་འབྲས་བུ་ནི། ཐ་མལ་
སྨྲ་བ་བཅད་གྱུར་ན། གྲུབ་པ་གཤེན་གྱི་ཕོ་བྲང་དུ། དྲི་མེད་ལུང་གི་སྟོན་པར་སྐྱེ། ཟབ་དང་རྒྱ་ཆེའི་བོན་
འཁོར་བསྐོར། ཚངས་དབྱངས་དྲུག་ཅུས་བོན་བསྟན་ནས། འགྲོ་དོན་དཔག་མེད་འགྲུབ་པར་འགྱུར།
ཞེས་གསུངས་སོ། །ཉམས་ན་ཉེས་དམིགས་ནི། ཡང་དྲན་པའི་ཞལ་ནས། ཉམས་ན་ས་བོན་སད་ཁྱེར་
འདྲ། བྱང་ཆུབ་འབྲས་བུ་སྨིན་མི་འགྱུར། ཞེས་གསུངས། ངག་ཤོར་ནའང་དེ་ཉིད་ལས། ཤོར་ན་ཉེས་དམིགས་
ལྕི་བས་ན། སྐྱེ་བ་ལྔ་བརྒྱུར་ངན་སོང་བརྒྱུད། ཞེས་དང་། གཞན་ཡང་དེ་ཉིད་ལས། ཚིག་གཅིག་སྨྲས་ན་
ཉམས་པ་ཡིན། གཉིས་སྨྲས་ཕན་ཆད་ཤོར་བ་ཡིན། ཡི་གེ་བྲིས་ན་ཕྱེད་ཉམས་ཤིང་། ལག་བརྡབ་མཆུ་
བརྡའ་ཞོར་གྱིས་ཉམས། ཞེས་པ་འདིའང་ཕྱག་འཚལ་བླ་མ་བསོད་ནམས་ཡེ་ཤེས་ནས་བསྐུལ་ནས་ཤར་
རྫའི་བྱ་བྲལ་བཀྲ་ཤིས་རྒྱལ་མཚན་གྱིས་བྲིས་པར་དགེའོ། །
283



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་ཟབ་ནམ་མཁའ་མཛོད་ཆེན་ལས།
སྡོམ་གསུམ་གསོ་སྦྱོང་རྒྱན་གྱི་ཕྲེང་བ་བཞུགས།
，
།རྩ་གསུམ་དཀྱིལ་འཁོར་ལྷ་ལ་ཕྱག་འཚལ་ལོ། །སྡོམ་པ་གསུམ་ལ་གནས་པའི་གཤེན་པོས་ད་མ་ཚིག་ཉམས་ལྟུང་
གི་རིགས་རྣམས་རྒྱུན་དུ་བཤགས་སྦྱོང་ལ་བརྩོན་དགོས་པས་ན། བཤགས་སྦྱོང་ཐམས་ཅད་ལས་མཆོག་ཏུགྱུར་པ་ཡི་
གེ་བརྒྱ་པའི་སྒོམ་བཟླས་ཡིན་པས། དེ་ལ་འཇུག་པའི་ཚུལ་ལ། སྐྱབས་སེམས་སྔོན་དུ་གཏོང་ལ། དངོས་གཞི་སྒོམ་རིམ་
ནི སྤྱི་བོར་གཤེན་ལྷའི་ཐུགས་ཀར་ཟླ་གདན་ལ།། བསྔོ༔ ཡིག་མཐའ་ལ་ཡིག་བརྒྱའི་
སྔགས་ཕྲེང་འཁོར།། བདུད་རྩིའི་རྒྱུན་བབས་ཞབས་གཡས་མཐེ་བོང་ནས།། ནར་
གྱིས་ཐོན་པ་རང་གཞན་སེམས་ཅན་གྱི། སྤྱི་བོ་ནས་ཞུགས་སྡིག་ལྟུང་བག་ཆགས་
ཀུན།། དུད་ཁུའི་རྣམ་པར་འོག་སྒོར་ཐོན་པར་བསམ། ལ བསྭོ་མུ་ཡེ་སྤྲོས་ཁྱུང་ཡེ་
ཞེས་བརྒྱ་སྟོང་ཁྲི་འབུམ་བཟླས་པའི་སྐབས་སུ་བཤགས་པའི་ཚིག་བཤད་ནི། ཀྱེ་མ། དཀོན་མཆོག་གསུམ་
དང་རྩོ་གསུམ་ལྷ།། རིགས་བརྒྱའི་བདག་ཉིད་བླ་མ་མཆོག །བདག་མདུན་བཤགས་
པའི་རྟེན་བཞུགས་གསོལ། བདག་གིས་སྒོ་གསུམ་གུས་ཕྱག་འཚལ། མཆོད་པའི་
སྤྲིན་གྱིས་དགྱེས་པ་བསྐྱེད།། དགེ་ཚོགས་ཀུན་ལ་རྗེས་ཡི་རང་།། མགོན་པོའི་ཐུགས་
རྗེའི་བཟུང་དུ་གསོལ། བདག་དང་མཐའ་ཡས་སེམས་ཅན་གྱིས། ཐོག་མ་མེད་ནས་
ད་ལྟའི་བར། མཚམས་མེད་ལྔ་དང་ཉེ་བ་ལྔ།། ལྕི་བཞི་ལོག་བརྒྱུད་འཁྲུལ་པ་དགུ།།
མི་དགེ་སྡིག་བཅུ་བསགས་པ་བཤགས། ཁྱད་པར་ལྷ་དང་བླ་མ་དང་།། དཀོན་
མཆོག་རྟེན་གསུམ་དཔང་བཙུག་ནས།། སྡོམ་པ་གསུམ་གྱི་དམ་ཚིག་རྣམས།། མ་
ལུས་བདག་གིས་བསྲུང་བ་ཡི།། ཁས་བླངས་དམ་དུ་བཅས་པ་ལ།། ཕྱི་ལྟར་སོར་
ཐར་སྡོམ་པ་ལ།། རྩ་བ་བཞི་དང་ཡན་ལག་སྡེ།། མི་དགེའི་སྡེ་དྲུག་ཉོན་མོངས་ལྔ།།
284



ནམ་མཁའ་མཛོད་ཀྱི་སྒྲུབ་སྐོར།
ir
འཁྲུལ་སྡེ་བཅུ་གཉིས་ཁྲིམས་ཆེན་བདུན།། ཁ་ཟས་བཞི་དང་སིལ་བུ་གསུམ།།
དག་དེ་ལས་གྱེས་པའི་སྡེ། ཉིས་བརྒྱ་ལྔ་བཅུའི་ཁྲིམས་དང་ཚུལ། བརྒྱ་དང་བདུན་
ཅུ་རྩ་དྲུག་ལ། རྩ་བ་ཡན་ལག་ཉིང་ལག་གི །ལྟུང་བ་ཆེ་འབྲིང་ཆུང་གསུམ་ནི།།
གང་བྱུང་དུས་འདིར་བཤགས་པར་བགྱི། དག་ཅིང་ཚངས་པར་སྩལ་དུ་གསོལ།།
ནང་ལྟར་བྱང་ཆུབ་སེམས་དཔའ་ལ། སེམས་དཔའ་དང་ནི་སྤྲོས་མེད་པའི།། ལུགས་
གཉིས་དག་གི་བསླབ་བྱ་ལ།། ཐུགས་རྗེའི་སྡོམ་པ་ཉི་ཤུ་དང་།། སྤྲོས་མེད་ལུགས་ཀྱི་
བསླབ་ཚིག་བཞིའི།། སྡོམ་པའི་གནས་ལ་འགལ་བ་དང་།། ཐུན་མོང་སུམ་བརྒྱ་
དྲུག་ཅུ་དང་།། འབྲིང་པོ་བརྒྱ་དང་རྩ་བརྒྱད་དང་།། བསྡུས་པ་ཉི་ཤུ་རྩ་བརྒྱད་དང་།།
སེམས་བསྐྱེད་མ་བཞིར་འགལ་བ་དང་། ནག་པོ་བོན་བཞིར་སྤྱད་པ་དང་། བཅས་
ལྟུང་ཉེར་གཅིག་ལ་སོགས་པའི། མདོར་ན་སྡོམ་དང་བོན་སྡུད་དང་།། སེམས་ཅན་
དོན་བྱེད་ཚུལ་ཁྲིམས་ལ།། འགལ་བའི་ལྟུང་བ་ཆེ་འབྲིང་ཆུང་། གང་བགྱིས་དུས་
འདིར་བཤགས་པར་བགྱིས།། བྱང་ཞིང་དག་པར་མཛད་དུ་གསོལ། གསང་
བ་གསང་སྔགས་རིག་པ་འཛིན།། དབང་བཞི་ཡོངས་རྫོགས་ནོད་ནས་ཀྱང་།།
དེ་དག་དམ་ཚིག་གཡར་བླངས་པའི།། བྱ་བའི་རྒྱུད་དང་སྤྱོད་པའི་རྒྱུད། ཡེ་གཤེན་
རྒྱུད་ཀྱི་དམ་ཚིག་དང་།། ཁྱད་པར་ཡེ་གཤེན་ཆེན་པོའི་རྒྱུད། བསྐྱེད་རིམ་དམ་
ཚིག་རྩ་བ་ལྔ། རྣམ་གྲངས་ཉི་ཤུ་རྩ་དགུ་དང་།། ཡན་ལག་ཉེར་ལྔ་རྣམ་གྲངས་བཅས།།
ཐུན་མོང་དམ་ཚིག་སོར་བྱང་གཉིས།། རྫོགས་རིམ་དམ་ཚིག་རྩ་བ་ལྔ། ཡན་ལག་
སྤྱི་དམ་སྦོམ་པོ་དང་།། ཉེས་བྱས་ཚེ་བ་རྣམ་གྲངས་བཅས། སྔགས་སྤྱིའི་དམ་ཚིག་
བཅུ་ཚོ་གསུམ།། འབུམ་དང་བཞི་ཁྲི་བཞི་སྟོང་སོགས། རྣམ་གྲངས་བཅས་དང་
གྲངས་ལས་འདས།། མདོར་ན་སྐུ་གསུང་ཐུགས་གསུམ་ལ།། འགལ་བར་གྱུར་པ་
ཐམས་ཅད་དང་། སྲུང་མེད་དོན་ལ་འགལ་གྱུར་པ། བདག་བློ་མ་རིག་དབང་གྱུར་
285



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པས།། འགྱོད་པའི་སེམས་བཅས་མྱུར་དུ་བཤགས།། ཕྱིན་ཆད་མི་བགྱི་བསྡོམ་པར་
བྱ། དག་ཚངས་མཆོག་གི་དངོས་གྲུབ་སྩོལ།། སླར་ཡང་ཡིག་བརྒྱ་བཟླས་ལ་སྒོ་གསུམ་དག་
པའི་བསྔོ་སྨོན་བྱའོ། །ཞེས་པ་འདིའང་རྟོགས་ལྡན་ཡོན་ཏན་རྒྱལ་མཚན་གྱིས་སྔར་མོའི་དུས་ནས་བསྐུལ་
ཞིང་ཕྱིས་སུ་རྒྱ་ཁྲི་ཀའི་ཡུལ་གྱི་དྲང་སྲོང་ཚུལ་ཁྲིམས་གཡུང་དྲུང་མིང་གིས་བསྐུལ་ནས་ཤར་རྫ་པས་བྲིས་པ་
དགེའོ།།
པོ -
286



ནམ་མཁའ་མཛོད་ཀྱི་སྒྲུབ་སྐོར།
སངས་རྒྱས་རབས་བདུན་གྱི་བསྟོད་པ་ནོར་ཕྲེང་བཞུགས།
༄༅། །ནོ་མོ་བྷུདྡྷ་ཡ། དང་པོ་བསྐལ་པ་དཔག་མེད་ནས། བྱང་ཆུབ་མཆོག་ཏུ་
སེམས་བསྐྱེད་ཅིང་།། བར་དུ་ཚོགས་གཉིས་རྒྱ་མཚོ་བསགས།། ཐ་མར་མངོན་
པར་རྫོགས་སངས་རྒྱས།། སངས་རྒྱས་སྟོང་ལ་ཕྱག་འཚལ་ལོ། །སྔོན་ཚེ་ཚེ་ལོ་
འབུམ་ཐུབ་དུས།། གདུལ་བྱའི་དགེ་བཅུ་རྫོགས་པའི་དུས།། ཐམས་ཅད་རང་
བཞིན་མངོན་སངས་རྒྱས།། སྟོན་པ་རང་བྱུང་ཐུགས་རྗེ་ཅན། ཕྱག་འཚལ་མཆོད་
འབུལ་གསོལ་བར་འདེབས།། བདག་སོགས་འ
ས་འགྲོ་ཀུན་ཐུགས་རྗེས་ཟུངས། མི་
རྣམས་ཚེ་ལོ་བརྒྱད་ཁྲིའི་དུས།། དགེ་བཅུ་རབ་རྫོགས་སྡིག་བཅུ་བྲལ། ལྷག་བཅས་
ས་ལ་ཀུན་སངས་རྒྱས། སྟོན་པ་འཁོར་བ་ཀུན་འདྲེན་བྱོན། ཕྱག་འཚལ་མཆོད་
འབུལ་གསོལ་བར་འདེབས།། བདག་སོགས་འགྲོ་ཀུན་ཐུགས་རྗེས་ཟུངས།།
མི་
རྣམས་ཚེ་ལོ་དྲུག་ཁྲིའི་དུས། སྟོན་པ་ཉོན་མོངས་དུག་སྲེག་བྱོན། བདུད་ནི་བསམ་
ངན་དུག་བྱེད་བརྟུལ། གདུལ་བྱ་ཐར་པའི་ས་ལ་བཀོད།། སྟོན་པ་དེ་ལ་གསོལ་
བར་འདེབས།། བདག་སོགས་འགྲོ་ཀུན་ཐུགས་རྗེས་ཟུངས།། མི་རྣམས་ཚེ་ལོ་བཞི་
ཁྲིའི་དུས།། སྟོན་པ་ཚད་མེད་ཐུགས་རྗེ་ཅན།། བདུད་ནི་འདོད་པའི་དུག་ལྔ་
བརྟུལ། གདུལ་བྱ་མ་ལུས་ཐར་པར་འདྲེན། སྟོན་པ་དེ་ལ༑ །བདག་སོགས་འགྲོ༔ ཀ
མི་རྣམས་ཚེ་ལོ་ཉི་ཁྲིའི་དུས།། སྟོན་པ་ཐམས་ཅད་མཁྱེན་གཟིགས་བྱོན།། བདུད་
ནི་རྐུན་དུག་ནག་པོ་བརྟུལ། གདུལ་བྱ་སྐལ་ལྡན་ཐར་པར་དྲངས།། སྟོན་པ་དེ་ལ་
གསོལ༔ བདག་སོགས། །མི་རྣམས་ཚེ་ལོ་ཁྲི་ཐུབ་དུས།། སྟོན་པ་ཀུན་ཤེས་ཐང་
བྱོན།། བདུད་ནི་དུག་མདའ་ནག་པོ་བརྟུལ། གདུལ་བྱ་ལས་དག་ཐར་པར་དྲངས།།
287



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྟོན་པ་དེ་ལ། །བདག་སོགས་འགྲོ༔ །མི་རྣམས་ཚེ་ལོ་ལྔ་བརྒྱའི་དུས།། སྟོན་
པ་གཏོ་རྒྱལ་ཡེ་མཁྱེན་བྱོན།། བདུད་ནི་ལས་ངན་སྡིག་ཏོ་བརྟུལ། གདུལ་བྱ་ལས་
བཟང་ཐར་པར་དྲངས། སྟོན་པ་དེ་ལ། །བདག་སོགས་འགྲོ༔ །།མི་རྣམས་ཚེ་ལོ་
བརྒྱུར་ཐུབ་ །སྟོན་པ་གཤེན་རབ་མི་བོ་བྱོན། བདུད་ནི་ཁྱབ་པ་ལག་རིང་བརྟུལ།
སྐུ་གསུང་ཐུགས་ཀྱིས་གདུལ་བྱ་འདུལ། སྟོན་པ་དེ་ལ༔ །བདག་སོགས༔ །དེ་ལྟར་
འདས་དང་ད་ལྟར་བཞུགས།། མ་འོངས་འབྱོན་འགྱུར་རྫོགས་སངས་རྒྱས།།
སངས་རྒྱས་སྟོང་ལ་གསོལ་བར་འདེབས།། ཕྱག་འཚལ་མཆོད་འབུལ་སྐྱབས་སུ་
མཆི།། བདག་སོགས་འགྲོ་ཀུན་ཐུགས་རྗེས་ཟུངས། སངས་རྒྱས་ས་ལ་བཀོད་དུ་
གསོལ།། ན་མོ་གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་དག་
པ་རྫོགས་པའི་སངས་རྒྱས་རང་བྱུང་ཐུགས་རྗེ་ཅན་ལ་ཕྱག་འཚལ་ལོ། །གཤེན་
33 TU SATIR534 TTH41535 54X55T
སྲེག་ལ་ །གཤེན་རབ་མཆོག༔ །ཚད་མེད་ཐུགས་རྗེ་ཅན་ལ༑ །གཤེན་རབ་མཆོག །
ཐམས་ཅད་མཁྱེན་གཟིགས་ལ༑ །གཤེན་རབ་མཆོག །ཀུན་ཤེས་ཐང་པོ་ལ༔ ༎
གཤེན་རབ་མཆོག་དེ༔ ཀགཏོ་རྒྱལ་ཡེ་མཁྱེན་ལ་ཕྱག༔ །གཤེན་རབ་མཆོག་ །གཤེན་
རབ་མི་བོ་ལ། །གཤེན་རབ་མཆོག་དེ་བཞིན་གཤེགས་པ་དགྲོ་ །བསྐལ་པ་བཟང་
པོའི་སངས་རྒྱས་སྟོང་ལ༔ །བདག་དང་མཐའ་ཡས་པའི་སེམས་ཅན་ཐམས་ཅད་
ཀྱིས། བསྐལ་པ་གྲངས་མེད་པར་ཉོན་མོངས་པ་དུག་ལྔས་བསགས་པའི་ལས་དང་
སྒྲིབ་པ་ཐམས་ཅད་བྱང་བར་གྱུར་ཅིག །ཞེས་པ་འདིའང་དགེ་བཙུན་བསྟན་འཛིན་རབ་རྒྱས་
ཞེས་པས་བསྐུལ་ངོར། ཤར་རྫ་པས་བྲིས་པས་སེམས་ཅན་ཐམས་ཅད་ཐར་པ་བདེ་བའི་ས་ཐོབ་པར་ཤོག་
ཅིག །སངས་རྒྱས་རབས་བདུན་བསྟོད་ཚིག་འདི། སྡེ་དགེ་རུ་མདའི་རབ་རྒྱུས་དང་། ཚུལ་ཁྲིམས་བསམ་
གཏན་ཀརྨ་ནས། པར་བསྒྲུབས་འགྲོ་ཀུན་དོན་དུ་བསྔོ། དགེའོ།།
288



ནམ་མཁའ་མཛོད་ཀྱི་སྒྲུབ་སྐོར།
ཡང་ཟབ་ནམ་མཁའ་མཛོད་ཆེན་ལས།
བསྙེན་སྨྱུང་གཉིས་ཀྱི་སྡོམ་ཆོག་བཞུགས།
༄༅། །སྟོན་པ་ལྷ་ཡི་གཤེན་པོ་སྟེ། གཤེན་རྒྱལ་སྐུ་ལ་ཕྱག་འཚལ་ལོ། །དེ་ཡང་བསྙེན་གནས་སྨྱུང་གནས་ཀྱི་སྡོམ་པ་དུས་
ཁྱད་པར་ཅན་ནམ། ལན་གྲངས་མང་པོ་ལེན་པ་ལ། རྒྱུན་དུ་ཆོ་ག་རྒྱས་པ་མ་ལྕོག་ཚེ། སྐུ་གསུང་ཐུགས་རྟེན་གང་
རུང་གི་མདུན་ན་མ། ཡང་ན་བླ་མ་ཡི་དམ་གྱི་རྣམ་པར་མདུན་གྱི་ནམ་མཁར་བསྒོམས་ནས་དེ་ལས། རང་ཉིད་ཀྱིས་
ཆོག་བྱས་ན་ས་སྲུང་པས་ཆོག་སྟེ། ཁུ་བྱུག་ལས། སྐུ་གཟུགས་ནི་གཤེན་ལྷ་འོད་དཀར་དྲན་པའི་རྒྱུ་རུ་ཆེ་ཞིང་དམིགས་
པའི་རྟེན་དུ་རུང་། ཞེས་དང་། སྐོས་བྱང་ལས། ཡི་དམ་ལྷ་དང་གཤེན་རབ་དཔང་དུ་གཟུགས། ཞེས་གསུངས་
པས་དང་པོ་ནམ་ལངས་པ་དང་འདི་ལྟར། མ་ནམ་མཁའ་དང་མཉམ་པའི་སེམས་ཅན་ཐམས་
ཅད་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པར་བྱ་བའི་ཕྱིར་དུ་བདག་
གིས་བསྙེན་གནས་ཀྱི་སྡོམ་པ་ཡན་ལག་བརྒྱད་པ་འམ། ཡང་ན་སྨྱུང་གནས་གྱི་སྡོམ་
པ་བསྲུང་བར་བྱའོ། །སྙམ་དུ། དྲི་མེད་ལས་བྱུང་བའི་སྔར་སྟོན་པས་སྤྲེའུའི་ཚོགས་ལ་གསུངས་པའི་དགེ་
སྤྱོད་ཀྱི་ཡན་ལག་འདིས་ཁྲུས་བྱ་ཞིང་ཁ་བཤལ་ལག་བཀྲུ་ལ། ཕྱག་རབ་བརྒྱ་རྩ་བརྒྱད་དམ་གང་འགྲུབ་འཚལ་ཏེ།
རྒྱལ་བུས་བཀའ་སྩལ་པ། ཉོན་དང་ཧི་ནུ་མ་དྷའི་སྡེ་ཚོགས་རྣམས། མྱུར་དུ་བྱང་ཆུབ་ཀྱི་ལམ་ལ་བགྲོད་ནས། ཐར་
པའི་འབྲས་བུ་ཐོབ་པར་བྱེད་ན། དགེ་བའི་ལས་ལ་སྤྱོད་དགོས་པས། དེ་གང་ཞེ་ན། དང་པོ་ནམ་ལངས་པའི་དུས་
སུ། ལུ་མ་དང་ལྡིང་ཀ་ལ་ཁྲུས་བྱའོ། །ལག་པ་གཡོན་པའི་ཁྱོར་བ་གྱེན་ལ་བཟེད་ནས། གཡས་པའི་ཁྱོར་བས་ཆུ་ལ་འཆུ་
ཞིང་སྲིན་ལག་གིས་གཏོར་ཏེ། འདི་སྐད་དོ། །སྡིག་པ་ཐམས་ཅད་དག་བྱེད་ཅིང་། སྒྲིབ་པ་ཐམས་
ཅད་བྱང་བ་ཡི། སྡུག་བསྔལ་ཀུན་ལས་ཐར་བའི་ཆུ། ལྷ་རྫས་དག་ལས་བྱུང་བ་སྟེ།
མཆོད་འོས་རྣམས་ལ་ཁྲུས་གསོལ་བས།། ཉིད་རྣམས་དག་པ་ཅི་བཞིན་དུ།། བག་
ཆགས་དྲི་མ་དག་གྱུར་ཅིག །ཨོཾ་ན་མ་སརྦ་ཏིང་ནམ་ཏིང་ཕྱི་སལ་སལ་ས་ལེ་སང་
289



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ངེ་ཡེ་སྭཱཧཱ ཞེས་པས་སྡིག་སྒྲིབ་ཐམས་ཅད་དག་པར་འགྱུར་རོ། །དེ་ནས་ཉི་མ་ཤར་བའི་རྩེ་ལ་ཕྱོགས་བཅུར་ཕྱག་
འཚལ་ཞིང་། ངག་ཏུ། ན་མོ་བདག་དང་མཐའ་ཡས་སེམས་ཅན་གྱིས། ལུས་ངག་ཡིད་
གསུམ་གུས་པ་ཡིས།། དབྱིངས་ན་བཞུགས་པའི་བདེ་གཤེགས་ལ།། སྒོ་གསུམ་གུས་
པས་ཕྱག་འཚལ་ལོ། །དགྲ་བཅོམ་རྒྱལ་པོ་གཤེན་རབ་མཆོག །དེ་བཞིན་གཤེགས་
ལས་རབ་སྤྲུལ་པའི།། སྟོན་པ་བླ་མེད་སངས་རྒྱས་ལ།། སྒོ་གསུམ་གུས་པས༔ །དེས་
གསུངས་ཞལ་ནས་བཅུད་འཐིག་ཅིང་།། བརྒྱད་ཁྲི་བཞི་སྟོང་འགྲོ་བ་འདྲེན། སྐྱོབ་
པ་བླ་མེད་བཀའ་རྒྱུད་ལ།། སྒོ་གསུམ་གུས་པས༔ །དེ་དག་བསྟན་པའི་གཉེར་གཏད་
ཅིང་། གང་འདུལ་དེ་སྟོན་ཕྲིན་ལས་མཛོད། འདྲེན་པ་བླ་མེད་སེམས་དཔའ་ལ།
སྒོ་གསུམ་གུས་ །དེ་དག་དགོས་འདོད་འབྱུང་བ་ཡི།། ཡིད་བཞིན་ནོར་བུ་རིན་
ཆེན་ལྟར།། བླ་ན་མེད་ཅིང་དཀོན་པའི་མཆོག །དཀོན་མཆོག་གསུམ་ལ་སྐྱབས་
སུ་མཆི།། ཅི་སྙེད་མཆོད་ཡོན་ཁྱེད་ལ་འབུལ།། སྡིག་པ་མི་དགེ་སོ་སོར་བཤགས།།
དགེ་བ་ཀུན་གྱི་རྗེས་སུ་འབྲང་། ཡི་རང་འཁོར་ལོ་བསྐོར་
ཡི་རང་འཁོར་ལོ་བསྐོར་བར་བསྐུལ། མྱ་ངན་མི་
འདའ་བཞུགས་པར་མཛོད།། ཐུགས་རྗེས་བཏང་འབྲལ་མེད་པར་ཟུངས། སངས་
རྒྱས་ས་ལ་འཁོད་པར་སྨོན།། དགེ་བ་ཅི་བགྱིས་དབྱིངས་སུ་བསྔོ། ཉིད་ཀྱི་སྐུ་ལ་
འཁོར་བར་བགྱི།། སྔ་རབས་འདས་པའི་གཤེན་རབ་ཀྱི།། ཅི་ལྟར་སྤྱོད་པའི་ཚུལ་
བཞིན་དུ།། བདག་ཀྱང་དེ་ལྟར་འཇུག་པར་བགྱི། འཇུག་དང་སྤྱོད་དང་རྟོགས་
པ་ཡིས།། ཤེས་རབ་ཟབ་མོ་རྣམ་གསུམ་གྱིས།། ཡང་དག་ཐར་པའི་ལམ་བགྲོད་
ཅིང་། ཕྱིར་མི་ལྡོག་དང་ཕྱིར་མི་འོང་།། ལན་ཅིག་ཕྱིར་འོང་རྒྱུན་དུ་ཞུགས། དགྲ་
བཅོམ་འབྲས་བུ་ཐོབ་པར་ཤོག །དགྲ་བཅོམ་འབྲས་བུ་ཐོབ་ནས་ཀྱང་།། འགྲོ་བ་
སེམས་ཅན་དཔལ་གྱུར་ཅིང་།། སྟོན་པ་བླ་མེད་མཆོག་ཐོབ་ཤོག །སྟོན་པ་བླ་མེད་
མཆོག་ཐོབ་ནས།། སྐྱོབ་པ་བླ་མེད་བཀའ་རྒྱུད་དང་།། འདྲེན་པ་བླ་མེད་སེམས་
290



ནམ་མཁའ་མཛོད་ཀྱི་སྒྲུབ་སྐོར།
དཔའ་ཡིས།། ནམ་ཞིག་འཁོར་བ་མ་སྟོང་བར། ཐུགས་རྗེའི་རྒྱུན་མི་ཆད་པ་ཡིས།།
རྟག་ཏུ་འགྲོ་དོན་བྱེད་པར་ཤོག །རྟག་ཏུ་འགྲོ་དོན་མཛད་ནས་ཀྱང་།། བདག་
གཞན་དོན་གཉིས་རབ་གྲུབ་སྟེ། སྤྲོས་མེད་བདེ་བའི་ཞིང་ཁམས་སུ།། གཡོ་མེད་
ངང་ལ་མཉམ་པར་ཤོག །ཅེས་གསུངས་སོ། །ད་སྐྱབས་སུ་འགྲོ་སྟེ། སྐྱབས་ཡུལ་མདུན་གྱི་ནམ་མཁར་
བསྒོམ་ལ། སངས་རྒྱས་བོན་དང་སེམས་དཔའི་ཚོགས་རྣམས་ལ། གུས་པ་ཆེན་པོས་
བདག་ནི་སྐྱབས་སུ་མཆིའོ།། ལན་གསུམ་དང་། དེ་ནས་སེམས་བསྐྱེད་གི བདག་གིས་ཚོགས་
གཉིས་དགེ་བ་ཅི་བསགས་པས།། སེམས་ཅན་དོན་དུ་སངས་རྒྱས་མྱུར་ཐོབ་
ཤོག །ཞེས་ལན་གསུམ་བརྗོད་དོ། །དེ་ནས་སྡོམ་པ་དངོས་གཞི་ལེན་པ་ལ། བསྙེན་གནས་སྡོམ་པ་ལེན་པ་ནི། ན་
མོ་ཕྱོགས་བཅུ་ན་བཞུགས་པའི་བདེ་བར་གཤེགས་པ་རྣམས་བདག་ལ་དགོངས་
སུ་གསོལ། ས་ལ་གནས་པའི་གཡུང་དྲུང་སེམས་དཔའ་རྣམས་བདག་ལ༑ །བླ་མ་
རིན་པོ་ཆེ་བརྒྱུད་པ་དང་བཅས་པ་རྣམས་བདག༑ །བདག་མིང་འདི་ཞེས་བགྱི་
བས། དེ་རིང་ནམ་གསལ་ནས་སོང་ཉི་མ་མ་ཤར་གྱི་བར་དུ། བསྙེན་གནས་ཀྱི་སྡོམ་
པ་ཡན་ལག་བརྒྱད་པ་བསྲུང་བ་འཚལ་ལོ།། ཡུལ་གོང་མ་རྣམས་ཀྱི་ཐུགས་རྗེས་
བཟུང་དུ་གསོལ། ལན་གསུམ་བརྗོད་དོ། །ཡང་སྨྱུང་གནས་ཀྱི་སྡོམ་པ་ལེན་པའི་དུས། ན་མོ་ཕྱོགས་
བཅུ་ན་བཞུགས་པའི་བདེ་བར་གཤེགས་པ་རྣམས་བདག་ལ༔ །ས་ལ་གནས་པའི་
གཡུང་དྲུང་སེམས་དཔའ་རྣམས༔ །བླ་མ་རིན་པོ་ཆེའི་བརྒྱུད་པ་དང་བཅས་པ་
རྣམས༔ །བདག་མིང་འདི་ཞེས་བགྱི་བས། དེ་རིང་ནམ་གསལ་ནས་སོང་སྐྱ་རེངས་
མ་ཤར་གྱི་བར་དུ། སྨྱུང་གནས་ཀྱི་སྡོམ་པ་ལ་གནས་པར་བགྱིའོ། །ཡུལ་གོང་མ་
རྣམས་ཀྱི་ཐུགས་རྗེས་བཟུང་དུ་གསོལ། ལན་གསུམ་བརྗོད་དོ།། རྗེས་ན་ཐོབ་སེམས་བསྐྱེད་
པ་གལ་ཆེ་སྟེ། ལུང་ལས། བསྲུང་བའི་སེམས་ནི་ཐོབ་པ་ལ། ཚུལ་ཁྲིམས་ཕ་རོལ་ཕྱིན་པ་རྫོགས། ཞེས་
གསུངས་ཕན་ཡོན་ནི་མདོ་ལས། དེ་བཞིན་གཤེགས་པ་གངྒཱ་ཀླུང་གི་བྱེ་མ་སྙེད་ལ། བསྐལ་པ་གངྒཱ་ཀླུང་གི་
291



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བྱེ་མ་སྙེད་ཀྱི་ལྷ་དང་མིའི་མཆོད་པ་ཇི་སྙེད་ཅིག་གིས་མཆོད་པ་བས། སྙིགས་མའི་དུས་སུ་ཉིན་ཞག་ཕྲུག་
གཅིག་ལ་སྡོམ་པ་བསྲུང་བའི་བསོད་ནམས་ཆེ། བསོད་ནམས་སྔ་མ་དེས་ཕྱི་མ་ལ་བརྒྱ་ཡི་ཆར་ཡང་མི་ཉེ།
སྟོང་གི་ཆར་ཡང་མི་ཉེ། དཔེ་ཡང་མི་ཕོད། ཅེས་གསུངས་སོ།། བླ་མ་ལི་ཤུའི་སྐྱེ་བ་སྔོན་མ་ཞིག་ན་ཉིན་
ཞག་ཕྲུག་གཅིག་ལ་བསྙེན་གནས་སྡོམ་པ་བསྲུངས་བའི་མཐུས། དེའི་འོག་ན་སྐྱེ་བ་བདུན་ལ་མི་ལུས་སྡོམ་
པ་ཅན་དུ་སྐྱེས་པ་བྱུང་གསུངས། མ་ཐུབ་ཉམས་ན་ཉེས་པ་ཡང་ཆེ་སྟེ། ཚུལ་ཁྲིམས་ཉམས་ཞིག་ཕྲ་རྒྱས་
དུག །བླང་དོར་དམྱལ་བའི་བསྐྱེད་ཤིང་འཛུག །ཅེས་གསུངས། སྔར་དགེ་སློང་ཞིག་གིས་ཉིན་ཅིག་ཕྱི་
དྲོའི་ཁ་ཟས་མ་ཐུབ་པས། སུམ་ཅུ་རྩ་གསུམ་སྐྱེ་རྒྱུ་དེ། རྒྱལ་ཆེན་རིགས་བཞིའི་ནང་དུ་སྐྱེས་པ་བཤད་དོ། །
དེ་བས་ན་སྐྱོན་ཡོན་བསམ་ནས་ཚུལ་ཁྲིམས་མིག་འབྲས་བཞིན་དུ་བསྲུང་བ་གལ་ཆེའོ། །རྗེས་སྨོན་ལམ་ནི།
༈ འདི་ནས་སྐྱེ་བ་ཐམས་ཅད་དུ།། དལ་ཞིང་འབྱོར་པའི་ལུས་བརྒྱུད་དེ།།
རྨད་བྱུང་ཚུལ་ཁྲིམས་ལ་བརྟེན་ནས།། བྱང་ཆུབ་ཆེན་པོ་ཐོབ་པར་ཤོག །
ཅེས་པའང་གྲོགས་བློ་གྲོས་ཅན་གྱིས་ཡང་ཡང་བསྐུལ་ངོར། ཀུ་སཱ་ལི་མངྒའི་མིང་གིས་སྒྲིག་པ་དགེའོ། །ཐ་
ཚན་མུ་ཙུག་སྨྱུར་རོ།།
292



ནམ་མཁའ་མཛོད་ཀྱི་སྒྲུབ་སྐོར།
ཁམས་ཐིག་ལེའི་མདོ་ཞེས་བྱ་བ་བཞུགས་སོ།།
༄༅། །ཞང་ཞུང་སྐད་དུ། གུ་གེ་པོ་སྨིན་སད་ཝེར་ཧྲང་། མུ་ཡེ་ཞི་ལ་ཕྲོ་རྩེ་ནན། ཕྱོ་
སངས་སངས་ཏེ་ཨེ་མ་ཧོ། །བོད་སྐད་དུ། འཕྲུལ་གྱི་ཡི་གེ་སུམ་ཅུ་ཡི། དགེ་སྡིག་
གི་དོན་བསྟན་པ། ཚིག་གི་རྩེ་མོ། །དོན་གྱི་ས་བཅད། འདི་སྐད་བདག་གིས་ཐོས་
པའི་དུས་གཅིག་ན། སྟོན་པ་གཤེན་རབ་མི་བོ་ནི། རི་རྒྱལ་ལྷུན་པོའི་ཕོ་བྲང་ན།
འོད་ཀྱི་ལྷ་རི་སྤོ་མཐོན་གྱི་རྩེ་མོ་ནས། འཁོར་གཤེན་ཕྲན་ལྔ་སྟོང་ལྔ་བརྒྱའི་ནང་
ནས་ཀྱང་། འཁོར་ཡེ་གཤེན་སུམ་བརྒྱ་དྲུག་ཅུ་དང་ཐབས་གཅིག་ཏུ་བཞུགས་སོ།།
དེ་ཡི་ཚེ་དེ་ཡི་དུས་ན། འཁོར་གྱི་གཡུང་དྲུང་སེམས་དཔའ་རྣམས་ཀྱིས་བླ་ན་མེད་
པའི་མཆོད་པ་སྤྲིན་བཞིན་བཤམས་ནས། སྟོན་པ་ལ་ཡོངས་སུ་ཕུལ་ལོ། །སྟོན་
པས་ཀྱང་མཆོད་པ་དེ་དག་ཐམས་ཅད་ཐུགས་རྗེ་ཆེན་པོའི་བྱིན་གྱིས་བརླབས་
ནས། ལྷུན་གྱི་གྲུབ་པའི་སྨོན་ལམ་བཏབ་བོ། །དེ་ནས་སྟོན་པ་གཤེན་རབ་མི་བོས་
བཀའ་སྩལ་པ། འཕྲུལ་བོན་གསང་བ་ངང་རིང་དང༌
། གཞན་ཡང་གཤེན་རབ་
གཡུང་དྲུང་སེམས་དཔའ་རྣམས་འདི་ལ་རབ་ཏུ་ཉོན་ཅིག །འདི་ནི་གང་ཞེ་ན།
བོན་ཐམས་ཅད་ཀྱི་ངོ་བོ་ཉིད་ནི། ཅིར་ཡང་དམིགས་སུ་མེད་པ་སྟེ། མ་བཅོས་པ།
འི་ཐིག་ལེ་གཅིག་ལ་བཞག་པར་བྱའོ། །དེ་ལྟ་ན་གཟུགས་དང་། ཚོར་བ་དང་།
འདུ་ཤེས་དང་། འདུ་བྱེད་དང་། རྣམ་པར་ཤེས་པ་དང་། མིག་དང་། གཟུགས་
དང་། རྣ་བ་དང་
། སྒྲ་དང་། སྣ་དང་། དྲི་དང་། ལྕེ་དང་། རོ་དང་། ལུས་དང་།
རེག་དང་། ཡིད་དང༌། བོན་དང་། མིག་གི་རྣམ་པར་ཤེས་པ་དང་། རྣ་བའི་
རྣམ་པར་ཤེས་པ༔ །སྣ་ཡི་རྣམ།ལྕེ་ཡི༔ །ལུས་ཀྱི་རྣམ། །ཡིད་ཀྱི་རྣམ།མིག་གི་
293



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འདུས་ཏེ་རིག་པ་
ག་པ་ཤེས་པ་རྐྱེན་གྱི་ཚོར་བ་
ར་བ་དང་།། རྣ་བའི་འདུས་ཏེ༑ །སྣ་ཡི་འདུས་
ཏེ། །ལྕེ་ཡི་འདུས་ །ལུས་ཀྱི་འདུས་ཏེ༔ །ཡིད་ཀྱི་འདུས་ཏེ་རེག་པ་ཤེས། །དེ་ལྟ་ན།
རླུང་གི་ཁམས་དང་།། མེ་ཡི་ཁམས་ །ཆུ་ཡི༔ །ས་ཡི༔ །ནམ་མཁའི1 །རྣམ་པར་
ཤེས་པའི །མ་རིག་པ་དང་། འདུ་བྱེད་དང་། རྣམ་པར་ཤེས་པ། །མིང་གཟུགས་
དང་། སྐྱེ་མཆེད་དྲུག་དང་། རེག་པ་དང་། ཚོར་བ་དང་། སྲེད་པ་དང་། ལེན་པ་
དང་། སྲིད་པ་དང་། སྐྱེ་བ་དང་། རྒ་ཤི་ལ་སོགས་པ་འཁོར་བའི་བོན་ཐམས་
ཅད་ཀྱི་ངོ་བོ་ཉིད་ནི། ཅིར་ཡང་དམིགས་སུ་མེད་པ་སྟེ། མ་བཅོས་པའི་ཐིག་ལེ་
གཅིག་ལ་བཞག་པར་བྱའོ། །དེ་ལྟ་ན་སྦྱིན་པའི་བླ་ན་མེད་པར་ཕྱིན་པ་དང་།། ཚུལ་
ཁྲིམས་ཀྱི་བླ་ན༔ །བཟོད་པའི་བླ་ན །བརྩོན་འགྲུས་ཀྱི་ །བསམ་གཏན་གྱི་
སྟོབས་ཀྱི །སྙིང་རྗེའི་ །སྨོན་ལམ་གྱི་ །ཐབས་ཀྱི༴ །ཤེས་རབ་ཀྱི༔ །དེ་ལྟ་ན་ཕྱི་
སྟོང་པ་ཉིད་དང་
། ནང་སྟོང་པ་ཉིད༔ །ཕྱི་ནང་སྟོང་༑ ། སྟོང་པ་ཉིད་སྟོང་པ༑ །ཆེན་
པོ་སྟོང༌། །མི་དམིགས་སྟོང་༑ །དོན་དམ་པ་སྟོང་༔ །འདུས་བྱས་སྟོང་། །འདུས་མ་
བྱས་སྟོང་། །མཐའ་ལས་འདས་པ་སྟོང་། །ཐོག་མ་དང་ཐ་མ་མེད་པ་སྟོང་༑ །དོར་
བ་མེད་པ་སྟོང་ །རང་བཞིན་མེད་པ་སྟོང་༔ །རང་གི་མཚན་ཉིད༔ །དངོས་པོ་
མེད་པ༔ །ངོ་བོ་ཉིད༔ །དངོས་པོ་མེད་པའི་ངོ་བོ་ཉིད །བོན་ཐམས་ཅད༔ །དེ་ལྟ་
ན། དྲན་པ་ཉེ་བར་བཞག་པ་བཞི་དང༌། ཡང་དག་པའི་སྤང་བ༔ །རྫུ་འཕྲུལ་གྱི་
རྐང་པ། །དབང་པོ་རྣམས་དང་། སྟོབས་རྣམས༔ །ཏིང་ངེ་འཛིན་ །གཤེན་རབ་
ཀྱི་ལམ་བཞི་དང༌། མི་འཇིག་པའི་སྟོབས་རྣམས་དང་། ཐར་པའི་ལམ་བརྒྱད་དང་།།
ཕྱིར་མི་ལྡོག་པའི་འབྲས་བུ་དང་།། ལན་ཅིག་ཕྱིར་འོང་བའི་འབྲས་བུ་དང་།
རྒྱུན་དུ་གནས་པའི་ཐུགས་རྗེ་བཞི་དང་།། དེ་ལྟ་ན་ཚད་མེད་པ་བཞི་དང་།། གཡུང་
དྲུང་གི་བོན་ཕྱེ་བ་མེད་པ་མ་འདྲེས་པ་དགུ་དང་། ཡང་དག་པའི་རིག་པ་ཉིད་
294



ནམ་མཁའ་མཛོད་ཀྱི་སྒྲུབ་སྐོར།
དང་།། གཡུང་དྲུང་གི་ཡན་ལག་དགུ་དང་།། གཤེན་རབ་ཀྱི་བདེན་པ་བཞི་དང་།།
སོ་སོར་ཡང་དག་པའི་རིག་པ་བཞི་དང་།། མི་བསྙེལ་བའི་གཟུངས་དང་།། མཐར་
གྱི་གནས་པའི་སྙོམས་པར་འཇུག་པ་དགུ་དང་།། མཚན་མ་མེད་པ་ལ་སྙོམས་པར་
འཇུག་པ་བཞི་དང་། བོན་གཡུང་དྲུང་གི་དབྱིངས་ཐམས་ཅད་དང་།། རྒྱུན་དུ་
གནས་པའི་ཐུགས་རྗེ་བཞི་དང་། རྟོགས་པ་ཆེན་པོའི་ལྟ་བ་དང་།། བསྲུང་དུ་མེད་
པའི་དམ་ཚིག་དང་། ལྷུན་གྱིས་གྲུབ་པའི་ཕྲིན་
་ལས༔ །རྣམ་པར་དག་པའི་སྤྱོད་པ་
དང་།། ལེགས་པར་འབྱུང་བའི་ཡོན་ཏན་དང༌། སྙོམས་པར་གནས་པའི་ངང་
ཉིད་དང་།། འགྱུར་བ་མེད་པའི་སྐུ་དང་།། རང་བཞིན་མེད་པའི་གསུང་དང་།།
མཉམ་ཉིད་འཁྲུལ་པ་མེད་པའི་ཐུགས་དང་།། རྣམ་པ་ཐམས་ཅད་མཁྱེན་པ
་པའི་ཡེ་
ཤེས་དང་།། བླ་ན་མེད་པ་ཡང་དག་པར་རྫོགས་པའི་སངས་རྒྱས་དང་།། འཁོར་བ་
དང་མྱ་ངན་ལས་འདས་པའི་བོན་ཐམས་ཅད་མ་བཅོས་པའི་ཐིག་ལེ་གཅིག་ལ་
བཞག་པར་བྱའོ། །མ་བཅོས་པའི་ཐིག་ལེ་གཅིག་ལ་བཞག་ནས་ཀྱང་། བཀའ་
རྟགས་ཀྱི་ཕྱག་རྒྱ་དང་བཅས་ཏེ་ཨེ་མ་ཧོ། གཉེན་འཐིང་གི་གཏེར་མའོ།།
205



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འབུམ་བསྡུས་ནོར་བུའི་རྒྱན་ཕྲེང་བཞུགས་སོ།།
stc
ཞང་ཞུང་སྐད་དུ། ན་མ་དྲུང་མུ་གུ་ར་པ་ཏ་ཡག བོད་སྐད་དུ། རྒྱལ་བའི་བཀའ་
རྒྱས་པ་གསུང་སྒྲོགས་མ་ཐུབ་ཚེ། བཀའ་བསྡུས་པའི་གཟུངས་ཀྱི་སྙིང་པོ་འདི་ཁོ་
ན་ཏེ། འདི་བཏོན་ན་མི་མཉམ་པ་ཐམས་ཅད་མཉམ་པར་འགྱུར་རོ། །ན་མོ་དྲུང་
མུ་སད་དོ་ཧ་ར་ཨ༔ བྱེ་མ་ཉི་ཁྲིའི་འབུམ་སྒྲོགས་པ་དང་མཉམམོ། །ཨོཾ་སརྦ་དུ་ཁ་ཡེ་ཕཊ༔ སཱཧཱ།
ཡེ་གཤེན་བཀོད་འབུམ་སྒྲོགས་པ་དང་མཉམ་མོ། །ཨ་ཨཱི་ཧཱུྃ༔ མ་ཧཱ་ས་ར་དམུ་ར་ཏ་ཧན་པ་ཏ་ཡེ་སྭཱཧཱ༔
འབུམ་ཉི་མ་
དགུ་ཤར་བཏོན་པ་དང༔ ༀ་ཨཱ༔ བསྭོ༔ དྲུང་མུ་ནི་ཅི་ཏ་རང་ནི་ཤེར་སུ་ལ་པཉྩ་ཨེ༔
བྷོ་འདུ། བདལ་འབུམ་སྒྲོགས་པ༑ མུ་ཡེ་ཞི་ལ་ཕྲོང་ཙེ་ན། གུ་ཡེ་སང་སང་སཱཧཱ༔ ཨ་
ཨོཾ་ཧཱུྃ་ཏྭཾ། ཕྱུང་འབུམ་སྒྲོགས། ཨ་འབར་མ་ཡེ་སང་སང་༔ ཀ་བ་གླིང་དགུ་སྒྲོགས། ཨོཾ་མ་བ་མ་
དེ་མ་ཧི་མོ་ཧཱ་མ་ད་ར་ཡེ་ཨེ་མ་ཧོ་སད་སཱཧཱ༔ འབུམ་སྒྲོགས། ཨ་ཨཾ་ཧཱུཾ ༔ རཾ་ཛ་སད་ས་
ལེ་སང་ངེ་ཡེ་སྭཱཧཱ༔ ཁམས་ཆེན་གསུང་སྒྲོགས་པ་དང་མཉམ་མོ། །འབུམ་བསྡུས་ནོར་བུའི་རྒྱན་ཕྲེང་འདིགུ་རུ་
རྣོན་རྩེའི་གཏེར་མ་སྟེ། འདི་བརྒྱ་རྩགཅིག་བཏོན་ན་འགལ་རྐྱེན་ངན་པ་ཟློག་ཅིང་ཡུན་གྱི་སྒྲིབ་པ་མ་ལུས་བྱུང་བས་ན།
བཀའ་འགྱུར་གསུང་སྒྲོགས་པ་དང་མཉམ་གསུངས་ནས་ཞང་བ་ཐང་བས་བཀའ་དམ་ཡེ་ཤེས་རྒྱལ་མཚན་ལ་བརྒྱུད་པ་
དགེའོ། །ཨ་ཨཱི་ཧཱུྃ༔ རཾ་ཛ་སད་ས་ལེ་སང་ངེ་ཡེ་སྭཱཧཱ༔ ཡང་སྙིང་འདུས་པའི་སྔགས་
འཛབ་འདི་བཟླས་པས། སེམས་ཅན་མ་སྨིན་པ་རྣམས་སྨིན་པར་གྱུར་ཅིག །དུག་
ལྔ་མ་གྲོལ་བ་རྣམས་གྲོལ་བར༔ །།གྲོལ་བ་རྣམས་ནི་མཐའ་རུ་ཕྱིན་པར༔ །།ཐམས་
ཅད་སྐྱེ་བ་མེད་པ་གཡུང་དྲུང་གི་ས་ལ་འཁོད་པར་གྱུར་ཅིག ། མངྒ་ལཾ།
296



ནམ་མཁའ་མཛོད་ཀྱི་སྒྲུབ་སྐོར།
ཡང་ཟབ་ནམ་མཁའ་མཛོད་ཆེན་ལས།
རྒྱུན་སྤྱོད་ཡིད་བཞིན་ནོར་བུ་བཞུགས།
༄༅། །༧ འཁོར་འདས་བར་དོ་ཆེན་པོ་ལ། གྲོལ་དང་འཁྲུལ་པ་གཉིས་སྣང་བ།
གཉིས་མེད་ཡེ་ཤེས་འོད་པོ་ཆེ།། སྟོན་མཛད་ཀུན་བཟང་བླ་མར་འདུད།། ༧ ཕྱི་
ནང་གསང་བའི་དགེ་སྤྱོད་ལ།། རྣལ་མར་འཇུག་ཚུལ་སྟོན་པ་ཡི།། མཛད་སྤྱོད་ཇི་
བཞིན་བཀའ་ལུང་དང་། མཐུན་པར་བསྡེབས་ཏེ་འདི་ན་བཤད།། དེལ་ད་རེས་དལ་འབྱོར་
གྱི་མི་ལུས་ཐོབ་ནས་སངས་རྒྱས་ཀྱི་བསྟན་པ་དང་མཇལ་བ་འདི་ནི་རིན་པོ་ཆེའི་གླིང་ལ་ཕྱིན་པ་བས་ཀྱང་དོན་ཆེ་བས་ན།
ལུས་རྟེན་འདི་ལ་དགེ་བའི་སྐལ་བ་མ་ཆད་པ་ནི་ཅིས་ཀྱང་གལ་ཆེའོ། །དེའི་ཕྱིར་རིན་ཆེན་གླིང་ནས་དགེ་བའི་ནོར་
སྐལ་ལེན་པའི་ཐབས་དང་ལམ་ལ་འཇུག་ཚུལ་ཕྱི་ནང་གསང་བའི་བོན་སྤྱོད་ཐམས་ཅད་སྟོན་པ་ཉིད་ཀྱིས་དཀའ་བ་
རྣམ་པ་གསུམ་སྤྱད་ཚུལ་གྱི་ཁོངས་སུ་བསྡུས་ནས་བསྟན་པ་ན། དཀའ་སྤྱོད་ཀྱི་མདོ་ལས། རྨད་བྱུང་མཁན་སློབ་
དཔང་པོའི་མདུན་དྲུང་དུ། བསླབ་གསུམ་རྣམ་དག་སྡོམ་པ་ནོད་ནས་ཀྱང་། དབེན་པའི་གནས་བཟུང་འཇག་མའི་
སྤྱིལ་པོ་ཕུབ། དག་པ་དཀའ་ཐུབ་འཕགས་པའི་སྤྱོད་ལམ་བསྲུང་། ཉིན་མཚན་དུས་དྲུག་ཐུན་དུ་བཅད་ནས་སུ།
རྒྱུན་མེད་ཆུ་བོ་ལྟ་བུའི་སྤྱོད་ལམ་བྱ། ཞེས་གསུངས་སོ། །དེ་ལའང་ཐེག་པ་ཆེན་པོའི་རིགས་ཅན་དོན་དམ་དེ་ཁོ་ན་
ཉིད་ཀྱི་ཆུ་བོ་རྒྱུན་གྱི་རྣལ་འབྱོར་པ་ལ་ཐུན་དང་ཐུན་མཚམས་ཀྱི་རིས་སུ་ཆད་པ་མེད་ལ། མཉམ་རྗེས་དབྱེར་མེད་དམ་
སོ་སོ་བ་དག་ཐུན་བཞིའི་རྣལ་འབྱོར་ལ་འཇུག་ནས་ཐུན་དང་ཐུན་མཚམས་ཀྱི་དགེ་བ་དམིགས་བཅས་དང་དམིགས་
མེད་ཅི་འདྲེས་སུ་བྱེད་དགོས་ཏེ། དྲང་དོན་ལས། ཐུན་གྱིས་མི་འཆོར་དོན་ལ་འཇུག །གཤེན་རབ་ཐབས་དང་ལྡན་
པ་དེས། ཉིན་རེར་དུམ་བུ་བཞི་རུ་བཅད། ནུབ་རེ་ལའང་དེ་བཞིན་ནོ། །ཞེས་གསུངས་སོ། །དེ་ལའང་ལས་དང་པོ་བ་
རྣམས་ལ་མཉམ་རྗེས་མཚན་ཉིད་པ་མེད་པས་སྟོན་པ་ཉིད་ཀྱིས་དཀའ་བར་སྤྱོད་ཚུལ་གྱི་རྗེས་སུ་ཞུགས་ནས་སྒོ་གསུམ་
དགེ་བའི་ལམ་དུ་སྦྱོར་བ་བྱེད་དགོས་སོ། །དེ་ཇི་ལྟ་བུ་ཞེ་ན། མདོ་དྲི་མེད་ལས། ཐོ་རངས་བདེ་བར་གཤེགས་པའི་
267



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཀའ་རྒྱུད་ལ་ཁ་ཏོན་དུ་མཛད། ནམ་ལངས་ཁྲུས་དང་གཙང་སྦྲའི་སྒོ་ནས་འཇུག །ཉི་མའི་རྩེ་ལ་ཕྱག་དང་བཤགས་
པ་མཛད་ཅིང་། བདེ་བར་གཤེགས་པའི་ཚོགས་ལ་མཆོད་པ་འབུལ་བ་དང་། གཏོར་མ་གཏོང་བ་མཛད། ཉི་མ་དྲོས་
ནས་ཁ་ཟས་ཀྱི་བྱ་བ་མཛད། ཉི་དྲོས་ནས་ཕྱེད་ཀྱི་བར་ལ་སྐུ་གདུང་བཞེངས་པ་དང་
། སཱཙྪ་གདབ་པ་རྣམས་མཛད།
ཕྱེད་ནས་དགོངས་མོའི་བར་ལ་གདན་གཅིག་ཏུ་བཞུགས་ཏེ། སྙིང་པོ་རྣམ་གསུམ་རིམ་པར་བཟླ། དགོངས་མོ་ནས་
སྲོད་ཀྱི་བར་ག འབྱུང་པོ་དང་ལན་ཆགས་བསྙེགས་པའི་ཚོགས་ལ་གླུད་ཀྱི་གཏོར་མ་གཏོང་བ་དང་། བསྔོ་བ་དང་
སྨོན་ལམ་གྱི་རྒྱས་གདབ་པར་མཛད། སྲོད་ནས་ནམ་གུང་དུ་མ་ཕྱིན་བར་ལ། ཏིང་འཛིན་ལ་མི་གཡོ་བར་བཞུགས་
ཤིང་། གུང་ནས་ཐོ་རངས་ཀྱི་བར་ལ་ཅོག་བུའི་ཚུལ་བསྙེལ་གཟིམ་མོ། །ཞེས་གསུངས་སོ་དེ་དག་ས་བཅད་ཀྱི་དབང་
དུ་བྱས་ན། ཐོ་རངས་ལྡང་བའི་རྣལ་འབྱོར། དག་བྱེད་ཁྲུས་ཀྱི་རྣལ་འབྱོར། ཕྱག་བཤགས་སྡོམ་ནོད་ཀྱི་རྣལ་འབྱོར།
མཆོད་འབུལ་ཚོགས་བསོགས་ཀྱི་རྣལ། གཏོར་མ་ཆུ་སྦྱིན་གྱི་རྣལ { བཟའ་བཏུང་ཟས་ཀྱི་རྣལ༔ ཟབ་མོ་ཚོགས་ཀྱི་
རྣལ༔ བྱ་ཆའི་དགེ་སྤྱོད་ཀྱི་རྣལ༔ བཟླས་བརྗོད་བསྙེན་པའི་རྣལ་འབྱོར། འཆི་བསླུ་གླུད་གཏོང་གི་རྣལ་འབྱོར།
བསྔོ་བ་སྨོན་ལམ་གྱི་རྣལ་འབྱོར། ཏིང་འཛིན་མཉམ་གཞག་གི་རྣལ་འབྱོར། ཉལ་བ་གཉིད་ཀྱི་རྣལ་འབྱོར་ཏེ་བཅུ་
གསུམ་དུ་འདུས་པའོ། །དེའང་རང་རེ་བསླབ་པ་གསུམ་གྱི་ལམ་ལ་ཞུགས་ནས་སྡོམ་པ་གསུམ་ཀའི་ཚུལ་ཁྲིམས་བླངས་
པ་བདག་གིས་དེ་དང་མཐུན་པར་སྤྱོད་དགོས་མོད་ཀྱང་། འདིར་ཉིན་ཞག་ཕྲུག་གཅིག་གི་དགེ་སྤྱོད་བྱ་ལུགས་རྣམས་
སྟབས་གཅིག་ཏུ་བཀོད་ན་ལག་ཏུ་བླང་བདེ་བའི་ཕྱིར། ༈ ༧ འདི་ལྟར་དང་པོ་ལྡང་བའི་རྣལ་འབྱོར་ནི། ཐོ་རངས་
ལྡང་བའི་དུས་ལ་བབ་པ་ན། སྣང་བ་ཐམས་ཅད་འོད་ལྔའི་རང་བཞིན་དུ་ལམ་ལམ་པའི་ནང་དུ་སངས་རྒྱས་ཀྱི་སྐུའི་
ངོ་བོ།། མཁའ་འགྲོ་སྒྱུ་མ་ཆེན་མོ་སྐུ་མདོག་སྔོན་མོའམ་གསལ་བྱེད་གདོས་བྲལ་མ་དཀར་མོ་གྲི་ཐོད་ཅན་ནམ། རང་
རང་གང་མོས་ཀྱི་དཔའ་བོ་མཁའ་འགྲོའི་སྐུ་བསམ་གྱིས་མི་ཁྱབ་པ་དང་། གསུང་གི་ངོ་བོ་ཡིག་འབྲུ་དང་། ཐུགས་ཀྱི་ངོ་
བོ་ཐིག་ལེ་ཁ་དོག་ལྔ་ལྡན་གྱིས་གང་བའི་མཁའ་འགྲོའི་བརྡ་སྐད་དང་
། ཌཱ་སིལ་གྱི་སྒྲ་དབྱངས་དང། ཡི་གེའི་རང་སྒྲས་
གཉིད་ལས་སད་པར་མོས་ལ། མལ་དུ་ལུས་གནད་དྲང་པོར་བསྲངས། རླུང་རོ་ལན་དགུའམ་དྲུག་གམ་གསུམ་བསལ།
རྫོགས་ཆེན་པ་ཡིན་ན་སྔར་ཉལ་དུས་སྙིང་པདྨ་དམར་པོ་འདབ་བཞི་པའི་ནང་དུ་བླ་མའི་སྐུ་བསྒོམས་པ། སླར་ཡང་
གསལ་གདབ་པ་དེ་ཉིད་བྱ་ཚང་ནས་འཕུར་བ་ལྟར་རྩ་དབུ་མའི་ལམ་བརྒྱུད་ནས་སྤྱི་བོ་བདེ་འཁོར་རམ་སྤྱི་གཙུག་གི་
༈
298



ནམ་མཁའ་མཛོད་ཀྱི་སྒྲུབ་སྐོར།
ནམ་མཁའ་ག སྐུ་ཟག་པ་མེད་པ་མཁྱེན་བརྩེའི་ཡེ་ཤེས་དང་ལྡན་པར་བཞུགས་པར་མོས་ལ། དབུགས་འགྲོ་འོང་གི་
རྣམ་པ་གཅིག་ཏུ་ཉི་ཤུ་རྩ་གཅིག་གིས་རླུང་སེམས་ལས་སུ་རུང་བར་བྱའོ། །དེ་ནས་རིག་པ་སྤྱི་བོའི་ཚངས་བུག་ནས་
ཡར་མདའ་གང་ངམ་གང་བདེའི་བར་སྣང་ལ་གཏད་མེད་དུ་རང་བབས་ཀྱི་ཤེས་པ་རང་གསལ་མ་བཅོས་རང་ལུགས་སུ་
བཞག་པས་མི་རྟོག་པའི་ཡེ་ཤེས་འཆར་རོདེ་ལས་མི་འདའ་ན་མཉམ་པར་གཞག་པ་ལ་ཅི་གནས་གང་གནས་སུ་
གཞུག་གོ །བྱིང་རྨུགས་དང་འཕྲོ་རྒོད་ཀྱི་དབང་དུ་འགྲོ་ན་བསྐྱེད་རིམ་གྱི་ཆོ་ག་གང་རུང་ལ་བརྟེན་ནས། རང་ལུས་
ཡི་དམ་ལྷ་སྐུ་སྒྱུ་མ་བདེན་སྟོང་། སེམས་མཁྱེན་བརྩེའི་ཡེ་ཤེས་དང་ལྡན་པའི། སྐུ་དང་ཡེ་ཤེས་ཟུང་འཇུག་གི་རང་
འོད་མེ་རིའི་ནང་ན་རྒྱན་དང་ཕྱག་མཚན་ལྡན་པ། སྣང་བ་སྣོད་ལྷའི་ཞིང་ཁམས། བཅུད་སེམས་ཅན་ལྷ་དང་ལྷ་
མོའི་རང་བཞིན་དུ་བསམ་ལ། དེའང་ངོ་བོ་སྟོང་པ་རྫོགས་རིམ། རང་བཞིན་ལྷ་སྐུར་གསལ་བ་བསྐྱེད་རིམ། དབྱེར་
མེད་ཟུང་འཇུག་རིག་སྟོང་གི་སྐུ་ཁ་མིག་ཅན་མ་ཡིན་ཏེ་སྐྱེ་འགག་གནས་གསུམ་དང་བྲལ་བའི་ཟུང་འཇུག་བདེ་བ་
ཆེན་པོའི་སྐུར་ངོ་ཤེས་པར་བྱས་ལ་རྩེ་གཅིག་ཏུ་བསྒོམ་པའོ། །དེ་ལའང་སེམས་ངལ་ནས་བཟླས་བརྗོད་ཁ་ཏོན་བྱེད་
པར་འདོད་དམ་དེ་ཉིད་གཙོར་བྱེད་པ་རྣམས་ཀྱིས་ངག་བྱིན་རླབས་རྒྱས་པར་སྤྲོ་ན། ཡང་རྩེ་ཀློང་ཆེན་ལས་བྱུང་བ་
ལྟར། ༈ སྟོང་པའི་ངང་ལས་སྐད་ཅིག་གིས་བདག་ཉིད༔ ཚང་བར་བརྗོད་ལ་དབྱངས་གསལ་
ཨཱ་ལི་ཀཱ་ལི་ལན་བདུན་ནམ་ཉེར་གཅིག་སོགས་གང་འགྲུབ་བཟླ། རྒྱས་པ་མ་ལྕོགས་ཚེ་བསྡུས་པར་འདོད་ན། སྟོང་
བའི་ངང་ལས་སྐད་ཅིག་གིས། བདག་ཉིད་གསུང་གི་ལྷ་མཆོག་ནི། བྱེ་བྲག་དངོས་
མེད་རྒྱུན་ལྡན་གསལ། ལྕེ་སྟེང་པདྨ་འདབ་བརྒྱད་ཀྱི། དབུས་སུ་ཨ ་ཧཱུྃ་རཾ་ཛ༔
འདབ་བརྒྱད་ཨཱ་ལི་མུ་ཁྱུད་ལ།། ཀ་ལིའི་ཡིག་ཕྲེང་གཡས་སུ་འཁོར།། ཐུགས་ཀའི་
ཧཱུྃ་ལས་འོད་འཕྲོས་པས། བདེ་གཤེགས་གསུང་གི་བྱིན་ནུས་བསྡུས། སླར་ཐིམ་
བདག་གི་ངག་སྒྲིབ་སྦྱངས།། བར་བསམ་ལ། ཨ་ཨཱ། ཨི་ཨཱི། ཨུ་ཨཱུ། རྀ་རྀ། ལྀའྀ། ཨེ་ཨེ
ཨོ་ཨོ། ཨོ་ཨ །ཀ་ཁ་ག་གྷ་ང་། ཙ་ཚ་ཛ་ཛྷ་ཉ། ཊ་ཋ་ཌ་ཌྷ་ན།། ཏ་ཐ་ད་དྷ་ན། པ་ཕ་
བ་བྷ་མ། ཡ་ར་ལ་ཝ། ཤ་ཥ་ས་ཧ་ཀྵ་ །། ཉེར་གཅིག་སོགས་གང་འགྲུབ་དང་། རྟ་ནག་དུང་ཕོར་ནས་
གུ་རུ་སྣོན་རྩེས་སྤྱན་དྲངས་པའི་རྟེན་འབྲེལ་སྙིང་པོ་ནི། ཨོཾ་ཡེ་དྷ་རྨ་ཧེ་དུནྟེ་ཥཀླུ་མ་སརྦ་དྷ་རྨ་གུ་རུ་
299



ཀུན་མཁྱེན་ཤར་རྫ་པོ་བཀྲ་ཤིས་རྒྱལ་མཚན་གྱི་གསུང་འབུམ།
བར་
ནི་སརྦ་སཾ་མྱག་ཏཏྱ་ཐཱ་སརྦ་སྭཱཧཱ། ལན་གསུམ་བཟླས་མཐར། སྣང་སྲིད་ལྷ་ཚོགས་འོད་ཞུ་
སྔགས་ཕྲེང་ཐིམ། སྔགས་ཕྲེང་རིམ་ཞུ་དབུས་ཀྱི་ཨི ༔ ལ་ཐིམ།། ཨ༔ དཀར་འོད་ཞུ་
ལྕེར་ཐིམ་ངག་སྒྲིབ་དག །གསུང་གི་བྱིན་རླབས་ཐོབ་ནས་ངག་ནུས་འབར།།
བསམ་ག ཕྲེང་བ་བྱིན་རླབས་ནི། ཡང་རྩེ་ལས། ཕྲེང་ཐག་བོན་སྒོ་བརྒྱད་ཁྲི་ལ།། ཕྲེང་བ་བསྐལ་
བཟང་སངས་རྒྱས་སྟོང་། མདོར་འཛིན་སངས་རྒྱས་སྟོན་གཙོ་དང་།། གྲངས་
འཛིན་འདུལ་བ་གཤེན་དྲུག་བསྒོམ། ཡི་དམ་སྔགས་ཀྱི་ཤམ་དུ། དྷ་རྨ་བྷི་ཤུདྡྷཾ་ཙཀྲ་ཧཱུྃ། ཅེས་
དང༌། གསང་སྔགས་རྫོང་འཕྲང་ལས་བྱུང་བ། ༀ་ཙང་རི་ཐོ་ཡེ་པུ་ཙམ་ཧ་ར་ཁི་ཁར་ཝེར་ཞི་ཧཱུཾ་
འདུ། ཞེས་ལན་བདུན་བཟླས་པས་དེ་ཉིན་བཟླས་བརྗོད་བྱས་ཚད་འབུམ་འགྱུར་དུ་འགྲོ་བའོ། །དེ་ནས་སྒོ་གསུམ་གྱི་
སྒྲིབ་པ་སྦྱོང་བའི་ཐབས་རྒྱུད་ལས་འབྱུང་བཞིན་ཏིང་འཛིན་ཚིག་བཤད་སྤེལ་མ་ནི། བདག་གི་སྤྱི་བོར་རཾ༔
དམར་འོད་འབར་བསམ།། རཾ ལས་འོད་འཕྲོས་ཡེ་ཤེས་བདུད་རྩི་ཡིས།། ལུས་
ཀྱི་བག་ཆགས་སྡིག་སྒྲིབ་མ་ལུས་བཀྲུས། མཚན་དཔེ་ལྡན་པའི་སྐུ་རུ་ལམ་གྱིས་གྱུར།
ལྕེ་སྟེང་ཨ	དམར་འོད་དུ་འབར་བར་བསམ།། ཨ ཡི་འོད་ཀྱིས་ངག་གི་སྒྲིབ་པ་
སྦྱངས།། ལྕེ་ཉིད་པདྨའི་སྦུ་གུ་འོད་དུ་འབར།། མཆུ་ཉིད་རིན་ཆེན་པད་ཤུན་སྦུབས་
སུ་དོད།། ངག་གི་བཟླས་བརྗོད་ཚངས་པའི་གསུང་དུ་གྱུར། ཐུགས་ཀར་ཡི་གེ་ཧཱུྃ
སེར་ས་བོན་གསལ།། ཧཱུྃ་ ལས་འོད་འཕྲོས་ཡེ་ཤེས་མེ་དཔུང་གིས།། ཡིད་ཀྱི་ཉོན་
མོངས་བག་ཆགས་སྡིག་སྒྲིབ་སྲེག །སེམས་ཉིད་མ་བཅོས་ཡེ་དག་ཆེན་པོར་བསམ།།
ཐར་ལམ་མདོ་ལས་བྱུང་བའི་སྒོ་གསུམ་སྒྲིབ་པ་སྦྱོང་བའི་སྔགས་ནི། ༀ་བསྭཱ་རཀྟ་ཁྲི་པར་དུ་ཏྲི་སུ་བྱོ་ཡ་
བྷ་ལི་ཐིམ་ཐིམ་ཡེ་སྭཱཧཱ། བརྒྱ་རྩ་བརྒྱད་ལ་སོགས་གང་འགྲུབ་བཟླས། འགྱུར་སྔགས་ནི། ཨ ཨོཾ་ཧཱུྃ་
རཾ་ཛ༔ སལེ་ལྷན་ནེ་ཨུ་དུག་ཞི་བ་སལེ་སང་ངེ་ཡེ་སྭཱཧཱ། མུ་ཡེ་ཧྲི་དྷ་ཨ་དཀར་ཧཱུཾ།
མ་ཏྲི་ཧཱི་ལམ་ཨུ་དུག་སལེ་སང་ངེ་ཡེ་སྭཱཧཱ། གང་ཞིག་ཕྱི་རབས་རྗེས་འབྲང་རྣམས། སྔ་མོར་ཁ་
ལག་མ་འདྲེས་པར། ལན་གསུམ་བཟླས་ཏེ་ཕུ་བྱས་ན། སྣ་བུག་གཉིས་དང་ཁ་ཟས་སོགས། མཆན། སྙིང་པོ་དུང་ཕྱུར་



ནམ་མཁའ་མཛོད་ཀྱི་སྒྲུབ་སྐོར།
འགྱུར་དུ་འགྲོའོ། །ཤེལ་ཞིག་གཡུང་དྲུང་རྒྱལ་པོའི་བོན། དེ་ནས་སྔོན་འགྲོའི་ངག་འདོན་གང་རུང་ལ་བརྟེན་ནས་དལ་
འབྱོར་རྙེད་དཀའ་སོགས། བློ་ལྡོག་བཞིས་བཅོས་མིན་གྱི་ངེས་འབྱུང་བསྐྱེད་ཅིང་ཡིད་འཁུལ་ངེས་དང་། སྐྱབས་
སེམས་སོགས་ཐུན་མིན་གྱི་སྔོན་འགྲོ་རྣམས་ཚིག་དོན་འབྲེལ་བར་བྱ། ཁྱད་པར་བླ་མའི་རྣལ་འབྱོར་ནི་ཉམས་ལེན་
ཐམས་ཅད་ཀྱི་སྙིང་པོ་ཡིན་པས་གནད་དུ་བསྣུན་པ་གལ་ཆེའོ། །དེའང་རྒྱུས་པ་མ་ལྕོགས་ཚེ་ཨ་དཀར་དགོངས་
འདུས་ཀྱི་དགོངས་དོན་འདུས་པ་འདི་ཉིད་བྱ་ན། སེམས་ཅན་སངས་རྒྱས་ཐོབ་པའི་སླད།། བླ་མ་
སངས་རྒྱས་བདག་སྐྱབས་མཆི། སྔོན་དུ་བཏང་ནས། ཨཱ། བདག་གི་སྤྱི་གཙུག་ཉི་ཟླའི་
གདན།། བླ་མ་གྱེར་སྤུངས་དབྱེར་མེད་སྐུ།། དཀར་གསལ་དར་དང་རིན་ཆེན་
བརྒྱན། མཉམ་བཞག་ཤེལ་གྱི་ཆག་ཤིང་འཛིན།། མཁྱེན་བརྩེས་བདག་ལ་གཟིགས་
པར་མོས།། ཨེ་མ་ཧོ། །ནུབ་ཕྱོགས་བདེ་ལྡན་ཨུཏྤལ་སྟོང་ལྡན་ལ། ཀུན་བཟང་
ཐུགས་སྤྲུལ་ངོ་མཚར་སྐྱེས་མཆོག་བྱོན།། ཁྱེའུ་དག་པ་དྲི་མེད་ལ་གསོལ་བ་འདེབས།།
ཞང་ཞུང་རྒྱུང་ཡར་ཕྱ་བཙུན་སྲས་སུ་འཁྲུངས། སྐྱེ་བ་ལྔ་བརྒྱ་དྲན་པའི་དྲན་པ་ཞེས།།
གཤེན་རབ་ཐུགས་ཀྱི་བསྟན་པའི་གཉེར་དཔོན་རྗེ།། དུས་ཀྱི་མཐའ་ལ་བྱིན་རླབས་
ལྷག་པར་ཆེ། ཉི་ཟེར་ཞོན་ནས་བོད་ཁམས་ཡང་ཡང་ཉུལ། རྗེས་འཇུག་རྣམས་ལ་
མཆོག་ཐུན་དངོས་གྲུབ་སྟེར།། གྱེར་སྤུངས་དྲན་པ་ནམ་མཁའ་ལ་གསོལ་བ་
འདེབས། ཕྱི་ནང་གསང་བའི་བར་ཆད་ཞི་བ་དང་།། སྐུ་གསུང་ཐུགས་ཀྱི་དབང་
བཞི་བསྐུར་དུ་གསོལ།། སྙིང་པོ་ནི་དྲན་པ་གསང་སྒྲུབ་ལས། ཨཱ ཨོཾ་ཧཱུྃ་གྱེར་སྤུངས་དྲན་པ་མུ་
ལ་ཉེ་ལོ་ཡོ་ཧཱུྃ་འདུ། གང་འགྲུབ་བཟླའོ། །དེ་ནས་ཡི་དམ་གྱི་བསྙེན་འཛབ་བཟླ་བ་དང་། མདོ་ཆོག་དང་། སྔགས་
ཆོག་ལ་སོགས་ཁ་ཏོན་རྣམས་བྱའོ། ། ༈ ༧ གཉིས་པ་ཁྲུས་ཀྱི་རྣལ་འབྱོར་ལ། ནམ་ལངས་པའི་ཚེ་རྒྱས་པར་གྲུབ་ན་
བུམ་པ་བཅུད་ལྡན་བཤམས། མདོ་ཆོག་ལྟར་ན་བདེ་གླིང་པའི་བཀའ་གཏེར་ཁ་སྦྱོར་གྱི་ལྟུང་བ་བཤགས་པའི་མདོ་
ལྟར་བུམ་ཁྲུས་རྒྱས་པ་བྱ་བའམ། སྔགས་ལྟར་ན་མ་རྒྱུད་ཀྱི་སྒྲིབ་སེལ་སྣང་བ་དཔལ་གྱི་ཆུ་ཟླ་ལྟར་བྱའོ། །ལོངས་
ཁོམ་ཡོད་ན་དྲི་མེད་ལས་བྱུང་བའི་ལྷ་མོ་གོས་དཀར་མའི་གཟུངས་ཁྲུས་བྱ་བ་ལ། ཕྱག་འཚལ་བ། གཟུངས་བཟླ་བ།
30༔



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཁྲུས་བྱ་བའོ། །དང་པོ་ནི། ན་མོ་གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས། དབྱིངས་ན་བཞུགས་པའི་དྲི་མ་མེད་པ་
སྐྱོན་དང་བྲལ་བ་རྣམ་པར་དག་པ། ཀུན་ནས་གང་བའི་རྒྱ་མཚོ་འགྲོ་བའི་བག་
ཆགས་འཁྲུ་བ་ལ་ཕྱག་འཚལ་ལོ། །བདག་དང་མཐའ་ཡས་པའི་སེམས་ཅན་ཐམས་
ཅད་ཀྱི་སྡུག་བསྔལ་དང་ཉོན་མོངས་པ་ལས་བསྐྱབ་ཏུ་གསོལ། གཉིས་པ་གཟུངས་ནི།
བསྭོ་ཨཾ་ན་མ་བྷུདྷ་ས་མུན་ཏ། ཨ་དར་བ་དར་དུ། ན་མ་ན་རེ། དེ་རྒྱུ་ཙནྡྷ། སང་
ཀ་ར་ནི། ས་ར་ཀ་ར་ཆ་ཡེ་སྭཱཧཱ། བསྭོ་ༀ་ན་མ་ཨ་ཀན་ཡ་ནི། ཨུ་དུག་སང་སལ་
ས་ལེ་སང་ངེ་ཡེ་སྭཱཧཱ། ཨོཾ་ན་མ་ཨ་དཀར་མང་པ་མང་ཏིང་། མ་མ་ཏིང་ཆུ། ཏིང་
ནམ་ཕྱོད་ལམ་ས་ལེ་སང་ངེ་ཡེ་སྭཱཧཱ། ཨོཾ་ན་མ་ཨ་དཀར་ཨུ་ཡ་ནེ་ཏིང་ཕྱོད་ལམ།
ཏ་ར་ཏ་ར། ཏུ་རུ་ཏུ་རུ། ཏུཏྟ་རེ་ཏུཏྟ་རེ། དར་ཡ་ཏ་དར་ཡ་ཏ། ཨ་བྷ་ཝ། སུ་
བྷ་ཝ། བྷི་ཤུདྷོ་ཉ་ས་ལེ་སང་ངེ་ཡེ་སྭཱཧཱ། ཨོཾ་ན་མ་ཨ་དཀར། ཨ་ཏ་པྲ་ཛཱ། ཧ་ར་
མི་ཏ་ཡེ། ཤུདྡྷེ་ཤུདྡྷེ། བྷི་ཤུདྷོ་བྷི་ཤུདྷོ་ཡེ་སྭཱཧཱ། ཨོཾ་ན་མ་ཨ་ཎི་པྲི་ཏ། སུརྦ་ཏྲི་དུ།
རྐ་ཕུང་ཨ་ཨུ་དུག་སལེ་སང་ངེ་ཡེ་སྭཱཧཱ། ཨོཾ་ན་མ་ཧ་ར་ཁི་ཁར། སད་ལ་ལི་ཡང་
མང་པ་མང་ཏིང་། ཨ་དཀར་ཧ་ར་ས་ལེ་སང་ངེ་ཡེ་སྭཱཧཱ། ཨོཾ་ན་མ་མུ་ཡང་དང་ར་
ཏིང་ཕྱི་གུ་ཤུདྷོ་གུ་ཤུདྷོ་ས་ལེ་སང་ངེ་ཡེ་སྭཱཧཱ། གསུམ་པ་ཁྲུས་ནི། བྱམས་ལྡན་རྒྱལ་བའི་
དཀྱིལ་འཁོར་ན། བྱམས་མ་ཆེན་པོ་བྱམས་ཆེན་མ།། ལྷ་མོ་ཆེན་མོ་གོས་དཀར་མོ།།
དམ་ཚིག་སྒྲོལ་མ་མཐུ་མོ་ཆེ།། འཕགས་མ་ཆེན་མོ་གཙུག་ཏོར་ཅན།། ལྷ་མོའི་རང་
བཞིན་དཔག་ཏུ་མེད།། དཔག་མེད་སངས་རྒྱས་ཐུགས་འཆང་མ། སངས་རྒྱས་ཀུན་
གྱི་ཐུགས་ལ་དགྱེས།། སངས་རྒྱས་ཀུན་གྱི་ཐུགས་ཀྱང་འཛིན།། སངས་རྒྱས་དགྱེས་
དང་སྦྱོར་བར་མཛད།། མུ་ཡང་ནམ་མཁའི་དབྱིངས་དཀྱིལ་ན།། ཏིང་ཕྱི་གལ་གྱི་
གཞལ་ཡས་སུ།། སྐྱོན་བྲལ་མདྨའི་གདན་སྟེང་ན། ལྷ་མོ་ཆེན་མོ་དམ་ཚིག་ཅན།
302



ནམ་མཁའ་མཛོད་ཀྱི་སྒྲུབ་སྐོར།
དཀར་མོ་མེ་ཏོག་ཙམ་པ་ཀ །ཅུང་ཙམ་དགྱེས་འཛུམ་བྷུདྡྷ་དམར། ཧ་ལོ་ལྗང་
གུའི་ན་བཟའ་གསོལ། དེར་སེར་པོའི་ཕྱག་མཚན་ཅན། མཎྜ་ར་ཡི་ཆར་པ་འབེབས།།
ཨུཏྤལ་སྔོན་པོའི་ལྕང་ལོ་ལ།། བདུད་རྩི་བསིལ་བའི་ཆུ་རྒྱུན་འབེབས།། དག་བྱེད་
ཁྲུས་ཀྱི་བུམ་པར་འཁྱིལ།། ཁྲུས་མཛད་ལྷ་མོ་འབུམ་དང་བཅས།། དད་པ་དང་ནི་
དམ་ཚིག་གིས། གནས་འདིར་སྤྱན་འདྲེན་གཤེགས་སུ་གསོལ།། ཁྱེད་ནི་ལྷ་མོ་
ཐུགས་རྗེ་ཅན། བརྩེ་བའི་སེམས་ཀྱིས་བདག་ལ་དགོངས། བདག་ཅག་ཁྱེད་ལ་གུས་
བཏུད་དོ། །བདག་དང་མཐའ་ཡས་སེམས་ཅན་གྱི།། མི་གཙང་ལས་དང་བག་
ཆགས་རྡུལ། ཚེ་རབས་ནས་ནི་བསགས་པ་ཡི། སྐྱོན་གྱི་དྲི་མ་ཅི་མཆིས་པ། ཁྱེད་
ཀྱི་ཐུགས་རྗེས་བྱང་བར་མཛོད།། སྡུག་བསྔལ་ལས་ལས་གྱུར་པ་ཡི། ནད་དང་གདོན་
དང་རྐྱེན་གྱི་ཚོགས།། དུག་དང་མཚོན་དང་མུ་གེ་དང་། གཟའ་དང་རྒྱུ་སྐར་བྱད་
སྟེམས་དང་།། ལོ་དང་ཟླ་བ་ཞག་གི་ཀག །སྨ་སྨེ་ཉམས་གྲིབ་འབག་པ་དང་།། མི་
གཙང་ལས་གྱུར་ཅི་མཆིས་པ།། ཤེལ་སྒོང་ལ་ནི་རྡུལ་ཕྱིས་དང་། ཆུ་འཛིན་ལ་ནི་
རླུང་བྱུང་ལྟར། དག་ཅིང་ཚངས་པར་མཛད་དུ་གསོལ། དེའི་སྟེང་ལྷ་མོའི་ཐུགས་
རྗེ་ནི།། ནམ་མཁའ་ལ་ནི་སྤྲིན་མེད་ཅིང་།། ཉི་མའི་དཀྱིལ་འཁོར་རྒྱས་པ་ཡིས།།
འགྲོ་རྣམས་དགའ་ཞིང་མགུ་བ་ལྟར།། གང་བའི་དཀྱིལ་འཁོར་འཛུམ་ལྡན་གྱིས།།
མཁྱེན་པའི་ཡེ་ཤེས་མ་ལུས་པ།། བདག་ལ་རྒྱས་པར་མཛད་དུ་གསོལ།། འདི་ནི་ཉམས་
གྲིབ་སེལ་བ་ལ་ལྷག་པར་བསྔགས་སོ། །བུམ་པ་སོགས་དེ་ལྟར་མི་འཛོམས་ན་ཚེ་དབང་བོད་ཡུལ་མ་ལས་བྱུང་བ་ནི།
སྤྱི་བོའི་གཙུག་ཏུ་ཉི་ཟླ་པདྨའི་སྟེང་ན། ཀུན་ཏུ་བཟང་པོ་སྐུ་མདོག་མཐིང་ག་ནམ་
མཁའ་དྭངས་པ་ལྟ་བུ། ཀུན་ཏུ་ཞལ་ཐལ་ལེ་བ། རྒྱན་མེད་པའི་གཅེར་བུའི་ཐུགས་
ཀ་ན། ཨཱ དཀར་པོ་ལ་སྔགས་ཀྱིས་བསྐོར་བ་ལས་འོད་འཕྲོས། སངས་རྒྱས་རིག་
འཛིན་སེམས་དཔའ་ཐམས་ཅད་མཆོད་པས་མཉེས། སྐུ་གསུང་ཐུགས་ཀྱི་བཅུད་
303



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྣམས་ཚུར་བསྡུས། ཀུན་བཟང་གི་སྐུ་ལུས་ཞོ་རྐྱལ་འོ་མས་གང་བ་ལྟར་གྱུར།
ཞབས་ལས་བདུད་རྩིའི་ཆུ་རྒྱུན་ནར་གྱི་ཐོན། བདག་གི་སྤྱི་བོའི་གཙུག་ནས་མར་
ཞུགས། ཕྱི་ནང་ཐམས་ཅད་བཀྲུས་ནས། སོལ་བའི་ཁུ་བ་ཆུས་བཀྲུས་པ་ལྟར་སྡིག་
ལྟུང་ཐམས་ཅད་སངས་སངས་དག་པར་བསམས་ལ། ཨ་ཨཾ་ཧཱུྃ ཨ་དཀར་ཨ་
རྨད་དུ་ཏྲི་སུ་ནག་པོ་ཞི་ཞི་མལ་མལ། གང་འགྲུབ་བཟླས་ཤིང་ཁྲུས་ཆབ་ཙམ་
འཛོམས་ན་དེ་ལ་སྔགས་ནས་ཁྲུས་བྱ་བ་ནི། དྲིམེད་ལས། ཨོཾ་བོན་ཉིད་དག་པའི་དཀྱིལ་
འཁོར་གྱི།། སྐུ་གསུང་ཐུགས་ཀྱི་རང་བཞིན་ལས། ཐིག་ལེ་གསུམ་གྱི་རྒྱུན་བབས་ཏེ།
འདི་ནི་སྐྱེ་མེད་ཆེན་པོའི་ཆུ།། ལུས་ཀྱི་དྲི་མ་དག་གྱུར་ཅིག །འདི་ནི་འགག་མེད་
ཆེན་པོའི་ཆུ། ངག་གི་དྲི་མ་དག་གྱུར་ཅིག །འདི་ནི་འཁྲུལ་མེད་ཆེན་པོའི་ཆུ།། ཡིད་
ཀྱི་དྲི་མ་དག་གྱུར་ཅིག །བདག་དང་མཐའ་ཡས་སེམས་ཅན་གྱི། ལུས་ངག་ཡིད་
གསུམ་སྒྲིབ་དག་ནས།། བསླབ་གསུམ་རྣམ་པར་དག་ལྡན་ཤོག །ༀ་ན་མ་ཨ་དཀར་
ར་སད་དོ་གུ་ཤུན་ས་ལེ་སང་ངེ་ཡེ་སྭཱཧཱ། ཞེས་གདོང་བཀྲུ་འཐོར་འཐུང་སོགས་ཀྱིས་དག་པར་
བྱའོ། །ཡང་ནང་གི་ཁྲུས་གཤེན་ལྷ་སྤྱི་བོར་བསྒོམས་ནས་ཡིག་བརྒྱའི་བདུད་རྩི་འབེབས་སྦྱོང་བྱ་བ་དང་། གསང་ཁྲུས་
རང་ཉིད་གཤེན་ལྷ་བསྒོམས་ནས་འོད་ཟེར་སྤྲོ་བསྡུ་བྱེད་པ་སྟེ་རྫོགས་ཆེན་བོན་སྒོ་སོགས་ལས་འབྱུང་བ་བཞིན་གང་
ལྕོགས་དང་། གསོ་སྦྱོང་ཆགས་མེད་བྱེད་པ་ཡིན་ན། གཟི་བརྗིད་དབང་ལྡན་དང་། ནེ་ཆུང་ཁྲུས་སོགས་འདིར་
བྱའོ། །༈ ༧ གསུམ་པ་ཉི་ཤར་རྩེ་ལ་ཕྱག་བཤགས་སྡོམ་ནོད་ཀྱི་རྣལ་འབྱོར་ལ། ཕྱག་དང་བཤགས་པ། སྲུང་སྡོམ་གོ་ཆའི་
རྣལ་འབྱོར་རོ། །དང་པོ་ནི། དཀོན་མཆོག་གསུམ་མདུན་གྱི་ནམ་མཁར་བསྒོམས་ལ་ཕྱག་གཅིག་ཁྲི་རུ་འགྱུར་བའི་
སྔགས་འདི་ལན་བདུན་བཟླ་སྟེ། ཨ་མྲྀ་ཏ་ཡེ་མི་ཛ་ཡེ་སྭཱཧཱ། ཕྱག་འཚལ་བ་ནི་དྲི་མེད་ལས། དེ་ནས་ནམ་
ལངས་ནས་ཉི་མ་མ་ཤར་གྱི་བར་ག བདེ་བར་གཤེགས་པ་དྲི་མ་མེད་པའི་ཞིང་དུ་གྱུར་པ་རྣམས་ལ་ཕྱག་འཚལ་ཏེ་
ཚིགས་སུ་བརྗོད་པ། ན་མོ། །གཤེན་རབ་མཆོག་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས། རྣམ་པར་དག་པ་འདུལ་བའི་རྒྱལ་པོ་མི་གནས་
304



ནམ་མཁའ་མཛོད་ཀྱི་སྒྲུབ་སྐོར།
སད་་
མྱ་ངན་འདས་པ། ཀུན་ཁྱབ་དབྱིངས་ཀྱི་རྒྱལ་པོ་ལ་ཕྱག་འཚལ་ལོ། །ན་མོ་གཤེན་
རབ་མཆོག་དེ་བཞིན་གཤེགས༔ །རྣམ་པར་དག་པ་འདུལ༔ ། ཀུན་སྙོམས་ཉི་
མའི་རྒྱལ༔ ། ན་མོ་གཤེན་རབ༔ ། རྣམ་པར་དག །ཀུན་མཁྱེན་ཡེ་ཤེས་རྒྱལ༔ །ན་
མོ་གཤེན༔ ། རྣམ་པར༔ ཀ ཀུན་གསལ་འོད་ཀྱི་རྒྱལ༴ །།ན་མོ་གཤེན༔ །རྣམ་པར༔ ༎
ཀུན་དབང་སྒྱུ་འཕྲུལ་རྒྱལ༑ །ན་མོ་གཤེན། །རྣམ་པར༔ ཀཀུན་འབྱུང་བློ་གྲོས་རྒྱལ། །
ན་མོ་གཤེན༔ །།རྣམ་པར༴ །ཀུན་རིག་འཕྲུལ་གྱི་རྒྱལ༔ ། ན་མོ་གཤེན༔ ། རྣམ་
པར༔ །།ཀུན་གྲགས་ཚངས་པའི་རྒྱལ༔ །ན་མོ་གཤེན༔ །རྣམ་པར༔ །ཀུན་དབང་
རིག་པའི་རྒྱལ་ །ན་མོ་གཤེན་ །རྣམ་པར་༑ །། ཀུན་དབྱིངས་བོན་ཉིད་རྒྱལ །ན་
མོ་གཤེན༔ །དྲི་མ་མེད་པ་འདུལ་བའི་རྒྱལ་པོ་ད་ལྟ་བཞུགས་པ༑ །བཀའ་གསང་
ཤེས་རབ་རྒྱལ༑ །ན་མོ་གཤེན༔ ། དྲི་མ་མེད༔ །དབང་སྒྱུར་འཁོར་ལོའི་རྒྱལ༔ ༎
ན་མོ་གཤེན༔ ། དྲི་མ་མེད༔ པདྨོ་འོད་མཛེས་རྒྱལ།ན་མོ་གཤེན༔ །དྲི་མ་མེད༔ །
མུ་ལ་ཨུ་རྒྱན་རྒྱལ་ །ན་མོ༔ ཀ དྲི་མi །མུ་ལ་ཏན་དར་རྒྱལ༑ །ན་མོ་གཤེན། །དྲི་མ་
མེད། །བདེ་མཆོག་འཁོར་ལོའི་རྒྱལ༔ གན་མོ་གཤེན་ ཀདྲི་མ ཀགོང་ཁྲི་འོད་ཀྱི་རྒྱལ་ །
ན་མོ་གཤེན༔ །དྲི་མ་མེད༔ །བདེ་བ་དོན་རྒྱས་རྒྱལ །ན་མོ་གཤེན༔ ཀ དྲི་མ །བདེ་
ཁྱབ་ཀློང་ཡངས་རྒྱལ༔ །ན་མོ་གཤེན༔ །དྲི་མནོར་བུ་རིན་ཆེན་རྒྱལ །ན་མོ་གཤེན
རྨད་དུ་བྱུང་བ་མ་འོངས་སླད་ན་འབྱོན་པ། དབང་ལྡན་འོད་ཟེར་རྒྱལ༔ །།ན་མོ་
གཤེན༔ ཀརྨད་དུ་བྱུང༴ །དྲི་མེད་ལམ་གསལ་རྒྱལ ། ན་མོ་གཤེན༔ ། རྨད་དུ༔ །།
ཐུགས་རྗེ་ཚད་མེད་རྒྱལ་ །ན་མོ་གཤེན༔ ། རྨད་དུ༔ །བྱམས་པ་ཤེས་ལྡན་རྒྱལ༔ ༎
ན་མོ་གཤེན༔ །རྨད་དུ༔ །ཁྲི་རྗེ་དག་པའི་རྒྱལ༔ ཀ ན་མོ་གཤེན༔ ། རྨད་དུ༔ །རིན་
ཆེན་འོད་གསལ་ །ན་མོ་གཤེན༔ ཀརྨད་དུ་ །། སྨོན་ལམ་གྲུབ་པའི་རྒྱལ༔ ། ན་མོ་
གཤེན༔ ། རྨད་དུ་ ཡེ་ཤེས་དབང་ཕྱུག་རྒྱལ༔ ཀན་མོ་གཤེན་ ཀ རྨད་དུ །དྲི་མེད་
305



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འདུལ་བའི་རྒྱལ་པོ ། ན་མོ་གཤེན༔ །རྨད་དུ༔ ། འཁོར་ལོ་འོད་གསལ་རྒྱལ་པོ་
ལ་ཕྱག་འཚལ་ལོ། །ཞེས་དུས་གསུམ་སངས་རྒྱས་ཀྱི་མཚན་ཕྱག་འཚལ་ལོ།། གཉིས་པ་བཤགས་པ་ནི། དྲི་
མེད་ལས། ན་མོ་བདེ་གཤེགས་ཡང་དག་མཚན།། དུས་གསུམ་བྱོན་དང་འབྱོན་གྱུར་
སྐུ།། རྣམ་པར་དག་དང་དྲི་མ་མེད།། རྨད་དུ་བྱུང་བའི་མཚན་འཆང་བ།། ཉིད་
ནི་ཐུགས་རྗེའི་ཆེར་ལྡན་ཞིང་། འགྲོ་བའི་མགོན་པོ་བླ་ན་མེད།། སྐྱོབ་པའི་དཔུང་
གཉེན་ཐུགས་རྗེ་ཅན།། བདག་ལ་གསན་ཅིང་དགོངས་སུ་གསོལ།། བདག་དང་
མཐའ་ཡས་སེམས་ཅན་གྱིས།། ཐོག་མ་མེད་ནས་དུས་འདིའི་བར། མི་དགེའི་
ལས་རྣམས་ཅི་བགྱིས་པ།། མཁྱེན་ལྡན་ཁྱེད་ལ་མཐོལ་ལོ་བཤགས། ཁྱེད་ཀྱི་ཐུགས་
རྗེས་བྱང་བར་མཛོད།། ཞེས་བརྗོད་མཐར་གཡུང་དྲུང་སེམས་དཔའི་སྒྲིབ་སེལ་ལྟུང་བཤགས་མདོ་ཚར་
གསུམ་མམ་གང་འགྲུབ་དང་། གསོ་སྦྱོང་འདོན་ན། འདུལ་ཕྱག་བཅས་པའི་ཕྱག་བཤགས་རྣམས་གདོན། མ་རྒྱུད་
ཀྱི་སྐོང་བཤགས་དང་། རྫོགས་ཆེན་གྱི་སྐོང་བཤགས་རྣམས་གདོན་ཞིང་དབང་དམ་ཉམས་པ་གང་ཡོད་འགྱོད་
བཤགས་སྡོམ་སེམས་ཡང་དག་པར་བྱེད་པ་གལ་ཆེའོ། ། ༈ །གསུམ་པ་སྲུང་སྡོམ་གོ་ཆའི་རྣལ་འབྱོར་ནི། དྲི་མེད་ལས་
བྱུང་བ། བདག་ནི་དུས་འདིར་བཟུང་བ་ནས། ནམ་ཞིག་འཁོར་བ་མ་སྟོངས་བར།།
འཇིག་རྟེན་འཁོར་བའི་ལས་སྤངས་ནས།། མྱ་ངན་འདས་པའི་རྗེས་འབྲང་ཞིང་།།
གཡུང་དྲུང་སེམས་དཔའི་སྤྱོད་པ་ཡི།། སོ་སོ་ཐར་པའི་སྒོར་འཇུག་ཅིང་། འདུལ་
ཁྲིམས་ཟབ་མོ་བསྲུང་བར་བྱ།། རྨད་བྱུང་དཀའ་བ་ཐུབ་པར་བྱ།། བདག་དང་
བདག་ལ་དཀའ་སྤྱད་དང་། གཞན་ཀྱང་རྗེས་སུ་བསྐུལ་བར་བྱ།། གང་ཞིག་འཇིག་
རྟེན་ཁམས་དག་ཏུ། དཀའ་བ་ཐུབ་པའི་གང་ཟག་དང་། དག་པའི་དགེ་ལ་འདུན་
སྤྱོད་པ། དེ་དག་ཀུན་ལ་རྗེས་ཡི་རངས།། བདག་གི་དགེ་བའི་རྩ་བ་དང་། གཞན་
ཡང་དཀའ་ཐུབ་བསོད་ནམས་ཚོགས། འགྲོ་བ་ཀུན་དང་ཐུན་མོང་དུ།། མྱུར་དུ་
བྱང་ཆུབ་ས་ལ་བསྔོ། དེ་དག་དགེ་བའི་སྟོབས་མཆོག་དང་།། བསོད་ནམས་
306



ནམ་མཁའ་མཛོད་ཀྱི་སྒྲུབ་སྐོར།
བསགས་པའི་སྦྱིན་སྟོབས་ཀྱིས།། བདག་དང་མཐའ་ཡས་སེམས་ཅན་རྣམས།།
སྒྲིབ་གཉིས་མུན་པ་རབ་དྭངས་ནས།། བསོད་ནམས་མཁའ་ལ་ཉི་ཤར་བཞིན།།
འབྲས་བུ་སྐུ་གསུམ་མཆོག་ཐོབ་ཤོག །ཞེས་སྔར་བླངས་པའི་ཐེག་པ་གོང་འོག་གི་སྡོམ་པ་རྣམས་མི་
ཉམས་པའི་བསྲུང་སེམས་བསྐྱེད་དོ། །དེ་ནས་མིག་ཡན་ལག་བྱིན་གྱིས་བརླབ་པ་ལ། ལག་མཐིལ་མཾ༔ ལས་ཆུ་
བྱུང་ལུས་སྒྲིབ་དག །རང་ལུས་འོད་དུ་གསལ་བའི་གཞལ་ཡས་ནང་།། ཞི་ཁྲོ་དམ་
པ་རིགས་བརྒྱའི་ལྷ་ཚོགས་རྣམས།། ཏིལ་གྱི་གོང་བུ་ཁ་ཕྱེས་བཞིན་དུ་གསལ།།
བསམ་ལ། ཨོཾ་རུ་རྩེ་ར་མ་ནི་པྲ་དྷར་དུ་ཧཱུྃ་ཕཊ ཋ སཱཧཱ། ལག་པ་ལ་སྔགས་ན་ལས་བྱས་ཚད་དགེ་བར་
འགྲོ། ཞེས་གསུངས་སོ། །རང་ལུས་རྒྱལ་བའི་དཀྱིལ་འཁོར་མངོན་གསལ་བའི།། གནས་
ལྔ་འོད་ཟེར་ཕུང་པོ་རབ་འཕྲོས་པ།། གང་རེག་སེམས་ཅན་འོད་དུ་ལྷག་གྱུར་ནས།།
བོན་ཉིད་དབྱིངས་སུ་མངོན་སངས་རྒྱས་པར་བསམ། ལག ཨོཾ་ཨ་བྷི་ཀ་ན་ཧཱུཾ་ཧཱི་ཋ །
འདིས་རྐང་པར་སྔགས་པས་རྐང་ཞབས་སྲོག་ཆགས་བསད་ཚད་ཐར་པ་འཐོབ། ཅེས་གསུངས་སོ། །མིག་དབང་
ལས་བྱུང་ཨམདཀར་དམར་ལས།། བསྐལ་པ་གསུམ་གཡོས་གདོས་བཅས་མངོན་
བྱང་ནས། གང་མཐོང་ལྷ་ཡི་གཞས་ཡས་གྱུར་པའི་ནང་།། ཀུན་ཀྱང་ཀུན་བཟང་
སྐུ་རུ་གྱུར་པར་བསམ་ལ། ཨོཾ་ཨ་པར་འབར་ལོ་ཡོ་རོ་ཤག་སྭཱཧཱ། འདི་བཟླས་པས་མིག་
གིས་མཐོང་ཚད་ཐར་པ་འཐོབ། ཅེས་གསུངས་སོ། །འདི་དག་རྒྱུན་དུ་དྲན་ཤེས་ཀྱིས་ཟིན་ན་བྱང་སེམས་ཀྱི་འདུན་
པ་དང་སྔགས་ཀྱི་དག་སྣང་སྦྱོང་བ་སོགས་ཀྱི་དགོས་པ་ཁྱད་པར་ཅན་ཡོད་དོ། །འདི་སྐབས་ཁོམ་ན་མདོ་ཡན་ལག་
བརྒྱད་པ་ཚར་གཅིག་འདོན། ཁོམ་ལོངས་མེད་ན་མེ་སྟོན་གྱི་ཡན་བདུན་བསྡུས་པ་ནི། ན་མོ། ཐབས་དང་
ཐུགས་རྗེས་འགྲོ་རྣམས་ལམ་འདྲེན་པའི།། བླ་མ་དམ་པ་རྣམས་ལ་སྐྱབས་སུ་མཆི།།
མཐུ་དབང་བྱིན་རླབས་སྟོབས་ཀྱིས་འཇིགས་པ་སེལ།། སྐྱོབ་མཛད་ཡི་དམ་ལྷ་ལ་
སྐྱབས༑ །ཐམས་ཅད་མཁྱེན་པས་སྟོང་གསུམ་ཁ་ལོ་བསྒྱུར། བསྟན་པའི་མངའ་
བདག་གཙོ་ལ་སྐྱབས༔ །སྐུ་གསུམ་ལྷུན་གྲུབ་སྟོབས་ཀྱིས་འགྲོ་བ་འདྲེན།། ཕྱོགས་
3)ལ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཅུའི་སངས་རྒྱས་རྣམས་ལ་སྐྱབས༔ །ཐར་ལམ་བདེ་འབྱེད་ཡང་དག་བདེན་པའི་
བོན།། བདེན་གཉིས་དོ་མཉམ་བོན་ལ་སྐྱབས༔ །སྒྲིབ་གཉིས་སྦྱོང་ཞིང་གཞན་གྱི་
དོན་ལ་བརྩོན། གཤེན་རབ་སེམས་དཔའི་ཚོགས་ལ་སྐྱབས༔ །བར་ཆད་སེལ་
ཞིང་དངོས་གྲུབ་འབེབས་མཛད་པ།། མ་སྲིང་མཁའ་འགྲོའི་ཚོགས་ལ་སྐྱབས
༡ སྐྱབས་སུ་འགྲོ་ནས། བདག་སོགས་འགྲོ་བས་སྡིག་པ་ཅི་བགྱིས་པ། རྣམ་མཁྱེན་ཁྱེད་
ལ་མི་འཆབ་མཐོལ་ལོ་བཤགས།། ༢ དངོས་འབྱོར་ཡིད་ཀྱིས་བཤམ་སྤྲུལ་མཆོད་
པའི་རྫས། འཇིག་རྟེན་ཁམས་ཀྱི་རྫས་རྣམས་གང་བ་ཀུན།། བླ་མ་སངས་རྒྱས་སྲས་
བཅས་མཆོད་འོས་ལ། ནམ་མཁར་གང་བ་ཡོངས་སུ་འབུལ་ལགས་ཀྱི། ༣ སངས་
རྒྱས་སྲས་བཅས་སྐྱེ་བོའི་དགེ་བ་ཀུན།། ཅི་བགྱིས་དེ་ལ་རྗེས་སུ་བདག་ཡི་རང་།།
༤ འགྲོ་རྣམས་ཡོངས་སྨིན་ཤེས་པའི་རྒྱུད་སྦྱངས་ཤིང་།། བཀའ་ཡི་འཁོར་ལོ་
ཡོངས་སུ་བསྐོར་བར་བསྐུལ། ༥ འཁོར་བ་མ་སྟོངས་བར་དུ་འགྲོ་བའི་དོན། རྒྱ་
ལགས་སྤྱད་མཛད་བཞུགས་པར་གསོལ་བ་འདེབས།། ༦ བདག་གི་དགེ་བ་འདི་
དང་གཞན་རྣམས་ཀུན།། འགྲོ་ལ་ཕན་ཕྱིར་བྱང་ཆུབ་ཆེན་པོར་བསྔོ།། དེ་ལྟར་
བསྔོས་ཤིང་བརྗོད་པར་འགྲུབ་གྱུར་ནས།། བདག་སོགས་འགྲོ་རྣམས་ལམ་གྱི་བར་
ཆད་ཞི།། སྒྲིབ་བྱང་ཚོགས་རྫོགས་བོན་གྱི་སྐུ་ཐོབ་ནས།། གཟུགས་སྐུས་འགྲོ་རྣམས་
ཐར་པར་འདྲོངས་པར་ཤོག ༧ ཅེས་བརྗོད་ལ། སྨོན་སེམས་ཚོགས་བསྐྱེད་པ་ནི། སུམ་བརྒྱ་པ་ལས། བླ་
མ་རྒྱལ་བ་སྲས་བཅས་དགོངས་སུ་གསོལ། སངས་རྒྱས་སེམས་དཔའ་རྣམས་ཀྱིས་
ཐུགས་བསྐྱེད་བཞིན།། བདག་ཀྱང་བྱང་ཆུབ་སེམས་མཆོག་བསྐྱེད་པར་བགྱི།། ཞེས་
སྨོན་སེམས་བླངས་ནས་དེའི་བསླབ་བྱ་རྣམས་ཤེས་པ་དང་། འཇུག་སྡོམ་བཟུང་བར་སྤྲོ་ན་དེ་ཉིད་ལས།
བཞིན་དེ་དག་འགྲོ་ལ་ཕན་དོན་དུ།། བྱང་ཆུབ་སེམས་དཔའི་བསླབ་པར་གནས་
པ་ལྟར།། བདག་ཀྱང་བྱང་ཆུབ་སེམས་དཔའི་བསླབ་པ་ལ།། འཇུག་པར་བྱང་
308



ནམ་མཁའ་མཛོད་ཀྱི་སྒྲུབ་སྐོར།
ཆུབ་མཆོག་ཏུ་སེམས་བསྐྱེད་དོ། །ལན་གསུམབརྗོདལ ཐུཊརྗེསེམས་དཔའི་ལུཊ་ཀྱི་ཀོང་པོའི་སྡོམཔ་ལེན་
པར་སྤྲོ་ན། གཤེན་སྲས་ཀོང་ཙེ་འཕྲུལ་རྒྱལ་དང་། སངས་རྒྱས་སེམས་དཔའ་དགོངས་
སུ་གསོལ།། ཀོང་ཙེ་ནི། སྔོན་ཚེ་སྐྱེ་བ་མང་པོའི་གོང་ནས་དགེ་བ་ལ་ཡིད་རྟོན་ཅིང་མི་འགྱུར་བས།།
དེ་ཚེ་ དེ་དག་གང་གི་དུས་སུའང་སྨོན་པ་དང་འཇུག་པའི་སེམས་བསྐྱེད་པའི་སྡོམ་པ་བཟུང་བས་ ཐུགས་
སྐད་ཅིག་ཙམ་ཡང་། གཡེལ་བ་ མེད་ པར་ འཛིན།། པ་ལྟར། དེ་ལྟར་བདག་ གིས་
ཀྱང༌ ཀོང་ཙེའི་ མཛད་ པ་བཞིན་དུ་སྨོན་འཇུག་གི་སེམས་བསྐྱེདཔ་དང་སྡོམ་པ་བཟུང་བར་བགྱི་འོ།།
སེམས་དཔའ་ཀོང་ཙེ་འཕྲུལ་རྒྱལ་གྱི།། བདག་ནི་རྗེས་སུ་འཇུག་པར་ ཕྱིར་མི་ལྡོག་པ་
བགྱི།། བདག་ནི་རྗེས་སུ་བསླབ་པར་ བྱང་སེམས་ཀྱི་བསླབ་བྱ་བསླབ་པར་ བགྱི། བདག་
ནི་རྗེས་སུ་འཛིན་པར་ བྱང་ཆུབ་སེམས་མི་གཏོང་བ་ བགྱི།། བདག་ནི་རྗེས་སུ་སྤྱད་པར་
སྤང་བླང་གི་གནས་ལ་ཚུལ་བཞིན་དུ་སྤྱད་པར་ བགྱི།། བདག་ནི་རྗེས་སུ་བསྒྲུབ་པར་བགྱི།། འབྲས་
བུ་སངས་རྒྱས་བསྒྲུབ་པ་ལ་སྐྱེ་བ་གཞན་གྱི། བར་དུ་ཆད་མེད་ཐོགས་རྗེས་ཟུངས། དགའ་བ་བསྒོམ་
པ་ནི་། ཇི་ལྟར་དབུལ་པོས་གཏེར་རྙེད་བཞིན།། དེ་རིང་བདག་གིས་དོན་ཆེན་
རྙེད།། སེམས་ནི་སངས་རྒྱས་ཞིང་ས་ལ།། ད་རེས་སངས་རྒྱས་ས་བོན་ཐེབས།།
སངས་རྒྱས་འབྲས་བུ་ད་མི་སྟོང།། སངས་རྒྱས་སྲས་སུ་བདག་གྱུར་ཏོ།། ད་ནི་བག་
མེད་གྱུར་ཀྱང་རུང་། རྩེ་འཇོ་རོལ་དང་ར་རོ་འམ། གཉིད་ལོག་བསོད་ནམས་ཕུང་
པོར་གྱུར།། དེང་ནས་བསོད་ནམས་རྒྱུན་ཆགས་ཡོད། སེམས་སྤྲོ་སེམས་ཀྱི་དགའ་
ཆེན་ཐོབ།། སེམས་ཅན་རྣམས་ཀྱི་སྐྱབས་གཅིག་པུ།། རྫོགས་པའི་སངས་རྒྱས་རིན་
པོ་ཆེ།། དེ་ཡི་རིགས་སུ་བདག་སྐྱེས་སོ། །གོམ་གཅིག་བོར་བའི་སྐད་ཅིག་སེམས་ལ་
ནི།། ཁམས་གསུམ་གང་བར་གྱུར་པའི་སེམས་ཅན་ལ། སྲོག་སྦྱིན་དགེ་བ་བྱས་པས་
ཆར་མི་ཉེ།། བསོད་ནམས་ཕུང་པོ་དེ་ནི་བདག་གིས་རྙེད།། ཅེས་མདོ་ཕྲན་ལས་བྱུང་བ་བཞིན་
སྤྲོ་བ་བསྐྱེད་ལ་སྨོན་འཇུག་བསླབ་བྱ་ལ་གནས་པར་བྱའོ། །དེ་ནས་བླ་མའི་རྣལ་འབྱོར་ལ་བརྟེན་ནས་ཏིང་ངེ་འཛིན་
3)9



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྱི་དབང་བཞི་བླངས་ཤིང་། སྔར་དབང་དུས་སུ་ནོས་པའི་སྔགས་སྡོམ་བཟུང་བ་ལ། ལམ་མངོན་སངས་རྒྱས་པའི་
རྒྱུད་ལས་བྱུང་བ་ནི། དུས་གསུམ་སངས་རྒྱས་ཀུན་དངོས་བླ་མ་གྲོགས།། གསང་སྔགས་
རྩབ་ཡན་ལག་དམ་ཚིག་རྣམས། བདེ་གཤེགས་བཀའ་བཞིན་ཁས་བླང་དམ་བཅའ་
བའི།། དམ་བཅའ་དམ་པོའི་དམ་པར་བདག་གྱུར་ཅིག ། ཅེས་ལན་གསུམ་བརྗོད་དོ། །
དེ་དག་སྡོམ་པ་གསུམ་གྱི་ཡན་ལག་ཉམས་པ་རྣམས་གསོ་ཞིང་མ་ཉམས་ཀྱང་གོང་དུ་སྤེལ་བའི་ཐབས་ཏེ། སྐྱེས་བུ་གོས་
དང་མི་འབྲལ་བ་བཞིན་དུ་རང་རེ་སྡོམ་པ་དང་བྲལ་མི་རུང་བས་བསྲུང་བྱ་ཕྲ་མོའང་ཉམས་པར་མི་བྱ་སྙམ་པའི་དམ་
བཅའི་གོ་ཆ་བརྟན་པོར་བགོ་ཞིང་དྲན་ཤེས་དང་མ་བྲལ་བར་གལ་ཆེའོ། ༈ ༧ བཞི་པ་མཆོད་འབུལ་ཚོགས་བསོག་ནི།
སྐུ་གཟུགས་མཆོད་རྟེན་ཡི་གེ་ལ་སོགས་རྟེན་གསུམ་གྱི་མདུན་དུ་ཡོན་ཆབ་སྤོས་མེ་ཏོག་མར་མེ་ལྷ་སངས་སོགས་གང་
འབྱོར་རྣམས་གཙང་དག་བཀོད་མཛེས་ཡིད་འོང་བྱས་ལ་བཤམ། དེ་ནས་རྒྱས་པར་གྲུབ་ན་མཉམ་མེད་བླ་མའི་
བསྟོད་པ་རྣམ་རྒྱལ་ཁང་བཟང་ལྟར་ལ། དེ་ཙམ་མ་གྲུབ་ན་ཁོ་བོས་བགྱིས་པའི་བསྡུས་པ་ནི། ཨ༔ བདག་
མདུན་ནམ་མཁའ་བཻཌཱུའི་མདངས་ཆགས་དབྱིངས། མཆོད་པའི་ལོངས་སྤྱོད་
སྤྲིན་ལྟར་སྤུངས་པའི་རྩེར།། གདོང་ལྔས་བཏེགས་པའི་ཁྲི་ལ་དྲི་མེད་དར།། སྣ་
ཚོགས་པདྨ་ཐབས་ཤེས་འཁྱིལ་པའི་སྟེང་། བསྐལ་བཟང་སངས་རྒྱས་སྟོང་གི་ངོ་
བོ་ཉིད།། རྒྱལ་བ་གཉིས་པ་མཉམ་མེད་བླ་མ་ནི།། ཞལ་གཅིག་ཕྱག་གཉིས་ཞབས་
གཉིས་སྐྱིལ་ཀྲུང་བཞུགས། སྐུ་མདོག་དཀར་དམར་ཅུང་ཟད་སེར་བའི་མདངས།།
ཚུལ་གོས་རྣམ་གསུམ་ངུར་སྨྲིག་ཆས་ཀྱིས་མཛེས།། དབུ་ལ་འདབ་ལྡན་པདྨའི་སྲོག་
ཞུ་གསོལ།། གཡས་གཡོན་ཕྱག་གཉིས་ཐུགས་ཁར་བོན་འཆད་ཀྱི༎ ཕྱག་རྒྱ་དང་
བཅས་པདྨ་གླེགས་རལ་འཛིན།། སུམ་ཅུའི་མཚན་རྟགས་བརྒྱད་ཅུའི་དཔེ་བྱད་
འབར།། ཕྱི་རོལ་རྩེ་གསུམ་རིགས་བརྒྱའི་དཀྱིལ་འཁོར་བཀྲ།། བསྐལ་སྟོང་སངས་
རྒྱས་ལྔ་བརྒྱའི་སེམས་དཔའ་དང་།། རྒྱལ་བའི་རྟེན་གསུམ་གངས་བྲག་བརྩེགས་
ལྟར་གཏམས།། མདུན་དུ་སྐྱབས་རྗེ་སྣང་སྟོན་རིན་པོ་ཆེ།། མཐའ་བསྐོར་མཁན་
310



ནམ་མཁའ་མཛོད་ཀྱི་སྒྲུབ་སྐོར།
ཆེན་ཉི་ཤུ་རྩ་ལྔ་དང་།། ཕྱི་ནང་གསང་གསུམ་བརྒྱུད་པའི་བླ་མས་བསྐོར།། བྱེ་བ་
ཕྲག་བརྒྱའི་གཙོ་བོ་རྗེ་བླ་མ།། མི་མངོན་དབྱིངས་ནས་ཐུགས་རྗེའི་འོད་སྤྲོས་ལ།།
བདག་སོགས་འགྲོ་རྣམས་ཐར་པར་བཀོད་པའི་སླད།། ཐུགས་རྗེའི་དམ་ཚིག་དབང་
གིས་གནས་འདིར་སྤྱོན། དམིགས་པའི་རྟེན་ལ་གཉིས་མེད་སེམས་དཔར་བཞུགས།།
ལུས་ངག་ཡིད་གསུམ་གཅིག་དྲིལ་ཕྱག་འཚལ་ལོ། །ཤིན་ཏུ་ནོངས་འགྱོད་ཉེས་
པའི་ཚོགས་ཀུན་བཤགས།། ཀྱེ་ཧོ་མཉམ་མེད་བླ་མ་འཁོར་བཅས་ལ།། ཕྱི་ཡི་
མཆོད་པ་སྐུ་གསུམ་དག་པའི་ཞིང་།། ནང་གི་མཆོད་པ་ཁམས་གསུམ་རིགས་དྲུག་
འགྲོགསང་བའི་མཆོད་པ་ཉོན་མོངས་དུ 8 ཁའི་ཚོགས།། གཞི་མེད་རྩེལ་སྣང་
འགགས་མེད་མཆོད་སྤྲིན་སྤྲོ། དམིགས་མེད་དག་པའི་ཀློང་དུ་བཞེས་མཛད་གསོལ།
མར་མེ་མེ་ཏོག་བདུག་སྤོས་དྲི་ཆབ་བཤོས།། སྒོ་བཞི་མཛོད་ལྔའི་མཆོད་པ་སྤྲིན་
ལྟར་གཏིག རིན་ཆེན་གདུགས་དཀར་རྒྱལ་མཚན་པདྨ་བུམ། གསེར་ཉ་དཔལ་བེའུ་
ལ་སོགས་རྟགས་བརྒྱད་དང་།། རྒྱལ་བློན་བཙུན་མོ་དམག་དཔོན་རྟ་མཆོག་གླིང་།
རིན་ཆེན་ནོར་བདུན་བཀྲ་ཤིས་རྫས་བརྒྱད་བཅས།། དངོས་འབྱོར་ཡིད་སྤྲུལ་མཆོད་
སྤྲིན་ནམ་མཁའ་གང་།། འདི་དག་བླ་མ་འཁོར་དང་བཅས་ལ་འབུལ།། བདག་
སོགས་བསོད་ནམས་ཡེ་ཤེས་ཚོགས་རྫོགས་ཤོག །བླ་མ་རྒྱལ་བ་སྲས་བཅས་རབ་
མཉེས་ནས།། བདག་སོགས་འགྲོ་ལ་བཀའ་ཡི་འཁོར་ལོ་བསྐོར། བརྩེ་བའི་ཐུགས་
རྗེས་མཁའ་ལྟར་ཀུན་སྐྱོང་ནས།། འཁོར་བ་སྟོངས་པར་མཛད་པར་བཞུགས་སུ་
གསོལ།། དུས་གསུམ་དགེ་བ་སྲིད་གསུམ་འགྲོ་ཕྱིར་བསྔོ། སྐུ་གསུམ་མངོན་གྱུར་
དོན་གཉིས་ལྷུན་གྲུབ་གསོལ།། སླར་ཡང་མཉམ་མེད་བླ་མའི་རྗེས་གཞོལ་བས།།
འདི་དང་ཕྱི་མ་བར་དོའི་སྐབས་རྣམས་སུ།། བརྩེ་བའི་ཐུགས་རྗེས་གཡེལ་མེད་
བཟུང་དུ་གསོལ།། ཞེས་སོགས་དང་། གསོ་སྦྱོང་འདོན་ན་རྣམ་ལྔའི་ཚིག་བཤད་ཀྱིས་དབུལ། དེ་ནས་ཨ་ཁྲིད་
31



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱི། ན་མོ་ཕྱོགས་བཅུ་ན༔ ཅི་ལྟར་རྒྱལ༑ སོགས་དང་
། བདག་དང་༑ སོགས་དཀོན་བཞི་
སྐྱབས་འགྲོ་དང་། གཤེན་རབ་བླ་མ་ སོགས་ ཚད་དུ་ལོངས་བ་སྟེ་ཚིག་དོན་རྡོ་རུས་འཕྲོད་པར་བྱ།
སྐྱབས་སེམས་དུས་དྲུག་དང་ཡན་ལག་བདུན་པ་དུས་གསུམ་དུ་བྱ་བ་སོགས་ཆོ་ག་ལས་གསུངས་པའི་དོན་པོ་ཡིན་
པས། དེ་དག་ཅི་ནུས་སུ་བྱ་དགོས། དེ་ནས་ཨ་ཁྲིད་ཀྱི་བཤགས་པ་བྱ་ལ། ཁོམ་ན་ཡིག་བརྒྱ་ཇི་འགྲུབ་གདོན།
མཎྜལ་བཀོད་པ་ལེགས་པ་ཞིག་བཏེགས་ལ་ཚིག་བཤད་ཀྱིས་དབུལ་ཞིང་སྨོན་ལམ་ཚིག་དོན་འབྲེལ་པར་གདབ། བླ་
མའི་རྣལ་འབྱོར་གྱི་མཐའ་ཕྱུང་ལ་རང་གི་རྩ་བའི་བླ་མ་རྣམས་ཀྱི་གསོལ་འདེབས་ཞབས་བརྟན་བྱ་ཞིང་ཕྱག་འཚལ
གཞན་ཡང་དལ་ཁོམ་དང་བསྟུན་ལ་མཆོད་པ་འབུལ་བའི་ཡན་ལག་ཅི་རིགས་པ་བརྗོད་དོ། ༈ ༧ ལྔ་པ་གཏོར་མ་ཆུ་སྦྱིན་
གྱི་རྣལ་འབྱོར་ལ། ཟན་རིལ་འབྲུ་སོགས་ལྡན་པའི་གཏོར་མ་དང་། ཆུ་གཙང་ཁོ་ན་བླུགས་པའི་ཆུ་སྦྱིན་གཉིས་སོ།
བྱ་དུས་ནི་མཁའ་འགྲོ་ཕྲེང་རྒྱུད་ལས། གཙང་རིགས་མགོན་གཏོར་ཉིན་མོར་གཏོང། ཤ་ཟའི་འབྱུང་གཏོར་ནུབ་མོར་
གཏོང་། སྲུང་མའི་སྐོང་གཏོར་ནང་ནུབ་གཏོང་། རིགས་དྲུག་སྦྱིན་གཏོར་དུས་མེད་གཏོང་། ཞེས་གསུངས་སོ། །
དེའང་ལྕོགས་ན་ཆུ་གཏོར་ཀུན་བྱ་དགོས་ཤིང་། མ་ལྕོགས་ཚེ་དབྱར་དཔྱིད་ལ་རྩིས་མགོ་བདུན་པ་དང་ཀླུ་གཏོར།
སྟོན་དགུན་ལ་བདུད་རྩིའི་ཆུ་རྒྱུན་དང་འཛམ་གཏོར་བྱ། བར་དོའི་གཏོར་མ་དང་། ཆུ་སྦྱིན་གྲོ་མོ་དང་། ཆུ་སྦྱིན་ནག་
མོ་སོགས་ནི་མི་ཆག་པར་བྱའོ། །འདིར་ཡང་རྩེ་ཀློང་ཆེན་ནས་བྱུང་བའི་གཏོར་མ་བསྡུས་པ་མགྲོན་བཞི་སྤྱི་ཁྱབ་
ཏུ་གཏོང་པ་ནི། གཏོར་ཐེབ་བཞིའི་ནང་དུ་ཟན་རིལ་འབྲུ་སོགས་དང་ཆུ་གཙང་བླུགས་ལ། ཕྱག་རྒྱ་ཐལ་མོ་སྦྱར་
ནས། བསྲོ་བསྡུ་སྤྲོས་འབར་ཁྱབ་བདལ་ཨ་རམ་ལམ། ལན་བཞི་བརྗོད་ལ་ཆུ་གཙང་གཏོར།
དེ་ནས་ཕྱག་རྒྱ་འཇིགས་ཚུལ་གདེང་ཚུལ་བཅའ་ཞིང་། བསྭོ་ཨཱི་ཉེ་ལོ་ཡོ་རུ་རུ་སྤུ་རུ་ཛྭ་ལ་ཏི་སྟ་ཡ་
མན་ཐོར་ཐོར་པྲ་མོ་ཧཱ། ཞེས་ཆུ་ནས་མཛུབ་འཐོར་བྱས་ལ་བར་ཆད་བྱེད་པ་རྣམས་ལ་ཐོག་འཕྲོས་པ་ལྟ་བུས་
མྱུར་དུ་དེངས་པར་བསམ། མདོ་ཕྲན་ལས་བྱུང་ངོ་
། །སྐྱབས་སེམས་ནི། སངས་རྒྱས་བོན་དང་སེམས་
དཔའི་ཚོགས་རྣམས་ལ།། གུས་པ་ཆེན་པོས་བདག་ནི་སྐྱབས་སུ་མཆི།། བདག་
གིས་ཚོགས་གཉིས་དགེ་བ་ཅི་བསགས་པས།། སེམས་ཅན་དོན་དུ་སངས་རྒྱས་
མྱུར་འཐོབ་ཤོག །ཅེས་དང་ཏིང་འཛིན་གསུམ་ནི། །ཨ བོན་ཉིད་སྟོང་པ་དངོས་
312



ནམ་མཁའ་མཛོད་ཀྱི་སྒྲུབ་སྐོར།
མཚན་བྲལ།། མ་རྟོགས་འགྲོ་ལ་སྙིང་རྗེ་བསྐྱེད།། སྐད་ཅིག་རང་ཉིད་གཤེན་རབ་
བསྒོམ།། ཕྱག་མཐིལ་གཡོན་དུ་ཨ དཀར་གསལ། འོད་འཕྲོས་ཨཾ་ཨ༔ ཧཱུྃ་གསུམ་
གྱིས།། སྣོད་ནི་རིན་ཆེན་ལས་གྲུབ་པར།། འདོད་ཡོན་རྣམ་ལྔས་ཁེང་པར་གྱུར།།
པར་བསམ། ཨ་མང་འདུས་ཧེ། ཨ༔ ལས་འོད་འཕྲོས་གཤེན་ལྷ་དང་།། དུས་གསུམ་
བདེ་གཤེགས་མདུན་མཁར་བྱོན།། བདེ་གཤེགས་མགྲོན་གྱི་བྱིན་བརླབས་ཀྱིས།
མགྲོན་རྣམས་མི་ཁོམ་ཞི་ནས་ནི།། འུར་འུར་ལ་འུར་འདུས་པར་གྱུར།། པར་བསམ་ལ།
སྲི་ཞུའི་མགྲོན་ལ། ཨོཾ་ཁ་ཧེ་སོ་སོ་སང་ངེ་སྭཱཧཱ། ཉེར་གཅིག་བཟླས་ལ། མཆོད་པ་སྣ་ཚོགས་དང་རིན་པོ་ཆེའི་
ཕུང་པོར་དམིགས་ལ་འབུལ་བ་ནི། ན་མོ། །བོན་སྐུ་ལོངས་སྐུ་སྤྲུལ་སྐུ་དང་།། སངས་རྒྱས་
བོན་དང་གཤེན་རབ་དང་། བླ་མ་ཡི་དམ་མཁའ་འགྲོ་མ།། མཆོད་གནས་སྲིད་ཞུའི་
མགྲོན་རྣམས་ལ།། སྣང་སྲིད་མཆོད་རྫས་སྣ་ཚོགས་དང་།། རིན་ཆེན་ཕུང་པོར་
དམིགས་ཏེ་འབུལ། བདག་དང་སེམས་ཅན་མ་ལུས་ཀུན།། སྒྲིབ་གཉིས་བྱང་ཞིང་
ཚོགས་གཉིས་རྫོགས།། མྱུར་དུ་བྱང་ཆུབ་ཐོབ་པར་ཤོག །ཅེས་བྱའོ། གཏོར་མ་གཉིས་པ་དེ་
ལ། ༀ་ཁ་ཧེ་སོ་སོ་སང་ངེ་སྭཱཧཱ། བཅུ་གཅིག་བཟླས་ལ། ཡོན་ཏན་མགྲོན་དཔལ་མགོན་བདུན་ཅུ་རྩ་
གཉིས་ལ་འབུལ་བ་ནི། ཚངས་པ་དང་ནི་བརྒྱ་བྱིན་དང་།། རྒྱལ་པོ་བཞི་དང་ཕྱོགས་སྐྱོང་
བཅུ། ལྷ་བརྒྱད་ཀླུ་བརྒྱུད་གཟའ་ཆེན་བརྒྱད། རྒྱུ་སྐར་ལྷ་མོ་ཉེར་བརྒྱད་དང་།
དཔལ་ཧ་རི་ཡུམ་བཙུན་པན་མ།། བུ་མོ་དྲང་སྲོང་འཕྲོག་མ་དང་།། སྲས་ནི་ལྔ་
བརྒྱ་བདུན་ཅུ་གཉིས།། སྣང་སྲིད་མཆོད་རྫས་སྣ་ཚོགས་དང་།། རིན་པོ་ཆེ་ཡི་ཕུང་
པོ་འབུལ།། འདོད་ཡོན་རྣམ་ལྔས་དགྱེས་ཚིམས་ནས།། བདག་དང་སེམས་ཅན་
མ་ལུས་ཀུན།། སྐྱོན་མེད་ཡོན་ཏན་རབ་ལྡན་ནས།། བདེ་སྐྱིད་ཕུན་སུམ་ཚོགས་
པར་ཤོག །གསུམ་པ་དེ་ལ། ཨོཾ་ཁ་ཧེ་སོ་སོ་སང་ངེ་སྭཱཧཱ། བརྒྱད་བཟླས་ལ། ལན་ཆགས་ཀྱི་མགྲོན་ལྷ་
མ་སྲིན་སྡེ་བརྒྱད་ལ་འབུལ་བ་ནི། ལྷ་དང་གཤིན་རྗེ་མ་མོ་དང་།། གཟའ་ཀླུ་བཙན་བདུད་
313



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གནོད་སྦྱིན་ལ།། སྔ་ཕྱིའི་ལན་ཆགས་འཇལ་བའི་ཕྱིར།། སྣང་སྲིད་འདོད་ཡོན་སྣ་
ཚོགས་དང་། ཅི་འདོད་ཡིད་བཞིན་སྤྲུལ་ནས་ནི།། དགོས་འདོད་རེ་བ་སྐོང་བར་
འབུལ།། བདག་དང་སེམས་ཅན་མ་ལུས་ཀུན། ལན་ཆགས་བུ་ལོན་ཁེར་ནས་
ཀྱང་།། བདེ་སྐྱིད་ཕུན་སུམ་ཚོགས་པར་ཤོག །བཞིའི་རྟིང་མ་དེ་ལ། ཨོཾཁ་ཧེ་སོ་སོ་སང་
ངེ་སྭཱཧཱ། དྲུག་བརྗོད་ལ། སྙིང་རྗེའི་མགྲོན་རིགས་དྲུག་ལ་བསྔོ་བ་ནི། ལྷ་དང་ལྷ་མིན་མི་དང་ནི།།
བྱོལ་སོང་ཡི་དྭགས་དམྱལ་བ་སོགས། རིགས་དྲུག་སྙིང་རྗེའི་མགྲོན་རྣམས་ལ། སྣོད་
བཅུད་འདོད་ཡོན་རྣམ་ལྔ་ནི། མིག་གི་འདོད་ཡོན་གཟུགས་སྡུག་ཚོགས།། རྣ་བའི་
འདོད་ཡོན་སྒྲ་སྙན༔ །།སྣ་ཡི་འདོད་ཡོན་དྲི་ཞིམ༔ །ལྕེ་ཡི་འདོད་ཡོན་རོ་བདའི༔
ལུས་ཀྱི་རེག་བྱ་གང་འདོད༔ །།ཅི་འདོད་ཡིད་བཞིན་སྤྲུལ་ནས་ནི།། དགོས་འདོད་
རེ་བ་བསྐང་བར་བསྔོ། བདག་དང་འགྲོ་དྲུག་སེམས་ཅན་ཀུན།། མི་ཁོམ་འདོད་
རྟོག་སྡུག་བསྔལ་ཞི་ནས་ནི། ཚེ་འདིར་དགའ་བདེ་ཕུན་སུམ་ཚོགས་གྱུར་ཏེ། ཕྱི་
མར་རྫོགས་པའི་སངས་རྒྱས་ཐོབ་པར་ཤོག །དེ་ཙམ་མགྲུབ་ན་ཆུ་སྦྱིན་བསྡུས་པ་ནི། སྐྱབས་སེམས་
སོགས་གོང་བཞིན་ལ། བདག་ཉིད་གཤེན་རབ་ཏུ་གསལ་བ་ཡིས། མ་མ་སལེ་ཧཱུྃ། ཞེས་
བརྗོད་པ་ལ། ཐུགས་ཀ་ནས་ལྷ་མོ་བྱམས་མ་གཅིག་བྱུང་ནས། བདག་ལྷ་མོར་གསལ་
བའི་ཕྱག་གཡོན་པའི་མཐིལ་དུ་ཡི་གེ་ཨ དཀར་པོ་ཞིག་བསམ་ལ། ཨོཾ། ཨ ཧ་ལ་
ཡེ། ཞེས་བརྗོད་པས། ཨ་འོད་དུ་ཞུ་ནས་བདུད་རྩིའི་ཆུ་བོ་དཀར་ལ་དྭངས་པ།
ཤེས་ཀྱི་འོད་ཟེར་ཁ་དོག་ལྔར་འཕྲོ་བ་ཕྱག་སོར་ལྔ་ལས་བབས་ནས། སྣོད་བཅུད་
ཐམས་ཅད་ཡེ་ཤེས་བདུད་རྩིས་གང་སྟེ། དེ་ཀུན་གྱིས་འཐུང་བས་རིགས་དྲུག་
སེམས་ཅན་འདོད་པ་བཞིན་དུ་ཚིམས་པར་གྱུར། པར་བསམ་ག གཡས་པས་སེ་གོལ་གཏོགས་
ཤིང་
། གཡོན་པས་ཆུ་གཏོར་རོ། །སེ་གོལ་ནི་བློས་བཏང་ནས་ཁྱེར་ཅིག་ཅེས་པའོ། །དེ་ནས་ངག་ཏུ། ཨོཾ། སྙིང་རྗེ་
རྩེ་གཅིག་བྱམས་མ་ཡི། ཡེ་ཤེས་བདུད་རྩིའི་ཆུ་རྒྱུན་འདིས།། རིགས་དྲུག་འདོད་པ་
ཡེ་
314



ནམ་མཁའ་མཛོད་ཀྱི་སྒྲུབ་སྐོར།
ཚིམས་གྱུར་ཅིག །ཨོཾ་ཨ འཐུང་འཐུང་མ་ལེ་སྤུངས་འཐད་པ་ཡེ་སྭཱཧཱ། ཞེས་བརྗོད་དོ། །
དེ་ནི་ཆུ་ལ་བརྟེན་ཏེ་ཚོགས་བསགས་པའོ། །ཡང་རྩེ་ལས་སོ། །གཏོར་མ་ཆིག་ཆོད་ནི། གོང་ལྟར་སྐྱབས་སེམས་དང་
ཏིང་ངེ་འཛིན་གྱིས་སྤྱན་དྲངས་ལ། སྙིང་པོ་ནི། ཨོཾ་ཁ་ཧི་སོ་སོ་སང་ངེ་སྭཱཧཱ། བརྒྱ་རྩ་བརྒྱད་བཟླས་ལ་བསྔོ་བ་
ནི། སྣོད་བཅུད་འཇིག་རྟེན་གཏོར་གཞོང་དུ། བཅུད་ཀྱི་སེམས་ཅན་གཏོར་མས་
བཀང་། ནམ་མཁའ་གང་བའི་བདེ་གཤེགས་དང་། བར་སྣང་གང་བའི་སྲུང་མ་
དང་། ས་གཞི་གང་བའི་མགྲོན་ཚོགས་ལ། ཨོཾ་ཨ ཧཱུྃ་གིས་བྱིན་བརླབས་ནས། སྣོད་
བཅུད་བདུད་རྩི་ཆེན་པོར་གྱུར། སྐྱེ་འགགས་མེད་པའི་རང་བཞིན་གྱིས།། སྣང་
ཞིང་སྲིད་པའི་བོན་རྣམས་ཀུན།། མི་འབྱེད་ཆིག་ཆོད་གཏོར་མ་འབུལ།། སྐྱེ་འཆི་
མེད་པའི་དོན་རྟོགས་ནས།། འགྲོ་ཀུན་སངས་རྒྱས་མྱུར་ཐོབ་ཤོག །ཅེས་བསྔོའོ། །ཆུ་སྦྱིན་
ནག་མོ་བསྔོ་ན་ཟན་འབྲུ་མེད་པའི་ཆུ་གཙང་བཤམ་ལ། རྣམ་པར་ཐམས་ཅད་མཁྱེན་པ་སྟོན་པ་
གཤེན་རབ་མི་བོའི་སྐུ་ལ་སྐྱབས་སུ་མཆིའོ། །བདག་ཉིད་སྟོན་པ་གཤེན་རབ་མི་བོ་
སྐུ་མདོག་གསེར་བཙོ་མའི་མདོག་འདྲ་བ། དག་པ་དྲང་སྲོང་གི་ཚུལ་དུ་བཞུགས་པ།
ཕྱག་གཡས་པས་བདུད་རྩིའི་བུམ་པ་བསྣམས་པ། གཡོན་པས་མཉམ་གཞག་མཛད་
པ་གཅིག་བསྒོམ། མདུན་དུ་དར་ནག་གི་ཡོལ་བའི་ཕག་ན། ཡི་དྭགས་རྒྱལ་མོ་ཀོ་ཀོ་
མ། སེར་སྣ་དང་འཇུངས་གེགས་བྱེད་པ། མདོག་སྔོ་སྐྱ་ཐལ་ཁ་མ། ཕྱི་ན་པགས་
པས་གཡོགས་པ། ནང་ན་རུས་པ་ཡོད་པ། བར་ན་གདར་ཤ་མེད་པ། མཆུ་བྱང་
དུ་ཡོ་བ། མིག་སྔོ་ཚགས་ལྷོ་རུ་བལྟ་བ། སེན་མོ་སྔོ་སེར་ཕྱི་རུ་བུད་པ། ཁ་ནས་
མེད་མེད་མ་སྦྱིན་ཟེར་བ། དེ་དག་གི་སེར་སྣ་དང་འཇུངས་གེགས་ལས་གྲོལ་ནས།
ཡུམ་ལྷ་མོ་སྦྱིན་པ་བྱམས་མའི་དབྱིངས་སུ་སངས་རྒྱས་པར་གྱུར་ཅིག། ཨོཾ་ཛཱ་ལ་མི་
དཾ་སརྦ་པྲ་ཏ་བྱཱ སཱཧཱ། ཆུ་ཐིག་རེ་སྤྲེང་། སྔགས་རེ་བརྗོད། གཡོན་པས་སེ་གོལ་རེ་གཏོགས་སོ། །ༀ་
ནི་ཡེ་ཤེས་ལྔ་ཡི་རང་བཞིན་དོན་དམ་མོ། །ཛ་ལས་འདོད་པ་མེ་ལྟར་འབར་བ་ཞི།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མི་དཾ་མོའི་རྒྱུད་སེར་སྣ་འཇུངས་གེགས་གྲོལ། སརྦས་དེ་ལྟ་བུ་ཡི་ལས་ལས་ཐར། སྡེ་
ཏས་ལས་དང་ཉོན་མོངས་སྡུག་བསྔལ་ཞི།། བྱུས་ནི་ལས་དང་སྡུག་བསྔལ་བྱང་
བའི་དོན།། སཱཧཱས་ལས་དང་བཀྲེས་སྐོམ་ཞི་གྱུར་ཅིག །ཡི་དྭགས་ཕྱི་ཡི་སྒྲིབ་པ་ཅན།
ནང་གི་སྒྲིབ་པ་ཅན། སྒྲིབ་པ་ཅན་གྱི་སྒྲིབ་པ་ཅན། ཨོག་མའི་ཝ་བ་ཅན། བོག་
རི་མགོ །བྲིང་རྒྱུད་སྐེ། རྩ་འཇག་རྐང་། བྱང་འབྲོག་ལྟོ། མེ་ལྕེའི་འཁོར་ལོ་ཅན།
ཅེ་རེ་བལྟ་བ། ཀྲོང་ངེ་ཉན་པ་བྲེང་ངེ་རྒྱུག་པའི་ཡི་དྭགས་ཀྱི་སྡེ་རིགས་རྣམས་ལ།
ཟས་མེད་པ་ལ་ཟས། བཏུང་བ་མེད་པ་ལ་བཏུང་བ། ཟས་རི་བོ་ཙམ། སྐོམ་རྒྱ་
མཚོ་ཙམ་དུ་ཟས་སྐོམ་བདུད་རྩིའི་རྒྱ་མཚོ་ཆར་བཞིན་དུ་འབབ་པར་གྱུར་ཅིག།
ཅེས་བསྔོའོ། །ཁ་འབར་མ་ལ་གཏོར་མ་དང་འཕྲོག་མ་ལ་ཆང་བུ་སྦྱིན་པ་སོགས་ནི། སངས་རྒྱས་ཀྱི་སྤྱོད་པ་བཀའ་
རྟགས་ཀྱི་ཕྱག་རྒྱ་ཡིན་པས་རྒྱལ་བའི་རྗེས་འཇུག་རྣམས་ཀྱིས་ཆག་མི་རུང་ངོ་། །རྗེས་སུ་རྫོགས་རིམ་སྔགས་ནི་མདོ་
ཕྲན་ལས། ཨ ཞི་བ་ལྷན་ནེ་ཁྱོད་ཕུར་ཡ་
ན་ཡལ་ཡལ་ཨ༔ ཞེས་པས་མགྲོན་རྣམས་གཤེགས་སུ་གསོལ་
ལོ།། བདེ་གཤེགས་སྤྱན་དྲངས༔ སོགས་བསྔོ་སྨོན་ཅི་རིགས་བྱའོ། །སྔ་གྲོའི་ཆར་བསང་བྱ་བ་སྤྲོ་ན། བློ་
ལྡན་སྙིང་པོས་མཛད་པའི་སྤྱི་བསང་ཉུང་འདུས་ལས། རྣལ་འབྱོར་ལམ་བསང་ལྟ་བུ་གནད་དོན་དགོས་པ་ཅན་ཉུང་
དུས་ཆོག་ཤེས་པར་བྱའོ། ༈ ༧ དྲུག་པ་བཟའ་བཏུང་ཟས་ཀྱི་རྣལ་འབྱོར་ལ་ཟན་ལ་སོགས་པའི་བཟའ་བ། ཆུ་
ལ་སོགས་པའི་བཏུང་བ། གཞན་ཡང་དཀར་གསུམ་མངར་གསུམ་ཤིང་ཐོག་རིགས་སོགས་ལ་དུས་གསུམ་དུ་ལོངས་
སྤྱོད་ན། དུས་གཅིག་གསང་སྔགས་ལྟར་ནང་གི་སྲེག་བླུགས་ཀྱིས་སྤྱོད། དུས་གཅིག་རྫོགས་ཆེན་ལྟར་ཚོགས་འཁོར་
དུ་སྤྱོད། གུང་ཚིགས་ལྟ་བུ་འདུལ་བ་ལྟ་བུར་མཆོད་སྦྱིན་བྱ་ལ་སྤྱོད་པའོ། །དུས་གཉིས་ལྟར་ན་གཅིག་ནང་གི་སྲེག་
བླུགས་དང་། གཅིག་ཚོགས་དང་མཆོད་སྦྱིན་བྱ་ལ་སྤྱོད། ཟས་གཅིག་པ་ཡིན་ན་ནང་ལྟར་སྲེག་བླུགས། གསང་བ་ལྟར་
ཚོགས་འཁོར། ཕྱི་ལྟར་མཆོད་སྦྱིན་བྱ་ལ་ལོངས་སྤྱོད་དགོས། ཤ་ཆང་ནི་བདུད་ཀྱི་ཁ་ཟས་ཡིན་པས་ལོངས་སྤྱོད་པ་
ལབྱིན་གྱིས་རླབས་པ་གལ་ཆེའོ། །ཚ་བ་བསྐོལ་བའི་ཚེ། རང་ཉིད་མེ་ཡི་ལྷ་མོར་བསྒོམ། ཐབ་ཀ་གཞལ་
ཡས་ཁང་དུ་གཤེན་ལྷ་མེ་ཡི་མེ་ལྷའི་རྣམ་པར་བཞུགས་པར་བསམ། བུད་ཤིང་།
316



ནམ་མཁའ་མཛོད་ཀྱི་སྒྲུབ་སྐོར།
སོགས་བསྲེག་རྫས་གང་འཛོམ་མཆན། ལ་རང་གཞན་གྱི་སྡིག་སྒྲིབ་ཐིམ། དེ་དག་ཕུལ་བས་
སྦྱོང་བར་མོས་ལ། ཨ ཨོཾ་ཧཱུཾ། པུས་པ་ལི་དྷ་དྷ་ཡེ་སྭཱཧཱ། སྡིག་ལྟུང་སྒྲིབ་པ་སརྦ་ཞི་
བ་ཤཱནྟི་ཀུ་རུ་ཡེ་སྭཱཧཱ། ཞེས་བརྗོད་དོ། །དེ་ནས་ལོངས་སྤྱོད་པ་ལ། ནང་ལྟར་སྲེགས་བླུགས་ཀྱིས་སྤྱོད་པ་ནི་
ལྟ་བ་ཁྱུང་ཆེན་ལས། མེ་ཐབ་བཅས་ལ་ལས་བཞི་ཡི། མེ་ལྷ་རྣམས་ནི་བསྐྱེད་བྱས་ལ། བཟའ་བཏུང་ཚོགས་ནི་མ་
ལུས་པ། མེ་ལྷར་མཆོད་ལ་མེ་ཡི་ལྷའི། ལྟོ་བར་སྦྱིན་སྲེག་བྱ་བའོ། །ཞེས་པས། རང་ལུས་ཡི་
སི་དམ་ལྷར་
གསལ་བའི་སྙིང་ནང་དུ་སྐུ་གསུམ་མེ་ལྷ་དང་རྒྱུན་གྱི་ལྷ་བཞི་བཅུ། མཚེར་པ་ལ་
ཀུན་བཟང་ཡབ་ཡུམ་དང་ཞི་ལྷ་བཞི་བཅུ་རྩ་དྲུག །གློ་བ་ཀུན་སྣང་ཡབ་ཡུམ་དང་
རྒྱས་པའི་ལྷ་བརྒྱ་རྩ་བརྒྱད། མཆིན་པ་ལ་གཙོ་མཆོག་ཡབ་ཡུམ་དང་དབང་གི་ལྷ་
བརྒྱད་ཅུ་རྩ་ལྔ། མཁལ་མ་ལ་དབལ་གསས་ཡབ་ཡུམ་དང་དྲག་པོའི་ལྷ་དྲུག་ཅུ་རྩ་
ལྔ་རྣམས་དམ་ཡེ་དབྱེར་མེད་དུ་བསྐྱེད། ལྟེ་བའི་ཐལ་ཁུང་དུ་ལག་པ་དགང་བླུགས་
ཀྱིས་ཁ་ཟས་ཕུལ་བ་བདུད་རྩི་ཞུ་ཞིང་ཁོལ་བས་ལྷ་རྣམས་མཆོད་པས་བདེ་སྟོང་ཡེ་
ཤེས་རྒྱས་པར་བསམ་ལ། ཚིག་བརྗོད་པར་སྤྲོ་ན། ཨ། སྐད་ཅིག་མ་ཡི་ཏིང་འཛིན་
གྱིས།། རང་ལུས་ལས་བཞི་རྒྱུན་གྱི་ལྷ། དམ་ཡེ་དབྱེར་མེད་ཚུལ་དུ་མོས།། དབྱིངས་
ནས་ལྷ་ལྔས་དབང་བསྐུར་ཞིང་།། སྐུ་གསུང་ཐུགས་བྱིན་ལྡན་པར་གྱུར།། རྒྱུད་ལས།
བསྭོ་མུ་ཡེ་ཨ་ཐུན་སད་དོ་ཧ་ར་པུ་ཏ་ར་ཨཱ ཨཱི།། དྲུང་མུ་སད་དོ་ཧ་ར་པུ་ཏ་ར་
གསལ༔ ཨཱི། ལི་ཞི་སད་དོ་ཧ་ར་པཱུ་ཏ་ར་རྒེ ༀ། ནེ་ར་སད་དོ་ཧ་ར་པུ་ཏ་ར་
སྒྲོགས ཨོཾ། རཏྣ་སད་དོ་ཧ་ར་པཱུ་ཏ་ར་གྲུབ༔ ཨོྃ། ཨཱ༔ མུ་ཁྱུང་པྲ་ཕུད་བིང་ང་ཉི་
རི་འབར་ར་ཏྲི་འདུ། མུ་ནེ་གླང་ཆེན་བིང་༔ །།མུ་ཡེ་ཤེ་ཐུན་བིང་༔ ཀཟས་རྣམས་ཡེ་
ཤེས་མེ་ཡིས་བཞུས།། ཡེ་ཤེས་བདུད་རྩིས་ལྷ་རྣམས་མཉེས།། སྒྲིབ་བྱང་ཚོགས་
གཉིས་རྫོགས་གྱུར་ཅིག །ཡི་དམ་སྔགས་ཤམ་དུ། ནམ་ཟུར་མུ་ཡེ་ཐིམ་ཐིམ་ཡེ་ཚང་སྟངས་
སད་རཾ་ནི་སྭཱཧཱ། ལན་བདུན་ནམ་ཉེར་གཅིག་བརྗོད་ལ་ལོངས་སྤྱོད་པའི་ལྷག་མ་ལ་ཆང་བུ་བྱ་ལ་འཕྲོག་མ་ལ་
317



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྦྱིན་ནོ། །རྗེས་སུ། ཨ་ཧ་ར་ཨ་ཨ། མུ་ཡེ་ཧ་ར་ཨ། ཨ ཨོྃ་ཧཱུྃ་རཾ་ཛ རྫོགས་རིམ་ནམ་མཁའ་
ལ་འཇའ་ཡལ་བ་ལྟར་མི་དམིགས་པར་བཞག་ལ། སླར་ཡང་རྒྱུན་སྒྲུབ་ནར་མ་ལྟར་ཉམས་སུ་ལེན་པ་ཡིན་ནོ། །ཆུའམ་
བཏུང་བའི་རིགས་ལ། བསྭོ་ཨོཾ་མ་མ་མུ་ཡེ་ཨ༔ ཨོཾ་ཧཱུཾ། ཏིང་ནམ་བདུད་རྩི་བསྲོ་ཐ། ལན་
བདུན་ནམ་ཉེར་གཅིག་བཏབ་ནས་ཡེ་ཤེས་བདུད་རྩི་བཏུང་བར་མོས་སོ། །ཤ་ཟ་བའི་དུས་སྒྲིབ་པ་སྦྱོང་
ཐབས་ལ། བླ་ཆེན་དྲན་པ་ནམ་མཁའ་ལ་གསོལ་བ་འདེབས། ལན་བདུན་བརྗོད་ནས།
བདག་ཉིད་བླ་ཆེན་དྲན་པ་ནམ་མཁའ་སྐུ་མདོག་སྔོན་པོ་ཅན་དུ་བསྒོམ། སྙིང་པོ་འདི་
ལན་བདུན་བཟླའོ། །ཨོཾ་སཾ་པྲ་པོ་ཏ་ཡེ་སྭཱཧཱ། ཤལ་བཏབ་ནས་ཟོས་ན་སྒྲིབ་པ་མི་འོང་ཞིང་སེམས་ཅན་དེ་སྐྱེ་
བ་མཐོན་པོར་སྐྱེ་བར་ངེས་སོ། །ཤ་ཟོས་པའི་རུས་པ་ལ། ཨོཾ་ཨ་བྷི་ར་ཙ་ཁ་ཙ་ར་སྭཱཧཱ། ཉེར་གཅིག་བཟླས་
ནས་སྔགས་ན་སེམས་ཅན་དེ་ཐར་པ་འཐོབ་བོ། །གུ་རུ་སྣོན་རྩེས་གསུངས་སོ། །༈ ༧ བདུན་པ་ཟབ་མོ་ཚོགས་ཀྱི་རྣལ་
འབྱོར་ལ། ཚོགས་བསྡུས་ནི་ཟན་ལ་ཞི་ཚོགས་གཅིག་བྱ་ལ། ཟས་སྣ་གང་འཛོམ་དང་ལྷན་ཅིག་ཏུ་བཤམ། དེ་ནས།
རཾ་ཡཾ་མཾ། ལན་གསུམ་གྱིས་མི་གཙང་བ་སྦྱོང་། ཨ ཨོཾ་ཧཱུྃ། ལན་གསུམ་གྱིས་བྱིན་གྱིས་བརླབས་ལ། ཚིག་བརྗོད་
པ་ལ་ཡང་རྩེ་ཀློང་ཆེན་ལས་གསུངས་པ་ནི། ཨོཾ་ཨ ཧཱུྃ། ནམ་མཁའ་ཡངས་པའི་ཚོགས་ཁང་དུ།།
སྣོད་བཅུད་འཇིག་རྟེན་ཚོགས་འཁོར་བསྐོར།། མི་འབྱེད་གཞི་བཞེངས་ཚོགས་
ཆེན་འདི། དམིགས་མེད་བོན་གྱི་སྐུ་ལ་འབུལ།། རོལ་ཅིག་རོལ་ཅིག་ཚོགས་ལ་རོལ།།
སྤྲུལ་ཅིག་སྤྲུལ་ཅིག་ཚོགས་ལ་སྤྲུལ། འབྱུང་ཆེན་ལྔ་ཡི་ཚོགས་ཁང་དུ།། ཡེ་ཤེས་རྣམ་
ལྔའི་ཚོགས་འཁོར་བསྐོར།། ཡེ་ཤེས་རོལ་པའི་ཚོགས་ཆེན་འདི། ལོངས་སྤྱོད་རྫོགས་
པའི་སྐུ་ལ་འབུལ།། རོལ་ཅིག1 །།སྤྲུལ་ཅིག༑ །།འཛམ་བུ་གླིང་གི་ཚོགས་ཁང་དུ།།
འདོད་ཡོན་རྣམ་ལྔའི་ཚོགས་འཁོར །།ཅི་འདོད་ཡིད་སྤྲུལ་ཚོགས་ཆེན༔ །ཅིར་
ཡང་སྤྲུལ་པའི་སྐུ ༔ ཀརོལ་ཅིག༔ །སྤྲུལ་ཅིག །རྒྱུ་སྦྱོར་ཡོན་བདག་ཚོགས་ཁང་༔ ཀ
ཡོ་བྱད་ཅི་འབྱོར་ཚོགས་འཁོར། །ཐབས་ཤེས་རོལ་པའི་ཚོགས་ཆེན༔ །རྩ་གསུམ་
བོན་སྐྱོང་རྣམས་ལ་འབུལ། རོལ་ཅིག༔ །།སྤྲུལ་ཅིག་སྤྲུལ་ཅིག་ཚོགསt །།ཞེས་བརྗོད་
318



ནམ་མཁའ་མཛོད་ཀྱི་སྒྲུབ་སྐོར།
ལ་ཟས་ཕུད་རྣམས་བསྡུས་ལ་མཆོད་པར་བྱ། དེ་ནས་རྣལ་འབྱོར་རང་གིས་རོལ་པས་བཟའ་བཏུང་ཚོགས་འཁོར་དུ་
འགྱུར་ཏེ་ཟས་ཀྱི་སྒྲིབ་པ་མི་འབྱུང་ཞིང་ཚོགས་གཉིས་རྫོགས་པའོ། །ལྷག་མ་ལ་ཆང་བུ་བྱ་ལ་བསྔོའོ། །གུང་ཚིག་དང་
འཆི་བསླུ་སྟབས་གཅིག་ཏུ་བྱེད་ན་བདེ་བ་ཡིན་པས་དེ་དང་མཉམ་དུ་བཤད་དོ། །ཁྱད་པར་བོན་སྐྱོང་སྤྱི་དང་རང་
རང་སྒོས་ཀྱི་སྲུང་མའི་བསྐང་གསོལ་གཏོར་འབུལ་འདོད་ན་འདིར་བྱའོ། ༈ ༧ །བརྒྱད་པ་བྱ་ཆའི་དགེ་སྤྱོད་ཀྱི་རྣལ་
འབྱོར་ལ། སྤྱིར་དགེ་སྦྱོར་བའི་ཉམས་ལེན་ཐམས་ཅད་ཐུན་བཞིའི་རྣལ་འབྱོར་གྱི་ཁོངས་སུ་བསྡུས་ན་སྟབས་བདེ་བ་
ཡིན་པས། དེ་ལྟར་ན་ཐུན་ལ་ཉམས་ལེན་གང་བྱེད་པ་དེ་ཉིད་ཀྱི་རྣལ་འབྱོར་དང་མ་བྲལ་བས། ཐུན་མཚམས་ལ་
སོགས་པའི་སྤྱོད་ལམ་རྣམས་ལམ་དུ་བསྒྱུར་དགོས་ཏེ། རབ་རྫོགས་ཆེན་པ་ཡིན་ན་ཉམས་ལེན་གྱི་གོམས་པ་དང་
བསྟུན་པའི་མཉམ་རྗེས་ལམ་དུ་འཁྱེར་བས་སྤྱོད་ལམ་ཐམས་ཅད་ཐ་མལ་དུ་མི་ཤོར་བའི་དྲན་ཤེས་ཀྱིས་མི་བཀག་པ་
གསུམ་གྱིས་རྣལ་འབྱོར་ལམ་དུ་བྱ། འབྲིང་བསྐྱེད་རིམ་པས་སྣང་གྲགས་རྟོག་གསུམ་ལྷ་སྔགས་ཡེ་ཤེས་ཀྱི་རོལ་པར་
བསྒྱུར་བ་ལམ་དུ་བྱེད་པ་དང་། རྫོགས་རིམ་པས་ཀྱང་ཐུན་གྱི་རྣལ་འབྱོར་དེ་ཉིད་སྤྱོད་ལམ་དང་འབྲེལ་པ་བྱ་དགོས་
ཤིང་། སྒྱུ་ལུས་རྨི་ལམ་བསྒོམ་པས་སྤྱོད་ལམ་ཐམས་ཅད་ལ་སྒྱུ་མ་ཡིན་ནོ། །རྨི་ལམ་ཡིན་ནོ་སྙམ་པ་དང་། བླ་མའི་
རྣལ་འབྱོར་ལམ་བྱེད་པས། གཟུགས་སྒྲ་དྲན་རྟོག་བླ་མའི་གསང་བ་གསུམ་དུ་མོས་ཤིང་། ཐ་ནའང་སྣང་བ་ལ་འཕོ་
འགྱུར། སེམས་ཅན་ལ་སྐྱེ་འཆི། སེམས་ལ་སྐྱེ་འགག་སྐད་ཅིག་གམ། ཞག་འགའ། ལོ་འགའ་ཙམ་ལ་ལུས་ལོངས་
སྤྱོད་གང་ལའང་། རྟག་བརྟན་མེད་པ་ཤེས་པར་བྱ་ལ། རང་ནུས་དང་སྦྱར་བའི་དགེ་སྦྱོར་ལ་ཐང་ལྷོད་མེད་པར་ཚེ་
བསྐྱལ་དགོས། ཡང་ཐོས་ཀྱང་བྱ་ཆའི་དགེ་སྤྱོད་ཀྱི་ངང་དུ་དུས་འདའ་བ་ཞིག་ཅིས་ཀྱང་མི་བྱེད་ཁ་མེད་ཡིན་པས་
གལ་ཆེའོ། །དེ་ལ་དགེ་སྤྱོད་ཐམས་ཅད་མདོར་བསྡུ་ན། བོན་སྤྱོད་བཅུ་གསུམ་ལ་འདུས་པ་ཡིན། བོན་སྤྱོད་བཅུ་
གསུམ་ནི། ཡི་གེ་འབྲི་བ། མདོ་ཀློག་པ། ཁ་ཏོན་འདོན་པ། ཕྱག་འཚལ་བ། བསྐོར་བ་བྱེད་པ། སྦྱིན་སྲེག་བྱ་བ།
ཐོས་བསམ་སྦྱོང་བ། སཱཙྪ་གདབ་པ། དཀྱིལ་འཁོར་འབྲི་བ། སྐུ་གཟུགས་བཞེངས་པ། མཆོད་རྟེན་བརྩིགས་པ།
ལམ་འཕྲང་བསལ་བ། ཉེའུ་འདོན་པ་རྣམས་སོ། །དང་པོ་དེ་ཀུན་ལས་ཡི་གེ་བྲི་བ་ལྷག་པར་མ་ཟད། རྟེན་གསུམ་
ཀུན་ལས་ཡི་གེ་འབྲི་བ་ཕན་ཡོན་ཆེ་སྟེ། བསྟན་པའི་གཞི་མ་ཡི་གེ་ཡིན་པས་ཡི་གེ་ཨ་གཅིག་བྲིས་པ་དང་། ཀུན་སྣང་
ཁྱབ་པའི་སྐུ་གཅིག་བཞེངས་པའི་ཕན་ཡོན་མཉམ་སྟེ། ཐིག་ལེ་དབྱིངས་འཆད་འགྲེལ་པ་ལས། ཡི་གེ་ཡང་ནི་ལྷ་ཡིན་
319



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ། ལྷ་ཡང་ཡི་གེ་ཡིན་པས་ན། གཉིས་སུ་མེད་དེ་མཉམ་པར་བཤད། ཅེས་གསུངས། དེ་བས་ན་མདོ་རྒྱུད་ལ་སོགས་
འབྲི་ན་ཐོག་མར་མཚམས་བཅད་པས་བར་ཆད་མི་འབྱུང་ཞིང་མཐར་ཕྱིན་པར་འགྱུར་ཏེ། མདོ་གཟེར་དམིགས་ལས
དྲངས་པ་ནི། སྟོན་པ་གཤེན་རབ་མི་བོ་ཡིས།། དཔའ་བོ་འབྲུ་ལྔའི་ས་བོན་ལས།། ཡིག་
འབྲུ་སུམ་ཅུ་རྩ་བརྒྱད་འཕེལ།། རིན་ཆེན་སྣ་ལྔའི་གླེགས་བམ་ལ།། སྒོ་བཞི་མཛོད་
ལྔའི་བོན་སྡེ་བྲིས།། དེ་ལས་འབུམ་དང་ཁྲི་སྤྲོས་ནས།། ཕྱི་རབས་སེམས་ཅན་དྲོངས་
ཕྱིར་འབྲི།། རྒྱས་ཀྱིན་ཟིན་པར་མ་གྲུབ་བར།། བར་དུ་གཅོད་པའི་བགེགས་བྱེད་
ཀུན།། ས་ས་སོ་སོའི་གནས་སུ་བྱེར།། ཀ་ཡ་ཀ་པར་སླང་དུ་དྲག་མ་རགྷ་རི་ལི་ཧུ་
དུམ་བྱོ་བྱོ། སྔགས་ལན་དགུ་བཟླས་ལ་མཚེ་ཉུངས་འཕངས་སོ། །དེ་ནས་དཔེ་དེ་ཁྲི་ཐོག་ཏུ་བཞག་ནས་མཆོད་པ་
རྣམ་ལྔ་དབུལ་ཏེ་ཚིག་བཤད་ཀློང་རྒྱུས་ལྟར་བྱ་ལ། དེ་ནས་དཔེ་དེ་ཡོན་བདག་གིས་བཀྱག །དཀར་ཤོག་དེ་ཡིག་
མཁན་གྱིས་བཀྱག་ནས། ཡོན་མཆོད་གཉིས་ཀས་སྨོན་ལམ་གདབ་སྟེ། སྒོས་བཙན་རྒྱུ་འབྱོར་ཡོན་བདག་
དང་།། སྤྱི་བཙན་ཁམས་གསུམ་སེམས་ཅན་གཉིས། གསུང་རབ་རྒྱུད་ཀྱིས་འདྲེན་
པར་ཤོག །བླ་མེད་གོ་འཕང་ཐོབ་པར་ཤོག །མཐའ་རུ་མ་རྒྱུས་བར་འདི་རུ།
པ་དག་པའི་སྟོབས་མཆོག་གིས། བར་དུ་གཅོད་པས་མི་ཚུགས་པར། གསུང་
རབ་རྫོགས་པར་འགྲུབ་པར་ཤོག །ཅེས་བརྗོད་ནས་དཔེ་ལ་གཉིས་ཀས་ཕྱག་འཚལ་ལོ། །དེ་ནས་བླ་
མའམ་སློབ་དཔོན་གྱིས་ཡིག་མཁན་ལ་དཔེ་དབང་བསྐུར་ཏེ། དལ་འབྱོར་རྩལ་ལྡན་རིག་པ་ཅན།།
བཟོ་མཆོག་དགེ་བའི་ལོ་ཙཱ་བ།། ཡི་གེ་ལ་འཇུག །གསུང་རབ་མཐའ་རུ་མ་རྒྱས་པར།།
བར་དུ་གཅོད་པ་མེད་པར་ཤོག །སེམས་ཅན་དོན་དུ་གསུང་པ་ཡི།། གསུང་རབ་
འབུམ་སྡེ་ཁྲི་སྡེ་འདི། སྟོན་པས་ཅི་ལྟར་གསུངས་པ་བཞིན། འཁྲུལ་པས་ལྷག་ཆད་
ནོར་མེད་པར།། དུང་ཤོག་དཀར་ལ་བྲིས་དག་ནས། འཕྲུལ་གྱི་ཡི་གེ་མཁན་རྣམས་
དང་།། མཐའ་ཡས་སེམས་ཅན་གང་བརྩོན་པ།། བླ་མེད་གོ་འཕང་གདོན་མི་ཟ།།
ཞེས་བརྗོད་དོ། །དེ་ནས་ལྷག་ཆད་ནོར་བ་མེད་པར་བྲིས་པའི་མཐར་ཟིན་པས། བྲིས་མཁན་གྱིས་བཤགས་པ་བྱ་སྟེ།
320



ནམ་མཁའ་མཛོད་ཀྱི་སྒྲུབ་སྐོར།
ན་མོ་བདག་ནི་མ་རིག་འཁྲུལ་དབང་གིས། གསུང་རབ་རིན་པོ་ཆེ་བྲིས་པ་འདི་
ལ་སེམས་བསྐྱེད་མ་བྱས་པ།། གཙང་བཙོག་འདྲེས་པ།། བགོམ་སྨད་བྱས་པ།། ཐིག་
ཆ་ནོར་བ། དབུ་གྱོགས་ལྟེབ་པ། མིག་ཆ་ཞར་བ།། ལྷག་བསྣན་བྱས་པ། ལུང་ལོག་
བྲིས་པ། སེར་སྣ་བྱས་པ། ཐེ་ཚོམ་དུ་བྲིས་པ། བཀའ་ལུང་བསླད་པ།། མཐའ་
ཤམ་ཆུང་བ།། དྲས་ཡོ་བྱས་པ།། ཕན་ཡོན་མ་བྲིས་པ། བཀུར་སྟི་མ་བྱས་པ་རྣམས་
མཐོལ་ལོ་བཤགས་སོ།། བཟོད་པ་གསོལ་ལོ། །ཨོཾ་སུ་ཏྲ་རུ་ཏྲི་ཀུ་ཤ་ལ་མ་ཧཱ་པ་རུ་ན་
ཡེ་སྭཱཧཱ། ཐར་མདོ་ལས་བྱུང་བ་འདི་བརྗོད་དོ། །གཉིས་པ་རང་གནས་སམ་ཡོན་བདག་གི་ཁྱིམ་དུ་མདོ་འབུམ་
སོགས་ཀློག་པའི་དུས་སུ། དང་པོ་མཆོད་ཁང་ཕྱག་བདར་དང་རྟེན་གསུམ་ལ་བྱི་དོར་བྱ་ལ་དེའི་ཚེ། དྲོན་པས་
གསུངས་པ་འདི་ངག་ཏུ་བརྗོད་དེ། ན་མོ། །དུས་གསུམ་བདེ་གཤེགས་ཡི་དམ་ལྷ། བདག་གི་
ལས་ཀྱི་སྡིག་སྒྲིབ་རྣམས། ཁྱོད་ཀྱི་ཐུགས་རྗེས་སྦྱོང་དུ་གསོལ།། ཞེས་ཡིད་ཀྱིས་རང་གཞན་
ཀུན་གྱི་སྡིག་སྒྲིབ་དག་པར་མོས། དེ་ནས་རྟེན་གྱི་དྲུང་དུ་མཆོད་པ་གང་འབྱོར་བཤམ། ཡན་ལག་བདུན་པ་གང་རུང་
ཚར་གཅིག་བྱ། བྱང་ཆུབ་སེམས་དཔའི་སྡོམ་པ་བླང་། གོང་གི་ངག་བྱིན་གྱིས་རླབས་པའི་སྔགས་དང་འགྱུར་སྔགས་
བརྗོད་ལ། རང་ཉིད་གང་ཀློག་པ་དེ་ཉིད་གསུངས་མཁན་གྱི་སྟོན་པ་དང་འཁོར་སོགས་དེ་བཞིན་མོས་པའི་གསུངས་
དབྱངས་ཡན་ལག་གི་བོན་སྒྲ་སྟོང་གསུམ་ཁྱབ་པར་གྲགས་པར་བསམ་ལ། རྣམ་རྒྱལ་མཚན་བསྟོད་མདོ་ལས་
གསུངས་པ་འདི་བརྗོད་དོ།། རྩེ་མོ་བྱུང་རྒྱལ་སངས་རྒྱས་གཙོ། བདག་གིས་ངེས་པའི་ལུང་
བསྟན་གྱི།། ཟབ་མོའི་བཀའ་ལ་ཀུན་ཉོན་ཅིག །སོ་སོའི་སྐད་དུ་གོ་བཞེས་མཛོད།།
རྣམ་གྲོལ་འབྲས་བུ་འདི་སྤྱོད་ཚེ།། སྣང་སྟོང་སྤང་ལེན་ཡོད་མེད་དང་།། སྐྱེ་འགག་
རྟག་ཆད་ལས་འདས་ཏེ།། དབུ་མ་ཆེན་པོ་བོན་སྐུ་ཉིད།། སྤྲོ་བསྡུ་ཕན་གནོད་མཐ.
དང་བྲལ། ཕྱོགས་རིས་གསད་གསོའི་ཡུལ་མི་གནས།། མུན་སྒྲིབ་འཕྲེང་ཐོག་ཀུན་
ལས་འདས།། རྣམ་པར་བྱང་བའི་ངང་ལ་མཉམ།། རྒྱལ་བ་འདས་ཀྱང་སེམས་
དཔའི་ཚོགས།། ཐུགས་རྗེའི་གདུང་སོབ་མི་འཆད་ཅིང་།། བཀླགས་དང་བསྒྲགས་
321



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་བསྟན་པ་ཡིས།། ཁམས་གསུམ་དོང་སྤྲུག་བདེར་བཀོད་ནས། འགྲོ་དོན་རྒྱ་
ལག་ཕྱད་བགྱིད་ཅིང་།། མངོན་པར་རྫོགས་པ་སངས་རྒྱས་ཀྱི།། ཞིང་ནས་ཞིང་དུ་
འགྲོ་བར་ཤོག །ཞེས་བརྗོད་ལ་གང་ཞིག་ཀློག་པའི་དབུ་ནས་གདོན་ཞིང་། ལྷག་ཆད་སྒྲ་ལོག་བམ་ལོག་
ལྐོགས་འབུག་སོགས་ཚིག་གི་བརྗོད་སྐྱོན་མེད་པ་ལ་སྒྲ་དག་ཚིག་གསལ་དུ་འདོན་ནོ། །ཀློག་ཟིན་པའམ་དགོངས་
མོར་འཇོག་དུས་ན། ཐར་མདོ་ལས་བྱུང་བའི་འགྲོ་ཀུན་མངོན་འཚང་རྒྱ་བའི་སྔགས་འདི་བརྗོད་དེ ཨ ཨོཾ་ཧཱུཾ།
ཨཱ་ཨ་དཀར་ས་ལེ་འོད་ཁྲི་དུ་རུ་ཏྲ་ནག་པོ་ཞི་ཞི་ཡེ་སྭཱཧཱ། ལན་མང་དུ་བརྗོད་ལ། སེམས་
ཅན་མ་སྨིན་པ་རྣམས་སྨིན་པར་གྱུར་ཅིག །མ་གྲོལ་བ་རྣམས་གྲོལ་བར །ཐར་པ་མ་
ཐོབ་པ་རྣམས་ཐོབ་པར༔ །སྡུག་བསྔལ་བ་རྣམས་བདེ་གནས་རྙེད་པ༔ །རིགས་དྲུག་
ཐར་པ་འཐོབ་པར།སེམས་ཅན་ཐམས་ཅད་བླ་མེད་གོ་འཕང་འཐོབ་པར །ཤིན་
ཏུ་སྡིག་པ་ཅན་རྣམས་ཀྱི་སྡིག་པ་བྱང་བར་གྱུར་ཅིག །ཅེས་བརྗོད་དོ། །དེ་ནས་ཁོད་པོའི་
བཤགས་པ་བརྗོད་པའི་མཐར་ཐར་ལམ་མདོའི་སྔགས་འདི་བརྗོད་དེ། ཨཱི་སུ་ཏྲ་ཨ་པར་ཕྲོང་རྩེ་ནན།
ས་ར་དྲགྲྭ་མུ་ཏྲ་ཧཱུཾ་ཧཱུཾ་ཐར་ལམ་ཞི་ཞི་སཱཧཱ། གང་འགྲུབ་བརྗོད་ལ་བསྔོ་སྨོན་གང་ཤེས་གདོན་པའོ།།
གསུམ་པ་མདོ་ཆོག་དང་སྔགས་ཆོག་ལ་སོགས་ཁ་ཏོན་འདོན་པའི་དུས་སུ་གོང་གི་བརྗོད་སྐྱོན་རྣམས་མེད་པར་བཏོན་
ཟིན་པའི་རྗེས་སུ་ཐར་ལམ་འཚང་རྒྱའི་སྔགས་གདོན་ཅིང་སྨོན་ལམ་གདབ། བཞི་པ་ཕྱག་འཚལ་ན་གོང་གི་ཕྱག་འགྱུར་
སྔགས་བརྗོད་ལ་བཙལ་ཏེ། དྲང་དོན་མདོ་ལས། ལངས་ཉལ་དུས་སུ་ཟ་ཕྱག་ནི། བརྗེད་པ་མེད་པ་བཙལ་བར་བྱ།
ཞེས་ཡང་རྩེ་ལས་ཀྱང་གསུངས་པས། དགེ་སྦྱོར་བ་ལངས་དུས་ན་ཕྱག་བཙལ། འདུག་པ་ན་ཕྱག་བཙལ། བླ་མ་རྟེན་
གསུམ་མཇལ་དུས་ན་ཕྱག་བཙལ། རྟེན་གསུམ་ལ་རིམ་གྲོ་བྱ་དུས་དང་མཆོད་པ་འབུལ་དུས་ན་ཕྱག་བཙལ། དེའང་
རབ་ཀྱིས་ཕྱག་ཉེར་གཅིག །འབྲིང་གིས་བདུན། ཐ་མས་གསུམ་བཙལ་ལོ། དེ་དུས་ཚིག་ཏུ་བརྗོད་པ་ནི། གཤེན་
རབ་བླ་མ་སྐུ་གསུམ་འབྱུང་གནས་དཔལ། དུས་གསུམ་བདེ་གཤེགས་འགྲོ་བ་
ཡོངས་ཀྱི་མགོན།། སྐུ་གཟུགས་ཞལ་སྐྱིན་སྐུ་གདུང་གསུང་རབ་རྟེན།། ཕྱོགས་
བཅུའི་གཤེན་རབ་ཐར་ལམ་སྟོན་པའི་སྒྲོན། གནས་བཞི་ཕྱག་འཚལ་འགྲོ་ཀུན་
322



ནམ་མཁའ་མཛོད་ཀྱི་སྒྲུབ་སྐོར།
སྐྱབས་སུ་མཆིའོ། །སྐྱབས་འགྲོ་བྱའོ། །ལྔ་པ་སྐོར་བ་བྱེད་ན། རིན་པོ་ཆེ་རྒྱན་གྱི་མདོ་ལས། བསྐོར་བ་དག་ནི་
བྱེད་འདོད་ན། རྟེན་དེ་མི་དམིགས་སྟོང་པ་ལ། པཾ༔ལས་པདྨ་འདབ་སྟོང་བསྐྱེད། །དེ་སྟེང་ལྷ་རྣམས་བཞུགས་པར་མོས།
མཆོད་པ་མཚན་བརྗོད་སྔགས་ཀྱིས་བསྐོར། ཞེས་པས། ནམ་མཁའ་ལ་གསུང་རབ་དང་བདེ་གཤེགས་
ཀྱིས་གང་། བར་སྣང་ལ་གཡུང་དྲུང་སེམས་དཔས་གང་། ས་གཞི་ལ་སྐུ་གཟུགས་
དང་མཆོད་རྟེན་གྱིས་གང་། དེ་དག་པདྨའི་གདན་ལ་བཞུགས་པ་ལ། རང་གིས་
སྣ་འདྲེན་ནས་སེམས་ཅན་ཐམས་ཅད་ཀྱིས་བསྐོར་བ་བྱེད་པར་བསམ། ངག་ཏུ་མཆོད་
པའི་ཚིག་བརྗོད། ཡང་ན་དུས་གསུམ་སངས་རྒྱས་ཀྱི་མཚན་བརྗོད། ཡང་ན་སྙིང་པོ་རྣམ་གསུམ་བརྗོད་ལ་བསྐོར་བ་
བྱ། མཐར་བསྔོ་སྨོན་བྱའོ། ། ༈ །དྲུག་པ་སྡིག་སྦྱོང་སྦྱིན་སྲེག་བྱེད་ན རིན་ཆེན་རྒྱན་གྱི་རྒྱུད་ལས། མེ་ལྷ་བསྐྱེད་བསྟིམ་
བསྲེག་རྫས་དབུལ། ཞེས་པས་མེ་ཐབ་ཆུང་ངུ་ལ་ཤིང་བརྩིགས། ཏིལ་ནག་ལ་རང་གཞན་གྱི་སྡིག་སྒྲིབ་ཐིམ་པར་མོས་
ཤིང་། མེ་ཐབ་མེ་ལྷའི་གཞལ་ཡས་སུ།། མེ་དང་མེ་ལྷ་དབྱེར་མེད་དུ།། ཡེ་ཤེས་བཀུག་
བསྟིམ་མེ་ལྷའི་ཞལ།། རྫས་ཕུལ་བདུད་རྩིར་གྱུར་པས་མཉེས།། པར་བསམ། རྒྱུན་གྱི་རྒྱུད་
ལས། ཨོཾ་ཨ་ནི་ཡེ་རཾ་རཾ། སརྦ་ཤཱནྟིང་ཀུ་རུ་ཡེ་སྭཱཧཱ། བཟླས་ཤིང་ཏིལ་མེ་ལ་བསྲེག་གོ། །རྒྱས་དབང་
དྲག་གསུམ་གྱི་ལས་གྲུབ་པར་འདོད་ན། སྔགས་ཤམ་རྒྱས་པར། པུཊྚི་ཀུ་རུ་ཡེ་སྭཱཧཱ། འབྲུ་སྣ་ལ་སྔགས།
དབང་། པཱ་ཤཾ་ཀུ་རུ་ཡེ་སྭཱཧཱ། ཟས་སྣ་ལ་སྔགས། དྲག་པོ། མཱ་ར་ཡ་ཤག་སཱཧཱ། ཡུངས་ཀར་ལ་སྔགས་
ག དེ་ནས་བསྟོད་པ་ནི། ཨོཾ། ཚངས་པའི་འཇིག་རྟེན་ཀུན་སྐྱོང་བ། གཟི་བརྗིད་ལྡན་
པ་མེ་ཡི་ལྷ།། དཔའ་བརྗིད་རྒྱན་ལྡན་མེ་ལ་དབང་།། གཟི་བརྗིད་རྒྱལ་ལ་ཕྱག་འཚལ་
བསྟོད།། དེ་ནས་ཡེ་ཤེས་པ་དབྱིངས་སུ་གཤེགས་པར་གྱུར། ཞེས་གསུངས་སོ།། ༈ །བདུན་པ་ཐོས་བསམ་སྦྱོང་པས།
ཐོ་རངས་གཞན་དང་ཁ་ལག་མ་འདྲེས་པར། རང་ཉིད་མཉམ་མེད་བླ་མ་བསྒོམ་ལ། ཨེ་མ་ཧོ། །བདེ་ཆེན་
རྒྱལ་པོ་ཀུན་བཟང་རྒྱལ་བ་འདུས། མི་བརྗེད་གཟུངས་ལྡན་ཤེས་རབ་སྨྲ་བའི་སེང་།།
འཛམ་གླིང་བོན་གྱི་གཙུག་རྒྱན་མཉམ་མེད་པ།། ཤེས་རབ་རྒྱལ་མཚན་ཞབས་ལ་
གསོལ་བ་འདེབས།། ཤེས་རབ་མེ་ལྟར་འབར་བར་བྱིན་གྱིས་རློབས།། ཨོཾ་ཝཀྐི་དྷི་
32



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཨོཾ་ཨ་
ན་མ། བརྒྱ་རྩ་བརྒྱད་རེ་བརྗོད་ལ། རྗེ་བླ་མ་སྨྲ་བའི་སེང་གེ་ལས་མི་གཉིས་པས་བློ་ལ་ཡེ་ཤེས་ཀྱི་མེ་འབར་བར་འགྱུར་
རོ། །རིག་གནས་དང་མདོ་རྒྱུད་གང་ལ་ཐོས་བསམ་སྦྱོང་ནའང་དེ་ཉིད་དམ་པ་གསུམ་གྱིས་ཟིན་པ་གལ་ཆེའོ། །
༈ །བརྒྱུད་པ་སཱཙྪ་གདབ་པ་ལ། དྲུང་མུའི་སྙན་བརྒྱུད་སཱཙྪ་རིགས་ལྔའི་ལག་ལེན་སོགས་བཞུགས་མོད་ཀྱང་། འདིར་
རབ་བྱུང་གི་སྐྲ་སེན་ལ་སཱཙྪ་གདབ་པ་ལག པ་ཏི་ཀ་ནས། ས་བརྡུང་བའི་སྔགས་ནི། ༀ་ཨ་ཀོ་ཏ་ཡ་མུད་ཀ་ལ་
དེ་ང་ལ་ས་ཏི་ཡེ་སྭཱཧཱ། རང་གི་ལུས་འཇའ་འོད་ཀྱི་གཞལ་ཡས་སུ་སེམས་ཀུན་བཟང་དུ་བསྒོམ། ཨོཾ་ཨ་ཀོ་
ཏ་ཡ་མུད་ཀ་ར་སཱཧཱ། སཙྪ་ནང་དུ་གཞུག །དེ་ནི་བསྐལ་པ་འབུམ་དུ་མི་བརླག་པའི་རྟེན་འབྲེལ་སྙིང་པོའོ། །
གདབ་པའི་སྔགས་ནི། ༀ་ཨ་ཀོ་ཏ་ཡ་བག་སན་ནི་ཡེ་སྭཱཧཱ། ཕྱིར་འདོན་པ་གཡུང་དྲུང་འོད་ཀྱི་མཆོད་
རྟེན་གྲངས་མེད་པར་བསྐྱེད་དེ། སཱཙྪ་རྡུལ་ཕྲན་རབ་ཏུ་ཡར་ལྷག་པས། བདག་སྡུག་བསྔལ་གྱི་ཁར་མི་བརྒྱུད་དོ།
ཀོ་ཏ་ཡ་ཡོ་ཡོ་ཡེ་སྭཱཧཱ། རོ་རོ་ཡེ༔ མཾ་མཾ་ཡེ་ ཁོ་ཁོ་ཡེ༔ ཨོཾ་ཨ་ཀོ་ཏ་ཡ་ཨ་ཨ་ཡེ་
སཱཧཱ། འབྱུང་བ་ལྔ་ཡི་མཆོད་རྟེན་གྲངས་མེད་དུ་གྱུར་པར་བསམ། དེ་ནས་རྟེན་འབྲེལ་སྙིང་པོས་རབ་གནས་བྱའོ།།
དགུ་པ་དཀྱིལ་འཁོར་ནི་ཕྱི་ནང་གང་ལའང་རབ་རྡུལ་ཚོན། འབྲིང་རས་བྲིས། ཐ་མའང་འབྲུ་ཚོམ་སོགས་མཚན་བྱ་
ཙམ་དུ་མེད་ན་མི་རུང་པས་འཛོམ་པར་བྱའོ། །བཅུ་པ་སྐུ་གཟུགས་ནི་ལྷ་བཟོ་མཁན་མིན་ནའང་བྲིས་འབུར་གང་
རུང་གིས་པར་བཏབ་པ་དང་། མཆོད་རྟེན་བརྩིགས་པའམ་བྲིས་འབུར་པར་བཏབ་པ་ལ། བདེ་གཤེགས་སྟོང་གི་
འཛབ་དང་རྟེན་འབྲེལ་སྙིང་པོ་སོགས་ཀྱིས་རབ་གནས་བྱས་ལ་ས་གཙང་སར་མི་འཇིག་པའི་ཐབས་བྱ་ལ་འཇོག །
སྟོང་གསུམ་གསེར་གྱི་ཕྱེ་མ་བདལ་པའི་མཎྜལ་ལ། རིན་པོ་ཆེའི་སྐུ་གཟུགས་དང་
།
ཤེལ་གྱི་མཆོད་རྟེན་མེ་ཏོག་སྣ་ཚོགས་ཀྱིས་བརྒྱན་པས་གང་བ། མི་དང་མི་མིན་གྱི་
ཕྱག་བསྐོར་མཆོད་པའི་རྟེན་དུ་འཁོར་བ་མ་སྟོངས་ཀྱི་བར་དུ་བཞུགས་པར་མོས་ལ།
ཤེལ་ཀྱི་མཎྜལ་སུམ་བརྩེགས་ག མེ་ཏོག་མཆོད་པའི་རྫས་ཀྱིས་སྤྲས། ཕྱོགས་བཅུའི་
བདེ་གཤེགས་བྱིན་བརླབས་ནས། འགྲོ་བའི་དོན་དུ་བཞུགས་སུ་གསོལ། ཞེས་བརྗོད་
དོ ། །བཅུ་གཅིག་པ་གསུང་རབ་ཆད་གསོ་དང་། མཆོད་རྟེན་ཞིག་གསོ་ནི་རྩ་བ་ནས་བཞེངས་པ་དང་མཉམ་པར་
བཤད་དོ། །དེ་དག་ལ་སྐུ་དཀར་གསོལ་བ་ནི་རིམ་གྲོ་ཚེའོ། །སྐུ་གཟུགས་སྐུ་གདུང་གསུང་རབ་རྣམས།།
324



ནམ་མཁའ་མཛོད་ཀྱི་སྒྲུབ་སྐོར།
ཡེ་ནས་རྣམ་དག་དོན་གསལ་ལ།། སྐུ་ཡི་རྡུལ་ཕྱིས་སྐུ་དཀར་འདི་གསོལ་བ་
བས།།
བདག་ཅག་གཡུང་དྲུང་ས་ལ་འཁོད་པར་ཤོག །ཅེས་བརྗོད་དོ། །ཞེས་སོ།།བཅུ་གཉིས་པ་ལམ་
འཕྲང་བསལ་བ་དང་གྲུ་ཟམ་འཛུགས་པ་ལ། ལམ་གྱི་འཇིག་པ་སེལ་མཛད་པའི། གཡུང་དྲུང་
སེམས་དཔའ་ལམ་གྱི་དབང་པོ་ལ་ཕྱག་འཚལ་ལོ། །བདག་དང་མཐའ་ཡས་སེམས་
ཅན་རྣམས། འཇིག་པའི་འཕྲང་བརྒྱད་ལས་ཐར་བར་གྱུར་ཅིག །ལམ་གྱི་སྒྲིབ་པ་
སྦྱོང་བ་ཡི། གཡུང་དྲུང་སེམས་དཔའ་མ་ནོར་ལམ་སྟོན་ལ་ཕྱག་འཚལ་ལོ།། སེམས་
ཅན་རྣམས་ཐར་པའི་ལམ་ལྔ་ལ་བགྲོད་པར་གྱུར་ཅིག །ཅེས་བརྗོད་དོ། །ཞེས་སོ།། འདི་
དག་རྡོ་ལ་བསྐོས་ནས་ལམ་འཕྲང་དུ་བཞག་ན་ལམ་དེར་བགྲོད་པ་ཀུན་ཀྱང་འཇིག་པའི་འཕྲང་བརྒྱད་ལས་ཐར་པ་ཐོབ་
པར་འགྱུར་རོ། ལམ་དུ་བགྲོད་པ་ན་སྡུན་དུ་གཟུངས་སྡེ་ལྔ་པ་ལས། ཨོཾ་བི་རུ་ཏེ་པདྨེ་ཧཱུཾ། བརྗོད་པས། ཕྱོགས་
བཅུར་གར་ཕྱིན་འཇིག་པ་མེད། དོན་རྣམས་ཐམས་ཅད་འགྲུབ་པར་འགྱུར། ཞེས་གསུངས་སོ། །ཡང་ལམ་དུ་ཞུགས་
པ། མཁར་བརྩིགས་པ། ཁྱིམ་གསར་འཛིན་པ། བྱེས་སུ་འགྲོ་བ་སོགས་བྱ་བ་གང་ཞིག་གཟའ་སྐར་ངན་པ་དང་འཕྲད་
ན་དེ་བཅོས་པའི་སྔགས་ནི་གཟུངས་སྡེ་ལས། ༀ་བསྲོ་ཀུ་རུ་ནན། ཏི་ཤི་ཀུ་རུ་ནན། པྲ་མ་ཏི་ཤི་
ཀུ་རུ༔ ཞི་ཞི་ཀུ་རུ༔ ། དུ་དུ་ཀུ་རུ་ནན་སཱཧཱ། སྔགས་འདི་ནི་རང་གི་རྐང་པ་གཡས་པའི་འོག་གི་
ས་ལ་སེན་གང་བླང་ནས། ལན་ཉི་ཤུ་རྩ་གཅིག་བཟླས་ཏེ་གཏོར་ན། ཕྱོགས་ངན་དུས་ཚོད་ངན་པ་ཐམས་ཅད་ཐུབ་
པར་འགྱུར་རོ། །བཅུ་གསུམ་པ་ཉེའུ་འདོན་པ་ནི། དབྱར་དུས་སུ་ཆུ་བྲན་ཐེན་པས་སྐྱེམས་པའི་ཆུའི་སྲོག་ཆགས་
དང་། ས་ཚན་རྡོ་ཚན་སྟེང་གི་འབུ་སྲིན་འཆི་བར་ཉེ་བ་རྣམས་ཀྱི་སྲོག་སྐྱོབ་པ་ཡིན་པ་ཕན་ཡོན་ཆེ་སྟེ། ལུང་ལས། ཚེ་
རབས་སྲོག་གི་ལན་ཆགས་འཇལ་བའི་ཕྱིར། ཉེའུ་འདོན་པ་བསོད་ནམས་ཆེ། དེ་ལ་སྡུག་བསྔལ་ཚེ་ཚད་ནི། ཉ་བྱེ་
ཚན་ལ་འགྲེ་བ་ལྟ་བུའོ། །ཞེས་སོ།། དེ་ཡི་དུས་ནའང་། གཡུང་དྲུང་སེམས་དཔའ་བདུད་རྩིའི་རྒྱ་
མཚོ་བསྐྱེད་ལ་ཕྱག་འཚལ་ལོ། །གཡུང་དྲུང་སེམས་དཔའ་བསིལ་བའི་ཆར་པ་
འབེབས་ལ་ཕྱག་འཚལ་ལོ།། ཉ་དགུ་འབུམ་ཐར་པ་ཐོབ་པར་གྱུར་ཅིག །ཅེས་བརྗོད་
དོ། །ཞེས་གསུངས་སོ།། ༈ ༧ །དགུ་པ་བཟླས་བརྗོད་བསྙེན་པའི་རྣལ་འབྱོར་ནི། ཡི་དམ་གྱི་ལྷ་བསྙེན་ལ་ཞུགས་པ་ཡིན་
325



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ན། སོ་སོའི་འཛབ་བསྒོམ་ལྟར་འཕྲོ་འདུ་རྫོགས་པ་དང་བསྙེན་འཛབ་ལ་མི་ཚིག་གིས་བར་མ་ཆོད་པ་གལ་ཆེའོ། །
འདིར་སྒྲིབ་སྦྱོང་སྙིང་པོ་རྣམ་གསུམ་བཟླས་བརྗོད་ལ་འཇུག་པར་སྤྲོ་ན་ཕྲིན་ལས་རྒྱས་པ་གཞན་དུ་བལྟ་བར་ཤེས།
བསྒོམ་རིམ་ཙམ་ལ། མ་ཏྲིའི་བསྒོམ་རིམ་ལ། སྐྱབས་སེམས་བྱང་སྡོམ་ཆོ་ག་བསྡུས་པ་ལྟར། སངས་རྒྱས་བོན་
དང་སེམས་དཔའི་ཚོགས་རྣམས་ལ། གུས་པ་ཆེན་པོས་བདག་ནི་སྐྱབས་སུ་མཆི།།
བདག་གིས་ཚོགས་གཉིས་དགེ་བ་ཅི་བསགས་པས།། སེམས་ཅན་དོན་དུ་སངས་
རྒྱས་མྱུར་ཐོབ་ཤོག །སོགས་དང་། བསྒོམ་རིམ་རིན་ཆེན་སྒྲོན་མའི་དགོངས་དོན་ལྟར། རང་ཉིད་
རྒྱལ་བ་ཡབ་ཡུམ་གྱི། ཐུགས་ཀར་ཨོཾ་དང་མ གཉིས་ལ། བསྙེན་སྔགས་འབྲུ་དྲུག་
གཡས་སུ་བསྐོར།། འོད་འཕྲོས་རིགས་དྲུག་སེམས་ཅན་ཀུན།། ཟག་མེད་འོད་ཀྱི་
སྐུར་གྱུར་ཏེ།། མངོན་པར་རྫོགས་སངས་རྒྱས་པར་བསམ།། ཨོཾ་མ་ཏྲི་མུ་ཡེ་ས་ལེ་
འདུ། ཞེས་བཟླས་ལ། གསེར་ཞུན་ལྟར་འཛབ་བསྟོད་པ་ནི། ཨོཾ་སྙིང་པོ་མཆོག་གིས་རྒྱལ་བའི་
ཐུགས་དམ་བསྐུལ།། འགྲོ་བའི་སྒྲིབ་སྦྱོང་བདག་གཞན་དོན་གཉིས་འགྲུབ།། བླ་
མེད་དོན་རྫོགས་སྐུ་གསུམ་མཆོག་ལ་རེག །བསྟོད་དོ། །དོང་སྤྲུགས་འཛབ་བསྒོམ་ལ། དང་པོ་
སྐྱབས་སེམས་གོང་ལྟར་ལ། བསྒོམ་རིམ་བྲུ་རྒྱལ་གྱི་བཟླས་ལུང་དགོངས་དོན་ནི། རང་ཉིད་གཤེན་རབ་
བིཌཱུའི་མདངས། སྐྱིལ་ཀྲུང་མཉམ་བཞག་རྒྱུན་གྱིས་སྤྲས།། གསེར་གྱི་འཁོར་ལོའི་
ཁྲི་ལ་བཞུཊ།། སྤྱི་བོར་ས་ཏྲིག་ཨེར་སངས་དང་། འཕྲག་གཡས་གཤེན་ལྷ་གཡོན་
སངས་པོ།། རྩེ་གནས་བ་སྤུའི་བུ་ག་རྣམས།། བདེ་གཤེགས་སྟོང་གིས་ཁེང་པར་
བསམ། ཐུགས་ཀར་རིག་པའི་ངོ་བོ་ཨ །བཟླས་པའི་སྔགས་ཀྱིས་གཡས་སུ་བསྐོར།།
འོད་དང་ཟེར་གྱིས་སྟོང་ཁམས་གང་།། ཀུན་གྱི་ལས་ཉོན་རབ་བཅོམ་ནས། མཐོང་
ཚད་སྐུ་དང་གྲགས་ཚད་སྒྲ། རྟོག་ཚད་རྣམ་པར་མི་རྟོག་པའི་ངང་ནས། ཨ་དཀར་
ཨ་རྨད་དུ་ཏྲི་སུ་ནག་པོ་ཞི་ཞི་མལ་མལ། ཞེས་བཟླས་ལ། སཱཧཱ་ནི་སྟོང་རེའི་མཚམས་སུ་རེ་རེ་
བཟླས་པས་ཆོག་ཅེས་གསུངས་སོ། །འཛབ་བསྟོད་ནི། ཨ་དཀར་ཨ་རྨད་གཙོ་བོ་བཞི།། དུ་ཏྲི་སུ་
326



ནམ་མཁའ་མཛོད་ཀྱི་སྒྲུབ་སྐོར།
ཡིས་ངན་སོང་སྦྱོང་། ནག་པོ་ལས་ངན་སྡིག་སྒྲིབ་དག །ཞི་ཞི་མལ་མལ་བདེ་དང་
ལྡན།། སཱཧཱ༔ ས་ཉོན་མོངས་སྡུག་བསྔལ་འཇོམས།། བདེ་གཤེགས་རྣམས་ལ་འཛབ་
མཆོད་འབུལ།། འཁོར་བ་དོང་སྤྲུགས་སངས་རྒྱས་ཤོག །ཅེས་བསྟོད་དོ། །ཀུན་བཟང་
འཛབ་བསྙེན་ལ་སྐྱབས་སེམས་གོང་བཞིན་ལ། བསྒོམ་རིམ་ནི་ཀུན་བཟང་དོན་ཕྲིན་གྱི་དགོངས་དོན་ལྟར། རང་
ཉིད་གཤེན་ལྷ་ཡབ་ཡུམ་གྱི།། ཐུགས་ཀར་ཤེལ་དཀར་གཡུང་དྲུང་དབུས།། ཨ་
དཀར་ཐུགས་འཛབ་འབྲུ་དགུས་བསྐོར།། གཡུང་དྲུང་གཡས་སུ་འཁོར་བ་ལས།།
ཐིག་ལེ་དཀར་དམར་མཐིང་གསུམ་འཕྲོས།། སྣང་གྲགས་རྟོག་གསུམ་ཐམས་ཅད་
ནི། ལྷ་སྔགས་ཡེ་ཤེས་རང་བཞིན་དུ། རང་རིག་ཡེ་ཤེས་རྟོགས་པར་མོས། ལ w
ༀ་ཧཱུྃ། ཨཱ་ཨ་དཀར་ས་ལེ་འོད་ཨ་ཡང་ༀ་འདུ། བཟླས་ལ་འཛབ་བསྟོད་ནི་རྫོགས་ཆེན་གསེར་
ཞུན་ལྟར། ཨ ནི་སྐྱེ་མེད་བོན་སྐུའི་ཀློང་།། ༀ་ནི་འགག་མེད་ལོངས་སྐུར་གསལ། ཧཱུྃ།
ནི་གཉིས་མེད་སྤྲུལ་སྐུར་ཤར།། སྐུ་གསུམ་གསལ་བ་དགུ་འཛབ་འདི།། སྐུ་གསུམ་
དཀྱིལ་འཁོར་ལྷ་ལ་འབུལ།། སྐུ་གསུམ་བདག་ཞལ་མཇལ་གྱུར་ཅིག །ཅེས་བསྟོད་དོ། །
ཡི་གེ་བརྒྱ་པའི་བསྒོམ་རིམ་ལ་སྐྱབས་སེམས་ནི་གོང་ལྟར་བྱ་ལ། བསྒོམ་རིམ་ནི། སྤྱི་བོར་གཤེན་ལྷའི་
ཐུགས་ཀར་ཟླ་གདན་སྟེང་།། བསྲོ ཡིག་མཐའ་ལ་ཡིག་བརྒྱའི་སྔགས་ཕྲེང་བསྐོར།།
བདུད་རྩིའི་རྒྱུན་བབས་ཞབས་གཡས་མཐེ་བོང་ནས།། ནར་གྱིས་ཐོན་པ་རང་
གཞན་སེམས་ཅན་གྱི།། སྤྱི་བོ་ནས་ཞུགས་སྡིག་ལྟུང་བག་ཆགས་ཀུན།། དུད་ཁུའི་
རྣམ་པ་འོག་སྒོར་ཐོན་པར་བསམ་ལ།། བསྔོ	མུ་ཡེ་སྤྲོས་ཁྱུང༔ །ཞེས་བཟླས་པའི་མཐར།
བདག་སོགས་ནམ་མཁའི་མཐའ་མཉམ་འགྲོ་ཀུན་གྱི།། ཐོག་མའི་དུས་ནས་ད་ལྟ་
ཡན་ཆད་དུ། བསགས་བྱས་ལས་གསུམ་གྱིས་བསྡུས་སྡིག་པ་དང༌།། སྡོམ་གསུམ་
ཉམས་འགལ་ལས་ངན་ཅི་བགྱིས་བཤགས།། རྗེས་སུ་གཤེན་ལྷརང་ལཐིམ་པར་མོས། ༈ ༧ །བཅུ་པ་
འཆི་བསླུ་གླུད་གཏོང་གི་རྣལ་འབྱོར་ནི་གུང་ཚིགས་དང་འབྲེལ་པར་བྱ་ན་སྟབས་བདེ་བ་ཡིན་པས། གུང་ཚིགས་སྐབས་
32



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕྱི་རྒྱུད་མདོ་ལུགས་ཁོ་ན་ལྟར་ན་དཀོན་མཆོག་གསུམ་གྱི་ཡོན་ཏན་རྗེས་སུ་དྲན་པས་མདོ་ཚར་གཅིག་གདོན། ཟས་ལ་
གཙང་ཆུས་དག་པར་བྱ་ལ། ཕུད་ཀྱི་བཤོས་བུ་དང་། ལྷག་མའི་འབྱུང་པོ་ལ་གླུད་གཏོར་དང་། འཕྲོག་མ་མ་བུའི་ཆང་
བུ་རྣམས་བྱ་ལ་ཟས་ཚོགས་གང་རུང་དང་བསྟུན་ནས་མཆོད་ཅིང་འདུལ་བ་དང་མཐུན་པར་ལོངས་སྤྱོད། རྗེས་སུ།
ཟས་ལྷག་ལ་ཆང་བུ་བྱ་ལ་འཕྲོག་མ་མ་བུ་ལ་སྦྱིན་པ་ནི་སྟོན་པའི་སྤྱོད་པ་བཀའ་རྟགས་ཀྱི་ཕྱག་རྒྱ་བཞིའི་ནང་ཚན་
ཡིན་ཏེ། མདོ་འདུས་ལས། འཕྲོག་མ་ལྔ་བརྒྱ་རྩ་གཅིག་ལ ཆང་བུ་བྱིན་ཏེ་ཤ་ཁྲག་གི མི་བཟའ་བ་ཡི་སྡོམ་པ་ཕོག །
ཅེས་པས་བསྔོ་བ་ནི་ཟས་ཚོགས་ན་ར་མ་ལས། ཨོཾ་ཨ་མྲྀ་ཏ་རི་རང་མང་མང་ཡེ་སྭཱཧཱ། ཨོཾ་འདོད་
ཡོན་ལྔ་ཡི་ཚོགས་ལྷག་འདི།། སྐྱེ་བཞི་རྒྱུད་ལྔའི་རིགས་དྲུག་སོགས།། འཕྲོག་མ་མ་
བུ་ལྔ་བརྒྱ་ལ། འདོད་ཡོན་ལྔ་ཡི་སྦྱིན་པ་འགྱེད། ནམ་མཁའ་གང་ཞིང་སྟོང་གསུམ་
ཁྱབ།། ཟད་མེད་གཏེར་ལ་ལོངས་སྤྱོད་ཤོག །སྡུག་བསྔལ་ཀུན་དང་བྲལ་ནས་
ཀྱང་། བདེ་བའི་འབྲས་བུ་ཐོབ་པར་ཤོག །ཅེས་དང་།། ཡོན་སྦྱོང་བ་ནི་སྟོན་པ་ལ་སྤྲེའུས་ཤིང་ཐོག་གི་
འཚོ་བ་འདྲེན་དུས་སུ་གསུངས་པ་ནི། ན་མོ་གང་ཞིག་འགྲོ་བ་ཀུན་གསོ་བའི། བདག་ལ་ཕུལ་
བའི་བསྙེན་བཀུར་ཚོགས།། ཟས་ཀྱི་བྱ་བ་དེ་དག་གིས།། རྒྱལ་བ་མཉེས་ཤིང་དམ་
ཅན་བསྐང་། ལྷ་སྲིན་ཞི་ཞིང་འགྲོ་དྲུག་ཚིམས།། དགེ་བ་སྟོབས་ཆེན་དེ་ཡི་མཐུས།།
སྦྱིན་བདག་འཁོར་དང་བཅས་པ་རྣམས། སྒྲིབ་གཉིས་བྱང་ཞིང་ཚོགས་གཉིས་
རྫོགས།། བསམ་པ་བོན་བཞིན་འགྲུབ་ནས་ཀྱང་།། སྐད་ཅིག་སངས་རྒྱས་ཐོབ་
པར་ཤོག །ཅེས་དང་། ཁམས་ཐིག་ལེའི་མདོ་དང་། འབུམ་བསྡུས་ནོར་བུའི་རྒྱན་ཕྲེང་ཀློག །བདལ་འབུམ་ལས་
བྱུང་བའི་གཟུངས་ཐམས་ཅད་ཀྱི་ཡང་སྙིང་ནི། ཨ ཨཱཧཱུྃ། མ་ཧཱ་ས་ར་མུ་ར་ཏ་ཧན་པ་ཏ་ཡེ་སྭཱཧཱ།
ཞེས་པ་རྣམས་བརྗོད། དེ་ནས་གླུད་བསྔོ་བ་ནི་རང་གི་དྲི་མ་ལ་ངར་མི་བྱ་ལ་ཆང་སྐྲད་ཐེབ་ཀྱུ་ལོ་གྲངས་དང་ནམ་རྒྱང་
གིས་མཐར་བསྐོར། དེ་ནས་བསྔོ་བ་ལག ཡང་རྩེ་ཀློང་ཆེན་ལས་བྱུང་བ་ནི། ཁྱེར་ཅིག་ཁྱེར་ཅིག་སྟོབས་
ལྡན་རྣམས།། སྲེད་དང་ཆགས་དང་ཞེན་པ་རྣམས། དྲན་དང་བཟུང་བསམ་རེག་
པ་རྣམས།། གླུད་འདི་ལོང་ལ་ཞི་བར་མཛོད།། ཅེས་བསྔོས་ཤིང་དོང་སྤྲུགས་སྙིང་པོ་བརྗོད་དོ། །
328



ནམ་མཁའ་མཛོད་ཀྱི་སྒྲུབ་སྐོར།
གཞན་ཡང་འཆི་བ་བསླུ་བ་ལ། ཡང་རྩེ་ལས། ལུས་མཆོད་སྦྱིན་དང་གཟན་དུ་བསྐྱུར་བ་ནི་སྤྱིའི་གནད་དུ་ཆེའོ། །
ཞེས་པས། ལུས་སྦྱིན་རྒྱས་པ་བྱ་ན་གཞན་དུ་ཤེས་པས་འདིར་སྤྲོས་མ་དགོས། རྒྱུན་ཁྱེར་ཙམ་ལ་མ་རྒྱུད་ལས་མདོར་
བསྡུས་པའི། སྐྱབས་འགྲོ་ནི། མཁྱེན་ལྡན་རྩ་བའི་བླ་མ་རྣམས་ལ་སྐྱབས་སུ་མཆི། སྟོབས་
ལྡན་སྔགས་ཀྱི་ཡི་དམ་ལྷ་ལ༔ །ནུས་ལྡན་གསང་བའི་མཁའ་འགྲོ་མ་ལ༔ །བླ་མ་ཡི་
དམ་མཁའ་འགྲོ་གསུམ་ལ༑ །།སེམས་བསྐྱེད་ནི།། གསང་བ་གསང་ཆེན་གསང་མཆོག་
མཐར་ཐུག་རྒྱལ།། གསང་མཆོག་ཡིད་བཞིན་ཐུགས་ཀྱི་ནོར་བུ་ལ།། བདག་ཉིད་
ལེགས་ཞུགས་འགྲོ་ཀུན་དྲོངས་བའི་ཕྱིར།། མཐའ་ཡས་སེམས་ཅན་དོན་ཕྱིར་སེམས་
བསྐྱེད་དོ། །བླ་མའི་དགོངས་སྤྱོད་ནི། དགོངས་པའི་ཐིག་ལེ་ཡེ་ཤེས་མི་གཡོ་གསལ། དྲོད་
རྙེད་བླ་མ་རྗེ་ལ་མཆོད་སྤྲིན་འབུལ།། དད་གུས་མོས་འདུན་ཆེན་པོས་གསོལ་
འདེབས་ཀྱི།། དབང་བཞི་མཐར་ཕྱིན་བདག་ལ་བསྐུར་དུ་གསོལ།། ཨ ཨཱི་ཧཱུཾ་རཾ་
ཛ ཅི་པར་གུ་རུ་སྤུངས་འདུ། ཡི་དམ་དགོངས་སྤྱོད་ནི། གསང་མཆོག་ཡི་དམ་རྒྱལ་པོ་
དངོས་གྲུབ་མཛོད།། རང་ལུས་ཚོགས་ཀྱི་འཁོར་ལོའི་མཆོད་པ་འབུལ།། བྱིན་རླབས་
མཐུ་དང་ནུས་པ་བདག་ལ་སྩོལ།། གཟི་བྱིན་རྒྱལ་བའི་དཀྱིལ་འཁོར་མཆོག་སྟེར་
ཅིག །བསྲོ་ཨོཾ་པུས་པ་ལི་དྷ་བ་དྷི་ལ་སཱཧཱ། མཁའ་འགྲོའི་དགོངས་སྤྱོད་ནི། རང་སེམས་
ངང་ལས་རང་གྲོལ་མཁའ་འགྲོའི་སྐུས།། དངོས་འཛིན་འཆིང་བ་ཡོངས་སུ་བསྒྲལ་
ནས་ཀྱང་།། ཆགས་ཞེན་བདུད་དང་ཡོངས་སུ་བྲལ་བར་གྱིས།། ཡེ་ཤེས་ཆེན་པོ་
དབབ་པར་མཛད་དུ་གསོལ།། བསོ་ༀ་ཨ་ཧྲི་མ་ཏི་ཊཱ་ཀི་ནི་ཧཱུཾ་ཕཊ༔ ཡེ་ཤེས་དབྱེ་བ་ནི།
རང་སེམས་གཞི་ཡི་ཡེ་ཤེས་ཞེ་ལྔ་དེ། དབྱིངས་ཀྱི་ནམ་མཁའ་བོན་ཉིད་ངང་ལ་
བསྟིམ།། མ་རིག་སྦུབས་ནས་དོན་པས་རྒྱ་ཆེར་གྱུར།། ཡེ་ཤེས་མ་བུ་མཇལ་བས་
དབྱིངས་རིག་འདྲེས། ཚོགས་ཆེན་བཀྱེ་བ་ནི།། དུག་ལྔ་སྦྱོང་ཕྱིར་ཐར་ལམ་བདེ་འདྲེན་
མས། གཡས་པས་གྲི་ཁུག་ཐོད་པ་ལིངས་ཀྱིས་ཕོག །གཡོན་པས་དུག་ལྔའི་རྣམ་
329



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་ཕྱོགས་བཅུར་གཏོར། བསྐལ་པ་འབུམ་གྱི་ཉོན་མོངས་གཏན་ནས་སྤྲུགས། རོ
ལྟར་བཅད་པ་ལ་ཁོ་བོས་ཅུང་ཟད་སྤྲོས་པ་ནི། བདག་གིས་ལུས་བླངས་རོ་ཡིས་སྟོང་གསུམ་གང་།།
ཤ་འདོད་ཤ་ཟོ་ཁྲག་འདོད་ཁྲག་ཆེན་འཐུང་། རུས་འདོད་རུས་པ་འཆོ་ལ་ལྷ་རྐང་
འཇིབ། མགོ་བརྡུང་གླད་པ་ནང་ཁྲོལ་ལྷག་མེད་བཞེས།། ཕཊ ཆགས་པ་མེད་པ་ནི་རྒྱུད་
ལས། ལུས་ལ་ཆགས་མེད་རོ་ལ་གཅན་སྤྱང་འདྲོད།། སྲོག་ལ་ཆགས་མེད་དུར་ཁྲོད་
རོ་དང་འདྲ།། སེམས་ལ་ཆགས་མེད་ནམ་མཁའི་མཐའ་དང་མཉམ།། སྣང་བ་
ཆགས་མེད་སྒྱུ་མ་མིག་བྲིད་འདྲ། ཕཊ ༔ བསྔོ་སྨོན་ནི། དགེ་བའི་མཆོག་ཆེན་གསང་
སྔགས་ལྷ་བསྒྲུབས་པས། ཕྱི་ནང་གསང་བའི་དབང་རྣམས་ཐོབ་པའི་མཐུས།།
དཀྱིལ་འཁོར་ལྷ་མཆོག་ཉིད་དང་དབྱེར་མེད་པ། འགྲོ་བ་ཀུན་གྱི་དཔལ་དུ་བདག་
གྱུར་ཅིག །ཅེས་འཁོར་གསུམ་དམིགས་མེད་དུ་བསྔོའོ། །ཡང་རང་གཞན་གྱི་སྲོག་ལ་འཚེ་བའི་འབྱུང་པོའི་
ཚོགས་ལ་དཀར་གསུར་དང་དམར་གསུར་བསྔོ་ན་དེའི་རྒྱུད་གྲོལ་ནས་ལུས་ཅན་གྱི་སྲོག་ལ་འཚེ་བ་མི་བྱེད་པས་
སེམས་ཅན་མང་པོ་འཆི་བའི་འཇིགས་པ་ལས་ཐར་པས་ཚོགས་ཆེའོ། །དེ་བས་དཀར་གསུར་རྒྱས་པ་གཞན་དུ་ཤེས་
ལག འདིར་མགྲོན་བཞི་ལ་གསུར་མཆོད་བསྡུས་པར་སྤྲོ་ན། ཕྱེ་ཕུར་ལ་མྱོང་གྲོལ་དམ་རྫས་བསྲེས་པ་བསྲེགས་ལ་ཆབ་
བྲན། སྐྱབས་སེམས་ནི་བྱང་སྡོམ་ཆོག་ལྟར། སངས་རྒྱས་བོན་དང་སེམས་དཔའི་ཚོགས་རྣམས་
ལ། གུས་པ་ཆེན་པོས་བདག་ནི་སྐྱབས་སུ་མཆི།། བདག་གིས་ཚོགས་གཉིས་དགེ་
བ་ཅི་བསགས་པས། སེམས་ཅན་དོན་དུ་སངས་རྒྱས་མྱུར་ཐོབ་ཤོག ། ཅེས་བརྗོད། བསྔོ་བའི་
ཚིག་རྩིས་འགོ་བདུན་པ་ལས་བཏུས་པ་འདི་གང་ཟག་གིས་རང་བཞིན་གྱིས་བརྩམས་པ་ལས་བྱིན་རླབས་ཆེ་བས་
འདི་བཞིན་བྱ་སྟེ མ་དག་པ་སྦྱོང་བའི་སྔགས་གི ༀ་ཨ ཀློ་མར་ལ་གུ་དུན་ནི། ཨ ཀློ ཏིང་ལ་གུ་དུན་
ནི། ཨ ཀློ་ཚང་ལ་གུ་དུན་ནི།། ཤག་ས་ལེ་སང་ངེ་ཡེ་སྭཱཧཱ། ཨོཾ་ཤུདྷོ་གུ་ཤུདྷོ་ས་ལེ་སང་
ངེ་ཡེ་སྭཱཧཱ། ཞེས་བརྗོད་ཅིང་རྒྱ་ཆེར་སྤེལཞིང་བསྔོ་བའི་སྔཊ་གི ཨོཾ་མུ་ལིང་ནེ་ཏིང་སྐྱེ་སླས་ཞི། མར་ལ་
རང་ཞི་ཏིང་ཞི་ནོ། །སད་ལ་གྱེར་རོ་སྤུངས་ཀྱིན་ནོ། །དེ་ཤོ་ཐོར་ཐོར་ཐིམ་ཐིམ་ཕྲ་མོ་
330



ནམ་མཁའ་མཛོད་ཀྱི་སྒྲུབ་སྐོར།
ཧཱ། ཞེས་བརྗོད་པས། རིན་པོ་ཆེའི་སྣོད་ཡངས་ཤིང་རྒྱ་ཆེ་བ་སྟོང་གསུམ་འཇིག་རྟེན་
ཁྱབ་པའི་ནང་དུ། འདོད་ཡོན་ལྔ་ལྡན་གྱི་དྲི་གསུར་ཕུན་སུམ་ཚོཊ་པས་གང་བར་
གྱུར། པར་བསམ་ལ་སྤྱན་དྲངས་བ་ནི། བདག་མདུན་ཉི་ཟླ་པདྨའི་གདན། རང་རིག་ཨ
ལས་གཤེན་ལྷ་བསྐྱེད།། འོད་འཕྲོས་དབྱིངས་བཞུགས་གཉིས་མེད་བསྟིམ། དེ་
ཡི་ཐུགས་ལས་འོད་འཕྲོས་པས། མགྲོན་བཞིའི་སྡེ་རིགས་མ་ལུས་ཀུན།། སྤྱན་དྲངས་
གདན་ལ་བཞུགས་པར་གྱུར།། པར་བསམ་ལ་འབུལ་ཞིང་བསྔོ་བ་ནི། ན་མོ་སྲི་ཞུའི་མགྲོན་ནི་
དུས་གསུམ་བདེ་གཤེགས་ལ།། ཟག་མེད་གསུར་གྱི་མཆོད་པ་འདི་ཕུལ་བས།།
ཐུགས་ཉིད་མ་གཡོས་དབྱིངས་སུ་ཐིམ་ནས་ཀྱང་།། སེམས་ཅན་ཐམས་ཅད་
ཐུགས་རྗེས་ཟིན་གྱུར་ཅིག །ཡོན་ཏན་མགྲོན་ནི་འཇིག་རྟེན་དཔལ་མགོན་ལ།།
ཟག་མེད་གསུར་གྱི་མཆོད་པ་འདི་ཕུལ་བས།། ཅི་འདོད་ཕུན་སུམ་ཚོགས་པའི་
ལོངས་སྤྱོད་དང་།། བསྲེག་རྫས་བདུད་རྩིའི་ཆར་དུ་བབས་ནས་ཀྱང་།། གཡུང་དྲུང་
བོན་བསྟན་ཡོངས་སུ་བསྲུང་དུ་གསོལ། ལན་ཆགས་མགྲོན་ནི་ལྷ་སྲིན་སྡེ་བརྒྱད་ལ།
འདོད་ཡོན་ལྔ་ལྡན་གསུར་མཆོད་འདི་བསྔོས་པས།། གནོད་པར་ལྟ་དང་གདུག་
པའི་སེམས་ཞི་ནས།། མཐུན་པའི་རྫས་དང་འདོད་པའི་ཟས་འཕྲོད་དེ།། ཀུན་
ཀྱང་དགའ་བདེ་ཞི་བར་གནས་གྱུར་ཅིག །སྙིང་རྗེའི་མགྲོན་ནི་རིགས་དྲུག་སེམས་
ཅན་ལ།། འདོད་ཡོན་ལྔ་ལྡན་གསུར་མཆོད་འདི་བསྔོས་པས།། མི་བདེའི་སྡུག་
བསྔལ་ཀུན་ལས་ཐར་ནས་ཀྱང་།། ཅི་འདོད་ཕུན་སུམ་ཚོགས་པའི་ལོངས་སྤྱོད་
དང་།། འདོད་རྒུ་རེ་བ་ཡིད་བཞིན་བསྐང་གྱུར་ཅིག །ཅེས་བསྔོལ། གསུར་མཆོད་འབུམ་ཐེར་
བསགས་པར་ཅུང་ཟད་སྤྲོས་ན། ཡིད་གཟུགས་མཉེས་བྱེད་བསྲེག་རྫས་དྲི་གསུར་ཆེ།། འདོད་
ཡོན་དྲུག་གི་ལོངས་སྤྱོད་ནམ་མཁའི་མཛོད། དབང་པོ་ཚིམས་ཤིང་རྩོད་ཞེན་
འཚེ་བ་མེད།། མྱོང་སྟོང་དྲི་རོའི་དཔལ་ལ་སྤྱོད་གྱུར་ཅིག །བརྒྱ་བརྒྱའི་མཚམས་སུ་དོང་
331



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བ་
སྤྲུགས་སྙིང་པོ་བརྒྱ་བརྒྱར་བཏོན་པས་གསུར་དང་སྙིང་པོ་གཉིས་ཀ་འབུམ་ཐེར་ཐོན་པར་བྱའོ། །ཨ་དཀར་
ཨ༔ གང་འགྲུབ་བཟླས་པའི་མཐར། རྒྱལ་བ་མཆོད་པས་མཉེས་གྱུར་ཅིག །དམ་ཅན་
ཐུགས་དམ་བསྐང་༔ །ལྷ་སྲིན་གདུག་རྩུབ་ཞི༔ །རིགས་དྲུག་སྦྱིན་པས་ཚིམས་
ཀུན་ཀྱང་བླ་མེད་འབྲས་བུ་ཐོབ་གྱུར་ཅིག །སྡུག་བསྔལ་མྱ་ངན་བོར་བའི་སྨོན་ལམ་སྔགས་ནི།
ཨ ཀ་ཀ་ན་གང། ཨོཾ་ཀ་ཀ་ན་གམ། ཧཱུྃ་ཀ་ཀ་ན་གེ །ཨེ་ཧ་ཧི་ཀ་ཀ་ན་ཨ༔ རྫོགས་
རིམ་སྔགས་ནི། ཨ་ཞི་བ་ལྷན་ནེ་ཕྱོད་ཕུར་ཡལ་ཡལ་ཨ། ཞེས་པས། ཡེ་ཤེས་དབྱིངས་
གཤེགས་དམ་ཚིག་རང་ལ་བསྡུ།། མགྲོན་རྣམས་གཤེགས་ནས་རིགས་དྲུག་མངོན་
སངས་རྒྱས། ཨ ཞེས་བསམ་མོ། །དགོངས་མོའི་ཆར་དམར་གསར་སྤྲོ་ན། ཤ་ཚིལ་རྐང་ཞག་ཕྱེ་ཕུར་སྦྱར་བ་
བསྲེགས་ལ། རཾ་ཡཾ་མཾ། ལན་གསུམ་གྱིས་མི་གཙང་བ་སྦྱངས། ཨཱ ཨོཾ་ཧཱུྃ། ལན་གསུམ་གྱིས་འདོད་ཡོན་ལྔ་ལྡན
དུ་བྱིན་གྱིས་བརླབས་ལ། བསྔོ་བ་ནི་གཅོད་གདམས་ལ་ཅུང་ཟད་བསྣོན་ནས་བསྔོ་ན་ཕན་ཡོན་ཁྱད་པར་འཕགས་པས་
འདི་བཞིན་ཏེ། ༀ། ཤ་ཁྲག་འབྲུ་སྨན་སྦྱར་བ་ཡི། དྲི་གསུར་འདོད་ཡོན་ལྔ་ལྡན་འདི།།
སེམས་ཅན་སྲོག་ལ་བར་གཅོད་པའི། སྡེ་བརྒྱད་གདོན་དང་འབྱུང་པོའི་ཚོགས།།
མ་མོ་མཁའ་འགྲོ་མི་མ་ཡིན།། ཡ་བདུད་མ་བདུད་བར་གཡེན་དང་།། ཕོ་གདོན་མོ་
གདོན་ཀླུ་གདོན་དང་། སྲིན་པོ་མི་རྐུན་གླིང་སྡེ་དང་། དྲི་ཟ་གནོད་སྦྱིན་ཀླུ་དབང་
དང་། གཤིན་རྗེ་རླུང་ལྷ་གྲུལ་བུམ་དང་། བགེགས་དང་འབྱུང་པོ་སྲིན་པོ་དང་།།
ལྷ་དང་ལྷ་མིན་བདུད་དང་དམུ།། ཀླུ་དང་ས་བདག་བཙན་གྱི་སྡེ།། ཡུལ་ས་སྨན་
བཙུན་མི་མིན་གཟེད།། རྒྱལ་པོ་ཁྱབ་འཇུག་ཐེའུ་རང་སྡེ། ལས་ཀྱི་གདོན་དང་
གནས་ཀྱི་གདོན། ལན་ཆགས་གདོན་བགེགས་ཕོ་མོ་དང་།། གློ་བུར་ནད་དང་
བར་ཆད་རྐྱེན།། ཚེ་བདུད་གྱུར་པ་རྣམས་ལ་བསྔོ།། འདོད་རྒུ་ཕུན་ཚོགས་མཉེས་
ཚིམས་ཤིང་། གནོད་པའི་གདུག་སེམས་དང་བྲལ་ཏེ།། བདག་དང་ཡོན་བདག་
འགྲོ་ཀུན་གྱི།། སྲོག་གི་ལན་ཆགས་ཀུན་བྱང་ནས།། དུས་མིན་འཆི་བ་ལས་ཐར་
332



ནམ་མཁའ་མཛོད་ཀྱི་སྒྲུབ་སྐོར།
ཤོག །གྲངས་པསག་ན། གང་དག་འདི་ན་རྒྱུ་བ་ཡིག འབྱུང་པོ་ཤི་འདྲེ་རྒྱལ་བསེན་ཚོགས།
དམར་གསུར་འདིས་ནི་ཚིམས་གྱུར་ནས།། བྱང་ཆུབ་སེམས་དང་ལྡན་པར་ཤོག །
འགྲུབ་ན། བདག་སོགས་ཕ་མས༔ སོགས་བརྗོད་པའི་མཐར། ཨོཾ་མ་ཏྲི་མུ་ཡེ་ས་ལེ་འདུ།
གང་འགྲུབ་བཟླས་ལ་བསྔོ་སྨོན་བྱའོ། ༈ ༧ །བཅུ་གཅིག་པ་བསྔོ་བ་སྨོན་ལམ་གྱི་རྣལ་འབྱོར་ནི། དམ་པ་རི་ཁྲོད་པའི་
ཞལ་ནས། ཆེ་བ་ནི་ཚེ་གང་གི་དགེ་བ་ནས་ཆུང་བ་ས་ལེ་འོད་ཕྲེང་བསྐོར་གཅིག་འདོན་པ་ཡན་ཆད་ལ་རྗེས་བསྔོ་བ་དང་
སྨོན་ལམ་ཡང་དག་པས་རྒྱས་གདབ་དགོས། ཞེས་གསུངས་པས། སྲོད་ཐུན་གྱི་མཐར་ཉིན་པར་དགེ་བ་གང་བྱས་བསྔོ་
སྨོན་གྱིས་ཟིན་པ་གལ་ཆེ། དེའང་རབ་ཀྱིས་སྨོན་ལམ་རྣམ་གསུམ་སོགས་སྨོན་ལམ་ཀུན་འདུས་དང་། བསྔོ་བ་
བདེ་ལེགས་ཀུན་འགྲུབ་ཚར་རེ་ཚིག་དོན་འབྲེལ་པར་གདོན། ཡོན་བདག་སོགས་ཀྱི་དོན་ཡིན་ན་བསྔོ་བའི་ཚིག་སློབ་
དཔོན་གྱི་རྗེས་སུ་ཀུན་གྱིས་ཟློས་ཏེ་ལད་མོ་བྱ། འབྲིང་གིས་བསྔོ་བ་བདེ་ལེགས་ཀུན་འགྲུབ་དང་། མདོ་འདུས་ལས་
བྱུང་བའི་བསྔོ་སྨོན་སྟོན་པ་ལ་གསང་བ་མདོ་བསྡུས་ཀྱིས་ཞུས་པ་ལ་གསུངས་པ། ན་མོ་ཕྱོགས་བཅུའི་
སོགས་བརྗོད། ཐ་མས་ཀྱང་ཉིན་ཞག་ཕྲུག་གཅིག་དགེ་བ་རང་གིས་བྱས་པ་གཞན་ལ་བཅོལ་བ་རྗེས་ཡི་རང་ཕུལ་བ་
རྣམས་ཕྱོགས་གཅིག་ཏུ་བསྡུས་ཤིང་བསྡོམས་ཏེ་བསྔོ་བ་ནི། བདེ་གཤེགས་སྤྱན༔ སོགས་བརྗོད། དེའང་ཚེ་
འདིའི་དོན་མ་ཡིན་པ་ཕྱི་མའི་བྱང་ཆུབ་ཆེན་པོའི་རྒྱུར་བསྔོ་བའི་ཕྱིར། བདག་གི་དགེ་བ་འདི༔ སོགས་དང་།
ཁྱད་པར་བདག་དང་འབྲེལ་པ་ཅན་ལདམིགས་ཀྱིས་བསལ་བའི་བསྔོ་བ་སྐྱེ་སྒོ་གཅོད་པའི་མདོ་ལས་གསུངས་པ། མ་
ནམ་མཁའ་དང་མཉམ་པའི༔ སོགས་དང་། རང་གཞན་གྱི་དགེ་བ་གོང་འཕེལ་དུ་འགྱུར་བ་དང་།
དེ་ཉིད་འཁོར་བ་དོང་སྤྲུགས་ཀྱི་རྒྱུར་བསྔོ་བ། དགེ་བ་དར་རྒྱས༔ སོགས་དང་། བདག་གིས་དགེ་
བ་གང་༑ སོགས་དང་། ཚེ་རབས་ཀུན་ཏུ་དགེ་བའི་མཛོད་འཛིན་དུ་འགྱུར་བའི་ཕྱིར། དམུ་གཤེན་ཉི་མ་དགུང་
ལོ་གསུམ་ལོན་པའི་དུས་སུ་གསུངས་བ། འགྲོ་ཀུན་འཁོར་བའི༔ ཞེས་སོགས་དང་། འཁོར་གསུམ་རྣམ་པར་
མི་རྟོག་པའི་བསྔོ་བ་མི་ཤེས་པ་དག་གིས་རྗེས་མཐུན་པས་རྒྱས་གདབ་པ་ནི སྔ་རབས་འདས་པའི༔ སོགས་
དང་། སྲིད་ཁམས་ཀྱི་མི་མཐུན་རྒུད་པ་ཞི་ཞིང་མཐུན་རྐྱེན་ལེགས་ཚོགས་འགྲུབ་པའི་སྨོན་ལམ་ནི། ཞི་བར་
གྱུར༔ ཞེས་དང་། སྦྱིན་བདག་སོགས་གང་དག་བདེ་བར་འཚོ་བའི་ཕྱིར། སྟོན་པའི་ཐུགས༔ ཅེས་དང་།
333



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྨོན་ལམ་འདི་བཏབ༔ ཞེས་དང་། སྐྱེ་བ་ཕྱི་མ་རྣམས་སུ་གནས་མ་དག་པར་ལུས་མ་དག་པ་མི་བརྒྱུད་
ཅིང་ཞིང་དག་ཏུ་རྟེན་བཟང་པོར་རྙེད་པའི་ཕྱིར། འདི་ནས་མི་རྟག༔ སོགས་དང་། དེའི་ཚེ་གང་གི་དུས་
སུའང་སངས་རྒྱས་ཀྱི་བསྟན་པ་དང་འཕྲུལ་ངག་བོན་ཡོངས་སུ་འཛིན་པའི་སྨོན་ལམ་ནི་སྨོན་པ་ཀུན་གྱི་བླ་མེད་ཡིན་
པའི་ཕྱིར། ཡན་བརྒྱད་མདོ་ལས་ཁོལ་བུ་ཕྱུང་བ་ནི། གང་ནས་སངས་རྒྱས་མཛད་པ་དཀའ་བའི་
སར།། ལྷ་གཤེན་བོན་གྱི་བསྟན་པ་འཛིན་པ་དང་།། འཕྲུལ་ངག་བདེན་པའི་བོན་
འདི་སྟོན་པ་དང་། འགྲོ་བ་ཡོངས་ཀྱི་དཔལ་དང་མགོན་དུ་ཤོག །ཅེས་དང་། ཅི་ལྟར་
བསྔོས་ཤིང་སྨོན་པ་བཞིན་དུ་འགྲུབ་པའི་བདེན་ཚིག་དང་གཟུངས་སྔགས་ནི། དགེ་བ་བསོད་ནམས་
ཞེས་དང་། བྱམས་འབུམ་ལས་གསུངས་པའི་སྔགས། ཨོཾ་ཨ་པར་བམ་མཾ། སྐྱེལ་ཁང་ཧྲུན་སྤུངས།
ལིག་ཝེར་སརྦ་མ་ནི། ཕྱིད་སྨར་དེ་གྱེར་སད་གྱེར་རྒྱུང་ལིག །དམུ་ར་ཏ་ཧན་ཝང་
ཡེ་ཧཱུཾ་ཧྲུན། ཅུང་བྷེད་རད་ཅིན་གསལ་ཟེར་མུ་ལ། རྒྱུར་ཁྱབ་སྤྲོས་བདལ་སཱཧཱ། ཞེས་
དང་། གཟུངས་སྡེ་ལྔ་པ་ལས། སྔགས་ཚིག་འདི་དག་འགྲུབ་གྱུར་ཅིག །ཨོཾ་པདྨོ་ཚིན་དུ་མུ་ནི་ཛ་ལ་ཧཱུཾ།
ཞེས་ལན་བདུན་བརྗོད་དོ། ། གཞན་ཡང་བཟང་སྤྱོད་སྨོན་ལམ་དང་བདེ་སྨོན་སོགས་ཅི་ལྕོགས་བརྗོད་པ་གལ་ཆེའོ།།
༈།༧ བཅུ་གཉིས་པ་ཏིང་འཛིན་མཉམ་བཞག་གི་རྣལ་འབྱོར་ནི། སྟོན་པ་ཉིད་ཀྱང་སྲོད་ནས་ནམ་གུང་དུ་མ་ཕྱིན་བར་
ལག ཏིང་ངེ་འཛིན་ལ་མི་གཡོ་བར་བཞུགས། ཞེས་གསུངས་པས། རབ་ཀྱིས་དེ་དང་མཐུན་པར་སྟོང་ཉིད་བསྒོམ་པ་སྟེ།
དང་པོ་བླ་མའི་རྣལ་འབྱོར་རྒྱས་བསྡུས་གང་རུང་གིས་དབང་བཞི་བླངས་ལ་ཐུགས་ཡིད་དབྱེར་མེད་བསྲེས་པའི་རྗེས་
སུ་ཉམས་ལེན་སྙིང་པོར་དྲིལ་བ། ད་ལྟའི་ཕྱི་ཡུལ་ཐོག་ཏུ་རྟོག་པ་ཐོལ་ཐོལ་གཅིག་སྐྱེ་གཅིག་འགག་བྱེད་པའི་ཤེས་པ་ས་
ལེ་ཧྲིག་གེ་བ་འདི་ལ། ཁོ་རང་གིས་ཁོ་རང་ལ་བལྟས་པའི་ཚེ། དངོས་མཚན་མེད་པས་སྟོང་པ། སྟོང་བཞིན་དུ་ཤེས་
རིག་རང་ལ་གསལ་བས་གསལ་བ། ངོས་བཟུང་མེད་པའི་སྟོང་པ་དེ་དང་། ཤེས་པ་རང་གསལ་དེ་གཉིས་སོ་སོར་
དབྱེར་མེད་པས་གསལ་སྟོང་དབྱེར་མེད་དོ། །མདོར་བསྡུ་ན་ངོས་བཟུང་མེད་བཞིན་ཤེས་རིག་རང་གསལ་བ་སྐད་
ཅིག་ཀྱང་འགག་ཏུ་མི་བཏུབ་པ་འདི་ལ་རིག་སྟོང་རྗེན་པ་ཟེར་བ་ཡིན། འགག་དོན་དྲིལ་བ་ད་ལྟའི་ཤེས་རིག་རང་
གསལ་འདི་ཉིད་ཀྱིས། ཕྱི་ཡུལ་ཐོག་ཏུ་མི་གཅོད། ནང་དུ་སེམས་ཀྱིས་སེམས་མི་བཟུང་། བར་རྟོག་དཔྱོད་བློ་ཡིས་མ་
334



ནམ་མཁའ་མཛོད་ཀྱི་སྒྲུབ་སྐོར།
བསྒྲིབས་པར། རང་བབས་ཀྱི་ཤེས་པ་རང་བྱུང་རང་གསལ་འདི་ཀའི་ངང་དུ་སྡོད་པ་ལ་ཉམས་ལེན་བྱ་བ་དེ་ལ་ཟེར།
དེའི་ངོ་ཐོག་ཏུ་བཞག་ན་གནས་འགྱུ་སོགས་ངོས་བཟུང་མི་དགོས་པར་རང་ཤར་རང་གྲོལ་དུ་འགྲོ་བ་ཡིན། རྫོགས་རིམ་
པས་རྩ་རླུང་ཐིག་ལེའི་ཉམས་ལེན་གཙོ་བོར་བྱེད་པ་སྟེ། དེའང་རབ་ཀྱིས་དོན་དམ་དམིགས་མེད་ཀྱི་གཏུམ་མོ་སེམས་
ཀྱི་བཞོན་པ་རླུང་འཛིན་ནས་རིག་པའི་རང་ངོ་སྐྱོང་པ་ཡིན་ཏེ། མ་རྒྱུད་ལས། ཡེ་ཤེས་རྙེད་ནས་བོན་སྐུའི་ཏིང་ངེ་
འཛིན། འོད་གསལ་སྟོང་ཉིད་མཁའ་ལྟར་དག་པའི་དོན། རྣམ་གྲོལ་ཟབ་མོའི་ལམ་ལ་བགྲོད་པར་བྱ། ཞེས་སོ།།
འབྲིང་གིས་དམིགས་བཅས་ཀུན་རྫོབ་ཀྱི་གཏུམ་མོ་རླུང་ཟ་མ་ཏོག་གམ། ཨ་ཁྲིད་ཀྱི་སེམས་དྭངས་སྙིགས་འབྱེད་པའི་
རླུང་ཁོ་ནར་སྦྱོང་ཞིང་སྐབས་སུ་དམིགས་མེད་དུ་བཞག་པ་སྤེལ་མའི་ཉམས་ལེན་ལ་གཙོ་བོར་བཟུང་བ་དང་། བསྐྱེད་
རིམ་པས་ཡི་དམ་ལྷ་སྐུ་སྒྱུ་མའི་ཚུལ་ཅན་དག་རྫོགས་སྨིན་གསུམ་ཚང་པ་ཉམས་ལེན་ལ་འབད་པ་འདོན། ཐ་མས་
ཀྱང་སྒྱུ་ལུས་བར་དོ་སོགས་དང་བློ་ལྡོག་རྣམ་བཞིས་བློ་སྦྱོང་བ་དང་ཚད་མེད་བཞིའམ་བདེ་སྡུག་གཏོང་ལེན་སོགས་
སྐྱབས་འགྲོ་དང་བྱང་ཆུབ་ཀྱི་སེམས་སྦྱོང་བ་ལ་སོགས་དམིགས་བཅས་དམིགས་མེད་རྣམས་ཉམས་སུ་ལེན་པ་ཡིན་
ནོ། ༈ ༧ བཅུ་གསུམ་པ་ཉལ་བ་གཉིད་ཀྱི་རྣལ་འབྱོར་ག སྲོད་ཐུན་གྱི་ཏིང་ངེ་འཛིན་དེ་ལས་ལྡང་བ་ན། དེ་རིང་གི་
ཉིན་གང་དེ་ལ་རང་རྒྱུད་ལ་སྡོམ་པ་གསུམ་དང་འགལ་བའི་ཉེས་པ་བྱུང་ངམ་མ་བྱུང་བརྟགས་པས། ཉེས་ལྟུང་བྱུང་བ་
རང་གིས་ཤེས་པ་ཡོད་འདུག་ན་ལྟུང་བ་དེའི་གཉེན་པོར་འགྲོ་བའི་བཤགས་པ་ཚད་དུ་ལོངས་པར་བྱ། དེ་ཙམ་མི་
འགྲུབ་ན་གོང་གི་བདུད་རྩི་འབེབས་སྦྱོང་གི་དམིགས་པ་དང་བཅས་པས་ཡིག་བརྒྱ་ཉེར་གཅིག་ཡན་ཆད་གང་འགྲུབ་
བཟླས་པའི་མཐར་དྲང་སྲོང་གཙང་གཙུག་གང་ཡིན་དེའི་བཤགས་པ་ཕྱག་འཚལ་ལ། ན་མོ་ཕྱོགས་བཅུ་
སོགས་ལན་གསུམ་མམ་གཅིག་བརྗོད། དེ་ནས་སྡོམ་གསུམ་སྤྱི་བཤགས་ཚར་གཅིག་གམ་གཉིས་གསུམ་གང་ལྕོགས་
བྱ་ལ། བསྐལ་པ་ཁྲི་ཁྲག༔ སོགས་བརྗོད་ལ་བསྔོ་སྨོན་ཡང་དག་པའི་རྒྱས་གདབ། སྙིགས་མའི་དུས་འདིར་
ཡང་དག་སྒྲུབ་པ་ལ་ནད་གདོན་བར་ཆད་སོགས་ལྷག་པར་ལྡང་བས། དེ་དག་གང་ཡང་ཟློག་པ་ལ་ཟང་ཟང་བྲག་ནས་
ཁྱུང་རྒོད་ཀྱིས་བཏོན་པ་གཙུག་གཏོར་ནག་མོ་ལས་བྱུང་བའི་གཟུངས་འདི་ཟབ་པས་སྲོད་ཀྱི་དུས་ན་བཟླ་སྟེ། བསྭོ་
མུ་ཡད་མུ་ཡད།། བསྭོ་དུ་ཏ་ཁྲིམ་ཁྲིམ་ཕཊ་ཕཊ་ཕཊ	།བསྭོ་མུད་མུ་རད་ཏ་ཡ་ཕཊ་
ཕཊ་ཕཊ །བསྔོ་ཀེ་ཀེ་ཡ་ཡ་མུ་ཏེ་ཕཊ་ཕཊ	།བསྭཱ་རུ་ཏ་ཡ་ཡ་ཕཊ་ཕཊ	།གང་
00
335



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཞིག་གིས་གཤེན་རབ་ཀྱི་ཟློག་སྔགས་འདི་བཟླས་སམ་འདུན་པ་བྱས་ན། མི་དེ་ལ་ཇི་
སྲིད་འཚོ་བའི་བར་དུ། དཔག་ཚད་སུམ་བརྒྱ་དྲུག་ཅུའི་ནང་ཚུན་ཆད་དུ། བགེགས་
རིགས་སྟོང་ཕྲག་བརྒྱད་ཅུས་མི་ཚུགས་སོ། །ཐེའུ་རང་དང་བརྒྱ་བྱིན་དང་གནམ་
བྱིན་དང་བྲག་བྱིན་དང་རི་བྱིན་དང་ཕུང་བྱིན་དང་འབྱུང་པོའི་རིགས་ཐམས་ཅད་
ཀྱིས་མི་ཚུགས་སོ། །ཡུལ་འདྲེ་དང་དམ་སྲིས་མི་ཚུགས་པར་འགྱུར་རོ། །ཞེས་སོ། །གཞན་
ཡང་སྲི་ངན་ཟློག་པ་ལ་འཁོར་ལོ་འབར་བ། བྱད་ཁ་དྲོད་གཏོང་སོགས་ངན་དགུ་ཟློག་པ་ལ་བན་གླང་གདོང་གི་གཏེར་
མ་གཙུག་གཏོར་དཀར་མོའི་གཟུང་རྣམས་ཟབ་པས་སྐབས་དང་བསྟུན་ལ་ཉམས་སུ་ལེན། ཡང་གཟུངས་སྡེ་ལྔ་པའི་
གདོན་བགེགས་འདུལ་བའི་གཟུངས་ནི། ཨོཾ་མུ་ནི་དུ་རི་ནི་བཛྲ་ནི་ཧཱུཾ་ཧཱུཾ་ཕཊ་ཕཊ་ཕཊ ༔ སཱཧཱ།
འདི་བཟླས་པས་ཚེ་རིང་སྡིག་འཇོམས་དགྲ་བགེགས་ཚར་གཅོད་ཡོན་ཏན་བསམ་གྱིས་མི་ཁྱབ། ཅེས་དང་། ཡང་
རིམས་ནད་ཀུན་སེལ་བའི་སྔགས་ནི། ཨོཾ་བྱི་ཙ་ར་ཙ་ཡེ་སྭཱཧཱ། ཞེས་བཟླས་པས་ནད་རིམས་ཀུན་ལས་རྒྱལ་
བར་བྱེད་པའོ། །ཞེས་གསུངས་སོ། །དངོས་ཉམས་སམ་རྨི་ལམ་དུ་རྒྱལ་འགོང་བསེན་མོའི་ཆོ་འཕྲུལ་བྱུང་ན་ཡབ་སྲས་
དྲིལ་སྒྲུབ་ལས། བླ་མ་ཡབ་སྲས་ཞལ་གསུམ་ཕྱག་དྲུག་སྐུ་མདོག་མཐིང་ནག་འགྱིང་
སྟབས་ཅན། ཤིན་ཏུ་ཁྲོས་པའི་ཚུལ་ཅན་ཕྱག་ན་མཚོན་ཆ་བསྣམས་པ། མེ་དཔུང་
འབར་བའི་ནང་ན་བཞུགས་པའི་ཐུགས་ཀ་ནས་མེ་མཚོན་ཐོག་མདའ་འཕྲོས་པས།
བར་དུ་གཅོད་པའི་རྒྱལ་བསེན་ཐམས་ཅད་གཏུབ་ཅིང་བསྲེགས་པས་རྗེས་ཤུལ་
མེད་པར་བསམ་ལ། བླ་མ་ཡབ་སྲས་སྔགས། ཨོྃ་ཨ ཧཱུཾ། ཨ་དཀར་གསལ་འབར་དྲན་
པ་མུ་ལ་ཉེ་ལོ་ཡོ་ཨ་ཡུ་པཱ་ཤང་གུ་རུ་པདྨ་ཧ་རི་ཎི་ས། ཨ་ཏྲི་དུ་ཏྲི་རཀློ་གནོད་བྱེད་
ཀྱི་སྲོག་ལ་རྦད་རྦད་མཱ་ར་ཡ་ཕཊ་ཕཊ༔ ཞེས་བཟླའོ། །དེས་ཀྱང་མ་ཞི་ན་གཟུགས་བྱང་ལིངྒ་བྲིས་ལ།
ཨོཾ་ཨཱཧཱུཾ། ཨ་དཀར་གསལ་འབར་དྲན་པ་མུ་ལ་ཉེ་ལོ་ཡོ་ཨ་ཡུ་པཱ་ཤང་གུ་རུ་པདྨ་ཧ་
རི་ཎི་ས། ཨ་ཏྲེ་དུ་ཏྲི་རཀློ་གནོད་བྱེད་ཁུག་ནན་རྒྱལ་བསེན་སྟམྦྷ་ཡ་ནན། སྔགས་
འདིས་བསྐོར་ལ་གྲུ་གསུམ་ནང་དུ་བཅུག་ལ་དགོངས་པས་ག
ངས་པས་གཟིར་རོ། །ཡང་དྲན་པ་གསང་སྒྲུབ་ལས།
རང་ཉིད་
336



ནམ་མཁའ་མཛོད་ཀྱི་སྒྲུབ་སྐོར།
བླ་མ་དྲན་པ་ནམ་མཁའ་འཁྲོས་པ་ཁྲོ་ཕུར་གང་རུང་གི་སྐུར་བསྒོམ་པའི་ཐུགས་ཀ་
ནས་ཐོག་མཚོན་མེ་དཔུང་འཕྲོས་པས་གནོད་བྱེད་བསྒྲལ་གཏུབ་བསྲེགས་པས་སྟོང་
པར་སོང་བར་བསམ་ལ། བསྲོ་ཁོད་དོ་སྤུངས་སོ་ཧ་ལ་རཾ་ཐུན་ཕྱོགས། བསྲོ་ཐུན་ཉེ་ལོ་
ཡོ་ཐུན་སྤུངས་སོ་ཐད་དོ་ཐུན། ཤུག་ནིག་རཱ་ཛ་རཀློ་གནོད་བྱེད་ཀྱི་སྲོག་ལ་ཤག་
ཚུལ་ཐ
ལ་ཐུན་བྱོ། ཞེས་ཞུངས་ཀར་སྔགས་ནས་ལིངྒ་ལ་བྲབ་པོ། ཞེས་སོ། །སྤྱིར་ཡང་དྲན་པ་ནམ་མཁའི་རྣལ་
འབྱོར་བསྒོམ་ནས་རྒྱུན་དུ་གསོལ་བ་བཏབ་ན། སྙིགས་མ་ལྔ་བདོའི་དུས་འདིར་སྔར་བས་ཀྱང་བྱིན་རླབས་དགུ་འགྱུར་
དུ་ཆེ་བར་གསུངས་པས་བར་ཆད་ཐམས་ཅད་སེལ་བར་ངེས་སོ།། གཞན་དག་གི་ཁྲོད་གཏོང་མཐུ་བྱད་སོགས་ལ་བས་
བརྟན་སྟག་ལའི་མན་ངག་དགོས་ཀྱང་། བསྟན་པའི་མཚོན་ཆ་ཡིན་པས་འདིར་མ་བསྟན་ཏེ་གབ་བོ། ཀྲོ་ཏ་ལ་ཧེའི་
གསང་སྒྲུབ་འདི་དག་གྲོང་གཏོར་སོགས་ཀྱི་ཆེད་དུ་བྱ་མི་རུང་བས་གསང་རྒྱ་དམ་པར་མཛོད་ཅིག །ནམ་གུང་ཉལ་བ་
དངོས་ཀྱི་སྐབས་ལ། རྫོགས་ཆེན་པ་ཡིན་ན། ལུས་གནད་སྐྱིལ་ཀྲུང་ཅོག་པུ་གང་རུང་ངམ། ཁྱད་པར་སེང་གེའི་ཉལ་
སྟབས་གཞོག་གཡས་འོག་ཏུ་གཅུག །མགོ་ལྷོ་རུ་བསྟན། ཁ་ཤར་དུ་བལྟ། འདི་ནི་སྟོན་པའི་གཟིམས་ཚུལ་ཏེ་ལམ་པ་
ཀུན་གྱིས་བྱ། འཆི་དུས་སུ་ལུས་གནད་འདི་བྱེད་ན་ཚེ་གཅིག་ལ་འདུལ་ཁྲིམས་མིག་འབྲས་བཞིན་དུ་བསྲུངས་བ་ལས་
ཀྱང་དེ་དུས་ལུས་གནད་འདིའི་ཕན་སྟོབས་ཆེ་སྟེ། ངན་སོང་ལ་སོགས་སྐྱེ་གནས་ངན་པར་མི་བརྒྱུད་པར་རྗེ་དམ་པས་
གསུངས་སོ། །དེ་ལྟར་ལུས་གནད་སྐྱིལ་ཀྲུང་ཙོག་པུ་སེང་གེའི་ཉལ་སྟབས་གང་བྱེད་ཀྱང་། རླུང་རོ་བསལ། བླ་མ་གྱེར་
སྤུངས་དབྱེར་མེད་སྤྱི་བོར་བསྒོམ་ལ། རྣལ་འབྱོར་གྱི་གསོལ་འདེབས་དང་ཐུགས་འཛབ་ཇི་མང་བརྗོད་ལ་གཉིད་འོད་
གསལ་དུ་ཐིམ་པའི་གསོལ་བ་ཤུགས་དྲག་ཏུ་བཏབ་པའི་མཐར། བླ་མ་སྤྱི་བོ་ནས་མར་མགྲིན་པར། དེ་ནས་སྙིང་མཆོང་
གུར་འོད་ཁོང་གི་ནང་དུ་བྱོན་པ་ལ་དམིགས་པ་གཏད་པ་ལ། སྣང་བ་ཐམས་ཅད་འོད་ལྔར་ལྡེམས་ཀྱིས་ཞུ་ནས་བླ་མའི་
ཐུགས་ཀར་འདུས་པར་བསམ། དེ་ནས་བླ་མའི་སྐུ་ཇེ་ཆུང་ཇེ་ཆུང་དུ་ཡལ་ནས་རང་སེམས་དང་ཐ་དད་མེད་པར་
འདྲེས་ཏེ། སྣང་ལུས་སེམས་གསུམ་མི་དམིགས་མཉམ་པར་གཞག་ལ་ནང་གི་བླ་མའི་ཞལ་ལ་བལྟའོ། །དེའི་དུས་སུ་
ཡིད་བསམ་མནོའི་རྗེས་སུ་མ་འབྲེང་པར་ཤེས་པ་གསལ་ལྷང་ངེ་བའི་རྒྱུན་གཉིད་ལམ་དུ་མི་བརྗེད་པར་བྱས་པས་
གཉིད་དང་འོད་གསལ་འདྲེས་ནས་ཉིན་བས་ཀྱང་མཚན་དགེ་སྦྱོར་འཕེལ་ཞིང་བོགས་ཆེའོ། །རྣམ་རྟོག་གི་དབང་དུ་
337



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཤོར་ན་རང་ལུས་འོད་ཀྱི་ཁང་པར། སྙིང་མཆོང་གུར་ཤེལ་དཀར་གྱི་བུམ་པ་ལྟ་བུའི་ནང་དུ་བླ་མའི་སྐུ་གཤེན་ལྷའི་
རྣམ་པར་བཞུགས་པ་མར་མེ་འབར་བ་ལྟ་བུ་ལ་དམིགས་པ་གཏད་ལ་གཉིད་དུ་འགྲོ་བར་བྱ། རྫོགས་རིམ་སེམས་གནས་
པ་ཡིན་ན། མལ་སྟན་སེང་གླིང་རྟ་འབྲུག་ཁྱུང། སྔས་ཉི་ཟླ་པདྨ། རང་བླ་མ་ཡི་དམ་གང་མོས་ལ་ཡེ་ཤེས་པ་བསྟིམ། སྲོད་
དང་པོའི་དུས་ན་སྙིང་གའི་རྩ་འཁོར་ལ། ཐིག་ལེ་དཀར་པོའམ་ཨ༔ བར་པའི་དུས་ན་མགྲིན་པར་ཐིག་ལེ་དམར་པོའམ་
W༔ ཐ་མའི་དུས་ན་སྤྱི་བོར་ཐིག་ལེ་མཐིང་གའམ་ཧཱུྃ་ལ་དམིགས་པ་གཏད་ལ་རྟོག་མེད་དུ་གཉིད་དུ་འགྲོ་བར་བྱ།
རྫོགས་རིམ་ཐབས་ལམ་པ་ཡིན་ན། གཉིད་དང་རྨི་ལམ་ལམ་སློང་གི་མན་ངག་གང་ལ་གོམས་འདྲེས་ཡོད་པའམ།
སྐབས་བབས་ཀྱི་ཉམས་ལེན་ལ་གཙོ་བོར་བྱ། འདིར་སྤྱིར་ཙམ་དུ་སྟོང་ར་གསུམ་གསལ་བཏབ་ལག ལྟེ་བའི་ཨ་ཡིག་སྤྱིར་
བས་ཧཾ་ཞུ་བའི་བྱང་སེམས་ཀྱི་རྒྱུན་ལས་ཞུ་བདེ་ཡེ་ཤེས་ངོས་བཟུང་ནས་བདེ་སྟོང་གི་ཉམས་སྐྱོང་བའི་མཐར། ཕྱི་
སྣོད་ཕྱི་ནང་ཐམས་ཅད་འོད་ལྔར་ཞུ་ནས་སྲུང་གུར། དེ་གཞལ་ཡས། དེ་ལྷ་ལ་ཐིམ། ལྷ་ཕྱག་མཚན། དེ་ཡིག་འབྲུ།
དེ་ཐིག་ལེའི་བར་དུ་བསྡུས་ག མཐར་དེ་ཡང་མི་དམིགས་པའི་ངང་ལས་གཉིད་ལོག །བསྐྱེད་རིམ་པ་ཡིན་ན་ཡི་དམ་
གྱི་བསྙེན་སྒྲུབ་ལ་ཞུགས་པས། ནངས་པར་མངོན་རྟོགས་ཀྱིས་བདག་མདུན་བསྐྱེད་པ། སྲོད་དུས་ན་དམིགས་པས་
བསྡུ་རིམ་གྱིས་ཡི་དམ་ལྷ་དང་རང་སེམས་དབྱེར་མེད་དུ་བསྲེས་པ་ལ། བྱིན་རླབས་དབང་དང་དངོས་གྲུབ་ཐོབ་ཅིང་
མཐུ་རྩལ་ནུས་པ་དང་ལྡན་པའི་དགོས་པ་ཁྱད་པར་ཅན་ནོ། རང་བཞིན་དུ་ཡི་དམ་གྱི་ཁྱེར་སོ་གསུམ་དང་མི་བྲལ་
བའི་སྔགས་པས། མདུན་བསྐྱེད་སྲུང་འཁོར་གཞལ་ཡས་ཁང་ལ་བསྡུ། དེ་ལྷ་ལ་བསྡུ། ལྷ་རྣམས་རང་རང་གི་ཕྱག་མཚན།
དེ་ཡིག་འབྲུ། དེ་ཐིག་ལེར་བསྡུས་པའི་ཐིག་ལེ་རྣམས་རང་རང་གི་གདན་ལ་སྐར་ཆེན་བཀྲམ་པ་ལྟར་བསམ། དེའང་
གཙོ་བོའི་ཐིག་ལེ་ལ་བསྡུ། དེ་བདག་ཉིད་ལ་ཐིམ་པས་ཚེ་བཀྲག་རྒྱས་པར་བསམ། དེ་ནས་སླར་ཡང་བདག་བསྐྱེད་
ལྟར་གསལ་བཏབ་པ་དེ་ཡང་གསལ་ལ་ཁད་ཡལ་ལ་ཁད་དུ་རིམ་པ་ཐིག་ལེའི་བར་དུ་བསྡུ། དེའང་འཁོར་གྱི་ཐིག་ལེ་
རྣམས་གཙོ་བོའི་ཐིག་ལེ་ལ་བསྡུས་པ་དེ་ལ་སེམས་བཟུང་། མཐར་དེ་ཡང་དམིགས་མེད་དུ་ལ་བཟློས་ཏེ་རྟོག་མེད་ཀྱི་
ངང་ལ་གཉིད་ལོག་གོ །ཡང་ན་རང་ལུས་བླ་མ་ཡི་དམ་གང་མོས་ལ་རང་རང་གི་འཁོར་གྱིས་བསྐོར་ཞིང་། སྣང་བ་ཐམས་
ཅད་ལྷའི་ཞིང་ཁམས་སུ་མོས་ལ། དེའི་ངང་ནས་འཇམ་རླུང་ཅི་ནུས་བཟུང་བའི་མཐར་སྟོང་ཉིད་བསྒོམས་ཏེ་གཉིད་
དུ་འགྲོ་བ་བྱ། དེས་ནི་ནམ་ཞིག་འཆི་བའི་ཚེ་ན་གང་འདོད་དུ་སྐྱེ་བར་འགྱུར་བའི་མངོན་དགའི་འཕོ་བའི་རྟེན་འབྲེལ་
338



ནམ་མཁའ་མཛོད་ཀྱི་སྒྲུབ་སྐོར།
ཡང་འགྲིག་པ་ཡིན་ནོ། །དེ་ལྟ་བུའི་བསྐྱེད་རྫོགས་གོམས་འདྲིས་མེད་པ་དག་གིས་འོལ་མོའི་ཞིང་ལྟ་བུའམ། ནུབ་ཕྱོགས་
བདེ་བ་ཅན་གྱི་ཞིང་ཁམས་ཡིད་ལ་དྲན་པའི་ངོས་ནས་དེར་སྐྱེ་འདོད་ཀྱི་དད་མོས་དང་བཅས་པས། སྣང་བ་ཐམས་ཅད་
བདེ་བ་ཅན་གྱི་ཞིང་ཁམས་སུ་མོས། རང་ཉིད་ཉི་ཟླ་པདྨའི་གདན་ལ་གཤེན་ལྷ་དཀར་པོ་རྒྱན་
དང་ལྡན་པ། དེའི་དབུ་གཙུག་ཏུ་འོད་དཔག་མེད་པ་སྐུ་མདོག་དམར་པོ་རྒྱན་ལྡན་
བཞུགས་པ། གཉིས་ཀ་ཟག་མེད་འོད་སྐུ་ལ་འོད་ཟེར་བྱེ་བ་འབུམ་ཕྲག་མང་པོ་
འཕྲོ་བ་ཉི་མ་རང་འོད་ཀྱི་དཀྱིལ་ན་ཤར་བ་བཞིན་དུ་གསལ་ལྷང་ངེ་ཡོད་པ་ལ།
སྐུའི་འོད་ཟེར་གྱིས་ཞིང་ཐམས་ཅད་ཁྱབ་པས་འཇའ་འོད་ཐིག་ལེ་ལྷ་སྐུའི་རྣམ་
པས་ཁྲིག་གེར་གང་སྟེ། སེམས་ཅན་ཐམས་ཅད་ཀྱི་སྡུག་བསྔལ། མཁྱེན་པའི་ཡེ་
ཤེས་ཀྱིས་གཟིགས། བརྩེ་བའི་སྙིང་རྗེས་འཁོར་བ་མ་སྟོངས་ཀྱི་བར་དུ་འགྲོ་དོན་
མཛད་པར་དགོངས་པའི་ཐུགས་རྗེ་དང་སྐད་ཅིག་ཀྱང་མི་བྲལ་བར་བཞུགས་
པར་མོས་ལ། མདོ་ཕྲན་ལས་བཏུས་པའི་བདེ་སྨོན་སྟོན་པས་གསུངས་པ་འདི་ངག་ཏུ་བརྗོད་དེ། དང་པོ་བསྒོམ་
རིམ་ནི། གཤེན་ལྷ་དཀར་པོ་ཐུགས་རྗེའི་ལྷ།། འོད་དཔག་མེད་པ་དབུ་ལ་བཞུགས།།
འོད་ཟེར་འབུམ་ཕྲག་སྐུ་ལས་འཕྲོ།། ཤེལ་གྱི་རི་འདྲ་གསལ་ལ་དག །ཕྱི་ནང་མེད་
པར་གསལ་ལ་འཚེར། མོས་ལ། དེ་ནས་སྨོན་ལམ་འདི་གང་འགྲུབ་བརྗོད་དོ། །འོད་དཔག་མེད་
ལ་ཕྱག་འཚལ་ལོ། །ནམ་ཞིག་འཆི་བའི་དུས་བྱུང་ཚེ། བདེ་བ་ཅན་དུ་སྐྱེ་བར་ཤོག །
སྐྱེས་སོ་ཅོག་གི་གར་སྐྱེས་ཀྱང་།། སྐྱེ་བ་དག་ཀྱང་དྲན་པར་ཤོག །གར་སྐྱེས་གར་
གནས་དེ་དག་ཏུ། གཡུང་དྲུང་ལྷ་དང་མི་འབྲལ་ཤོག །ཨོཾ་པདྨོ་ཚིན་དུ་མུ་ནི་ཛཱ་
ལ་ཧཱུྃ། ཞེས་ཞིང་གི་བཀོད་པ་ཡིད་ལ་དྲན་པའི་ངོས་ནས་དེར་སྐྱེ་འདོད་ཀྱི་དད་པ་རྩེ་གཅིག་པས་གསོལ་བ་ཡང་
ཡང་བཏབ་པའི་མཐར། གཤེན་ལྷ་འོད་དུ་ལྷག་ནས་སྤྱི་བོའི་འོད་དཔག་མེད་ལ་ཐིམ་པའི་ཐུགས་ཀའི་ཨ ཡིག་དམར་
པོ་ལ་སེམས་བཟུང་ལ་གཉིད་དུ་འགྲོ་བར་བྱའོ།། གཞན་ཡང་དུས་ཁྱད་པར་ཅན་ལ་མཆོད་པ་ཅི་འབྱོར་བཤམས་ནས།
རྣམ་རྒྱལ་མདོ་ཐུང་ཞེས་གྲགས་པ་ཀོང་ཙེས་རྒྱལ་བའི་མཚན་ལེགས་པར་བསྟོད་པ་ཤཱ་ལོ་ཀ་བརྒྱ་དང་དགུ་བཅུ་རྩ་
33



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ་
བདུན་པ་རིན་པོ་ཆེའི་ཕྲེང་བ་ལྟ་བུ་འདི་ཉིད་དབྱངས་དང་བཅས་པས་བརྗོད། ལྕོགས་ན་འབྲུ་བཙུན་རྣམ་དག་ཚུལ་
ཁྲིམས་ཀྱིས་མཛད་པའི་དུས་གསུམ་ཕ་མའི་དྲིན་ལེན་བསབས་མདོ་ཞེས་བརྗོད་པའི་མཐར། བྱང་ཆུབ་སེམས་དཔའི་
སྡོམ་པ་ཆོ་ག་རྒྱས་པའི་ལག་ལེན་ལྟར་བླང་བར་བྱའོ། །དེ་ལྟར་སྟོན་པས་དཀའ་ཐུབ་གསུམ་གྱི་དགེ་སྤྱོད་ཀྱི་ཚུལ་བྱ་སྤྲེལ་
མི་གསུམ་ལ་བཀའ་སྩལ་པའི་མདོ་ལས་གསུངས་པའི་རྗེས་སུ་དཔག་ནས་དེའི་དོན། ཕྱི་ནང་གསང་གསུམ་གྱི་ལམ་
དང་མཐུན་པར་བསྡེབས་པའི་དགེ་སྤྱོད་ཚུལ་འདི་རབ་ཀྱིས་དཀའ་ཐུབ། འབྲིང་གིས་བསྙེན་སྨྱུང་། ཐ་མས་ཟས་
གཅིག་སོགས་རང་གི་ནུས་ཚད་དང་འབྲེལ་པར་ཉམས་སུ་བླངས་པའི་འབྲས་བུ་ནི། དཀའ་སྤྱོད་མདོ་ལས། གང་ཞིག་
རིགས་ཀྱི་བུ་དང་བུ་མོ་དག །གཤེན་གྱི་དགེ་སྤྱོད་རྨད་དུ་བྱུང་བ། དཀའ་བ་ཐུབ་པའི་དོན་འདི་ནི། རང་གིས་ཉམས་
སུ་ལེན་པར་བྱའོ། །གཞན་དག་ལ་ཡང་དག་པར་བསྐུལ་བར་བྱའོ། །གང་ཞིག་ཚུལ་འདི་དག་ལ་གནས་ཤིང་། ཁྲིམས་
འདི་དག་ཡོངས་སུ་བསྲུང་བར་གྱུར་པ་ལ་རྗེས་སུ་ཡི་རང་བར་བྱའོ། །དེས་ན་བདག་གཞན་རྣམས་འཁོར་བ་ལས་ཐར་
ཞིང་རྨད་དུ་བྱུང་བ་ཐོར་པ་རིན་པོ་ཆེ་རྒྱུན་གྱི་ལམ་ལ་ཞུགས་ནས། བླ་ན་མེད་པ་མངོན་པར་རྫོགས་པའི་སངས་རྒྱས་
ཀྱི་འབྲས་བུ་རིན་པོ་ཆེ་ཐོབ་པར་འགྱུར་རོ། །ཞེས་གསུངས་སོ།། ༧ །གཡུང་དྲུང་བོན་བསྟན་རིན་
ཆེན་གླིང་འདྲ་ལས། རྒྱུན་སྤྱོད་ཉུང་འདུས་ཟབ་བསྡུས་མར་ཞིའི་ཕྲེང་།། རང་གཞན་
བསོད་ནམས་བསགས་པའི་ཆ་རྐྱེན་དུ། དད་བརྩོན་སྲད་བུར་བརྒྱུས་འདི་ཁོ་བོ་
ཅག ༧ །འོན་ཀྱང་སྔོན་བསགས་བསོད་ནམས་ཀྱིས་བྱས་པའི།། དལ་རྟེན་ཁང་
བཟང་བདག་པོ་དད་ཙམ་ལས།། རྣམ་རྟོག་མགྲོན་པོས་བསླུས་པའི་རྣམ་གཡེང་
གིས།། བྱ་བྱེད་ཆུ་གཉེར་ལྟ་བུས་མི་ཚེ་ཟད། ༧ འཁོར་བའི་རྒྱ་མཚོར་ལས་ཉོན་
དགྲ་བོ་ཡིས།། འཕངས་པའི་སྡུག་བསྔལ་མྱོང་ལ་རབ་སྐྲག་ནས། དལ་འབྱོར་གྲུ་
ཆེན་རྙེད་འདིར་བོན་སྤྱོད་ཀྱི།། སྐྱ་བ་ལག་ཏུ་ཐོབ་ཚེ་འཁོར་མཚོར་སྒྲོལ། གང་དག་
སྤྱོད་ལམ་རྣལ་འབྱོར་རྒྱུན་ཞུགས་ནས།། མཉམ་བཞག་རྗེས་ཐོབ་ཚོགས་གཉིས་
ཟུང་འབྲེལ་གྱིས།། དོན་གཉིས་ལྷུན་གྲུབ་གོ་འཕང་མངོན་རེག་པའི།། ཐར་པར་
བགྲོད་པའི་ལམ་མཆོག་འདི་གྱུར་ཅིག ། ཅེས་པ་འདིའང་གཏེར་ཆེན་བདེ་ཆེན་གླིང་པའི་
340



ནམ་མཁའ་མཛོད་ཀྱི་སྒྲུབ་སྐོར།
དངོས་སློབ་འཆི་མེད་འཇམ་དཔལ་རྣམ་རྒྱལ་གྱིས་རྒྱང་རིང་ནས་གུ་གེའི་ལམ་ནས་བསྐུལ་བ་དང་། ཉེ་བར་
སྟག་ཞིག་བཙུན་པ་ཉི་མ་བདུད་འདུལ་དང་། དབལ་ཁྱུང་སྤྲུལ་སྐུ་གཡུང་དྲུང་། ཁོད་པོ་སྐལ་བཟང་རྒྱལ་
མཚན་སོགས་ཀྱིས་བསྐུལ་བཞིན། ཤར་རྫའི་བྱ་བྲལ་བཀྲ་ཤིས་རྒྱལ་མཚན་གྱིས་གཡུང་དྲུང་ལྷུན་པོའི་བདེ་
ཆེན་རི་ཁྲོད་དུ་རང་གཞུང་གི་བོན་ཀུན་ལ་ཁྱབ་ཆེ་བའི་ཟབ་གཏེར་གདམས་ངག་ལུང་ལྡན་རྣམས་ལས་
ཁུངས་བཅས་ཟབ་བསྡུས་སུ་བསྡེབས་པས་རང་གཞན་འཁོར་བའི་རྒྱུ་འབྲས་ཟུག་རྔུ་ནད་ལས་གྲོལ་བའི་
སྨན་དུ་གྱུར་ཅིག །དགེའོ།། དགེའོ། །དགེའོ།།
.:
341



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མདོ་འདུས་ལས་བྱུང་བའི་བསྔོ་བབཞུགས།
༄༅། །ཐམས་ཅད་མཁྱེན་ལ་ཕྱག་འཚལ་ལོ། །དེ་ནས་གསང་བ་མདོ་སྡུས་ཀྱིས། སྟོན་པ་ལ་ནི་ངེས་ཞུས་པ། ཨེ་མ་
སྟོན་པ་བླ་ན་མེད། སྤྱི་བཙན་ཁམས་གསུམ་སེམས་ཅན་དང་། སྒོས་བཙན་རྒྱུ་སྦྱོར་ཡོན་བདག་གི་ དགེ་བ་མཐའ་རུ་
རྒྱས་པའི་ཕྱིར། སྟོན་པས་བསྔོ་བ་མཛད་པར་ཞུ། ཞེས་ཞུས་སྟོན་པའི་བཀའ་སྩལ་པ། གསང་བ་མདོ་སྡུད་ཞུ་བ་ལེགས།།
དགེ་བ་ཆེའམ་ཆུང་ཡང་རུང་། ཅི་ལྟར་བསྔོས་པ་དེ་ལྟར་འགྱུར། མ་བསྔོས་དགེ་བ་འཛདཔ་དང་། ལོག་པར་བསྔོས་
ན་དགེ་བ་སྟོར།། རང་དོན་བསྔོས་ན་རྒྱ་ཆུང་ཞིང་།། གཞན་དོན་བསྔོས་ན་རྒྱུ་ཚེ་འཕེལ། དེ་བས་རྒྱ་ཆེར་བསྔོ་བར་
བྱེད། ༈ ན་མོ་ཕྱོགས་བཅུ་དུས་གསུམ་གྱི།། བདེ་བར་གཤེགས་པ་ཐམས་ཅད་དང་།
ས་ཆེན་པོ་ལ་ཞུགས་པ་ཡི། གཡུང་དྲུང་སེམས་དཔའ་ཐམས་ཅད་དང་།། ཕྱོགས་
བཅུའི་གཤེན་རབ་དགོངས་སུ་གསོལ།། དུས་གསུམ་བདེ་བར་གཤེགས་པ་དང་།།
ཕྱོགས་བཅུའི་གཤེན་རབ་ཐམས་ཅད་དང་། འཁོར་ལོ་བསྒྱུར་བའི་རྒྱལ་པོ་དང་།།
ལྷ་དང་མི་ཡི་ཡོན་བདག་ནི།། སྤྱི་བཙན་ཁམས་གསུམ་སེམས་ཅན་དང་།། སྒོས་
བཙན་རྒྱུ་སྦྱོར་ཡོན་བདག་གིས།། དང་པོ་ཐོག་མ་མེད་པ་ནས། ཐ་མ་ད་ལྟ་ཐུག་
གི་བར།། ལུས་ངག་ཡིད་གསུམ་དང་བའི་སྒོས།། སྡིག་པ་མི་དགེ་སྤངས་པ་དང་།།
སྤང་དུ་འཇུག་དང་རྗེས་ཡི་རང་།། དཀར་པོ་དགེ་ལ་སྤྱོད་པ་དང་། སྤྱད་དུ་འཇུག་
དང་རྗེས་ཡི༴ །དྲང་སྲོང་སྡོམ་པ་བསྲུངས་བ་དང་། བསྲུང་དུ་འཇུག་དང་རྗེས་ཡི་
རང་།། སེམས་དཔའི་བསླབ་པ་བསྲུང་བ་དང་།། བསྲུང་དུ་འཇུག་དང་རྗེས་ཡི༔ ༎
ཨ་དཀར་དམ་ཚིག་བསྲུངས༑ །བསྲུང་དུ་འཇུག་དང་། ། གསང་བ་རྫོགས་ཆེན་ལྟ་
སྒོམ་སྤྱོད། སྤྱད་དུ་འཇུག་དང་། །སྦྱིན་པ་རྒྱ་ཆེར་གཏོང་བ་དང་། གཏོང་དུ་འཇུག་
དང༌{ །སྦྱིན་པའི་བླ་མེད་ཕྱིན་པ་དང་།། ཚུལ་ཁྲིམས་དྲི་མེད་བསྲུངས་བ་དང་།།
342



ནམ་མཁའ་མཛོད་ཀྱི་སྒྲུབ་སྐོར།
བསྲུང་དུ་འཇུག་དང་རྗེས་ཡི་རང་། ཚུལ་ཁྲིམས་བླ་མེད་ཕྱིན་པ་དང་།། བཟོད་པ་
དམ་པ་བསྒོམས་པ་དང་།། བསྒོམ་དུ་འཇུག་དང་རྗེས། །བཟོད་པའི་བླ་མེད་ཕྱིན་
པ་དང་།། དགེ་བའི་ལས་ལ་བརྩོན་པ་དང་།། བརྩོན་འགྲུས་བསྐྱེད་དང་རྗེས་ཡི་རང་།
བརྩོན་འགྲུས་བླ་མེད་ཕྱིན་པ་དང་།། བསམ་གཏན་བསྒོམས་དང་བསྒོམ་དུ་འཇུག །
རྗེས་སུ་ཡི་རང་བསྐྱེད་པ་དང་། བསམ་གཏན་བླ་མེད་ཕྱིན་པ་དང་། ཤེས་རབ་
བསྐྱེད་དང་བསྐྱེད་དུ་འཇུག །རྗེས་སུ་ཡི་རང་ཕུལ་བ་དང་།། ཤེས་རབ་བླ་མེད་ཕྱིན་
པ་དང་།། ཐབས་སྟོབས་སྙིང་རྗེ་སྨོན་ལམ་རྣམས།། རྒྱུད་ལ་བསྐྱེད་དང་བཅོལ་ཡི་
རང་།། ཐབས་སྟོབས་སྙིང་རྗེ་སྨོན་ལམ་གྱི།། བླ་ན་མེད་པར་ཕྱིན་པ་དང་། བསོད་
ནམས་ཚོགས་ནི་བསགས་པ་དང༌།། བསག་ཏུ་འཇུག་དང་རྗེས་ཡི་རང་།། བསོད་
ཚོགས་བླ་མེད་ཕྱིན་པ་དང་།། ཡེ་ཤེས་ཚོགས་ནི་བསགས་པ་དང་། བསག་ཏུ་འཇུག་
དང་རྗེས་ཡི༔ །དེ་ཉིད་བླ་མེད་ཕྱིན་པ་དང་། འདུས་བྱས་དགེ་བའི་རྩ་བ་དང་།།
འདུས་མ་བྱས་ཀྱི་དགེ་བ་རྣམས།། ཤེས་རབ་དག་པས་རྒྱ་ཆེར་སྤེལ།། ནམ་མཁའི་
ཁྱབ་པའི་སེམས་ཅན་རྣམས།། ཐུགས་རྗེ་ཆེན་པོས་དབང་བསྒྱུར་ཏེ། བླ་མེད་དགེ་
བའི་རྩ་བ་འདིས། སྤྱི་བཙན་ཁམས་གསུམ་སེམས་ཅན་དང་།། སྒོས་བཙན་བདག་
དང་ཡོན་བདག་རྣམས། བསོད་ནམས་ཡེ་ཤེས་ཚོགས་རྫོགས་ཤིང་། ཉོན་མོངས་
ཤེས་བྱའི་སྒྲིབ་སྦྱངས་ནས། བླ་མེད་འབྲས་བུ་འཐོབ་པར་ཤོག །སྐྱེ་མེད་བོན་སྐུ་
ཐོབ་གྱུར་ཅིག །སྐྱེ་མེད་བོན་སྐུ་ཐོབ་ནས་ཀྱང་།། གཟུགས་མེད་ཁམས་རྣམས་དྲོང་
གྱུར་ཅིག །བླ་མེད་རྫོགས་སྐུ་འཐོབ༔ བླ་མེད་རྫོགས་སྐུ་ཐོབ༔ །གཟུགས་ཁམས་
གནས་རིག་དྲོང་༔ ཀ ཅིར་ཡང་སྤྲུལ་སྐུའཐོབ། །ཅིར་ཡང་སྤྲུལ་སྐུ་ཐོབ་ནས༔ ཀའདོད་
ཁམས་སེམས་ཅན་དྲང་{ །ཅེས་བརྗོད་མི་དམིགས་རྒྱས་གདབ་བོ།། གཡུང་དྲུང་ལྷའི་བོན་མདོ་
འདུས་པ་ རིན་པོ་ཆེའི་རྒྱུད་ལས། དགེ་བའི་རྩ་བ་རྒྱ་ཆེར་བསྔོ་བའི་ལེའུའོ། །ཤར་རྫ་པས་ཕྱུང་བ་དགེའོ།།
343



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་ཟབ་ནམ་མཁའ་མཛོད་ཆེན་ལས།
སྨོན་ལམ་སངས་རྒྱས་ཞིང་བགྲོད་བཞུགས།
༄༅། །མདུན་མཁར་སྐྱབས་གནས་ཡུལ་མཆོག་བཞི། སྤྲིན་དཔུང་གཏིབ་བཞིན་བཞུགས་པར་བསྒོམ།།
དཀྱིལ་འཁོར་རིགས་བརྒྱའི་བདག་ཉིད་བླ་མ་རྗེ།། མཐུ་དབང་བྱིན་རླབས་རྩ་བ་ཡི་
དམ་ལྷ།། མཆོག་ཐུན་དངོས་གྲུབ་སྩོལ་མཛད་མཁའ་འགྲོ་མ། ཕྱོགས་བཅུའི་རྒྱལ་
བ་སྲས་དང་བཅས་པ་རྣམས།། བདག་མདུན་སྨོན་ལམ་འགྲུབ་པའི་རྟེན་བཞུགས་
འཚལ། བདག་གིས་ཚེ་རབས་ཐོག་མ་མེད་པ་ནས། ད་ལྟའི་ལུས་རྟེན་འདི་ལ་ཐུག་
གི་བར།། དགེ་བ་རང་གི་བསྒྲུབས་དང་གཞན་ལ་བཅོལ། རྗེས་སུ་ཡི་རང་ཕུལ་བའི་
བསོད་ནམས་གང་། ཇི་ལྟར་སྔོན་གྱི་བདེ་གཤེགས་སྲས་བཅས་ཀྱིས།། དགེ་བ་གཞན་
ཕྱིར་བྱང་ཆུབ་ཆེན་པོའི་རྒྱུར།། བསྔོས་པ་ཇི་བཞིན་བདག་ཀྱང་དེ་བཞིན་བསྔོ།། དེ་
ལྟར་བསྔོས་པའི་དགེ་བའི་ཕན་ཡོན་དང་།། སྐྱབས་གནས་ཡུལ་མཆོག་གནས་བཞིའི་
བྱིན་བརླབས་དང་། བོན་ཉིད་བདེན་པ་ཆེན་པོའི་མཐུ་སྟོབས་ཀྱིས། བདག་གི་
སྨོན་པ་འདི་དག་འགྲུབ་གྱུར་ཅིག ༈ །སྐྱེ་བ་འདི་དང་མ་འོངས་ཀུན། བླ་མ་མཆོག་
དང་མངོན་མཇལ་ཏེ། གདམས་ངག་ཟབ་མོའི་སྒོར་ཞུགས་ཤིང་།། ཚིག་དོན་མ་
ལུས་རྟོགས་པར་ཤོག །ཡོན་ཏན་ཀུན་གྱི་གཞི་མ་
གཞི་མ་ནི།། བྲི་དང་འདོན་དང་རིག་
གནས་ལྔ།། དེ་དག་བདག་གིས་ལེགས་ཤེས་ནས།། མཁས་པའི་གྲགས་པས་ཁྱབ་
པར་ཤོག །གང་ལའང་མ་རྨོངས་མཁས་གྱུར་ནས།། ཐ་སྙད་ཚིག་ཕྱིར་མི་འབྲང་
ཞིང་།། རང་རྒྱུད་འདུལ་བའི་གདམས་ངག་ཏུ། ཤེས་ནས་བོན་སེམས་འདྲེས་
པར་ཤོག །བསྟན་པའི་རྩ་བ་སོ་སོ་ཐར། ཚུལ་ཁྲིམས་སྡོམ་པ་མིག་འབྲས་བཞིན།།
344



ནམ་མཁའ་མཛོད་ཀྱི་སྒྲུབ་སྐོར།
བསྲུངས་ནས་ཉམས་པ་མེད་པ་དང་།། ཚུལ་ཁྲིམས་བླ་མེད་ཕྱིན་པར་ཤོག །
ཐེག་ཆེན་གཞི་མ་བྱང་ཆུབ་སེམས།། རྒྱུ་འབྲས་བདུན་ལ་བློ་སྦྱངས་ནས།། སྨོན་དང་
འཇུག་པ་ཟུང་འབྲེལ་གྱིས།། ཚེ་གཅིག་སངས་རྒྱས་ཐོབ་པར་ཤོག །བྱང་ཆུབ་
འབྲས་བུ་མ་ཐོབ་བར།། འཁོར་བའི་གནས་འདིར་གར་སྐྱེས་ཀྱང་།། བྱང་ཆུབ་
སེམས་ལ་གཞི་བླང་ནས། ཀུན་ལ་ཕན་བདེ་སྟེར་ནུས་ཤོག །སེམས་ཅན་གང་
དག་དེ་དག་ཀུན།། བདག་གི་ཕ་མར་རབ་ཤེས་ནས། འདི་དང་ཕྱི་མ་ཐམས་ཅ
དུ།། གཅིག་ལའང་གནོད་པ་མེད་པར་ཤོག །འཇིག་རྟེན་ཞིང་འདིར་ནད་དང་
གདོན།། འཚེ་བ་གང་དག་དེ་དག་ཀུན།། མ་ལུས་བདག་ལ་སྨིན་གྱུར་ཏེ།། དེ་ཀུན་
བདེ་བའི་དབུགས་འབྱིན་ཤོག །འདི་ན་བདག་ལ་གནོད་པའི་ལས། རྩོམ་པའི་
གཟུགས་ཅན་གཟུགས་མེད་གང་། བཤེས་གཉེན་བླ་མར་མཆོག་མཐོང་ནས།།
གནོད་པ་དང་ལེན་ནུས་པར་ཤོག །བདག་ཉིད་དབུལ་དང་སྡུག་བསྔལ་གྱིས།།
རྟག་ཏུ་མནར་ཞིང་མི་བཟོད་པའི། ནད་གདོན་དགྲ་ཡིས་འཚེ་གྱུར་ཀྱང་།། སྡིག་
སྒྲིབ་ཕྱག་མར་ཤེས་པར་ཤོག །གཞན་དག་བདག་ལ་བརྡུང་རྡེག་དང་།། སྨ་ཕབ་
འཕྱ་ཀ་གཏོང་ན་ཡང་།། དེ་ལ་ངན་ལན་མི་བརྗོད་ཅིང་།། བྱང་ཆུབ་སེམས་ཀྱིས་
སྐྱོང་བར་ཤོག །བྱང་ཆུབ་བསླབ་པ་གང་ཡིན་པ།། དེ་དག་སྤང་བླང་མ་འདྲེས་ཤིང་།
ཚུལ་བཞིན་རྩོམ་ནས་མཐར་ཕྱིན་ཏེ། བྱང་ཆུབ་སེམས་ཀྱང་གོང་འཕེལ་ཤོག །
གསང་སྔགས་ཟབ་མོའི་བོན་སྒོར་ཞུགས་པའི་ཚེ།། མཚན་ཉིད་ལྡན་པའི་བླ་མ་
དང་མཇལ་ཏེ། བུམ་གསང་ཤེས་རབ་མཐར་ཐུག་དབང་ཐོབ་ཅིང་།། བསྐྱེད་
བཟླས་རྫོགས་དང་རྫོགས་ཆེན་མཐར་ཕྱིན་ཤོག །དེའི་ཚེ་གསང་སྔགས་དམ་ཚིག་
མ་ལུས་ཀུན།། ཇི་ལྟར་བཞིན་དུ་བདག་གིས་བསྲུང་ནུས་ཤིང་། ཉམས་པའི་དྲི་མའི་
རྡུལ་གྱིས་མ་གོས་པ།། སྲུང་མེད་ཆེན་པོའི་དོན་ལ་གནས་པར་ཤོག །ཕྱི་སྣོད་མ་
3,45



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དག་གདོས་པ་ཀུན་ཟད་ནས།། འབྱུང་ལྔ་ཡུམ་ལྔའི་ཀློང་དུ་མངོན་གྲོལ་ཏེ།། འཕོ་
འགྱུར་འཇིག་བྲལ་མེད་པའི་གཞལ་མེད་ཁང་།། ལྷ་ཡི་གཞལ་ཡས་ཁང་དུ་འཆར་
བར་ཤོག །ནང་བཅུད་ཁམས་གསུམ་སེམས་ཅན་མ་ལུས་ཀུན།། ཀུན་བཟང་བདེ་
བའི་ཡེ་ཤེས་མངོན་གྱུར་ཏེ། ཐམས་ཅད་ལྷ་དང་ལྷ་མོར་གནས་གྱུར་ནས།།
སྐུ་ཕྱག་རྒྱ་ཆེན་པོར་གྲོལ་བར་ཤོག །བདག་ཀྱང་ཐུན་མིན་ལམ་ལྔར་རབ་ཞུགས་ནས།
རྣམ་སྨིན་ཚེ་དབང་ཕྱག་རྒྱ་ལྷུན་གྱིས་གྲུབ།། རིག་འཛིན་རྣམ་བཞིའི་བགྲོད་པའི་
ལམ་མཆོག་ཉིད།། ཚེ་གཅིག་མངོན་གྱུར་གདོད་མའི་དབྱིངས་སོན་ཤོག །དེ་ཡང་
འཇའ་ཚོན་ཞིག་ཀྱང་རོ་མེད་བཞིན།། སེམས་ཉིད་ཡི་དམ་ལྷ་ཡི་སྐུར་གྱུར་ཏེ།།
རྫོགས་སྐུའི་ཞིང་དུ་བདེ་གཤེགས་ཞི་ཁྲོའི་ལྷ། མངོན་གྱུར་གདུལ་བྱ་འདུལ་བའི་
མཐུ་ལྡན་ཤོག །བདག་ཉིད་ཞི་ཞིང་བྱང་སེམས་སྦྱངས་ན་ཡང་། ཉོན་མོངས་
དབང་གིས་བདག་གི་དགེ་བ་ལ།། བར་ཆད་བྱེད་ཅིང་ལོག་པ་རྩོམ་པའི་དགྲ།
ཚར་གཅོད་དབང་སྡུད་ཟིལ་གྱིས་ནོན་པར་ཤོག ༈ །རྫོགས་པ་ཆེན་པོའི་ལམ་སྒོ་
ཞུགས་པའི་ཚེ། སྤྲོས་བཅས་སྤྲོས་མེད་ཤིན་ཏུ་སྤྲོས་པ་མེད།། རབ་ཏུ་སྤྲོས་པ་མེ་
ད་པའི་དབང་ཐོབ་ནས།། ཁྲེགས་ཆོད་ཐོད་རྒལ་ཉམས་ལེན་མཐར་ཕྱིན་ཤོག །
ཕྱི་སྣོད་ཡེ་ཤེས་རང་མདངས་གཞལ་ཡས་སུ། ནང་བཅུད་སེམས་ཅན་ཀུན་བཟང་
ངང་དུ་གྲོལ།། རིག་རྩལ་འགགས་མེད་སྐུ་དང་ཞིང་ཁམས་ཤར།། རིག་སྣང་ཡེ་
ཤེས་མངོན་དུ་གྱུར་པར་ཤོག །ཕྱི་ནང་དངོས་པོ་འོད་གསལ་ངང་དུ་ཡལ།། ནང་
ལུས་ཕུང་པོ་ཟག་མེད་འོད་སྐུར་བརྙེས།། སེམས་ཉིད་ཉག་གཅིག་ཀུན་བཟང་
ངང་དུ་གནས། གདོད་མའི་དབྱིངས་གྲལ་གཏན་སྲིད་ཟིན་པར་ཤོག ༈ །གལ་
ཏེ་ཚེ་འདིར་གྲོལ་བ་མ་གྱུར་ཚེ། འཆི་དུས་འོད་གསལ་མ་བུའི་མཚམས་སྦྱར་ནས།།
འཆི་སྲིད་བོན་སྐུར་གྲོལ་བ་མངོན་གྱུར་ཏེ། ཀ་དག་བུམ་པའི་སྐུ་རུ་འཚང་རྒྱ་ཤོག །
346



ནམ་མཁའ་མཛོད་ཀྱི་སྒྲུབ་སྐོར།
དེ་ཡང་ས་མ་ཟིན་ནས་ཕྱིས་འཁྲུལ་ཏེ།། བོན་ཉིད་བར་དོའི་སྣང་བ་འཆར་བའི་ཚེ།།
མངོན་ཤེས་རྗེསདྲན་མཐུ་ལས་རང་སྣང་དུ། ཤེས་ནས་བར་སྲིད་ལོངས་སྐུར་གྲོལ་
བར་ཤོག །བོན་ཉིད་བར་དོའི་སྣང་བ་བཞི་འགགས་ནས། སྲིད་པའི་བར་དོར་
རྨི་ལམ་བཞིན་འཆར་ཚེ།། ཤི་བར་ཤེས་ནས་རང་སྣང་སྤྲུལ་པའི་ཞིང་།། སྐད་ཅིག་
ཞིང་དེར་དབུགས་འབྱིན་ཐོབ་པར་ཤོག ༈ །གལ་ཏེ་སླར་ཡང་སྐྱེ་བ་ཕྱིས་ལེན་
ཚེ།། དགེ་ལྡན་ཕ་མའི་བུ་རུ་སྐྱེས་གྱུར་ནས།། རྫོགས་ཆེན་ཟབ་མོའི་གདམས་ངག་
དང་ཕྲད་དེ།། ཚེ་གཅིག་བོན་སྐུའི་གོ་འཕང་འཐོབ་པར་ཤོག །མཐར་ནི་
མཁའ་ཁྱབ་སེམས་ཅན་མ་ལུས་ཀུན།། གཅིག་ཀྱང་ལུས་པ་མེད་པར་མངོན་གྲོལ་
ནས།། འཁོར་བའི་རྒྱ་མཚོ་ཆེན་པོ་སྟོང་གྱུར་ཏེ། ཀུན་བཟང་བོན་སྐུའི་ཞིང་
ཁམས་གནས་གྱུར་ཤོག ། ཞེས་པའི་སྨོན་ལམ་སངས་རྒྱས་ཞིང་བགྲོད་ཅེས་པ་འདི་ནི། རང་ཉིད་
རང་ལོ་རེ་དགུ་མེ་མོ་ཡོས་ལོར་ཕྱིན་པའི་ཚེ། རང་གིས་མཛད་བྱང་ཀུན་མཐར་ཕྱིན་ནས་བསམ་དོན་མ་
ལུས་གྲུབ་པའི་དུས་སུ་ཤར་རྫའི་བྱ་བྲལ་བཀྲ་ཤིས་རྒྱལ་མཚན་འཇིགས་མེད་ཀུན་ལས་རྣམ་པར་རྒྱལ་བ་
ཅེས་པས། སྒོ་གསུམ་ཆིག་དྲིལ་དུ་སྨོན་ལམ་བཏབ་པ་དེ་དེ་བཞིན་དུ་འགྲུབ་པར་རྒྱལ་བ་སྲས་དང་བཅས་
པའི་བྱིན་གྱིས་བརླབ་ཏུ་གསོལ་ལོ། །ཐོག་མའི་གུ་གེའི་འདུ་བྱེད་མཁན་རང་སློབ་ཤེས་རབ་མིང་གིས་བགྱིས་
ཏེ་ནམ་ཞིག་གདོད་མའི་དབྱིངས་གྲལ་དུ་ཚོམ་གཅིག་ཏུ་འཚང་རྒྱ་བའི་རྒྱུར་གྱུར་ཅིག །ཐ་ཚན་མུ་ཙུག་སྨྲར་
རོ། །དགེའོ། །དགེའོ། ། དགེའོ།།
347



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་ཟབ་ནམ་མཁའ་མཛོད་ཆེན་ལས།
སྨོན་ལམ་ཡིད་བཞིན་ཀུན་གྲུབ་བཞུགས།
༄༅། །ན་མོ། བླ་མ་ཡི་དམ་མཁའ་འགྲོའི་ལྷ་ཚོགས་བདག་ལ་དགོངས་སུ་གསོལ།
སངས་རྒྱས་བོན་དང་སེམས་དཔའི་ཚོགས་རྣམས་བདག་ལ་དགོངས་སུ་གསོལ།
བོན་སྐུ་རྫོགས་སྐུ་སྤྲུལ་སྐུ་རྣམ་གསུམ་བདག་ལ་དགོངས་སུ་གསོལ། བསླུ་མེད་
དཀོན་མཆོག་རྒྱ་མཚོས་བདག་ལ་ཐུགས་རྗེའི་གཟུང་ཞིང་སྐྱོབ་ཏུ་གསོལ། བདག་
མིང་འདི་ཞེས་བགྱིས་བས། ད་ལྟར་གྱི་དགེ་རྩ་འདིས་མཚོན་པའི་ཚེ་རབས་ཐོག་
མ་དཔག་ཏུ་མེད་པ་ནས། དགེ་བ་རང་གིས་བྱས་པ། གཞན་ལ་བཅོལ་བ། རྗེས་
སུ་ཡི་རང་ཕུལ་བ་ལ་སོགས། རང་གཞན་གཉིས་ཀྱིས་དུས་གསུམ་དུ་བསགས་པའི་
དགེ་རྩ་ཐམས་ཅད་ཕྱོགས་གཅིག་ཏུ་བསྡུས་ཤིང་བསྡོམས་ཏེ། བདག་ལ་སྡང་བར་
བྱེད་པའི་དགྲ། གནོད་པར་བྱེད་པའི་བགེགས། སེམས་བསྐྱེད་ཀྱི་སློབ་དཔོན།
ལུས་བསྐྱེད་ཀྱི་ཕ་མ། དཀར་འོ་ཞོ་འཐུང་བའི་སེམས་ཅན། དམར་ཤ་ཁྲག་ཟོས
པའི་སེམས་ཅན། བདག་ལ་འཚོ་བ་འདྲེན་པའི་ཡོན་བདག་ཕོ་མོ། །རྒྱུ་ནོར་འབུལ་
བའི་ཡོན་བདག་ཕོ་མོ། །དད་གུས་མོས་གསུམ་བྱེད་པའི་ཡོན་བདག་ཕོ་མོ། །མདོར་
ན་ཤི་གསོན་མིག་གིས་མཐོང་ཚད། རྣ་བས་ཐོས་ཚད། སེམས་ལ་དྲན་ཚད།
དད་ཟས་ཟོས་ཚད། གཤིན་ཟས་ཟོས་ཚད། དཀོར་ཟས་ཟོས་ཚད། རེ་ལྟོས་
ཆགས་གསུམ་ཡོད་པའི་སེམས་ཅན། པགས་ཤུན་གོན་ཚད། སྲོག་ཆགས་བསད་
ཚད། བསྔོ་ཆད་སོང་ཚད། གནས་ཡུལ་ལམ་གསུམ་གྱིས་བསྡུས་པའི་སེམས་ཅན།
ཁྱད་པར་དུ་འཇིག་རྟེན་འདི་ནས་འཇིག་རྟེན་ཕ་རོལ་དུ་ཚེ་ལས་འདས་པ་འདས་
348



ནམ་མཁའ་མཛོད་ཀྱི་སྒྲུབ་སྐོར།
མ་འདི་ཞེས་བྱ་བ་དང་། དེ་དང་རིགས་མཐུན་པའི་བར་དོར་རྣམ་ཤེས་རྟེན་མེད་
དུ་འཁྱམས་པའི་སེམས་ཅན། ཤ་ཚ་བ། སྙིང་རྗེ་བ། ཇི་སྙེད་ཅིག་ཡོད་པ་དེ་དག་
གིས་གཙོར་བྱས། ནམ་མཁའ་དང་མཉམ་པའི་སེམས་ཅན་འདི་དག་ཐམས་ཅད་
མ་ལུས་པར་དུས་གཅིག་ཏུ འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་ལས་ཐར་ནས།
མྱུར་དུ་མངོན་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པའི་རྒྱུར།
དགེ་བའི་རྩ་བ་སྔོན་གྱི་སངས་རྒྱས་དང་། གཡུང་དྲུང་སེམས་དཔའ་རྣམས་ཀྱིས་
བསྔོས་པ་ཅི་བཞིན་དུ། བདག་གིས་བཟུང་བ་མེད་པ་ཡོངས་སུ་བསྔོ་བར་བགྱིའོ།།
བསྔོས་པ་བཞིན་དུ་འགྲུབ་པར་གྱུར་ཅིག །གཞན་ཡང་རྣམ་དཀར་གྱི་དགེ་རྩ་ཟབ་
མོ་དེ་དག་གི་མཐུ་དང་ནུས་པ་ལ་བརྟེན་ནས་སྤྱིར་སངས་རྒྱས་ཀྱི་བསྟན་པ་རིན་
པོ་ཆེའི་རྩ་ལག་ཐམས་ཅད་དང་། ཁྱད་པར་དུ་མཉམ་མེད་འགྲོ་བའི་མགོན་པོ་ཤེས་
རབ་རྒྱལ་མཚན་ནམ་མོས་ཕྱོགས་གྱི་ལུང་རྟོགས་ཀྱིས་བསྡུས་པའི་བསྟན་པ་འདི་ཉིད་
ནུབ་པ་མེད་པར་ཕྱོགས་བཅུ་ཀུན་ཏུ་དར་ཞིང་ཡུན་རིང་པོར་གནས་པར་གྱུར་ཅིག།
བསྟན་པ་དེར་ཞུགས་པའི་དགེ་འདུན་པ་རྣམས་ཀྱང་། ལམ་གྱི་འགལ་རྐྱེན་ཐམས་
ཅད་ཞི་ནས། ཐུགས་དགོངས་ཟབ་མོ་ཉིད་གོང་ནས་གོང་དུ་འཕེལ་ཞིང་ས་དང་
ལམ་ལ་རིམ་པར་བགྲོད་དེ། བཅུ་གཅིག་ཀུན་ཏུ་འོད་ཀྱི་ས་ནོན་པར་གྱུར་ཅིག།
ཡངས་པའི་འཇིག་རྟེན་གྱི་ཁམས་སུ་ཡང་། སྡུག་བསྔལ་དང་མི་བདེ་བ་ཐམས་
ཅད་ཞི་ནས། བདེ་སྐྱིད་དང་ཚེ་བསོད་དཔལ་འབྱོར་ཐམས་ཅད་ཡོངས་སུ་རྒྱས་
པར་གྱུར་ཅིག །གཞན་ཡང་དིང་གི་ཚེ་དང་ལྡན་པ་བདག་ཚེ་ལས་འདས་པ་འདི།
འཇིག་རྟེན་འདི་ནས་ཕ་རོལ་དུ་ཚེ་འཕོས་ཤིང་། ཤི་མ་ཐག་གི་གནས་པ་གཞིའི་
བར་དོ་ཤར་བའི་ཚེ། འོད་གསལ་མ་བུ་འཕྲད་ནས་བོན་གྱི་སྐུ་རུ་སངས་རྒྱས་པར་
གྱུར་ཅིག །གལ་ཏེ་དེ་ཉིད་ངོ་མ་ཤེས་ན། བོན་ཉིད་འོད་གསལ་གྱི་བར་དོ་རུ་སྒྲ་
349



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འོད་ཟེར་གསུམ་ཤར་བའི་ཚེ། མངོན་ཤེས་དྲུག་དང་རྗེས་དྲན་དྲུག་ཤར་ནས་སྔར་
འདྲིས་ཀྱི་མི་དང་འཕྲད་པ་ལྟར། རང་རྩལ་དུ་ཤེས་ནས་ལོངས་སྐུ་རྒྱལ་བ་རིགས་
ལྔའི་ཞིང་དུ་སངས་རྒྱ་བར་གྱུར་ཅིག །དེ་ལས་ཀྱང་མ་གྲོལ་ན། ཕ་རོལ་སྲིད་པའི་
བར་དོ་རུ་སྐྱེ་བ་རང་དབང་བསྒྱུར་ནས། གནས་ཁྱད་དུ་འཕགས་པ་རྟག་གཟིགས་
འོལ་མོའི་གླིང་གི་གསས་མཁར་ཤམ་པོ་ལྷ་རྩེའི་སྒོ་དྲུང་དུ། མེ་ཏོག་པད་མོའི་ཁ་
ལ་རྫུས་ཏེ་སྐྱེས་ནས། དུས་གསུམ་སྟོན་པའི་ཞལ་མཐོང་ཞིང་ཤེས་རབ་གསུམ་གྱི་
ལམ་ལ་ཞུགས་པར་གྱུར་ཅིག །བར་དོ་དེ་གསུམ་ལས་མ་གྲོལ་བར་སྐྱེ་བ་གཞན་དུ་
སོང་ན། སེམས་ཅན་ལ་གནོད་པ་སྐྱལ་བའི་མི་དང་མི་མིན་ལ་སོགས་མི་ཁོམ་
ལོག་པར་གོལ་བའི་སེམས་ཅན་གྱི་ལུས་སུ་མི་སྐྱེ་ཞིང་། དལ་འབྱོར་གྱི་མི་ལུས་རིན་
པོ་ཆེ་ཐོབ་ནས། དགེ་བ་ལ་ཆུ་བོའི་རྒྱུན་བཞིན་དུ་སྤྱོད་པར་གྱུར་ཅིག །དེའི་ཚེ་
ཡང་སེམས་ཅན་གཞན་གྱི་ཐ་ན་བ་སྤུའི་ཁུང་བུ་གཅིག་ཙམ་ལ་ཡང་གནོད་པར་མ་
གྱུར་ཞིང་། ཕན་པ་དང་བདེ་བ་རྒྱ་ཆེན་པོ་བསྐྱེད་ནུས་པར་གྱུར་ཅིག །གལ་ཏེ་
སྔོན་གྱི་ལས་དབང་གིས་ངན་སོང་དུ་སྐྱེས་ན། དམྱལ་བ་ཡི་དྭགས་བྱོལ་སོང་གསུམ་
གྱི་སྡུག་བསྔལ། རང་གཅིག་པུའི་སྟེང་དུ་འདུས་ནས། སེམས་ཅན་དེ་དག་ཐམས་
ཅད་སྐད་ཅིག་གཅིག་ལ་ངན་སོང་གི་སྡུག་བསྔལ་དེ་ལས་གྲོལ་ནས་ཚོགས་ཀྱི་ལམ་
ལ་ཞུགས་པར་གྱུར་ཅིག །དེ་ནས་ཡང་སྟོན་པ་ཡང་དག་པ་བཞིན། རང་བས་
གཞན་གཅེས་ཀྱི་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེས་ནས། དེ་མ་ཐག་ཏུ་
ངན་སོང་གི་གནས་ངན་དེ་དག་ལས་ཐར་ཏེ། སང་
སངས་རྒྱས་ཀྱི་བསྟན་པའི་སྒོར་
ཞུགས་ནས། རྒྱུད་ལ་ཟག་མེད་ཀྱི་ཕུང་པོ་ལྔ་ཡོངས་སུ་རྫོགས་པར་གྱུར་ཅིག །དེ་
ལྟར་ན་ཁམས་གསུམ་འཁོར་བའི་ས་དགུ་ལ་ཉོན་མོངས་པའི་སྒྲིབ་པ་བྱང་བར་གྱུར་
ཅིག །གཡུང་དྲུང་ཐེག་པའི་ས་བཅུ་ལ་ཤེས་བྱའི་སྒྲིབ་པ་བྱང་བར་གྱུར་ཅིག།
350



ནམ་མཁའ་མཛོད་ཀྱི་སྒྲུབ་སྐོར།
བཅུ་གཅིག་ཀུན་ཏུ་འོད་ཀྱི་ས་ལ་ནི། རང་དོན་དུ་བོན་གྱི་སྐུ་བདེ་བ་ཆེན་པོ་ཐོབ་
ནས། གཞན་དོན་དུ་གཟུགས་སྐུ་རྣམ་པ་གཉིས་སུ་སྤྲུལ་ཏེ། སེམས་ཅན་ཐམས་
ཅད་འདྲེན་པའི་སྟོན་པ་ཆེན་པོ་བྱེད་ནུས་པར་གྱུར་ཅིག །མཐར་རང་གཞན་
སེམས་ཅན་ཐམས་ཅད་གཅིག་ཀྱང་མ་ལུས་པ་ཡོངས་ཁྱབ་བོན་གྱི་སྐུ་བདེ་བ་ཆེན་
པོ་ཐོབ་པར་གྱུར་ཅིག །ན་མོ་སྐྱབས་གནས་ཡུལ་མཆོག་གནས་བཞིའི་ཐུགས་རྗེ་
དང་། རྣམ་དཀར་གྱི་དགེ་རྩ་ཟབ་མོ་འདི་ཡི་ནུས་མཐུ་དང་། རྒྱུ་འབྲས་བསླུ་བ་
མེད་པའི་བདེན་སྟོབས་དང་། བོན་ཉིད་དེ་བཞིན་ཉིད་ཀྱི་དབྱིངས་རྣམ་པར་
དག་པའི་བྱིན་རླབས་ཀྱིས། གོང་ལྟར་སྨོན་ལམ་བཏབ་པ་དེ། དེ་བཞིན་དུ་འགྲུབ་
པར་གྱུར་ཅིག ༈ འཁོར་བ་ཅི་སྲིད་གནས་ཀྱི་བར།། དེ་སྲིད་བདག་ཀྱང་གནས་
གྱུར་ནས།། འགྲོ་བའི་སྡིག་སྡུག་ཅིའང་རུང་། དེ་ཀུན་བདག་ལ་སྨིན་གྱུར་ཅིག །
བདག་གི་བདེ་དགེའི་རྒྱ་མཚོ་འདིས།། ནམ་མཁའི་མཐའ་ལས་བརྒལ་ནས་སུ།།
དེ་མཉམ་མ་གྱུར་སེམས་ཅན་རྣམས།། རྟག་ཏུ་བདེ་དང་ལྡན་གྱུར་ཅིག །རྒྱལ་དང་
རྒྱལ་སྲས་ཐུགས་རྗེ་ཡིས།། བདག་ལ་ཡོངས་སུ་བཟུང་ནས་ནི། འགྲོ་ཀུན་སྲིད་མཚོ་
ལས་བསྒྲལ་ཕྱིར། ཐམས་ཅད་མཁྱེན་པ་བདག་གྱུར་ཤོག །ཅེས་འདིའང་རང་ལ་འབྲེལ་འཇོགས་
ཀྱི་སྦྱིན་བདག་དང་མཁའ་ཁྱབ་ཀྱི་སེམས་ཅན་ཐམས་ཅད་ཀྱི་དོན་དུ། ཤར་རྫའི་རི་སུལ་འཛིན་པ་མངྒའི་མིང་གིས་ཤར་
མར་བྲིས་པ་དགེའོ། །
S



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
༄༅།། ན་མོ་བླ་མ་ཡི་དམ་མཁའ་འགྲོ་ཕྱོཊ་བཅུའི་རྒྱལ་བ་སྲས་དང་བཅས་
པ་རྣམས་ཀྱིས། བདག་གི་སྨོན་ལམ་ཡིད་བཞིན་དུ་འགྲུབ་པར་མཛད་དུ་
གསོལ། བདག་གཉེན་བཤེས་ཟས་ནོར་སོགས་ཚེ་འདིའི་ཕུན་ཚོགས་ཐམས་
ཅད་ལ་ཞེན་པ་གཏིང་ནས་ལོག་སྟེ། སྙིང་ནས་ཐར་པ་དོན་གཉེར་གྱི་བསམ་
པས་བསྐུལ་ནས་དབེན་པའི་གནས་སུ་རང་ཉིད་གཅིག་པུར་ཟས་གོས་ངན་
ངོན་ཙམ་གྱི་ཆོག་ཤེས་བྱས་ནས་ཚེ་དང་བསྒྲུབ་པ་མཉམ་ནུས་པར་ཤོག་ཅིག །
རྣལ་འབྱོར་གྱི་དབང་ཕྱུག་རྗེ་བཙུན་བྱང་པ་དང་རི་ཁྲོད་ཡབ་སྲས་སོགས་རྒྱལ་
བ་གོང་མའི་རྣམ་ཐར་བཞིན་དུ་དབེན་པའི་གདན་ས་ཟིན་ནས་ངེས་འབྱུང་
དང་བྱང་ཆུབ་ཀྱི་སེམས་རིན་པོ་ཆེ་ གཉིས་དང་རིམ་གཉིས་ཀྱི་ཉམས་ལེན་
ཡང་དག་པའི་ལྟ་སྒོམ་རྣམས་མཐར་ཕྱིན་ནས་ཚེ་འདི་ཉིད་ལ་སངས་རྒྱས་ཀྱི་
གོ་འཕང་ཐོབ་པར1 གལ་ཏེ་ཚེ་འདི་ཉིད་ལ་སངས་རྒྱས་ཀྱི་གོ་འཕང་ཐོབ་པར་
མ་གྱུར་ནའང་སྐྱེ་བ་ཐམས་ཅད་དུ་དལ་འབྱོར་གྱི་མི་ལུས་རིན་པོ་ཆེ་ཐོབ་ཅིང་
ཆུང་ངུ་ནས་རབ་ཏུ་བྱུང་སྟེ་དགེ་བའི་བཤེས་གཉེན་མཚན་ཉིད་དང་ལྡན་པས་
མཉེས་བཞིན་དུ་རྗེས་སུ་བཟུང་ནས་འཁོར་བའི་ཕུན་ཚོགས་མཐའ་དག་ལ་
ཞེན་པ་གཏིང་ནས་ལོག་སྟེ་དབེན་པའི་གནས་སུ་ཐེག་པ་ཆེན་པོའི་ཉམས་ལེན་
རྣམས་མཐར་ཕྱིན་ནས་མྱུར་དུ་མངོན་པར་རྫོགས་པར་སངས་རྒྱས་པར་ཤོག་
ཅིག །འདིའང་ཤར་རྫ་པས་བྲིས་པའོ། །ཨ་འདམ་འཕན་ཆུ་ཤེས་རབ་ཀྱིས་སྤར་བཀོད་པའོ།།
352
།



ནམ་མཁའ་མཛོད་ཀྱི་སྒྲུབ་སྐོར།
སྒྲ་དབྱངས་རྒྱལ་མོའི་ཤོག་ཆུང་འདོད་འབྱུང་བུམ་
བཟང་ཞེས་བྱ་བ་བཞུགས་སོ།།
༄༅། །ཤེས་རབ་ཕར་ཕྱིན་ཡུམ་ལ་ཕྱག་འཚལ་ལོ། །ལྷ་མོ་སྒྲ་དབྱངས་རྒྱལ་མོའི་སྒྲུབ་པ་ལ་འཇུག་
ཚེ་སྔོན་དངོས་རྗེས་ཀྱི་བྱ་བ་ལས། ཐོག་མར་བུམ་པ་བཅའ་བ་ལ་བུམ་པའི་དག་གཙང་ནི། ཨོ ་སྒྲུབ་གནས་
གསང་བའི་གཞལ་ཡས་འདིར།། ཤེས་རབ་ལྷ་མཆོག་བསྒྲུབ་པ་ལ།། སྒྲུབ་རྟེན་བུམ་
པ་རིལ་བུ་རྣམས།། མི་གཙང་འབག་སྨེས་གོས་པ་དང་། གནས་དང་སྒྲུབ་གཤེན་
མ་དག་པ།། ཡེ་ཤེས་ཆུ་བོས་དག་པར་བྱ།། དྲི་ཞིམ་སྤོས་ཀྱིས་བསང་བཏབ་པས།།
མི་གཙང་དྲི་མ་དག་གྱུར་ཅིག །ཨོཾ་ན་མ་ཏིང་ནམ་ཤིམ་ཕོད་ས་ལེ་སང་ངེ་ཡེ་སྭཱཧཱ།
ཞེས་སྤོས་ཆུས་དག་པར་བྱའོ། །དེ་ནས་བགེགས་བསྐྲད་དེ། ཨཱི ་གཞལ་ཡས་ལྷ་ཡི་ཕོ་བྲང་འདིར།།
མ་རྟོགས་ལོག་པའི་བར་ཆོད་བགེགས།། ས་ས་སོ་སོར་ལ་འུར་བྱེར།། གལ་ཏེ་མི་
འགྲོ་འདིར་གནས་ན། དྲག་པོ་དབལ་གྱི་ཐོག་མཚོན་གྱིས།། ཐལ་བ་རྡུལ་དུ་བརླག་
པར་བྱའོ།། ཨོཾ་མ་མ་ཁྲོ་ཏ་གནོད་བྱེད་ཨུ་ཙ་ཏ་ཡ་ཕཊ	ཉུངས་དཀར་བྲིམ་མོ། །དེ་ནས་སྟ་
གོན་ནི། ཨོཾ་བོན་ཉིད་མི་འགྱུར་གཡུང་དྲུང་དྲུང་དབྱིངས་ཆེན་ནས།། གཤེན་རབ་
རྣམ་རྒྱལ་རྩེ་བའི་ལྷ་བཅུ་དང༌།། ལྷ་མོ་སྒྲ་དབྱངས་རྒྱལ་མོ་གཙོ་འཁོར་བཅས།།
འགྱུར་མེད་བདེ་ཆེན་དབྱིངས་ནས་མི་གཡོ་ཡང་།། གནས་འདིར་འགྲོ་བ་སེམས་
ཅན་དྲང་བ་དང་།། སྒྲུབ་གཤེན་བསམ་པའི་གཏེར་ཆེན་བསྐང་བའི་ཕྱིར།། ནངས་
པར་གཞལ་ཡས་གནས་འདིར་སྤྱན་དྲང་ན།། དོ་ནུབ་ཏིང་འཛིན་གསལ་བའི་དཀྱིལ་
འཁོར་དུ། འཁོར་བཅས་སྟ་གོན་དག་ལ་བཞུགས་སུ་གསོལ། སྒྲུབ་པའི་རྟེན་དང་
མཆོད་པའི་ཡོ་བྱད་དང་།། སྒྲུབ་གཤེན་ལྕམ་དྲལ་ཡོན་བདག་དད་སྦྱོར་མཁན།།
353



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནངས་པར་དཀྱིལ་འཁོར་ལྷ་རྣམས་སྤྱན་དྲངས་ནས། དབང་དང་བྱིན་རླབས་དངོས་
གྲུབ་ཞུ་བར་བྱ།། དོན་ནུབ་དགའ་དང་མོས་པ་རབ་བསྐྱེད་དེ། གང་ཡང་སྟ་གོན་
དག་ལ་གནས་པར་བགྱིའོ། །ཞེས་སྟ་གོན་བགྱིས་ནས་བུམ་པ་བཅའ་ལ་འགོད་དེ། ༀ་དཀྱིལ་འཁོར་
ལྷ་རྣམས་སྒྲུབ་པའི་རྟེན། བུམ་པ་ལྷ་ཡི་གཞལ་ཡས་ཁང་། རྫས་དང་རྒྱན་རྣམས་ལྡན་
བྱས་ཏེ། སྔགས་ཚིག་བདེན་པའི་ནུས་མཐུ་དང་།། སྒྲུབ་གཤེན་དགོངས་པས་བྱིན་
རླབས་ནས།། དཀྱིལ་འཁོར་དབུས་སུ་བཀོད་པར་བྱ། ལྷ་ཡི་གཞལ་ཡས་འགྲུབ་
གྱུར་ནས།། བྱིན་རླབས་དབང་དང་ལྡན་གྱུར་ཅིག །ཧཱུཾ་མ་མ་གྷ་ཊ་ཏི་སྟ་ལྷན།། དེ་ནས་
སྒྲུབ་རྟེན་རིལ་བུ་འགོད་ལ། ༀ སྒྲ་དབྱངས་རྒྱལ་མོ་སྒྲུབ་པའི་རྟེན།། སྒྲུབ་གཤེན་བློ་གྲོས་
འཕེལ་བའི་རྫས།། དམ་རྫས་བདུད་རྩི་རིལ་བུ་འདི།། གསུང་གི་ལྷ་སྔགས་འགྲུབ་
པའི་ཕྱིར།། མཉྫིའི་གདན་ལ་བཞུགས་སུ་གསོལ།། ཨོཾ་མ་མ་གཡུ་འབྲང་བདུད་རྩི་
ཧ་ར་ཏི་སྟ་ལྷན། ཞེས་འགོད། །དེ་ནས་དངོས་གཞིའི་སྤྱན་འདྲེན་དབུལ། རིལ་བུ་སོགས་སྒྲུབ་རྟེན་རྣམས་ལ་
བྱིན་དབབ་པ་ནི། རང་ཉིད་གཤེན་རབ་རྣམ་པར་རྒྱལ་བ་ལ་རྒྱན་དྲུག་ཁྲི་བཞི་དང་བཅས་
པ་སྐུ་ལ་འོད་ཀྱི་ཚུལ་དུ་གནས་པར་བསྒོམ། རང་གི་ཐུགས་ཀ་ནས་འོད་ཟེར་འཕྲོས་
པས་མི་མངོན་པའི་དབྱིངས་ནས་བདེ་བར་གཤེགས་པའི་སྐུ་གསུང་ཐུགས་ཀྱི་ངོ་བོ་
འོད་ཟེར་དཀར་དམར་མཐིང་གསུམ་དང་འཕྲུལ་ཆེན་ཡིག་འབྲུ་བཞི་བཅུ་ཆར་
བཞིན་དུ་བབ་ནས་སྒྲུབ་གཤེན་དང་སྒྲུབ་རྫས་རིལ་བུ་རྣམས་ལ་ཐིམ་པས་ལས་
དང་ཉོན་མོངས་པ་ཐམས་ཅད་བཅོམ་ནས་ལྷ་སྐུ་ཡེ་ཤེས་ཀྱི་རོལ་པར་མངོན་སུམ་དུ་
གྱུར་པར་བསམ་ལ། བསྭོ་མུ་ཡེ་སྤྲོས་ཁྱུང་༑ །ཞེས་ལན་བཞིར་བརྗོད་ལ། སྐུ་བཞི་ཡེ་ཤེས་མངོན་དུ་གྱུར་
པར་བསམ་ཞིང་ཚིག་བཤད་ནི། ༀ་མི་འགྱུར་གཡུང་དྲུང་དབྱིངས་ཆེན་ནས། དག་པ་གཉིས་
ལྡན་བོན་གྱི་སྐུ། རང་བཞིན་ལྷུན་གྱིས་གྲུབ་པའི་ཞིང་། ངེས་སྐུ་གཤེན་ལྷ་འོད་དཀར་
འཆང་།། གང་འདུལ་འདྲེན་པའི་ཐབས་ལྡན་པ།། བྱེ་བ་ཕྲག་བརྒྱ་སྤྲུལ་པའི་སྐུ།།
354



ནམ་མཁའ་མཛོད་ཀྱི་སྒྲུབ་སྐོར།
སྐུ་གསུམ་རྫོགས་པའི་སངས་རྒྱས་ཀྱང་། གཞལ་ཡས་གནས་འདིར་བྱིན་ཆེན་ཕོབ།།
སྒྲུབ་རྟེན་ཤེས་རབ་རིལ་བུ་ལ། འཕེལ་འཕུར་བྱིན་དང་ལྡན་པར་མཛོད། སྒྲུབ་
གཤེན་རྣལ་འབྱོར་དམ་ལྡན་ལ།། ཤེས་རབ་མེ་ལྟར་འབར་བར་མཛོད། གནས་
མཆོག་འོལ་མོ་ལུང་རིང་གི། དཀར་ནག་བཀྲ་གསལ་ཕོ་བྲང་ནས། གཤེན་ར
རྣམ་པར་རྒྱལ་བ་ལ། རྒྱན་དྲུག་ཁྲི་བཞི་འཁོར་དང་བཅས།། གཞལ་ཡས་གནས་
འདིར་བྱིན་ཆེན་ཕོབ།། སྒྲུབ་རྟེན་ཤེས་རབ་རིལ་བུ་ལ། འཕེལ་འཕུར་བྱིན་དང་
ལྡན་པར་མཛོད།། སྒྲུབ་གཤེན་རྣལ་འབྱོར་དམ་ལྡན་ལ། ཤེས་རབ་མེ་ལྟར་འབར་
བར་མཛོད།། འོད་གསལ་ལྷ་ཡི་ཕོ་བྲང་ནས།། ལྷ་མོ་སྒྲ་དབྱངས་རྒྱལ་མོ་ལ། བློ་གྲོས་
གཏེར་འཛིན་ལྷ་མོ་འབུམ།། ཡང་འཁོར་བྱེ་བ་ས་ཡ་བཅས།། གཞལ་ཡས་གནས་
འདིར་བྱིན་ཆེན་ཕོབ།། སྒྲུབ་རྟེན་ཤེས་རབ་རིལ་བུ་ལ། འཕེལ་འཕུར་བྱིན་དང་
ལྡན་པར་མཛོད། སྒྲུབ་གཤེན་རྣལ་འབྱོར་དམ་ལྡན་ལ།། ཤེས་རབ་མེ་ལྟར་འབར་
བར་མཛོད།། རང་རང་འགྲོ་འདུལ་ཞིང་ཁམས་ནས།། བརྒྱུད་པའི་བླ་མ་ཐམས་
ཅད་དང་།། བཀའ་གཏེར་བོན་གྱི་བསྟན་སྲུང་རྣམས།། གཞལ་ཡས་གནས་འདིར་
བྱིན་ཆེན་ཕོབ།། སྒྲུབ་རྟེན་ཤེས་རབ་རིལ་བུ་ལ། འཕེལ་འཕུལ་བྱིན་དང་ལྡན་
པར་མཛོད། སྒྲུབ་གཤེན་རྣལ་འབྱོར་དམ་ལྡན་ལ།། ཤེས་རབ་མེ་ལྟར་འབར་
བར་མཛོད།། ཅེས་སྒྲུབ་རྟེན་རྣམས་བྱིན་དང་ལྡན་པར་བྱའོ། །དེ་ནས་རྗེས་ཀྱི་བྱ་བ་སྒོ་དབྱེ་དབང་བསྐུར་ཟིན་
ནས་ཡེ་ཤེས་པ་དབྱིངས་སུ་བསྐྱོད་པ་ནི། ཨོཾ་ཉོན་མོངས་གཡུལ་ལས་རྣམ་རྒྱལ་ལྷ།། སྒྲ་དབྱངས་
རྒྱལ་མོ་གཙོ་འཁོར་བཅས།། མི་མངོན་དབྱིངས་སུ་གཤེགས་གསོལ་འཚལ།། སླར་
ཡང་ཐུགས་རྗེའི་རྒྱུན་འབྱུང་གསོལ།། རྡུལ་ཚོན་དཀྱིལ་འཁོར་བསྡུ་བ་ནི། མཚན་མ་རྡུལ་ཚོན་
དཀྱིལ་འཁོར་ཡང་།། མི་རྟག་སྒྱུ་མའི་དཔེར་སྟོན་ཕྱིར། སྣང་མེད་སྟོང་པའི་ཀློང་
དུ་བསྡུ།། རྟག་ཆད་མཐའ་བྲལ་ངང་དུ་གནས།། དེ་ནས་བསྔོ་སྨོན་ནི། ཨོཾ་དཀྱིལ་འཁོར་
355



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལྷ་རྣམས་མཆོད་བསྟོད་དང་།། དུས་གསུམ་བསགས་པའི་རྣམ་དཀར་དགེ །རང་
བགྱིས་གཞན་བཅོལ་ཡི་རང་ཕུལ། དགེ་བའི་རྩ་བ་ཅི་མཆིས་ཀུན།། བླ་མེད་བྱང་
ཆུབ་མཆོག་ཏུ་བསྔོ། དེ་ལྟར་བསྔོས་པའི་བསོད་ནམས་ཀྱིས། མ་གྱུར་མཁའ་མཉམ་
སེམས་ཅན་རྣམས།། འབྲས་བུ་རྣམ་མཁྱེན་མྱུར་འཐོབ་ཤོག ཅེས་མི་དམིགས་པའི་ཤེས་རབ་
ཀྱིས་རྩིས་ཟིན་པར་བྱའོ།། དེ་ནས་བཀྲ་ཤིས་གསོལ་བ་ནི། ཨེ་མ་ཧོ། །བོན་ཉིད་དབྱིངས་ན་རྟག་
ཆད་མཐའ་དང་བྲལ། སྐུ་གསུམ་སངས་རྒྱས་བཀྲ་ཤིས་གང་ལགས་པ། དེང་འདིར་
གསལ་ཞིང་བཀྲ་ཤིས་བདེ་ལེགས་ཤོག །ལྷ་ཡི་གཙོ་བོ་རྣམ་རྒྱལ་ལྷ་བཅུ་ཡིག ཕ་རོལ་
གཡུལ་རྒྱལ་བཀྲ་ཤིས་གང་ལགས་པ།། དེང་འདིར་གསལ་ཞིང་བཀྲ་ཤིས་བདེ་ལེགས་
ཤོག །ཤེས་རབ་ཕར་ཕྱིན་སྒྲ་དབྱངས་ལྷ་མོ་ཡི།། ངག་དབང་དཔལ་ཐོབ་བཀྲ་ཤིས་
གང་ལགས་པ། དེང་འདིར་གསལ་ཞིང་བཀྲ་ཤིས་བདེ་ལེགས་ཤོག །བསྐལ་བཟང་
དབུས་ནས༑ །སོགས་བརྗོད་དོ། །ཞེས་སྒྲ་དབྱངས་ལྷ་མོའི་སྔོན་དངོས་རྗེས་ཀྱི་ཤོག་ཆུང་འདིའང་
སྟག་བཙུན་སེངྒེ་ཉི་མས་བསྐུལ་ངོར་ཤར་རྫ་བཀྲ་ཤིས་རྒྱལ་མཚན་ནམ་འཇིགས་མེད་དབང་པོས་སྦྱར་བའི་
དགེ་བས་མཁའ་མཉམ་སེམས་ཅན་སངས་རྒྱས་ས་ཐོབ་ཤོག །བཀྲ་ཤིས་སོ།།
356



ནམ་མཁའ་མཛོད་ཀྱི་སྒྲུབ་སྐོར།
དབྱངས་ཅན་སྒྲ་དབྱངས་རྒྱལ་མོའི་སྒྲུབ་ཆུང་བསམ་འཕེལ་
ནོར་བུ་ཞེས་བྱ་བ་བཞུགས་སོ།།
༄༅། །ཞང་ཞུང་བོན་གྱི་སྐད་དུ་ཨིན་ཏིང་ཝེར་རོ་ཞེས་བྱ་སྟེ། བོད་སྐད་དུ་སྒྲ་དབྱངས་ཀྱི་རྒྱལ་མོ། །རྒྱ་གར་ཆོས་
ཀྱི་སྐད་དུ་སྭ་ར་སྭ་ཏི་ཞེས་བྱ་སྟེ། བོད་སྐད་དུ་ལྷ་མོ་དབྱངས་ཅན་མ་ཞེས་བྱ་བའམ། ཚངས་སྲས་མའག རིག་བྱེད་
མའམ། མཚོ་བྱུང་མ་ཞེས་བྱ་བའི་སྒྲུབ་ཆུང་བསྟན་པ་ལ། སྔོན་འགྲོ་དངོས་གཞི་རྗེས་ཀྱི་བྱ་བའོ། །དང་པོ་སྔོན་འགྲོ་
རྫས་བསགས་པ་ལ། རྟེན་རྫས་དང་སྒྲུབ་རྫས་དང་། མཆོད་རྫས་དང་གསུམ་མོ། །དང་པོ་ནི། རྒྱས་པར་ལྕོགས་ན་
མདུན་དུ་རྣམ་པར་རྒྱལ་བའི་དཀྱིལ་འཁོར་བཞེངས་པའམག དེ་མིན་མདུན་དུ་ལྷ་མོ་སྒྲ་དབྱངས་རྒྱལ་མོའི་སྐུ་བརྙན་
ནམ། བྲིས་སྐུ་གང་རིགས་བཤམ་མོ། །གཉིས་པ་སྒྲུབ་རྫས་ནི། ཤེལ་དཀར་གྱི་སྣོད་དུ་ ངག་དབང་བློ་གྲོས་འཕེལ་བྱེད་
ཀྱི་རིལ་བུ་དཀྱིལ་འཁོར་དབུས་སུ་བཤམས་ལ་གཞུང་དུ་བཤད་པའི་རྨིས་རྟགས་མ་བྱུང་བར་དུ་སྒྲུབ་པའོ། །རིལ་བུའི་
རྫས་ནི། ཨ་རུ་ར། སྐྱུ་རུ་ར། པི་པི་ལིང་། ཤིང་མངར་ སྒྲོན་ཤིང་། དུག་མོ་ཉུང་། གུར་གུམ། གོ་སྙོད། ལུག་རུ་
གསུམ། སྤང་རྒྱན་དཀར་པོ་བཅས། སྨན་སྣ་བཅུ་གཉིས་སྦྱོར་ཚུལ་རྣམས་ཆ་མཉམ་ཞིབ་པར་བཏགས་ལ། ཤེལ་ཀ་ར་
དང་། སྦྲང་དཀར་གྱིས་བསྡུས་ལ། རྒྱལ་ཕུར་འགྲུབ་སྦྱོར་ཉིན་རིལ་བུ་སྲན་དཀར་ཙམ་དྲིལ་ལ་བསྒྲུབ། བསྙེན་པའི་
དུས་སུ་གཟུང་ཐག་གི་རྒྱུད་ནས་ཧ་གདབ་པར་བྱའོ། །ཕན་ཡོན་ནི། གྲུབ་རྟགས་ཐོན་ནས་རིལ་བུ་དེ། ཞག་གསུམ་
ནང་རེར་རེ་རེ་བསྟེན་པས། དིག་ལྐུགས་གླེན་པ་རྣམས་ཀྱང་སེལ། རྒྱལ་ཕུར་འཛོམ་པའི་ནང་སྔ་ནས། ཟླ་གཅིག་བར་
དུ་ནང་རེ་བཞིན། བསྟེན་པས་ཤེས་རབ་བློ་གྲོས་འཕེལ། མི་བརྗེད་གཟུང་དང་ལྡན་པར་འགྱུར། ངག་སྙན་སྐད་
བཟང་མགྲིན་པ་བདེ། ཚངས་དབྱངས་དྲུག་ཅུ་ཐོབ་པར་འགྱུར། ཞེས་སོ། །གསུམ་པ་མཆོད་རྫས་ནི། མདུན་དུ་
མཆོད་པ་རྣམ་པ་ལྔ་དང་ལྡན་པ་ལྔ་སྟེ། བཅུ་ཕྲག་གཙང་ཞིང་ཡིད་དུ་འོང་བར་བཤམས་ལ། མཚམས་བཅད་པ་ནི་
བྱམས་མ་ལྟར། ༀ་ཀར་ཟང་སི་ཏི་པྲཛྙཱ་ཨོཾ་ཛ༔ ཨོཾ་བགེགས་ཆེན་བསམ་པ་ངན་གཏོང་
དང་།། བར་དུ་གཅོད་པའི་གདོན་རྣམས་དང་།། གནོད་པར་བྱེད་པའི་བགེགས་
357



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྣམས་དང་། བགེགས་ཀྱི་སྦྱོར་བ་རྒྱུན་ཆོད་ལ། རང་རང་གནས་སུ་བདེ་བར་དེངས།།
ༀ་ཛྭ་ལ་ཏི་སྟ་ཡ་མན་ཐོར་ཙེ་པྲ་མོ་ཧ ཞེས་དྲི་ཆབ་གཏོར་རོ། །དེ་ནས་ཉུངས་ཀར་གྱིས་མཚམས་
བཅད་དེ། ༀ་བདག་གི་ཏིང་འཛིན་སྟོབས་དང་ནི།། དེ་བཞིན་ཉིད་ཀྱི་སྟོབས་ཀྱིས་ནི།།
ཉུངས་ཀར་རྒྱལ་པོ་འདི་དག་ཀྱང་། གསེར་གྱི་མདོག་སྟེ་སྔགས་ཀྱི་མདའ། ཁྲོ་བོའི་
མཆོག་སྟེ་བགེགས་ལ་དཔའ། འདི་དག་སྔགས་ཀྱི་བྲིམ་པ་ཡིས།། གལ་ཏེ་གནོད་
པའི་བགེགས་ཡོད་ན།། བགེགས་རྣམས་ཀུན་ཀྱང་ཞི་ཞིང་བརླག་པར་བྱའོ། །བསྲོ་
ཨོྃ་ཉེ་ལོ་ཡོ་རུ་རུ་རུ་རུ་སྤུ་རུ་སྤུ་རུ་ཛྭ་ལ་ཛྭ་ལ་ཏི་སྟ་ཡ་མན་ཐོར་ཙེ་པྲ་མོ་ཧ༔ ཞེས་ཀྱིས་
མཚམས་བཅད་དོ། །གཉིས་པ་དངོས་གཞི་སྒྲུབ་པའི་རིམ་པ་ལ། བསྐྱེད་རིམ་དང་ལས་རིམ་གཉིས། དང་པོ་ལ། ཐོག་
མར་སྐྱབས་སེམས་ནི། ན་མོ་བདག་ནི་མ་གྱུར་འགྲོ་བ་ཀུན་དོན་དུ། འདི་ནས་བཟུང་སྟེ་
སངས་རྒྱས་མ་ཐོབ་བར།། བླ་མ་སངས་རྒྱས་བོན་དང་སེམས་དཔའ་ལ།། ལུས་ངག་
ཡིད་གསུམ་གུས་པས་སྐྱབས་སུ་མཆིའོ། །གཤེན་རབ་རྣམ་པར་རྒྱལ་བ་ལ་སོགས་ཏེ།།
བསྐལ་བཟང་སངས་རྒྱས་སྟོང་དང་རྩ་གཉིས་ལ། ལུས་ངག་ཡིད་གསུམ་གུས་པས་
སྐྱབས་སུ་མཆི།། བདེར་གཤེགས་རྩ་བའི་ལྷ་བཅུ་ལ་སོགས་ཏེ། རྣམ་པར་རྒྱལ་
བའི་དཀྱིལ་འཁོར་ལྷ་ཚོགས་ལ།། ལུས་ངག་ཡིད་གསུམ་གུས་པས་སྐྱབས་སུ་མཆི།།
ཡུམ་ཆེན་སྒྲ་དབྱངས་རྒྱལ་མོ་ལ་སོགས་ཏེ།། གསུང་དབྱངས་ཤེས་རབ་ལྷ་མཆོག་
ཐམས་ཅད་ལ།། ལུས་ངག་ཡིད་གསུམ་གུས་པས་སྐྱབས་སུ་མཆི།། ཁྱེད་ཀྱི་ཐུགས་
རྗེས་བདག་སོགས་སྐྱབས་ནས་ཀྱང་། ངག་དབང་རྣམ་པར་གྲོལ་བའི་དངོས་གྲུབ་
སྩོལ།། ཞེས་བྱའོ། །དེ་ནས་བསྐྱེད་རིམ་ནི། རང་ཉིད་སྐད་ཅིག་གཤེན་རབ་རྣམ་པར་རྒྱལ་
བ་སྐུ་མདོག་རིན་པོ་ཆེ་སྣ་ཚོགས་འབར་བའི་མདངས་ལྡན་པ། ཞི་མ་ཁྲོ་འཛུམ་
དབང་གི་ཆ་ལུགས་སུ་བཞུགས་པ། ཕྱག་གཡས་འཇོམས་བྱེད་ཀྱི་ཕྱག་རྒྱ་ནམ་
མཁའ་ལ་གདེངས་པ། ཕྱག་གཡོན་གཞིལ་བྱེད་ཀྱི་ཕྱག་རྒྱ་པུས་མོའི་ལྷ་ང་ནས་ས་
358



ནམ་མཁའ་མཛོད་ཀྱི་སྒྲུབ་སྐོར།
གནོན་མཛད་པ། སྐུ་ལ་དབུ་རྒྱན་དང་སྙན་ཆ་མགུར་ཆུ་དོ་ཤལ་དཔུང་རྒྱན་ཕྱག་
གདུབ་ཞབས་གདུབ། སྟོད་གཡོག་སྨད་ཤམ། ཆུན་དཔྱང་རྒྱབ་ཡོལ། རྟ་མཆོག་
འཁོར་ལོའི་གདན་ཁྲི་ལ་སོགས་ཞི་རྒྱན་བཅུ་གསུམ་དང་ལྡན་པའི་ཐུགས་ལས།
ཡི་གེ་ཨ་ཡཾ་རཾ་མཾ་ཁཾ་ཧཱུཾ་དྲུག་འཕྲོས་ཏེ། མདུན་གྱི་དཀྱིལ་འཁོར་དང་སྐུ་བརྙན་བྲིས་
སྐུ་རྣམས་ལ་ཐིམ་ནས་འོད་དུ་ཞུ་བ་ལས། གཞའ་མཚོན་བྲིས་ལེགས་ཀྱི་ཕོ་བྲང་
ཉམས་དགའ་ལ་ཡིད་དུ་འོང་བ། རྒྱ་ཆེ་ལ་དཔང་མཐོ་བ། དེའི་དབུས་སུ་རིན་པོ་
ཆེ་སྣ་ཚོགས་ཀྱི་པད་མ་འདབ་མ་སྟོང་དང་ལྡན་པའི་གེ་སར་གྱི་དཀྱིལ་དུ། ཐབས་
ཤེས་དབྱེར་མེད་ཉི་མ་ཟླ་བའི་གདན་ཤིན་ཏུ་གསལ་འཚེར་དང་ལྡན་པ་ཞིག་བསྒོམ་
མོ། །དེ་ནས་ལྷ་བསྐྱེད་པ་ནི། རང་ཉིད་གཤེན་རབ་རྣམ་པར་རྒྱལ་བར་གསལ་བའི་ཐུགས་
ཀར་བསྭེ མཐིང་ཀས་མཚོན་པ་ལས། ཡི་གེ་ཧཱི་ དཀར་པོ་ཆུ་ཤེལ་གྱི་ཐིགས་པ་འདྲ་
བ་ཞིག་འོད་ཟེར་གྱི་ཚུལ་དུ་འཕྲོས་ཏེ། མདུན་གྱི་པདྨ་ཉི་ཟླའི་གདན་སྟེང་དུ་བབས།
དེ་ལས་འོད་ཟེར་ཡར་འཕྲོས། དབྱིངས་ཀྱི་བདེ་བར་གཤེགས་པ་རྣམས་ཀྱི་ལྗགས་
སྟེང་དུ་ཕོག་པས། དུས་གསུམ་གྱི་བདེ་བར་གཤེགས་པ་ཐམས་ཅད་ཀྱི་གསུང་
དབྱངས་ཤེས་རབ་ཀྱི་ངོ་བོ་འཕྲུལ་ཆེན་ཡི་གེའི་རྣམ་པ་གྲངས་མེད་པ་སྤྱན་དྲངས་
ཏེ་ཧཱི་ ལ་བསྟིམ། དེ་ལས་འོད་ཟེར་ཕར་འཕྲོས་པས། ལྷ་སྲིན་སྡེ་བརྒྱད་དང་
ཁམས་གསུམ་སེམས་ཅན་ཐམས་ཅད་ཀྱི་ངག་གི་སྒྲིབ་པ་བསལ་ནས། ངག་དང་
བློ་གྲོས་ཀྱི་ཡོན་ཏན་ཐམས་ཅད་ཚུར་བསྡུས་ཏེ་ཧི ལ་ཐིམ་སྟེ་འོད་དུ་ཞུ་བ་ལས།
ཡུམ་ཆེན་མོ་སྒྲ་དབྱངས་ཀྱི་རྒྱལ་མོ་ཞེས་བྱ་བ་སྐུ་མདོག་ཤེལ་དཀར་དག་པའི་ཁ་
དོག་ལྟར་དཀར་བ་ཤིན་ཏུ་ཞི་བཞད་འཛུམ་པའི་མདངས་དང་ལྡན་པ། ཕྱག་ན་
སྙན་པའི་རོལ་མོ་ཤེལ་དཀར་པི་ཝང་གི་སྒྲ་འབྱིན་པ་དེ་ཡང་ལུས་མཛེས་པས་དགའ་
བའི་དྭངས་བ་བསྐྱེད་པ། སྙིང་བསམ་པའི་གཏེར་མཛོད་ཀྱིས་བརྩེ་བར་ཡིད་
359



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཕྲོག་པ། མགྲིན་པ་ཀླུང་ཆེན་གྱི་བློ་གྲོས་ཀྱིས་རིག་པའི་ལམ་འདྲེན་པ། ལྕེ་རྣམ་
གྲོལ་གྱི་ལྡེ་མིག་གིས་ཚིག་གི་དོན་འབྱེད་པ། ངག་སྙན་དབྱངས་ཀྱི་གཅོང་དགུས་
བདེན་པའི་སྒྲ་བསྒྲོགས་པ། འགྲོ་བའི་སྨྲ་བསམ་གཉིས་ལ་རང་དབང་ཐོབ་པ་
ཞིག་ཏུ་གསལ་བར་བསྒོམ་མོ། །དེ་ལ་འཁོར་དུ་ལྷ་དང་གནོད་སྦྱིན་དང་དྲི་ཟའི་
བུ་མོ་སྨྲ་བསམ་ལ་རང་དབང་ཐོབ་པ་དུ་མས་བསྐོར་བ། བསྐྱེད་པ་དེ་དག་གི་
ཐུགས་ལས་འོད་ཟེར་ལྕགས་ཀྱུ་ལྟ་བུ་གྲངས་མེད་པ་ཡར་འཕྲོས་པས་དབྱིངས་ན་
བཞུགས་པའི་བདེ་བར་གཤེགས་པ་གསུང་གི་ལྷ་ཚོགས་ཐམས་ཅད་དང་
། ཡུམ་
ཆེན་མོ་སྒྲ་དབྱངས་ཀྱི་རྒྱལ་མོ་གཙོ་འཁོར་སྤྲུལ་པ་དང་བཅས་སྤྱན་དྲངས་ཏེ།
མདུན་དུ་བསྐྱེད་པ་རྣམས་ལ་ཐིམས་པས། གཉིས་མེད་ལས་ཀྱི་སེམས་དཔའ་
ཆེན་པོས་འགྲོ་དོན་རྒྱ་ལག་ཕྱད་པར་གྱུར་པར་བསམ་མོ། །གཉིས་པ་ལས་རིམ་ལ་རྔ་གཤང་
དུང་གསུམ་དང་པི་ཝང་གླིང་བུའི་སྒྲཕྱུང་། སྤོས་དཀར་སི་ལིའི་དུད་པ་བཏང་སྟེ་འདི་སྐད་། ༀ་གཞའ་མཚོན་
བྲིས་ལེགས་ཡོངས་སུ་བཀོད་འདྲ་བའི།། ཕོ་བྲང་ཡིད་འོང་ལྷ་ཡི་གཞལ་ཡས་འདིར།།
ལྷ་མོ་སྒྲ་དབྱངས་རྒྱལ་མོ་འཁོར་བཅས་རྣམས།། འགྱུར་མེད་གཡུང་དྲུང་དབྱིངས་
ནས་མི་གཡོ་ཡང་།། འགྲོ་དྲུག་ཐུགས་རྗེས་བཟུང་བའི་དོན་སླད་དུ།། སྤྲུལ་པ་ཐང་
ཙམ་གནས་འདིར་གཤེགས་སུ་གསོལ། གཉིས་མེད་དམ་ཚིག་དོན་ལ་ཐུགས་དགོངས་
ལ།། དགྱེས་པའི་ཚུལ་གྱིས་བརྟན་པར་བཞུགས་སུ་གསོལ།། སྟོབས་དང་རྫས་ཀྱིས་
དགྱེས་པར་བསྐྱེད་པར་བགྱིས།། ལུས་ངག་ཡིད་གསུམ་གུས་པས་ཕྱག་འཚལ་ལོ།།
ཐོག་མའི་དུས་ནས་ལུས་འདི་ཡན་ཆད་ཀྱི། སྡིག་པ་མི་དགེའི་ལས་རྣམས་ཅི་
བགྱིས་པ།། སྒྲ་དབྱངས་རྒྱལ་མོའི་སྐུ་ལ་བཤགས་པར་འབུལ།། ཁྱེད་ཀྱི་ཐུགས་
རྗེས་ཀུན་ཀྱང་བྱང་བར་མཛོད། དེ་ནས་མཆོད་པ་འབུལཏེ་ཚིག་བཤད་ནི སྒྲ་དབྱངས་རྒྱལ་མོ་
དགོངས་སུ་གསོལ།། དང་བའི་སེམས་དང་ལྡན་པ་ཡི།། དད་གུས་ཤེས་རིག་ཏིང་
360



ནམ་མཁའ་མཛོད་ཀྱི་སྒྲུབ་སྐོར།
འཛིན་དང་།། གུས་པའི་ལུས་དང་ལྡན་པ་ཡི།། བཅའ་བསྒྱུར་གར་ཚོམས་བསྐོར་
ཕྱག་དང་།། སྙན་པའི་སྒྲ་དང་ལྡན་པ་ཡི།། རྔ་གཤང་དུང་གླིང་འཛབ་དབྱངས་
དང་། མཛེས་པའི་རྒྱུན་དང་ལྡན་པ་ཡི། རྒྱལ་མཚན་འཕན་གདུགས་དར་འཕྲེང་
དང་། གཙང་མའི་ཟས་དང་ལྡན་པ་ཡི། རོ་བརྒྱ་ལྡན་པའི་ཞལ་ཟས་དང་། མ་རིག་
མུན་པ་སེལ་བ་ཡི། གསལ་བ་འོད་ཀྱི་སྒྲོན་མེ་དང་།། སྡུག་བསྔལ་ནད་རྣམས་སེལ་
བ་ཡི། དྲི་བདའ་སྤོས་ཀྱི་དུད་པ་དང་། བག་ཆགས་སྒྲིབ་པ་འཁྲུད་པ་ཡི།། དག་
ཅིང་གཙང་མའི་ཚན་ཆབ་དང་། ཉོན་མོངས་འདོད་ལྟོག་གསོ་བ་ཡི།། དག་
པའི་ཞལ་ཟས་ལྷ་སངས་དང་། སྐྱོབ་གོས་རྒྱན་དུ་ཆེ་བ་ཡི།། མཛེས་སྡུག་བཀྲ་གསལ་
མེ་ཏོག་དང་།། ལྡན་པ་ལྔ་དང་རྣམ་པ་ལྔ། ངག་གི་དབང་པོ་རྣམ་གྲོལ་ཞིང་།།
ཤེས་རབ་བློ་གྲོས་རྒྱས་པའི་ཕྱིར།། སྒྲ་དབྱངས་ལྷ་མོ་འཁོར་བཅས་ལ། མཆོད་པ་
འབུལ་གྱིས་བཞེས་སུ་གསོལ།། བག་ཆགས་སྒྲིབ་པ་བྱང་གྱུར་ཅིག །ཚུལ་ཁྲིམས་
ཆག་ཉམས་བསྐོང་གྱུར་ཅིག །བསོད་ནམས་ཡེ་ཤེས་ཚོགས་རྫོགས་ཤོག །ཅེས་མཆོད་
པ་འབུལ་ལོ། །དེ་ནས་སྐུ་བསྟོད་དེ་རྒྱས་པ་གཞན་དུ་གསལ། འདིར་མདོར་བསྡུས་ཙམ་དུ་བསྟོད་པ་ནི། ཨོཾ་སྣང་
སྲིད་འཇིག་རྟེན་ངོ་མཚར་གླིང་། ངག་དབང་དཔལ་ཐོབ་ལྷ་མོ་ཆེ།། སྒྲ་དབྱངས་
རྒྱལ་མོ་ཤེལ་དཀར་མདོག །པི་ཝང་ལྡིར་བ་སྙན་འགྱུར་སྒྲོགས།། དྲི་ཟའི་བུ་མོ་དུ་
་བསྐོར།། སྨྲ་བསམ་རང་དབང་ཐོབ་པའི་བདག །ཡུམ་ཆེན་སྒྲ་དབྱངས་ལྷ་
མོ་ལ།། ཕྱག་འཚལ་སྐུ་བསྟོད་གསོལ་བ་འདེབས།། ངག་དབང་རྣམ་གྲོལ་དངོས་
གྲུབ་སྩོལ།། ཨག་ཤོ་སང་སང་སྨར་ཝེར་མ་མ་འདུ་སཱཧཱ༔ ཞེས་བསྟོད་དོ། །དེ་ནས་གསུང་གི་
སྒོ་ནས་སྒྲུབ་པ་ལ། དང་པོ་འཛབ་བསྒོམ་ནི། རང་ཉིད་གཤེན་རབ་རྣམ་པར་རྒྱལ་བར་གསལ་
བའི་ཐུགས་ཀར་བསྔོ༔ རིན་པོ་ཆེའི་སྣ་ཚོགས་ཀྱི་མདངས་དང་ལྡན་པ་ལ། རྩ་བའི་
བསྙེན་འཛབ་གཟུངས་གསུམ་གང་བཟླས་པས། གཡས་བསྐོར་དུ་འཁོར་བ། མགྲིན་
36Y



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་དབྱིངས་རུམ་དུ། པདྨའི་ལྟེ་བར་ཡི་གེ་ཧི༔ དཀར་པོ་ཤེལ་དཀར་གྱི་ཐིག་པ་
འདྲ་བ་ལ་བཟླས་པའི་སྙིང་པོས་གཡས་བསྐོར་དུ་འཁོར་བ། དེ་རྣམས་ལས་འོད་
ཟེར་ཡར་འཕྲོས་དབྱིངས་ཀྱི་རྒྱལ་བ་སྲས་དང་བཅས་པ། ཐམས་ཅད་ཀྱི་ལྗགས་
སྟེང་དུ་ཕོག་པས། ཐུགས་དམ་གྱི་རྒྱུད་བསྐུལ་ཏེ། གསུང་གི་བྱིན་རླབས་དང་མཐུ་
སྟོབས་ཐམས་ཅད་ཀྱི། ངོ་བོ་འཕྲུལ་ཆེན་ཡིག་འབྲུའི་རྣམ་པ་གྲངས་མེད་པ་དང་
དབྱངས་ཅན་ཡེ་ཤེས་ཀྱི་ལྷ་མོ་འཁོར་དང་བཅས་པ་སྤྱན་དྲངས་ཏེ། བདག་གི་
མགྲིན་པར་བྱོན་ནས་དངོས་སུ་བཞུགས་པར་བསམ། འོད་ཟེར་ཕར་འཕྲོས་པས་
སྣང་སྲིད་ལྷ་སྲིན་སྡེ་བརྒྱད་ཀྱི། ངག་དང་ཤེས་རབ་ཀྱི་ཡོན་ཏན་དང་ནུས་མཐུ་
ཅི་ཡོད་པ་རྣམས་བུང་བས་མེ་ཏོག་གི་བཅུད་བསྡུས་པ་བཞིན་དུ་ཚུར་བསྡུས་ནས་
ངག་ལ་ཐིམ། ཡང་འོད་ཟེར་ཕར་འཕྲོས་པས། ཁམས་གསུམ་གྱི་སེམས་ཅན
ཐམས་ཅད་ཀྱི་ངག་གི་སྒྲིབ་པ་སྦྱངས་ངག་གི་ཡོན་ཏན་དང་བློ་གྲོས་ཤེས་རབ་ཐམས་
ཅད་ཚུར་བསྡུས་ཏེ། བདག་གི་ངག་ཡིད་ལ་ཐིམ་པས། ངག་ལ་ཚངས་པའི་གསུང་
དབྱངས་དྲུག་ཅུ་དང་། ཡིད་ལ་མཁྱེན་བརྩེའི་ཡེ་ཤེས་བརྒྱད་ཁྲི་མངོན་སུམ་དུ་
ཐོབ་པར་བསམ་ལ། རྣམ་རྒྱལ་གཟུངས་སྡེ་རིན་ཆེན་ཕྲེང་བ་དང་། བུམ་གཟུངས་ལས་བྱུང་བའི་དབྱངས་
ཅན་ལྷ་མོའི་སྙིང་པོ་ནི། ཨོཾ་ཀུ་རུ་ཀུ་ལེ་ཧྲི་སཱཧཱ༔ ཞེས་བརྒྱ་སྟོང་ཁྲི་འབུམ་བརྗོད། དེ་ནས་རྒྱ་ནག་ལེགས་
ཏང་རྨང་པོའི་དགོངས་བཞེད་སྒྲ་དབྱངས་ལྷ་མོའི་ཡང་སྙིང་ནི། ཨོཾ་ཨག་ཤོ་སང་སང་སྨར་ཝེར་མ་མ་
འདུ་སཱཧཱ༔ ཞེས་པ་གཉིས་བཟླས་པའི་ཉམས་སྣང་དྲོད་ཚད་དང་སྦྱར་ཏེ། ཙིལྕོགས་བགྲང་ངོ། །འཛབ་བསྟོད་ནི།
ཧི༔ སྒྲ་དབྱངས་ལྷ་མོ་འཁོར་བཅས་ལ། སྙིང་པོ་འཛབ་ཀྱི་མཆོད་པ་འབུལ། ཚངས་
པའི་གསུང་དབྱངས་དྲུག་ཅུ་དང་།། ཤེས་རབ་ཡེ་ཤེས་དངོས་གྲུབ་སྩོལ། ཞེས་པའམ།
ཡང་ན་རྣམ་རྒྱལ་གཟུངས་སྡེ་ཞང་ཞུང་མ་ལས་བྱུང་བའི་གཟུངས་ནི། ན་མོ་དམུ་ར་ཏ་ཧན་སད་དོ་
ཧྲུན། ཨག་ཤོ་སང་སང་།། སྨར་ཞི་ཝེར་ནི། པྲ་ཏི་སད་ཝེར།། སད་སྨར་ཙ་མེད།།
362



ནམ་མཁའ་མཛོད་ཀྱི་སྒྲུབ་སྐོར།
ཨོག་ཤོ་དེ་ཤོ༎ མ་དྲི་མ་དྲི།། མ་ཧྲིང་མ་ཧྲིང་། ཧྲིང་ནི་ཧྲིང་ནི། ཧྲིང་ཛ་ཧྲིང་ཛ།
སད་དོ་མ་མ་ཏི་སྟ།། གྱེར་གྱི་ཨག་ཤོ་སལ་སལ། སྨར་ཡེ་ཀུ་རུ་ཡེ་སྭཱཧཱ༔ །ཨཾ་སྒྲ་
དབྱངས་ལྷ་མོ་འཁོར་བཅས་རྣམས།། སོ་སོའི་རང་རིག་ཡིག་འབྲུ་ཐུགས།། ཡང་
དག་སྙིང་པོས་རྒྱུད་བསྐུལ་ན།། རིག་པ་འཛབ་ཀྱི་མཆོད་བཞེས་ལ། འཕྲིན་ལས་
གཟུངས་ཀྱིས་བསྐུལ་འདེབས་ཀྱིས།། ལྷ་ཞལ་བདག་ལ་བསྟན་དུ་གསོལ།། བཀའ་
རྒྱུད་ངེས་པར་བསྒྲག་ཏུ་གསོལ། ཐུགས་རྗེས་ཡོངས་སུ་དགོངས་སུ་གསོལ། སྙིང་
པོ་ལྷ་ཡི་གསུང་ཡིན་ཏེ། གསུང་གི་འཁོར་ལོ་བདག་བསྐོར་གྱི། གསུང་ལ་གྲུབ་པ་
མངའ་བརྙེས་པ།། གང་ལ་དམིགས་པའི་འཕྲིན་ལས་སྒྲུབ།། དགྲ་བཅོམ་འབྲས་བུ་
ཐོབ་ནས་ཀྱང་།། མངོན་སངས་རྒྱས་པར་མཛད་དུ་གསོལ།། སོགས་ཀྱིས་བསྟོད། ཡང་
ན་འདོད་གསོལ་ནི། ལྷ་མོ་སྒྲ་དབྱངས་ཀྱི་རྒྱལ་མོ་ཁྱེད་ཀྱིས་གཤེན་པོ་བདག་གི་ངག་ལ་
ཞུགས་ནས་སྒྲ་སྒྲོགས་པར་མཛོད་ཅིག །ལྕེ་གྲོལ་བར་མཛོད་ཅིག །སྨྲ་མྱུར་བར་
མཛོད་ཅིག །མགུར་གསང་བར་མཛོད་ཅིག། དབྱངས་སྙན་པར་མཛོད་ཅིག
སྐད་བདེ་བར་མཛོད་ཅིག །ཚིག་གསལ་བར་མཛོད་ཅིག །སྒྲོགས་སྤྲོ་བར་མཛོད་
ཅིག །ངག་ལ་འགྲོ་བ་ཐམས་ཅད་ཆགས་པར་མཛོད་ཅིག །ཚངས་པའི་དབྱངས་
ཅན་ངག་གི་དབང་ཕྱུག་སྨྲ་བའི་སེང་གེས་གཡུང་དྲུང་གི་བོན་རིན་པོ་ཆེའི་ཚིག་
དོན་ཐམས་ཅད་འཛིན་པའི་རྒྱལ་པོ་མྱུར་དུ་སྩལ་དུ་གསོལ་ལོ། །རྟགས་ནི་འདིར་མ་གསལ་
ཀྱང་བྱམས་མའི་རྒྱུད་ལས། རྟགས་དང་མཚན་མ་འདི་ལྟར་འཆར།། ཁྲུས་བྱས་ཆུ་གཙང་འཐུང་བ་དང་། བུད་མེད་
དཀར་མོ་རྒྱུན་ལྡན་མས། མེ་ལོང་གཙང་མ་གཏད་པ་དང་། སྒྲོན་མེ་གསལ་མོ་སྤྱར་བ་དང་། ངོ་གཤང་སྒྲ་ནི་བསྒྲགས་
པ་དང་། ནོར་བུ་དཔལ་བེའུ་རྙེད་པ་དང་། ཉི་ཟླ་ཤར་བ་ལ་སོགས་འབྱུང་། ཞེས་དང་། དཀར་གསུམ་མེ་ཏོག་ཤེལ་
འཕྲེང་གཏད།། ལྷ་མོའི་རྟགས་སུ་ཤེས་པར་བགྱི།། ཞེས་སོ། །དེ་ནས་རྗེས་བྱ་མཐར་ཕྱུང་བའི་རིམ་པ་སོགས་ནི།
བྱམས་མའམ་རྣམ་རྒྱལ་གང་རིགས་ལྟར་ཤེས་པར་བྱའོ། །སྨྲས་པ། ༧ བྱམས་རྒྱལ་གཞུང་ལུགས་ནོར་བུའི་
363



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྒྱ་མཚོ་ལས།། ཐོས་བསམ་བསྒོམ་སྒྲུབ་གྲུ་གཟིངས་ཀྱིས་བགྲོད་དེ།། དབྱངས་
ཅན་སྒྲུབ་ཐབས་བསམ་འཕེལ་ནོར་བུའི་གཏེར།། རང་གཞན་དད་མོས་རྒྱལ་མཚན་
རྩེ་མོར་བཀོད།། ༧ འདི་ལ་འགལ་དང་ནོངས་པ་མཆིས་སྲིད་ན། ལྷ་དང་མཁའ་
འགྲོའི་ཚོགས་ལ་བཟོད་པར་གསོལ།། དགེ་དེས་བདག་སོགས་ཚེ་རབས་ཐམས་
ཅད་དུ།། དབྱངས་ཅན་ལྷ་མོས་རྗེས་སུ་འཛིན་གྱུར་ཅིག །ཅེས་ཕྱི་ལྟར་ན་དབྱངས་
ཅན་ཚངས་སྲས་ལྷ་མོ། །ནང་ལྟར་ན་ཡུམ་ཆེན་བཟང་ཟ་རིང་བཙུན། གསང་བ་ལྟར་ན་ལྷ་མོ་སྒྲ་དབྱངས་
ཅན་གྱི་རྒྱལ་མོར་གྲགས་པའི། སྒྲུབ་ཆུང་བསམ་འཕེལ་ནོར་བུ་ཞེས་བྱ་བ་འདི་ཡང་། རང་གི་གམ་དུ་གནས་
པའི་གསོལ་མིང་བསྟན་པ་ཚུལ་ཁྲིམས་ཀྱིས་ཉེ་བར་བསྐུལ་བ་ལ་བརྟེན་ནས། སྒོ་རིགས་ཀྱི་དྲང་སྲོང་ཉི་མིང་
པས་ཆུ་བྱི་རྒྱལ་ཟླའི་ཚེས་དགེ་བར་སྨན་རི་བླ་བྲང་དུ་སྦྱར་བའི། དགེ་དེས་བཅུ་ཕྲག་རིག་གནས་བོན་གྱི་
བསྟན་པ་དར་ཞིང་རྒྱས་པའི་རྒྱུར་གྱུར་ཅིག །མུ་ཙུག་སྨར་རོ།།
364



ནམ་མཁའ་མཛོད་ཀྱི་སྒྲུབ་སྐོར།
སྒྲ་དབྱངས་རྒྱལ་མོའི་དབང་ཀ་ཡེ་ཤེས་དྲྭ་བ་
ཞེས་བྱ་བ་བཞུགས་སོ།།
༄༅། ། ༧ ཀ་དག་སྤྲོས་བྲལ་རང་བྱུང་རྒྱ་མཚོ་ལས། ལྷུན་གྲུབ་རིག་པའི་ལྦུ་དཀར་རབ་གཡོས་པའི། དྲུག་ཅུའི་
རྣམ་འཕྲུལ་ལྷ་མོ་མཚོ་བྱུང་མ། དུས་ཀུན་འབྲལ་མེད་སྙིང་གི་གུར་དུ་རོལག དེ་ལ་སྐབས་འདིར་ལྷ་མོ་སྒྲ་དབྱངས་རྒྱལ་
མོའི་དབང་ཀ་ཡེ་ཤེས་དྲྭ་བ་ཞེས་བྱ་བ་བསྐུར་བར་བྱེད་པ་ལལོ་རྒྱུས་ཀྱིས་ཁོག་དབུབ་པ་ནི། བོན་ཉིད་ཀྱི་དབྱིངས། ཡེ་
ཤེས་ཀྱི་མཁའ། ཀློང་ཡངས་བདེ་བ་ཆེན་པོའི་ཕོ་བྲང་ནས་སྒྱུ་འཕྲུལ་མངོན་ཤར་གྱི་ལྷ་མོ་ས་ཏྲིག་ཨེར་སངས་ཞེས་བྱ་
བའི་ཤེས་རབ་ཀྱི་ཡུམ་གྱི་གསུང་གི་ཡེ་ཤེས་ལས་འཁྲུངས་པའི་ལྷ་མོ་འདི་ཉིད་སྔོན་གྱི་དུས་ན་རི་རབ་རིའི་རྩེ་མོ། །སུམ་
ཅུ་རྩ་གསུམ་ལྷའི་གནས། རྣམ་པར་རྒྱལ་བའི་ཁང་བཟང་གི་བྱང་ཕྱོགས། དག་པ་མེ་ཏོག་མཛེས་པའི་ཚལ། གླིང་
དགུར་འཁྱིལ་པའི་རྒྱུ་མཚོ་ལས་རང་བྱུང་ཤེལ་གྱི་ལྦུ་བ་གུར་ཙམ་ཞིག་སྲིད་པ་དེ་ཉིད་ཞག་གསུམ་དྲོས་བཞིའི་ནངས་
པར་ལྦུ་བ་སྒོ་ངར་འདྲིལ་ནས་གཡུ་སྒོང་འོད་ཀྱིས་བརྒྱན་པ་ཞིག་རང་གིས་རང་བརྡོལ་བ་ལས། དབྱར་གྱི་མོ་བཙུན་བཟང་
མོ་ཞིག་ཏུ་སྲིད་པ་དེ་ལ་ལྷ་ཡེ་སྲིད་འཕྲུལ་གྱི་རྒྱལ་པོས་ཕྱི་ལྟར་ན་ལྷ་མོ་དབྱངས་ཅན་ཚངས་སྲས་རིག་བྱེད་མའམ། ནང་
ལྟར་ན་མཚོ་བྱུང་རྒྱལ་ཡུམ་བཟང་ཟ་རིང་བཙུན་ནམ། གསང་བ་ལྟར་ཡུམ་ཆེན་ཤེས་རབ་ཕར་ཕྱིན་སྒྲ་དབྱངས་རྒྱལ་
མོ་ཞེས་མཚན་གསོལ་ཏེ། སངས་རྒྱས་ཐམས་ཅད་ཀྱི་གསུངས་ལས་སྐྱེས་པ། ཡེ་ཤེས་ལ་གནས་པ། གསུང་དབྱངས་
ཡན་ལག་དྲུག་ཅུའི་བདག་ཉིད་དུ་གྱུར་པ། ཤེས་རབ་ཀྱི་སྣང་བ་བསམ་གྱིས་མི་ཁྱབ་པ་ལ་དབང་བསྒྱུར་བ། བརྒྱད་ཁྲི་
བཞི་སྟོང་གི་བོན་གྱི་དཔལ་འཛིན་པ། སུམ་བརྒྱ་དྲུག་ཅུའི་སྐད་རིགས་ཐམས་ཅད་སྐད་ཅིག་གཅིག་གིས་སྒྲོགས་ནུས་པ།
དུས་གསུམ་རྒྱལ་བའི་གསུང་གི་དབང་པོ་ལས་མི་གཞན་པའི་མཚོ་བྱུང་ལྷ་མོ་ཞེས་བྱ་བའི་དབང་ཀ་འདི་ནི། ཡུམ་ཆེན་
མོ་ཤེས་རབ་ཀྱི་ཕ་རོལ་ཕྱིན་པ་ནས་རིམ་དང་སྤུགས་མའི་ཚུལ་བརྒྱུད་ནས་བདག་ལ་དབང་བསྐུར་ཤེས་རབ་བྱིན་པ་
ལགས་པས་དད་འདུན་མོས་གུས་དང་ལྡན་པར་མཛོད་ཅིག །ད་ནི་དབང་གི་ལམ་སྒོ་དབྱེ་བ་ལ་མཚམས་བཅད་པ་
ནི། བདག་ཉིད་སྒྲ་དབྱངས་རྒྱལ་མོར་གསལ་བའི་ཐུགས་ལས་ཡེ་ཤེས་ཀྱི་མེ་རི་འབར་
365



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བས་སློབ་མའི་ལུས་ངག་ཡིད་གསུམ་ལ་གནོད་ཅིང་འཚེ་བའི་ཕྱི་ནང་གསང་བའི་
བར་ཆད་ཐམས་ཅད་བྱ་སྒྲོ་མེས་བསྲེགས་པ་བཞིན་དུ་བརླག་པར་བསམ་ལ།
ང་ནི་ཤེས་རབ་ལྷ་མོ་དཔལ་འབར་སྐུ།། གསུང་དབྱངས་དྲག་པོ་སྔགས་ཀྱི་འབྲུག་
སྒྲ་ལྡིར། ཐུགས་ཉིད་མི་བཟད་ཡེ་ཤེས་མེ་གུར་འཁྲིགས།། མ་རིག་ལོག་པ་འདྲེན་
པའི་བགེགས་ཡོད་ན། རང་སྣང་ཡེ་ཤེས་དལ་ལས་མ་འདའ་བར། ཕྱི་ནང་བར་
མེད་སྟོང་ཉིད་ཀློང་དུ་དེངས།། ཨོཾ་མ་མ་ཛ་ཧྲིལ་གནོད་བྱེད་མ་ར་ཡ་ཧཱུྃ་ཕཊ
ཅེས་མཚམས་བཅད་དོ། །དེ་ནས་ཁྲུས་གསོལ་བ་ནི། ༀ་ཤེས་རབ་ལྷ་མོ་མཚོ་བྱུང་མའི།། སྐུ་གསུང་
ཐུགས་ཉིད་དག་པ་བཞིན། དིང་གི་སྐལ་ལྡན་སློབ་མ་ཡི།། རྨོངས་པའི་དྲི་མ་ཅི་
མཆིས་པ། ཡེ་ཤེས་ཆུ་བོས་དག་གྱུར་ཅིག །ཨོཾ་མ་མ་ཤུད་དྷོ་ཤུད་དྷོ་ས་ལེ་སང་ངེ་
ཡེ་སྭཱཧཱ། ཞེས་ཁྲུས་གསོལ་ཏོ། །དེ་ནས་སྐྱབས་སེམས་ནི། གཞུང་ལྟར། ན་མོ་བདག་ནི༔ ཞེས་བརྗོད་དོ། །
དེ་ནས་སྒོ་དབྱེ་བ་གི ༀ་གཡུང་དྲུང་སྤྲུལ་པའི་གཞལ་ཡས་ཀྱི།། ཡེ་ཤེས་རང་གསལ་སྒོ་
སྲུང་ནི། སྤྲུལ་པའི་ལྷ་མོ་མཛེས་མ་བཞིས། ཕྱག་མཚན་སྒྲོན་གསལ་ལྡེ་མིག་བསྣམས།།
ཡེ་ཤེས་རིགས་ཀྱི་སྒོ་ཕྱེས་ལ། དཀྱིལ་འཁོར་ལྷ་ཞལ་བསྟན་དུ་གསོལ།། ཨོཾ་མ་མ་ནེ་
ཏིང་སྤྱོད་ལམ་པྲ་པེ་ཤག་ཤག་ཕཊ དེ་ནས་ལྷ་ཞལ་སྟོན་པ་ནི། འོ་སྐལ་བ་ལྡན་པ་རིགས་
ཀྱི་བུ། གཞལ་ཡས་ཁང་གི་དབུས་སུ་རིན་པོ་ཆེ་སྣ་ཚོགས་ཀྱི་པདྨ་འདབ་མ་སྟོང་
དང་ལྡན་པར་ཉི་ཟླའི་གདན་ལ། ཡུམ་ཆེན་མོ་སྒྲ་དབྱངས་ཀྱི་རྒྱལ་མོ་ཞེས་བྱ་བ་
སྐུ་མདོག་ཤེལ་དཀར་དག་པའི་རང་བཞིན་དུ་གསལ་བ། ཞལ་གཅིག་ཕྱག་གཉིས་
པ། ཕྱག་ན་ཤེལ་དཀར་པི་ཝཾ་གི་སྒྲ་འབྱིན་པའི་རྒྱུད་ནས་ཚངས་པའི་དབྱངས་
དྲུག་ཅུ་རྩ་གཅིག་སྒྲོགས་པ། སྐུ་ལྟ་བས་ཆོག་མི་ཤེས་པ་མཚན་དཔེའི་ཡོན་ཏན་
གྱིས་བརྒྱན་པ། མགྲིན་པའི་ཀླུང་ལས་བོན་སྒོ་བརྒྱད་ཁྲི་བཞི་སྟོང་དུ་བཀྲོལ་བ།
ཐུགས་གསང་ཡེ་ཤེས་ཀྱི་མཛོད་ལས་བློ་གྲོས་ཀྱི་སྣང་བ་དཔག་ཏུ་མེད་པ་འགྱེད་
366



ནམ་མཁའ་མཛོད་ཀྱི་སྒྲུབ་སྐོར།
ཅིང་སྤྲོ་བ། ཡོན་ཏན་འདོད་དགུའི་གཏེར་གྱིས་སྒྲུབ་གཤེན་གྱི་བསམ་པ་སྐོང་བ།
ཕྲིན་ལས་བསམ་གྱིས་མི་ཁྱབ་པས་སྐལ་ལྡན་བསམ་གྱིས་མི་ཁྱབ་པ་ཐར་པའི་ལམ་
ལ་བཀོད་པ། འཁོར་དུ་གནོད་སྦྱིན་དང་དྲི་ཟའི་བུ་མོ་ཤེས་རབ་ཀྱི་སྣང་བ་ལ་དབང་
བསྒྱུར་བ་དུ་མས་བསྐོར་བ་འདི་ནི་རང་གི་ཚེ་རབས་སྔོན་མ་ནས་ཡི་དམ་གྱི་ལྷ་
བློ་གྲོས་ཀྱི་པདྨོ་ཁ་འབྱེད་པའི་ལྷ་མོ་ཡིན་པས། རྟག་དུ་མ་བརྗེད་པར་བསྒོམ་ལ་
བསྙེན་སྒྲུབ་ཟབ་མོའི་དོན་ལ་འཇུག་པར་མཛོད་ཅིག །ཞེས་ངོ་སྤྲོད་དོ། །དེ་ནས་བྱིན་དབབ་
པ་ནི། རང་ཉིད་གཤེན་རབ་རྣམ་པར་རྒྱལ་བ་ལ་རྒྱུན་དྲུག་ཁྲི་བཞི་དང་བཅས་པ་
སྐུ་ལ་འོད་ཀྱི་ཚུལ་དུ་གནས་པར་བསྒོམ། རང་གི་ཐུགས་ཀ་ནས་འོད་ཟེར་འཕྲོས་
པས་མི་མངོན་པའི་དབྱིངས་ནས་བདེ་བར་གཤེགས་པའི་སྐུ་གསུང་ཐུགས་ཀྱི་ངོ་
བོ་འོད་ཟེར་དཀར་དམར་མཐིང་གསུམ་དང་འཕྲུལ་ཆེན་ཡིག་འབྲུ་བཞི་བཅུ་ཆར་
བཞིན་དུ་བབ་ནས་སློབ་མའི་གནས་གསུམ་དུ་ཐིམ་པས་ལས་དང་ཉོན་མོངས་པ་
ཐམས་ཅད་བཅོམ་ནས་ལྷ་སྐུ་ཡེ་ཤེས་ཀྱི་རོལ་པར་མངོན་སུམ་དུ་གྱུར་པར་བསམ་
ལ། བསྭོ་མུ་ཡེ་སྤྲོས་ཁྱུང་༔ ཞེས་ལན་བཞིར་བརྗོད་ལ། སྐུ་བཞི་ཡེ་ཤེས་མངོན་དུ་གྱུར་པར་བསམ་ཞིང་
ཚིག་བཤད་ནི། ༀ་མི་འགྱུར་གཡུང་དྲུང་དབྱིངས་ཆེན་ནས། དག་པ་གཉིས་ལྡན་བོན་
གྱི་སྐུ།། རང་བཞིན་ལྷུན་གྱིས་གྲུབ་པའི་ཞིང་། ངེས་སྐུ་གཤེན་ལྷ་འོད་དཀར་འཆང་།།
གང་འདུལ་འདྲེན་པའི་ཐབས་ལྡན་པ། བྱེ་བ་ཕྲག་བརྒྱ་སྤྲུལ་པའི་སྐུ། སྐུ་གསུམ་
རྫོགས་པའི་སངས་རྒྱས་ཀྱང་། གཞལ་ཡས་གནས་འདིར་གཤེགས་སུ་གསོལ།།
དབང་རྫས་རྣམས་ལ་བྱིན་ཆེན་ཕོབ།། དབང་གཤེན་རྣམས་ལ་བྱིན་གྱིས་རློབས།།
ཤེས་རབ་མེ་ལྟར་འབར་བར་མཛོད།། གནས་མཆོག་འོལ་མོ་ལུང་རིང་གི་
། དཀར་
ནག་བཀྲ་གསལ་ཕོ་བྲང་ནས།། གཤེན་རབ་རྣམ་པར་རྒྱལ་བ་ལ།། རྒྱན་དྲུག་ཁྲོ་
བཞི་འཁོར་དང་བཅས།། གཞལ་ཡས་གནས་འདིར་གཤེགས་སུ་གསོལ།། དབང་
367



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྫས་རྣམས་ལ་བྱིན་ཆེན་ཕོབ།། དབང་གཤེན་རྣམས་ལ་བྱིན་གྱིས་རློབས།། ཤེས་
རབ་མེ་ལྟར་འབར་བར་མཛོད།། འོད་གསལ་ལྷ་ཡི་ཕོ་བྲང་ནས། ལྷ་མོ་སྒྲ་དབྱངས་
རྒྱལ་མོ་ལ། བློ་གྲོས་གཏེར་འཛིན་ལྷ་མོ་འབུམ།། ཡང་འཁོར་བྱེ་བ་ས་ཡ་བཅས།།
གཞལ་ཡས་གནས་འདིར་གཤེགས་སུ་གསོལ། དབང་རྫས་རྣམས་ལ་བྱིན་ཆེན་ཕོབ།
དབང་གཤེན་རྣམས་ལ་བྱིན་གྱིས་རློབས།། ཤེས་རབ་མེ་ལྟར་འབར་བར་མཛོད།།
རང་རང་འགྲོ་འདུལ་ཞིང་ཁམས་ནས།། བརྒྱུད་པའི་བླ་མ་ཐམས་ཅད་དང་།།
བཀའ་གཏེར་བོན་གྱི་བསྟན་སྲུང་རྣམས།། གཞལ་ཡས་གནས་འདིར་གཤེགས་སུ་
གསོལ། དབང་རྫས་རྣམས་ལ་བྱིན་ཆེན་ཕོབ།། དབང་གཤེན་རྣམས་ལ་བྱིན་གྱིས་
རློབས།། ཤེས་རབ་མེ་ལྟར་འབར་བར་མཛོད།། ཅེས་བྱིན་དང་ལྡན་པར་བྱའོ། །དེ་ནས་དངོས་
གཞི་དབང་བསྐུར་བ་ལ་ཐོག་མར་བུམ་པའི་དབང་བསྐུར་བ་ནི། ཨོཾ་བུམ་པ་ལྷ་ཡི་གཞལ་ཡས་ཁང་།།
བཅུད་ནི་ཤེས་རབ་དཔལ་བསྐྱེད་ལྷ།། ལྷ་མོ་དབྱངས་ཅན་གཙོ་འཁོར་བཅས
མངོན་པར་རང་གསལ་ལྷང་ངེར་བཞུགས།། སྐལ་ལྡན་བུ་ལ་དབང་བསྐུར་བས།།
ཡེ་ཤེས་སྣང་བ་དཔག་མེད་པའི། རང་བཞིན་དབང་དང་ལྡན་གྱུར་ཅིག །ཨོཾ་མ་མ་
གྷ་ཊ་ཨ་བྷི་ཥིཉྩ་ཧཱུྃ། ཞེས་བུམ་དབང་བསྐུར་རོ། །དེ་ནས་སྐུ་ཙཀ་ལིའི་དབང་བསྐུར་བ་ནི། ཨོཾ་ལྷ་མོ་
སྒྲ་དབྱངས་རྒྱལ་མོའི་སྐུ། སྐལ་ལྡན་ཁྱོད་ལ་དབང་བསྐུར་བས། མཚན་དཔེ་ཡོན་
ཏན་རབ་རྫོགས་པའི།། ལྷ་སྐུ་ཡེ་ཤེས་མངོན་རོལ་པ།། ཡེ་ནས་རང་ལ་རྫོགས་པའི་
དབང་།། མངོན་པར་ཡོངས་སུ་འགྲུབ་གྱུར་ཅིག །ཨོཾ་མ་མ་ཀཱ་ཡ་ཉི་རི་བྷ་ར་དྲང་
འདུ། གསུང་ཡི་གེ་གླེགས་བམ་གྱི་དབང་བསྐུར་བ་ནི། ཨོཾ་སྒྲ་དབྱངས་རྒྱལ་མོའི་གསུང་གི་དབང་།།
ཡི་གེ་གླེགས་བམ་དབང་བསྐུར་བས། ཚངས་དབྱངས་ཡན་ལག་དྲུག་ཅུ་དང་།།
བོན་སྒོ་བརྒྱད་ཁྲི་བཞི་སྟོང་གི །དབང་མཆོག་མངོན་དུ་ཐོབ་གྱུར་ནས།། ངག་གི་
དབང་པོའི་དཔལ་ཐོབ་ཤོག །ཨོཾ་མ་མ་ཝཱ་ཀྐ་ཉི་རི་བྷ་ར་དྲང་འདུ། ཐུགས་ཤེལ་དཀར་
368



ནམ་མཁའ་མཛོད་ཀྱི་སྒྲུབ་སྐོར།
པི་ཝཾ་གི་དབང་བསྐུར་བ་ནི། ཨོཾ་སྒྲ་དབྱངས་རྒྱལ་མོའི་ཐུགས་ཀྱི་དབང་།། ཤེལ་དཀར་པི་
ཝཾ་དབང་བསྐུར་བས། ཡེ་ཤེས་དྲུག་ཅུ་རྩ་གཉིས་དང་། ཏིང་འཛིན་སྒོ་མོ་འབུམ་
ཕྲག་གི །དབང་མཆོག་དམ་པ་རབ་ཐོབ་ཅིང་།། བློ་གྲོས་མི་ཟད་གཏེར་བརྡོལ་ནས།།
འཆད་རྩོད་རྩོམ་ལ་དབང་བསྒྱུར་ཏེ། བསྟན་པའི་བྱ་བ་བྱེད་ནུས་ཤོག ། ཨོཾ་མ་
མ་ཙིཏྟ་ཉི་རི་བྷ་ར་དྲང་འདུ། ཞེས་བསྐུལ་ལ་འདོད་གསོལ་ནི། ལྷ་མོ་སྒྲ་དབྱངས་ཀྱི་རྒྱལ་མོ་
ཁྱོད་ཀྱིས་སྒྲུབ་པའི་གཤེན་པོ་འདིའི་ངག་ལ་ཞུགས་ནས་སྒྲ་སྒྲོགས་པར་མཛོད་
ཅིག །ལྕེ་གྲོལ་བར་མཛོད་ཅིག །སྨྲ་མྱུར་བར་མཛོད་ཅིག །མགུར་གསང་བར་
མཛོད་ཅིག །དབྱངས་སྙན་པར་མཛོད་ཅིག །སྐད་བདེ་བར་མཛོད་ཅིག །ཚིག་
གསལ་བར་མཛོད་ཅིག །སྒྲོགས་སྤྲོ་བར་མཛོད་ཅིག །ངག་ལ་འགྲོ་བ་ཐམས་ཅད་
ཆགས་པར་མཛོད་ཅིག །ཚངས་པའི་དབྱངས་ཅན་ངག་གི་དབང་ཕྱུག་སྨྲ་བའི་
སེངྒེ་གཡུང་དྲུང་གི་བོན་རིན་པོ་ཆེའི་ཚིག་དོན་ཐམས་ཅད་འཛིན་པའི་རྒྱལ་པོར་
མྱུར་དུ་སྩལ་དུ་གསོལ་ལོ། །ཞེས་བརྗོད་དོ། །དེ་ནས་སྒྲུབ་རྟེན་བློ་འཕེལ་ རིལ་བུ་སྦྱིན་ལ། ༀ་ཤེས་
རབ་ལྷ་མོ་སྒྲུབ་པའི་རྟེན།། ཤེས་རབ་མེ་ལྟར་འབར་བའི་རྫས།། འཕེལ་འཕུར་བྱིན་
ལྡན་རིལ་བུ་འདི། སྒྲ་དབྱངས་རྒྱལ་མོའི་དངོས་གྲུབ་ཏུ།། སྐལ་ལྡན་བུ་ལ་སྦྱིན་པ་
ཡིས།། ཤེས་རབ་སྣང་བ་འཕེལ་གྱུར་ནས།། བློ་གྲོས་གཏེར་མཛོད་མཆོག་ཐོབ་ཤོག །
ཨོཾ་མ་མ་ཧ་ར་རདྨ་སིདྡྷི་འདུ། ཞེས་སྦྱིན་ནོ། ། དེནས་ཁྱད་པར་དོན་གྱི་དབང་བསྐུར་གི ཨཱི་སྒྲ་དབྱངས་
རྒྱལ་མོ་རང་གི་སེམས། རང་སྣང་རང་གསལ་རིག་པའི་རྩལ།། ཡེ་ཤེས་ལྷ་མོ་སྒྱུ་
འཕྲུལ་གར།། བསྒྱུར་མཛད་མ་ཁྱོད་དོན་དམ་པར།། རྟག་ཆད་མཐའ་གྲོལ་གདོད་
མའི་དབྱིངས།། ངང་ལས་ཤར་ཞིང་ངང་ལ་གནས། འབྲལ་མེད་རང་རི
དམ་བཅའ། ཨ་ཨ་ཨ། ཞེས་ལྷ་མོ་རང་གི་རིག་པར་དམ་བཅའ་འོ། །ད་ནི་རྗེས་སུ་དབང་གི་སྨོན་ལམ་གདབ་
པ་ནི། དེ་ལྟར་དབང་རྣམས་རྫོགས་པར་བསྐུར་བས་སྐལ་ལྡན་རྣམས་ཀྱི་ལུས་ལ་
369



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཚན་དཔེའི་ཡོན་ཏན་ཐོབ་པར་གྱུར་ཅིག །ངག་ལ་ཚངས་དབྱངས་དྲུག་ཅུ་འཆར་
བར་གྱུར་ཅིག །སེམས་ལ་ཟག་མེད་ཀྱི་ཕུང་པོ་ལྔ་རྫོགས་པར་གྱུར་ཅིག །དུས་རྟག་
ཏུ་གཡུང་དྲུང་གི་བོན་འཛིན་པར་གྱུར་ཅིག། འཆད་རྩོད་རྩོམ་པ་ལ་དབང་བསྒྱུར་
ནུས་པར་གྱུར་ཅིག །དོན་གཉིས་ལྷུན་གྱིས་འགྲུབ་པར་གྱུར་ཅིག །ཅེས་འབྲུ་དང་མེ་
ཏོག་འཐོར་རོ། ༧ །ཨ་ཧོ་ཤེས་རབ་ལྷ་མོ་དབྱངས་ཅན་མའི།། དབང་ཀ་ཡེ་ཤེས་དྲ་བ་ཞེས་བྱ་བའི།།
སྐལ་ལྡན་བློ་གྲོས་སྣང་བ་འཕེལ་པའི་ཆེད།། བྲིས་པས་འདི་ཐོབ་ཤེས་རབ་རྩལ་རྫོགས་ཤོག །ཅེས་སྒྲ་དབྱངས་
རྒྱལ་མོའི་དབང་ཆོག་འདི་ཉིད་གཏེར་ཆེན་བདེ་ཆེན་གླིང་པའི་གཏེར་མ་དམ་རྫས་བརྒྱ་རྩའི་གཏའ་རྒྱ་ཆེར་
སྤེལ་སྐབས་ཀྱི་ཐོག་མར་མཁས་བཞི་གཤེན་བརྒྱུད་ལོ་པཎ་བཅུ་གཉིས་ཀྱིས་ཤེས་བྱ་མུན་པ་ཀུན་སེལ་གྱིས་
བསྒྲུབ་པའི་ཤེས་རབ་རིལ་བུ་སྤེལ་སྐབས་སུ་གཏེར་ཆེན་ཡབ་སྲས་ཀྱི་ཞབས་རྡུལ་སྤྱི་བོར་ལེན་པའི་སྟག་
ཞིག་གི་དྲང་སྲོང་སེང་གེ་ཉི་མས་བསྐུལ་བ་ལ་བརྟེན་ནས་ཤར་རྫ་འཇིགས་མེད་དབང་པོའི་མིང་གིས་ཉི་
དྲོས་ཀྱི་ཐུན་སྐབས་ཤིག་ཏུ་ཤལ་རྒྱུག་ཏུ་བྲིས་པས། འགྲོ་ཀུན་ཤེས་བྱའི་མུན་པ་སེལ་བའི་རྐྱེན་དུ་གྱུར་
ཅིགསརྦ་མངྒ་ལཾ།
370



ནམ་མཁའ་མཛོད་ཀྱི་སྒྲུབ་སྐོར།
ཤེས་རབ་དཔལ་སྟེར་ལྷ་མཆོག་ལ།
ཀ་བསྟོད་དབྱར་རྔའི་སྒྲ་དབྱངས་བཞུགས།
8
༄༅། དྷི ཀ་དག་སྤྲོས་མཚན་དང་བྲལ་གཞལ་མེད་དབུས།། ཁ་ལྔས་བཏེགས་པའི་
ཁྲི་དང་པད་ཉིའི་གདན། ག་ལ་བ་དེར་ལྷ་རྫས་མཆོད་སྤྲིན་དབུས།། ང་ཡི་ཤེས་རབ་
སྤེལ་མཛད་སྨྲ་བའི་སེང་།། ཅ་ཅོ་མི་མངའ་གཡོ་མེད་ལྷན་ནེ་བ། ཆ་ལུགས་རྫོགས་
སྐུའི་ཆས་ཅན་པོ་རལ་འཛིན།། ཇ་ཁུའི་མདངས་ལྟར་དམར་སེར་གཟི་བརྗིད་
འབར།། ཉ་གང་ཟླ་བའི་གདན་ལ་སྐྱིལ་ཀྲུང་བཞུགས། ཏ་ཐ་གྷ་ཏའི་སྒོར་ཞུགས་
སྒྲུབ་གཤེན་ངས།། ཐ་དད་མཆོད་པའི་རྒྱུན་ཚོགས་བཤམས་སྤྲུལ་བཅས།། ད་ནས་
ཤེས་རབ་ལྷ་མཆོག་ཁྱེད་བསྙེན་ཞིང་།། ན་མོ་དད་གུས་གདུང་ཤུགས་དྲག་པོས་
འདུད།། པ་རི་མི་ཏའི་ཚེ་དང་ཡེ་ཤེས་གཏེར།། ཕ་རོལ་རྒོལ་བ་འཇོམས་བྱེད་ཚད་
གསུམ་བོན། བ་ག་ཡུམ་གྱི་ངེས་གསང་ཟབ་མོའི་དོན།། མ་ལུས་རྣམ་དཔྱོད་བློ་གྲོས་
ཐོག་མེད་སྩོལ།། ཙཀྲ་བཀའ་ཡི་དགོངས་དོན་པད་ཚལ་དབུས།། ཚ་ཟེར་རིག་
པའི་ཉི་མས་རྟག་འཁྱུད་དེ། ཛ་ཡའི་ཞིང་འདིར་རྒྱལ་བསྟན་སྣང་བའི་འོད།། ཝ་
ལེར་འཛིན་སྐྱོང་སྤེལ་བའི་དབང་འབྱོར་གསོལ། ཞྭ་བཞིན་གཙུག་གི་རྒྱན་དུ་ཁྱོད་
བསྟེན་ན།། ཟ་མ་ཏོག་ཏུ་འདོད་འབྱུང་དབང་རྒྱལ་བཞིན།། འ་འུར་བཤད་སྒྲུབ་
བོན་གྱིས་ས་ཁྱབ་སྟེ།། ཡ་མཚན་དགེ་ལེགས་སྣང་བ་རྒྱས་མཛད་གསོལ།། ར་བ་
གངས་རིས་བསྐོར་བའི་གླིང་ཆེན་པོར།། ལ་ལུང་ཀུན་ཏུ་བོན་གྱི་མཛོད་འཆང་སྟེ།།
ཤ་ཁྲག་གདོས་པའི་ལུས་རྒྱ་བོར་མ་ཐག །ས་ལམ་མྱུར་བསྒྲོད་ཀུན་མཁྱེན་མཆོག་
ལ་སྦྱོར། ཧ་ར་མཁྱེན་གཉིས་རབ་ལྡན་སྤྱན་ཐོབ་སྟེ། ཨ་མཐུས་གཉིས་འཛིན་
3 ༔



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཁྲུལ་མུན་ཀུན་སངས་ནས།། བློ་གྲོས་མཛོད་འཆང་སྨྲ་བའི་ལྷ་ཁྱོད་དང་།། མཁྱེན་
རབ་རྒྱ་མཚོའི་དགོངས་སྤྱོད་མཉམ་པར་ཤོག ། ༀ་ཤྲཱི་མཉྩ་པྲཛྷ་ཛྷ་ན་སིདྷི་ཧཱུཾ།
ཀུན་རྟོག་སྤྲིན་གྱི་ལྡིང་ཁང་ནས།། དག་སྣང་གློག་འོད་འཁྱུག་དང་ལྷན།། བསྡེབ་ལེགས་དབྱར་རྔ་ལྡིར་
བའི་དབྱངས།། སྒྲོགས་འདི་ཤར་རྫའི་རྒྱལ་ཚབ་པས།། མངྒ་ལཾ།
372



ནམ་མཁའ་མཛོད་ཀྱི་སྒྲུབ་སྐོར།
ལྷ་མོ་སྒྲ་དབྱངས་དཔལ་འཛིན་ལ།
ཀ་བསྟོད་བུང་བའི་གླུ་དབྱངས་བཞུགས།
༄༅།། ཏཾ ཀ་དག་ངོ་བོ་རང་བྱུང་རྒྱ་མཚོའི་ཀློང་།། ཁ་དོག་སྣ་ཚོགས་འཇའ་
སྤྲིན་དཀྲིགས་པའི་དལཀ ག་བུར་དྲི་བསུང་འཐུལ་བའི་པད་སྡོང་དབུས།། ང་ཡི་གྲོགས་
མཛད་ལྷ་མོ་སྒྲ་དབྱངས་རྒྱལ། ཅ་ཅོ་མགྲིན་གླུ་བསྒྱུར་བྱེད་པི་ཝང་འཁྲོལག ཆལུགས་
དྲི་ཟའི་བུ་མོའི་ལང་ཚོ་བཞད།། ཇ་ཧོང་མདངས་སོགས་པཉྩའི་ན་བཟའ་ལྷུབས།།
ཉ་རྒྱས་ཟླ་འདྲའི་འཛུམ་ཞལ་ཅིར་ཡང་ངོམ། ཏ་མ་ཁྱོད་གཏན་གྱི་སྐྱབས་བཟུང་
ན།། ཐ་སྙད་ལུང་རིགས་སྡེ་སྣོད་གཞུང་ལུགས་ཀུན།། ད་ལྟ་ཉིད་དུ་རྣམ་
དཔྱོད་བློ་གྲོས་གཏེར།། ན་དཱ་མི་ཤིག་ཐིག་ལེའི་རྒྱན་དུ་སྩོལ།། པ་སངས་ལྟར་དཀར་
ཚེམས་ཕྲེང་རྒྱས་དཀྱིལ་ནས།། ཕ་རོལ་ཕྱིན་པའི་དོན་ཀུན་གླུ་ལེན་པས། བ་ག་ཡུམ་
གྱི་དགོངས་གསང་ཅི་ལྟ་བ། མ་ལུས་ཤེས་བྱའི་གནས་ལུགས་མངོན་སྟོན་གསོལ།
ཙཀྲ་ཨཀྐོ་མགྲིན་པའི་རོལ་མཚོ་ན།། ཚ་ཟེར་པད་ཟླ་རྒྱས་པའི་དཀྱིལ་འཁོར་དབུས།།
ཛ་ཞེས་ཐུགས་དམ་གནད་ནས་བསྐུལ་བའི་མོད།། ཝ་ལེར་མཛེས་སྐུའི་སྣང་བརྙན་
མངོན་རོལ་གསོལ།། ཞྭ་དཀར་བསྟན་ལ་ལྷག་བསམ་དཀར་བའི་བློས།། ཟ་ཉལ་
ཀུན་ཏུ་མཚོ་བྱུང་ལྷ་མོ་མཆོག །འ་འུར་མ་ཡིན་སྙིང་ནས་གསོལ་བཏབ་ན།། ཡ་
མཚན་བློ་གྲོས་སྣང་བ་རྒྱས་མཛད་གསོལ།། ར་བ་བསིལ་རིས་བསྐོར་བའི་ལྗོངས་
ཆེན་འདིར།། ལ་རྒྱ་བསྟན་པ་འཛིན་སྐྱོངས་སྤེལ་བའི་ངོས།། ཤ་གཟུགས་འདི་
དང་མ་འོངས་སྐྱེ་བ་ཀུན།། ས་ཆེན་བོན་གྱི་སྣང་བ་བསྐྱེད་ནུས་གསོལ།། ཧ་ཅང་
གདུང་ཤུགས་དད་པས་གསོལ་འདེབས་ན།། ཨ་དཀར་གསང་ཆེན་སྙིང་པོའི་དོན་
373



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
-, ཨ༌
རྟོགས་ཤིང་
། མི་ཟད་བློ་གྲོས་སྣང་བ་རབ་རྒྱས་ཏེ། ཡོན་ཏན་རྒྱ་མཚོའི་མཛོད་ཆེན་
འཛིན་ནུས་ཤོག །ཨགྷོ་སྨར་ཝེར་ཏཾ ཙ་མེད་ཧྲིང་ཛ་ཧ་ར་ཁི་ཁར་ཕེམ་ཕེམ།
རིག་སྟོང་ཨུཏྤལ་གཞོན་ནུའི་རྩེར། གྲགས་སྟོང་བུང་བའི་གླུ་དབྱངས་འདི། མོས་ལྡན་ཐུགས་དང་འཐད་
པའི་ཕྱིར། སྤེལ་འདི་ཤར་རྫའི་རྒྱལ་ཚབ་པས། མངྒ་ལཾ།
༣
374



ནམ་མཁའ་མཛོད་ཀྱི་སྒྲུབ་སྐོར།
སྨྲ་སེང་ཚེ་སྒྲུབ་བདུད་རྩི་བུམ་པའི་ཆོག་ཁྲིགས་བཞུགས་སོ།།
།འཆི་མེད་སྐྱེས་བཙན་གཡུང་དྲུང་ཚེ་ཡི་ལྷ།། བྱེ་བྲག་དངོས་མེད་སྐུ་ལ་ཕྱག་འཚལ་ལོ། །ཡེ་དབྱིངས་སྐུ་ཡི་
དྲིལ་སྒྲུབ་ལས།། འགྲོ་བ་ཚེ་ཉམས་དོན་མེད་དུ།། ཚེ་སྒྲུབ་བདུད་རྩི་བུམ་པ་བསྟན། ཤིན་ཏུདབེན་ལ་ཉམས་དགའི་སར།།
སྒྲུབ་པའི་གཤེན་པོ་དམ་ལྡན་གྱིས།། ཚེ་ཡི་སྒྲུབ་པ་འདི་ལྟར་བྱ།། གཞི་མ་གཙང་མའི་སྟེང་དུ་ནི།། འབྲུ་ཡི་ཚོམ་བུ་བཀོད་
བྱས་ཤིང་། ཚེ་བཤོས་ཚེ་བུམ་ཚེ་ཆང་དང་། མགུལ་ཆིངས་གཟུངས་ཐག་ལ་སོགས་བྱ།། མདའ་དར་རིན་ཆེན་བརྒྱན་
ལྡན་དང་། སྐུ་གཟུགས་ལ་སོགས་དགོད་པར་བྱ།། དེ་ནས་ས་ཡི་ཡོན་དབུལ་ཏེ། ཧོ༔ འཛམ་གླིང་རིན་
ཆེན་ས་ལ་དབང་བསྒྱུར་བ། ས་ཡི་ལྷ་མོ་བརྟན་མ་གསེར་མདོག་མ།། འདིར་སྤྱོན་
དཀར་གྱི་གཏོར་མ་འདི་བཞེས་ལ།། རིན་ཆེན་ས་ཡི་དངོས་གྲུབ་སྩལ་དུ་གསོལ།།
སརྦ་པྲ་ཏི་ལོ་ཀ་ཛ་ཡེ་ས་མ་ཡ་ཧཱུྃ་འདུ། ཞེས་དཀར་གཏོར་འབུལ་ལ་དཀྱིལ་ འཁོར་བརྩིགས་ཤིང་ཐིག་
གདབ་པ་ནི། བོན་ཉིད་མི་འགྱུར་གཡུང་དྲུང་དབྱིངས་དཀྱིལ་ན། ཡེ་ནས་རང་བཞིན་
དཀྱིལ་འཁོར་གསལ་བ་ལ། སྒྱུ་མ་ཚོན་གྱིས་ཐིག་གདབ་མི་འཚལ་ཏེ།། སེམས་ཅན་
མ་རིག་རྨོངས་པ་གསལ་བའི་ཕྱིར། བོན་ཉིད་མི་འགྱུར་དབྱིངས་ཀྱི་ཐིག་གདབ་
པས། སྟོང་ཉིད་ཡེ་ཤེས་དཀྱིལ་འཁོར་གསལ་གྱུར་ཅིག །ཨ་དྲུང་མུ་ཡེ་ས་ལེ་ཧཱུཾ་འདུ།
ཞེས་ཐིག་གདབ་ལ་བུམ་པ་དགོད་པ་ནི། བུམ་པ་ལྷ་ཡི་ཕོ་བྲང་སྟེ།། ཁ་རྒྱན་ལྗོན་པ་སྲིད་རྩེར་
འཁྱིལ།། ནང་བཅུད་གཤེན་རབ་ངོ་བོ་ཉིད།། མགུལ་ཆིངས་ཤི་ཤོན་པདྨའི་དར།།
གཟུངས་ཐག་འགྲོ་བ་ཐུགས་རྗེའི་འདྲེན།། གཞལ་ཡས་ལྷ་དང་དབྱེར་མེད་འདི།
དཀྱིལ་འཁོར་དབུས་སུ་བཞག་པ་ཡིས།། མི་བརྗེད་གཟུངས་དང་རབ་ལྡན་ཅིང་།།
མཆོག་ཐུན་དངོས་གྲུབ་རྫོགས་པར་ཤོག །ཨོཾ་པྲ་ཕུད་ཧ་ར་ཝཀྐི་ཤྭ་རི་ཨ་བྷི་ཤིནྱ་
ཨ་ཧཱུཾ། ཞེས་བརྗོད་བུམ་པ་ཚེ་རྫས་རྣམས་བཀོད་དོ། །དངོས་གཞི་ལ། ཚེ་ཡི་བར་ཆད་བགེགས་མང་པས། མཚམས་
375



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཅད་བྱ་བ་འདི་ལྟར་རོ། །བསྲོ་ང་ནི་གཡུང་དྲུང་ཚེ་ཡི་ལྷ། བར་དུ་གཅོད་པའི་འབྱུང་པོ་
ཀུན།། འདི་རུ་མ་འདུག་གཞན་དུ་དེངས།། གལ་ཏེ་མི་འགྲོ་འདུག་གྱུར་ན།། དྲག་
རྩལ་དབལ་གྱི་རྡུལ་དུ་བརླག །བསྭོ་ཨོཾ་བཛྲ་པདྨ་བྱ་ཤྲཱི་བ་ཧཱུྃ་ཕཊ༔ ཅེས་བརྗོད་ལ་གསེར་
དང་ཉུངས་ཀར་གྱིས་བྲིམ་མོ། །སྐྱབས་འགྲོ་ནི། ཧི མདུན་གྱི་ནམ་མཁར་འཇའ་གུར་འཁྲིགས་
པའི་དབུས། སྐྱབས་གནས་ཀུན་འདུས་ངོ་བོ་ཚེ་ཡི་ལྷ།། འགྲོ་ཀུན་དུས་མིན་འཆི་བའི་
འཇིགས་པ་ལས།། སྐྱོབ་མཛད་ཚེ་ཡི་ལྷ་ལ་སྐྱབས་སུ་མཆིའོ། །སེམས་བསྐྱེད་པ་ནི ༔
བདག་སོགས་མ་གྱུར་ཡིད་ཅན་འཁྲུལ་པ་ཡི།། རང་ངོ་མ་ཤེས་གཡང་སར་ལྷུང་བ་
རྣམས།། དྲང་ཕྱིར་ཟབ་མོ་ཚེ་ཡི་དལ་ལ་འཇུག །འགྲོ་ཀུན་སངས་རྒྱས་ཐོབ་པར་
སེམས་བསྐྱེད་དོ། །དེ་ནས་ཚད་མེད་བཞི་ལྡན་བསྒོམ། དེའི་ངང་ལས། བདག་ཉིད་ཐུགས་ཀར་
ཡི་གེ་ ཧཱུཾ་དམར་གཅིག །ཕར་འཕྲོས་ཚུར་འདུས་བདག་ལ་ཐིམས། ལྷ་ཆེན་བྱེ་བྲག་
དངོས་མེད་སྐུ། མེ་ཡི་ལྷ་མོ་ཡུམ་དང་འཁྲིལ། རྒྱན་དང་ཆ་ལུགས་ལྡན་པར་སྒོམ།།
མདུན་དུ་བུམ་པ་རྒྱ་མཚོའི་སྟེང་། ས་རྡོལ་ལྗོན་ཤིང་འབར་བའི་རྩེར། དུག་ལྔའི་
ངོ་བོ་ཉི་ཟླའི་ཁྲི། བཀྲ་གསལ་འོད་དང་ལྡན་པར་བསམ། དེ་སྟེང་འབྲུ་ལྔའི་འཕྲོ་
འདུ་ལས།། སྤྲུལ་པའི་ཚེ་ལྷ་རིགས་ལྔ་ནི། རྒྱན་དང་ཆ་ལུགས་ལྡན་པར་བཞུགས།།
ཚེ་ཡི་དངོས་གྲུབ་སྟེར་བར་བསམ། དེའི་ངང་ལས་སྤྱན་འདྲེན་ཏེ། ཨོྃ༔ བོན་ཉིད་མི་འགྱུར་
གཞལ་ཡས་ནས། ལྷ་ཆེན་བྱེ་བྲག་དངོས་མེད་དང་། ཚེ་ལྷ་རིགས་ལྔ་འཁོར་དང་
བཅས།། སྒྲུབ་གཤེན་ཚེ་ཉམས་དོན་ཆེད་དུ། གསང་བའི་གནས་འདིར་གཤེགས་སུ་
གསོལ།། གཉིས་མེད་དོན་གྱིས་བརྟན་པར་བཞུགས་སུ་གསོལ།། ལུས་ངག་ཡིད་
གསུམ་གུས་པས་ཕྱག་འཚལ་ལོ། །སྡིག་པ་མི་དགེ་བཤགས་པར་འབུལ།། དངོས་
འབྱོར་ཡིད་སྤྲུལ་མཆོད་པའི་ཚོགས།། ཚེ་ཡི་ལྷ་ཚོགས་རྣམས་ལ་འབུལ། འཆི་མེད་
ཚེ་ཡི་དངོས་གྲུབ་སྩོལ།། ཨོྃ་ཨ་ཧཱུཾ ༔ རད་མ་ཧཱ་ཟུར་ནམ་ཚེ་ནི་དྡྷོ་འདུ། ཅེས་བརྗོད་ལ་
376



ནམ་མཁའ་མཛོད་ཀྱི་སྒྲུབ་སྐོར།
སྤྱན་དྲང་ཕྱག་བཤགས་མཆོད་པ་འབུལ་བར་བྱའོ། །དེ་ནས་འཛབ་འབུལཏེ། ༀ་བཛྲ་མ་ཧཱ་ཚེ་ནི་ཕྱོགས་འདུ།
ཅེས་གྲངས་སུ་བསྒྲུངས་པའི། རྟགས་ནི་ལོ་ཏོག་ལེགས་པ་དང་། གྱེན་འཛེགས་རིན་ཆེན་མེ་ཏོག་ཐུ། མི་ནག་ཕྱག་བྱེད་
རྔ་གཤང་བསྒྲོགས་། དཀར་མངར་འབྲུ་སྣ་ཤ་ཆང་སྟེར། དེ་ལྟར་བཟང་བའི་རྟགས་བྱུང་ནས། འཛབ་བསྟོད་འདི་ལྟར་
འབུལ་བར་བྱ། ཨོཾ་ནི་ཡེ་ཤེས་རིགས་ལྔའི་སྐུ།། བཛྲ་པདྨ་རིགས་ཀྱི་ལྷ།། མ་ཧཱ་དངོས་
གྲུབ་མ་ལུས་སོགས།། ཚེ་ནི་བདག་ལ་སྩལ་དུ་གསོལ།། ཧཱུཾ་འདུ་གཉིས་མེད་གཅིག་
དུ་བསྡོམ། གཤེན་རབ་ཐུགས་ཀྱི་ཚེ་འཛབ་འདི།། རིགས་ལྔའི་དཀྱིལ་འཁོར
ལ་འབུལ། འཆི་མེད་ཚེ་ཡི་དངོས་གྲུབ་སྩོལ།། ཅེས་འཛབ་བསྟོད་འབུལ་ལོ། །དེ་ནས་སྐུ་བསྟོད་དེ།
ཨི་བོན་ཉིད་མི་འགྱུར་མཁའ་ཡངས་ཀྱི།། དྲི་མེད་པདྨའི་གདན་སྟེང་ན།། ལྷ་ཆེན་
བྱེ་བྲག་དངོས་མེད་ནི།། སྐུ་མདོག་དམར་གསལ་ལོངས་སྤྱོད་རྫོགས།། རྒྱུན་དང་
ཆ་ལུགས་ཐམས་ཅད་ལྡན།། ཕྱག་མཚན་བདུད་རྩི་བུམ་པ་བསྣམས།། དེ་ལ་ཕྱག་
འཚལ་སྐུ་བསྟོད་དོ། །འཆི་མེད་ཚེ་ཡི་དངོས་གྲུབ་རྩོལ།། ཨོྃ་བུམ་པ་མི་དམིགས་
གཞལ་ཡས་ཁང་། ཡེ་ཤེས་ལྔ་ལྡན་ལྗོན་ཤིང་རྩེར།། དུག་ལྔའི་ངོ་བོའི་གདན་སྟེང་
ན། དབུས་ཀྱི་ཕྱོགས་ནས་ཚེ་ཡི་ལྷ།། སྨོན་ལམ་མཐའ་ཡས་རྒྱལ་བའི་སྐུ། སྐུ་མདོག་
དམར་སེར་ལོངས་སྤྱོད་རྫོགས། རྒྱན་དང་ཆ་ལུགས་ཐམས་ཅད་ལྡན། ཕྱག་མཚན་
བདུད་རྩི་བུམ་པ་བསྣམས། ཞེ་སྡང་འཇོམས་མཛད་ཚེ་ཡི་ལྷ།། དེ་ལ་ཕྱག་འཚལ་
སྐུ་བསྟོད་དོ། །འཆི་མེད་ཚེ་ཡི་དངོས་གྲུབ་སྩོལ།། ཤར་གྱི་ཕྱོགས་ནས་ཚེ་ཡི་ལྷ།།
མི་འགྱུར་མཐའ་ཡས་གཡུང་དྲུང་སྐུ། སྐུ་མདོག་སེར་འབར་ལོངས་སྤྱོད་རྫོགས།།
རྒྱན་དང་ཆ་ལུགས་ཐམས་ཅད་ལྡན།། ཕྱག་མཚན་འཆི་མེད་ཚེ་བུམ་བསྣམས།།
གཏི་མུག་བདུད་འཇོམས་ཚེ་ཡི་ལྷ།། དེ་ལ་ཕྱག་འཚལ་སྐུ་བསྟོད་དོ། །འཆི་མེད་ཚེ་
ཡི་དངོས་གྲུབ་སྩོལ།། བྱང་གི་ཕྱོགས་ནས་ཚེ་ཡི་ལྷ།། མཉམ་ཉིད་མཐའ་ཡས་རྒྱལ་
བའི་ལྷ༎ སྐུ་མདོག་ལྗང་གསལ་ལོངས་སྤྱོད་རྫོགས།། རྒྱན་དང་ཆ་ལུགས་ཐམས་
377



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཅད་ལྡན།། ཕྱག་མཚན་བདུད་རྩི་ཚེ་བུམ་བསྣམས།། ང་རྒྱལ་བདུད་འཇོམས་ཚེ་
ཡི་ལྷ།། དེ་ལ་ཕྱག་འཚལ་སྐུ་བསྟོད་དོ། །འཆི་མེད་ཚེ་ཡི་དངོས་གྲུབ་སྩོལ།། ནུབ་
ཀྱི་ཕྱོགས་ནས་ཚེ་ཡི་ལྷ།། འགག་མེད་མཐའ་ཡས་རྒྱལ་བའི་སྐུ། སྐུ་མདོག་དམར་
གསལ་ལོངས་སྤྱོད་རྫོགས།། རྒྱན་དང་ཆ་ལུགས་ཐམས་ཅད་ལྡན། ཕྱག་མཚན་
བདུད་རྩི་བུམ་པ་བསྣམས། འདོད་ཆགས་བདུད་འཇོམས་ཚེ་ཡི་ལྷ།། དེ་ལ་ཕྱག་
འཚལ་སྐུ་བསྟོད་དོ། །འཆི་མེད་ཚེ་ཡི་དངོས་གྲུབ་སྩོལ། ལྷོ་ཡི་ཕྱོགས་ནས་ཚེ་ཡི་ལྷ།།
ཀུན་འབྱུང་མཐའ་ཡས་བདེར་གཤེགས་ལྷ།། སྐུ་མདོག་མཐིང་གསལ་ལོངས་སྤྱོད་
རྫོགས།། རྒྱན་དང་ཆ་ལུགས་ཐམས་ཅད་ལྡན།། ཕྱག་མཚན་བདུད་རྩི་བུམ་པ་
བསྣམས། འཕྲག་དོག་བདུད་འཇོམས་ཚེ་ཡི་ལྷ། དེ་ལ་ཕྱག་འཚལ་སྐུ་བསྟོད་དོ། །
འཆི་མེད་ཚེ་ཡི་དངོས་གྲུབ་སྩོལ།། མཛོད་ལྡན་ནོར་དང་ཐེག་ཆེན་བོན།། མཆོག་
ཐུན་དངོས་གྲུབ་མ་ལུས་པ། དིང་འདིར་བདག་ལ་སྩལ་དུ་གསོལ།། ཅེས་བརྗོད་ལ་ཚེ་ཡི་
ལྷ་ཚོགས་སྐུ་བསྟོད་དོ། །དེ་ནས་ཚེ་ཡི་དབང་བསྐུར་ཏེ། སློབ་བུ་དད་པ་ལྡན་པ་ཡིས།། བླ་མ་མཚན་ཉིད་ལྡན་པ་ལ
དབང་ཡོན་ཕོངས་པ་མེད་པ་དབུལ།། སློབ་བུ་དར་དཀར་གདན་ལ་འདུག །དེ་ནས་དབང་བགེགས་བསལ་བ་ནི།
བདག་ཉིད་གཡུང་དྲུང་ཚེ་ལྷར་གསལ་བའི་ཐུགས་ལས་འོད་ཟེར་མེ་ཡི་ཚྭ་ཚྭ་གྲངས་
མེད་པར་འཕྲོས་པས་སློབ་བུ་རྣམས་ཀྱི་ཚེ་ལ་བར་དུ་གཅོད་པ་གང་ཡིན་པ་ཐམས་
ཅད་བསྲེགས་ཤིང་མི་གནས་པར་སྟོང་པའི་དབྱིངས་སུ་བསྒྲལ་བར་བསམ། །
བསྲོ་ང་ནི་གཡུང་དྲུང་ཚེ་ཡི་ལྷ། བར་དུ་གཅོད་པའི་འབྱུང་པོ་ཀུན།། འདི་རུ་མ་
འདུག་གཞན་དུ་དེང་། གལ་ཏེ་མི་འགྲོ་འདུག་གྱུར་ན།། དྲག་རྩལ་དབལ་གྱིས་རྡུལ་
དུ་རླག །བསྭཱ་ཨོཾ་བཛྲ་པདྨ་ཧ་ཡ་ཤྲཱི་བ་ཧཱུྃ་ཕཊ	ཅེས་བརྗོད་དོ། །དེ་ནས་ཁྲུས་གསོལ་ཏེ། བུམ་
པ་ལྷ་ཡི་གཞལ་ཡས་སུ་གསལ་བའི་དབུས་སུ་ཤེས་རབ་སྨྲ་བའི་སེངྒེ་བཞུགས་པའི་
ཐུགས་ཀ་ནས་ཡེ་ཤེས་ཀྱི་ཆུ་རྒྱུན་བབས་ནས་སློབ་བུ་རྣམས་ཀྱི་སྡིག་སྒྲིབ་བག་ཆགས་
378



ནམ་མཁའ་མཛོད་ཀྱི་སྒྲུབ་སྐོར།
དག་ནས་དབང་གི་སྣོད་དུ་རུང་བར་གྱུར་པར་བསམ། ལ ༀ་བུམ་པ་ལྷ་ཡི་གཞལ་
ཡས་ཁང་།། ནང་བཅུད་ཡེ་ཤེས་བདུད་རྩིའི་རྒྱུན།། ཡེ་ཤེས་བདུད་རྩིའི་ཆུ་རྒྱུན་
འདིས།། དེང་གི་སྐལ་ལྡན་བུ་ལ་ཁྲུས་གསོལ་བས། འཁྲུལ་རྟོག་མ་ལུས་ཀུན་དག་
ནས།། ཤེས་རབ་རྩལ་དང་ལྡན་པར་ཤོག །ཨོཾ་ན་མ་ཏིང་ནམ་ས་ལེ་སང་ངེ་ཡེ་སྭཱཧཱ།
ཁྲུས་གསོལ་ལོ། །རང་རང་གི་མདུན་གྱི་ནམ་མཁའ་ལ་འཆི་མེད་ཚེ་ཡི་ལྷ་ཚོགས་བཞུགས་
པ་ལ་བདག་སོགས་འགྲོ་བ་ཀུན་གྱིས་ཕྱག་འཚལ་སྐྱབས་སུ་འགྲོ་བའི་མོས་པ་བསྐྱེད།
ལ། ཧི མདུན་གྱི་ནམ་མཁར་འཇའ་གུར་འཁྲིགས་པའི་དབུས།། སྐྱབས་གནས་
ཀུན་འདུས་ངོ་བོ་ཚེ་ཡི་ལྷ།། འགྲོ་ཀུན་དུས་མིན་འཆི་བའི་འཇིགས་པ་ལས།། སྐྱོབ་
མཛད་ཚེ་ཡི་ལྷ་ལ་སྐྱབས་སུ་མཆིའོ། །ཞེས་ལན་གསུམ་བརྗོད་དོ། །སྐྱབས་ཡུལ་གོང་ལྟར་
བཞུགས་པའི་སྤྱན་སྔར་འགྲོ་ཀུན་སངས་རྒྱས་ཀྱི་ས་ལ་དགོད་པའི་ཕྱིར་དུ་བདག་
གི་བྱང་ཆུབ་མཆོག་ཏུ་སེམས་བསྐྱེད་ལ་སངས་རྒྱས་ཀྱི་འབྲས་བུ་ཐོབ་པར་བྱའོ་སྙམ་
དུ། ཧཱི བདག་སོགས་མ་གྱུར་ཡིད་ཅན་འཁྲུལ་པ་ཡི། རང་ངོ་མ་ཤེས་གཡང་
སར་ལྷུང་བ་རྣམས། དྲང་ཕྱིར་ཟབ་མོ་ཚེ་ཡི་དལ་ལ་འཇུག །འགྲོ་ཀུན་སངས་རྒྱས་
ཐོབ་པར་སེམས་བསྐྱེད་དོ། །ཞེས་ལན་གསུམ་བརྗོད་དོ། །སྐྱབས་གནས་དམ་པ་ཁྱེད་རྣམས་
ཀྱི་སྤྱན་སྔར་བདག་གཞན་སེམས་ཅན་ཐམས་ཅད་ཀྱིས་སྡིག་པ་རང་གིས་བྱས་པ་
གཞན་ལ་བཅོལ་བ་རྗེས་སུ་ཡི་རངས་ཕུལ་བ་ཐམས་ཅད་མཐོལ་ལོ་བཤགས་སོ། །
བྱང་ཞིང་དག་པར་མཛད་དུ་གསོལ། སྙམ་པས། ཧཱུྃ༔ བདག་སོགས་སྐྱེ་བ་ཚེ་རབས་
ཐོག་མེད་ནས།། དུག་གསུམ་དུག་ལྔའི་རྩ་བ་ཡན་ལག་གིས།། ཚེ་ཡི་ལྷ་ཚོགས་ཐུགས་
དང་ཅི་འགལ་བ།། གནོང་འགྱོད་དྲག་པོའི་སྒོ་ནས་མཐོལ་ལོ་བཤགས། ལན་གསུམ་
བརྗོད་དོ། །བདག་སོགས་སེམས་ཅན་ཐམས་ཅད་ཚོགས་གཉིས་རྫོགས་ནས་སྒྲིབ་
གཉིས་བྱང་བའི་ཆེད་དུ་བདག་གིས་ལུས་ལོངས་སྤྱོད་ཐམས་ཅད་སྐྱབས་གནས་
379



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དམ་པ་རྣམས་ལ་འབུལ་བར་བགྱིའོ།། སྙམ་དུ། ཧཱི རབ་འབྱམས་འཆི་མེད་ཚེ་ཡི་
ལྷ་ཚོགས་དྲུང་།། བདག་སོགས་ཚོགས་གཉིས་ཡོངས་སུ་རྫོགས་པའི་ཕྱིར།། ཕྱི་ནང་
གསང་བ་མཆོག་གི་མཎྜལ་འབུལ།། ཐུགས་རྗེ་བྱིན་གྱིས་རློབས་ལ་བཞེས་སུ་གསོལ།།
ལན་གསུམ་བརྗོད་དོ། །དེ་ནས་སྒོ་དབྱེ་བ་ནི། ཕྱི་ལྟར་ན་འཆི་མེད་ཚེ་ལྷའི་ཞལ་མཐོང་།།
ནང་ལྟར་ན་སྐུ་དང་ཡེ་ཤེས་སུ་རྟོགས། གསང་བ་ལྟར་ན་རང་རིག་ཡེ་ཤེས་བདག་
ཞལ་བདག་གིས་མཐོང་བར་བསམ། ལ། ༀ ༅ དཀྱིལ་འཁོར་ཕྱོགས་བཞིའི་སྒོ་འབྱེད་
པ།། མི་འགྱུར་དོན་གྱི་ལྷ་བཞི་ནི། སྐུ་མདོག་དཀར་ལྗང་དམར་མཐིང་གསལ།།
ཕྱག་མཚན་སྒྲོན་མེ་ལྡེ་མིག་བསྣམས།། གསས་མཁར་ཕྱོགས་བཞིའི་སྒོ་ཕྱེས་ལ།། ཡེ་
ཤེས་ཆེན་པོའི་དཀྱིལ་འཁོར་གྱི། སྒྲིབ་མེད་ལྷ་ཞལ་བསྟན་དུ་གསོལ། སད་དོ་པྲ་
བེ་ཤ་ཡ་སལ་སལ། དེ་ནས་བྱིན་དབབ་སྟེ། ཨོཾ། མཁའ་དབྱིངས་མི་འགྱུར་བདེ་བའི་
གཞལ་ཡས་ནས།། བོན་ཉིད་བདེ་ཆེན་ངང་ལས་མ་གཡོས་ཀྱང་། ཐུགས་རྗེ་སྤྲུལ་
པས་འགྲོ་བའི་དོན་མཛད་པ། བདེ་གཤེགས་སྐུ་གསུམ་ཐུགས་རྗེ་ལས།། འགྲོ་བའི་
དོན་མཛད་སྤྲུལ་པའི་སྲས།། གཤེན་རབ་སྨྲ་བའི་སེངྒེ་དང་།། སྐུ་སྤྲུལ་རིགས་ཀྱི་
གསས་ཆེན་བཞི།། འདོད་ཡོན་ལྷ་མོ་བཅུ་དྲུག་ཚོགས།། ཡུམ་ཆེན་སུམ་ཅུའི་ཚོགས་
དང་བཅས། སྐུ་ནི་སྤྲུལ་པའི་གར་དང་བཅས།། གསུང་ནི་འགག་མེད་བོན་གྱི་སྒྲ།།
ཐུགས་ནི་སྐྱེ་མེད་དགོངས་པ་གསལ། ཡོན་ཏན་ཀུན་འབྱུང་ནོར་བུའི་ཚུལ། ཕྲིན་
ལས་རྩལ་གྱིས་འགྲོ་བ་འདྲེན། མི་མངོན་དབྱིངས་ནས་སྐུ་བཞེངས་ལ། སྐལ་ལྡན་
རྣམས་ལ་བྱིན་ཕོབ་ཅིག །སྐུ་གསུང་ཐུགས་དང་ཡོན་ཏན་དང་།། ལྷུན་གྲུབ་ཕྲིན་
ལས་བྱིན་ཕོབ་ཅིག །བདག་གཞན་དོན་གཉིས་འགྲུབ་པ་དང་། མཆོག་དང་ཐུན་
མོངས་དངོས་གྲུབ་སྩོལ།། ཨོཾ་ཨ་ ཧཱུྃ ༔ དྲུང་མུ་རདྨ་སིདྷི་འདུ། ཅེས་བརྗོད་ལ་བྱིན་ཕོག དེ་
ནས་ཚེ་ཡི་དབང་བསྐུར་ཏེ། ཚེ་བུམ་སློབ་བུའི་སྤྱི་བོར་བཞག་ལ། རང་བྱེ་བྲག་དངོས་མེད་དུ་བསམ།
380



ནམ་མཁའ་མཛོད་ཀྱི་སྒྲུབ་སྐོར།
སློབ་བུ་རྣམས་ཚེ་དབང་རིག་འཛིན་དུ་གསལ་གདབ། ལག དབང་བསྐུར་ཏེ། ༀ་བུམ་
པ་ཚེ་ཡི་གཞལ་ཡས་ཁང་། རིགས་ལྔའི་ལྷ་དང་དབྱེར་མེད་རྟེན།། སྐལ་ལྡན་བུ་ལ་
དབང་བསྐུར་བས། ཚེ་ཡི་བར་ཆད་ཞི་བ་དང་། མཆོག་ཐུན་དངོས་གྲུབ་རྫོགས་
ར་ཤོག །ཨོཾ་མ་ཧཱ་གའུ་ཚེ་ནི ཧཱུཾ་འདུ། བྱེ་བྲག་དངོས་མེད་སྐུའི་དབང་བསྐུར་ཏེ། ཨོཾ་བྱེ་
བྲག་དངོས་མེད་རྒྱལ་བའི་གཙོ།། སྐལ་ལྡན་བུ་ལ་དབང་སྐུར་བས།། ཚེ་ཡི་བར་ཆད་
ཞི་བ་དང་།། མཆོག་ཐུན་དངོས་གྲུབ་རྫོགས་པར་ཤོག །ཨོཾ་མ་ཧཱ་གའུ་ཚེ་ནི༔ བློ་འདུ།
ཚེ་སྒྲུབ་བདུད་རྩི་བུམ་པའི་ལྷ་དབང་ཅུང་ཟད་རྒྱས་པར་སྤྲོ་ན། དབུས་ཀྱི་ཕྱོགས་ནས་ཚེ་ཡི་ལྷ།། སྨོན་
ལམ་མཐའ་ཡས་རྒྱལ་བའི་སྐུ། སྐུ་མདོག་དམར་སེར་ལོངས་སྤྱོད་རྫོགས།། རྒྱུན་
དང་ཆ་ལུགས་ཐམས་ཅད་ལྡན།། ཕྱག་མཚན་བདུད་རྩི་བུམ་པ་བསྣམས།། ཞེ་སྡང་
འཇོམས་མཛད་ཚེ་ཡི་ལྷ།། སྐལ་ལྡན་བུ་ལ་དབང་བསྐུར་བས།། འཆི་མེད་ཚེ་ཡི་
དབང་ཐོབ་ཤོག །ཤར་གྱི་ཕྱོགས་ནས་ཚེ་ཡི་ལྷ།། མི་འགྱུར་མཐའ་ཡས་གཡུང་
དྲུང་སྐུ། སྐུ་མདོག་སེར་འབར་ལོངས་སྤྱོད་རྫོགས། རྒྱན་དང་ཆ་ལུགས་ཐམས་
ཅད་ལྡན།། ཕྱག་མཚན་འཆི་མེད་ཚེ་བུམ་བསྣམས།། གཏི་མུག་བདུད་འཇོམས་
ཚེ་ཡི་ལྷ།། སྐལ་ལྡན་བུ་ལ་དབང་བསྐུར་བས། འཆི་མེད་ཚེ་ཡི་དབང་ཐོབ་ཤོག །བྱང་
གི་ཕྱོགས་ནས་ཚེ་ཡི་ལྷ། མཉམ་ཉིད་མཐའ་ཡས་རྒྱལ་བའི་ལྷ། སྐུ་མདོག་ལྗང་
གསལ་ལོངས་སྤྱོད་རྫོགས།། རྒྱན་དང་ཆ་ལུགས་ཐམས་ཅད་ལྡན།། ཕྱག་མཚན་
བདུད་རྩི་ཚེ་བུམ་བསྣམས།། ང་རྒྱལ་བདུད་འཇོམས་ཚེ་ཡི་ལྷ།། སྐལ་ལྡན་བུ་ལ་
དབང་བསྐུར་བས།། འཆི་མེད་ཚེ་ཡི་དབང་ཐོབ་ཤོག །ནུབ་ཀྱི་ཕྱོགས་ནས་ཚེ་ཡི་
ལྷ།། འགག་མེད་མཐའ་ཡས་རྒྱལ་བའི་སྐུ། སྐུ་མདོག་དམར་གསལ་ལོངས་སྤྱོད་
རྫོགས། རྒྱན་དང་ཆ་ལུགས་ཐམས་ཅད་ལྡན། ཕྱག་མཚན་བདུད་རྩི་བུམ་པ་
བསྣམས།། འདོད་ཆགས་བདུད་འཇོམས་ཚེ་ཡི་ལྷ།། སྐལ་ལྡན་བུ་ལ་དབང་བསྐུར་
381



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བས།། འཆི་མེད་ཚེ་ཡི་དབང་ཐོབ་ཤོག །ལྷོ་ཡི་ཕྱོགས་ནས་ཚེ་ཡི་ལྷ།། ཀུན་འབྱུང་
མཐའ་ཡས་བདེ་གཤེགས་ལྷ༎ སྐུ་མདོག་མཐིང་གསལ་ལོངས་སྤྱོད་རྫོགས། རྒྱན་
དང་ཆ་ལུགས་ཐམས་ཅད་ལྡན།། ཕྱག་མཚན་བདུད་རྩི་བུམ་པ་བསྣམས།། ཕྲག་
དོག་བདུད་འཇོམས་ཚེ་ཡི་ལྷ།། སྐལ་ལྡན་བུ་ལ་དབང་བསྐུར་བས།། འཆི་མེད་ཚེ་
ཡི་དབང་ཐོབ་ཤོག །རྗེས་སུ་ཚེ་འབྲང་སོགས་ནས་རིམ་བཞིན་བསྐུར་རོ། །འདི་འང་མི་ཤིག་རྡོ་རྗེའི་སྙན་
བརྒྱུད་ཀྱི་བོན་ཡིན་ནོ། ། ཚེ་འབྲང་གིས་དབང་བསྐུར་ཏེ། ཨོཾ་འབྲང་རྒྱས་མི་འགྱུར་བརྟན་པའི་གཞི།།
སྐལ་ལྡན་བུ་ལ་དབང་བསྐུར་བས། ཚེ་ཡི་བར་ཆད་ཞི་བ་དང་། མཆོག་ཐུན་དངོས་
གྲུབ་རྫོགས་པར་ཤོག །ཨོཾ་མ་ཧ་གའུ་ཚེ་ཧྲི༔ གྷོ་འདུ། ཚེ་མདའི་དབང་བསྐུར་ཏེ། ༀ་ཚེ་
མདའ་ཡང་དག་ཚེ་ཡི་རྟ། སྐལ་ལྡན་བུ་ལ་དབང་བསྐུར་བས། ཚེ་ཡི་བར་ཆད་ཞི་
བ་དང་
། མཆོག་ཐུན་དངོས་གྲུབ་རྫོགས་པར་ཤོག །ཨོཾ་མ་ཧ་གའུ་ཚེ་ནི༔ཚིགས་འདུ།
ཚེ་ཆང་བླུད་དེ། ༀ་ཚེ་ཆང་བདུད་རྩི་དམུ་ཡད་མཚོ།། སྐལ་ལྡན་བུ་ལ་དབང་བསྐུར་
བས།། ཚེ་ཡི་བར་ཆད་ཞི་བ་དང་།། མཆོག་ཐུན་དངོས་གྲུབ་རྫོགས་པར་ཤོག །
ཨོཾ་ཨ་ཧཱུཾ་༔ གཡུང་དྲུང་གའུ་སིདྡྷི་འདུ། ཞེས་བརྗོད་ཅིང་དངོས་གྲུབ་རོལ་པས། ཚེ་ཡི་དངོས་
གྲུབ་མ་ལུས་པ་ཐོབ་པར་བསམ། མོ། །རྗེས་གཤེགས་གསོལ་ནི། ཨོཾ་ཨ་ཧཱུཾ ༔ ཝཀྐི་ཤྭ་རི་མུ༔
ཨིན་ཛ་ནི་ཧ༔ སྟོང་ལམ་ཕྱོད༔ ༀ་དྲུང་མུ་ཧ་ར་སད་དོ་ཨ༔ ཞེས་ཡེ་ཤེས་པ་དབྱིངས་སུ་
གཤེགས། དམ་ཚིག་པ་རྣམས་རང་གི་ཐུགས་ཀར་ཐིམ་པས་འཆི་མེད་ཚེ་ཡི་དངོས་
གྲུབ་ཐོབ་པར་བསམ། ལ། རྡུལ་མཚོན་གྱི་དཀྱིལ་འཁོར་ཡང་སྟོང་ཉིད་ཀྱི་ཀློང་དུ་
ཡལ་བར་བསམ། མོ །རྗེས་སུ་བསྔོ་བ་སྨོན་ལམ་རྣམ་པར་དག་པས་རྒྱས་གདབ་བོ། །ཚེ་སྒྲུབ་བདུད་རྩི་
བུམ་པ་ཞེས་བྱ་བ།། བྱེ་བྲག་དངོས་མེད་ཐུགས་ཀྱི་འོད་ལམ་ནས།། ཚེ་དབང་རིག་འཛིན་དགོངས་པའི་
རྩལ་དུ་བརྒྱུད།། ཕྱི་རབས་འགྲོ་བ་ཚེ་ཉམས་དོན་ཆེད་དུ། ཡུམ་ཆེན་མཁའ་འགྲོ་འོད་ལྡན་འབར་མ་ཡིས།།
ཕྱི་རབས་ལས་ལྡན་གཤེན་ལ་སྙན་དུ་བརྒྱུད།། དཀར་ཆག་ཡི་གེ་རིས་སུ་བྲིས་པ་འདི།། ཚེ་ཡི་ལྷ་ཚོགས་རྣམས་
o»o
382



ནམ་མཁའ་མཛོད་ཀྱི་སྒྲུབ་སྐོར།
ལ་མཐོལ་ལོ་བཤགས། བཀའ་སྐྱོང་སྲུང་མ་རྣམས་ལ་བཟོད་པར་གསོལ།། དགེ་བས་འགྲོ་ཀུན་ཚེ་ནོར་
འཕེལ་བར་ཤོག །ཅེས་པ་འདིའང་ཤར་རྫའི་བྱ་བྲལ་བཀྲ་ཤིས་རྒྱལ་མཚན་གྱིས་སྨྲ་སེང་ཡེ་དབྱིངས་སྒྲུབ་པ་
ལས་ཁྲིགས་སུ་བསྡེབས་པས་འགལ་བར་གྱུར་ན་དཀྱིལ་འཁོར་ལྷ་ལ་བཤགས། དགེའོ། །བཀྲ་ཤིས་ཤོག
383



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཚེ་སྒྲུབ་བདུད་རྩི་བུམ་པའི་གསོལ་འདེབས་བཞུགས་སོ།།
༄༅། །ཨེམ་ཧོ༔ འོག་མིན་འདའ་བ་མེད་པའི་ཞིང་ཁམསན། བོན་སྐུ་ཀུན་བཟང་
སྐུ་ལ་གསོལ་བ་འདེབས།། འཆི་མེད་ཚེ་ཡི་དབང་བསྐུར་བྱིན་གྱིས་རློབས།། ནུབ་
ཕྱོགས་བདེ་བ་ཅན་གྱི་ཞིང་ཁམས་ན། བྱེ་བྲག་དངོས་མེད་སྐུ་ལ་གསོལ་བ་འདེབས།།
འཆི་མེད་ཚེ་ཡི་དབང་བསྐུར་བྱིན་གྱིས་རློབས།། རྒྱ་ནག་རི་བོ་རྩེ་ལྔའི་ཞིང་ཁམས་
སུ། ཤེས་རབ་སྨྲ་སེང་སྐུ་ལ་གསོལ་བ་འདེབས། འཆི་མེད་ཚེ་ཡི་དབང་བསྐུར་
བྱིན་གྱིས་རློབས།། འདེ་བ་རུ་རྩེ་བདེ་བའི་ཞིང་ཁམས་སུ།། ལེགས་ཏང་རྨང་པོའི་
སྐུ་ལ་གསོལ་བ་འདེབས།། འཆི་མེད་ཚེ་ཡི་དབང་བསྐུར་བྱིན་གྱིས་རློབས།། རང་
རང་གར་བཞུགས་བདེ་ཆེན་ཞིང་ཁམས་སུ།། བརྒྱུད་པའི་རིག་འཛིན་རྣམས་ལ་
གསོལ་བ་འདེབས།། འཆི་མེད་ཚེ་ཡི་དབང་བསྐུར་བྱིན་གྱིས་རློབས། བོད་ཡུལ་
གཡུང་དྲུང་གསང་བའི་ཞིང་ཁམས་སུ།། བླ་ཆེན་ཡབ་ཡུམ་སྲས་ལ་གསོལ་བ་
འདེབས།། འཆི་མེད་ཚེ་ཡི་དབང་བསྐུར་བྱིན་གྱིས་རློབས།། གནས་མཆོག་ཕུག་
ལེགས་སྟག་རྩེའི་སྒྲུབ་གནས་སུ། གཡུང་དྲུང་རྒྱལ་པོའི་སྐུ་ལ་གསོལ་བ་འདེབས།།
འཆི་མེད་ཚེ་ཡི་དབང་བསྐུར་བྱིན་གྱིས་རློབས།། སྤྱི་གཙུག་ཉི་ཟླ་པདྨའི་གདན་
སྟེང་དུ། རྩ་བའི་བླ་མའི་སྐུ་ལ་གསོལ་བ་འདེབས། འཆི་མེད་ཚེ་ཡི་དབང་བསྐུར་
བྱིན་གྱིས་རློབས།། ཞེས་གསོལ་བ་བཏབ་པའི་བླ་མ་རྣམས་འོད་དུ་ཞུ་ནས་རང་ཉིད་
ལ་ཐིམ་པས་འཆི་མེད་ཚེ་ཡི་དངོས་གྲུབ་ཐོབ་པར་བསམ། མོ། །ཞེས་པ་འདི་འང་ཤར་རྫའི་
བྱ་བྲལ་འཇིགས་མེད་དབང་པོས་བྲིས་པའོ།། བཀྲ་ཤིས་སོ།།
384



ནམ་མཁའ་མཛོད་ཀྱི་སྒྲུབ་སྐོར།
གཞི་གསུམ་གྱི་ཆོ་ག་ཡོན་ཏན་རིན་པོ་ཆེའི་གཏེར་མཛོད་ཀྱི་
གསལ་བྱེད་ཟིན་རིས་བཞུགས་སོ།།
༄༅། ༧ །སྲིད་ན་ཆེ་དགུས་གང་གི་ཞབས། གུས་པའི་གཙུག་གིས་ཉེར་བཏེགས་
པའི།། རྣམ་མཁྱེན་ཁྲི་གཙུག་རྒྱལ་བ་ཞེས།། གྲགས་པས་མཁའ་མཐར་ཁྱབ་དེར་
འདུད།། ༧ རིགས་དང་དཀྱིལ་འཁོར་རྒྱ་མཚོའི་ཁྱབ་བདག་ཆེ། སྨྲ་བའི་སེང་གེ་
མི་ཡི་ཟོལ་ཞུགས་པ། སྙིགས་དུས་འགྲོ་བའི་མགོན་པོ་རྗེ་བླ་མ།། དཔལ་ལྡན་སྨན་
རིའི་འདུལ་བརྒྱུད་འཛིན་རྣམས་རྒྱལ།། ༧ ཕྱི་ཚུལ་ཚངས་སྤྱོད་ངུར་སྨྲིག་རྒྱལ་
མཚན་མཛེས། གང་དུ་ཡང་དག་བསམ་གཏན་ཡུ་བ་བརྟན།། མཁས་བཙུན་བཟང་
པོའི་ཏོག་ཆེན་སྲིད་ན་མཐོ། ལྕང་སྤྲུལ་བོན་དབྱིངས་མཚན་འཆང་སྙིང་ནས་
བསྔགས། ༧ གང་དེའི་བསླབ་པ་གསུམ་གྱི་ནང་ཚན་གྱི། ལྷག་པ་ཚུལ་ཁྲིམས་
བསླབ་པའི་གཞི་མ་ཡི།། སོ་ཐར་སྡོམ་པའི་རྩ་བ་གཞི་གསུམ་པོའི།། ཆོ་གའི་ལག་
ལེན་ཅུང་ཟད་འདི་ན་འབྲི།། འདི་ལ་གསུམ་སྟེ། གསོ་སྦྱོང་། དབྱར་གནས། དགག་དབྱེའོ། །དང་པོ་ནི།
སྡོམ་གསུམ་འགྲེལ་པར། དབྱར་སྔ་མ་དང་ཕྱི་མའོ། །སྔ་མ་ནི་ཧོར་ཟླ་དྲུག་པའི་མར་ངོའི་ཚེས་གཅིག་ནས་དབྱར་ཟླ་
བ་གསུམ་དང་། ཕྱི་མ་ཡིན་ན་བདུན་པའི་མར་ངོའི་ཚེས་གཅིག་ནས་དབྱར་ཟླ་བ་གསུམ་དུ་ཁས་ལེན་པའོ། །ཞེས་
དང་། རྒྱལ་བ་སྨན་རིའི་ཕྱག་ལེན་ཨུཏྤལ་ཕྲེང་བར་ཧོར་ཟླ་ལྔ་པའི་ཚེས་བཅོ་ལྔ་ནས་དབུ་འཛུགས་པར་གསུངས་པ་
དག་གང་ལྟར་ཡང་རུང་ལ། འོན་ཀྱང་ཧོར་ཟླ་དྲུག་པ་ཆུ་སྟོད་ཀྱི་ཟླ་བ་ལ་དགེ་བ་ཅི་བྱས་ཁྲི་འགྱུར་དུ་འགྲོ་ཞེས་མུན་
སེལ་དང་ཡང་རྩེ་སོགས་ལས་གསུངས་ནའང་རང་རང་གི་བློ་དང་བསྟུན་ཆོག །དེའང་ཟླ་བ་ཧྲིལ་པོ་གསུམ་མམ།
དབྱར་ངོ་གསུམ་སྟེ་ཟླ་བ་ཕྱེད་གཉིས་གང་རུང་དུ་ཁས་ལེན་པའོ། །གང་ལྟར་ཡང་ཡར་ཚེས་གསུམ་ལ་བཙུན་པ་རྣམས་
འདུས་ནས་ཡོ་བྱད་ཅ་ཀ་རྣམས་ཚགས་སུ་ཚུད་པར་བྱ། བཅུ་བཞིའི་སྔ་དྲོ་ནས་གཙུག་ལག་ཁང་ལ་སོགས་པ་འདུ་བའི་
385



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གནས་བྱི་དོར་གྱིས་དག་པར་བྱས་ལ། གོང་རས་དབུས་སུ་ཁྲི་མཐོན་པོའི་ཁར་སྟོན་པའི་སྐུ་གཟུགས་སོགས་རྟེན་གསུམ་
བཞུགས་སུ་གསོལ་བའི་སྤྱན་སྔར་མཆོད་པ་རྒྱས་པར་བཤམས། དགེ་འདུན་རྣམས་བསྡུ་བའི་ཕྱིར། ཐོག་མར་དཀོར་
གཉེར་གྱིས་རྡོའི་ཏིང་ཏིང་གིས་སྙན་གསན་འབུལ་བ་ནི། རྒྱལ་བ་སྨན་རིའི་ཕྱག་སྲོལ་ལྟར། དང་པོར། ཆེམ་གསུམ།
དེ་ནས་གཅིག་ནས་བཅུ་གསུམ་བར་ཆེ་བར་བརྡུང་། དེ་ནས་ཕབ་ལ་ཤད་ཚར་གསུམ་དང་བཅས་བརྡུང་ངོ་། །དེའི་
རྗེས་སུ་འཁར་རྔ་བ་གཙུག་ལག་ཁང་གི་འཁར་ཁང་དུ་ཕྱིན་ལ། རྒྱལ་བ་སྨན་རི་བའི་ཕྱག་ལེན་ལྟར་འཁར་རྔས་དགེ་
འདུན་ཐུགས་དམ་ཟབ་མོ་ལ་བཞུགས་པ་རྣམས་ཀྱི་དགོངས་པ་བཀྲོལ་བའི་ཕྱིར། ཚོམ་ཚོམ་དང་། དེ་ནས་དགེ་འདུན་
རྣམས་རང་གནས་ནས་སྤྱན་དྲང་པའི་ཕྱིར། གཅིག་ནས་བཅུ་གསུམ་བར་ཆེ་བར་བརྡུང་། དེ་ནས་ཕབ། དེ་ནས་རྒྱལ་
བསྟན་ཆེས་ཆེར་རྒྱས་ཕྱིར་ཤད་ཚར་གསུམ་མཐར་ཚོམ་ཚོམ་བྱའོ། །དེ་ནས་འདུས་པ་རྣམས་ཚོགས་ཆས་མཁན་པོ་
གྲོགས་བཅས་སེར་ཕྲེང་གིས་ཇ་ཁང་དུ་བསུས་ལ་རུང་བའི་ཁང་པར་བྱིན་གྱིས་རློབ་པ་ནི། མཁན་པོ་གདིང་བ་བཞི་
ལྟེབ་ཀྱིས་བསྣོལ་བའི་ཚལ་བུ་སྟེང་དུ་ཕོག་པར་བྱས་པའི་ཁར་ཙོག་བུར་འདུད་རྒྱས་བཞུགས་པའི་མདུན་དུ། དྲོ་གཡོག་
པ་གྲོགས་བཅས་ཀྱིས་གདིང་བ་བཏིངས་པའི་ཐོག་ནས་ཕྱག་གསུམ་བཙལ། ༈ དེ་ནས་བགྲེང་སྟེ་འདུད་རྒྱས། གཤེན་
བསྟན་རིན་པོ་ཆེའི་གསལ་བྱེད་དམ་པར་གྱུར་པ་བཙུན་པ་འདུལ་བ་འཛིན་པ་ཆེན་
པོ། རུང་ཁང་བྱིན་གྱིས་བརླབ་པ་ལ་ཐུགས་གཏད་པར་ཞུ། མཁན་པོས། ཚུལ་བཞིན་
འདུལ་བ་བཞིན་མཛད་པར་ཞུ། སླར་ཡང་རྟེན་གྱིས་ཙོག་བུར་འདུད་རྒྱས། དྲང་སྲོང་བཙུན་
པ་དགོངས་སུ་གསོལ། སྤྱོད་ཡུལ་གྱི་གནས་འདི་དང་ཕྱི་རོལ་ཉེ་འཁོར་དང་བཅས་
པ་ཚུན་ཆད། གཤེན་གྱི་དབྱར་ཟླ་བ་གསུམ་དུ་རུང་བའི་ཁང་པར་བློ་མཐུན་པར་
བཞེད་ན། གནང་བ་མཛོད་ཅིག་དང་། གཤེན་སྡེའི་གནས་ནང་མཚམས་དང་ཕྱི་
རོལ་ཉེ་འཁོར་དང་བཅས་པ་འདི་གཤེན་གྱི་རུང་བའི་ཁང་པར་བགྱིའོ། །ཞེས་ཞུས་ལ།
ཡུལ་མཁན་པོས། ཐབས་ཡིན་ནོ། །ཞིས་གནང་ལ། རྟེན་གྱིས། ལེགས་སོ། །ཞེས་བརྗོད་ལ་ཕྱག་གསུམ་
བཙལ་ལ། འདུད་རྒྱས། གཤེན་བསྟན་རིན་པོ་ཆེའི། རུང་ཁང་བྱིན་གྱིས་བརླབ་པ་ལ་
ཐུགས་གཏད་པ་བཀའ་དྲིན་ཆེ། མཁན་པོས། ཚུལ་བཞིན་འདུལ་བ་བཞིན་མཛད་
386



ནམ་མཁའ་མཛོད་ཀྱི་སྒྲུབ་སྐོར།
པ་ལ་རྗེས་སུ་ཡི་རང་ངོ་། །ཞེས་བརྗོད་དེ། དེ་ནས་ཇ་ཐབ་བཟུང་རུང་ངོ། །ན་བཟའ་གོས་དྲུག་
གདིང་བ་དང་བདུན། རིན་ཆེན་རྫས་ལྔ་ཕྲེང་བ་དང་དྲུག་སྟེ། དེ་དག་ལས་རྨད་གོས་ཏེ་སྣམ་སྦྱར་དང་། རྨད་འོག་
སྟེ་རྨད་གོས་ཐ་མའི་ཀ་བ་བརྒྱད་པ་དེ་ལེགས་པས་དེ་དང་། གདིང་བ་དང་གསུམ་དང་། རྫས་ལྔ་ལས་ལྷུང་བཟེད་
དང་དེ་རྣམས་གཞན་ལ་འཚང་ངམ་འཇིག་པར་བྱེད་ན་སྔགས་ཀྱིས་བྱིན་བརླབ་དབྱུང་དགོས། གསར་པ་དྲུབ་པའམ་
བྱིན་བརླབ་ཉམས་པ་ལ་བྱིན་བརླབ་བྱ་དགོས་པས། དེའི་ལག་ལེན་ནི། ཐེག་ཆེན་ལྷ་ཡིས་མེ་ལོང་ལས། བྱུང་བཞིན་
བྱས་ན་ལེགས་པས་དེ་བཞིན་བྱ་བ་ནི། ༈ ཐམས་ཅད་མཁྱེན་ལ་ཕྱག་འཚལ་ལོ། །བྱིན་གྱིས་བརླབ་པ་དང་དབྱུང་བ་
འདི་ལྟ་སྟེ། ན་བཟའ་གོས་དྲུག་གདིང་བ་དང་བདུན། ལྷས་བྱིན་བརླབས་སྤྲུལ་སྐུ་ལ་གནང་། སྤྲུལ་སྐུས་འཁོར་སྡེ་བཞི་
ལ་གནང་། དེ་ནས་རིམ་གྱིས་གནང་ནས་ད་ལྟ་མཁན་པོས་བྱིན་གྱིས་བརླབས་ནས་མཁན་བུ་ལ་གནང་། རྒྱུ་དང་ཁ་
དོག་དབྱིབས་རྣམས་ཚད་དང་ལྡན་པར་དྲུབས་པས། རང་བཞིན་གྱིས་བྱིན་བརླབ་བྱས་པས་བྱིན་བརླབ་དབྱུང་གཞུག་
མ་བྱས་ཀྱང་ཆོག་གསུང་། འོན་ཀྱང་སྟོད་ལུགས་ནས་བཤད་པས། སྟོད་གོས་ལ་སོགས་བཞི་ལ་མི་དགོས། རྨད་གོས།
གདིང་བ། རྨད་འོག་གསུམ་ལ་འཆང་འབྲལ་ལ་སོགས་བརྩིབས་ཁྱད་པར་ཅན་གྱི་གོས་ཡིན་པས། དེ་གསུམ་ལ་བྱ་སྟེ།
དེ་ཡང་མཁན་སློབ་ལ་སོགས་ཡུལ་གོང་མས་གནང་བའམ། ཡུལ་འོག་མས་མོས་པས་ཕུལ་བའམ། སྤྱིར་རིགས་མཐུན་
དགོས་སུ་མཁན་སློབ་གཅིག་པའི་བྱིན་བརླབ་མ་ཕྱུང་པ་ལ་བྱ་མི་དགོས། གསར་པ་དྲུབས་པའམ་ཉོས་པ་ལ་སོགས་
པ་ལ་བྱ་སྟེ། སྦྱོར་བ་དང་དངོས་གཞི་མཇུག་གོ །དང་པོ་སྦྱོར་བ་ག དྲང་སྲོང་མཚན་ཉིད་དང་ལྡན་པ་གོང་མ་ཡོད་ན་
རག མེད་ན་འོག་མས་ཀྱང་ཆོག་སྟེ། དེའི་མདུན་དུ་རྒན་ན་ཕྱག་གསུམ་བྱ། གཞོན་ན་མི་དགོས། མཁན་སློབ་
བམ། གཞོན་ན། ཐུགས་གཏད་ཞུ། བྱས་ལ་འགྲེང་སྟེ། འདུན་པ་དང་བཅས་པས་ཐང་པ་འཕྲག་ལ་གཟར་
ལ། སྣམ་སྦྱར་རང་གཞན་གཉིས་ཆར་གྱིས་བཟུང་ལ། དངོས་གཞི་ལ་འདི་སྐད་བྱའོ། །མཁན་སློབ་ལ། མཁན་
པོའམ་སློབ་དཔོན་བྱ། གཞན་ལ། དྲང་སྲོང་དགོངས་སུ་གསོལ། བདག་དྲང་སྲོང་
མིང་འདི་ཞེས་བགྱི་བས་རྨད་གོས་གླིང་སྣམ་རྩེ་ལྔར་བགྱིས་པ། བཅང་ཞིང་སྤྱད་
པར་འོས་པ་རུང་བ་འདི། བདག་གི་ཚུལ་གོས་སྣམ་སྦྱར་དུ་བྱིན་གྱིས་བརླབ་བོ།།
ཞེས་ལན་གསུམ་བརྗོད་དོ། །མཇུག་ལ་ཡུལ་གྱིས། ཐབས་ཡིན་ནོ། །དང་། རྟེན་གྱིས། ལེགས་སོ། །ཞེས་
387



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལན་གསུམ་བརྗོད་དོ། །རྨད་གོས་མེད་པས་དར་རིམ། རས་ལ་སོགས་པ་ལ་རྨད་གོས་ཀྱི་བབས་ཚད་གསུམ་པོ་གང་
རུང་ལ། ཞིང་ཚད་ཁྲུ་གང་ཕན་ཆད་ཅི་རིགས་པ་ལ་བྱིན་བརླབ་བྱས་ནས་རྒྱུན་དུ་བཅངས་པས་ལྟུང་བ་ཁེགས་སོ། །
ད་ལྟ་གདིང་བ་ལ་བྱེད་པར་འདུག་སྟེ་གཉིས་ཀའི་གོ་ཆོད་པར་འདྲ། སྟོད་ལུགས་དེ་མི་འཐད་པ་བྱེད་པར་འདུག་སྟེ།
ཡུལ་ཆོས་ཀྱིས་བྱེད་པ་མིན་ན། སྟོད་ལུགས་ཀྱི་དེ་འཐད། གདིང་བ་སྦྱོར་བ་དང་མཇུག་འདྲ། དངོས་གཞི་ལ། དྲང་
སྲོང་༑ ལ་སོགས་གོང་དང་འདྲ། བདག་དྲང་སྲོང་མིང་འདི་ཞེས་བགྱི་བས་པད་གདན་
གདིང་བ་གླིང་གཉིས་སུ་བགྱིས་པ། བཅང་ཞིང་སྤྱད་པར་འོས་པ་རུང་བ་འདི།
གདིང་བར་བྱིན་གྱིས་བརླབ་བོ། །ཞེས་ལན་གསུམ་བརྗོད་དོ། །མཇུག་འགྲེའོ། །རྨད་འོག་ལ། སྦྱོར་
བ་ཡུལ་དྲང་སྲོང་ལ་དྲང་སྲོང་རང་དགོས། གཙང་གཙུག་ལ་དྲང་སྲོང་ཡོད་ན་རག མེད་ན་གཙང་གཙུག་མཚན་ཉིད་དང་
ལྡན་པ་ལ་གོང་ལྟར་བྱས་ལ། དངོས་གཞི་ལ་། མཁན་སློབ་དྲང་སྲོང་༔ ཞེས་སམ། གཙང་གཙུག་ལ།
བཙུན་པ་བདག་ལ་དགོངས་སུ་གསོལ། བདག་གཙང་གཙུག་མིང་འདི་ཞེས་བགྱི་
བས་རྨད་འོག་ཐང་པར་བགྱིས་པ་བཅང་ཞིང་སྤྱད་པར་འོས་པ་རུང་བ་འདི བདག་
གི་རྨད་འོག་ཐང་གོས་སུ་བྱིན་གྱིས་བརླབ་པར་བགྱིའོ། །ཞེས་ལན་གསུམ་བརྗོད་དོ། །ལྷག་
པའི་གོས་ཀྱི་བྱིན་བརླབ་དབྱུང་བ་ལ། རྨད་འོག གདིང་བ། རྨད་གོས་གསུམ་ཡུལ་གོང་འོག་རང་གི་རིགས་ལ་འབུལ་
བའམ། སྟེར་ན་དབྱུང་མི་དགོས། འཚོང་ངམ་འཇིག་ན་དབྱུང་དགོས་པས་བྱ་སྟེ། སྦྱོར་བ་དང་མཇུག་འདྲ། དངོས་
གཞི་ལ། དྲང་སྲོང་དགོངས་སུ་གསོལ། བདག་དྲང་སྲོང་མིང་འདི་ཞེས་བགྱི་བས།
གོས་དྲུག་ལྷག་པར་རུང་བར་བགྱི་བའམ། དེ་ལྟ་བུའི་དངོས་པོ་དེ་སླར་དབྱུང་བར་
བགྱིའོ། །ཞེས་ལན་གསུམ་བརྗོད་དོ། །གཙང་གཙུག་ལ་རྨད་འོག་ཐང་བ་དབྱུང་པར་ཆོག་པའི་ཚིག་གི་བཏང་
བཞག་བྱས་པས་ཆོག །རིན་ཆེན་རྫས་ལྔ་ཡེ་ཤེས་ལྷ་ཡིས་བྱིན་གྱིས་བརླབས་ནས་རིམ་གྱིས་གཏད་པས་མི་དགོས་
ནའང་། སྟོད་ལུགས་ནས་ལྷུང་གཟེད་ལ་བཤད་པས། སྣོད་བྱིན་གྱིས་བརླབ་པ་ལ། སྦྱོར་བ་གཞན་གོང་དང་འབྲ གཞི་
བསྐུར་ལག་པ་གཡོན་པའི་སྟེང་དུ་བཞག་ལ། ལག་པ་གཡས་པས་ཁ་བཀབ་ལ། དངོས་གཞི་ལ། དྲང་སྲོང་
དགོངས་སུ་གསོལ། བདག་དྲང་སྲོང་མིང་འདི་ཞེས་བགྱི་བ་ཡིས། གཞི་བསྐུར་
388



ནམ་མཁའ་མཛོད་ཀྱི་སྒྲུབ་སྐོར།
ཟས་ལ་སྤྱད་པར་འོས་པ་འདི། དྲང་སྲོང་གི་སྣོད་དུ་བྱིན་གྱིས་བརླབ་པར་བགྱིའོ།།
ཞེས་ལན་གསུམ་བརྗོད་པར་བྱའོ། །མཇུག་འགྲེའོ། །དབྱུང་བ། དྲང་སྲོང་དགོངས་སུ་གསོལ། བདག་
དྲང་སྲོང་མིང་འདི་ཞེས་བགྱི་བས། གཞི་བསྐུར་ཟས་ལ་སྤྱོད་པར་འོས་པ་འདི།
དྲང་སྲོང་གི་སྣོད་དུ་བྱིན་གྱིས་རླབས་པ་ལས། དེ་ལྟ་བུའི་དངོས་པོ་དེ་སླར་དབྱུང་
བར་བགྱིའོ། །ལན་གསུམ་བརྗོད་དོ། །ག་དོན་གོང་གིས་འགྲེའོ། །རབ་ཏུ་བྱུང་བའི་བྱིན་བརླབ་དབྱུང་གཞུག་
གི་ལེའུ་སྟེ་བཅུ་པའོ།། བཟང་པོའི་རི་ལ་བཙུན་པ་ལྷས་སྦྱར་བའོ། །ཞེས་སོ། །སྡོམ་པ་ལེན་དགོས་པ་ཡོད་ན་གོས་བྱིན་
བརླབ་ཤུགས་ལས་ཐོབ་བོ། །ཚུལ་གོས་རྣམས་བགོ་ཚུལ་ལ། ཤམ་ཐབས་ཀྱི་མས་ཟུར་རྣམས་སྐ་རགས་འོག་ཏུ་འཛུད་
པ་དང་། སྡུད་མགོ་རྣམས་མཐོ་དམན་དུ་ཡོད་པ། སྡུད་མགོ་རྣམས་མར་ཉིལ་བ། མས་ཐུར་འཕྱང་བ་ཧ་ཅང་
བརྩེངས་པ། ཧ་ཅང་འཇོལ་བ་རྣམས་སྤངས་ལ་ཟླུམ་པོར་བགོ། རྨད་གོས་བགོ་ཚུལ་ནི། འདུལ་བ་ཀུན་ལས་བཏུས་
ལས། ཡས་མར་བགོ་ཞིང་མས་ཡར་སྤུར། སྤྱིར་ཐབས་རེ་དང་ལྷ་ཕྱག་སྤྲད། ཅེས་པས། ཡས་མར་ལྷུབས་པ་ནི་རྒྱབ་
ནས་གོན་པའི་ཚུལ་ཏེ་སྤྱི་བོ་ནས་མར་རྒྱབ་ཏུ་བཏང་བའོ། །མས་ཡར་སྤར་བ་ནི་སྣེ་གཉིས་མདུན་ནས་འཕྲག་གོང་དུ་
ལེན་པའི་ཚུལ་ཡིན་ནོ། །རྨད་གོས་ཀྱི་སྤུར་ཐབས་རེ་དང་ལུས་ཀྱི་ལྷ་ཕྱག་རེ་སྤེལ་མར་བྱེད་པ་སྟེ། གཡས་ཀྱི་སྣེ་གཡོན་
འཕྲག་ཏུ་བཀལ་ཏེ་ཐལ་མོ་གནས་གསུམ་དུ་སྦྱར། དེ་ནས་ཡང་གཡས་ཀྱི་སྣེ་མར་བླངས་ལ་ཡན་ལག་ལྔ་པོ་ས་ལ་ཕབ་
པའོ། །རྨད་གོས་རྨད་འོག་གཉིས་བགོ་ཚུལ་གཅིག་གོ །གཟན་གོས་རྐྱང་པའི་བགོ་ཚུལ་ནི། འདུལ་བ་ཡོངས་རྫོགས་
ལས། སུམ་གཉིས་བགོ་ལ་སུམ་ཆ་གཟད། སྣ་འཕྱང་བཞོགས་དྲུད་མེད་པར་བྱ། ཆུ་ཞིང་སྙོམས་ཀུན་མཉམ་པར་གོན།
མ་དག་བཅོས་སུ་ཡང་ཡང་གནང་། གཡོན་ནས་སྣ་ལྟེབ་འཕྲག་ལ་བཀལ། གཡས་ནས་ནུ་འཕྲག་ཚང་མ་ཡིན།། གཉའ་
བ་མི་བྱིབ་དཔུང་པར་འཚམས།། རྟིང་པ་མི་དྲིལ་མཁྲིག་མཚམས་ཙམ།། ཞེས་པས། གཟན་ནི་ཡོངས་གྲགས་ཏེ་དེ་
སུམ་གཉིས་ལུས་ལ་བགོ །གཡོན་ཕྱོགས་སུམ་ཆ་བལྟེབས་པ་འཕྲག་པ་གཡོན་པ་ལ་བཀལ། གཡས་ཕྱོགས་ནས་ནུ་མ་
ཁེབས་ཙམ་ལ། རྒྱབ་ནས་གཉའ་བ་ལ་ལྟེབ་པ་མི་བྱ་ཞིང་། མས་ཟུར་གྱིས་ཕྱི་རྟིང་ལ་ཁེབས་པ་མ་ཡིན་པར་བགོ །
དེའང་གཡས་ཕྱོགས་ཀྱི་ཡས་ཟུར་དང་དཔུང་མཚམས་དང་མཉམ་པར་ལེགས་པར་བགོ་བ་བཤད་པ་ཡིན་ནོ། །དེའང་
འདུལ་བ་གསང་ལུང་ལས། སྟོད་དབྱུང་ལུས་ཀྱི་ལྤགས་བཞིན་ནོ། །ཤ་དམར་མཐོང་ན་སེམས་ཅན་སྐྱག །ཤམ་ཐབས་
389



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དཀྲི་དུས་མིས་མི་མཐོང་། ཐང་པ་ལུས་ཀྱི་ལྤགས་བཞིན་ནོ།། མི་གཙང་འདོར་ཚེ་སྤོང་བ་ཡིན། ཞེས་པས། སྟོད་དབྱུང་
ནི་སྟོད་འགག་ཡིན་ཏེ་ལུས་ལ་པགས་བཞིན་དུ་གྱོན་ནོ། །ཤམ་ཐབས་དཀྲི་དུས་མིས་མི་མཐོང་བར་དཀྲིའོ། །ཐང་པ་
ནི་གཟན་དང་རྨད་འོག་སྟེ་ལུས་ལ་པགས་བཞིན་དུ་གྱོན་ནོ། །བྱ་བ་གཞན་བསྒྲུབ་ན་ཐང་པ་དང་བྲལ་ལ་གཟན་ནི་སྤོང་
བར་མི་བྱའོ། །འདི་དག་གི་བགོ་ཚུལ་ཁ་ཅིག་གིས་ལུགས་གཞན་གྱིས་རང་ལུགས་ལ་འཆོས་ནས་བཤད་དེ་མི་འཐད་
དོ།། འདུལ་གོས་སོགས་ཀྱང་མང་པོ་ཞིག་བཤད་པ་འདུག་སྟེ་རང་ལུགས་གཞན་ལུགས་ཆ་མ་ཕྱེད་བའི་རྨོངས་པའི་
རྡོལ་ཚིག་སྟེ་ཡང་དག་པ་མ་ཡིན་ནོ། །སྡོམ་པ་དང་མི་ལྡན་པ་ནི་དབྱར་གནས་ལ་འདུག་མི་རུང་སྟེ། མདོ་ལས། སྡོམ་
པ་སྣ་གཅིག་མ་སྲུང་ན། སྟོན་པ་ང་ཡི་འཁོར་དུ་མི་གཏོགས་སོ། །ཞེས་པས་སོ། །ཀུན་སྤྱོད་སོགས་ཀྱང་འདུལ་བ་དང་
མི་མཐུན་པ་གང་བྱུང་བྱུང་དུ་བྱེད་ན་བསྟན་པ་སྨྲ་ཕབ་པས་མི་རུང་ཞིང་། ཚུལ་ཉམས་པའི་ལྟུང་བ་འབྱུང་བས་ཀུན་
སྤྱོད་མ་ལེགས་པ་རྣམས་ཤིན་ཏུ་བཀག་དགོས་སོ། །གོང་བཤད་བཞིན་གཙུག་ལག་ཁང་གི་ནང་དུ་སྐུ་གསུང་ཐུགས་
རྟེན་དང་ མཆོད་བཤམས་སོགས་ཀྱི་བཀོད་སྣང་མཛེས་པར་བྱ་ཞིང། མཁན་པོ་བཞུགས་པའི་སེང་ཁྲི་སོགས་ཀྱང་
གོ་རིམ་བཞིན་དུ་བྱའོ། །གཞན་ཡང་ཚུལ་ཤིང་དང་ཚེས་ཐུར་སོགས་ཀྱང་ཚགས་སུ་ཚུད་པར་བྱ། བཅའ་ཐོ་རྟགས་
མངོན་གྱུར་དུ་བཞག་ན་ཕྱི་ནང་ས་མཚམས་ཆ་འབྱེད་པའི་དགོས་པ་ཡིན་པས། དེ་ལྟར་ན་འདུལ་ཆོག་གི་ཕྱི་ཐོ་ལྟར་
ཤིང་གི་བྱང་བུ་ཁྲུ་གང་བ་བཞི་ལ་ཤར་དུ་པི་ཝཾ བྱང་དུ་ནེའུ་རྐྱལ། ནུབ་ཏུ་གཡུ་སྦྲུལ། ལྷོ་རུ་རལ་གྲི་དང་བཞི་བྲིས་
ལ་ཕྱོགས་མ་ནོར་བ་གནས་བློ་མཐུན་གྱི་སྐབས་སུ་ཕྱི་ནང་གིས་མཚམས་སུ་བཞག་གོ །ཚེས་བཅོ་ལྔའི་སྔ་ཆར། རུང་
ཆུ་བྱིན་གྱིས་རློབ་ཚུལ་ནི། དྲང་སྲོང་ངམ་ཡུལ་གདིང་བ་བཞི་ལྟེབ་ཁར་འདུད་རྒྱས་བཞུགས། རྟེན་གྱིས་གདིང་བ་
བརྐྱངས་པའི་སྟེང་ནས་ཕྱག་གསུམ་བཙལ་ཏེ། སླར་འདུད་རྒྱས། གཤེན་བསྟན་རིན་པོ་ཆེའི༔ སོགས།
རུང་ཆུ་བྱིན་གྱིས་བརླབ་པ་ལ་ཐུགས་གཏད་པར་ཞུ། ཡུལ་གྱིས་ ཚུལ་བཞིན༈ སོགས།
རྗེས་སུ་ཡི་རང་ངོ༌། །ཞེས་གནང་ངོ་། །སླར་ཡང་རྟེན་གྱིས་ཙོག་བུར་བྱས་ལ་བུམ་པ་ཡུལ་དང་རྟེན་གཉིས་
ཀས་བཟུང་ལ། ཡང་རྟེན་གྱིས། དྲང་སྲོང་དགོངས་སུ་གསོལ། བདག་གཙང་གཙུག། མིང་
འདི་ཞེས་བགྱི་བས། རྫས་འདི་དག་མཚུངས་པར་སྤྱོད་པ་རྣམས་ཀྱི་དག་བྱེད་ཀྱི་
ལས་གང་བགྱི་བ་དེ་རུང་བར་བྱིན་གྱིས་བརླབ་བོ། །ཞེས་ལན་གསུམ་ཞུས་ལ། ཐབས་
390



ནམ་མཁའ་མཛོད་ཀྱི་སྒྲུབ་སྐོར།
ལེགས་བྱ། ཡང་རྟེན་གྱིས་ཕྱག་གསུམ་བྱས་ལ གཤེན་བསྟན་རིན་པོ་ཆེའི།རུང་ཆུ་བྱིན་གྱིས་
བརླབ་པ་ལ་ཐུགས་གཏད་པ་བཀའ་དྲིན་ཆེ་ལགས། ཞེས་དྲིན་བརྗོད་ལ། ཡུལ་གྱིས། ཚུལ་
བཞིན། སོགས། རྗེས་སུ་ཡི་རང་། ཞེས་གནང་ངོ་། །རུང་ཆུ་དེ་ནི་བཟའ་བཏུང་སོགས་ལ་གཏོར་ཞིང་ཁྲུས་
ལ་སོགས་བྱ་སྟེ། གཤེན་སྟོན་གྱི་འདུལ་འགྲེལ་ལས། བཏུང་བ་རྣམས་ལ་རུང་ཆུས་གདབ། དར་བ་རྩབ་ཀྱང་དེ་ལྟར་
རོ། །ཞེས་སོ། །མཚམས་བཅད་པའི་དགེ་འདུན་ནས་ན་བ་སོགས་ཀྱིས་འདུ་བ་མི་ཁོམ་པ། འདུན་དག་ལེན་འདོད་པ་
ཡོད་ན་དྲང་སྲོང་ཞིག་དེར་ཕྱིན་ལ། དེའི་སྔགས་ནི ཡུལ་དེ་གདིང་བ་བཞི་ལྟེབ་ཁར་ཙོག་པུར་འདུད་དེ་བཞུགས། རྟེན་
གྱིས་གདིང་བ་བརྐྱངས་པའི་ཐོག་ནས་ནུས་ན་ཕྱག་གསུམ་དང་འདུད་རྒྱས། དྲང་སྲོང་དགོངས་སུ་གསོལ།
དིང་གི་གཤེན་གྱི་གསོ་སྦྱོང་བཅུ་བཞི་པའམ། བཅོ་ལྔ་པ། ལགས་ན། བདག་དྲང་
སྲོང་ངམ་གཙང་གཙུག མིང་འདི ཞེས་བགྱི་བ། བྲོ་འཚལ་བའམ། དབང་མེད་པའམ།
བོན་མཐུན་གྱི་བྱ་བའམ། རྐྱེན་འདི་ཞེས་བྱ་བས་བར་ཆད་རྣམས་ཀྱིས་ཡོངས་སུ་
དག་གོ །འདུན་པ་ཡོངས་སུ་དག་པར་བརྗོད་དོ། །བརྗོད་པ་ཡང་ཡོངས་སུ་རིག་
པར་བགྱིད་དོ། །ཞེས་ལན་གསུམ་ཞུ། དེ་ནས་ཡུལ་གྱིས། ཐབས་ཡིན་ནོ། །རྟེན་གྱིས། ལེགས་སོ། །
ཞེས་བྱས་། སླར་གཙུག་ལག་ཁང་གི་ནང་དྲང་སྲོང་གཙང་གཙུག་གི་གྲལ་མཐར་གདེང་བ་རྐྱང་ལ་ཕྱག་གསུམ་བཙལ།
དེ་ནས་འགྲེང་འདུད་བཅས་པས། དྲང་སྲོང་བཙུན་པ་རྣམས་དགོངས་སུ་གསོལ། དིང་གི་
གསོ་སྦྱོང་བཅུ་བཞི་པའམ། བཅོ་ལྔ་པ། ལགས་པར། གནས་ཁང་འདིའི་དྲང་
གཙུག་གི །མིང་འདི་ཞེས་བགྱི་བ་བྲོ་འཚལ་བའམ། དབང་མེད་པའམ། བོན་མཐུན་
གྱི་བྱ་བའམ། སོགས། རྐྱེན་འདི་ཞེས་བྱ་བས་གཡེང་བའི་བར་ཆད་ཀྱིས་ཡོངས་སུ་
དག་གོ །འདུལ་བ་ཚུལ་བཞིན་དུ་མཛད་པ་རྣམས་ལ་འདུན་པ་ཕུལ་ལོ། །བདག་
གི་གསོ་སྦྱོང་ཡོངས་སུ་དག་གོ །འདུན་པ་ཡོངས་སུ་དག་པར་བརྗོད་དོ། །བརྗོད་
པ་ཡང་ཡོངས་སུ་རིག་པར་བགྱིད་དོ། །ཞེས་ཞུའོ། །དེ་ནས། གོང་ལྟར་རྡོའི་ཏིང་ཏིང་དང་། འཁར་
རྔའི་སྒྲས་དགེ་འདུན་རྣམས་བསྡུས་ག ནང་དུ་རང་གི་གདིང་བ་བཏིངས་པའི་ཐོག་ཏུ་བཞུགས་ཟིན་པ་དང་། འདོན་
39



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འགྲིག་ནི་སྨན་རིའི་ཕྱག་ལེན་ཨུད་དཔལ་ལའི་ཕྲེང་བ་ལྟར། བདེ་ཆེན་རྒྱལ་པོ། ཚར་གསུམ། མཛད་བཅུ བདེ་ཆེན་
ལྷུན་གྲུབ་བཅས་བོན་སྤྱོད་གང་འོས་བརྗོད། དེ་ནས་ ༀ་ཀར་ཟང་སིདྡྷི༔ སོགས་ཀྱིས་མཚམས་བཅད།
གཟི་བརྗིད་དབང་ལྡན༔ སོགས་ཀྱིས་ཆུ་གསུམ་གྱིས་ལྷ་ཁྲུས་གསོལ། དགེ་སྤྱོད་འདུལ་ཆོག་འདི་ཉིད་དབྱར་
གནས་ཀྱི་གཞུང་དུ་འདོན་སྲོལ་ཡོད་པས། འདུལ་ཆོག་ལྟར། བོན་ཉིད་རྣམ་པར་དག་པའི་ སོགས་
བརྗོད་པ་ཆུ་ལྔ་ལ་སྨན་ལྔ་བཏབ་པས་ལྷ་ཁྲུས་གསོལ། ཆུ་ལྔ་ནི་སྐྱིན་འདང་ཆར་པའི་ཆུ། རྒྱ་མཚོ་འཁྱིལ་ཆུ། བ་དཀར་
འོ་ཆུ། ལུ་མ་འབྲི་མིག །གཙང་མའི་གཞུང་ཆུ་དང་ལྔའོ། །སྨན་ལྔ་ནི། ག་བུར། ཛཱ་ཏི། གུར་གུམ ཇུ་གང་། ཨ་རུ་
དང་ལྔའོ། །དེ་ནས། ན་མོ་ངོ་མཚར༔ སོགས་བརྗོད་ལ་ཁྲུས་ཆབ་བཀྱེ་ལ་ཁ་བཤག དེ་ནས་སྙན་རྒྱུད་སྔོན་
འགྲོ་ལྟར། ཚེ་རབས་གོང་ནས༔ སོགས་མཎྜལ་གསོལ་འདེབས་ཉུང་འདུས་བཅས་བརྗོད། བདེ་བར་
གཤེགས་པ་མ་ལུས༔ སོགས་ཡར་མེའི་ཡན་ལག་བདུན་པའི་ཕྱག །ཀློང་རྒྱས་ཕྱག་བཅས་བརྗོད། འདུལ་
ཕྱག་མ་འདོན་ཀྱང་ཆོག །གཞའ་ཚོན་བྲིས་ལེགས༑ སོགས་དང་། ན་མོ་རིན་ཆེན༔ སོགས་ཀྱིས་
རྣམ་ལྔ་འབུལ། ཧཱུཾ་དུས་གསུམ་བདེ་གཤེགས སོགས་སྐུ་བསྟོད་ལ་ཚོགས་པ་གྲོལ། དེ་ནས་ཉི་མ་རྩེ་ཤར་
དུས་རྡོའི་ཏིང་ཏིང་དང་། དུང་དཀར་གྱི་སྒྲས་དགེ་འདུན་རྣམས་བསྡུ་བའི་ཕྱིར། ༈ མཆོག་གསུམ་དྲིན་ཆེན་རྣམས་
ལ་ཕྱག་འཚལ་ལོ། །དཔལ་ལྡན་སྨན་རིའི་ཚོགས་དུང་བཏང་བའི་ཚུལ་ནི། ཐོག་མར་བདེ་ཆེན་རྒྱལ་པོ་ཚར་གཅིག་
འདོན་ནས། ཤེས་རབ་རྒྱལ་མཚན་ཞབས་ལ་མཆོད་པར་འབུལ་ཟེར་ནས་དུང་བརྡའ་བཏང་།
དེ་ནས་བདེ་ཆེན་རྒྱལ་པོ་ཚར་བཅུ་བཏོན་ནས་དུང་ཚིགས་བཞི་བཏང་། དེ་ནས་བདེ་ཆེན་རྒྱལ་པོ་ཚར་ལྔ་བཏོན་ནས་
དུང་ཚིགས་བཞི་བཏང་། དེ་ནས་ཁ་ཡར་གྲུ་ནས་བདེ་ཆེན་རྒྱལ་པོ་ཚར་ལྔ་བཏོན་ལ་དུང་འཕར་བཞི་བཅས་དལ་
བུས་དབྱངས་རིང་དུ་འཐེན་ནོ། །གྲུབ་མཐའི་རྒྱལ་པོ་«བསྟན་པའི་བདག་པོ»མཉམ་མེད་ཤེས་རབ་རྒྱལ་མཚན་གྱིས་
ཐེག་ཆེན་གྱི་ས་བཅུ་གསུམ་ལ་སྙན་པའི་སྒྲ་ཆེན་བཅུ་གསུམ་སྒྲོགས་ནས་སྐུ་གསུམ་འབྲས་བུ་ཐོབ་པའི་དོན་བསྟན་
པའོ། །དེ་ནས་གཎྜིའི་བསྐུལ་ཏེ། གཎྜིའི་རྒྱུ་ནི། མདོ་ལས། ཙན་དན་དམར་པོའི་ཡ་བ་ས་ལ་ཤིང་། ཨ་ཤྭ་ཀ་དང་
སིང་ལྡིང་དམར་པོ་དང་། རྒྱ་སྟར་བ་ལ་ཀེ་ཤུ་ཀ་དང་ནི། ཤིང་ཤ་པ་དང་ཏ་མ་ལ། ཨ་སྨྲ་ར་བུ་སྐྱུ་རུ་ར། ཏིབ་ཏ་ས་ར་
རྣམས་ལ་བྱ། འདི་དག་མེད་ན་འོ་སེ་དག་གིས་བྱ། འདི་རྣམས་མིན་པས་མི་བྱའོ། །ཞེས་པའོ། །གཎྜིའི་ཚད་ནི། ལུང་
392



ནམ་མཁའ་མཛོད་ཀྱི་སྒྲུབ་སྐོར།
ལས། ཆུང་ཚད་སྲིད་ལ་སོར་བརྒྱད་ཅུ་རྩ་བཞི། ཆེ་ཚད་སྲིད་ལ་སོར་བརྒྱ་དང་ནི་བརྒྱུད། ཆེ་ཆུང་གཉིས་ཀའི་ཞིང་
ལ་སོར་དྲུག་དང་། དཔང་དུ་སོར་བཞི་ཟུར་བཞི་བརྒྱད་གཞོགས་པའི།། ངོས་རེར་སོར་གཉིས་སྣེ་གཉིས་སྦྲུལ་མགོ་
བཞིན་བྱའོ། །ཞེས་སོ། །ཤིང་དེ་ཉིད་ལས་བཅད་པའམ་རྒྱུ་གཅིག་པའི་གཎ་གཡོག་ནི། སྲིད་ལ་སོར་བཅུ་གཉིས་ཟླུམ་
པོར་གཞོག་པ། སྣེ་གཉིས་ནི་ནེའུ་ལེའི་མགོ་འདྲ་བར་བྱ་བ་དང་། རྐེད་པ་ཅུང་འཕྲ་བར་བྱ་བའི་འཆང་བཟུང་སྟེ་སོར་
གཉིས་སོ། །ཤིན་ཏུ་འཇམ་པར་དྲི་བཟང་དག་གིས་མདོག་བསྒྱུར་རོ། །དེ་ལྟ་བུའི་གཎྜི་དེ་ཉིད་བཞག་པའི་ས་ནི།
གཙུག་ལག་ཁང་གི་སྒོའི་གཡས་སམ། ཡང་ན་སྒོའི་དབུས་ཐད་དྲང་དུ་ཁྲི་ཆུང་ངུའི་ཁར་གདན་གྱི་སྟེང་དུ་འཇོག་གོ །
དེ་ནས་དགེ་འདུན་རྣམས་བསྡུ་བའི་ཚེ། གསོ་སྦྱོང་ལ་གནས་པའམ་གཙང་གཙུག་གང་རུང་དེ་ཉིད་གཎྜི་བཞག་པའི་
གནས་སུ་ཕྱིན་ལ་གཎྜིའི་ཕྱོགས་སུ་གདིང་བ་བརྐྱངས་སྟེ་བཏིངས་པའི་ཁར། དཀོན་མཆོག་གི་ཡོན་ཏན་ཡིད་ལ་བྱས་
ནས་ཞྭ་འཕྲག་ལ་བཀལ་ཏེ་ཕྱག་གསུམ་བཙལ། དེ་ནས་གདིང་བ་བཞི་ལྟེབ་ཀྱི་སྟེང་དུ་བཞེངས་ལ་འཕྲག་གཡོན་ཞྭའི་
སྟེང་དུ་གཉྫི་བཟུངས་ལ། ཇི་ལྟར་བརྡུང་བའི་ཚུལ་ནི་བཀྲ་ཤིས་སྨན་རིའི་ཕྱག་སྲོལ་བཞིན་དུ་བརྡུང་སྟེ། འདི་ལྟར་
བསམ་གཏན་ལ་མཉམ་པར་བཞག་པ་སོགས་ལ་གནོད་པ་སྤང་བའི་ཕྱིར་དུ་ཐོག་མར་ཤད་ཚར་ལན་གསུམ་བྱེད། དེ་
ནས་རྒྱུད་གསུམ་ཏོག་གསུམ་དང་བཅས་པའི་ཚུལ་དུ་བརྡུང་ངོ་། །དེ་ཡང་གཎྜི་བརྡུང་བའི་དུས་ནི། སྨན་རི་ལྟར་ན།
བཅོ་ལྔ་བསྐོར་བག དགུ་གཏོར་སོགས་ཀྱི་དབུ་མཐའ་ལ་བརྡུང་བ་ཡིན། འདུལ་བ་གསོ་སྦྱོང་དུས་ཡང་མགོ་ལ་བརྡུང་
བ་ཡིན། ཞེས་སོ། །དེ་འང་གསོ་སྦྱོང་ཆེན་མོའི་དུས་སུ་རྒྱུད་གསུམ་པོ་ཚང་བར་བརྡུང་ཞིང་། དེ་མིན་རྒྱུན་དུ་རྒྱུན་
གཅིག་བརྡུང་བས་ཆོག་གོ །དེའི་དུས་སུ་དགེ་འདུན་རྣམས་སྒོ་ཁང་དུ་འདུས་ལག གཙུག་ལག་ཁང་གི་སྒོའི་གཡས་སུ་
རུང་ཆུ་མཁན་དང་གཡོན་དུ་ཆབ་ལེན་པ་གཉིས་འགྲེང་སྟེ། རང་རང་གི་ལས་ལ་མི་ཡེང་པར་བྱེད། དགེ་འདུན་རྣམས་
རིམ་བཞིན་དལ་བུས་ནང་དུ་འཇུག་པ་དང་མཉམ་དུ། གཎྜི་ཅིའི་ཕྱིར། ཞེས་དྲིས་བའི་ལན་དུ། དེས་ཀྱང་།
གསོ་སྦྱོང་འདུས་པའི་ཕྱིར། ཞེས་དང་། རྒྱུན་དུ། དགེ་འདུན་འདུས་པའི་ཕྱིར། ཞེས་
པའི་ལན་བརྗོད་དོ། །ནང་དུ་བྱོན་གྲུབ་པའི་རྗེས་སུ་ཏོག་གསུམ། དལ་བུས་སྒྲ་གྲགས་པ་བྱས་ལ་སླར་ཁྲི་ཁར་འཇོག་
གོ །དེ་ནས་འདུས་པ་རྣམས་རྟེན་གྱི་མདུན་དྲུང་དུ་གྲལ་ཁ་གྱེན་དུ་ཕྱོགས་ལ་གདིང་བ་བརྐྱངས་པའི་ཁར་བཞེངས་
ལ་ཐལ་མོ་སྦྱར་ལ། ཀུན་མགྲིན་གཅིག་ཏུ ན་མོ་ཕྱོགས་བཅུ་ན༑ སོགས་ནས། སྩལ་དུ་གསོལ། ཞེས་
353



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྤྱི་བཤགས་ལན་གསུམ་བརྗོད་ལ་ཕྱག་གསུམ་རེ་བཙལ། དེ་ནས་དྲང་སྲོང་དང་གཙང་གཙུག་གི་ཕྱིར་བཅོས་ནི། དྲང་
སྲོང་གི་མི་དགེའི་སྡེ་དྲུག་ཅུ་རྩ་གསུམ་སོགས་ཡན་ལག་གི་སྡེ་བརྒྱད་དང་། གཙང་གཙུག་གི་མི་དགེ་བའི་སྡེ་དྲུག་
སོགས་ཡན་ལག་གི་སྡེ་བཞི་རྣམས་ལས་ལྟུང་བ་ངོས་ཟིན་པ་དག །མཁན་པོའམ་ཡུལ་གྱི་དྲུང་དུ་ཕྱག་འདུད་བཅས་
ལྟུང་བ་གང་ཞིག་མིང་བཏོན་ནས་འགྱོད་བཤགས་བསྡོམ་པ་ཡིན་ཀྱང་། དེ་ལྟར་སོ་སོར་འགྱེད་མི་ནུས་པ་སོགས་
ཀྱིས་དེ་རྣམས་ཇི་བཞིན་མ་གྲུབ་པས། རྒྱལ་བ་སྨན་རིའི་ཕྱག་ལེན་ལྟར་གནས་ཁང་གཅིག་ཏུ་འདུས་ནས་ཕྱིར་བཅོས་
བྱེད་པ་ཡིན་པས། དེའི་ཐོག་མར་དྲང་སྲོང་གི་ཕྱིར་བཅོས་ལ། གཙང་གཙུག་བ་རྣམས་ཕྱིར་བྱོན། མཁན་པོ་བཅས་
པའི་དྲང་སྲོང་བསླབ་པ་རྒན་རིགས་རྣམས་གཡས་གྲལ་གདིང་བ་བཞི་ལྟེབ་ཀྱི་ཚལ་བུ་སྟེང་དུ་ཕོག་པར་བྱས་པའི་
ཁར་ཙོག་པུར་འདུད་རྒྱས་བཞུགས། གཞོན་པ་དུ་ཡོད་གཡོན་གྲལ་དུ་གདིང་བ་བརྐྱངས་བའི་ཁར་ཕན་ཚུན་ཞལ་
སྤྲད་པའི་ཚུལ་དུ་འཁོད་པས་ཀུན་ནས་ཕྱག་གསུམ་བཙལ་ག འགྲེང་སྟེ་འདུད་རྒྱས་གཞོན་པ་གྲལ་འགོར་ཡོད་པ་
དེས་བསྐུལ་ལ་ཀུན་ནས་མགྲིན་གཅིག་ཏུ། གཤེན་བསྟན་རིན་པོ་ཆེའི༔ སོགས། པར་ཞུ། མཁན་
པོའམ་རྒན་པ་གོང་མ། ཚུལ་བཞིན༔ སོགས། ཞུ། ལན་གནང་ངོ་། །སླར་ཡང་པུས་བཙུག་འདུད་རྒྱས།
གཞོན་གྲས། དྲང་སྲོང༔ སོགས། བཤགས་སོ། །ལན་གསུམ་བཤགས་ཡུལ་མཁན་པོས། ཉེས་པ་ལ་
ཉེས་པ་རུ་གཟིགས་ལགས་སམ། གཞོན་པ་རྣམས་ཀྱིས། མཐོང་ལགས། དེ་བཞིན་དུ་ཕན་
ཚུན་ལན་སླན། ཡུལ་གྱིས། ཕྱིན་ཆད་ལེགས་པར་སྡོམ་ལགས་སམ། རྟེན་དག་གིས། སྡོམ་པར་
བགྱིད་ལགས་སོ། །རིམ་བཞིན་མ་ནོར་བར་ཕན་ཚུན་ལན་འཇལ་ལོ། །སླར་ཡང་གཞོན་པ་རྣམས་ཀྱིས་ཕྱག་
གསུམ་དང་འགྲེང་འདུད་ཀྱིས། གཤེན་བསྟན༔ སོགས། ཆེ་ལགས། དྲིན་བརྗོད། མཁན་པོའམ་རྒན་
པ་གོང་མས། ཚུལ་བཞིན༔ སོགས། ཡི་རང་གནང་ངོ་། །དེ་ནས་གཞོན་པ་རྣམས་གདིང་བ་བཞི་ལྟེབ་ཀྱི་ཁར་
ཙོག་པུར་འདུད་རྒྱས་བཞུགས་ག མཁན་པོ་བཅས་པའི་རྒན་པ་རྣམས་གདིང་བ་བརྐྱངས་པའི་ཁར་བཞེངས་ནས་
ཕྱག་དབབ་གསུམ་དང་། འགྲེང་སྟེ་འདུ་རྒྱས། སྔར་བཞིན་རྒན་གཞོན་ལྡོག་པའི་བཤགས་ལན་བྱེད་ཚུལ་འགྲེའོ། །
འདི་སྐབས་དྲང་སྲོང་གི་ལྟུང་མཐུན་བྱིན་བརླབ་བྱ་ན་སྟབས་བདེ་བས་ན། མཁན་པོ་བཅས་པའི་རྒན་པ་རྣམས་
གཡས་གྲལ་དུ་གདིང་བ་བཞི་ལྟེབ་སྟེང་དུ་གཟན་ཕབ་རྐང་ལག་འདུད་དེ་པུས་མོ་གཡས་པའི་ལྷ་ང་ས་ལ་བཙུགས།
394



ནམ་མཁའ་མཛོད་ཀྱི་སྒྲུབ་སྐོར།
རྐང་པ་གཡོན་བབས་གཞོལ་ཙོག་བུར་ཚུལ་གྱིས་པུས་མོའི་སྟེང་དུ་ཐལ་མོ་བསྣོལ་ནས་སྦྱར་ཏེ་བཞུགས། གཞོན་པ་
རྣམས་གདིང་བ་བརྐྱངས་པའི་སྟེང་ནས་ཕྱག་གསུམ་བཙལ་ལ་སླར་ཡང་འདུད། མར་མཆོང་ལ། མཁན་པོས། ཐོག་
མར་ཡུལ་དུས༔ སོགས། དཀྱུས་ལྟར་རོ། །དེ་ནས་མཁན་པོ་བཅས་པའམ་རྒན་གྲལ་རྣམས་གདིང་བ་བརྐྱངས་
པའི་སྟེང་ནས་ཕྱག་དབབ་བཅས་སྔར་ལྟར་རོ། །དེ་ནས་གཙང་གཙུག་རྣམས་ཀྱི་ཕྱིར་བཅོས་ནི། མཁན་པོ་དབུས་
དང་དྲང་སྲོང་རྒན་པ་རྣམས་གཡས། གཞོན་པ་རྣམས་གཡོན་དུ་ཐད་གྲལ་དུ་གདིང་བ་བལྟབས་པར་ཙོག་པུར་
འདུད་རྒྱས་བཞུགས་པའི་དྲུང་དུ། གཙང་གཙུག་རྣམས་དྲང་སྲོང་རྒན་པ་རེའི་དྲུང་དུ། གསུམ་རེ་མན་ཆད་ཀྱིས་
གདིང་བ་བརྐྱང་ལ་ཕྱག་ཙོག་འདུད་དེ། གཤེན་བསྟན་རིན་པོ་ཆེའི་ །སོགས་དང་། ཚུལ་བཞིན༑ །
སོགས། སླར་ཡང་འདུད་དེ། མཁན་པོའམ་དྲང་སྲོང་དགོངས་སུ་གསོལ། སོགས་དང་། མཐོང་
སྡོམ་སོགས་ཐབས་ལེགས། བཅས་མ་ནོར་བ་དྲང་སྲོང་བཞིན་དུ་བྱའོ། །འདིར་གཙང་གཙུག་གི་གསོ་སྦྱོང་དྲང་
སྲོང་ལྟུང་མཐུན་བྱིན་བརླབ་ཀྱི་དབུར་ཡོད་པ་དེ། གོང་གི་གཙང་གཙུག་གི་ཕྱིར་བཅོས་ལ་མ་འཐུས་པ་མེད་སྙམ་ཀྱང་
སྤྲོ་ན་འདིར་ཡང་བླངས་ལ་བྱ་སྟེ། སྦྱོར་བ། གཤེན་བསྟན་རིན་པོ་ཆེའི་ ། སོགས་དང་། དངོས་གཞི།
མཁན་པོའམ། གནས་བརྟན་ནམ།དྲང་སྲོང་བཙུན་པ་དགོངས་སུ་གསོལ། དིང༌
གཤེན་གྱི་ སོགས། བཟུང་དུ་གསོལ། ཡན་ལན་གསུམ་དང་
། རྗེས་ཐབས་ལེགས་ དང་དྲིན་ཞུ་ཡི་
རང་སོགས་ཀྱང་སྔར་ལྟར་རོ། །འདི་དག་གསོ་སྦྱོང་ཆེན་མོའི་དུས་སུ་བྱ་དགོས་ལ། དུས་རྒྱུན་པར་སྤྱིར་བཤགས་མ་
གཏོགས། ཕྱིར་བཅོས་དང་ལྟུང་མཐུན་བྱིན་རླབས་གཉིས་སོགས་མི་དགོས་སོ། །དེ་ནས་མཁན་པོ་བཅས་ཞལ་རྟེན་
ལ་ཕྱོགས་པའི་ཚུལ་གྱིས་གདིང་བའི་ཐོག་ཏུ་བཞུགས་ཏེ། འདིར་གདིང་བ་བརྐྱངས་བཏིངས་སུ་བཞུགས་པ་ནི་སྨན་
རིའི་ཕྱག་སྲོལ་ཡིན་པས། དེ་ལྟར་གྲལ་གྱི་བསྒྲིག་ཚུལ་གཞི་གསུམ་གྱི་ཆོ་གའི་གཞུང་ལས་བཤད་པ་བཞིན་དུ་མ་ནོར་བ་
བཞུགས་ལ། དབུ་མཛད་ཀྱིས་བསྐུལ་ལ་ཀུན་མགྲིན་གཅིག་ཏུ། བདེ་ཆེན་རྒྱལ་པོ༔ །ཚར་གསུམ་དང་།
མཛད་བཅུ་བརྗོད་པའི་མཐར་། རྒྱལ་བ་གཤེན་རབ་ཁྱེད་སྐུ་ཅི་འདྲ་བ། ཞེས་པའི་དབུ་འདྲེན་དུས་
སུ། དྲང་སྲོང་རྣམས་ཀྱིས་རྨད་གོས་ཏེ་སྣམ་སྦྱར་གྱོན། དགེ་སྐོས་ནས་ཕྱག་གསུམ་རྨད་གོས་ཀྱི་སྤར་ཐབས་རེ་དང་
སྤྲད་ནས་བཙལ་བའི་རྗེས་སུ་འགྲེང་སྟེ། ལག་པ་གཡོན་པའི་མཐིལ་དུ་ཞྭ་ཁ་རང་ལ་བསྟན་པའི་ཐོག་ཏུ་ཞྭ་ཇ་བལྟེབས་
395



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་གཡས་པའི་ལག་མཐིལ་གྱིས་བཀབ་སྟེ། གཤེན་བསྟན་རིན་པོ་ཆེའི༑ །སོགས། བཀླག་ཏུ་གསོལ།
ཞེས་མདོ་བསྐུལ་ག དེནས་དགེ་འདུན་རྣམས་བཞེངས་ཏེ་སྣམ་སྦྱར་དང་བཅས་ཏེ། རྒྱུད་ཆགས་གསུམ་པ་གདོན་པ་ལ།
དང་པོ་ཕྱག་འཚལ་བའི་རྒྱུད་ནི། དབུ་མཛད་ཀྱིས་བསྐུལ་ལ་ཀུན་ནས་ཕྱག་དང་བཅས་པས། ཨེ་མ་ཧོ། བདེ་
བར་གཤེགས་པ་མ་ལུས་ཐམས་ཅད་ལ། ཞེས་འབྱུང་བཞིན་ཚིག་རྐང་རེ་དང་ཐལ་མོ་སྦྱར་བ་ལུས་
ཀྱི་སྤྱི་བོར་དང་མགྲིན་པར་དང་སྙིང་གར་བཞག་སྟེ་སྤྲད་ནས་ཤོ་ལོ་ཀ་རེ་ལ་ཕྱག་རེ་
འཚལ་བ་བཅག སྐྱབས་སུ་མཆི།
ཡན་དང་། འདུལ་བའི་རྒྱུད་ཕྱག ཨེ་མ་ཧོ། ལེགས་པ་ཀུན་འབྱུང་། །སོགས། རྒྱས་པར་ཤོག།
ཡན་བརྗོད་དོ། །དེ་ནས་འཕྲད་གྲལ་དུ་འཁོད་ལ། དབུ་མཛད་ཀྱིས་བསྐུལ་ལ་འདུས་པ་སྤྱི་ནས། མ་ལུས་སྐྱེ་
མེད༔ སོགས། མཆོད་པའི་ཡན་ལག་འགོར་མཎྜལ་དབུལ། བླ་མེད་ས་ཐོབ་ཤོག །ཡན་གྱི་མདོ་ཡན་ལག་
བརྒྱད་པ་བཏང་། གཉིས་པ་མདོ་གདོན་པའི་རྒྱུད་ནི། གཞི་གསུམ་ཆོ་ག་ལྟར། ༀ་མི་སྐྱེ་མི་འགག་ །སོགས།
ཕྱག་འཚལ་ལོ། །ཡན་དང་། ཞང་ཞུང་སྐད་དུ། ཧ་ཨ་སད་སླས༔ །སོགས། མངོན་པར་
བསྟོད་དོ། །ཞེས་ཡུམ་མདོ་བཏོན་པའི་མཇུག་ཏུ། མཁན་པོས་སེ་གོལ་བཅས། དགེ་བ་གསུངས་ཤིག །
ཅེས་བརྗོད་པས། གཞི་གསུམ་ཆོ་ག་ལྟར། འདུས་པ་སྤྱི་ནས། ཤེས་པས་འཁོར་བར༔ །སོགས། ཐོབ་
པར་བསྔོ། གསུམ་པ་བསྔོ་བའི་རྒྱུད་ནི། ཡན་ལག་བརྒྱད་པའི་མཇུག་གི། བདེ་གཤེགས་སྤྱན་དྲང་། །
སོགས་ནས། དམིགས་པ་མེད་པར་བསྔོ། ཞེས་དང་། ཞི་བར་གྱུར་ཅིག །སོགས་བརྗོད། དེ་
ནས་མཆོད་སྦྱིན་ལ། གཉུག་མར་གཏོར་མ་དཀར་ཟླུམ་མཐེབ་དྲིལ་ཅན་ལ་ཆང་བུ་བཞིས་བསྐོར་བར་གཙང་ཆུས་
བྲན་ལ། བདུད་རྩི་བུམ་པའི་ཕྱག་རྒྱ་བཅའ་ལ། ཨོཾ་ཨག་ཀྱོ་མར་ལ༑ ནས། པྲ་མོ་ཧོ། ཞེས་པས་བྱིན་
གྱིས་བརླབས་ལ། ལག་གཡོན་བོན་འཆད་ཕྱག་རྒྱ་སྙིང་གར་གཏད། ལག་གཡས་པུས་སྟེང་དུ་མཆོད་སྦྱིན་ཕྱག་རྒྱ་བྱ་
བ། གང་འདིར་གཉུག་མར༔ །ནས། འགྲུབ་པར་མཛོད། སེ་གོལ་གཏོག །མར་སྦྱིན་ལ། ཕྱག་
རྒྱ་ཐུགས་ཀར་གཏོད་ལ། དུ་ཏྲི་སུ་ལན་གསུམ་བརྗོད། སེ་གོལ་གཏོག་ལ། འདོད་པ་ལྔ་ཡི1 །སོགས་ཀྱིས་བསྔོ།
དེ་ནས་དགེ་བསྐོས་ཀྱིས་གདིང་བ་བརྐྱངས་པ་ནས་ཕྱག་གསུམ་དང་འདུ་རྒྱས། བསྟན་པ་རིན་པོ་ཆེའི་ །
ནས། སྦྱིན་དུ་གསོལ། ཞེས་བསྐུལ་ཞིང་། ཐམས་ཅད་ཐལ་མོ་བསྣོལ་ནས་བཞུགས། མཁན་པོའམ། མདོ་
396



ནམ་མཁའ་མཛོད་ཀྱི་སྒྲུབ་སྐོར།
གསུང་བ་པོ་ཁྲིར་འཁོད་པ། དེ་ཡང་འདུལ་འབུམ་ལས། ཞེས་པ་ནས། འདིར་འཁོད་འཚལ།
ཞེས་པའི་མཚམས་སུ་འདུས་པ་སྤྱི་ནས་ཐལ་མོ་སྤྱི་བོར་སྦྱར་ལ་མགྲིན་གཅིག་ཏུ། ཐམས་ཅད་མཁྱེན་པ་ལ་
ཕྱག་འཚལ་ལོ། །དཔྲལ་བ་ས་ལ་རེག་པར་བྱ་ལ། ཡང་ཐལ་མོ་བསྣོལ་ལ། མཁན་པོས། ཉེས་པའི་སྐྱོན་
སྤངས༑ །སོགས་ནས་ འབྲས་བུ་ཐོབ། མཁན་པོས་བསྐུལ་ལ་ཚོགས་པ་སྤྱི་ནས། དེ་ལྟར་བཤད་པ་
འི །ནས། འགྲུབ་པར་ཤོག །ཡན་བརྗོད་དོ། །དེ་ནས་གནས་བློ་མཐུན་གི མཁན་པོས། ལས་མཛད་
པའི་གནས༔ །ནས། དེ་བཞིན་དུ་འཛིན་ནོ། །སྐབས་འདིར་ནང་གིས་
མཚམས་འབྱེད་པའི་ཕྱིར་རྟགས་
མངོན་པར་བཞག་པ་ལ། མཁན་པོ་གདིང་བ་བལྟབས་བའི་ཐོག་ཏུ་ཙོག་བུར་བྱ། ཞལ་ཏ་བས་གདིང་བརྐྱང་ཁར་
ཕྱག་དང་འདུད་རྒྱས། གཤེན་བསྟན་རིན་པོ་ཆེའི༔ སོགས། ས་མཚམས་བཅད་པ་ལ་ཐུགས་
གཏད་པར་ཞུ། ཡུལ་གྱིས། ཚུལ་བཞིན༔ །སོགས་བརྗོད། དེ་ནས་རྟེན་གྱིས་ཕྱི་ཐོ་རྣམས་མདུན་དུ་
བཞག་ལ། དྲང་སྲོང་བཙུན་པ་རྣམས་གསན་དུ་གསོལ། འདི་ལྟར་ཏེ་གཤེན་སྡེ་བཙུན་
པ་དང་། གཉུག་མར་གནས་པ་རྣམས་ཀྱིས་ཕྱོགས་བཞིའི་མཚན་མ་བརྟ
ན་མ་བརྟན་པོ་
བརྗོད་པ་ནི། ཤར་ཕྱོགས་སུ་པི་ཝཾ། བྱང་ཕྱོགས་སུ་ནེའུ་རྐྱལ། ནུབ་ཕྱོགས་སུ་
གཡུ་སྦྲུལ། ལྷོ་ཕྱོགས་སུ་རལ་གྲི་བརྟན་པ་ལགས་འདི་ནི། གལ་ཏེ་གཤེན་སྡེའི་
དུས་ལ་བབ་ཅིང་བཟོད་ན། གནང་བར་མཛོད་ཅིག་དང་། གཤེན་སྡེའི་མཚན་
མ་འདི་རྣམས་ཀྱི་ནང་དུ་འདི་ལྟར་ཏེ། གནས་བསྡུ་བ་དང་། གཤེན་སྡེ་རྣམས་
བདེ་བ་ལ་ལེགས་པར་གནས་པར་བགྱི་བའི་སླད་དུ། ས་མཚམས་གཅད་ཅིང་བློ་
མཐུན་པར་མཛད་དོ། །འདི་ནི་གསོལ་བའོ། །བརྗོད་པ་འཇུག་སྡུད་དང་བཅས་
པ་ལ་ཐུགས་གཏད་པར་ཞུ། དྲང་སྲོང་བཙུན་པ་གསན་དུ་གསོལ། འདི་ལྟར་ཏེ།
གནས་འདི་ན་གཤེན་སྡེ་གནས་པ་དང་། གཉུག་མར་གནས་པ་རྣམས་ཀྱིས་ས་
མཚམས་གཙང་བའི་ཕྱོགས་བཞིའི་མཚན་མ་བརྟན་པོ་བརྗོད་ལ། ཤར་དུ་པི་ཝཾ།
བྱང་དུ་ནེའུ་རྐྱལ། ནུབ་ཏུ་གཡུ་སྦྲུལ། ལྷོ་རུ་རལ་གྲི་བརྟན་པ་ལགས་ཏེ། དེ་ཡི་
397



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སླད་དུ་གཤེན་སྡེ་རྣམས་ཀྱིས་མཚན་མ་འདི་རྣམས་ཀྱི་ནང་དུ། གནས་བསྡུ་བ་དང་།
གཤེན་སྡེ་རྣམས་བདེ་བ་ལ་རེག་པར་གནས་པར་བགྱི་བའི་སླད་དུ་ས་མཚམས་
གཅོད་ཅིང་བློ་མཐུན་པར་མཛད་པར། བཟོད་པ་དེ་དག་ནི་ཅང་མ་གསུངས་ཤིག།
གང་དག་མི་བཟོད་པ་དེ་དག་ནི་གསུངས་ཤིག །གཤེན་སྡེའི་བཟོད་ཅིང་གནང་
ནས་མཚམས་འདི་རྣམས་ཀྱི་ནང་དུ། བློ་མཐུན་པར་བགྱིད་ལགས་ཏེ། འདི་ལྟར་
ཅང་མི་གསུངས་པས་དེ་དེ་བཞིན་དུ་འཛིན་ཏོ། །ཞེས་ཞུས་ལ། ཐབས་ལེགས། བྱ་ལ།
རྟེན་གྱིས་སླར་ཡང་ཕྱག་དང་འདུད་རྒྱས། གཤེན་བསྟན་རིན་པོ་ཆེའི༔ །སོགས། ས་མཚམས་
བཅད་པ་ལ་ཐུགས་གཏད་པ་བཀའ་དྲིན་ཆེ། ཞེས་ཞུས་ལ། ཡུལ་གྱིས། ཚུལ་བཞིན་
སོགས། རྗེས་སུ་ཡི་རང་། ཞེས་གནང་ངོ་། །ཐོ་རྣམས། ཕྱི་ནང་གི་ས་མཚམས་སུ་ཀུན་གྱིས་མངོན་པར་བྱས་
ལ་བཞག་གོ །དེའང་འདུལ་ཏིག་གསལ་བའི་སྒྲོན་མ་ལས། དབྱར་གྱི་ཟླ་བ་གསུམ་གསུམ་པོ་དེ་ཉིད་ལ་ཕྱི་རོལ་དུ་
སྲོག་ཆགས་ལ་གནོད་པ་སྤང་བའི་ཆེད་དུ་ཕྱིར་འགྲོ་བའི་དུས་མིན་ཞིང་། ནང་དུ་ཐོས་བསམ་དང་ཏིང་ངེ་འཛིན་ཡོངས་
སུ་སྦྱོང་བའི་ཚུལ་གྱིས་མཚམས་ནང་དུ་གནས་པར་བྱས་པས་བསླབ་པ་གསུམ་ཡོངས་སུ་འཕེལ་བའི་ཐབས་ཡིན་ཞིང་།
དེའི་ཆེད་དུ་ཡུལ་མཁན་སློབ་ལ་སོགས་ལ་གསོལ་བ་གདབ་ཅིང་། ལས་ཀྱི་ཆོ་ག་ཞུ་བ་དང་བློ་སྦྱོང་བ་ཡིན་ནོ། །དེའི་
ཆོ་ག་གཞན་དུ་ཤེས་སོ། །ཞེས་སོ། །ཟླ་བ་གསུམ་གསུམ་ཞེས་པ་ནི་ངོ་དྲུག་སྟེ་ཟླ་བ་ཧྲིལ་པོ་གསུམ་མམ། ཟླ་བ་ཕྱེད་
དང་གཉིས་ཏེ་ངོ་གསུམ་ལ་དབྱར་ཁས་བླངས་པ་དག་ཐོ་ཡི་ཕྱི་རོལ་དུ་རྒྱུ་བ་དགག་པ་སྟེ། རྗེའི་འདུལ་འགྲེལ་འཕྲུལ་
གྱི་སྒྲོན་མ་ལས། དབྱར་དུས་སུ་གནས་གཅིག་ཏུ་ཚོགས་ནས། དུས་མཚམས་གཅོད་པའི་ཚུལ་གྱིས་བསླབ་པ་རྣམ་
དག་ལ་འཇུག་པའོ། །ཞེས་དང་། དེའི་དུས་སུ་ཕན་ཚུན་དུ་འགྲོ་བ་ལ་སོགས་དགག་ཅིང་། ཞེས་སོ། །དེ་བས་ན་
རང་དོན་དང་གཞན་དོན་གང་ཡིན་ཀྱང་གལ་ཆུང་དོན་དུ་ས་མཚམས་ཀྱི་ཐོ་ལས་བརྒལ་ནས་གཞན་དུ་སོང་ན་དབྱར་
སྲོག་ཆགས་མང་བས་དེ་དག་ལ་གནོད་པ་དང་། དབྱར་ཁས་བླངས་པ་ཉམས་པའི་ཉེས་པ་དང་། དེ་ཉིད་ཡུལ་ཁམས་
སུ་འཁྱམས་པ་སྐྱེ་བོ་རྣམས་ཀྱིས་མཐོང་ན་མིག་ལམ་དུ་མི་མཛེས་ནས་སྨོད་པར་འགྱུར་བ་དང་། དབྱར་ནང་དུ་གནས་
པར་ཁས་བླངས་པ་མ་ཡིན་པ་དག་དང་ཁྱད་པ་མེད་པར་འགྱུར་བ་ལ་སོགས་པའི་ཉེས་པ་མང་དུ་ཡོད་པས་དབྱར་
398



ནམ་མཁའ་མཛོད་ཀྱི་སྒྲུབ་སྐོར།
གནས་པ་དག་ཕྱི་ཐོ་ལས་འདས་པར་འགྲོ་མི་རུང་ངོ་
། །དེའང་མཁན་པོ་དང་དབྱར་གནས་པ་རྣམས་ཀྱི་དོན་དང་།
བསྟན་པའི་དོན་ཤིན་ཏུ་གལ་ཆེ་བ་དང་། རང་ལའང་རྐྱེན་འཚེ་དྲག་པོ་བྱུང་བ་རྣམས་ལ་དགག་པ་དབྱེ་བ་སྟེ་གནང་
བར་ཡོད་པར་གསུངས་སོ། །གནང་བའང་ཆོ་ག་ལ་བརྟེན་ནས་ཐོབ་དགོས་ཏེ། འདུལ་ཏིག་ལས། དེའི་སྐབས་ཀྱི་
གནང་བ་ཞུ་བའི་སྦྱོར་དངོས་རྗེས་གསུམ་གྱི་ཆོ་ག་བྱ་སྟེ་ལོགས་སུ་ཤེས་སོ། །ཞེས་སོ། །གཞི་གསུམ་གྱི་ཆོ་ག་ལས་ཀྱང་།
དགོས་པའི་དབང་གིས་ཕྱི་རོལ་དུ་ཞག་སྡོད་དགོས་པ་བྱུང་ན། དབྱར་མི་རལ་བའི་སླད་དུ། བྱིན་གྱིས་བརླབས་ནས་
འགྲོ་དགོས་པ། དེའི་ཆོ་ག་ཟུར་དུ་ཤེས་སོ། །ཞེས་པ་ནི། ཟུར་ཕྱུང་ལྟར་ཏེ། དེའང་ཞག་གཅིག་ནས་བདུན་གྱི་བར་
གང་རུང་དྲང་སྲོང་གཅིག་གི་མདུན་དུ་བྱིན་བརླབས་བརྗོད་པ་དང་། ཞག་བདུན་གྱིས་མི་འགྲུབ་ན་འདུས་པ་སྤྱི་ནས་
གནང་བ་ཐོབ་དགོས་ཤིང་། ཞག་བརྒྱད་ཡན་བཞི་བཅུའི་བར་གང་དགོས་བྱིན་གྱིས་བརླབས་ནས་འགྲོ་དགོས་ལ།
ཉིན་གཅིག་ལ་ཞག་གཅིག་ཏུ་སྦྱོར་ནས། བྱིན་གྱིས་བརློབ་པ་དང་། ཞག་དྲུག་ལ་བདུན་དུ་སྦྱོར་ནས་བྱིན་གྱིས་བརླབ་
དགོས་པར་བཤད་དོ། །དབྱར་གནས་གྲོལ་རན་ཁའི་ཞག་དྲུག་ཚུན་ལ་གནང་བ་མི་བྱའོ། །དེའི་ཆོ་ག་ལ། དབྱར་
བདག་པ་གདིང་བ་བཞི་ལྟེབ་ལ་ཙོག་བུར་འདུག །རྟེན་གྱིས་གདེང་བརྐྱང་ཕྱག་འདུད་བཅས་པས། གཤེན་
བསྟན་རིན་པོ་ཆེའི༔ ། སོགས། འདུན་པ་ཕུལ་བ་ལ་ཐུགས་གཏདཔར་ཞུ། ཚུལ་བཞིན༔ །
སོགས། ཟུར་ཕྱུང་ལྟར། བཙུན་པ་དགོངས་སུ་གསོལ། སོགས་ནས། བོན་མཐུན་གྱི་བྱ་བའམ།
འགྲོ་དོན་དང་ཞག་གྲངས་ཁ་བསྒྱུར། སོགས་ནས། ལགས་སོ། །ཞེས་ལན་གསུམ་དང་
།
ཐབས་ལེགས། བྱའོ། །འདུས་པ་སྤྱི་ནས་གནང་བ་ཞུ་བའི་ཚུལ་ཡང་དེའི་འོག་ནས་བསྟན་པ་བཞིན་དུ་ལག་
ལེན་ཤེས་པར་བྱའོ། །གོང་ལྟར་གནས་བློ་མཐུན་ཟིན་ནས། དེ་ནས་མདོ་འདོན་ཞིང་ཉན་པ་དེ། མཆོད་བརྗོད་
རྣམས་ཀྱི་དུས་ཐལ་མོ་སྦྱོར་ཞིང་། གཞན་གྱི་ཚེ་ཐལ་མོ་བསྣོལ་ནས་ཞུ་བའི་ཚུལ་གྱིས། གནས་བརྟན་ནས། རྒན་པོའོ་
མཆན། མཁན་པོས། གཞི་གསུམ་ཆོག་ལྟར། གཤེན་གྱི་སྲུང་ཁྲིམས། ཞེས་པ་ནས། གཡུང་དྲུང་ལྷ་
ཡི་སྐད་དུ༔ །ཞེས་པ་ནས། མཁན་པོ་དང་དྲང་སྲོང་འདུས་པ་སྤྱི་ནས་ཐལ་མོ་སྦྱར་ཏེ་དབུ་མཛད་ཀྱིས་བསྐུལ་ལ་
ཐམས་ཅད་ཀྱིས། རྣམ་པ་ཐམས་ཅད་མཁྱེན་པ་སྤྲུལ་པའི་སྐུ་ལ་ཕྱག་འཚལ་ལོ། །ཐལ་མོ་
བསྣོལ་ལ། གནས་བརྟན་ནས། མཁན་པོས། སྟོན་པ་རྣམ་པར་ཐམས་ཅད། །ནས། གཏན་ལ་
399



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འདས་སོ། །
དབབ། ཅེས་དང་། དུས་བརྗོད་ཚུལ་ནི། ཧོར་ཟླ་བཅུ་པའི་ཚེ་བཅོ་ལྔས་སྟོན་ཟླ་རྫོགས་པས། དེའི་ཕྱི་ཉིན་ཚེས་
བཅུ་དྲུག་ནས་དགུན་ཟླ་དང་པོ་ཤར་བའི་ཕྱིར། དེ་ནས་ལོ་འགོ་འཛིན་པའི་དབང་དུ་བྱས་ནས། མདོ་འདོན་པ་པོས།
འདི་ལྟར་བརྗོད་དེ། བཅུ་པའི་མར་ངོ་ལ། ཚེ་དང་ལྡན་པ་དག་སང་གི་སྐྱ་རེངས་ཤར་བའི་ཚེ།
དགུན་སྟོད་རྣམས་ཀྱི་ཟླ་བ་ཕྱེད་ནི་འདས་སོ།། ཕྱེད་དང་གཉིས་ནི་ལུས་སོ། །བཅུ་
གཅིག་པའི་ཡར་ངོ་ལ། དགུན་སྟོད་རྣམས་ཀྱི་ཟླ་བ་གཅིག་ནི་འདས་སོ། །གཅིག་ནི་ལུས་
སོ། །དེའི་མར་ངོ་ལ། དགུན་སྟོད་རྣམས་ཀྱི་ཟླ་བ་ཕྱེད་དང་གཉིས་ནི་འདས་སོ། །ཕྱེད་
ནི་ལུས་སོ། བཅུ་གཉིས་པའི་ཡར་ངོ་ལ། དགུན་སྟོད་རྣམས་ཀྱི་ཟླ་བ་གཉིས་ནི་འདས་དེ
ལྷག་མ་མ་ལུས་སོ། །ཞེས་བརྗོད་དོ །འདོར་ལེན་ཤེས་པར་བྱའོ།། དེ་བཞིན་དུ། དགུན་སྨད་ཀྱི་ཟླ་བ་གཉིས་
༡༢ དང་༡། དཔྱིད་ཟླ་བ་ ༢ གཉིས་དང་༣། སོས་ཀའི་ཟླ་བ་ ༤ གཉིས་དང་༥། དབྱར་ཟླ་༦ གཉིས་དང་༧༽
སྟོན་ཟླ་རགཉིས་༩ རྣམས་རིགས་འགྲེ་ཤེས་པར་བྱ་སྟེ། གུད་དུ་མེད་པ་ལྟར་རོ། །གལ་ཏེ་ཟླ་ལྷག་ཡོད་ཚེ་དཔེར་ན་
ཟླ་བ་བཅུ་གཅིག་པ་གཉིས་བརྩེགས་ལྟ་བུ་ལ། དེའི་ཡར་ངོར། དགུན་སྟོད་རྣམས་ཀྱི་ཟླ་བ་ཕྱེད་དང་གཉིས་ནི་འདས་
སོ། །བཤོལ་དང་བཅས་པའི་ཟླ་བ་ཕྱེད་དང་གཉིས་ནི་ལུས་སོ་ལྟ་བུ་འགྲེའོ། །མདོ་འདོན་པ་པོས། ཚེ་དང་ལྡན་
པ༔ །སོགས་ནས་བག་ཡོད་པར་གདམས་པ་དང་། འདུན་དག་ལེན་དགོས་ན། མཁན་པོས། ཚེ་དང་ལྡན་
པ༑ །ནས། བྱའོ། །གང་དག་འདུ་བ་མ་ནུས་པ་ལས་འདུན་དག་ལེན་དགོས་ན་མདུན་དག་ལེན་པར་བསྐོས་པ་
དེས་འདུ་བའི་གོང་ནས་བླངས་ལ་འདིར་བརྗོད་དོ། །དེའི་སྔགས་ནི་གོང་དུ་བསྟན་ཟིན་པ་བཞིན་ནོ། །དེའང་འདུ་བ་
མ་ནུས་པ་མང་དུ་ཡོད་ན་བསླབ་རིམ་བཞིན་བླངས་ལ་བརྗོད་སྔགས་གཅིག་གི་ཁོངས་སུ་མིང་རྣམས་བསླབ་རིམ་བཞིན་
སྦྲེལ་ལ་ཞེས་བགྱི་བ་རྣམས་ཞེས་ཚིག་ཕྲད་བསྒྱུར་ལ་བརྗོད་དོ། །འདུན་དག་ལེན་མ་དགོས་ན འདི་དག་མི་དགོས་སོ། །
དེ་ནས་ནུས་ན་དྲི་མེད་ཀྱི་རྩ་བའི་ཁྲིམས་ཡན་ཨ་དུམ་ནང་བསྲུངས་ཁྲིམས་རྣམ་པར་དག་པ་རྩ་བའི་མདོ་ཞེས་ལེའུ་
ཡོད་དོ། །མཆན། བརྗོད་དོ། །མ་ནུས་ན། གཞི་གསུམ་ཆོ་ག་ལྟར། མདོ་འདོན་པ་པོས། ཆེད་དུ་བསམ་སྟེ།
སོགས་ནས་རིམ་བཞིན་བརྗོད་ལ། ཅི་འདི་ལས་ཁྱེད་ཡོངས་སུ་དག་གམ། ཞེས་དྲིས་པའི་དུས་སུ་
ལྟུང་བ་བྱུང་བ་དྲན་བཞིན་མཐོལ་བཤགས་བྱའོ། །མཁན་པོས། འདི་ལ། །ཞེས་པ་ནས། ལྷག་མ་ཐོས་པ་བསྒྲག་
400



ནམ་མཁའ་མཛོད་ཀྱི་སྒྲུབ་སྐོར།
པ། མཁན་པོས། དེ་ནས་ཚེ་དང་༑ །སོགས་ནས། འགྱུར་རོ། །ཡན་བརྗོད། དེ་ནས་གཙང་གཙུག་
རྣམས་དང་བཅས་པས་གནས་བརྟན་ཕྱག་མཆོད་གཡུང་དྲུང་བསྟན་པ་དར་བའི་མེ་ཆེན་ཚར་གཅིག་བརྗོད་དེ།
རྒྱལ་བ་སྲས་དང་འཕགས་ཚོགས༔ །སོགས་དང་། ཐབས་དང་ལམ་གྱི་མདོ། དུས་གསུམ་ལྷ་
གཤེན༔ །སོགས་དང་། མཛད་བཅུའི་བཀྲ་ཤིས། ། དུས་གསུམ་བདེ་གཤེགས་དབུས་ན། །
སོགས་བརྗོད་ལ་གྲོལ། དེ་ཡན་གསོ་སྦྱོང་ངོ་། །མཆོད་རོལ་ཆེན་མོ་བརྡུང་ངོ་། ༈ །གཉིས་པ་དབྱར་གནས་ནི། སྦྱོར་
བ་སྔོན་དུ་འགྲོ་བ་དབྱར་ཆོག་ལས་གསུངས་བཞིན་དང་། དེ་ནས་གནས་མལ་སྟོབས་པ་པོ་དྲང་སྲོང་གཅིག་གམ་དུ་
དགོས་པའང་བསྐོ་སྟེ། འདིའི་སྐབས་གཙང་གཙུག་རྣམས་གཙུག་ལག་ཁང་གི་སྒོ་ཁང་ངམ་ཕྱི་རོལ་དུ་གདིང་བ་དང་
བཅས་ཏེ་འཕྲད་གྲལ་དུ་འཁོད། མཁན་པོ་ཁྲི་དང་། དྲང་སྲོང་རྒན་པ་རྣམས་གཡས་གྲལ་དང་གཞོན་པ་རྣམས་
གཡོན་གྲལ་དུ་ཞལ་སྤྲད་པའི་ཚུལ་དུ་འཁོད། གནས་བརྟན་ནས། མཁན་པོས། དབྱར་ཆོག་ལྟར། དྲང་སྲོང་
འདི་ཞེས༔ ཁྱེད་དག་ཁྱོད་རྣམས་བསྐོ་རྒྱུ་ལ་དཔག མཆན། སྤྲོའམ། ཞེས་དྲིས་པའི་ལན་དུ་དགེ་སྐོས་
ཀྱིས་གུས་ཚུལ་བཅས། སྤྲོ་ལགས། ཞེས་བརྗོད་། ལས་བྱེད་པ་སྟེ་མཁན་པོས་ཐལ་སྦྱར་བཅས། ཁོང་སྤྲོ་
བར་གདའ་བས༑ །ནས། ཐུགས་གཏད་པར་ཞུ། ཞེས་དང་། དྲང་སྲོང་བཙུན་པ༔ ནས།
མིང་འདི་ཞེས་བགྱི་བ །རྒན་གཞོན་གཉིས་ལ། ཁྱོད་གཉིས། གཤེན་སྡེ་ལ། །ཞེས་ནས།
འཛིན་ཏོ། །ཞེས་བརྗོད། དེ་ལྟར་བསྐོས་པའི་དྲང་སྲོང་དེས་གནས་མལ་སྟོབ་པ་དང་ཚུལ་ཤིང་བྲིམ་པ་ཡང་བྱ།
གལ་ཏེ་གནས་མལ་སྟོབ་པ་མི་དགོས་ན་ཚུལ་ཤིང་བྲིམ་པ་བསྐོ་བའི་ཆོ་ག་ནི། ལས་བྱེད་པས། གཤེན་གྱི་སྡེ་ལ
ཚུལ་ཤིང་བྲིམ་པར་སྤྲོའམ། སོགས་དང་། གཤེན་སྡེ་ལ་ཚུལ་ཤིང་བྲིམ་པ། སོགས། ཁ་
བསྒྱུར་བས་གསོལ་བ་དང་གཉིས་ཀྱིས་ལས་མཇུག་སྡུད་དང་བཅས་པ་བརྗོད་དོ། །ཚུལ་ཤིང་བྱ་ཚུལ་དབྱར་ཆོག་ལས་
བཤད་པ་ལྟར་བྱས་པ་རས་དཀར་གྱིས་དཀྲིས་ལ་རྒན་པའི་གྲལ་མཐར་སྣོད་དུ་བཞག །དེ་ནས་དགེ་བསྐོས་སམ་
དབྱར་བདག་གཉིས་ཡོད་རྒན་པ་དེས་གྲལ་མཐའ་ནས་གདིང་བརྐྱང་ཕྱག་འགྲེང་སྟེ་ཐལ་སྦྱར་དང་བཅས་དབྱར་གྱི་
ཁྲིམས་བསྒྲག་སྟེ། དྲང་སྲོང་བཙུན་པ༔ །ནས། དགོངས་སོ། །ཡན་བརྗོད། དེ་ནས་ཕྱི་རོལ་དུ་སོང་སྟེ་
གཙང་གཙུག་མང་ན་གདེང་བརྐྱང་ཕྱག་བྱ། ཉུང་ན་གདིང་བ་བཞི་ལྟེབ་ཕྱག་དབབ་དང་བཅས་ཏེ་སྔར་བཞིན་ཁྲིམས་
401



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསྒྲགས་པ་གྲལ་དུ་འཁོད། དེ་ནས་མཁན་པོ་འམ་ལས་བྱེད་པ་གང་ཡིན་པ་དེས་ཐལ་སྦྱར་བཅས་པས། ཚུལ་
ཤིང་བཞེས་པ༔ །ནས། གཏད་པར་ཞུ། ཐལ་མོ་བསྣོལ་ལ། དྲང་སྲོང་བཙུན་པ༔ །ནས།
གསོལ་བའོ། །ཞེས་ཚུལ་ཤིང་བཞེས་པ་དང་དབྱར་གནས་བར་ཞལ་གྱིས་བཞེས་པར་བསྐུལ་ནས། བྲིམ་པ་
གཉིས་ཡོད་ན་རྒན་པས། མཆན། པོས། དར་དང་མེ་ཏོག་གིས་དཀྲིས་པའི་ཚུལ་ཤིང་གཡས་གཡོན་གུང་སྲིན་གཉིས་
ཀྱིས་སྣེ་གཉིས་ནས་བླངས་ཏེ་སྤྱི་བོར་རེག་ན་ས། འདི་ནི་སྟོན་པ་ཡང་དག་པ༑ །ནས། མཛད་དོ། །
ཞེས་བརྗོད་ལ་རྟེན་གྱི་དྲུང་དུ་དབུལ། དེ་ནས་སྣོད་བཅས་སོ་སོའི་མདུན་དུ་འཁྱེར་ལ་མཁན་པོ་ནས་རིམ་པར་བྲིམ་
ཞིང་། ལེན་པ་པོ་རྣམས་ཀྱིས་ཅང་མི་སྨྲ་བར་སྟན་ལས་ཕྱེད་འཕགས་ཏེ་གཡས་པའི་གུང་མོས་རྩེ་དང་
། གཡོན་པའི་
སྲིན་ལག་གིས་རྩ་བ་བརྟན་ཏེ་བླང་། དྲང་སྲོང་རྫོགས་པ་དང་གཙང་གཙུག་རྣམས་ཀྱི་ཚུལ་ཤིང་རང་རང་གི་མཁན་
སློབ་བམ་དྲང་སྲོང་བསླབ་བགྲེས་རྣམས་ཀྱིས་སོ་སོའི་གཙང་གཙུག་གི་ཚུལ་ཤིང་གྲངས་རྒྱབ་ཅིང་ལེན་པ་མ་གཏོགས་
མིང་མ་སྨོས་ཀྱང་ཆོག །མཇུག་ཏུ འདི་ནི་གཙུག་ལག་ཁང་འདི་ན༔ །ཚུལ་ཤིང་ལགས་སོ།།
ཞེས་མཁན་པོས་བླང་། དེ་ནས་དྲང་སྲོང་ གཙང་གཙུག་གཉིས་རིམ་པར་མ་འདྲེས་པར་བསྡུས་ནས་གྲངས་བཟུང་སྟེ།
ཚུལ་ཤིང་བྲིམ་པ་པོས་གདིང་བརྐྱང་སྟེང་ཕྱག་བཅས་བཞེངས་ནས་ཐལ་མོ་སྦྱར་ནས། དྲང་སྲོང་བཙུན་
ནས། བཞེས་སོ། །ཞེས་དང་། དབྱར་བདག་ཕྱི་རོལ་དུ་སོང་ལ་གཙང་གཙུག་རྣམས་ལ་གྲངས་སྔར་བཞིན་
བརྗོད་དོ། །དེ་ནས་གནས་མལ་སྟོབ་པ་ནི། སྤྱིར་གནས་ཁང་དང་མལ་སྟན་སོགས་གཉུག་མར་གནས་པ་རྣམས་ལ་
བསྟབས་ཟིན་པ་དག་ཡིན་མོད་ཀྱི། འོན་ཀྱང་གློ་བུར་བ་ལ་གསར་སྟོབ་དགོས་པ་དང་། དེར་མ་ཟད་སྟབ་རྒྱུ་ཡོད་ན་
སོ་སོར་སྟོབ་པར་བྱ་སྟེ། སྟོབ་པ་པོས་གནས་ཁང་གི་ཐ་རམ་ལྡེ་མིག་བཟུང་ནས། དང་པོ་མཁན་པོའི་མདུན་དུ་འདུག །
གཉིས་ཀས་ལག་གཡས་སྟེང་དང་གཡོན་འོག་ཏུ་བྱས་པས་བཟུང་སྟེ། དེས། མཁན་པོ་འམ། སློབ་དཔོན་
ནམ། གནས་བརྟན། གནས་ཁང་༑ །སོགས། བཞེས་ཤིག། ཅེས་རྒན་རིམ་ནས་ཕྱི་རོལ་གཙང་
གཙུག་གི་མཐའ་བར་དུའང་རང་རང་གི་གནས་ཁང་གི་སྒོ་ལྕགས་དང་ལྡེ་མིག་གཏད་ཅིང་། ལེན་པ་པོས་ཀྱང་ཅང་
མི་སྨྲ་བ་བླངས་སོ། །དེ་ནས་མལ་སྟན་ཡང་རིམ་བཞིན། སོ་སོའི་གདིང་བའི་སྣེ་ནས་གཉིས་ཀས་སྔར་བཞིན་འཛིན་
ཅིང་
། སྟོབ་བོས། གདན་ཆ་འདི༔ ན་ས་། མཛོད་ཅིག །ཅེས་དྲང་གཙུག་ཀུན་ལ་གཏད་ཚར་
402



ནམ་མཁའ་མཛོད་ཀྱི་སྒྲུབ་སྐོར།
ནས། སྟོབ་པ་པོས། གྲལ་མཐའ་ནས་གདིང་བརྐྱང་སྟེང་འགྲེང་སྟེ་ཐལ་མོ་སྦྱར་
ལ། དྲང་སྲོང་དང་བཙུན་པ༔ ནས། མི་བྱའོ། །ཞེས་དང་། སྤྱོད་ལམ་དེ་ཉིད་ཀྱིས་དབྱར་ཁས་
བླང་བ། གོ་བར་བྱ་སྟེ། དྲང་སྲོང་བཙུན་པ༔ ནས། བྲོ་གཡོག་པ་འདི་ཞེས་བྱ་བ་འམ་སོ་
སོར་སྨོས་པ་འདི་རྣམས། ནས། འགྱུར་ལགས་སོ། །ཞིས་ཡན་བརྗོད་ལ། དེ་ནས་གཙང་གཙུག་
རྣམས་ནང་དུ་ཚོགས་ལ་རང་གྲལ་དུ་བཞུགས་ནས། དྲང་གཙུག་ཀུན་ནས་བསྔོ་སྨོན་ཤིས་བརྗོད་བྱས་ནས་གྲོལ་ལོ། །
དེ་ཡན་ཚེས་བཅོ་ལྔ་པའི་བྱ་བའོ། །གཉིས་པ་དངོས་གཞི་དབྱར་ཁས་བླང་བ་ནི། ཚེས་བཅུ་དྲུག་གི་ནང་པར་སྐྱ་རེངས་
ཤར་ནས་གཎྜིས་ཚོགས་བསྡུས་ཏེ། དབྱར་བདག་གིས་གདིང་བརྐྱང་ཕྱག་འདུད་བཅས་ཏེ། གཤེན་བསྟན་
རིན་པོ་ཆེའི༔ །ནས། དིང་དབྱར་སྔ་མ་ཞལ༔ །ནས། ཀླག་ཏུ་གསོལ། སོགས་བསྐུལ་ལ་རྒྱུད་
ཆགས་གསུམ་པ་སོགས་དང་གཞི་བདག་གཏོར་མ་བཅས་བཏང་། དེ་ནས་མཁན་པོ་ཁྲིའི་སྟེང་དུ་གདིང་བ་བཞི་
ལྟེབ་སྟེང་དུ་བཞུགས་པར། དབྱར་བདག་གཉིས་སམ་གྲོགས་བསླབ་བགྲེས་དང་གསུམ་གྱིས་གདིང་བ་བརྐྱང་སྟེང་
ཕྱག་གསུམ་བཙལ། དེ་ནས་ཙོག་པུར་འདུད་དེ། གཤེན་བསྟན་རིན་པོ་ཆེའི༔ །ནས། ལགས་སོ། །
ལན་གསུམ་བརྗོད་ལ། ཐབས་ལེགས། བྱ། ཟླ་བ་གསུམ་ཞེས་པའི་དུས་སུ་ངོ་གསུམ་མམ་གསོ་སྦྱང་གསུམ་
ཚུན་དྲན་པས་ཟིན་དགོས་སོ།། དབྱར་ཕྱི་མ་ཡིན་ན་དབྱར་ཕྱི་མ་ཞེས་ཁ་བསྒྱུར། དེ་ནས་དབྱར་བདག་རྒན་པ་མཁན་
པོའི་གཡས་ངོས་སུ་གདིང་བའི་སྟེང་དུ་བཞུགས། མཁན་པོ་དང་བསླབ་བགྲེས་གཉིས་ཏེ་གསུམ་གྱིས་ཕྱག་དབབ་
གསུམ་དང་། བཙུན་པ་དགོངས་སུ་གསོལ། བདག༔ །སོགས་སྔར་བཞིན་གྱིས་ཁས་བླངས་སོ། །དེ་
ནས་དབྱར་བདག་པ་རྒན་གཞོན་གཉིས་ཀྱིས་རང་རང་གི་རྒན་གྲལ་གཞོན་གྲལ་སོ་སོའི་མདུན་དུ་གདིང་བ་བཞི་ལྟེབ་
སྟེང་ཙོག་པུར་འདུད། དྲང་སྲོང་གསུམ་རེ་གདིང་བརྐྱང་ཕྱག་བཅས་ཏེ་ཁས་བླང་བ་སྔར་ལྟར་ལ། གཙང་གཙུག་པ་
རྣམས་ལའང་དེ་བཞིན་གྲུབ་པར་བྱའོ། །གསུམ་པ་རྗེས་ལ་སྡེབ་ཚོགས་ཀྱིས་བསྔོ་སྨོན་བཀྲ་ཤིས་མཛད་ནས་ཚོགས་
གྲོལ། དེ་ལྟར་ཁས་བླངས་ནས་ཇི་ལྟར་བསྒྲུབ་པ་ནི་དབྱར་ཆོག་ལས་བཤད་པ་བཞིན་དུ་ཤེས་པར་བྱའོ། ༈ །གསུམ་
པ་དགག་དབྱེ་ག དབྱར་སྔ་མ་ཁོ་ན་ཞལ་བཞེས་སྲོལ་ལྟར་དགག་དབྱེར་འབྱུང་བའི་ཞག་བདུན་ལ་སོགས་ནས་གྲོ་
བཞིན་ཟླ་བའི་ཚེས་ཉེར་བརྒྱད་ཀྱི་བྱ་བ་གང་དགོས་དབྱར་ཆོག་ལས་བཤད་པ་བཞིན་ཇི་འགྲུབ་བྱ། ཚེས་ཉེར་དགུའི་
403



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྐྱ་རེངས་ཤར་དུས་རྩྭ་ཟོར་པའམ་རྩྭ་སྔོན་གྱི་རྒྱ་གྲམ་བཅིང་པ་སྔར་ཉིན་ནས་སྟ་གོན་བྱས་ལ། གཎྜིས་ཚོགས་བསྡུས་
ཏེ་ཐམས་ཅད་ཀྱིས་ཕན་ཚུན་ཕྱག་ཟིང་སོགས་བྱས་ལ། ནང་དུ་ཚོགས་ནས་འདུས་པ་ཐམས་ཅད་ཀྱི་སྔར་ལྟར་སྤྱི་
བཤགས་བྱ། དབྱར་གནས་པའི་ནང་དུ༔ སོགས། བཟོད་པར་གསོལ་ལོ། །འདོན། དེ་ནས་
གཙང་གཙུག་རྣམས་ཕྱི་རོལ་དུ་དགར། དྲང་སྲོང་རྣམས་ཀྱིས་ཕྱིར་བཅོས་བྱས་ཟིན་ནས་གཙང་གཙུག་རྣམས་ནང་
དུ་བྱོན་ལ་ཕྱིར་བཅོས་བྱ། དེ་ནས་དགེ་བསྐོས་ཀྱིས་མདོ་བསྐུལ་བྱ་སྟེ། གདིང་བརྐྱང་ཕྱག་འདུད་བཅས་ཏེ། གཤེན་
བསྟན་རིན་པོ་ཆེའི་ །སོགས་དང་། དིང་གཤེན་གྱི་སྡེ་རྣམས་ཀྱིས་ དགག་དབྱེ་བཅུ་
བཞི་པ་ལགས་ཏེ། གནས་ཀྱི། སོགས་བརྗོད་ལ་བསྐུལ། དྲང་གཙུག་ཀུན་གྱིས་རྒྱུད་ཆགས་གསུམ་པ་
ནས་དུས་བཟང་གི་མདོ་ཡན་ཆད་བཏོན། དེ་ནས་གཙང་གཙུག་རྣམས་ལོགས་སུ་དགར། འདིར་མཚམས་ནང་གི་
དྲང་སྲོང་ན་བ་ལ་སོགས་པའི་རྐྱེན་གྱིས་འདུ་བ་མ་ནུས་པས་འདུན་དགག་འབུལ་བའི་སྔགས་ནི། དགེ་འདུན་གྱིས་
བསྐོས་པའི་ལེན་པ་པོའི་དྲུང་། ཚེ་དང་ལྡན་པ་དགོངས་སུ་གསོལ། དིང་གཤེན་གྱི་དགག་
དབྱེ་བཅུ་བཞི་པ་ལགས་ལ། བདག་དྲང་སྲོང་བྲོ་འཚལ་བ་མིང་འདི་ཞེས་བགྱི་བའི་
ང་དགག་དབྱེ་བཅུ་བཞི་པ་ལགས་ཏེ། བདག་དྲང་སྲོང་བྲོ་འཚལ་བ་མིང་འདི་
ཞེས་པ་བཙུན་པ་ཚུལ་བཞིན་དུ་མཛད་པ་ལ་འདུན་པ་འབུལ་ལོ། །བདག་མཐོང་
བ་དང་ཐོས་པ་དང་དོགས་པའི་གནས་གསུམ་གྱིས། དབྱར་གནས་པའི་གཤེན་
གྱི་སྡེ་ལ་དགག་དབྱེ་བགྱིད་དོ། །འདུན་པ་དང་དགག་དབྱེ་ཡང་བརྗོད་དོ། །བརྗོད་
པ་ཡང་རིག་པར་བགྱིད་དོ། །ཞེས་ལན་གསུམ་བརྗོད། ལེན་པ་པོས་ནང་དུ་དྲང་སྲོང་རྣམས་ལ་བརྗོད་པ་
ནི དྲང་སྲོང་བཙུན་པ་རྣམས་དགོངས་སུ་གསོལ། དིང་གཤེན་སྡེའི་དགག་དབྱེ་
བཅུ་བཞི་པ་ལགས་ལ། གནས་ག་གེ་མོ་ཞིག་ན་དྲང་སྲོང་བྲོ་འཚལ་བ་འདི་ཞེས་
བགྱི་བ་ཡང་དགག་དབྱེ་བཅུ་བཞི་པ་ལགས་ཏེ། གནས་ག་གེ་མོ་ཞིག་ན་དྲང་སྲོང་
བྲོ་འཚལ་བ་འདི་ཞེས་བགྱི་བ་དེ་གཤེན་སྡེའི་ཚུལ་བཞིན་དུ་མཛད་པ་ལ་འདུན་པ་
འབུལ་ལོ། །མཐོང་བ་དང་ཐོས་པ་དང་དོགས་པའི་གནས་གསུམ་གྱིས་དབྱར་གནས་
ཡE
404



ནམ་མཁའ་མཛོད་ཀྱི་སྒྲུབ་སྐོར།
པའི་གཤེན་སྡེ་ལ་དགག་དབྱེ་བགྱིའོ། །འདུན་པ་དང་དགག་དབྱེ་ཡང་བརྗོད་དོ། །
བརྗོད་པ་ཡང་རིག་པར་བགྱིད་དོ། །ཞེས་ལན་གཅིག །དེའང་གསོ་སྦྱོང་གི་སྐབས་ལྟར་ལས་གྲལ་ལ་
འདུ་བའི་སྔ་རོལ་དུ་བྱ་ཞིང་དེར་མ་གྲུབ་ན་འདིར་བྱ། ལྟུང་བ་ཐུན་མོང་བ་རྣམས་ཀྱི་བྱིན་བརླབ་ཀྱང་བྱའོ། གནས་
བློ་མཐུན་ནི་འདིར་དོར་བའོ། །དེ་ནས་དགག་དབྱེ་བྱེད་པ་པོར་བསྐོ་སྟེ། མཁན་པོས། དབྱར་བདག་པ་ལ། དྲང་
སྲོང་མིང་འདི༔ །ནས། སྤྲོ་འམ། དྲིས་པར། དེས་ཀྱང་
། སྤྲོ་ལགས། ཞེས་བརྗོད། མཁན་པོས་ཐལ་
སྦྱར་བཅས། ཁོང་སྤྲོ་བར་གདའ༈ །ནས། པར་ཞུ། མཁན་པོས་ཐལ་མོ་བསྣོལ་ལ། དྲང་སྲོང་
བཙུན་པ༔ །ནས། འཛིན་ཏོ། །ཡན་བརྗོད་དོ། །དེ་ནས་ཡང་མཁན་པོས། དགག་དབྱེ་བྱ་བའི་
ནས། ཐུགས་གཏད་པར་ཞུ། ལས་བྱེད་པའམ་མཁན་པོས་ཐལ་མོ་བསྣོལ་ལ། དྲང་སྲོང་བཙུན་པ༔ ]ནས།
འདི་ནི་གསོལ་བའོ༎ ཡན་བརྗོད། དེ་ནས་དངོས་གཞི་ལ། འཇག་ཆུན་རྒྱ་གྲམ་དེ་དྲང་གཙུག་ཐམས་ཅད་
ལ་ཁྱབ་པར་བྲིམ། དེ་རྗེས་དྲང་སྲོང་གསུམ་གསུམ་མན་ཆད་ཀྱིས། བསྐོས་པ་དེའི་དྲུང་དུ་ཕྱག་དབབ་དང་ཕྱག་
སོགས་གང་འོས་སྐབས་ཕྱེད་པས་ཙོག་པུར་འདུག་སྟེ། ཡུལ་རྟེན་གཉིས་ཀས་རྩྭ་རྒྱ་གྲམ་གྱི་རྩ་བ་རང་རང་གི་རྐང་
པས་མནན། རྩེ་མོ་སོ་སོའི་ལག་གཉིས་ཀྱིས་ལག་པས་གཡས་སྟེང་གཡོན་འོག་ཏུ་ཡོད་པའི་ཚུལ་གྱིས། མཚན།
བཟུང་སྟེ། བཙུན་པ་དགོངས་སུ་གསོལ༔ །བགྱི་ལགས་སོ། །ལན་གསུམ་མམ་མ་གྲུབ་ན་གཉིས་
སམ་གཅིག་བརྗོད། རྗེས། ཐབས་ལེགས། ག དེ་ལ་མཁན་པོ་ཁྲི་ལས་བབས་ཏེ་གདིང་བར་ཙོག་པུར་བཞུགས་
པ་ལ་དབྱར་བདག་གཉིས་ཀྱིས་ཕྱག་དང་། རྩྭ་ཆུན་སོ་སོར་ཐོགས་ཏེ་དགག་དབྱེ་བྱ། དེ་ནས་དབྱར་བདག་བགྲེས་
པ་མཁན་པོའི་གཡས་སུ་བཞུགས་པ་ལས། མཁན་པོ་དང་གྲོགས་གཉིས་བཅས་གསུམ་གྱིས་དགག་དབྱེ་བྱས་ལ།
དབྱོར་བདག་པ་གཉིས་པ་གྲལ་གཡས་གཡོན་གྱི་དཀྱིལ་ནས་དྲང་སྲོང་གསུམ་རེ་ནས་དགག་དབྱེ་གྲུབ་པ་དང་། དེ་
ནས་དེས་རྩྭ་ཆུན་རྣམས་བསྡུས་ཏེ་བགྲངས་ནས། དགེ་བསྐོས་ནས་གྲལ་མཐའ་ནས་གདིང་བརྐྱང་ཕྱག་འགྲེང་འདུད་
པས། དྲང་སྲོང་བཙུན༑ །མཛད་དོ། །གོ་བར་བྱས་ལ། ཚོགས་པ་རྣམས་ཀྱིས། ལེགས་པར་
དགག་དབྱེ༔ །ནས། མཛད་དོ། །ལན་གནང་ངོ་། །དེ་ནས་རྙེད་པའི་སྒོ་དབྱེ་ཕྱིར་རྫས་ཀྱི་དགག་དབྱེ་བྱ་
སྟེ། བསྐོས་པ་དེས་རང་གི་རྫས་ཁབ་ཡན་ཆད་གང་རུང་ཞིག་ཐོགས་ཏེ། དྲང་སྲོང་བཙུན་པ༔ །ནས།
405



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རུང་ངམ། ཞེས་བརྗོད། ཐམས་ཅད་ཀྱིས། ལེགས་པར་རུང་ངོ་། །ཤིན་ཏུ་རུང་ངོ༌།།
ཞེས་གནང་ངོ༌། །དེ་ནས་ཕྱིར་རོལ་དུ་གཙང་གཙུག་རྣམས་ལའང་གསུམ་རེ་ནས་དགག་དབྱེ་བྱ་བ་དང་། གོ་བར་བྱ་བ་དང་།
ལན་གནང་བ་དང་། རྫས་དགག་ཞུ་བ་ལན་གནང་བཅས་གོང་བཞིན་དུ་གྲུབ་ནས། རྗེས་བྱ་སྡེ་གཉིས་ལྷན་ཚོགས་
ཀྱིས་བསྔོ་སྨོན་དང་ཤིས་བརྗོད་བྱས་ལ་ཚོགས་གྲོལ། གསོ་དགག་དགོས་པ་གཅིག་པས་དེ་ཉིན་གྱི་གསོ་སྦྱོང་གི་གོ་
ཡང་ཆོད་པའོ། །ཞེས་སོ། །གཞན་ཡང་རྙེད་པ་བགོ་བ་དང་། ལྗོངས་རྒྱུ་དང་། དམིགས་བསལ་དུས་མིན་གྱི་དགག་
དབྱེ་ལ་སོགས་པ་ནི་དབྱར་ཆོག་ལས་བཤད་པ་བཞིན་ནོ། ༈ །དྲུང་མུ་གྱེར་ལ་པ་ཏ་ཡག འདིར་གཞི་གསུམ་གྱི་ཆོ་ག་
ལ་མཁོ་བའི་ཉིན་བཞིན་འདོན་འགྲིག་ཐོ་ཙམ་སྤྲོ་ན། སྤྱིར་མང་ཇ་མང་ཉུང་དང་ཞལ་འདོན་རྒྱས་སྡུས་ནི་རང་རང་
གི་བློ་དང་བསྟུན་པ་ལས་མཐའ་གཅིག་མ་ངེས་ནའང་། འདིར་མང་ཇ་ལྔའི་དབང་དུ་བྱས་ནས་བཀྲ་ཤིས་སྨན་རིའི་
དབྱར་གནས་ཀྱི་ཕྱག་ལེན་ཨུད་དཔལ་ལའི་ཕྲེང་བ་ལས་གསུངས་པ་གཙོར་བཏོན་ནས་བཤད་པ་ལ། ཚེས་བཅོ་ལྔའི་
སྐྱ་རིངས་ཤར་ཙམ་ན་རྡོའི་ཏིང་ཏིང་དང་མཁར་རྔའི་སྒྲ་བཏང་ལ་དགེ་འདུན་བསྡུས་ལ། གོང་དུ་བཤད་ཟིན་པ་
ལྟར་རང་རང་བསླབ་རིམ་བཞིན་གྲལ་དུ་གདིང་བ་བཏིངས་པར་བཞུགས་ལ། བདེ་ཆེན་རྒྱལ་པོ༴ །ཚར་གསུམ།
མཛད་བཅུ། བདེ་ཆེན་ལྷུན་གྲུབ། དེ་ནས་གསོ་སྦྱོང་ལེའུ་ལྟར། ཨོཾ་ཀར་ཟང་སིདྡྷི༔ དང༌། གཟི་
བརྗིད་དབང་ལྡན དང་འདུལ་ཆོག་གི་ཁྲུས། བོན་ཉིད་རྣམ་པར་དག༔ དང༌ གསོ་སྦྱོང་ལེའུ་
ལྟར། ན་མོ་ངོ་མཚར༔
དང་།
ཚེ་རབས་གོང་ནས༔ སོགས་ནས། ཨོྃ། དུས་གསུམ་བདེ་
གཤེགས༔ སྐུ་བསྟོད་ཡན་བརྗོད། འདུལ་ཕྱག་ནི་རྒྱུད་ཆགས་གསུམ་པར་འདུ་བས་འདིར་མ་འདོན་ཀྱང་ཆོག་
ལ། གྲུབ་ན་ལེགས་སོ། །དེ་མཚམས་མང་ཇ་བཏང་། དེ་ནས་འདུལ་ཆོག་ལྟར། ཕྱག་གི་ཡན་ལག ཨེ་མ་ཧོ།
བོན་ཉིད་དབྱིངས་ནས༔ དང་། བཤགས་པའི་ཡན་ལག ན་མོ། སྔ་རབས་འདས་པ་
སོགས་ནས། རྒྱས་པར་ཤོག །ཡན་བརྗོད། སྙན་བརྒྱུད་ལས་བྱུང་བའི། ཀུན་ཏུ་བཟང་པོ་ཁྱབ་
བདལ་འགྲོ་བ་འདྲེན། རང་རིག་མངོན་དུ་གྱུར་ལ་ཕྱག་འཚལ་ལོ། །ཨ་ཨཱི་ཧཱུྃ། ཨཱ་
ཨ་དཀར་ས་ལེ་འོད་ཨ་ཡང་ཨོཾ་འདུ། དལ་བུས་བརྗོད་ཅིང་ཚོགས་གྲོལ་ནས་འདུ་ཁང་ལ་བསྐོར་བ་
གཅིག་བྱ་ལ་རྨད་འོག་སྒོ་ཁང་དུ་འཇོག །ཡིག་བརྒྱ་སྒོ་དག་བཅས་བརྗོད་ལ་ཆབ་བཏང་། དེ་ནས་རྡོའི་ཏིང་ཏིང་
406



ནམ་མཁའ་མཛོད་ཀྱི་སྒྲུབ་སྐོར།
དང་། དུང་དཀར་དང་། གཎྜིའི་སྒྲས། དགེ་འདུན་རྣམས་བསྡུས་ལ། གསོ་སྦྱོང་རྒྱས་པའི་དུས་ཡིན་ན་སྤྱི་བཤགས་
དང་། ཕྱིར་བཅོས་དང་། ལྟུང་མཐུན་བྱིན་བརླབ། གཙང་གཙུག་གི་གསོ་སྦྱོང་དང་། འདི་ལ་གཙང་གཙུག་གིས་ལྟུང་
མཐུན་བྱིན་བརླབ་མི་ཟེར་ཏེ། དྲང་གཙུག་མི་མཐུན་པའི་ཕྱིར་རོ། དེ་ནས་མདོ་བསྐུལ་བྱས་ལ། རྒྱུད་ཆགས་གསུམ་
ཚང་བར་བཏང་བའི་མཐར། ལྷག་མ་ཐོས་པ་བསྒྲགས་པའི། གསན་པར་འགྱུར་རོ། །ཡན་གཏོང་། གསོ་
སྦྱོང་རྒྱས་པ་མིན་པའི་རྒྱུན་པར། སྤྱི་བཤགས་དང་། བདེ་ཆེན་རྒྱལ་པོ༔ ། ཚར་གསུམ། མཛད་བཅུ་འདོན།
མདོ་བསྐུལ་བྱ་ལ། རྒྱུད་ཆགས་གསུམ་པའི་བསྔོ་བའི་མཇུག མེད་པར་བསྔོ། ཞེས་པའི་མཚམས་སུ་རྣམ་དག་
འགྱུར་མེད་འདོན་ལ། མར་མེ་བལྟམས། རྣམ་ལྔ་འབུལ། དེ་ནས། ཨོཾ་ཨ ཀློ། ནས། འགྲུབ་པར་མཛོད།
ཡན་བརྗོད། དེ་མན་ཆད་མི་དགོས། གནས་བློ་མཐུན་དགག་དབྱེའི་དུས་སུ་མི་དགོས། རུང་ཆུ་བྱིན་བརླབ་ཉིན་རེ་
བཞིན་ནང་པར་བྱ་དགོས། མཆོད་སྦྱིན་བཏང་ཟིན་པ་དང་། གནས་བརྟན་ཕྱག་མཆོད། ཐབས་ལམ་མདོ མཛད་
བཅུའི་བཀྲ་ཤིས་བརྗོད། འདི་སྐབས་དཔལ་ལྡན་སྨན་རིའི་ལུགས་ཀྱི་མཆོད་རོལ་ཆེན་པོ་བརྡུང་། གཞན་ཡང་མཆོད་
གཏོར་རྩིས་མགོ་བདུན་པ་སོགས་ཅི་ལྕོགས་དང་། གོ་ལྡེ་འཕགས་པའི་གཏེར་མ་གསུར་མཆོད་འཁོར་འདས་ཀུན་
ཚིམས་བཏང་ནས། དེ་མཚམས་མང་ཇའམ་གསོལ་ཐུག་ཡོད་ན་བཏང་། འདི་སྐབས་དགེ་སྐོས་ཀྱིས་ཁྲིམས་བསྒྲག་
སྟེ། གྲལ་མཐར་གདིང་བརྐྱང་ཕྱག་གསུམ་འཚལ། ཞྭ་ཕྱག་རྒྱ་བསྣོལ་བའི་བར་དུ་བཞག་ལ། དྲང་སྲོང་བཙུན་
པ་རྣམས་གསན་དུ་གསོལ། བཀྲ་ཤིས་པའི་གཙུག་ལག་ཁང་། འདི་ཞེས་བྱ་བ་ན།
ཁྲིམས་སུ་བྱ་བ། ཁྱོད་ཅག་སུའང་གཡུང་དྲུང་གི་བོན་རིན་པོ་ཆེ་འདི་ལ་ཐོས་བསམ་
སྒོམ་པའི་བྱ་བ་ལ་བརྩོན་པར་བྱ་བ་འདི་དང་། འཁོར་བའི་ལས་སྤྱོད་སོ་ནམ་ཚོང་
ཁེ་འདུ་འཛིའི་བྱ་བ་མི་བྱ་བ་འདི་དང་། ལོང་གཏམ་ཀུ་ཅོ་རྩེ་འཇོལ་མཚར་བཞེད་
ཀུ་རེ་མི་བྱ་བ་འདི་དང་། དབྱར་གཤེན་སྡེའི་ནང་དུ་འཁྲུག་ལོང་མི་བསྐྱེད་པར་བྱ་
བ་འདི་དང་། བྱིན་གྱིས་མ་བརླབས་པར་མཚམས་ཀྱི་ཕྱི་རོལ་དུ་མི་རྒྱུ་བ་འདི་དང་
སྤྱིའི་གདན་ལ་ཞབས་རྗེན་པ་མི་འཇོག་པ་ལ་སོགས་པ་འདི་དག་ཡོད་དེ། གང་
ཁྲིམས་སུ་བྱ་བ་འདི་རྣམས་ལས་མི་འདའ་བར་མཛད་པར་ཞུ། ཞེས་བརྗོད་ལ། ཀུན་
407



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྱིས་ལུས་ཀྱིས་གུས་ཚུལ་བྱ། དེ་ནས། དགེ་རྒྱས་ཆེན་པོ༑ །དང་བྱམས་མ་ཚར་གསུམ་སོགས་གང་འགྲུབ་
བརྗོད་ལ། ཀུན་ཏུ་བཟང་པོ་ཁྱབ་བདལ་ སོགས། ས་ལེ་འོད་བརྗོད་ཅིང་སྔ་ལྟར་ཡིག་བརྒྱ་སྒོ་དག་
བྱས་ལ་གྲོལ་ལོ། །ཡང་རྡོ་ཏིང་དང་དུང་གི་སྒྲས་བསྡུས་ལ། སྐབས་འདིར་འདུལ་ཆོག་བརྗོད་པ་སྨན་རིའི་ཕྱག་ལེན་
ཡིན་པས། བདེ་ཆེན་རྒྱལ་པོ་ཚར་གསུམ་དང་། ཨ་ཁྲིད་ཡན་ལག་བདུན་པ་བཏང་། དེ་ནས་འདུལ་ཆོག་ལྟར། གཞི་
སློང་ཆག་ཐིག་ནས། སྐུ་བསྟོད་ཡན་ཚང་བར་བཏང་ལ། སྐྱེ་སྒོ་གཅོད་པ་ལས་བྱུང་བའི། རྣམ་པ་ཐམས་
ཅད་ས་ལེ་མཁྱེན་པ་ཡི། དུས་གསུམ་སྟོན་པའི་སྐུ་ལ་ཕྱག་འཚལ་ལོ། །མ་ཏྲི་འདོན་ཞིང་
སྔ་ལྟར་ཡིག་བརྒྱ་སྒོ་དག་བྱོས་ལ་གྲོལ། ཡང་དུང་སྒྲས་བསྡུས་ལ། ཁོ་བོས་བགྱིས་པའི་དཀོན་མཆོག་གསུམ་གྱི་ཡོན་
ཏན་རྗེས་སུ་དྲན་པའི་མདོ་ཞེས་པ། ཞང་ཞུང་སྐད་དུ། ཨ་ཏི་གྱེར༔ །ནས་ཚར་གཅིག་འདོན། མི་ཁོམ་ན
རྗེ་མཉམ་མེད་བླ་མས་མཛད་པ། བདག་ཉིད་སྟོན་པ་ །ནས། ན་མོ། །གཤེན་རབ་མཆོག ཞེས་
སངས་རྒྱས་རྗེས་དྲན་ཙམ་བྱ། དེ་ནས་ཟས་ཚོགས་གང་རུང་བརྗོད། མང་ཇ་བཏང་ལ་གུང་ཟས་བཞེས་ཏེ། ལྷག་མ་
འཕྲོག་མ་དང་འབྱུང་པོ་ལ་སྦྱིན། དེ་ནས་ཁམས་ཐིག་ལེའི་མདོ་བཀླག །ལྟུང་བཤགས་ཚར་གསུམ་མམ་གཉིས་སམ་
གཅིག་འདོན་ནོ། །གྲུབ་ན་རྣམ་རྒྱལ་ཕྱག་བཤགས་འདོན། དེ་ནས་འདུལ་ཆོག་ལྟར། བསྐོར་བའི་ཡན་ལག ན་
མོ།། དབྱིངས་ན་བཞུགས་པ། །ནས། ངང་གནས་ཤོག །ཡན་བརྗོད་ལ། སྔ་ལྟར་མ་ཏྲི་བརྗོད་ལ་
གྲོལ། འདིའི་དུས་འདུལ་བ་ནས་སྐྱོ་བསང་བྱ་གསུངས་པས་ཁོམ་ན་གླིང་བསྐོར་ལ་ཕེབས་ཏེ། འབྱོན་ཚུལ་ནི།
འདུལ་ཆོག་ལས། རྒྱུན་དུ་བསྐོར་བ་ལ་བརྩོན་པར་མཛད་དེ། མཆོད་རྟེན་རྣམ་དག་དཀར་པོ་ལ། གཡུང་དྲུང་སེམས་
དཔའི་ཚོགས་དང་བཅས་ནས་སྤྱོད་ལམ་རྣམ་པར་དག་པ་ལ། མིག་ཀྱང་མདུང་གང་ལས་མི་བལྟ་བ། བྱ་ངང་པའི་
འགྲོས་ལྟར་འགྱིང་ཡང་མི་འགྱིང་། བྲེལ་ཡང་མི་བྲེལ་བར། དལ་འགྲོས་ལྡན་པར་བྱས་ནས། གཡས་བསྐོར་དུ་གཤེགས་
ཞེས་པ་ལྟར་རོ། །ཡང་དུང་སྒྲས་བསྡུས་ལ། བདེ་ཆེན་རྒྱལ་པོ་ཚར་གསུམ། ཀུན་སྐྱོབ་མཐུ་ལྡན༔ །དང་
ཚེ་རབས་གོང་ནས༔ །སྙན་རྒྱུད་ཀྱི་མཎྜལ་ཡན་ལག་བདུན་པའི་མཐར། སྡོམ་གསུམ་བཤད་ཐུན་གཅིག་
བཏང་ལ། སྡོམ་གསུམ་སྨོན་ལམ་སྐུ་མདུན་གཡུང་དྲུང་ཚུལ་ཁྲིམས་ཀྱིས་གསུངས་པ་བརྗོད་ནས་གྲོལ། དེ་ནས་མདོ་
ལས་བྱུང་བའི། འཁོར་བའི་སེམས་ཅན་ཐམས་ཅད་འདྲེན་པའི་དཔལ། གཤེན་རབ་
བ08



ནམ་མཁའ་མཛོད་ཀྱི་སྒྲུབ་སྐོར།
སྟོན་པའི་མཆོག་ལ་ཕྱག་འཚལ་ལོ། །ཨ་དཀར་ཨ་རྨད༔ །བརྗོད་ལ་སྔ་ལྟར་ཡིག་བརྒྱ་སྒོ་དག་
བྱས་ལ་གྲོལ། ཡང་ཡར་འཚོགས་ལ་སྐུ་མདུན་ཉི་མས་མཛད་པའི་བར་ཆད་ལམ་སེལ། ཨེ་མ་ཧོ། བོན་ཉིད་
སྤྲོས་བྲལ༑ །སོགས་བརྗོད་ལ། མང་ཇ་བཏང་། དེ་ནས་སྡོམ་གསུམ་རྩ་བའི་ལེའུ་ལྟར། ཞང་ཞུང་
སྐད་དུ། ཧ་ཅི་མུ་ཅེ༑ །ནས། ཐབས་ཤེས་ཟུང་འཇུག་ཚོགས་གཉིས་ཟླ་མ་ལས། ཞེས་
པ་ནས། ལེའུ་གཅིག་གམ་གང་ཐུབ་དལ་བུས་འདོན། དེ་ནས་སྨོན་ལམ་རྣམ་གསུམ་འདོན་ལ། ས་བཅུའི་སྨོན་ལམ་
མཐར་བསྐོར་བ་བྱ་ལ་འཁོར་བའི་སེམས་ཅན་དང་། ཨ་དཀར་འདོན་ཞིང་ཞྭ་གོས་གདིང་བ་བཅས་ཕྱི་རོལ་ཏུ་བྱོན་
ནས་ལོ་ཐོག་གི་སྐུ་རིམ་དུ་དམིགས་ལ། འདུལ་ཆོག་ལྟར། ཆ་གསུམ་དང་། སྡེ་བརྒྱད་གསེར་སྐྱེམས་དང་། ཁོ་བོས་
བགྱིས་པའི་རྒྱུན་སྤྱོད་ལྟར་དམར་གསུར་ཇི་འགྲུབ་དང་། འདུལ་ཆོག་ལྟར། ངན་སོང་དོང་སྤྲུགས་ཀྱི་སྙིང་པོ་བརྒྱ་རྩ་
བརྒྱད་བརྗོད། འབྱུང་པོ་ཡི་དྭགས་ལ་གཏོར་མ་གླུད་བསྔོ་བ། ༀ་བདག་གི་ཏིང་འཛིན་སྟོབས་དང་
ནི། ཞེས་ནས། སཱཧཱ། མདོ་ཟློག་བྱ། ཞི་གྱུར། བདེ་
གཤེགས་སྤྱན་དྲང་། གསོ་སྦྱོང་ལྟར། བསྐལ་པ་ཁྲི་
ཁྲག༔ དང་། འདུལ་ཆོག་ལྟར་བཟང་སྤྱོད་སྨོན་ལམ། ན་མོ། །བདག་གིས་དུས་རྣམས་ཐམས་
ཅད་དུ། ཞེས་པ་ནས། བདལ་པར་ཤོག །ཡན་རྫོགས་པ་བཏང་། ཡིག་བརྒྱ་འདོན་ཁ་ནང་དུ་འབྱོན།
མང་ཇ་བཏང་། དེའི་རྗེས་སུ། རྗེ་རྒྱལ་བ་ དང་། ན་མོ་སྐུ་གསུམ་སངས་རྒྱས། ཕྱག་འཚལ་བ་
དང་མཉམ་དུ་འདོག དེ་ནས་ཁོ་བོས་བགྱིས་པའི་སྤྲུལ་སྐུའི་སྨོན་ལམ། ཨེ་མ་ཧོ། འདི་ནས་ཉི་མ་ནུབ་
ཀྱི་ཕྱོགས་དེ་རུ། ཞེས་སོགས་དང་། ལོངས་སྐུའི་སྨོན་ལམ། ཨེ་མ་ཧོ། འདི་ནས་ཉི་མ་ནུབ་
ཕྱོགས་ཀྱི། ཞེས་དང་
། བོན་སྐུའི་སྨོན་ལམ། ཨ་ཨཾ་ཧཱུཾ། ང་ནི་ང་མེད། གསུམ་པོ་རེས་མོ་བྱ་ལ་ཚར་
རེ་འདོན། དེ་ནས་བསྟན་འབར་མ་སྤྱི་འགྲོའི་མཐར་ཐོན་པ་དང་གྲོལ་ལོ། དགག་དབྱེའི་དུས་སུ་འདུལ་
ཆོག་གི་སྒོ་དབྱེ་སོགས་མཐའ་ཆོག་བྱ་ལ་ཕྱི་ཐོ་རྣམས་ཀྱང་བསྡུ་ལ་ཉ་ར་བྱའོ། །དེ་ནས་ལྗོངས་རྒྱུ་སོགས་
དགའ་སྟོན་རྒྱ་ཆེར་བྱའོ། །དབྱར་ཆོག་གཞུང་ཁ་ཅིག་ཏུ་མཆན་ཡིག་བཏབ་པ་དང་། ཟུར་རྒྱུན་ཞེས་པའི་
ལག་ལེན་ཞིག་ཡོད་པར་རང་ལུགས་ཀྱི་འདུལ་བ་དང་འགལ་བ་དང་ཆོ་གའི་གཞུང་ལུགས་ཇི་བཞིན་མ་
ཤེས་པས་གཞུང་དོན་མ་ཡིན་ནམ་སྙམ་པ་འགའ་ཞིག་སྣང་བར་བརྟག་པར་བྱའོ། །༧ །ཇི་ལྟར་འཇིག་རྟེན་
409



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྣང་བྱེད་ཉི་མའི་ཟེར།། ཅུང་ཟད་ཀྱིས་ཀྱང་མུན་སྨག་སེལ་བྱེད་ལྟར།། ལག་ལེན་འདི་འདྲའི་དམིགས་
བུས་སྨག་རུམ་དུ།། འཕྱན་པའི་དམུས་ལོང་ཕག་ནས་འདྲེན་བཞིན་བྱེད།། ༧ དེ་ཕྱིར་མ་དག་ལག་ལེན་
རྒྱང་བསྲིངས་ནས།། འཁྲུལ་མེད་གཞུང་ལུགས་རྒྱལ་བ་སྨན་རི་བའི།། ཕྱག་ལེན་གཙོར་བཏོན་གཞུང་
དོན་ཇི་བཞིན་བསྡེབས།། བསོད་ནམས་དེས་ཀྱང་འགྲོ་ལ་ཕན་ཐོག་ཤོག །ཅེས་པ་འདིའང་བླ་མ་དབྲི་
བའི་གདན་ས་མདོ་སྔགས་བསྟན་རྒྱུས་གླིང་དུ་དབྱར་གནས་གསར་སྐྲུན་སྐབས་སུ་དབྲ་སྤྲུལ་བསྐལ་བཟང་
བསྟན་པའི་ཉི་མ་དང་དབྲ་དབོན་རྣམ་རྒྱལ་གྲགས་པ་རིང་སློབ་ཚུལ་ཁྲིམས་རྒྱལ་མཚན་སོགས་ནས་བསྐུལ་
ཕྱིར་དབྲའི་བཙུན་པ་དྲི་མེད་སྙིང་པོའམ་བཀྲ་ཤིས་རྒྱལ་མཚན་གྱིས་སྦྱར་བའོ། །མུ་ཙུག་སྨར་རོ། ། ༈ །ཨོཾ་
བདེ་ལེགས་སུ་གྱུར་ཅིག །རྣམ་གསུམ་བསླབ་པའི་རྩ་བ་སོ་སོར་ཐར། གཞི་གསུམ་དག་པའི་ལམ་ནས་
སྤྱོད་པའི་ཚུལ། སྡེ་གསུམ་སྨྲ་བའི་དབང་པོ་ཤར་རྫ་པས།། ཚད་གསུམ་ལམ་ནས་འདྲེན་པའི་གཞུང་བཟང་
འདི།། རྒྱལ་ཚབ་བླ་མའི་ཐུགས་བསྐྱེད་མཁའ་ཡངས་ནས། བོན་སྦྱིན་མི་ཟད་ཆར་དུ་སྙིལ་བའི་ཚེ། རྩེ་དྲུག་
མཁན་པོ་སྨོན་ལམ་བསྟན་འཛིན་གྱིས།། རིན་གཉིས་རྒྱ་སྲང་ལྔ་ བཅུའི་ཞལ་འདེབས་བྱས། ཚུལ་འདི་ལས་
བྱུང་བསོད་ནམས་རྒྱུན་བཟང་པོས།། ཚུལ་འཆལ་ལོག་སྤྱོད་ཐ་རྒོད་རབ་བརླན་ཏེ། ཚུལ་ལྡན་འདུལ་བའི་
གཞུང་ལུགས་རྒྱས་པའི་ཚལ།། ཚུལ་ཁྲིམས་བླ་མེད་འབྲས་བུ་མཛེས་གྱུར་ཅིག །དགེའོ།། དགེའོ།། དགེའོ།།
བཀྲ་ཤིས་ཤོག
410



ནམ་མཁའ་མཛོད་ཀྱི་སྒྲུབ་སྐོར།
བྱིན་བརླབས་དབྱུང་གཞུག་གི་ཆོ་ག་བཞུགས་སོ།།
༄༅། །ཐམས་ཅད་མཁྱེན་ལ་ཕྱག་འཚལ་ལོ། །བྱིན་གྱིས་བརླབ་པ་དང་དབྱུང་བ་འདི་ལྟར་ཏེ། ན་བཟའ་གོས་དྲུག་
གདིང་བ་དང་བདུན། ལྷས་བྱིན་བརླབས་སྤྲུལ་སྐུ་ལ་གནང་། སྤྲུལ་སྐུས་འཁོར་སྡེ་བཞི་ལ་གནང་། དེ་ནས་རིམ་གྱིས་
བརྒྱུད་ནས། ད་ལྟར་མཁན་པོས་བྱིན་གྱིས་བརླབས་ནས་མཁན་བུ་ལ་གནང་། རྒྱུ་དང་ཁ་དོག་དབྱིབས་རྣམས་ཚད་
དང་ལྡན་པར་དྲུབས་པས། རང་བཞིན་གྱིས་བྱིན་བརླབས་བྱས་པས་བྱིན་རླབས་དབྱུང་གཞུག་མ་བྱས་ཀྱང་ཆོག་
གསུངས། འོན་ཀྱང་སྟོད་ལུགས་ནས་བཤད་པས། སྟོད་གོས་ལ་སོགས་བཞི་ལ་མི་དགོས། རྨོད་གོས། གདིང་པ་
རྨད་འོག་གསུམ་ལ་འཆང་འབྲལ་ལ་སོགས་བརྩི་བས། ཁྱད་པར་ཅན་གྱི་གོས་ཡིན་པས་དེ་གསུམ་ལ་བྱ་སྟེ། དེ་ཡང་
མཁན་སློབ་ལ་སོགས་ཡུལ་གོང་མས་གནང་བའམ། ཡུལ་གོང་མས་མོས་པས་ཕུལ་བའམ། སྤྱི་རིགས་མཐུན། དགོས་
སུ་མཁན་ སློབ་གཅིག་པའི་བྱིན་རླབས་མ་ཕྱུང་པ་ལ། བྱ་མི་དགོས། གསར་པ་དྲུབས་པའམ་ཉོས་པ་ལ་སོགས་པ་ལ་བྱ་
སྟེ། སྦྱོར་བ་དངོས་གཞི་མཇུག་གོ། དང་པོ་སྦྱོར་བ་ལ། དྲང་སྲོང་མཚན་ཉིད་དང་ལྡན་པ་གོང་མ་ཡོད་ན་རབ། མེད་
ན་འོག་མས་ཀྱང་ཆོག་སྟེ། དེའི་མདུན་དུ་རྒན་ན་ཕྱག་གསུམ་བྱ། གཞོན་ན་མི་དགོས། མཁན་སློབ་བམ།
གཞོན་ན། ཐུགས་གཏད་པར་ཞུ། བྱས་ལ་འགྲེང་སྟེ། འདུན་པ་དང་བཅས་པས་ཐང་པ་འཕྲག་ལ་གཟར་
ལ། སྣམ་སྦྱར་རང་གཞན་གཉིས་ཆར་གྱིས་བཟུང་ལ། དངོས་གཞི་ལ་འདི་སྐད་བྱའོ།། མཁན་སློབ་ལ།
མཁན་པོའམ་སློབ་དཔོན་བྱ། གཞན་ལ། དྲང་སྲོང་དགོངས་སུ་གསོལ། བདག་
དྲང་སྲོང་མིང་འདི་ཞེས་བགྱི་བས། རྨད་གོས་གླིང་སྣམ་རྩེ་ལྔར་བགྱིས་པ། བཅང་
ཞིང་སྤྱད་པར་འོས་པ་རུང་པ་འདི། བདག་གི་ཚུལ་གོས་སྣམ་སྦྱར་དུ་བྱིན་གྱིས་
བརླབ་བོ། །ཞེས་ལན་གསུམ་བརྗོད་དོ། །མཇུག་ལ་རང་གིས། ཐབས་ཡིན་ནོ། །དང་། ཡུལ་གྱིས།
ལེགས་སོ། །ཞེས་ལན་གསུམ་བརྗོད་དོ། །རྨད་གོས་མེད་པས་དར་རམ། རས་ལ་སོགས་པ་ལ་རྨད་གོས་ཀྱི་
བབས་། ཚད་གསུམ་པོ་གང་རུང་ལ། ཞིང་ཚད་གྲུ་གང་ཕན་ཆད་ཅི་རིགས་པ་ལ་བྱིན་རླབས་བྱས་ནས་རྒྱུན་ཏུ་བཅངས་
41



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པས་ལྟུང་བ་ཁེགས་སོ།། ད་ལྟར་གདིང་བ་ལ་བྱེད་པར་འདུག་སྟེ། གཉིས་ཀའི་གོ་ཆོད་པར་འདྲ། སྟོད་ལུགས་དེ་མི་
འཐད་པ་བྱེད་པར་འདུག་སྟེ། ཡུལ་ཆོས་ཀྱིས་བྱེད་པ་མིན་ན་སྟོད་ལུགས་ཀྱི་དེ་འཐད། གདིང་བ་སྦྱོར་བ་དང་མཇུག་
འདྲ། དངོས་གཞི་ལག དྲང་སྲོང་ལ་སོགས་གོང་དང་འདྲ བདག་དྲང་སྲོང་མིང་འདི་ཞེས་བགྱི་
བས་པད་གདན་གདིང་བ་གླིང་གཉིས་སུ་བགྱིས་པ། བཅང་ཞིང་སྤྱད་པར་འོས་
པར་རུང་བ་འདི། གདིང་བར་བྱིན་གྱིས་བརླབ་བོ། །ཞེས་ལན་གསུམ་བརྗོད་དོ། །མཇུག་
འགྲེའོ། །རྨད་འོག་ལ། སྦྱོར་བ་ཡུལ་དྲང་སྲོང་ལ་དྲང་སྲོང་རང་དགོས། གཙང་གཙུག་ལ་དྲང་སྲོང་ནི་རབ། མེད་ན་
གཙང་གཙུག་
མཚན་ཉིད་དང་ལྡན་པ་གོང་ལྟར་བྱས་ལ། དངོས་གཞི་ལ། མཁན་སློབ་དྲང་སྲོང་། ཞེས་སམ།
གཙང་གཙུག་ལ། བཙུན་པ་བདག་ལ་དགོངས་སུ་གསོལ། བདག་གཙང་གཙུག་
མིང་འདི་ཞེས་བགྱི་བས་རྨད་འོག་ཐང་པར་བགྱི་བ་བཅང་ཞིང་སྤྱད་པར་འོས་པ་
རུང་པ་འདི། བདག་གི་རྨད་འོག་ཐང་གོས་སུ་བྱིན་གྱིས་བརླབ་པར་བགྱིའོ།། ཞེས་
ལན་གསུམ་བརྗོད་དོ། །ལྷག་པའི་གོས་ཀྱི་བྱིན་རླབས་དབྱུང་བ་ག རྨད་འོག །གདིང་བ། རྨད་གོས་གསུམ་ཡུལ་
གོང་འོག་རང་གི་རིགས་ལ་འབུལ་བའམ སྟེར་ན་དབྱུང་མི་དགོས། འཆང་ངམ་འཇིག་ན་དབྱུང་དགོས་པས་བྱ་སྟེ། སྦྱོར་
བ་དང་མཇུག་འདྲ། དངོས་གཞི་ལ། དྲང་སྲོང་དགོངས་སུ་གསོལ། བདག་དྲང་སྲོང་མིང་
འདི་ཞེས་བགྱི་བས། གོས་དྲུག་ལྷག་པར་རུང་བར་བགྱི་བའམ། དེ་ལྟ་བུའི་དངོས་
པོ་དེ་སླར་དབྱུང་བར་བགྱིའོ། །ཞེས་ལན་གསུམ་བརྗོད་དོ། །གཙང་གཙུག་ལ་རྨད་འོག་ཐང་པ་དབྱུང་
བར་ཆོག་པའི་ཚིག་གི་བཏང་བཞག་བྱས་པས་ཆོག། རིན་ཆེན་རྫས་ལྔ་ཡེ་ཤེས་ལྷ་ཡིས་བྱིན་གྱིས་བརླབས་ནས་རིམ་གྱིས་
གཏད་པས་མི་དགོས་ན། སྟོད་ལུགས་ནས་ལྷུང་བཟེད་ལ་བཤད་པས། སྣོད་བྱིན་གྱིས་བརླབ་པ་ལ། སྦྱོར་
བ་གཞན་གོང་དང་འདྲ། གཞི་བསྐུར་ལག་པ་གཡོན་པའི་སྟེང་དུ་བཞག་ལ། ལག་པ་གཡས་པས་ཁ་བཀབ་ལ། དངོས་
གཞི་ལ། དྲང་སྲོང་དགོངས་སུ་གསོལ། བདག་དྲང་སྲོང་མིང་འདི་ཞེས་བགྱི་བ་ཡིས།
གཞི་བསྐུར་ཟས་ལ་སྤྱད་པར་འོས་པ་འདི། དྲང་སྲོང་གི་སྣོད་དུ་བྱིན་གྱིས་བརླབ་
པར་བགྱིའོ། །ཞེས་ལན་གསུམ་བརྗོད་པར་བྱའོ། །མཇུག་འགྲེའོ། །དབྱུང་པ། དྲང་སྲོང་དགོངས་
412



ནམ་མཁའ་མཛོད་ཀྱི་སྒྲུབ་སྐོར།
སུ་གསོལ། བདག་དྲང་སྲོང་མིང་འདི་ཞེས་བགྱི་བའི་ གཞི་བསྐུར་ཟས་ལ་སྤྱོད་པར་
འོས་པ་འདི། དྲང་སྲོང་གི་སྣོད་དུ་བྱིན་གྱིས་བརླབས་པ་ལས། དེ་ལྟ་བུའི་དངོས་
པོ་དེ་སླར་དབྱུང་བར་བགྱིའོ། །ལན་གསུམ་བརྗོད་དོ། །གོ་དོན་གོང་གི་འགྲེའོ། །རབ་ཏུ་བྱུང་བའི་
བྱིན་རླབས་དབྱུང་གཞུག་གི་ལེའུ་སྟེ་བཅུ་པའོ། །བཟང་པོའི་རི་ལ་བཙུན་པ་ལྷས་སྦྱར་བའོ། །ཐ་ཚན་མུ་ཙུག་
སྨར་རོ།།
པོ
413



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ་
རིགས་ལྔ་བདེ་གཤེགས་འདུས་པའི་ཚོམ་བུ་ཚོགས་སུ་སྒྲུབ་པའི་
ལག་ལེན་ཉེར་མཁོ་ཉིན་བྱེད་སྣང་བ་ཞེས་བྱ་བ་བཞུགས་སོ།།
༄༅། ༧ །གང་གི་གནས་ལུགས་ཟབ་ཅིང་མི་གཡོ་བ། འཁོར་འདས་ཀུན་ལ་ཁྱབ་
པའི་བདག་ཉིད་ཅན། དཀྱིལ་འཁོར་རྒྱ་མཚོ་སྤྲོ་དང་བསྡུ་བའི་གཞི།། འོད་དཀར་
འཆང་བ་དེ་ལ་ཕྱག་འཚལ་ལོ། ༧གསང་སྔགས་རྒྱུད་ཀྱི་བདག་ཉིད་འཆི་མེད་གཙུག །
གསང་དོན་འདྲེན་པའི་ཤིང་རྟ་རིགས་གསུམ་གཤེན།། གསང་སྤྱོད་སྦས་པའི་
གྲུབ་ཐོབ་རིག་པ་འཛིན།། གསང་བདག་གྱེར་ཆེན་རྣམས་ལ་གུས་ཕྱག་འཚལ།།
༧ འཇིགས་མེད་བརྡུལ་ཤུགས་སྤྱོད་པའི་རལ་གྲི་ཡིས།། འཁྲུལ་སྣང་རྟོག་པའི་
འཆིངས་བ་བཀྲལ་ནས་སླར།། ཟུང་འཇུག་ཡེ་ཤེས་རྫོགས་པའི་སྐུར་བཞེངས་པ།།
ཀུན་མཁྱེན་གྲུབ་པའི་དབང་པོ་གཙུག་ན་བསྟེན།། ༧ མཚན་ཉིད་ཐེག་པའི་བློ་
དང་མ་འདྲེས་པ།། ཡང་ཟབ་འབྲས་བུའི་གྲུབ་མཐའ་ནམ་མཁའི་མཛོད།། གཞི་
དྲུག་ཐབས་ཀྱི་སྤྱོད་ཡུལ་མངོན་སྟོན་པའི།། ལག་ལེན་ཉིན་བྱེད་སྣང་བ་སྤྲོ་འདིར་
གཟིགས།། ཞེས་ཡོངས་རྫོགས་བསྟན་པའི་བདག་ཉིད་ཀུན་མཁྱེན་འཇའ་ལུས་གཤེགས་པ་མཆོག་གི་དགོངས་
གཏེར་ནམ་མཁའ་མཛོད་ལས་བྱོན་པའི། སྡེ་གསུམ་ཀློང་དགུ་མན་ངག་སྐོར་བཞིའི་ཡང་བཅུད། རིགས་རྩལ་གྱི་དབང་
ཆེན་གྱི་ཕྲིན་ལས་དོན་སྐོར་སུམ་བརྒྱ་ཉེར་གཉིས་ཀྱི་རྩ་བ་རིགས་ལྔ་བདེར་གཤེགས་འདུས་པའི་སྒྲུབ་པ་ཀུན་ཏུ་བཟང་
པོའི་ཐུགས་ཐིག་རྗེས་འབྲང་དང་བཅས་པ་འབྲས་བུའི་ཐེག་པ་སྤྱིའི་བབ་དང་བསྟུན་ཏེ་ཚོམ་བུ་ཚོགས་སུ་སྒྲུབ་པའི་
ལག་ལེན་ཉེར་མཁོ་ལྷན་ཐབས་སུ་བསྟན་པ་ལ། དོན་རྣམ་པ་གསུམ་སྟེ། སྔོན་འགྲོ་བསྙེན་པའི་ཁོག་དབུབ་པ། དངོས་
གཞི་སྒྲུབ་པའི་གཞུང་བསྲང་བ། རྗེས་ཕན་ཡོན་གྱིས་དོན་བསྡུ་བའོ། །དང་པོ་སྔོན་འགྲོའི་རིམ་པ་ལ་གསུམ། རིང་
བ་ཕྱི་ཡི་བསྙེན་པ། ཉེ་བ་ནང་གི་བསྙེན་པ། བཅའ་གཞི་ལས་ཀྱི་བསྙེན་པའོ། །དང་པོ་ལའང་། དཔོན་གསས་ལྷ།
414



ནམ་མཁའ་མཛོད་ཀྱི་སྒྲུབ་སྐོར།
མཚན་ལྡན་གྲོགས། རིགས་ལྡན་གནས་སོ།། ༧དང་པོ་ནི། དབལ་མོ་ལས་ཐིག་ལས། དཔོན་གསས་བླ་མ་མེད་གྱུར་ན།
དཀྱིལ་འཁོར་ལྷ་དང་འཕྲད་མི་འགྱུར།། དེ་ཕྱིར་སྲི་ཞུ་གུས་པ་ཡི། གཙོ་བོ་མཆོག་ཏུ་བསྐུར་བར་བྱ། ཞེས་པས་ཐུན་
མོང་དང་། ཐུན་མིན་གྱི་མཚན་ཉིད་གཞུང་ལས་ཇི་སྐད་འབྱུང་ལྟར་བཙལ་ལ་བསྙེན་ནོ།། ༧ གཉིས་པ་ནི། དད་བརྩོན་
ཤེས་རབ་དམ་ཚིག་སོགས་ལྡན་པའི་མཆེད་ལྕམ་རྣམས་འདུ་བྱ་སྟེ། སྤྱི་རྒྱུད་ལས། མཚན་ལྡན་ཐབས་ཤེས་གྲོགས་ལ་
བསྙེན།། ཞེས་པ་ལྟར་རོ།། ༧ གསུམ་པ་ནི། ཕུན་སུམ་ཚོགས་ཤིང་ཕྲིན་ལས་བཞི་དང་ལྷུན་གྲུབ་ཀྱི་རྟགས་མཚན་ཚང་
བའམ། གྲུབ་ཐོབ་གོང་མའི་བྱིན་གྱིས་བརླབས་པའི་གནས་ཏེ། ཏིང་མུར་གཡུ་རྩེ་ལས། མཚན་ལྡན་བླ་མས་བྱིན་
བརླབས་གནས། སྒྲུབ་གནས་རྙིང་པ་ཡིན་ན་རབ།། གསར་ནའང་ནུས་པ་ཆེ་བར་འགྱུར།། ཞེས་སོ། །འདི་དག་གི་
མཚན་ཉིད་ཞིབ་པ་དབྱིངས་རིག་མཛོད་སོགས་ལས་ཤེས་པར་བྱའོ།། ༧ གཉིས་པ་ཉེ་བསྙེན་ལའང་གསུམ། ཡོ་བྱད་རྫས།
ཐོར་གླེང་སྐོང་། ཕྱི་རྟེན་སྐོས་སོ།། ༧ དང་པོ་ནི་ཇི་ལྟར་ཉེ་བར་མཁོ་བའི་རྫས་དྲུག་དང་ཡོ་བྱད་གསུམ་སོགས་དངོས་
གཙང་ཞིང་གྱ་ནོམ་པ་བསགས་ཏེ་ཚགས་སུ་ཚུད་པར་བྱའོ། །༧ །གཉིས་པ་ཐར་གླུད་བསྐོང་ལ་བསྙེན་པ་ལ་གསུམ།
གསེར་སྐྱེམས་དང་། སྐོང་བཤགས། ས་ཡི་ཆོ་གའོ། །དང་པོ་ནི། ལོ་ཟླ་ཞག་དང་གཟའ་སྐར་དུས་ཚོད་ཕུན་སུམ་ཚོགས་
པར། རྒྱལ་ཐེབ་བཞི་གཙོས་འདུས་པ་བྱིངས་ནས། སྒྲུབ་སྲི་མནན་པའི་ཕྱག་ལེན་དང་། བསྐང་བ་དང་བཤགས་པ་
སོགས་སྒྲུབ་པ་སྲུང་འཛུད་ཀྱིས་དགེ་བའི་དཔུང་བསྐྱེད་ལ་སྣང་སྲིད་ཞི་བདེར་བཅོལ་ལོ། །དེ་ནས་། ༈ ཉིན་དང་པོར།
ཐོ་རངས་ལས་དཔོན་གྱིས་བརྡས་བསྐུལ་ནས། གཤེན་སྡེ་རྣམས་གཟན་ཤམ་སོགས་སྒྲིག་མཐུན་གྱི་འདུ་ལ། རང་
གྲལ་དུ་འཁོད་པ་དང་། ཉེ་བའི་སྔོན་འགྲོ། གཡུང་དྲུང་གདང་ཚེས་དྲངས་ལ། བདེ་ཆེན་རྒྱལ་པོ༔ ། ལན་
གཉིས་ཤར་འདོན། གཅིག་དབྱངས་ལ་སྒྲུབ་རོལ་ཚུལ་མཐུན་རྒྱག །དེ་ནས་མཛད་བཅུའི་བསྟོད་པ། རིག་འཛིན་
སྤྱི་བསྟོད། མཉམ་མེད་བསྟོད་ཕྱག་སོགས་མཐར། སྔོན་འགྲོའི་ངག་འདོན་ལྟར། བླ་མ་མཁྱེན༔ ལན་
གསུམ་དང་། སྙིང་དབུས་དག་པ་
པ༔ །ནས། ཐུགས་རྗེས་བཟུང་། ཡན་བརྗོད་ལ་ཚིག་
དོན་ངེས་པར་བྱའོ། །འདི་སྐབས་རང་རང་གྲུབ་མཐའི་སྒོ་བསྟུན་གྱི་བླ་མ་རྣམས་དང་། ཁྱད་པར་གྲུབ་རྗེའི་གསོལ་
འདེབས་རྒྱུས་བསྡུས་ཅི་རིགས། རྩ་བའི་བླ་མའི་གསོལ་འདེབས་ཞབས་བརྟན་སོགས་བརྗོད་མཐར། ངག་འདོན་
ལྟར། རིག་ཀུན་འདུས་གཙོ །ད༌ དཔལ་ལྡན་རྩ་བའི༔ །བཅས་བརྗོད། བསམ་ལྷུན་བར་ཆོད་ལམ་
45



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སེལ་རྒྱས་བསྡུས་ཅི་ལྕོག་དང་། བྱམས་མའི་སྔགས་བསྟོད་ཕན་ཡོན་བཅས་གྲུབ་ནས། མཆོད་རོལ་རྒྱག ༧ འདི་
སྐབས་གཡུང་དྲུང་རྒྱལ་ཐེབས་ཀྱི་ཆས་དང་ལྡན་པའི་འདུས་གྲལ་གཤམ་ནས་ཕྱག་གིས་སྣ་དྲངས་ལ། སྔོན་འགྲོའི་སྟོང་
ཐུན་འབྲེལ་ཆགས་པར་བཤད། འདུས་པའི་དབུ་ཞྭ་གསོལ་ལ་བསྟན་པ་རྒྱས་པའི་སྨོན་ལམ་གདབ། དེ་ནས་གཤང་
ཚོམ་གསུམ་བཅས། བསང་ནག དུག་ཕྱུང་། དམར་ཚན། བསང་དཀར། དཀར་ཚན། ཁྲོ་རྒྱལ་གོང་འོག་བཅས་
བརྗོད་མཐར་གདངས་ཆེས་གཤང་ཚོམ་བཅས། སློབ་དཔོན་རིགས་ལྔས་ཁ་བསྐང་བྱ། དེ་ནས་སྔགས་རྒྱུད་ལས། ཐར་
གླུད་བསྐང་ལ་བསྙེན་པ་ནི། དང་པོ་གཏའ་ཕུད་ཡར་ལ་བཅད། བར་ཕུད་ལྷ་སྲིན་སྡེ་བརྒྱད་སྐོང་། ཞེས་པ་ལྟར།
ཕུད་ཚོ་གསུམ་གྱི་དང་པོ་གཏའ་ཆེན་དུ་བྱིན་གྱིས་བརླབས་ཏེ། ཏིང་འཛིན་ནི་ཀུན་བཟང་དགོངས་རྒྱན་ལྟར། དང་
པོ་ཅིར་ཡང་མ་ཡིན་པ་ནི། མཐའ་འདས་སྤྲོས་བྲལ་དུ་ཤེས་པར་བྱའོ། ། གཉིས་པ་དེ་བཞིན་ཉིད་ནི། ཨ
ཞེས་ སེམས་མ་བཅོས་པའི་ངང་ལ་བཞག་པའོ། །གསུམ་པ་ཀུན་ཏུ་སྣང་། དེ་ལྟར་མ་རྟོགས་པའི་
སེམས་ཅན་སྡུག་བསྔལ་དང་བྲལ་འདོད་ཀྱི་སྙིང་རྗེ་དང། བདེ་བ་དང་འཕྲད་འདོད་
ཀྱི་བྱམས་པ་དང་། དེ་དང་མི་འབྲལ་བར་འདོད་པའི་དགའ་བ་དང་། དེ་བསྒོམ་
པ་དང་སྟོང་པ་དབྱེར་མེད་ཀྱི་བཏང་སྙོམས་དང་བཞི་རུ་བསྒོམ། ཨ་དཀར་ ཞེས་པས།
བདག་གི་ཐུགས་ལས་ཨ དཀར་པོ་གཅིག་མདུན་གྱི་བར་སྣང་ལ་འཕྲོས། ས་ལེ་
འོད་ ཅེས་པས། ཨ་ལས་ཨ་ཕྲ་མོ་གྲངས་མེད་པར་འཕྲོས་ནས་སེམས་ཅན་གྱི་སྒྲིབ་པ་
སྦྱངས། ཨ་ཡང་ཨོཾ་འདུ། ཞེས་ ཚུར་འདུས་ཨོཾ་དུ་གྱུར་ནས་རང་གི་ཐུགས་ཀར་ཐིམ་
པས་དུག་ལྔ་བདུད་ལྔ་བཅོམ་པར་གྱུར། བཞི་པ་རྒྱུའི་ཏིང་ངེ་འཛིན། ཨོྃ་ལས་བདག་ཉིད་
ཀུན་བཟང་དུ་གསལ་བའི་སྨིན་མཚམས་སུ་ཨ༔ དཀར་པོ། ལྗགས་ཀྱི་ངར་ལ་ཧཱུྃ༔
ལེ་བརྒན། ཐུགས་ཀར་ཨཾ ༔ སེར་པོ། ཕྱག་ཐལ་སྦྱར་གྱི་བར་དུ་རཾ༔ མཐིང་ལྗང་།
ལྟེ་འོག་ཏུ་ཛ༔ སྔོན་པོ་དང་ལྔ་རུ་གསལ་བ། ཨ་ཨཾ་ཧཱུྃ་རཾ་ཛ༔ ཨ་ལས་ཀུན་སྣང་
ཁྱབ་པ། ཧཱུྃ་ལས་བྱེ་བྲག་དངོས་མེད། ཨོ་ལས་གསལ་བ་རང་བྱུང་། རཾ་ལས་དགེ་
ལྷ་གར་ཕྱུག །ཛ་ལས་དགའ་བ་དོན་གྲུབ་ཏུ་གསལ་བར་གྱུར། ལྔ་པ་ཡོངས་སུ་རྫོགས་པའི་
416



ནམ་མཁའ་མཛོད་ཀྱི་སྒྲུབ་སྐོར།
ཏིང་ངེ་འཛིན་ལས། ཕུད་ལ་དམིགས་པ་ནི། ཕྱི་ནང་གསང་གསུམ་ལས། དང་པོ་ཕྱི་ལྟར་བྱིན་གྱིས་རློབས་པ་ནི། ཨ་
ཡི་རི་མོ་ཁ་༔ བདག་གི་ཐུགས་ལས་ཡིག་འབྲུ་དེ་དག་འཕྲོས་ཏེ་ཕུད་ཞལ་དུ་ཞུ་
བ་ལས། ཕུད་ཞལ་ནམ་མཁའི་ཁྱབ་ཚད་ཙམ་དུ་གྱུར་པའི་ནང་དུ་བདུད་རྩི་ལྔར་
བསམ་ལ། ཨ་ཡཾ་རཾ་མཾ་འདུ། ཞེས་པས། རང་གི་ཐུགས་ལས་ཨ་གཅིག་བར་སྣང་ལ་
འཕྲོས། དེ་ལས་རཾ་ཆད་པས་མེ་རུ་གྱུར་ནས་བསྲེག །རཾ་ལས་རླུང་གིས་གཏོར།
མཾ་ལས་ཆུ་ཡིས་བཀྲུས་ཏེ་དག་ཅིང་ཚངས་པར་བསམ་ལ། གཉིས་པ་ནང་ལྟར་
ན། ཨ་ཨོཾ་ཧཱུྃ་རཾ་ཛ༔ ཞེས་པས། བདུད་རྩི་ལྔ་ནི་སེང་གླང་རྟ་འབྲུག་ཁྱུང་གི་ཁྲི་རུ་
གྱུར་ཏེ། དེ་ཡི་སྟེང་དུ་བདག་གི་ཐུགས་ལས་རིགས་ལྔ་ཡབ་ཡུམ་བཅུར་འཕྲོས་ཏེ།
རོལ་པར་མཛད་པའི་ཐིག་ལེ་རྒྱུན་ཆད་མེད་པ་བབ་པར་བསམ། སྙིང་པོ་ནི། བསྔོ་
ༀ་བ་བཱ་དེ་ན༔ །བརྒྱ་རྩ་བརྒྱད་བརྗོད། གསུམ་པ་གསང་བ་ལྟར་ན། ཨ་ཨོཾ་ཧཱུྃ	ཞེས་བརྗོད་པས། ལྷ་
རྣམས་འོད་དུ་ཞུ་ནས། དྭངས་མ་མཆོད་པའི་ལྷ་མོ། །བར་པ་བདུད་རྩིའི་ངོ་བོ།
རྩིགས་མ་འདོད་པའི་ཡོན་ཏན་དུ་གྱུར་པར་བསམ་ལ། བསྭོ་ཨཱ་བ་བཱ་དེ་ན༑ །ལན་
ལྔ་གྱེར་ལ་རིགས་ལྔའི་ཕྱག་རྒྱ་བཅའ་ཚིག་བཤད་ནི། ཨོཾ་བདེ་གཤེགས་རིགས་ལྔ༔ །ནས། སྨན་འཛབ་
ལན་གཉིས་བརྗོད་ལ་འབྲུ་སྔགས་གཏའ་ཆེན་དུ་བླུགས། རིགས་ཀྱི་ཕྱག་རྒྱུ་བཅས་སེ་གོལ་བཏབ་ལ་རྒྱས་གདབ།
གཉིས་པ་ལ། སྐོང་བ་དང་བཤགས་པ་གཉིས་ཏེ། དང་པོ་ནི། གསང་འདུས་ལས། དང་པོ་ཕྱི་སྐོང་གཞི་བདག་ལ་
བསང་དང་ཆུ་གཏོར་བདེན་པ་བདར། བར་སྐོང་ལྷ་སྲིན་གླུད་ཀྱིས་བཅོས། ནང་སྐྱོང་སྲུང་མ་ཕུད་ཀྱིས་མཆོད།
ཅེས་དང་། གཉིས་པ་ནི། རྒྱན་གཅིག་པ་ལས། ཕྱི་ནང་བཤགས་པས་ཤིན་ཏུ་དག་པར་བྱ། ཞེས་གསུངས་ཏེ། དེ་
དག་ནི་ཉིན་དང་པོ་ཡན་ཆད་ནས་ཞིབ་རྒྱས་གྲུབ་པར་བྱ་དགོས་ལ། འདི་སྐབས་ཡང་རིགས་བཞི་རྒྱལ་ཐེབ་སོ་སོས་
ཤར་དུ་བཀའ་བསྒྲུགས་པ་དང་། མདོ་སྔགས་བཟློག་པ། བྱང་དུ་སྦྱིན་པ་གཏོང་བ་དང་སཱཙྪ་གདབ། ནུབ་ཏུ་ཆུ་
གཏོར་དང་སྨོན་ལམ། ལྷོ་རུ་ཚེ་ཐར་སྲོག་བསླུ་སོགས་བྱ་ཞིང་། དགེ་བའི་དཔུང་བསྐྱེད་དོ། །དེ་ནས་དཀར་གཏོར་
གླིང་དགུ་བཏེགས་ལ། ཐབས་ཆེན་རྒྱུད་ལྟར། བདག་ཉིད་གཤེན་ལྷར་གསལ་བའི༔ །སོགས་ཀྱིས་
4 17



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འབུལ། དེ་ནས་གླུད་གཏོར་གྲལ་མདོར་བཀོད་ལ། ༀ་ཚུར་གཤེགས་ཚུར་བྱོན་གླུད༔ སོགས་ཀྱིས་
གླུད་གཏོར་ཡས་ལམ་མར་དཀྱིལ་འཁོར་ལྷོ་ནུབ་རྒྱང་རིང་པོར་བསྐྱལ་ལ་སློབ་དཔོན་རིགས་ལྔས་ཡུངས་ཀར་བྲིམ་
མོ། །གསུམ་པ་ས་ཡི་ཆོག་ལ། དབལ་མོ་ལས་ཐིག་ལས། གསར་རྙིང་གནས་དང་སྦྱར་ནས་ནི། ས་ཡི་ཆོ་ག་བྱ་བ་སྟེ། ཞེས་
པས། དཀྱིལ་འཁོར་གང་དུ་བྱ་བའི་གཞི་དེ་ནས་སམ། ཡང་ན་རྒྱལ་བ་སྨན་རི་བའི་ཕྱག་ལེན་ལྟར་བྱས་ན་སྟབས་བདེ་
བས། སེར་ཕྲེང་དང་བཅས་ཏེ་ས་གནས་གང་འོས་དེར་ཕེབས་ལག གང་བདག་ཏུ་བྱ་བའི་གཞིར། ལྟོ་ཕྱེའི་ལུས་ཐིག་
གདབ་པའི་སྟེང་སྟེག་བུའི་ཁར་གཏེར་བུམ་དཀར་གཏོར་སོགས་བཤམས་མཐར་མཆོད་འབུལ་རྣམ་ལྔ་མཛེས་པར་
བཀོད། གཞན་ཡང་སོ་སོར་དགོས་པའི་ཡོ་བྱད་རྣམས་ཀྱང་སྔ་ཚགས་སུ་ཚུད་པར་བྱས་ལ། དེ་ནས་སྔགས་རྒྱུད་ལས།
སྣང་དང་མི་སྣང་ཕྱི་མ་ལས། གཉིས་ཏེ་བདེར་གཤེགས་གནས་བཞི་ལ། དབྱིངས་བསྐུལ་ཆོག་རྒྱས་པར་འབུལ། མཆོད་
བསྟོད་གསོལ་བ་གདབ་ནས་སུ།། གནང་བ་ཞུ་བའི་ཚུལ་དུ་བྱ།། གཉིས་པ་འབྱུང་ལྔའི་བདག་པོ་ལག བརྔན་ཡོན་ཆོ་
ག་དག་པ་ཡི།། ས་ཡི་རིམ་གྲོ་རྒྱས་པར་བྱ།། ཞེས་པ་ལྟར། སྣང་བ་མི་ལས་བསླང་ཟིན་པའི་དབང་དུ་བྱས་ཏེ་མི་སྣང་
བ་ལས་བསླང་བ་ལ་གཉིས་ཀྱི་དང་པོ་ནི། བདག་ཉིད་སྐད་ཅིག་ཀུན་བཟང་གཤེན་ལྷ་འོད་
དཀར་དཀར་གསལ་ཞལ་གཅིག་ཕྱག་གཉིས་མཉམ་བཞག་སྐྱིལ་ཀྲུང་ཚངས་པའི་
ཚུལ་དགུ་ཞི་བའི་རྒྱན་བཅུ་གསུམ་གྱིས་སྤྲས་པ་ཡེ་ཤེས་དམ་ཚིག་དབྱེར་མེད་པའི་
བདག་ཉིད་དུ་གྱུར་པར་བསམ་ལ། མཆོད་རྫས་རྣམས་བསང་ཆུས་འཐོར་ཞིང་། རཾ་ཡཾ་མཾ།
ཨ་ཧཱུཾ་ཧཱུཾ། ལན་གསུམ་གྱིས། མཆོད་སྦྱིན་གྱི་རྫས་རྣམས་དངོས་འཛིན་སྦྱངས་ནས་འདོད་
པའི་ཡོན་ཏན་སྣ་ཚོགས་པས་ནམ་མཁའ་གང་བར་གྱུར་པར་བསམ་ལ། དེ་ནས་སྤྱན་
འདྲེན་ནི། ཨོཾ་བོན་ཉིད་མི་འགྱུར་གཡུང་དྲུང་དབྱིངས་དཀྱིལ་ནས།། དུས་གསུམ་
བདེར་གཤེགས་མ་ལུས་འཁོར་བཅས་རྣམས། འགྱུར་མེད་གཡུང་དྲུང་དབྱིངས་
ནས་མི་གཡོ་ཡང་། འགྲོ་བ་སེམས་ཅན་དྲངས་བའི་དོན་སླད་དུ།། སྤྲུལ་པ་མྱུར་
མགྱོགས་ཐང་ཙམ་འདིར་གཤེགས་ལ། བདག་ཅག་ས་ལ་དབང་བར་མཛད་པ་
དང་།། ཐུགས་རྗེས་དབྱིངས་ནས་མཁྱེན་པར་མཛད་དུ་གསོལ།། རོལ་མོ་བྱ་ལ། མཆོད་
418



ནམ་མཁའ་མཛོད་ཀྱི་སྒྲུབ་སྐོར།
པ་རྣམ་ལྔ་འབུལ་ཏེ། རིན་ཆེན་འོད་ལས་སྤྲུལ་པ་སྟེ།། དག་ཅིང་གཙང་མར་བཤམས་པ་
ཡི། མ་རིག་མུན་སེལ་སྒྲོན་མེ་འདི།། བདེར་གཤེགས་ལྷ་ལ་འབུལ་ལགས་ཀྱིས།།
ཐུགས་རྗེ་དང་ནི་དམ་ཚིག་གིས།། གཉིས་མེད་དོན་གྱིས་བཞེས་སུ་གསོལ།། ཨོཾ་ནེ་
ཏིང་ཕྱོད་སྤྱོད་ལམ་ལམ་ཡེ་སྭཱཧཱ། སྐྱོན་གྱི་གངས་རི་རྩེ་བཅོམ་ནས།། དག་ཅིང་
གཙང་མར་བཤམས་པ་ཡིཀ བག་ཆགས་སྒྲིབ་སེལ་ཚན་ཆབ་འདི།། བདེར་གཤེགས་
ལྷ་ལ་འབུལ། །ཐུགས་རྗེ་དང་ནི་དམ་༣ །གཉིས་མེད་དོན་གྱིས་ །ༀ་ཤུདྷོ་ཤུདྷོ་སང་
སང་སལ་སལ་སཱཧཱ། རི་རྒྱལ་རྩེ་ལ་ནགས་ཚལ་བཅུད།། དག་ཅིང་གཙང་མར་
བཤམས༔ །དྲི་ཞིམ་ངད་ལྡན་སྤོས་མཆོད་འདི།། བདེར་གཤེགས་ལྷ་ལ༔ །ཐུགས་
རྗེ་དང་ནི། །གཉིས་མེད་དོན༔ །ༀ་ཤིམ་ཤིམ་གྲམ་གྲམ་བུན་ནེ་ཐིམ་ཐིམ་སཱཧཱ།
རིན་ཆེན་འབྲུ་ལས་བསྐྱེད་པ་ཡི། དག་ཅིང་གཙང་མར༔ །རི་རབ་ལྷ་སངས་མཆོད་
པ་འདི།། བདེར་གཤེགས་ལྷ་ལ། །ཐུགས་རྗེ་དང་། །གཉིས་མེད་དོན་གྱིས་ །ༀ་
ཡཡིན་རང་ཞི་ཡེ་སྭཱཧཱ། དྲོད་གཤེར་རླན་ལས་བསྐྱེད་པ་སྟེ། དག་ཅིང་གཙང་མར་
མཛེས་སྡུག་བཀྲག་གསལ་མེ་ཏོག་འདི།། བདེར་གཤེགས་ལྷ༔ ། ཐུགས་རྗེ་དང་
གཉིས་མེད་དོན༔ །ཨོཾ་ནེ་ར་ཏེ་ཏེ་ཕྱོད་སྤྱོད་ལམ་ལ
ལམ་ལམ་ཡེ་སྭཱཧཱ། ཞེས་སོ་སོར་རོལ་མོ་བཅས་
འབུལལ་བསྟོད་པ་ནི། ཨེ་མ་ཧོ། མི་དམིགས་ཤེས་རབ་སྒྱུ་འཕྲུལ་དྲྭ་བའི་གར།། སྙིང་རྗེའི་
རང་བཞིན་བོན་གྱི་རང་ལུགས་སུ།། སྲིད་པའི་གདུལ་བྱ་སྣང་དང་མི་སྣང་བ།། མི་
གནས་མྱ་ངན་འདས་པའི་ས་ལ་ནི།། བཞག་ཕྱིར་གནས་བཞི་བདེར་གཤེགས་རྒྱ་
མཚོའི་ཚོགས།། ལུས་ངག་ཡིད་གསུམ་གུས་པས་ཕྱག་འཚལ་བསྟོད།། སྲིད་ཞིའི་
བདག་ཉིད་བདེར་གཤེགས་ཉིད་འཐོབ་ཕྱིར།། བརྟན་དང་གཡོ་བའི་སྣོད་བཅུད་ཇི་
སྙེད་ཀྱི།། བདག་ཉིད་གྱུར་པའི་དབང་རྣམས་བདག་འཐོབ་སྟེ། བདག་དང་མཐའ་
ཡས་གདུལ་བྱའི་སེམས་ཅན་རྣམས།། ལམ་འདིས་འདུལ་ནས་འབྲས་བུ་མཆོག་ཐོབ་
419



ང་ལ་ལན་གསུམ་བརྡབ་པས།
ཀུན་མཁྱེན་ཤར་རྫ་པོ་བཀྲ་ཤིས་རྒྱལ་མཚན་གྱི་གསུང་འབུམ།
བར།། གསང་བ་སྔགས་ཀྱི་རྟེན་དང་བརྟེན་པ་ཡི།། བར་ཆད་མེད་པར་བཀྲ་ཤིས་
སྩལ་དུ་གསོལ།། ཞེས་སྦུབ་རོལ་བྱས་ལ་བསྟོད་དོ། །གཉིས་པ་ལ་རིམ་པ་དགུ་ཡོད་པས། དང་པོ་ས་ལྷ་སྤྱན་
དྲངས་ནས་མཆོད་པ་ནི། བདག་ཉིད་གཡུང་དྲུང་ཡེ་དབང་གི་རྒྱལ་པོར་གྱུར་པས། བདེ་
བར་གཤེགས་པའི་སྤྱོད་པ་ལ་དབང་བར་བསམ་ ལ ཨཱི་ས་མ་ཁཾ་སྤ་ར་ན་ལྷན། ལག་པ་
གཡུང་དྲུང་གི་རང་བཞིན་ས་ལ་ལན་ ས་གཞི་བརྡོལ་བ་ལས། ས་ཡི་ལྷ་མོ་བརྟན་མ་
སེར་མོ་ནོར་བུ་དང་བུམ་པ་བསྣམས་པ་ལྟེ་བ་ཡན་ཆད་ས་སྟེང་དུ་ཐོན་པ་ལག བདག་
གི་ཚོགས་ཐམས་ཅད་ཀྱིས་བསྐོར་བར་གྱུར་པར་བསམ་ལ། དཀར་གཏོར་ལ་འོ་ཆབ་སྦྲིང་།
ཏིང་ཏིང་ཤག་དཀྲོལ་ལ་མཆོད་དེ། འཛམ་གླིང་རིན་ཆེན་མཛེས་པའི་དཀྱིལ་འཁོར་ན།།
འབྱུང་བ་དབང་སྒྱུར་ས་བདག་ཀུན་གྱི་གཙོ། ཙང་ཙང་འཁོར་བ་ས་བདག་ཀུན་གྱི་
རྗེ། སྐུ་མདོག་རིན་ཆེན་གསེར་གྱི་སྙིང་པོ་འདྲ། ཐོད་རྡུང་དོ་ཤལ་རིན་ཆེན་རྒྱུན་
གྱིས་བརྒྱན། འཁོར་ལོ་རྩིབས་སྟོང་སྟོང་གསུམ་ཁྱབ་པར་བསྒྱུར།། ས་ཡི་ལྷ་མོ་
གསེར་ལོངས་སྤྱོད་བརྟན་མ།། སྐུ་མདོག་རིན་ཆེན་གསེར་གྱི་སྙིང་པོ་འདྲ།། དབུ་
རྒྱན་དོ་ཤལ་རིན་ཆེན་མཛེས་པས་བརྒྱན།། ཕྱག་ན་རིན་ཆེན་གསེར་བུམ་བཅུད་
ཀྱིས་བཀང་།། ས་ལ་མངའ་མཛད་ས་བདག་ལྕམ་དྲལ་ལ།། རིན་ཆེན་གཏེར་མཆོད་
འདི་འབུལ་གྱིས།། སྔོན་གྱི་ཐུགས་དམ་ཆེར་དགོངས་ལ།། བདེར་གཤེགས་ལྷ་ཡི་ཕོ་
བྲང་བཞེངས་ས་འདིར། བདག་ཅག་རྣམས་ལ་ས་ཡི་དངོས་གྲུབ་སྩོལ།། ས་ལ་
མངའ་མཛད་ས་བདག་ཕོ་མོ་དང་། ཆུ་ལ་མངའ་མཛད་ཆུ་བདག་ཕོ་མོ་དང་། མེ་
ལ་མངའ་མཛད་མེ་བདག་ཕོ་མོ་དང་།། རླུང་ལ་མངའ་མཛད་རླུང་བདག་ཕོ་མོ་
དང་། འབྱུང་བ་གོ་འབྱེད་གསལ་བའི་ས་བདག་དང་། ཀླུ་གཉན་ས་བདག་གཏོད་
ཚོགས་ལ།། རིན་ཆེན་གཏེར་མཆོད་འདི་འབུལ་གྱིས།། བདེར་གཤེགས་ཕོ་བྲང་
གནས་ཀྱི་གཞི་འདིང་པར། བར་ཆད་མེད་ཅིང་བཀྲ་ཤིས་སྤེལ་དུ་གསོལ།། ཨོཾ་ཨ་
420



ནམ་མཁའ་མཛོད་ཀྱི་སྒྲུབ་སྐོར།
ཅུ
དཀར་སལ་སལ་ཤག་ཤག་འདུ་འདུ་ཧཱུཾ། ཞེས་དང་སྔོན་འགྲོའི་བོན་བདུན་ལྟར། ༀ་སྒྱུ་མའི་
གསེར་ས༔ །ནས། ཐིམ་ཡེ་སྭཱཧཱ། ཡན་བརྗོད་ལ་ས་ཡོན་འབུལ། གཉིས་པ་ཞུ་གནང་ནི་ཐབས་ཞགས་
ལྟར། ཨོཾ་ཇི་ལྟར་སྔོན་གྱི་དཔང་མཛོད་ལྟར།། བདག་གིས་བྱང་ཆུབ་ངེས་སྒྲུབ་པའི།།
མཆོད་འབུལ་དཔང་མཛད་ས་འདི་ཞུ།། འབྱུང་པོའི་ཚོགས་རྣམས་མ་ལུས་པ།།
ས་གླུད་མཆོད་སྦྱིན་འདི་བཞེས་ལ། ས་ཡི་ཕྱོགས་འདི་བདག་ལ་སྩོལ།། འབྱུང་པོ་
ས་ཡི་བདག་པོ་རྣམས།། གནས་རྟེན་གཞན་དུ་ཁྱེད་སྤོས་ལ། ས་འདི་བཀྲ་ཤིས་
མཛད་དུ་གསོལ། ཞེས་བརྗོད་ལ་དམར་གཏོར་ཆང་བུ་བསྔོ། དེ་ནས་གནང་བ་ནི ལྷ་མོ་དེས་བུམ་པ་
སྤྱི་བོར་གཏུག་སྟེ་བདག་ལ་ཕུལ་བའི་ཚུལ་གྱིས་གནང་བ་བྱིན་ནས་ས་ལ་ཐིམ་པར་
གྱུར་པར་བསམ་ལ། མཆོད་པ་རྣམས་བསལ་ལོ། །གསུམ་པ་ས་བཟུང་བ་ནི། གསང་བ་དགུ་འཕར་གྱི་
དགོངས་དོན་ལྟར། བདག་ཉིད་ཡེ་ཤེས་ཀྱི་ཁྲོ་བོ་ཆེན་པོ་འཆི་མེད་སྐྱེས་བཙན་གྱི་འབར་
བའི་ང་རྒྱལ་དང་ལྡན་པའི་ཐུགས་ཀ་ནས་ཁྲོ་བོའི་ཚོགས་དཔག་ཏུ་མེད་པར་སྤྲོས་
པས་ས་གཞི་གང་བར་གྱུར། སློབ་དཔོན་གྱིས་ཕུར་བུ་ཕྱག་ཏུ་བཞེས་ལ། ཁྲོ་ཚོགས་འདུས་ནས་
ཕུར་བུ་ལ་ཐིམ་པས། ཕུར་པ་སྐུ་བསྟོད་ཁྲོ་བོ་ཞལ་གསུམ་ཕྱག་དྲུག །སྐུ་སྨད་ལྕགས་
ཕུར་ཟུར་གསུམ་པ་མེའི་ཚྭ་ཚྭ་འཕྲོ་བར་གྱུར།། ཕུར་པ་བསྒྲིལ་ཞིང་། བསྭཱ་རཾ་རཾ་ཀི་ལ་ཡ་
ར་ཐ་ཡ་ཐུ་ཏི་སྟ་དུ་རུ་བྷན་དྷ་ཚིན་དྷ་རཾ་ཐུན་འདུ། ཨུ་ཡ་ཕུར་ཧྲིལ་གྱི་གྲན་ཤུ་ནིག་
ཧ་ལ་ཧ་ལ་ཐུན་སྦྱོ་ཛ་ལ་རཾ། ལན་གསུམ་གྱིས་སྟེགས་བུའི་དབུས་སུ་གདབ། ཕུར་པ་གཞན་རྣམས་ཀྱང་
ཕྱོགས་ཕྱོགས་ནས་གདབ་ཚུལ་བྱ། ཕུར་པས་སྲིད་པའི་གཏིང་དུ་གཟེར་ཞིང་ཁྲོ་ཆུང་རལ་
མེའི་ཚྭ་ཚྭས་ས་གཞི་ཁེངས་པས་གདུག་པ་ཅན་རྣམས་རྡུལ་དུ་བརླག་ནས་བོན་
ཉིད་ཀྱི་ངང་དུ་སྟོང་པར་གྱུར། བཞི་པ་ས་དབང་དུ་བྱ་བ་ནི། དཔོན་སློབ་ཀུན་གྱིས་ཕྱག་འཁྲིག་མ་
བསྣོལ་ཏེ་གཡུང་དྲུང་དུ་བྱས་པ་ས་ལ་བཀབ་ཅིང་བརྡབ་པའི་ཚུལ་བྱ་ལ། རཾ་ཨ་དམར་མོ་ལྗི་ཆེམ། ཞེས་
བརྗོད་པས། སྣང་བ་ཐམས་ཅད་གཡུང་དྲུང་དུ་གྱུར་པ་ས་ལ་ཐིམ་པས། ས་གཞི་རིན་
42



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པོ་ཆེའི་གཡུང་དྲུང་འབའ་ཞིག་ཏུ་སོང་ནས་བདག་གིས་དབང་དུ་གྱུར་པར་བསམ་
ལ། ལྔ་པ་བརྐོ་བ་ནི། ལུང་ལས། རྐོ་མཁན་ལྷ་ཡི་ང་རྒྱལ་གྱིས། གསེར་གྱི་ཏོག་ཙེ་རྩེ་ལྔ་པ། གཡས་སྟེང་གཡོན་འོག་
གིས་བཟུང་ལ། ཞེས་པ་ལྟར་གཡུང་དྲུང་རྒྱལ་ཐེབས་ཀྱིས་ཚུལ་དང་ལྡན་བཞིན། ལྟོ་འཕྱེ་དང་བསྟུན་ནས་བརྐོ་བ་ནི།
སྤྱི་སྤུངས་ལྟར། རིན་ཆེན་གསེར་གྱི་ས་གཞིའི་རང་བཞིན་ལ།། ཡེ་ཤེས་ལྔ་ཡི་གཞལ་
ཡས་ཆེན་པོ་སྟེ།། དེ་ལ་རྐོ་ཞིང་བཅད་ལྟ་མི་འཚལ་ཏེ། སེམས་ཅན་མ་རིག་མ་མཐོང་
བསྟན་པའི་ཕྱིར། གསེར་གྱི་ས་གཞི་དབྱིངས་ནས་བརྐོ་བར་བགྱིའོ། །དོག་མེད་
གཞལ་ཡས་ཆེན་པོར་བཀྲ་ཤིས་ཤིག །ཨོཾ་དྲུང་མུ་སླ་ཞི་ཨ་པྲ་ཏི་སྟ་ཡེ་སྭཱཧཱ། དངོས་
གྲུབ་གནས་སུ་བརྐོ་ལ་དབུས་དང་ཕྱོགས་བཞི་ནས་དངོས་གྲུབ་ཁམ་རེ་ཞུས་ཏེ་ས་པྲ་བརྟགས་པར་བྱས་ནས། དྲུག་
པ་ས་བརྡུང་བ་ནི། གསེར་གྱི་ས་གཞི་གཞལ་ཡས་ཆེན་པོ་ལ།། བརྡུང་ཞིང་སྦྱང་ལྟ་མི་
འཚལ་ཏེ།། སེམས་ཅན་ཉོན་མོངས་གྱོང་ཁེངས་འདུལ་བའི་ཕྱིར།། གཞལ་ཡས་
ཆེན་པོའི་ངང་དུ་བརྡུང་བར་བྱའོ། །ༀ་དྲུང་མུ་སླ་ཞི་འདུ་ཁྲོ་ཏ་ཡ་ཐད་དོ་སྭཱཧཱ།
ཞེས་ཐོ་བས་བརྡུང་ཚུལ་བྱ། བདུན་པ་སྦྱང་བ་ནི། གསེར་གྱི་ས་གཞི་ཡེ་ནས་དག་པ་ལ།། ཚན་
གྱིས་ཉེས་སྐྱོན་སྦྱངས་ལྟ་མི་འཚལ་ཏེ།། སེམས་ཅན་ལས་ཀྱི་སྒྲིབ་པ་སྦྱང་བའི་ཕྱིར།
ལྷ་ཚན་གསས་ཚན་ཡོངས་སུ་གཏོར་བར་བགྱི། ༀ་དྲུང་མུ་སླ་ཞི་ཤུད་དྷོ་ས་ལེ་སང་
ངེ་ཡེ་སྭཱཧཱ། ཞེས་ཚན་དང་དྲི་བཟང་འོ་ཆབ་གཏོར་རོ། །བརྒྱད་པ་འཕྲད་སྩལ་བ་ལ་ཏིང་འཛིན་ནི་ཐབས་ཞགས་
ལྟར། བདག་ཉིད་ཡི་དམ་ལྷར་གསལ་བའི།། ཐུགས་ཀར་ཡི་གེ་ཧཱུཾ་ཉིད་ནི།། སྨུག་
ནག་གཅིག་ཏུ་གསལ་བར་བསམ། དེ་ལས་འོད་ཟེར་རབ་འཕྲོས་པ། བདེར་གཤེགས་
རྣམས་ལ་ཕོག་པ་ཡིས། སངས་རྒྱས་སྲས་སུ་དགོངས་ནས་གཟིགས། སེམས་དཔའ་
ལྕམ་དྲལ་ལ་ཕོག་པས། སྤུན་དང་གྲོགས་སུ་དགོངས་ནས་མོས། དབལ་མོ་རྣམས་
ལ་ཕོག་པ་ཡིས།། རིགས་ཀྱི་གཙོ་བོར་མཐོང་ནས་རེ།། སེམས་ཅན་རྣམས་ལ་ཕོག་པ་
ཡིས།། སྒྲིབ་པ་ཐམས་ཅད་སྦྱངས་པར་བྱས།། འོད་ཟེར་དེ་དག་སླར་འདུས་ནས།།
422



ནམ་མཁའ་མཛོད་ཀྱི་སྒྲུབ་སྐོར།
ས་ཕྱོགས་གང་མ་ཐག་ཏུ་ཡང་།། ས་གཞི་དེ་ཉིད་རིན་པོ་ཆེ།། སྣ་ཚོགས་རྒྱུ་ལས་
གྲུབ་པ་སྟེ།། གཞི་མཉམ་རེག་ན་བདེ་བ་ལ།། རིན་ཆེན་གཞལ་ཡས་ཁང་དུ་གྱུར།།
བར་བསམ་ལ་ཚིག་བཤད་ནི གསེར་གྱི་ས་གཞི་རིན་ཆེན་རང་བཞིན་ལ།། རིན་ཆེན་གཏེར་
གྱི་འཕྲད་ཞུགས་མི་འཚལ་ཏེ། སེམས་ཅན་དགོས་འདོད་ཡིད་བཞིན་བསྐང་བའི་ཕྱིར།།
ས་གཞི་རིན་ཆེན་འཕྲད་ཀྱིས་སྤྲད་པར་བགྱི།། ༀ་དྲུང་མུ་སླ་ཞི་རད་ན་ཏྲ་ཡེ་སྭཱཧཱ།།
ཞེས་རིན་ཆེན་ལྔ་དང་སྨན་སྣ་ཚོགས་ཀྱིས་འཕྲད་བཏབ་བོ། །དགུ་པ་ས་གཏེར་གཞུག་པ་ནི། བུམ་པ་གཟུངས་ལྡན་
མཛེས་པར་བསྣམས་ག གསང་ལག་གཙོ་འཁོར་གྱི་གཟུངས་ལན་གསུམ་རེ་དང་འདོད་གསོལ་བཅས་བརྗོད་མཐར་
ཏིང་འཛིན་ནི། བྷཾ་ལས་རིན་པོ་ཆེའི་བུམ་པ་བཟང་པོ་འདོད་དགུ་འབྱུང་བའི་གཏེར་
གྱི་ནོར་བུར་བསམ་ལ། ཨ་ཡཾ་རཾ་ཡཾ་ཁཾ་གྷོ་འདུ། བརྗོད་ལ་བརླབས། ས་དབང་ཡབ་ཡུམ་
འཁོར་བཅས་དང་།། གནས་བདག་གཉུག་མར་གནས་རྣམས་ལ།། རིན་ཆེན་བུམ་
པ་བཟང་པོ་འདི། ས་གཞིའི་བཅུད་དུ་སྩལ་ལགས་ན། ཞིང་ཀུན་ཕན་བདེ་རབ་རྒྱས་
ཤིང་། བདག་ཅག་བསམ་དོན་མྱུར་འགྲུབ་མཛོད།། སརྦ་རད་ན་ཧཱུཾ་འདུ། ཞེས་ས་
བརྐོ་མལ་དུ་སྦས་ལ། བཀྲ་ཤིས་སྨོན་ལམ་གྱི་ཚིག་ཕྲེང་བཅས་སློབ་དཔོན་རིགས་ལྔས་འབྲུ་དང་མེ་ཏོག་འཐོར་རོ། །
རིན་པོ་ཆེའི་སྣོད་དུ་ས་བླང་ལ་ཁ་དར་གྱིས་ཡིབས་ནས་ལས་པས་ཐོགས། རོལ་ཆ་བཅས་སེར་ཕྲེང་གིས་སླར་བཞུད་
ཀཱ ༧ གསུམ་པ་ཕྱི་རྟེན་སྐོས་ལ་བསྙེན་པ་ནི། དབལ་མོ་ལས་ཐིག་ལས། གནས་ཁང་ཕྱི་ཡི་རྒྱན་ཉིད་དུ། ཕྱི་རྟེན་སྐོས་
ལྔར་བྱིན་བརླབས་ནས། ཞེས་པས། སྒྲུབ་ཁང་སྟེང་དུ་མདུང་ཁྲི་སོགས་ཀྱི་རྟེན་སྐོས་ལྔ་ལག་ལེན་མ་ནོར་བར་བཀོད།
དཔོན་སློབ་ཀུན་དང་འཆམ་པ་གིང་བཅས་ཆས་བརྗིད་ལ་སེར་ཕྲེང་ཕེབས། སློབ་དཔོན་རིགས་ལྔ་ལས་པ་བཅས་
ནས་གཡབ་དར་དང་། དུང་དཀར་དམར་རྐང་གླིང་བཅས་ཚོམ་ཚོམ་རོལ་མོའི་སྐབས་མཁྱེན་གསོལ་མཐར་དགུ་བརྡུང་
གཅིག་གཉིས་བརྡུང་གཉིས། སུམ་བརྡུང་གཉིས་བྱ་ལ། སྡེ་བརྒྱད་གསེར་སྐྱེམས། ཚིག་བཤད་སྐབས་དགུ་བདུན་
ལྔའི་མཆོད་ལ་གསེར་སྐྱེམས་གཏོར་མ་འབུལ། ཡུལ་ས་སྤྱི་བསྟོད་ཕྲིན་བཅོལ་སོགས་གྲུབ་ནས་སུམ་བརྡུང་བྱ། ཕྱི་
རྟེན་འཛུགས་པའི་ཏིང་འཛིན་ནི། བདག་ཉིད་ཡེ་ཤེས་ཀྱི་ཁྲོ་བོ་འཆི་མེད་སྐྱེས་ནས་བཙན་དུ་
423



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསྒོམ། དེ་ལ་ལྷ་སུམ་བརྒྱ་དྲུག་ཅུ་རང་བཞིན་གྱིས་གསལ་བར་རྫོགས་པར་བསྒོམ།
ཞབས་ཀྱིས་འགྲོས་བོར་བས་ས་བཅུ་ཟིལ་གྱིས་གནོན་པར་སྒོམ། སྐུ་ལས་གསུང་
ཕྱུང་བས་འཁོར་བའི་མྱ་ངན་སངས་པར་བསྒོམ། ཞལ་ནས་སྨྲང་བཟླས་པས་དགྲ་
བགེགས་གནས་ནས་བརྒྱལ་བར་བསྒོམ་ལ། ཕྱག་རྒྱ་དབང་བསྡད་འདུ་བ་བཅའ་བ། བསྭཱ་ཨོཾ་
ཨ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན། ཨ་མ་མ་ཧ་ལ་རཾ་ཛ་ཐུན་ཕྱོགས་ཐུན་སྦྱོ།
ཞེས་པས། དབུས་ཀྱི་དབལ་མདུང་ནི་དབལ་གསས་དགུ་ཁྲི་དགུ་འབུམ། རྟེན་གཞན་
རྣམས་ཀྱང་གསས་ཆེན་གྲངས་ལས་འདས་པར་གྱུར། དེའི་ཕྱི་རིམ་རྒྱལ་མཚན་
བརྒྱད་ནི་དམག་དཔོན་མ་བརྒྱད། པུ་ཐོ་བརྒྱད་ནི་གྱད་ཆེན་པོ་བརྒྱད། བྱ་ཁྲ་
དང་རྒྱང་ཐག་ནི་ཕོ་ཉ་མ་དགུ་ཁྲི་དགུ་འབུམ། ཕྱི་ཐོ་བཞི་ནི་ཁྲིམས་ཀྱི་ལ་བོ་ཆེ་
བཞིའི་ཁ་ནས་རྒྱལ་པོ་ཆེན་པོ་བཞིའི་ཕོ་བྲང་སྡེ་འཁོར་བཅས་གསལ་བར་གྱུར།
པར་བསྒོམ་ལ། བསང་དང་གསེར་སྐྱེམས་མཆོད་ལ། ཚིགས་བཤད་སྤྱི་སྤུངས་རྟེན་འཛུགས་ལེའུ་ལྟར། བསྭོ་བདག་
ཅག་གསང་བོན་སྒྲུབ་གཤེན་གྱིས། རིགས་ལྡན་གནས་མཆོག་ཉམས་དགའ་འདིར།།
ཡང་སྙིང་གསང་བ་འདི་བསྒྲུབ་ཀྱི།། གཞི་བདག་ལྷ་ཀླུ་སྡེ་བརྒྱད་ཀུན།། མཆོད་སྦྱིན་
གཙང་མའི་གླུད་ཀྱིས་བསྐང་། གཤེན་ལ་བར་ཆད་མ་བྱེད་པར།། གསང་སྒྲུབ་མགོ་
འཇུག་མཐར་ཐོན་དུ། འདི་རུ་མ་བཞུགས་སྐུ་བསྐྱོད་ལ། སྒྲུབ་གཤེན་སྡོང་དང་
གྲོགས་མཛོད་ཅིག །ཕྱི་དབལ་དགུ་ཁྲི་དགུ་འབུམ་དང་། ནང་དབལ་དགུ་ཁྲི་དགུ་
འབུམ་དང་། དབལ་གསས་དགུ་ཁྲི་དགུ་འབུམ་དང་།། གཙང་མའི་གནས་འདིར་
སྒྲུབ་གཤེན་གྱིས། ཕྱི་རྟེན་ནང་རྟེན་གསང་རྟེན་འཛུགས། རྟེན་གསུམ་རྟེན་ལ་བཞུགས་
སུ་གསོལ།། དབལ་མདུང་ངར་མ་རྒྱན་ལྡན་འདི།། དབལ་གསས་དགུ་ཁྲི་དགུ་
འབུམ་རྟེན།། རྟེན་ལ་བཞུགས་ལ་བར་ཆོད་སྲུངས།། དོམ་ནག་འཁྲོས་པའི་རྗེ་
ངར་དང་། སྐྱ་བཀྲ་གསའ་ཡི་རྗེ་ངར་དང་། རྒོད་ཁྲ་གླག་གི་རྗེ་ངར་དང་། བན
424



ནམ་མཁའ་མཛོད་ཀྱི་སྒྲུབ་སྐོར།
གླང་ཤུགས་ཆེན་རྗེ་ངར་དང་། མགྱོགས་ཤུགས་རྟ་ཡི་རྗེ་ངར་དང་། ཕག་རྒོད་སྤྱང་
རྒོད་རྗེ་ངར་འདི། གར་གསས་དགུ་ཁྲི་དགུ་འབུམ་རྟེན།། རྟེན་ལ་བཞུགས་ཤིང་
གར་གསས་ཚོགས།། སྒྲུབ་གཤེན་རྐྱེན་དང་བར་ཆད་སྲུངས།། མར་ཞི་ཏིང་ཞི་
རྣམས་དག་ཨུན།། པུ་ཟངས་བྱེ་རུ་མུ་ཏིག་ཤེལ། གནམ་ལྕགས་ཁྲོ་དང་དགུ་པོ་འདི།།
རྒོད་གསས་དགུ་ཁྲི་དགུ་འབུམ་རྟེན།། རྟེན་ལ་བཞུགས་ཤིག་རྒོད་གསས་ཚོགས།།
སྒྲུབ་གཤེན་རྐྱེན་དང་བར་ཆད་སྲུངས། ནས་འབྲས་ཁྲེ་དང་ཅུ་ཙེ་དང་།། ཏིལ་
དཀར་སོ་བ་སྲན་ཆུང་དང་། གྲོ་དང་མོན་སྲན་འབྲུ་སྣ་དགུ། གསས་རྗེ་དགུ་ཁྲི་
དགུ་འབུམ་རྟེན།། རྟེན་ལ་བཞུགས་ཤིག་གསས་རྗེའི་ཚོགས།། སྒྲུབ་གཤེན་རྐྱེན་
དང་བར་ཆད་སྲུངས། དཀར་སེར་ལྗང་དམར་སྔོ་མཐིང་དང་། སྨུག་པོ་སྐྱ་དཀར་
ཁྲ་བོ་དང་། མཛེས་པའི་དར་སྣ་དགུ་པོ་འདི།། གནམ་གསས་དགུ་ཁྲི་དགུ་འབུམ་
རྟེན།། རྟེན་ལ་བཞུགས་ཤིག་གནམ་གསས་ཚོགས། སྒྲུབ་གཤེན་རྐྱེན་དང་བར་
ཆད་སྲུངས།། མདའ་མོ་ལྟང་དཀར་ཡར་བཙུག་པ། ཡར་བདུད་གནམ་དུ་བསྒྱུར་
བའི་དོན།། མདའ་གསུམ་ཐུར་དུ་མར་བཙུག་པ།། སྲི་དགུ་ཐུར་དུ་ནོན་པའི་དོན།།
མདའ་བཞི་ཕྱོགས་བཞི་བཙུག་པ་ནི། ཕྱོགས་བཞི་ལྷ་འདྲེ་བཟློག་པའི་དོན།།
རྟེན་རྫས་རྒྱུན་རྣམས་བཏགས་པ་ཡི།། མཛེས་པའི་དབལ་མདུང་རྒྱུན་ཅན་ལ།
དབལ་གསས་དགུ་ཁྲི་དགུ་འབུམ་དང་། འཐོར་གསས་སུམ་བརྒྱ་དྲུག་ཅུ་དང་།།
གསས་ཕྲན་ཉིས་ཁྲི་བདུན་འབུམ་རྟེན། རྟེན་ལ་བཞུགས་ལ་བར་ཆད་སྲུངས།།
བྱ་ཁྲ་དང་ནི་རྒྱང་ཐག་དང་།། ཕོ་ཉ་དགུ་ཁྲི་དགུ་འབུམ་རྟེན།། རྟེན་ལ་བཞུགས་
ལ་བར་ཆོད་སྲུངས།། མཛེས་པའི་རྒྱལ་མཚན་ཆེན་པོ་བརྒྱད།། དམག་དཔོན་ཆེན་
པོ་རྣམས་ཀྱི་རྟེན།། རྟེན་ལ་བཞུགས་ལ་བར་ཆད་སྲུངས།། པུ་ཐོ་དམར་པོ་བརྒྱད་
རྣམས་ནི།། སྤྲུལ་པའི་རྒྱུད་ཆེན་རྣམས་ཀྱི་རྟེན།། རྟེན་ལ་བཞུགས་ལ་བར་ཆད་
425



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྲུངས།། རིན་ཆེན་གཡུ་མངོན་འདི་བཞེས་ལ།། སྒྲུབ་གཤེན་རྐྱེན་དང་བར་ཆོད་
སོལ།། ཕྱོགས་བཞིའི་ལྷ་འདྲེ་ཁྲིམས་ལ་གནོན།། གཡུང་དྲུང་བོན་གྱི་བསྟན་པ་
སྲུངས། བཅོལ་པའི་ཕྲིན་ལས་གྲུབ་པར་མཛོད།། ཡན་བརྗོད་ལ་སུམ་བརྡུང་མཐར། རྟེན་
འབྲེལ་སྙིང་པོ་དང་བཀྲ་ཤིས་གྱི་ཚིག་ཕྲེང་རེ་བརྗོད་ལ་འཐོར་ནས་གནང་། ༧ གསུམ་པ་བཅའ་གཞི་ལས་བསྙེན་ལ་
གསུམ་སྟེ། སྲུང་བ་མཚམས་བཅད།། དཀྱིལ་འཁོར་བཅའ་གཞི། སྒོ་དབྱེ་བསྲེ་བསྣན་ནོ། །དང་པོ་ནི། ཇི་སྐད་དུ།
ཕྱི་མཚམས་རྒྱལ་ཆེན་བཞི་ཡིས་བཅད།། ཅེས་པས། གོང་གི་སེར་ཕྲེང་འཆམ་པ་བཅས་སྟག་འགྲོས་ཀྱིས་ཤར་ཐོའི་
རྩར་ཕེབས་ལ། དེར་སྟེགས་བུའི་ཁར་རྒྱལ་བཤོས་དང་གསེར་སྐྱེམས་སོགས་བཤམས། རྒྱལ་བྱང་གཟུག་ལ།
གདངས་ཆེས་གཤང་ཚོམ་གྱིས་དྲང་ལ་ཏིང་འཛིན་ནི། བདག་ཉིད་ཡེ་ཤེས་ཀྱི་ཁྲོ་བོ་འཆི་མེད་སྐྱེས་
བཙན་དུ་གསལ་བའི་ཐུགས་ཀའི་འོད་ཀྱིས་རི་རབ་ཤར་ཕྱོགས་རྒྱལ་ཆེན་ཡུལ་
འཁོར་སྲུང་འཁོར་བཅས་ལ་ཕོག་པས། ཐུགས་སྲོག་ཞ་ཡིག་གི་རྣམ་པ་སྤྱན་དྲང་
ནས། ཤར་ཕྱོགས་ཀྱི་ཐོ་ཡི་ཁར་བབ་སྟེ་འོད་དུ་ཞུ་བ་ལས། རྒྱལ་ཆེན་མི་དཀར་
ཤེལ་ཁྲབ་ཅན་ཡབ་ཡུམ་སྲས་བློན་འཁོར་རང་རང་འདྲ་བ་འབུམ་སྡེ་རེ་རེས་བསྐོར་
ནས། ཤར་དྲི་ཟའི་བར་ཆད་བསྲུང་བར་བསམ་ལ། སྔོན་འགྲོ་ལྟར། བསྭོ་ང་ནི་ཡེ་ཤེས་
ནས ཁ་ནོན་མཛོད། དང བསྭཱ་ཐོ་ཡེ་ཐུན་ཉེ༔ ནས ཐུན་སྦྱོ གྱིས་ཞུངས་ཀར་བྲིམས་ལ གཡུང་དྲུང་རྒྱལ་
ཐེབ་ཀྱིས་བཀའ་བསྒོ་ནི། ཤར་ཕྱོགས་རྒྱལ་པོ་ཡུལ་འཁོར་སྲུང་། །བཙུན་མོ་སྲས་བློན་
འཁོར་དང་བཅས་པ་ཁྱེད་རྣམས་ཀྱིས། སྔོན་སློབ་དཔོན་འཆི་མེད་གཙུག་ཕུད་
དང་། གསང་བ་འདུས་པའི་སྤྱན་སྔར། ཕྱི་མཚམས་སྲུང་བ་ཞལ་གྱིས་བཞེས་པ་
བཞིན་དུ། བདག་ཅག་གསང་བའི་སྒྲུབ་པ་ཟབ་མོ་འདི་ལ་ཞུགས་ནས། ནམ་
མཐར་མ་ཕྱིན་གྱི་བར་དུ་རྟེན་ལ་བཞུགས་ནས། ཤར་དྲི་ཟའི་གདོན་ལ་སོགས་ཕྱིའི་
བར་ཆད་ནང་དུ་མ་གཏོང་ནང་གི་དངོས་གྲུབ་ཕྱི་རུ་ཡལ་དུ་མི་འཇུག་པ་སྲུང་
བའི་ཕྲིན་ལས་མཛད་དུ་གསོལ་ལོ། །འབྲུ་གཏོར། གཡུང་དྲུང་ཕྱག་རྒྱས་གདབ་ཚུལ་བྱ་བ། བསྔོ་
426



ནམ་མཁའ་མཛོད་ཀྱི་སྒྲུབ་སྐོར།
ཐོ་ཡེ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན། ཝེར་ཞི་ཏྲི་པ་ཙ་ལ་མུ་སླས་སུ་ཏཱ་ཏིཥྛ
དྲུང་མུ་ཡེ་སྭཱཧཱ། ཤར་ཕྱོགས་རྒྱལ་པོ་འཁོར་དང་བཅས་པས་ལྷོ་ཤར་ནས་བྱང་ཤར་
བར་གྱི་སྟེང་འོག་བར་ཆད་ཐམས་ཅད་བསྲུང་བར་བསམ་ལ། རྟེན་འབྲེལ་སྙིང་པོ་བཀྲ་
ཤིས་ཀྱི་ཚིག་ཕྲེང་བཅས་འབྲུ་ནས་འཐོར། དེ་ནས་སྟག་འགྲོས་སོགས་སྔར་བཞིན་བྱང་ཐོའི་རྩར་ཕེབས་ལ། མཆོད་
པ་བཅས་ཏིང་འཛིན་ནི། བདག་ཉིད་ཡེ་ཤེས་ཀྱི་ཁྲོ་བོ་འཆི་མེད་སྐྱེས་བཙན་དུ་གསལ་
བའི་ཐུགས་ཀའི་འོད་ཀྱིས་རི་རབ་བྱང་ཕྱོགས་རྒྱལ་ཆེན་རྣམ་ཐོས་སྲས་འཁོར་
བཅས་ལ་ཕོག་པས། ཐུགས་སྲོག་ཞུ་ཡིག་གི་རྣམ་པ་སྤྱན་དྲངས་ནས། བྱང་ཕྱོགས་
ཀྱི་ཐོ་ཡི་ཁར་བབ་སྟེ་འོད་དུ་ཞུ་བ་ལས། རྒྱལ་ཆེན་མི་སེར་གསེར་ཁྲབ་ཅན་ཡབ་
ཡུམ་སྲས་བློན། འཁོར་རང་རང་འདྲ་བ་འབུམ་སྡེ་རེས་བསྐོར་ནས། བྱང་
གནོད་སྦྱིན་གྱི་བར་ཆོད་བསྲུང་བར་བསམ་ལ། སྔོན་འགྲོ་ལྟར་ཚིགས་བཤད་དང་སྙིང་པོ་བརྗོད་
ལ། འཁོར་ལོ་རྒྱལ་ཐེབས་ཀྱིས་ཉུངས་དཀར་བྲིམ་ལག བཀའ་བསྒོ་སྟེ། བྱང་ཕྱོགས་རྒྱལ་ཆེན་རྣམ་ཐོས་
སྲས། བཙུན་མོ་སྲས་བློན་འཁོར་དང་བཅས་པ་ཁྱེད་རྣམས་ཀྱིས། སྔོན་སློབ་དཔོན་
འཆི་མེད་གཙུག་ཕུད་དང་གསང་བ་འདུས་པའི་སྤྱན་སྔར། ཕྱི་མཚམས་སྲུང་བ་
ཞལ་གྱིས་བཞེས་པ་བཞིན་དུ། བདག་གསང་བའི་སྒྲུབ་པ་ཟབ་མོ་འདི་ལ་ཞུགས་
ནས། ནམ་མཐར་མ་ཕྱིན་གྱི་བར་རྟེན་ལ་བཞུགས་ནས། བྱང་གནོད་སྦྱིན་གྱི་
གདོན་ལ་སོགས་ཕྱིའི་བར་ཆོད་ནང་དུ་མ་གཏོང་། ནང་གི་དངོས་གྲུབ་ཕྱི་རུ་ཡལ་
དུ་མི་འཇུག་པ་སྲུང་བའི་ཕྲིན་ལས་མཛད་དུ་གསོལ་ལོ། །འབྲུ་གཏོར་ལ་འཁོར་ལོའི་ཕྱག་
རྒྱས་གདབ་ཚུལ་བྱ། བསྲོ་ཐོ་ཡེ་ཐུན་ཉེ་ལོ་ཡོ་ ཝེར་ཞི་པ་ཤང་མ་ནི་མུ་སླས་སུ་པྲ་ཏིཥྛ་ཙཀྲ་
ཡེ་སྭཱཧཱ། བྱང་ཕྱོགས་རྒྱལ་པོ་འཁོར་དང་བཅས་པས་བྱང་ཤར་ནས་བྱང་ནུབ་བར་
གྱི་སྟེང་འོག་བར་ཆོད་ཐམས་ཅད་བསྲུང་བར་བསམ་ལ། རྟེན་སྙིང་སོགས་སྔར་བཞིན་
བརྗོད་མཐར་ནུབ་ཐོའི་རྩར་ཕེབས་ལ། ཏིང་འཛིན་ནི། བདག་ཉིད་ཡེ་ཤེས་ཀྱི་ཁྲོ་བོ་འཆི་མེད་
427



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྐྱེས་བཙན་དུ་གསལ་བའི་ཐུགས་ཀའི་འོད་ཀྱིས་རི་རབ་ནུབ་ཕྱོགས་རྒྱལ་ཆེན་
སྤྱན་མིག་བཟང་འཁོར་བཅས་ལ་ཕོག་པས། ཐུག་སྲོག་ཞ་ཡིག་གི་རྣམ་པ་སྤྱན་དྲངས་
ནས་ནུབ་ཕྱོགས་ཀྱི་ཐོ་ཡི་ཁར་བབ་སྟེ་འོད་དུ་ཞུ་བ་ལས། རྒྱལ་ཆེན་མི་དམར་ཟངས་
ཁྲབ་ཅན་ཡབ་ཡུམ་སྲས་བློན། འཁོར་རང་རང་འདྲ་བ་འབུམ་སྡེ་རེས་བསྐོར་
ནས། ནུབ་ཀླུ་དབང་གི་བར་ཆོད་ཐམས་ཅད་བསྲུང་བར་བསམ་ལ། སྔོན་འགྲོ་ལྟར་
ཚིགས་བཤད་སྙིང་པོ་བརྗོད། པདྨ་རྒྱལ་ཐེབས་ཀྱིས་ཞུངས་ཀར་བྲིམ་བཀའ་བསྒོ་སྟེ། ནུབ་ཕྱོགས་རྒྱལ་པོ་
སྤྱན་མིག་བཟང་བཙུན་མོ་སྲས་བློན་འཁོར་དང་བཅས་པ་ཁྱེད་རྣམས་ཀྱིས། སྔོན་
སློབ་དཔོན་འཆི་མེད་གཙུག་ཕུད་དང་། གསང་བ་འདུས་པའི་སྤྱན་སྔར་ཕྱི་མཚམས་
སྲུང་བ་ཞལ་གྱིས་བཞེས་པ་བཞིན་དུ། བདག་ཅག་གསང་བའི་སྒྲུབ་པ་ཟབ་མོ་འདི་
ལ་ཞུགས་ནས། ནམ་མཐར་མ་ཕྱིན་གྱི་བར་རྟེན་ལ་བཞུགས་ནས། ནུབ་ཀླུ་དབང་
གི་གདོན་ལ་སོགས་ཕྱིའི་བར་ཆོད་ནང་དུ་མ་གཏོང་། ནང་གི་དངོས་གྲུབ་ཕྱི་རུ་
ཡལ་དུ་མི་འཇུག་པ་བསྲུང་བའི་ལས་མཛད་དུ་གསོལ་ལོ། །ཞེས་འབྲུ་གཏོར་ལ། པདྨ་ཕྱག་
རྒྱས་གདབ་ཚུལ་བྱ། བསྭོ་ཐོ་ཡེ་ཐུན་ཉེ་ལོ་ཡོ་ཐུན༔ ཝེར་ཞི་ན་ག་ར་ཙ་མུ་སླས་སུ་པྲ་
ཏིཥྛ་པདྨ་ཡེ་སྭཱཧཱ། ནུབ་ཕྱོགས་ཀྱི་རྒྱལ་པོ་འཁོར་དང་བཅས་པའི་ནུབ་བྱང་ནས་
ལྷོ་ནུབ་བར་གྱི་སྟེང་འོག་བར་ཆད་ཐམས་ཅད་བསྲུང་བར་བསམ་ལ། རྟེན་སྙིང་དང་
འབྲུ་ནས་གཏོར་ལ་སྔར་བཞིན་ལྷོ་ཐོའི་རྩར་ཕེབས་ལ། ཏིང་འཛིན་ནི། བདག་ཉིད་ཡེ་ཤེས་ཀྱི་ཁྲོ་བོ་ཆེན་
པོ་འཆི་མེད་སྐྱེས་བཙན་དུ་གསལ་བའི་ཐུགས་ཀའི་འོད་ཀྱིས། རི་རབ་ལྷོ་ཕྱོགས་
རྒྱལ་ཆེན་འཕགས་སྐྱེས་པོ་འཁོར་བཅས་ལ་ཕོག་པས། ཐུགས་སྲོག་ཞ་ཡིག་གི་
རྣམ་པ་སྤྱན་དྲངས་ནས། ལྷོ་ཕྱོགས་ཀྱི་ཐོ་ཡི་ཁར་བབ་སྟེ་འོད་དུ་ཞུ་བ་ལས། རྒྱལ་
ཆེན་མི་སྔོན་ལྕགས་ཁྲབ་ཅན། ཡབ་ཡུམ་སྲས་བློན་འཁོར་རང་རང་འདྲ་བ་འབུམ་
སྡེ་རེས་བསྐོར་ནས་ལྷོ་གཤིན་རྗེའི་བར་ཆད་བསྲུང་བར་བསམ་ལ། སྔོན་འགྲོ་ལྟར་ཚིག་
428



ནམ་མཁའ་མཛོད་ཀྱི་སྒྲུབ་སྐོར།
བཤད་དང་སྙིང་པོ་བརྗོད་ལ། རིན་ཆེན་རྒྱལ་ཐེབ་ཀྱིས་ཉུངས་ཀར་བྲིམ་ལ་བཀའ་བསྒོ་སྟེ། ལྷོ་ཕྱོགས་རྒྱལ་
པོ་འཕགས་སྐྱེས་པོ། བཙུན་མོ་སྲས་བློན་འཁོར་དང་བཅས་པ་ཁྱེད་རྣམས་ཀྱིས།
སྔོན་སློབ་དཔོན་འཆི་མེད་གཙུག་ཕུད་དང་། གསང་བ་འདུས་པའི་སྤྱན་སྔར།
ཕྱི་མཚམས་སྲུང་བ་ཞལ་གྱིས་བཞེས་པ་བཞིན་དུ། བདག་ཅག་གསང་བའི་སྒྲུབ་
པ་ཟབ་མོ་འདི་ལ་ཞུགས་ནས། ནམ་མཐར་མ་ཕྱིན་གྱི་བར་རྟེན་ལ་བཞུགས་ནས།
ལྷོ་གཤིན་རྗེའི་གདོན་ལ་སོགས་ཕྱིའི་བར་ཆད་ནང་དུ་མ་གཏོང་། ནང་གི་དངོས་
གྲུབ་ཕྱི་རུ་ཡལ་དུ་མི་འཇུག་པ་བསྲུང་བའི་ཕྲིན་ལས་མཛད་དུ་གསོལ་ལོ། །ཞེས་འབྲུ་
གཏོར། རིན་ཆེན་ཕྱག་རྒྱས་གདབ་ཚུལ་བྱ། བསྭོ་ཐོ་ཡེ་ཐུན་ཉེ་ལོ་ཡོ་ཐུན༔ ཝེར་ཞི་ཡ་མ་ར་ཛ་
མུ་སླས་སུ་ཏྲ་ཏིཥྛ་རད་ན་ཡེ་སྭཱཧཱ། ལྷོ་ཕྱོགས་རྒྱལ་པོ་འཁོར་དང་བཅས་པས་ལྷོ་
ནུབ་ནས་ལྷོ་ཤར་བར་གྱི་སྟེང་འོག་བར་ཆད་ཐམས་ཅད་བསྲུང་བར་བསམ་ལ།
རྟེན་འབྲེལ་སྙིང་པོ་དང་བཀྲ་ཤིས་ཀྱི་ཚིག་དང་བཅས་འབྲུ་འཐོར་རྗེས། སྟག་འགྲོས་སྐོར་གསུམ་གྱིས་སླར་བཞུད་དེ།
བླ་དབྱེ་ཁང་ངམ། ཕྱི་ཁྱམས་སུ་འཁོར་ནས། བསྲུང་བ་མཚམས་ཀྱི་སྐབས་སུ་མ་ཊ་བསྒྲལ་མནན་བྱ་དགོས་ཏེ།
ཐབས་ཞགས་ལས། ཕྱི་ནང་གསང་བའི་མཚམས་བཅད་ནས།། དམ་སྲི་ཕོ་མོ་མནན་བྱ་སྟེ། སྔོན་གྱི་སྲིན་པོ་མ་རུངས་
པ།། དབལ་བོན་ཆེན་པོས་བསྒྲལ་བྱས་ཏེ། མགོ་བོ་ལྷོ་ནུབ་མཚམས་སུ་བསྟན།། ཞེས་དང་། གནས་ཁང་ཐེམ་པའི་
ཕྱི་ རོལ་དུ། ཞེས་སོགས་རྒྱས་པ་གསུངས་བཞིན།། མན་ན་དོང་གྲུ་གསུམ་བྲུས་པའི་ཁ། ལྕགས་སྣོད་དུ་སྲིན་གཟུགས་སྙིང་
གར།། སྒྲུབ་སྲིའི་ལིངྒ་སྤྱི་མཐུན་ལྟར་བྲིས་ལ་བཞགས་སྔར་བསྒྲུབ་ཟིན་པའི་མནན་ཐོད་སོགས་ཀྱང་འདུ་བྱ་ལ།
སློབ་དཔོན་རིགས་ལྔའི་སྔགས་ཆས་ཕུར་པ་གཡབ་དར་དང་། གཞན་ཡང་མཚོན་ཐུན་སོགས་བསོག་ལ། ཐོག་མར་
གཟུ་དཔང་གསེར་སྐྱེམས་ནི། རཾ་ཡཾ་མཾ། ཨ་ཨཾ་ཧཱུཾ། གིས་བརླབས་ལ། བསྭོ་བདག་ཅག་གསང་
བོན་སྒྲུབ་གཤེན་གྱིས།། རིགས་ལྡན་གནས་མཆོག་དམ་པ་འདི། བྱིན་རླབས་འབྱུང་
གནས་བླ་མ་དང་། དངོས་གྲུབ་ཀུན་བདག་ཡི་དམ་ལྷ། བར་ཆད་སེལ་མཛད་
བོན་སྐྱོང་ཚོགས།། གཙང་མ་ཕུད་ཀྱི་མཆོད་པས་བསྐང་།། ལྷ་གསས་རྣམས་ལ་
429



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཐང་ཤ་བཀྱེ།། ཕོ་ཉ་རྣམས་ལ་དཔའ་ཟས་སྦྱིན།། དཔའ་ཟས་གཟུ་སྐྱེམས་འདི་
བཞེས་ལ། ཉམས་པ་བསྒྲལ་བའི་སྡོང་ལ་སྤྱོན།། དམ་ཚིག་དབང་གི་མཐུ་དཔུང་
བསྐྱེད།། བཅོལ་པའི་ཕྲིན་ལས་གྲུབ་པར་མཛོད། ཅེས་གསེར་སྐྱེམས་འབུལ་ལ་ཧོམ་བསྐྱེད་ནི།
བདག་ཉིད་དབལ་བོན་སྟག་ལ་མེ་འབར་དུ་གསལ་བའི་ཐུགས་ཀའི་འོད་ཟེར་ཨེ་
མཐིང་དམར་བྲུབ་ཁུང་ལ་ཕོག་པས། དྲག་པོ་ཨེ་ཡི་བྲུབ་ཁུང་སྣང་སྲིད་སྒྲོལ་བའི་
ཧོམ་དོང་རྒྱ་ཆེ་ལ་གཏིང་ཟབ་པའི་ནང་དུ། ཨེ་ཀྲི་ཛ་ལས། དངོས་གྲུབ་བསྒྲུབ་
ལ་བར་དུ་གཅོད་པའི་བགེགས་ཀྱི་ངོ་བོ། །མ་ཏྲ་ནག་པོའི་རྣམ་པར་གསལ་བར་
གྱུར། བར་བསམ་ལ། དེ་ནས་བདེན་བདར་སྦྱིན་སྲེག་ཆ་ལག་ལྟར། ན་མོ་སངས་རྒྱས་བོན་དང་
གཤེན་རབ་ ནས། རྟེན་ནས། ༈ རྒྱལ་བའི་ལུང་རྟོགས་ཀྱི་བསྟན་པ་སྤྱི་དང་། བྱེ་
བྲག་ཀུན་མཁྱེན་གྲུབ་རྗེ་ཡབ་སྲས་རྗེས་འཇུག་དང་བཅས་པའི་སྤྱོད་སྒོམ་སྒྲུབ་པའི་
ཉམས་ལེན་ལ་བར་དུ་གཅོད་པའི་དགྲ་བགེགས་ཐམས་ཅད་ཀྱི་བླ་སྲོག་རྣམ་པར་
ཤེས་པ་ཉི་མ་ཕྱོགས་མཚམས་གང་ན་གནས་ཀྱང་རང་དབང་མེད་པར་གྲུ་གསུམ་
ཨེ་ཀློང་དུ་དམིགས་པའི་ལིངྒ་འདི་ལ་ཁུག་ཅིག །བསྭོ་ནི་ཏྲི་མ་ར་ཡ་ཛ་ཛ་ཁུག་
ཁུག །རོལ་མོ་བཅས་ལན་གསུམ་གྱི་མཐར། གསས་དྲག་ཏུ་དབབ་པ་ནི། བསྲོ། སྲིད་པའི་རྒྱལ་པོ་
གཤེན་རབ་མི་བོ་ཡིས།། བསྐལ་པའི་རྒྱལ་པོ་སྲིད་པའི་དྭངས་མ་ལ།། གནས་ཀྱི་
རྒྱལ་པོ་དབལ་རི་ཟུར་གསུམ་དུ། བྲག་ཕུག་རྒྱལ་པོ་ཟླ་གམ་གཏིང་རིངས་སུ།།
སྤྲུལ་པའི་རྒྱལ་པོ་སྟག་ལ་མེ་འབར་སྤྲུལ། གདུལ་དཀའ་དྲེགས་པའི་རྒྱལ་པོ་བསྒྲལ་
བའི་ཕྱིར། ལས་ཀྱི་རྒྱལ་པོ་དབལ་གྱི་ཕུར་ནག་བསྒྲུབས། ཕོ་ཉའི་རྒྱལ་པོ་ཁྱུང་གི་
བྱ་ཁྲ་རྦད།། མངག་པའི་རྒྱལ་པོ་ཁྲ་སྤྱང་གདུག་པ་བཀྱེས། སྲུང་མའི་རྒྱལ་པོ་གླིང་
བཞིའི་ས་བདག་བསྟེན། ལུང་གི་རྒྱལ་པོ་ལྷ་མོ་བྱམས་མས་བསྟན།། མན་ངག་རྒྱལ་
པོ་དབལ་གཤེན་སྟག་ལས་གྲུབ། སྔགས་ཀྱི་རྒྱལ་པོ་ཕུར་པའི་སྟོང་འཛབ་བཟླས།
430



ནམ་མཁའ་མཛོད་ཀྱི་སྒྲུབ་སྐོར།
རྫས་ཀྱི་རྒྱལ་པོ་དབལ་གྱི་ཕུར་ནག་བསྒྲིལ། དྲོད་ཚད་རྒྱལ་པོ་སྒྲིག་པའི་རྨི་ལྟས་
བཟུང་།། རྟགས་ཀྱི་རྒྱལ་པོ་གནམ་ས་བྲག་ལ་བཏབ།། སྲིན་པོའི་རྒྱལ་པོ་དྷ་ཤ་གྲི་
བ་བསྒྲལ།། བགེགས་ཀྱི་རྒྱལ་པོ་བྱིན་ན་ཡ་ག་བཏུལ།། རྣམ་ཤེས་དབྱིངས་སྤར་
གཟུགས་ཕུང་དུར་ཁྲོད་བསྒྱུར།། སྔོན་གྱི་ལུང་དང་དཔེ་སྲོལ་ཇི་བཞིན་དུ། གཤེན་
ལ་གནོད་ཅིང་བསྒྲུབ་ལ་འཚེ་བའི་བདུད།། སྲིན་པོ་ངོ་དམར་གཟུགས་ཅན་མངོན་
པའི་དགྲ། གནོད་སྦྱིན་ངོ་ནག་ཡི་དྭགས་བགེགས་ཀྱི་ཚོགས།། མི་མངོན་ཕག་ནས་
གནོད་པར་བྱེད་བའི་འདྲེ། དྲག་པོས་བཀུག་ཅིང་བསྟིམ་པའི་ལིངྒ་ལ།། སྲིད་པའི་
ཕུར་ནག་མན་ངག་རྒྱལ་པོའི་ལྷ།། སྤྲིན་དཔུང་བཞིན་དུ་མཁའ་ལ་གཏིབ་ནས་
ཀྱང་།། སྡིག་ཅན་དགྲ་བགེགས་རྩ་མདུད་སྙིང་དཀྱིལ་དུ།། འཁྲོས་པའི་སྤྲུལ་པ་མི་
བཟད་ཐོག་ལྟར་འདྲིལ།། དབལ་གྱི་ཕུར་ནག་སྲིད་པའི་སེར་ཆེན་ཕོབས།། གནོད་
བྱེད་དམ་སྲི་ཐལ་བ་རྡུལ་དུ་བརློག །སྙིང་ཡིད་དབུགས་གསུམ་བྲབ་པའི་སྔགས་ཀྱིས་ཐུན་བརྡེག །དེ་
ནས་བསྒྲལ་བ་ལ་གཉིས་ལས། དང་པོ་བྱི་གྲི་ཞེས། ཐུགས་ཡེ་ཤེས་དགོངས་པའི་རལ་གྲིས། ཉོན་མོངས་དུག་ལྔའི་སྐྱེ་
མཆེད་འཁོར་བའི་བག་ཆགས་བཅོམས་པའི་
རི་གསལ་ངར་བཅས། བཧཱུཾ་ང་ནི་དབལ་ཆེན་ཁྲོ་བོ་སྟེ།།
བདེར་གཤེགས་ཐམས་ཅད་འདུས་པའི་སྐུ། བརྗོད་བྲལ་ཚིག་ལ་འདས་པའི་གསུང་།
ཡེ་ཤེས་ལྔ་ལྡན་གསལ་བའི་ཐུགས།། ཤེས་རབ་རལ་གྲི་རྣོན་པོ་ཡིས།། ལོག་རྟོག་
འཁོར་བའི་རྒྱུན་ལམ་བཅད།། དུག་ལྔ་ཡེ་ཤེས་རྣམ་ལྔར་དག །ཆགས་སྡང་ཉོན་
མོངས་བག་ཆགས་གྲོལ། ཐུགས་ཉིད་མི་གཡོ་དབྱིངས་སུ་བསྒྲལ།། བསྭཱ་ཨཱི་ཏི་སྟ་
ཨེ་རཾ་ཛ། ཞེས་བརྗོད་པས། ཉོན་མོངས་པའི་བག་ཆགས་དག་སྟེ། སླར་ཡེ་ཤེས་ཆེན་པོའི་རྩི་ལྔར་གྲུབ་པར་བསྒོམ་
མོ། །གཉིས་པ་སྟེ་གྲི་ཞེས། དངོས་མཚན་གྱི་རལ་གྲིས་ཁོ་ཡི་གཟུགས་ཕུང་གི་བཅིངས་པ་བསྒྲལ་ཏེ། བདག་ཉིད་
ཐུགས་ཞི་བའི་ངང་ལས་མ་གཡོས་ཀྱང་། ཐུགས་རྗེ་རྔམ་བརྗིད་སྐུ་ལྟང་སྟབས་ཁྲོ་བོའི་ཚུལ་གྱིས་ཕྱག་ན་རྣོ་གཅོད་ར
གྲི་ཐོགས་ལ། བཧཱུཾ་ང་ནི་དབལ་ཆེན་འདུས་པའི་གཙོ། སྟག་ལ་མེ་འབར་སྲིན་པོའི་
431



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཤེད། ཁ་རླང་གདུག་པའི་སྤྲིན་དཔུང་ལ། རྣོ་མཚོན་དབལ་གྱི་ཆར་པ་འབེབས།
ཐུགས་ཀྱི་བརྣག་པའི་འོད་ཟེར་ལས། འབུག་གཅོད་གཤོག་པའི་མཚོན་ཆར་འཁྲུགས།
ཕྱག་གཡས་རལ་གྲི་སྟི་གྲི་འབར། ལས་མཁན་ཕོ་ཉར་དབང་བསྐུར་ནས།། དབལ་
ཚོགས་ཁྲོ་བོས་བྱིན་དབབ་སྟེ།། ལས་ཀྱི་མནར་བའི་སྡིག་ཅན་གྱི། ལྔ་ཕུང་གཟུགས་
ཀྱིས་བསྡུས་པ་ཀུན།། རྡུལ་ཕྲན་ཙམ་ཡང་མི་གནས་པར།། དུམ་བུར་སྟོང་དུ་གཏུབ་
པར་བྱ། བྱི་གྲི་སྟེ་གྲི་ཧ་ལ་དུམ་བུར་རྦད། དུམ་བུ་དུམ་བུ། བྲགས་སེ་བྲགས་སེ།
རོ་ཡི་རོ་ཡི། ཤུབ་ཡ་ཤུབ་ཡ། ཞེས་གཏུབ་ནས་རོལ་མོའི་སྐབས། ཀེང་བཞིས་མ་ཊི་གྱི་ཡན་ལག་རྣམས་
སྒྲུབ་ཁང་ཕྱོགས་བཞིར་གཏོར། ཤོག་ལིང་ཆ་གཅིག་སྦྱིན་སྲེག་ཏུའབུལ། ཆ་གཅིག་དཀྱིལ་འཁོར་དུ་འབུལ། ལྷག་
མ་མནན་ཐོད་དུ་རྫོངས་ཤིང་གདུག་པ་སྦྲུལ་ནག་གི་ཕྱག་རྒྱས་བཅིངས་ལ། མ་ར་ཤ་ཏུཾ་ཁྱིག །པྲ་དུམ་
ཁྱིག །ཀུག་སྡོམ་ཀུག་ཐུམ་རིལ། འཚོར་མེད་ཆུ་སྲིན་གྱི་ཕྱག་རྒྱས་བསྡོམ་ལ། ཐུམ་
སྟ་ནན། ཐུམ་སྟ་ནན། ཏིང་ཐུམ་ནན། ཏིང་ཐུམ་ནན། རང་ནན་ནན། ཞེས་བརྗོད་
ལ་དོང་དུ་མནན་ལ། མེ་ཆུ་རླུང་གིས་རྒྱས་གདབ་པའི་སྟེང་གཤེན་པོ་རྣམས་གཡུང་དྲུང་ལུ་གུ་རྒྱུད་དུ་སྦྲེལ་ལ་བྲོ་
བརྡུང་སྟེ། བསྭོ་འབྲུབ་ཁུང་དྲག་པོའི་དཀྱིལ་འཁོར་དུ།། དམ་སྲི་བསྒྲལ་བའི་རྗེས་
ཤུལ་དུ། ཁྲོ་བོ་འབྲུག་གསས་ཆེམ་པ་དང་། ཁྲོ་མོ་ས་བདག་སྟོང་ཁྱབ་གཉིས།།
གནམ་སར་གྲགས་པའི་གླུ་ལེན་ཞིང་།། གནམ་ལྕགས་སེར་བའི་བྲོ་བརྡུང་པས།།
དུག་ལྔ་གནས་སུ་དག་པའི་བྲོ། དགྲ་བགེགས་ལིངྒ་མནན་པར་བརྡུང་།། ཏི་སྟ་ཏི་
སྟ་པར་པ་ནན། ཙིར་པ་ནན། གུར་པ་ནན། ཨེ་ཏ་ར་ཙ་ནན། ཞེས་རོལ་ཆ་བཅས་རིགས་
རྟགས་ཕྱག་རྒྱས་གདབ འཆམ་པ་ཡར་ལྡོག་སྟེ་རོལ་མོ་ཞིག་རྔ་བྱ། ཞི་གྱུར་ བརྗོད། སྒོ་མཚམས་ནས་མེ་ཆུ་རྡོ་ཐུན་
བྲབ། དེ་ནས་ཐབས་ཞགས་ལས། ཐུགས་ཉིད་ཡེ་ཤེས་རལ་གྲི་ཡིས།། དྲེགས་པ་ཅན་གྱི་སྲོག་ཁ་ཁུང་།། ཕྱེས་ཏེ་སྒྲུབ་
གཤེན་འཇུག་པར་བསམ། སྒྲུབ་གཤེན་ནང་དུ་ཞུགས་ནས་ནི།། ཞལ་ཕྱིར་ཕྱོགས་ཏེ་མཉམ་པར་བཞག །ཞེས་པས།
སྟོང་པའི་ངང་ལས་དྲེགས་པའི་ཁོག་པ་དེ་ཉིད་ཡི་གེ་ཧཱུཾ་སྨུག་ནག་ཅིག་ཏུ་གྱུར། དེ་
432



ནམ་མཁའ་མཛོད་ཀྱི་སྒྲུབ་སྐོར།
ལས་འོད་ཟེར་ཡར་འཕྲོས་བདེར་གཤེགས་མཆོད། ཐུགས་ཀྱི་སྲས་སུ་དགོངས་
སེམས་ཅན་ལ་ཕོག། ཕྲིན་ལས་མཐར་ཕྱིན་ཅིང་སངས་རྒྱས་ཀྱི་སར་བཀོད་ཚུར་
འདུས་གསས་མཁར་ཡེ་ཤེས་རོལ་པའི་ཕོ་བྲང་། རྒྱན་དང་མཚན་ཉིད་ཡོངས་སུ་
རྫོགས་པར་གྱུར་པར་བསམ་ལ། སློབ་དཔོན་གྱིས་རལ་གྲི་བསྣོལ་བའི་ཕྱག་རྒྱས་སྒྲུབ་ཁང་སྒོ་ཕྱེས་ཏེ་
ཞལ་ཕྱིར་ཕྱོགས་ལ། སྒོ་བྱང་གདགས་སྟེ་ཐབས་ཞགས་ལྟར། བསྭཱ། འོག་མིན་ལྷུན་གྲུབ་གནས་
མཆོག་ན།། འབར་བ་ཁྲོ་བོས་བཀའ་སྩལ་པ།། སྣང་སྲིད་ལྷ་སྲིན་སྡེ་བརྒྱད་དང་།།
འབྱུང་པོའི་དཔོན་རྣམས་བདག་ལ་ཉོན།། སྒྲུབ་པ་མཆོག་ལ་ཞུགས་པ་རྣམས།།
བླ་མེད་འབྲས་བུ་མ་ཐོབ་བར།། སྒོ་འདི་ཡན་ལ་མ་འདའ་ཞིག །ཅེས་འདོགས་ལ་གྲལ་དུ་
འཁོད་པ་དང་། དེ་ནས་གཡུང་དྲུང་གསང་རྒྱུད་ལས། ཕྱོགས་སྐྱོང་ལ་སོགས་གཟིར་བྱས་ནས། ཕུར་བུ་རབ་ཏུ་
གདབ་པར་བྱ།། ཞེས་པས་སྤྲོ་ན་སློབ་དཔོན་མདུན་སྟེགས་བུའི་ཁར། ཕྱོགས་མཚམས་རྣམས་སུ་ཕུར་གདན་ཨེ་བཅུ་
དང་། ཕུར་པ་རྣམས་གྲབས་སུ་བཞགས་ལ། གུ་ཁུལ་གྱིས་བདུག །རག་ཏས་བྱུག །ཉུངས་ཀར་གྱིས་བྲིམས་ཏེ། བསྭོ།
དྲག་པོ་དབལ་ཕུར་ལྷ་ཡི་རྟེན།། བྱིན་རླབས་དབང་གི་དཀྱིལ་འཁོར་འདིར། གཟི་
ལྡན་ཁྲོ་བོའི་དབང་བསྐུར་ཅིག །ཁྲོ་མོ་ཡུམ་བཅུས་བྱིན་གྱིས་རློབས།། ལས་མཁན་
ཕོ་ཉས་ངར་ཅིག་བླུད། བསྭཱ་ཧེ་དྲགྷ་ཨེ་རཾ་མུམ་ཏིབ་ཏ་ཏི་སྟ་བསྲོ། ཞེས་ངར་བླུད་པས།
ཕུར་པ་རྣམས་སྐུ་སྟོད་ཁྲོ་བོ་ཞལ་གསུམ་ཕྱག་དྲུག་ཕུར་བུ་འདྲིལ་ཞིང་། སྐུ་སྨད་
ཕུར་པས་དབལ་དུ་འབར་བ་དེ་ཉིད་ཕྱོགས་བཅུའི་གདོན་ཚོགས་བཀུགས་ནས།
ཕྱོགས་སྐྱོངས་བཅུ་ཡི་རྣམ་པར་གསལ་བའི་སྙིང་ཕུག་སྟེ་གཟིར་བས། གདོན་
རྣམས་ཀྱི་ལུས་ངག་ཡིད་གསུམ་རྟོག་བྲལ་དུ་བརྒྱལ་ནས་གཡོ་འགུལ་མེད་པར་
བསམ། བསྭོ་བསྭོ་ཨཱི་དུམ་སྟ་ཁ་ཐམ་ཆིང་ཏིབ་ཏ་ཙཀྲ་མ་ར་ཡ་ཤ་ཙུ་ཏི་སྟ་ཨཱི་
ལྷན། ཞེས་སྟེང་ཕུར་ཤར་གྱི་ཤར་དུ་གདབ། དེ་ནས་ཤར་ལྷོ་ནུབ་བྱང་རིམ་བཞིན་གདབ་ལ། བསྭོ་བསྭོ་ཨོཾ་
ཤ་ཏྲོ་མ་ར་ཡ་ཁྲོ་ཏ་ཁྲོ་ཏ་ཏིབ་ཏ་ཨོཾ་ལྷན།། བསྭོ་བསྭོ་ཨཱི་ཤ་ཏུཾ་མ་ར་ཡ་ཏི་སྟ་ཏི་སྟ་
433



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཐུམ་ཧྲིལ་ཨོཾ་ལྷན།། བསྭོ་བསྭོ་ལྷོ་ཁ་ཐམ་ཏིབ་ཏ་ཙིན་དྷ་ཙིན་དྷ་མ་ར་ཡ་ཧཱུཾ་ལྷན།།
བསྭོ་བསྭོ་ཨཱི་སྤོ་ཏ་སྤོ་ཏ་ཏི་ཤ་ཏིབ་ཏ་ཨོཾ་ལྷན།། དེ་ནས་ཤར་ལྷོ་ལྷོ་ནུབ་ནུབ་བྱང་བྱང་ཤར་རྣམས་
སུ་གདབ་ལ། བསྭོ་བསྭོ་ལྷོ་བྷིན་དྷ་བྷིན་དྷ་ཏིབ་ཏ་ཨོཾ་ལྷན།། བསྭོ་བསྭཱ་ཨོཾ་པུར་པ་
ལྷང་ཤག་ཏིབ་ཏ་ཨོཾ་ལྷན།། བསྭོ་བསྭོ་ཨཱི་ཏྲ་ཡ་ཏྲ་ཡ་པ་ཤག་ཏིབ་ཏ་ཨོཾ་ལྷན།། བསྭོ་
བསྭོ་ཨཾ་སུ་ཤོ་བྷན་དྷ་ཡ་མ་ཤ་ཏྲོ་མ་ར་ཡ་ཏིབ་ཏ་ཨོཾ་ལྷན།། ཞེས་ཕུར་བསྐོར་བཅས་གདབ།
བསྭོ་བསྭོ་ཨཱི་ཨེ་རཾ་ཁྲོ་ཏ་ཨ་ཤ་ཏྲོ་མ་ར་ཡ་ཏིབ་ཏ་ཏིབ་ཏ་ཨོཾ་ལྷན།། ཞེས་འོག་ཕུར་ནུབ་ཀྱི་
ནུབ་ཏུ་གདབ་བོ། །འདི་སྐབས་གཡུང་དྲུང་སློབ་དཔོན་ཆས་བརྗིད་ལ། གསང་སྔགས་བྱུང་ཚུལ་དང་འབྲེལ་པའི་མ་
ཊཾ་སྟོང་ཐུན་གསུངས་མཐར། བཤད་སྒྲུབ་བསྟན་པ་རྒྱས་པའི་སྨོན་ལམ་གདབ། ༧ གཉིས་པ་དཀྱིལ་འཁོར་བཅའ་
གཞིའི་བསྙེན་པ་ལའང་དོན་བདུན་ཏེ། གཞི་མ་དཀྱིལ་འཁོར་གྱི་བོན། སྤྱོད་པ་ཚོགས་བསོག །སྒྲུབ་པ་གེགས་སེལ།
བསགས་པ་སྒྲུབ་རྫས། བཀོད་པ་རྟེན་བཞུགས། བཤམས་པ་མཆོད་རྫས་ཀྱི་བོན་དང་བདུན་ལས། དང་པོ་ལའང་
དྲུག་སྟེ། གཞུང་ལས། ས་བསླང་བརྩིགས་དང་ཆག་ཆག་གདབ།། ཐིག་གདབ་ཚོན་བཀྱེ་ཏིང་འཛིན་བཟུང་། ཞེས་
པས། དང་པོ་ས་སློང་སོགས་གོང་དུ་ཟིན་ནས། གནམ་ཐིག་གདབ་པའི་ཏིང་འཛིན་ནི། བདག་ཉིད་དཔོན་
གསས་གཤེན་ལྷ་འོད་དཀར་ལ་ཡེ་ཤེས་པ་ཐིམ་པས་གཉིས་མེད་ལྷག་པའི་ལྷ་རུ་
གྱུར་ཏེ། དེ་ཡི་ཐུགས་ལས་ཐིག་ཐག་དྲངས་པའི་འོད་ཟེར་གྲངས་མེད་གྱུར་ནས་
སྟོང་གསུམ་ཁྱབ་སྟེ་མུན་པ་སངས་པར་བསམ་ལ། དཔོན་གསས་ནུབ་དང་། ཐིག་གཡོག་ཤར་
དུ་འཁོད་པའི་ཐིག་སྣེ་དྲངས་ལ། ལས་ཐིག་ལྟར། ༀ་མཚན་ལྡན་བཀྲ་ཤིས་གཟུང་མ་མཆོག །
གཞུང་དང་མཐུན་པར་མཛེས་ཤིང་བརྗིད།། ཁ་ནས་ཨུཏྤལ་ངད་ལྡན་ཞིང་།། སྐད་
ཀྱང་ངང་པ་གཞོན་ནུ་འདྲ།། སྙན་པ་སྨྲ་ཞིང་ངང་ཚུལ་ལྡན།། གཡུང་དྲུང་ལས་ཀྱི་
དོན་གྲུབ་མ། གསང་བ་བྱང་སེམས་ཐིག་འདེབས་པས།། ལས་རྣམས་མ་ལུས་གྲུབ་
པར་མཛོད།། ཅེས་པས། ལྷ་ཡབ་ཡུམ་མཉམ་པར་སྦྱོར་བའི་བྱང་སེམས་ཡུམ་གྱི་མཁའ་
ལ་འཐོན་པ་ཐིག་ལེ་འཕོས་པའི་ཡེ་ཤེས་ལྔ་ཡི་རང་བཞིན་དུ་མོས། གཞན་ཡང་སྤྲོ་ན།
434



ནམ་མཁའ་མཛོད་ཀྱི་སྒྲུབ་སྐོར།
རྒྱལ་ཐེབས་བཞིས་ནམ་མཁའ་གྲུ་བཞི་བཅད་པའི་ཐིག་ཟུར་བཟུང་ལ། སྤྱི་སྤུངས་ལྟར། བོན་ཉིད་མི་འགྱུར༔
སོགས་བརྗོད་ཀྱང་རུང་ངོ་། །གཉིས་པ་དཀྱིལ་འཁོར་གྲུ་བཞི་ཆག་ཚད་ལྡན་པ་བརྩིགས་ལ་སྔོན་འགྲོ་ལྟར།
མི་འགྱུར་གཡུང་དྲུང་གཞི་མ༑ ནས། པར་བགྱིའོ། །ཡན་དང་། གསུམ་པ་ནི་ཆུ་སྣ་དགུ་དང་
སྨན་སྤོས་དྲི་ཡིས་ཆག་ཆག་གདབ་ལ་ཏིང་འཛིན་ནི། བདག་དང་སེམས་ཅན་ཐམས་ ཅད་ཀྱི་སྒྲིབ་
པ་དག་པར་བསམ་ལ། སྔོན་འགྲོ་ལྟར། དབྱིངས་ཀྱི་དཀྱིལ་འཁོར༔ ནས། ཡེ་སྭཱཧཱ། ཡན་
དང་། གཞན་ཡང་བདུད་རྩི་ལྔས་ཆག་གདབ་ལས་ཐིག་ལས། དེ་ནས་ཐོད་པ་བཟང་པོ་རུ། བདུད་རྩི་སྨན་དང་ཆང་
བསྲེས་ལ། བ་དན་རྩེ་གསུམ་ཕྱག་རྒྱ་བཅས། ཨ་ཨཾ ཧཱུཾ་སྭཱཧཱ ཉི་ཟླའི་སྟེང་དུ་དངོས་གཞི་ལྔ།
ཡི་གེ་དཔའ་བོ་འབྲུ་ལྔར་གྱུར། དེ་ལ་ཕྱག་མཚན་ལྔ་རུ་གྱུར། ཕྱག་མཚན་ལྔ་པོ་
རིགས་ལྔར་གྱུར། དེ་དག་འོད་དུ་ཞུ་བ་ལས། བདུད་རྩིའི་རྒྱ་མཚོ་གྱུར་པར་བསམ།
ཨཱི་དམ་རྫས་དངོས་གཞི་རྩ་བ་ལྔ། དུག་ལྔ་འཁོར་བ་རྟགས་ཀྱི་རྒྱུ། ཡེ་ཤེས་ལྔ་རུ་
རབ་སྦྱང་ནས། དཀྱིལ་འཁོར་ལྔ་རུ་ལྷུན་གྱིས་རྫོགས། ཨ་ཨཾ་ཧཱུྃ་སྭཱཧཱ། ཞེས་བཏབ་
བོ། །བཞི་པ་ནི། ཐིག་སྐུད་ལྔ་བསྒྲིལ་ཡེ་ཤེས་ལྔར་བྱིན་གྱིས་བརླབས་ལ། སློབ་དཔོན་ཤར་དང་ཐིག་གཡོག་ནུབ་
ཏུ་འཁོད་པས་ཐིག་སྣེ་བཟུང་ལ། ཏིང་འཛིན་ནི། དཔོན་གསས་ཉིད་གཤེན་ལྷ་འོད་དཀར་
དང་། ཕྲིན་ལས་མཁན་ཡུམ་ནམ་མཁའི་ལྷ་མོར་བསྐྱེད། ལས་མཁན་གྱི་ཕྱག་གི་
ཐིག་ཆལ་དཀར་དམར་ལ་ཨ་མ་ལས་ཉི་ཟླར་གྱུར། དཔོན་གསས་ཀྱི་ཐིག་ཐག་
ས་ཉི་ཟླའི་འོད་ཟེར་དུ་གྱུར་ནས། སྟོང་གསུམ་ཁྱབ་བདལ་དུ་གྱུར་བར་བསམ་
ལ། སྔོན་འགྲོ་ལྟར། བདག་ཉིད་ཀུན་བཟང་། ནས། ཡེ་སྭཱཧཱ། ཡན་གྱིས་མ་ནོར་བ་གཞུང་ལྟར་
སོ་སོར་གདབ། ལྔ་པ་ནི། རྒྱུད་གསང་འདུས་ལས། ཚོན་རྣམས་ཡིག་འབྲུ་ཕྱག་རྒྱས་སྦྱངས། ཡེ་ཤེས་ལྔ་ཡི་རྡུལ་དུ་
བཀྱེ། ཞེས་པས། ཚོན་ཕོར་ལྔ་རུ་ཨ་མ་ཟུང་ལྔ་བཀོད་པ་ཕྱོགས་བཞི་དབུས་ལྔར་བཞགས་ལ། བདག་ཉིད་
ལྷ་ཡབ་ཡུམ་གྱི་ཐབས་ཀྱི་ས་བོན་བཀྱེས་པས་ཤེས་རབ་ཀྱི་མཁའ་ནས་འོད་ཟེར་
འཕྲོས། ཐབས་ཤེས་ལྷའི་ཐུགས་རྗེ་ཡེ་ཤེས་ལྔའི་འོད་ཟེར་གྱིས། མཁའ་ཀློང་
435



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དབྱིངས་གསུམ་ཞིང་ཁམས་ཐམས་ཅད་ཁྱབ་སྟེ། ལྷའི་གཞལ་ཡས་ཆེན་པོར་ལྷུན་
གྱིས་གྲུབ་པར་བསམ། ། དེ་དང་མ་བྲལ་ངང་། སློབ་དཔོན་གྱིས་རིགས་རྟགས་ལྔའི་ཕྱག་རྒྱས་དབང་
བསྐུར་ཏེ། ཀློང་ལྔ་མཁའ་ལྔ་ལྷ་ལྔ་ཡེ་ཤེས་ལྔ་རུ་བྱིན་གྱིས་བརླབས་ལ། སྔགས་ནི། ༀ་ཨ་མ་ཁི་ཁར་འོད་
འདུ་ཨཱི། ཨ་ཨ་མ་ཁི་ཁར་འོད་འདུ་ཨ། ཧཱུྃ་ཨ་མ་ཁི་ཁར་འོད་འདུ་ཧཱུྃ། རཾ་ཨ་མ་
ཁི་ཁར་འོད་འདུ་རཾ། ཛ་ཨ་མ་ཁི་ཁར་འོད་འདུ་ཛ། ཞེས་པས་བྱིན་གྱིས་བརླབ་སྟེ། སྔོན་འགྲོ་
ལྟར། འགྲོ་ཁམས་རིག་པའི༔ ནས། སཱཧཱ། ཡན་བརྗོད་ལ་དཀྱིལ་འཁོར་རང་རང་གཞུང་ནས་བཤད་
པ་ལྟར་མ་ནོར་བར་བྲིའོ། །དྲུག་པ་ནི། སྔོན་འགྲོ་ལྟར། ཕྱི་ནི༔ ནས། གདབ་པོ། ཡན་གྱིས་དོན་དམ་ཟབ་
མོའི་དཀྱིལ་འཁོར་དུ་བྱིན་གྱིས་བརླབས་ཏེ་་དར་སྣ་ལྔ་རེས་ཞལ་ཁེབ་གསོལ། དེ་ནས་ཚོན་ལྟ་བསྐྱོད་པ་ནི། ཨོཾ་ཨ་
ད་ད་དེ་དེ་ཕྱོད་ཕྱོད་ས་ལེ་ཧ་ལོ་སེང་། ཞེས་པས་རྡུལ་ཚོན་ལྷག་མ་བསྡུའོ། །གཉིས་པ་དང་གསུམ་
པ་ནི་གོང་གི་སྐོང་དང་བཤགས་པས་འཐུས་། དེ་ནས་འདུས་བྱིངས་ནས་དགོང་ས་འདུས་ཀྱི་གཞུང་བསྲང་ལ་དཀྱིལ་
འཁོར་རབ་ཏུ་གནས། ཚོགས་དང་བོན་སྐྱོང་བསྐུལ་པ་རྒྱུས་བསྡུས་སྐབས་དང་བསྟུན། དེ་ཚེ་རྒྱལ་ཚབ་དཔོན་
འཁོར་གྱིས་མ་ཊ་མནན་ཤུལ་དུ་མེ་ཐབ་རྡུལ་ཚོན་དང་འབྲེལ་རྒྱུན་གྱི་སྦྱིན་སྲེག་སྐོར་ལྔ་ཡན་ཆད་གང་འགྲུབ་འབུལ།
མཐར་སྨོན་ལམ་སངས་རྒྱས་ཞིང་བསྒྲོད་དང་། བསྔོ་སྨོན་བསྟན་འབར་གྱིས་མཐར་ཕྱུང་ལ་གྲོལ་ལོ། །འདི་ནུབ་
གཡུང་དྲུང་རྒྱལ་ཐེབ་དཔོན་འཁོར་གྱིས་བདེ་འདུས་ཀྱི་གཞུང་བསྲང་ལ་བསྙེན་པའི་དབྱངས་ཀྱིས་ཐུན་བཟུང་ངོ་།
༈ །ཉིན་གཉིས་པ། ནང་པར་སྔ་མོ་བརྡས་བསྐུལ་ལག འདུས་པ་རྣམས་ཚུལ་བཞིན་འཚོགས་ནས། སྔ་ལྟར་བོན་སྤྱོད་
སྐོར་བསང་ཁྲུས་སོགས་གྲུབ་མཚམས། འཁོར་ལོ་རྒྱལ་ཐེབ་ཀྱིས་དཀྱིལ་འཁོར་བཅའ་གཞིའི་སྟོང་ཐུན་བཤད་རྗེས་
སྨོན་ལམ་བསྟན་འབར་གྱིས་མཚམས་སྦྱར་ནས། བཞི་པ་བསགས་པ་སྒྲུབ་རྫས་ཀྱི་བོན་ལ་བདུན་ཏེ། གཞུང་ལས།
མཎྜི་བུམ་པ་བུམ་རྫས་ཆུ།། ཁ་རྒྱན་མགུལ་ཆིངས་གཟུངས་ཐག་གོ །ཞེས་པས། དང་པོ་ནི་རྒྱུན་ཁྲི་གོང་མའི་བུམ་
ཁང་དུ་མཉྫི་བཀོད་ག སྔོན་འགྲོ་ལྟར། ཨོཾ་རིན་ཆེན་མཎྜི༔ ཞེས་པས་བཀོད་དོ། །གཉིས་པ་ལ། ཐོག་
མར་བུམ་པ་ལྔ་དང་། རྟེན་རྫས་རྣམས་སློབ་དཔོན་མདུན་དུ་འདུ་བྱས་ལ། ལས་པས་གུ་ཁུལ་བདུག་ལ། སྤྱི་སྤུངས་
ལྟར་མཚམས་བཅད་དེ། མཁའ་དབྱིངས་རོལ་པའི་འཕྲོ་འདུ་ལས། དུས་གསུམ་ཁམས་
436



ནམ་མཁའ་མཛོད་ཀྱི་སྒྲུབ་སྐོར།
གསུམ་སྟོང་གསུམ་ཀུན།། གཞལ་ཡས་ལྷ་གསས་མ་ཡིན་པ།། བགེགས་ཞེས་བྱ་བ་
རྡུལ་ཡང་མེད།། རྟོག་ཡིད་འཁྲུལ་པའི་བློ་བྱུང་ནས། བགེགས་སུ་ལྟ་བའི་རྟོག་པ་
རྣམས།། ཐབས་ཀྱི་དབྱིངས་སུ་བསྒྲལ་བར་བྱའོ། །ཨ་ཨཾ ཧཱུཾ་རཾ་ཛ། བ་མ་མུ་ཡེ་ཧ་
ར་སད་དོ་ཤག་དུལ་ནན། དེ་ནས་གཙང་ཆུ་འཐོར་ལ། ༀ་ཁྲོ་རྒྱལ་ཆེན་པོའི་སྐུ་མཆོག་གིས།།
སྐྱོན་གྱི་གངས་རི་རྩེ་བཅོམ་ནས།། སྐྱོན་རྣམས་ཐམས་ཅད་ཡོན་ཏན་སྟེ། དག་
ཅིང་གཙང་མའི་ཚན་ཆབ་འདི། གཙང་མ་རིགས་ཀྱི་ལྷ་རྣམས་དང་། བུམ་པ་ཡུམ་
གྱི་གཞལ་ཡས་ཀྱི།། མི་གཙང་དྲི་མ་བཀྲུ་བར་བྱའོ། །ཧཱུཾ་ཤུདྷོ་ཤུདྷོ་གཙང་ས་ལེ་
སང་ངེ་ཡེ་སྭཱཧཱ། སྤོས་ཀྱིས་བསང་ཏེ། ༀ ་ཁྲོ་རྒྱལ་ཆེན༔ །རི་རྒྱལ་རྩེ་ལ་ནགས་ཚལ་བཅུད།།
དག་ཅིང་གཙང་མར༔ །དྲི་ཞིམ་ངད་ལྡན་ཡིད་འོང་སྤོས། གཙང་མ་རིགས་ཀྱི་
ལྷ༔ །བུམ་པ་ཡུམ་གྱི་གཞལ༴ །མི་གཙང་དྲི་མ་བསང་གྱུར་ཅིག །ༀ ་ཞིམ་ཞིམ་གྲམ་
གྲམ་བུན་ནེ་ཐིམ་ཐིམ་ཡེ་སྭཱཧཱ། ཞེས་དག་ཅིང་བསང་ངོ་
། །དེ་ནས་བུམ་པ་གཞལ་ཡས་སུ་བསྒྲུབ་སྟེ།
བདུད་རྩི་བུམ་པའི་ཕྱག་རྒྱ་བཅའ་ལ། ཨ་ཡཾ་རཾ་མཾ་ཁཾ་ཧཱུྃ། ཞེས་བརྗོད་པས། ཡིག་འབྲུ་རྣམས་ཐུགས་
ལས་འཕྲོས་ཏེ་བུམ་པར་ཞུགས་པས། འབྱུང་བ་རིམ་བརྩེགས་ཀྱི་གདན་ལ་གྷོ་
ལས། བུམ་པ་ལྷའི་གཞལ་ཡས་ཁང་ཉམས་དགའ་ཞིང་ཡིད་དུ་འོང་བ་
ང་བ་རྒྱུན་དང་
བཀོད་པ་ཡོངས་རྫོགས་སུ་གསལ་བར་གྱུར། ཞེས་དམིགས་ལ། སྔོན་འགྲོ་ལྟར། བུམ་པ་ཡི་
གེ་སྦྱོ་༣ ནས་ སྦྱོ་འདུ། བར་བརྗོད། གསུམ་པ་ནི། རིན་ཆེན་སྣ་ལྔ་དང་། བཞི་པ་ནི། དྲི་མེད་
ཡིད་འོང་ནས། ཁི་ཁར་གྷོ་འདུ། ཡན་གྱིས་བུམ་རྫས་དང་འོ་ཆབ་ཀྱིས་བུམ་པ་སུམ་གཉིས་བཀང་
ལ། ནང་བཅུད་ལྷ་རུ་བསྒྲུབ་སྟེ། ཏིང་འཛིན་ནི། བུམ་པ་ཡུམ་གྱི་རང་བཞིན་ལྷའི་གཞལ་ཡས་
སུ་གསལ་བའི་ནང་དུ། དཀྱིལ་འཁོར་ལྷ་ཚོགས་གཙོ་འཁོར་དང་བཅས་པ། དྭངས་
པའི་མཚོ་ལ་གཟའ་སྐར་བཀྲ་བ་ལྟར་གསལ་བའི་ཐུགས་ཀར་ཡེ་ཤེས་སེམས་དཔའི་
ཐུགས་མཛོད་ཉི་ཟླའི་སྟེང་དུ། དམ་ཚིག་སེམས་དཔའི་ངོ་བོ་རང་རང་གི་ས་བོན་
༔
4འུ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་རང་རང་གི་སྙིང་པོ་གཡས་སྐོར་དུ་རྟག་ཏུ་གནས་པར་བསམ་ལ། བུམ་འཛབ་སྤྱི་
ལྟར་ཞི་དབང་ཁྲོ་གསུམ་འཛབ་ལན་གཉིས་རེ་དང་། བདེ་འདུས་འཛབ་ཀྱི་ཤོག་ཆུང་ལྟར་ལན་གཉིས་རེ། ཧེ་རམ་མ་
ཧ མུ་རི་མུ་ཡེ༔ སོགས་ལན་གཉིས་རེ་དལ་བུས་བརྗོད། དེས་འགྲེས་ཏེ། མཆོག་འདུས། སྲིད་རྒྱལ། རིག་འདུས།
མཁའ་འགྲོ་བཅས་ལའང་། གོང་གི་ཏིང་འཛིན་དང་། ཞི་དབང་ཁྲོ་བསྙེན། སྐབས་བབ་རང་གི་འཛབ་དང་། ཧེ་
རཾ་མ་ཧ༔ མུ་རི་མུ་ཡེ༔ སོགས་ལན་གཉིས་རེ་མཐར་ཚེ་སྒྲུབ་འཛབ་དང་ཚིག་བཤད་བཅས་རྫོགས་ནས། མ་མ་མུ་
ཡེ་ ཨ་ཡུ་ཛྷཱན། སོགས་ལན་གཉིས་རེ་བརྗོད་ལ། སློབ་དཔོན་རང་རང་གིས་འབྲུ་སྔགས་བུམ་པར་བླུགས། སྤྱི་
སྤུངས་ལྟར། ཕོ་བྲང་ཡིད་འོང་ལྷ་ཡི་གཞལ་ཡས་ཁང་།། ལྷ་དང་ལྷ་མོ་གསལ་བའི་ཕྱག་
རྒྱ་མཆོག །དབང་ཆེན་ལྷ་ཡི་གཞལ་ཡས་སུ།། ཡངས་དོག་མེད་པར་བཞུགས་སུ་
གསོལ། ཨ་ཡོ་རོ་མོ་ཁོ་དྡྷོ་འདུ། ལྔ་པ་ནི གཡུང་དྲུང་ལྗོན་པ། བརྗོད་ལ་ཁ་རྒྱན་གཟུག དྲུག་པ་ནི།
ལྷ་ཡི་ན་བཟའt བརྗོད་ལ་མགུལ་ཆིངས་གསོལ། བདུན་པ་ནི། ཁ་དོག་ལྔ་གསལ༔ ནས་ གར་
མ་ལ་ཧོ། །ཞེས་གཟུངས་ཐག་གདག་གོ །ལྔ་པ་བཀོད་པ་རྟེན་བཞུགས་བོན་ལ་གཉིས་ཏེ། གཞུང་ལས། བུམ་པ་
དང་ནི་རྫས་གཞན་ནོ། །ཞེས་པས། དང་པོ་ནི ཨཱི་བུམ་པ་ ནས། ཧྲན་ཧྲན། ཡན་བརྗོད་ལ། རོལ་ཆེན་
དང་བཅས། དུང་གླིང་སྤོས་ཀྱིས་སྣ་དྲངས་ལ་སློབ་དཔོན་རང་རང་གིས་བུམ་པ་བསྣམས་ནས་དཀྱིལ་འཁོར་ལ་
བསྐོར་བ་གསུམ་བྱས་མཐར་བུམ་ཁང་དུ་བཀོད་ལ་རྟེན་འབྲེལ་སྙིང་པོས་རབ་ཏུ་གནས་ལ་མེ་ཏོག་འཐོར། གཉིས་
པ་རྫས་གཞན་ལའང་གསུམ། རྟེན་དང་། གཏོར་མ་རིལ་བུའོ།། དང་པོ་ནི། བདེ་གཤེགས་རྒྱ་མཚོ་སྒྲུབ་
པའི་ ནས། ཧུན་ ཡན་བརྗོད། མཐར་རོལ་ཆེན་སོགས་སྔར་བཞིན་གྱིས་རྟེན་རྣམས་རྫོགས་པར་རྒྱན་ཁང་
བར་མར་བཀོད་དོ། །གཉིས་པ་གཏོར་མ་བཀོད་པ་ནི། ཨོཾ། གཏོར་མ་དཀྱིལ་འཁོར་ལྷ་ཡི་རྟེན།།
བདེར་གཤེགས་རྒྱ་མཚོའི་ལྷ་ཚོགས་རྣམས། རྟེན་གཏོར་འདི་ལ་སྤྲིན་བཞིན་གཏིབ།
ལས་རྣམས་མ་ལུས་མཐར་ཕྱིན་ནས།། མཆོག་ཐུན་དངོས་གྲུབ་བརྙེས་པ་དང་།།
དོན་གཉིས་ལྷུན་གྱིས་གྲུབ་པའི་ཕྱིར།། དཀྱིལ་འཁོར་ཆེན་པོའི་རྒྱན་དུ་བཀོད།།
དྲུང་ཟད་རི་རང་བརྟན་དུ་ཧྲུན་ཧུན། ཞེས་བརྗོད་ལ་སྔར་ལྟར་རོལ་ཆེན་བཅས་རྒྱན་ཁང་བར་མར་
438



ནམ་མཁའ་མཛོད་ཀྱི་སྒྲུབ་སྐོར།
བཀོད་དོ། །གསུམ་པ་རིལ་བུ་བཀོད་པ་ནི། སྒྲུབ་ཐབས་ལྟར་ཚད་ལྡན་བྱས་ལ། རིན་པོ་ཆེའི་བུམ་པ་ལྔར་བླུགས་
ནས། དར་ཕྱོགས་མདོག་དང་བཏགས་གྲོལ་འཁོར་ལོའི་ཞལ་ཁེབ་གཟུངས་ཐག་སོགས་འཚམས་པར་གྲུབ་ནས།
ཨ་ཨཾ ་ཧཱུྃ། བདེར་གཤེགས་ཞི་ཁྲོ་རྩ་གསུམ་འདུས། རྒྱལ་བ་རྒྱ་མཚོའི་གཙོ་དང་
འཁོར། བདག་གིས་མྱོང་གྲོལ་སྒྲུབ་པ་ལ། མི་མངོན་དབྱིངས་ནས་བྱིན་ཕོབ་འཚལ།
མཎྜི་ས་གསུམ་ཟིལ་གནོན་རྐང་།། བུམ་པ་ཕོ་བྲང་གཞལ་ཡས་རྫོགས།། ཁྱད་པར་
མཆོག་ལྡན་མྱོང་གྲོལ་སྨན། ཞལ་ཁེབ་ཉོན་མོངས་སྐྱོན་དང་བྲལ། སྲོག་ཤིང་གཟུངས་
ཐག་དམ་ཚིག་ཕྲེང་། ས་བོན་བསྐྱེད་པ་གསལ་བའི་རྟེན།། རིགས་ལྔ་བདེར་གཤེགས་
དབྱེར་མེད་རྟེན།། ངོ་མཚར་མྱོང་གྲོལ་རིལ་བུ་འདི། ལྷ་ཚོགས་ཐུགས་དམ་བསྐང་
བ་དང་།། འགྲོ་དྲུག་ཐར་པར་དྲངས་བའི་ཕྱིར། དཀྱིལ་འཁོར་ཆེན་པོའི་དལ་
དུ་བཀོད། ཐུགས་དམ་མ་གཡེལ་བྱིན་ཆེན་ཕོབ།། དཀྱུས་རིང་སྤྱན་གྱིས་འདིར་
གཟིགས་ལ། གྲོལ་བ་བཞི་ལྡན་དབང་སྐུར་འཚལ། སྡུག་བསྔལ་འཁྲུལ་པའི་སེམས་
ཅན་རྣམས། མ་གྲོལ་བར་དུ་བཞུགས་སུ་གསོལ། ཨ་ཨཾ ་ཧཱུཾ་རཾ་ཛ་རཏ་བརྟན་དུ་ཐུན་
ཧྲུན། ཞེས་སྔར་བཞིན་ལྡིང་ཁྲི་བར་མའམ་འོག་མའི་ཕྱོགས་བཞི་དབུས་ལྔར་བཀོད་ལ་རབ་ཏུ་གནས། དཀྱིལ་
འཁོར་རྡུལ་ཚོན་མཐའ་རུ། ཕུར་གདན་ཨེ་བཅུ་དང་ཕྱོགས་སྐྱོངས་འདུལ་བའི་ཕུར་པ་སོགས་ཀྱང་བཀོད། མྱོང་
གྲོལ་སྒྲུབ་བུམ་སོགས་ཚོན་སྐུད་ཀྱིས་བཅིངས་ལ། ཕྱོགས་བཞི་རྡོ་རྗེའི་མདུད་པ་ལ་ཐ་རམ་གསོལ་ཏེ། ༀ ་རྒྱལ་བ་
ལྷ་ལྔའི་ཐུགས་ཀ་ནས།། སྤྲུལ་པའི་ཡི་གེ་ལྔ་འཕྲོས་པས། ཕྱི་སྣོད་ནང་བཅུད་སྣང་
སྲིད་ཁམས།། རྒྱལ་བའི་དཀྱིལ་འཁོར་ཆེན་པོར་གྲུབ། ཀུན་ཀྱང་ང་ཡི་ངང་ཉིད་
ལ། མ་རྟོགས་ཉམས་སོད་གླགས་ལྟའི་སྡེ། བལྟ་ཉན་རྒྱུ་བའི་མི་ཚུགས་ཕྱིར།། མྱོང་
གྲོལ་ཆེན་པོའི་སྒྲམ་མཆོག་ལ།། མཁའ་འགྲོ་ལྔ་ཡི་ཕྱག་རྒྱས་གདབ། །ཕྲིན་ལས་
བཞི་ཡི་མདུད་པས་བཅིངས།། རིགས་ལྔ་རྟགས་ཀྱི་ཐ་རམ་གསོལ། ཡེ་ཤེས་ལྔ་
ལྡན་ཤེས་རབ་རྒྱ། ཀུན་བཟང་བདེ་ཆེན་རོལ་པར་གདབ། ཅེས་ཕྱག་རྒྱས་གདབ་གོ ། དེ་
439



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མོལ༔
ནས་རྟེན་རྣམས་གཟུངས་ཐག་གིས་སྦྲེལ་ལ། ཐུགས་རྗེ་འོད་ལས་སྤྲུལ་པའི་རྒྱུན་ཐག་འདི། མི་
རྣམས་དམ་ཚིག་འདི་ལས་མི་འདའ་ཕྱིར། དཀྱིལ་འཁོར་འདི་ཡི་གྲ་བཞིར་བསྐོར་
བར་བྱ།། ད་ར་ས་ལེ་སང་ངེ་ཡེ་སྭཱཧཱ། ཞེས་སྦྲེལ་ལོ། །དེ་ནས་སྔོན་འགྲོ་ལྟར། དར་དཀར་
ནས། ཧུན། ཡན་གྱིས་གནམ་རྒྱན་དང་ལོག་རྒྱན་སོགས་དབུབ་པོ། །དྲུག་པ་བཤམས་པ་མཆོད་རྫས་
ཀྱི་བོན་ལ་གཉིས་ཏེ། གཞུང་ལས། སྨན་རག་གཏོར་མ་འདོད་ཡོན་བརྒྱད།། ཅེས་པས་དང་པོ་ལ། འདོད་ཡོན་
སྤྲིན་ཆགས། ཞེས་རོལ་ཆེན་བཅས་ཀྱིས་བཀོད་དོ། །གཉིས་པ་ནི། མཆོད་པའི་ལོངས་སྤྱོད༔ ནས།
ཧྲན་ཧྲུན། ཡན་གྱིས་རོལ་ཆེན་བཅས་རིམ་བཞིན་མ་ནོར་བར་བང་རིམ་རྣམས་སུ་བཀོད་ལ་མེ་ཏོག་གཏོར་
རོ།། ༧ གསུམ་པ་སྒོ་དབྱེ་བསྲེ་བསྣན་གྱི་བོན་ལག བསྲེ་བསྣན་དངོས་དང་། ཕྲིན་ལས་འཇུག་རུང་གི་བྱ་བ་གཉིས་སོ།།
དང་པོ་ནི་རྩ་གསུམ་དབང་གི་ཆ་ལག་ལོགས་སུ་བསྒྲིགས་པ་ལྟར་བྱ་ལ། སློབ་དཔོན་གྱིས་དམ་ཚིག་སྟོང་ཐུན་གསུངས་
གཉིས་པ་ཕྲིན་ལས་འཇུག་རུང་གི་བྱ་བ་ལ་གཉིས་ཀྱི་དང་པོ་སྐོས་གདབ་ནི། ལྟ་བ་ཁྱུང་ཆེན་ལས། རྒྱལ་ཐེབ་ལ་
སོགས་བསྐོ་ལ་གདབ། ཅེས་དང་། དབལ་མོ་ལས་ཐིག་ལས། དེ་ནས་གཤེན་རབ་རིམ་པ་ཡི། རང་རང་གནས་སུ་
བཞུགས་པར་བྱས། ཚིག་འདིས་ལས་ཀྱི་གཉེར་གཏད་བྱ།། ཞེས་པ་ལྟར། གཡུང་དྲུང་རྒྱལ་པོས་སྐོས་གདབ་སྟོང་
ཐུན་གཏོང་ཞིང་། པད་རྒྱལ་གྱིས་ཐོད་པའི་ཞལ་བུར་ཆང་ཐོག་ལ་གཉེར་གཏད་དེ་སྐོས་གདབ་པ་ནི།། ལས་ཐིག་ལྟར་
ཏེ། ཨོྃ། སངས་རྒྱས་གདུང་འཚོབ་གཤེན་རབ་བླ་མ་དང་། བླ་མའི་གདུང་སོབ་སྐུ་
གསུང་ཐུགས་ཀྱི་སྲས།། གཉིས་མེད་བདེ་བར་བསྐྱེད་པ་ཡུམ་གྱི་མཆོག །ཕྲིན་ལས་
གཞུང་བསྲང་བསྟན་པའི་རྒྱལ་ཐེབས་དང་།། བར་ཆོད་མཚམས་བཅད་ལས་ཀྱི་
གེང་པ་དང་།། ལྷ་འདྲེ་ཉིན་སྐར་ཚོད་འཛིན་སྤྱན་པ་དང་། མཆོད་སྦྱིན་འཚོ་བ་
སྦྱོར་བའི་གཡོ་མ་སོགས། སྤྱི་དམ་རང་དམ་ཤེས་ལྟར་གཙང་བསྲུང་ཞིང་།། མི་
འཇིགས་གཡུང་དྲུང་གཏམ་པའི་བྲག་ཆེན་དུ། ཐུགས་དམ་དགྱེས་ཤིང་བརྟན་
པར་བཞུགས་སུ་གསོལ།། ཞེས་བརྗོད་ལ་མངའ་གསོལ་ཏེ། ཐབས་ཞགས་ལས། རྒྱལ་པོ་རྒྱལ་ཐེབས་གར་
མ་དང་།། གེང་པ་སྤྱན་པ་དུས་འཛིན་དང་། གཡོ་མ་གཟུང་མ་ལ་སོགས་ཏེ།། ཞེས་པ་ལྟར། སྨན་འཛབ་བརྗོད་བཞིན་
440



ནམ་མཁའ་མཛོད་ཀྱི་སྒྲུབ་སྐོར།
བུར་ཆང་སློབ་དཔོན་ལ་དྲངས་ཏེ། གཡུང་དྲུང་རྒྱལ་པོ་ཞེས་གསོལ། དེ་བཞིན་རྒྱལ་ཐེབས་བཞི་ལ་དྲངས་ཏེ། གཡུང་
དྲུང་རྒྱལ་ཐེབ་སོགས་རིགས་བཞི་སོ་སོར་གསོལ། ཡུམ་རྣམས་ལ་དྲང་ཏེ། གཡུང་དྲུང་གཟུང་མ་ཞེས་གསོལ། དབུ་
མཛོད་ལ་དྲངས་ཏེ། གཡུང་དྲུང་གདངས་ཆེ་ཞེས་གསོལ། འཛབ་དཔོན་ལ་དྲངས་ཏེ། གཡུང་དྲུང་རྒྱུན་འཛིན་ཞེས་
གསོལ། ལས་དཔོན་གཉིས་ལ་དྲངས་ཏེ། གཡུང་དྲུང་ལས་པ་ཞེས་གསོལ། གིང་པ་ལའང་དྲངས་ཏེ། གཡུང་དྲུང་
གིང་ཞེས་གསོལ། མཚམས་པ་ལ་དྲངས་ཏེ། གཡུང་དྲུང་བགེགས་འདུལ་ཞེས་གསོལ། པྲ་ལྟས་པ་ལ་དྲངས་ཏེ།
གཡུང་དྲུང་སྤྱན་པ་ཞེས་གསོག དགེ་སྐོས་ལ་དྲངས་ཏེ། གཡུང་དྲུང་དུས་འཛིན་ཞེས་གསོལ། ལོ་ཙྪ་བ་ལ་དྲངས་
ཏེ། གཡུང་དྲུང་བརྡ་སྤྲོད་ཅེས་གསོལག གཉེར་པ་ལ་དྲངས་ཏེ། གཡུང་དྲུང་ཕྱག་ཚང་ཞེས་གསོལ། སྦྱིན་བདག་ལ་
དྲངས་ཏེ། གཡུང་དྲུང་ཚོགས་སྦྱོར་ཞེས་གསོལ། གཡོ་མ་ལ་དྲངས་ཏེ། གཡུང་དྲུང་ལག་ཡང་ཞེས་གསོལ། གསོལ་
འདྲེན་ལ་དྲངས་ཏེ། གཡུང་དྲུང་ཕྱག་ཚང་ཞེས་གསོལ། རྡུལ་ཕྱག་པ་ལ་དྲངས་ཏེ། གཡུང་དྲུང་མངག་བཞུད་ཅེས་
གསོལ། རིམ་བཞིན་ལས་ཚན་སོ་སོར་མངའ་གསོལ་ལོ། །འདུས་པ་སྤྱི་ལ། སྒྲུབ་པའི་ཕྲིན་ལས་འཇུག་
ཕྱིར་སོ་སོ་རུ། གཡུང་དྲུང་ལས་ཀྱི་གཉེར་གཏད་མངའ་གསོལ་བས།། སྤྱི་དམ་
རང་དམ་ཤེས་ལྟར་གཙང་བསྲུང་ཞིང་།། མི་འཇིགས་གཡུང་དྲུང་གཏམ་པའི་བྲག་
ཆེན་དུ། ཐུགས་དམ་དགྱེས་ཤིང་བརྟན་པར་བཞུགས་སུ་གསོལ།། ཞེས་ཀུན་ལ་བཀྱེའོ། །
གཉིས་པ་རྟགས་གདབ་ལ། ཐོག་མར་སློབ་དཔོན་ཆས་སུ་ཞུགས་ལ། མཛེས་བརྗིད་འོད་དང་ལྡན་
པའི་ཆས་གོས་རྣམས།། རྒྱལ་བ་ཡོངས་ཀྱི་ཕྲིན་ལས་མངོན་བསྟན་ཞིང་།། དབང་
བཞི་ཐོབ་ཅིང་སྐུ་བཞི་མངོན་གྲུབ་ཕྱིར།། གཤེན་རབ་མཛེས་བརྗིད་རྒྱུན་གསོལ་
བརྟན་པར་བཞུགས།། ཞེས་ཆས་རྣམས་ཕུལ་ལ་སློབ་དཔོན་གྱིས་སྐུ་ལ་རྒྱན་ཚུལ་བྱའོ། །སླར་ཡང་པདྨ་
རྒྱལ་ཐེབས་པས་རྟགས་གདབ་སྟོང་ཐུན་སྔོན་དུ་འགྲོ་བས། ཆས་རྣམས་རིམ་པར་ཕུལ། འདོད་ཡོན་མ་སྤངས་
རིན་ཆེན་ཆས་ཆེན་བརྒྱད། ཁམས་ལྔ་གནས་དག་དར་གྱི་ཆས་གོས་ལྔ།། རིག་
འཛིན་དཔའ་བོའི་སྐུ་ལ་ལེགས་གསོལ་བས།། ལྔ་ལྡན་རྫོགས་སྐུའི་བཀོད་པ་ལྷུན་
གྲུབ་གསོལ།། ཞེས་དང་། ཁྲོ་རྒྱན་ལ། གསང་བ་མཆོག་གི་དཔའ་རྟགས་དུར་ཁྲོད་ཆས།།
4,4



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕྱི་ལྟར་བདུད་སྲིན་ལོག་བྱེད་ཚར་གཅོད་ཅིང་། ནང་ལྟར་འཁྲུལ་རྟོགས་དབྱིངས་
སུ་དག་པ་དང་།། གསང་བ་གདུལ་བྱ་འདུལ་བྱེད་གཉིས་མེད་ཕྱིར། དབང་དྲག་
རོལ་པའི་ཆས་སུ་འཇུག་པར་བགྱི།། ཞེས་གཡུང་དྲུང་རྒྱལ་པོས་ལས་བྱེད་ལ་གནང་ལས་བྱེད་པས་རྒྱལ་
ཐེབས་རྣམས་ལ་རིམ་བཞིན་ཕུལ་ནས་དཔོན་སློབ་ཐམས་ཅད་ཀྱིས་གནས་སོ་སོར་རྒྱན་ཚུལ་བྱའོ། །གདངས་ཆེས་སྨོན་
ལམ་བསྟན་འབར་གྱིས་མཚམས་སྦྱར། འདུས་པས་དགོངས་འདུས་ཀྱི་ཕྲིན་ལས་ལ་རྟེན་རྫས་རྣམས་རབ་ཏུ་གནས་ཤིང་
བྱིན་གྱིས་བརླབས། ཚོགས་དང་བོན་སྐྱོང་རྒྱས་བསྐུལ་བྱ། འདི་ཉིད་གཡུང་དྲུང་རྒྱལ་ཐེབས་དཔོན་འཁོར་གྱིས། ཤར་
ཐོའི་རྩར་ཞི་བའི་སྦྱིན་སྲེག་སྐོར་ལྔ་ལས་མི་ཉུང་བར་འབུག གཏོར་འབུལ་ཕྱ་ཚེ་སྨོན་ལམ་བཅས་ཀྱིས་མཐར་ཕྱུང་ལ་
གྲོལ་ལོ། །འདི་ནུབ་འཁོར་ལོ་རྒྱལ་ཐེབས་གཙོས་པས་བདེ་འདུས་ཀྱི་གཞུང་བསྲང་ལ་བསྙེན་ཐུན་སྐྱོངས། དེ་དག་ནི་སྔོན་
འགྲོ་བསྙེན་པའི་རིམ་པའོ། ༈ །ཉིན་གསུམ་པ། རྩ་བའི་ས་བཅད་གཉིས་པ་དངོས་གཞི་སྒྲུབ་པའི་རིམ་པ་ལ། ནང་
པར་སྔ་མོ་བརྡས་བསྐུལ་བཞིན། འདུས་པ་རྣམས་བག་ཡོད་ཀྱིས་ཚུལ་བཞིན་འཚོགས་ལོག སྒོ་འབྱོར་ནས་ཁ་བཤལ་
ཅིང་གྲོལ་དུ་བཞུགས། སྔར་བཞིན་བླ་བསྟོད་ནས་ཁྲུས་བསང་སོགས་བརྗོད་མཐར། རིན་ཆེན་རྒྱལ་ཐེབས་ནས་གཞི་
སྒྲུབ་དྲུག་གི་སྟོང་ཐུན་འབྲེལ་ཆགས་གཏོང་ལ། གདངས་ཆེ་བཅས་ཀྱིས་བསྟན་པ་རྒྱས་པའི་སྨོན་ལམ་གདབ། དེ་
ནས་གཞུང་ལས། དངོས་གཞི་སྒྲུབ་པའི་བོན་རྣམ་པ་བཅོ་བརྒྱད་ལ། ཞེས་གསུངས་པ་སྟེ། དེའང་རྒྱུད་ཏིང་མུར་
གཡུ་རྩེ་ལས། དཀྱིལ་འཁོར་གཞི་ཡི་སྒྲུབ་པ་དྲུག །སྒྲུབ་པའི་བསྙེན་པ་ཤེས་པར་བྱ།། ཞེས་པ་ལ་དྲུག་ལས། དང་པོ་
བར་མཚམས་དོན་གྱི་སྒྲུབ་པ་ལ། ལས་པས་གུ་ཁུལ་གྱིས་བདུག །གཡུང་དྲུང་སློབ་དཔོན་དང་རྒྱལ་ཐེབས་བཞི་སོགས་
འདུས་པ་བྱིངས་ནས་ཞྭ་གོས་གཟབ་ལ རྔགཤང་དུང་གླིང་རོལ་མོ་སྣ་ཚོགས་ཀྱི་སྒྲ་དང་བཅས། དང་པོ་ཏིང་འཛིན་ནི།
བདག་ཉིད་དབལ་གསས་རྔམ་པ་གསལ་བའི་ཐུགས་ལས་གྱད་བཅུ་དང་། མེ་ཆུ་
ཐོག་མཚོན་དཔག་ཏུ་མེད་པར་འཕྲོས་པས། རྟོག་འཁྲུལ་སེམས་ཀྱི་ཉུ་ལེ། གཉིས་
འཛིན་འཁྲུལ་པའི་བདུད་དཔུང་། ཕྱི་ནང་གསང་བའི་བར་ཆད་ཐམས་ཅད་མིང་
ཡང་མི་གྲགས་པ་སྟོང་ཆེན་དུ་བརྡལ་ནས། ཕྱི་སྣོད་ཡེ་ཤེས་ཀྱི་རང་གདངས།
ནང་བཅུད་ཞི་ཁྲོ་རབ་འབྱམས། གདོད་ནས་དག་མཉམ་ཆེན་པོར་ཀུན་བཟང་
442



ནམ་མཁའ་མཛོད་ཀྱི་སྒྲུབ་སྐོར།
བོན་ཉིད་ཀྱི་རོལ་པ་བགེགས་ཞེས་བྱ་བའི་རིས་སུ་མ་ཆད་པར་བསམ་ལ། བདེ་འདུས་
ལྟར། ཧཱུཾ་ང་ནི་འགྱུར་མེད་ ནས། དབྱིངས་སུ་ཡལ། ཡན་དང་། མཆོག་འདུས་ལྟར། ཧཱུྃ་གཉུག་
མ༔ ནས། གོ་ཆ་བགོ། ཡན་དང་
། རིག་འདུས་ལྟར། ཧཱུཾ་འདི་སྣང་༔ ནས། གུར་དུ་རོལ། ཡན་
དང་། མཁའ་འགྲོ་ལྟར། ཧཱུྃ་བསྟན་གཡོ༔ ནག བཅད་དོ། །ཡན་དང་སྲིད་རྒྱལ་ལྟར། བསྭ་གསང་
ཆེན༔ ནས། དེངས་ཤིག་ ཡན་བརྗོད། སྐབས་འདིར་ཉུ་ལེ་བཀར་བསྐྲད་བྱ་བ་སྟེ། སྔགས་རྒྱུད་ལས། དངོས་
གྲུབ་སྒྲུབ་ལ་བར་གཅོད་པའི།། འུ་ལེ་དུས་དྲུག་བསྐྲད་ཅིང་བསྒྲལ།། ཞེས་དང་། རྒྱུད་སྒྱུ་འཕྲུལ་དྲ་བ་ལས། དུས་ཀྱི་
ཞུ་ལེ་མ་ཉིད་ནི།། བར་ཆོད་མ་འོང་བཟློག་པའི་ཕྱིར། ཐུན་བཞིར་བརྡེག་ལ་བསྙེན་པར་བྱ།། ཞེས་གསུངས་བཞིན་ཞུ་
ལེ་བཀར་བའི་ཤོག་ཆུང་ཟུར་དུ་ཡོད་བཞིན་འདིར་བརྗོད་དོ། །སློབ་དཔོན་སོགས་ཚོམ་བུའི་ཏིང་འཛིན་མ་ཡེངས་
པར་སྲུང་འཁོར་དང་བྱིན་འབེབས་སོགས་བྱའོ། །དེ་ནས་གཞུང་ལྔའི་མཚམས་བཅད་སྔགས་རིམ་བཞིན་བརྗོད་ལ།
སློབ་དཔོན་རིགས་ལྔས་བཀའ་བསྒོ་ལ་ཉུངས་ཀར་བྲིམ་མོ།། ༧ གཉིས་པ་ཙཀླི་བཀོད་པ་སྐུའི་སྒྲུབ་པ་ལ་གཉིས་ཏེ།
རྒྱུད་སྦྱང་དང་སྐུ་སྒྲུབ་དངོས་སོ། །དང་པོ་ལ། ཐོག་མར་སྐྱབས་ཡུལ་གསལ་གདབ་པ་ནི། ཨོཾ་བོན་ཅན་དངོས་
མཚན༔ ནས། སྐྱབས་སུ་འགྲོ་བ།
ནས། སྐྱབས་སུ་མཆི། ཡན་ལན་
གསུམ། སེམས་བསྐྱེད་པ། ཁམས་ཀྱི་དྲི་མ༔ ནས། ཀུན་བཟང་ཤར། ཡན་ལན་གསུམ་བརྗོད།
ཡན་ལག་ནི། སྡིག་ལྟུང་ཕྲ༔ ནས། བསྔོ། ཡན་དང་། རྩ་གསུམ་སྐྱབས་སེམས། ན་མོ་བདག་
ནི༔ ནས། གྱུར་ཅིག །ཡན་བརྗོད་ལ། གསོལ་འདེབས་བྱིན་རླབས་གོང་བུ་ལྟར། ཨ་ཨཾ་ཧཱུྃ། དབྱིངས་
ཉིད་སྤྲོས༔ ནས། རློབས། ཡན་དང་། རྩ་གསུམ་གསོལ་འདེབས། ཨེ་མ་ཧོ། ཡེ་ཉིད༔ ནས།
རློབས། ཡན་དང་། ཞུ་ཐིམ་གོང་འོག་བརྗོད། གཉིས་པ་ལ་ལྔ་སྟེ། དེ་བཞིན་ཉིད་ ཀུན་ཏུ་སྣང་སྤྲུལ་པ་རྒྱུ། བསྐྱེད་
རིམ་གྱི་མཚན་ཉིད་མཆོད་རྫས་བྱིན་རླབས་སོ། །དང་པོ་གསུམ་ནི། བདེ་འདུས་ལྟར། སྐུ་འཁོར་འདས
ནས། དོན་གཉིས་བྱས། ཡན་དང་། བཞི་པ་ལ་བཞི། འབྱུང་བརྩེགས་དང་། དཔེ་དོན་རྟགས་ཀྱི་དཀྱིལ་འཁོར་
བསྒོམ་རིམ་ཏེ། ཨཱ་རྒྱུ་ཡི་ས་བོན༔ ནས། རིམ་བཞིན་ལམ་གྲུབ་བསྒོམ། ཡན་བརྗོད། མཆོག་
འདུས་ལྟར། ཨཱ་གདོད་ ནས། དབང་བསྐུར་ཞིང་གསང་གསུམ་བྱིན་རླབས་སྔགས་ཕྱག་རྒྱ་བཅས་བརྗོད། དེ་
ངོ་བོ་རང་བཞིན་
443



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
•ཐ་
བཞིན་རིག་འདུས། མཁའ་འགྲོ་ཀུན་འདུས། སྲིད་རྒྱལ་བཅས་གྱི་མངོན་རྟོགས་རྣམས་འདོན་བསྒོམ་ཟུང་འཇུག་
ཏུ་བྱ། ལྔ་པ་མཆོད་རྫས་བྱིན་རླབས་ཏེ། བདེ་འདུས་ལྟར། བདག་གི་ཐུགས་ ནས། པར་བསམ།
ཡན་བརྗོད། ༧ གསུམ་པ་རང་གྲོལ་གདན་གྱི་སྒྲུབ་པ་ལ། ཏིང་འཛིན་ནི ཐུལ་བ་རྟགས་ཀྱི་གདན་ཕུལ་
བས། དེ་ཡི་སྐྱོན་སྒྲིབ་སྦྱང་ཞིང་། དོན་དང་འཚམས་པའི་གདན་ཕུལ་བས། དེ་
ཡི་ཡོན་ཏན་ཐོབ་པར་བསམ་ལ། བདེ་འདུས་ལྟར། ༀ ་གཞལ་ཡས༔ ནས། ཧྲིག་གོ་
ཧྲུན། ཡན་བརྗོད་ལ་མེ་ཏོག་འཐོར། སྐབས་འདི་བླ་མའི་ཕྱག་རྒྱུན་དང་འབྲེལ་ན། བདེ་འདུས་ཟིན་རིས་ལྟར་
བྱིན་འབེབས་ལོགས་སུ་ཡོད་བཞིན་བྱའོ།། ༧ བཞི་པ་སྤྱན་དྲུང་ཡེ་ཤེས་ཀྱི་སྒྲུབ་པ་ནི། ལས་པས་གཡབོ་དར་བཅས་
སྤོས་དཀར་སི་ལ་བཏུལ། འདུས་པས་རོལ་ཆའི་བྱེ་བྲག་སྣ་ཚོགས་བཅས། ཏིང་འཛིན་ནི། བདག་དམ་ཚིག་
སེམས་དཔར་གསལ་བའི་ཐུགས་ལས། འོད་ཟེར་ལུ་གུ་རྒྱུད་ལྟ་བུ་བསམ་གྱིས་མི་
ཁྱབ་པར་འཕྲོས་པས་ དབྱིངས་ཀྱི་ཡེ་ཤེས་སེམས་དཔའི་ལྷ་ཚོགས་མྱུར་མགྱོགས་
རོལ་པའི་སྟབས་བཅས་སྤྲིན་གཏིབ་པ་ལྟར་བྱོན་པར་བསམ་ལ། བདེ་འདུས་ལྟར། ཨ་ཨཱི ་
ཧཱུཾ། ཀ་དག༔ ནས། ར་ཡོ་ཛ། ཡན་དང་
། དེ་བཞིན། མཆོག་འདུས་ལྟར། བསྭོ་གཞི་དབྱིངས།
ནས། རིག་འདུས་ལྟར། ཧཱུཾ་ཀ་དག༑ དང་། མཁའ་འགྲོ་ལྟར། ཧཱུྃ་ཡུལ་གྱི༔ དང་ སྲིད་རྒྱལ་ལྟར།
བསྭོ་གྲུ་གསུམ༔ ནས། ཏིཥྛ་ལྷན། ཡན་བརྗོད། དེ་ནས་སྤྱན་དྲངས་པའི་ལྷ་ཚོགས་བཞུགས་སུ་
གསོལ་ཏེ་། ཏིང་འཛིན་ནི། བདག་གི་ཐུགས་ཀ་ནས། འོད་ཟེར་བ་ཐག་གཟེང་པ་ལྟ་བུའི་
འཕྲོ་འདུ་ལས། ཡེ་ཤེས་པའི་ལྷ་ཚོགས་རྣམས། དམ་ཚིག་པའི་རྟེན་ལ་གཉིས་མེད་
དུ་ཐིམ་ནས་གང་ལ་བྱ་བའི་ལས་མ་གྲུབ་བར་བརྟན་པར་བཞུགས་པར་བསམ་ལ།
བདེ་འདུས་ལྟར། ཧཱུཾ་འཁོར་འདས༔ ནས། ཏིཥྛ་ལྷན། ཡན་བརྗོད། ༧ ལྔ་པ་ཕྱག་འཚལ་མོས་འདུན་གྱི་
སྒྲུབ་པ་ལ། ཀུན་གྱི་ཐལ་མོ་སྦྱར་ཏེ། ཏིང་འཛིན་ནི། ཕྱི་ལྟར་ཐུགས་རྗེ་སྤྲུལ་པའི་ལྷ་ཚོགས། ནང་
ལྟར་ཞི་ལྷ་བཞི་བཅུ་རྩ་ལྔ། གསང་བ་ལྟར་བདག་ཉིད་གཤེན་ལྷ་འོད་དཀར། དེ་
ལྟར་དཀྱིལ་འཁོར་གསུམ་གྱི་ལྷ་ཚོགས་བླ་མ་བརྒྱུད་པ་དང་བཅས་པ་གསལ་གདབ་
444



ནམ་མཁའ་མཛོད་ཀྱི་སྒྲུབ་སྐོར།
ལ། བདག་དམ་ཚིག་སེམས་དཔའ་ལ་སོགས་ཀྱིས་ལུས་ངག་ཡིད་གསུམ་དད་པས་
ཕྱག་འཚལ་བར་བསམ་ལ། དཀོན་བཞིའི་ཕྱག་ དང་བདེ་འདུས་ལྟར། ཧྲི། ཀ་དག
ནས། དེ་པ་ཧོ། ཡན་དང་། ཐུག་ཐིག་བརྒྱུད་ཕྱག ན་མོ་ཡེ་ནས༔ སོགས་དང་། མཆོག་འདུས་སོགས་
གཞུང་བཞིའི་ཕྱག་བཤགས་བཅས་བརྗོད་ཅིང་། རྩགསུམ་བརྒྱུད་ཕྱག ན་མོ་ཀ་དག༔ ནས་ཚང་བར་བརྗོད།
༧ དྲུག་པ་བཅུག་དག་བཤགས་པའི་སྒྲུབ་པ་ལ། ཏིང་འཛིན་ནི། སྔར་བྱས་ཀྱི་མི་དགེ་བའི་ལས་ལ་
འགྱོད་པར་བསྐྱེད། ཕྱིས་མི་བྱེད་པར་དམ་བཅའ་ཞིང་ཡུལ་ཤེས་ལྷ་དང་གཞལ་
ཡས་སུ་རྟོགས་པའི་བཤགས་པར་བྱའོ། །ཞེས་སྟོབས་བཞི་དང་མ་བྲལ་ངང་། བདེ་འདུས་ལྟར།
ཧྲི་གཟོད་མའི་གཤིས༔ ནས། སཱཧཱ། ཡན་བརྗོད་དོ། །དེ་ཡན་གྱིས་དཀྱིལ་འཁོར་གཞི་སྒྲུབ་དྲུག་བསྟན་
པའོ།། ༧ གཉིས་པ་ངོ་མཚར་ལམ་གྱི་སྒྲུབ་པ་ནི། རྒྱུད་ཏིང་མུར་གཡུ་རྩེ་ལས། ངོ་མཚར་ལམ་གྱི་སྒྲུབ་པ་དྲུག །སྒྲུབ་
པའི་སྒྲུབ་པ་ཤེས་པར་བྱ། ཞེས་གསུངས་པ་ལ། ཐོག་མར་ལས་རྒྱལ་གྱིས་ལམ་སྒྲུབ་དྲུག་གི་སྟོང་ཐུན་བཤད་མཐར་
སྨོན་ལམ་གྱིས་མཚམས་སྦྱོར། དེ་ནས་དང་པོ་གསང་མཚམས་བཅད་པ་ལ། ལས་པས་གུ་ཁུལ་བདུག །སྒྲུབ་གཤེན་
གྱིས་ལྟ་བའི་ངར་བསྐྱེད་ལ། ཏིང་འཛིན་ནི། ཤེས་བྱ་ཐམས་ཅད་ཀུན་རྫོབ་ཏུ་ལྷ་དང་ལྷ་མོ་ལ།
དོན་དམ་པ་མཐའ་བྲལ་རྣམ་དག་ཏུ་ཤེས་པས་བར་ཆད་མེད་ཅིང་། གལ་ཏེ་བར་
ཆད་བྱུང་ན་སེམས་ཉིད་སྐྱེ་མེད་རྣམ་དག་གི་ངང་དུ་བསྒྲལ་བར་གྱུར། ཚིག་བཤད་
སྤྱི་སྤུངས་ལྟར། བསྭོ་མཁའ་ཀློང་དབྱིངས་ཀྱི་སྤྲུལ་པ་ལ།། སྟོང་གསུམ་སྟོང་གི་འཇིག་
རྟེན་ཀུན།། གཞལ་ཡས་ལྷ་རུ་རགས་སྣང་བར། བགེགས་ཞེས་བྱ་བ་མེད་ན་ཡང་།།
རྟོག་ཡིད་འཁྲུལ་པའི་བློ་བྱུང་ན། མཆོད་པར་རློམ་པའི་བར་ཆོད་བགེགས། རྡུལ་
ཕྲན་བཞིན་དུ་བརླག་པར་བྱའོ། །བསྭཱ་ཨཱི་ཨ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་
ཐུན། ཀུ་ཏྲ་གྲན་ལ་ཐོ་ཡེ་ཧྲིག་གོ་ཤག་དུལ་ནན། ཞེས་ཉུངས་ཀར་བྲིམ་མོ།། ༧ གཉིས་པ་བྱིན་
འབེབས་ལོངས་སྤྱོད་ཀྱི་སྒྲུབ་པ་ལ་གཉིས། བྱིན་འབེབ་པ་དང་མཆོད་པ་དངོས་ཏེ། དབལ་མོ་ལས་ཀྱི་ཐིག་ལེའི་རྒྱུད་
ལས། བྱིན་དབབ་མཆོད་པའི་ལས་རིམ་མོ། །ཞེས་དང་། དང་པོ་བྱིན་དབབ་རིམ་པ་ལ། རྫས་དང་ཏིང་འཛིན་
445



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྙིང་པོ་དང་ཕྱག་རྒྱ་ཚིག་བཤད་དག་གིས་དབབ། ཅེས་པས། དང་པོ་ནི། ཡང་དེར། དབལ་དར་ལྷུབ་ལྷུབ་སིལ་
སྙན་དང་། མཆོད་རྫས་ལོངས་སྤྱོད་མ་ལུས་བཏེགས། རྔ་བརྡུང་གཤང་བཀྲོལ་དུང་རྣམས་འབུད།། ཅེས་པས། སྒྲུབ་
གཤེན་རྣམས་ཆོས་ཀྱིས་སྤྲས་ཏེ་རོལ་མོ་སྣ་ཚོགས་སྒྲིང་། ལས་པ་ཆེ་ཆུང་གིས་སྤོས་དཀར་སི་ལིའི་དྲིས་ཕྱུང་། སྣ་
ཚོགས་གཡབ་དར་དང་མདའ་དར་བཅས་ཐོགས། ལྷ་མོ་བརྒྱད་ཆས་སྤུད་ལ། ཌཱ་སིལ་གར་བཅས་དཀྱིལ་འཁོར་
བསྐོར། སློབ་དཔོན་རིགས་ལྔའི་གཡབ་ད་ར་བཅས་ལྟ་བའི་ངར་བསྐྱེད་ག གཉིས་པ་ནི། ལས་ཐིག་ལྟར། ཕྱོགས་
བཅུའི་བདེར་གཤེགས་ཐམས་ཅད་ཀྱིས། རྒྱན་དང་མཆོད་རྫས་དཀྱིལ་འཁོར་ལག་
དབང་བསྐུར་བྱིན་ཆེན་དབབ་པར་བསམ། གསུམ་པ་ནི། རྩ་བསྙེན་མཐར། རིལ་བུ་བྱིན་དབབ་
ཀྱི་སྔགས་ཤམ་དང་། ཁྲོ་རྒྱུད་ལས་བྱུང་བ། བསྭོ་ཨོཾ་མུ་ཡེ་ཧ་ར་སད་དོ། །པྲ་ཕུད་ནི་ཨ་ལ་ལ་ཧོ།
ཟད་མིན་སྤུངས་སོ་རཾ་སྭཱཧཱ། སོགས་ཤམ་བུ་སྦྱར་ལ་བརྗོད། བཞི་པ་ནི། ཡང་དེར། ཕྱག་རྒྱས་བྱིན་ཆེན་
དབབ་པ་ནི། ལོངས་སྤྱོད་མཁའ་ལྡིང་ཕྱག་རྒྱ་བསྒྱུར། ཞེས་པ་ལྟར་རོ། །ལྔ་པ་ནི། རྫོགས་ཆེན་སྐུ་གསུམ་རང་ཤར་
ལས་ཅུང་ཟད་བསྡུས་ནས་སྐབས་འདིར་སྦྱར་ན་བྱིན་རླབས་ཆེ་བས་འདི་ལྟར། ཧྲི། མི་མངོན་དབྱིངས་
ཀྱི་ཞིང་ཁམས་ནས།། བོན་སྐུ་ཀུན་ཏུ་བཟང་པོ་ཡང་། ཡེ་ཤེས་རིག་རྩལ་ལྷ་ཚོགས་
བཅས། ཀ་དག་ཀློང་ནས་སྐུ་བཞེངས་ལ། ༈ །འདིར་བྱོན་སྒྲུབ་ལ་བྱིན་ཆེན་ཕོབས།།
སྐུ་གསུང་ཐུགས་ཀྱི་དབང་མཆོག་སྩོལ། སྒྲུབ་གནས་མཁའ་སྤྱོད་ཞིང་དུ་བསྒྱུར
སྒྲུབ་གཤེན་གཡུང་དྲུང་ལྷ་རུ་གྲོལ། སྒྲུབ་རྫས་ཡེ་ཤེས་སྤྲིན་དུ་རློབས།། དམ་རྫས་
བདུད་རྩིའི་རིལ་བུ་ལ།། ངོ་མཚར་འཕེལ་འཕུར་རྟགས་མཚན་ཕོབས།། བྱིན་
རློབས་མྱོང་གྲོལ་ནུས་པ་འབྱིན།། མཆོག་ཐུན་དངོས་གྲུབ་ད་ཕོབ་ཅིག ༧ །ལྷུན་
གྲུབ་བདེ་ཆེན་ཞིང་ཁམས་ནས། ལོངས་སྐུ་གཤེན་ལྷ་འོད་དཀར་ཡང་། ཚོགས་བརྒྱད་
རང་གྲོལ་ལྷ་ཚོགས་བཅས།། འོད་གསལ་ངང་ནས་སྐུ་བཞེངས་ལ།། ༧ འདིར་
བྱོན༔ །ནས་གོང་ལྟར་འགྲེས་སོ། །དབང་དྲག་འབར་བའི་ཞིང་ཁམས་ནས།། ཁྲོ་རྒྱལ་
གཙོ་མཆོག་མཁའ་འགྱིང་ཡང་།། ཡི་དམ་རྒྱ་མཚོའི་ཚོགས་དང་བཅས།། མཁའ་
446



ནམ་མཁའ་མཛོད་ཀྱི་སྒྲུབ་སྐོར།
ཀློང་དབྱིངས་ནས་སྐུ་བཞེངས་ལ།། ༧ འདིར་བྱོན༴ །ནས་འགྲེས་སོ། །བྱ་རི་གཙུག་
ལྡན་གནས་མཆོག་ནས།། རིག་འཛིན་དྲན་པ་ནམ་མཁའ་ཡང་། ཕོ་རྒྱུད་རིག་
འཛིན་ཚོགས་དང་བཅས།། གསང་ཆེན་གནས་ནས་སྐུ་བཞེངས་ལ།། ༧ འདིར་
བྱོན༔ །ནས་འགྲེས་སོ། །མཁའ་སྤྱོད་བདེ་བའི་ཞིང་ཁམས་ནས།། མཁའ་འགྲོ་ཀྱེ་མ་འོད་
མཚོ་ཡང་།། མ་རྒྱུད་མཁའ་འགྲོའི་ཚོགས་དང་བཅས།། བདེ་ཆེན་ཀློང་ནས་སྐུ་
བཞེངས་ལ།། ༧ འདིར་བྱོན༴ །ནས་འགྲེས་སོ། །སྒྲུབ་གནས་གསང་བའི་ཕོ་བྲང་ནས།།
སྡེ་གསུམ་རྒྱུད་པའི་བླ་མ་དང་། བརྒྱུད་པ་དྲུག་ལྡན་ཚོགས་དང་བཅས།། རང་རང་
གནས་ནས་སྐུ་བཞེངས་ལ། ༧ འདིར་བྱོན༔ །ནས་འགྲེས་སོ། ། འདས་དང་མ་འདས་
ས་མཚམས་ནས།། མ་མཆོག་སྲིད་པ་རྒྱལ་མོ་ལ། བོན་སྐྱོང་སྲུང་མའི་ཚོགས་དང་
བཅས།། དུར་ཁྲོད་གནས་ནས་སྐུ་བཞེངས་ལ།། ༧ འདིར་བྱོན༴ །ནས་འགྲེས་སོ། །ཞེས་
བྱིན་དབབ་པོ། གཉིས་པ་ནི། དབལ་མོ་ལས་ཐིག་ལས། དེ་ནས་མཆོད་པ་འབུལ་བ་ལ། མཆོད་པ་རྣམ་པ་བརྒྱད་དང་
ནི། ཞེས་སོགས་གསུངས་པ་ལྟར། ཕྱི་ནང་གསང་གསུམ་ལས་དང་པོ་མཆོད་རྫས་བྱིན་རློབས་བདེ་འདུས་ལྟར། བདག་
གི ནས པར་བསམ། ཡན་བརྗོད་དོ །དེ་ནས་ཐོག་མར་ཞུགས་མར་སྤྱན་དྲངས་ཏེ། ཨེ་མ་ཧོ། མཁའ་
ཡངས་ནམ་མཁའ་གསལ་བའི་དཀྱིལ་ཡངས་ནས། ཐུགས་རྗེ་ཉི་ཟླ་གསལ་བའི་
ཞུགས་མར་ཡང་། མུ་མེད་ནམ་མཁའི་དབྱིངས་ནས་འོད་སྤྲོས་ལ།། འཇིག་རྟེན་
མུན་པ་སེལ་ཞིང་གཤེགས་སུ་གསོལ། བོན་ཉིད་ཁྱབ་བདལ་བདེ་ཆེན་ཀློང་ཡངས་
ནས།། ཐུགས་རྗེ་ཚད་མེད་གསལ་བའི་ཞུགས༔ ཀབོན་ཉིད་བདེ་ཆེན་ཀློང་ནས་འོད༔ ཀ
མཚན་མའི་མུན་པ་སེལ་ཞིང་གཤེགས༔ ཀཀུན་གཞི་མ་གཡོས་བདེ་ཆེན་ཀློང་ཡངས་
ནས། སེམས་ཉིད་ཀུན་རྟོགས་རིག་པའི་ཞུགས༔ །ཀུན་གཞིའི་ཀློང་ནས་རིག་པའི་
འོད་སྤྲོས་ལ། མ་རིག་མུན་པ་སེལ་ཞིང་༔ ཀཤེས་རབ་དམིགས་མེད་དག་པའི་ཀློང་
ཡངས་ནས།། ཐབས་ཆེན་འགྲོ་བ་འདུལ་བའི་ཞུགས༔ །དམིགས་མེད་ཀློང་ནས་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསལ་བའི་འོད༔ །དུག་ལྔའི་མུན་པ་སེལ་ཞིང་༑ །ཀློང་དགུ་མི་འགྱུར་དབྱིངས་ཀྱི་
བདེ་ཀློང་ནས།། ཡེ་ཤེས་མཁའ་ལ་གསལ་བའི་ཞུགས། །ཚད་མེད་དབྱིངས་ནས་
ཡེ་ཤེས་འོད༔ །འཁྲུལ་རྟོག་མུན་པ་སེལ་ཞིང་༔ །མཚན་མ་རྫས་ཀྱི་ཞུགས་མར་བྱིན་
གྱིས་རློབས།། དམིགས་པ་རྟེན་གྱི་ཞུགས་མར་གསལ་བར་མཛོད།། མཆོད་སྤྲིན་བླ་
མེད་བྱིན་ཆེན་དབབ་ཏུ་གསོལ།། ཞེས་སྤྱན་དྲངས་ལ། འབུལ་བའི་ཚིག་བཤད་མར་མེ་རྒྱལ་མཚན་
ལེའུ་ལྟར་རམ། ཡང་ན་སྤྱི་བསྡུས་སུ་འབུལ་བ་ནི། ཨེ་མ་ཧོ། ཕྱོགས་བཅུ་སྟོང་གསུམ་གཞལ་ཡས་
ནས།། སྣ་ཚོགས་ལྷ་མོ་མར་མེ་མ། གའུ་ཁྱུད་འཁོར་རྐོང་བུ་རུ།། ཤེ་ཙུ་ཤི་ཤོན་སྡོང་
བུ་བཙུག །རྩི་བཅུད་གསོས་ཀྱི་མར་ཁུས་བཀང་།། སྣང་གསལ་སྒྲོན་མེའི་མེ་སྤར་
ནས། མུན་སྒྲིབ་གསལ་བ་སྒྲོན་མེའི་མེ། མཁའ་ལ་གསལ་ཞིང་དབྱིངས་ན་འཚེར།།
ཡེ་ཤེས་དབྱིངས་ལས་སྤྲུལ་པའི་མེ། ཞི་བའི་ལྷ་ཚོགས་སྐུ་ལ་འབུལ།། ཁྲོ་བོའི་ལྷ་
ཚོགས་ཐུགས་དམ་སྐོང་།། རོལ་པའི་མཆོད་པ་བཞེས་སུ་གསོལ། རོལ་པའི་མཆོད་
པ་བཞེས་ནས་ཀྱང་།། བདག་ཅག་གཤེན་གྲོགས་མཆེད་ལྕམ་རྣམས།། མི་རྟག་འཆི་
བའི་དུས་བྱུང་ཚེ།། ཞུགས་མར་འོད་ཀྱིས་ཤུལ་མཚོན་ཞིང་། དྲན་རིག་ཐིག་ལེ་འོད་
སྤྲོས་ལ། དུས་གསུམ་ལྷ་ལ་ཐིམ་གྱུར་ཅིག །བདེ་ཆེན་བོན་སྐུར་ཐོབ་པར་ཤོག །ནེ་
ཏིང་སྤྱོད་ལམ་ཁི་ཁར་ས་ལེ་སང་ངེ་ཡེ་སྭཱཧཱ། ཞེས་བརྗོད་ལ་འབུལ་ལོ། །དེ་ནས་ཕྱི་མཆོད་ལ རྣམ་
བརྒྱད་གཏོར་མ་ཕྱོགས་མཚམས་བཏེགས་ལ། ཏིང་འཛིན་ནི། ཨ་ཡཾ་རཾ་མོ་ཁོ་ཧཱུཾ། ཞེས་བདག་གི་
ཐུགས་ལས་ཡིག་འབྲུ་དེ་དག་འཕྲོས་ཏེ། མཆོད་པའི་སྣོད་ལ་ཕོག་པས། སྣོད་ཡངས་
ཤིང་རྒྱ་ཆེ་བ་དཔང་མཐོ་བ་ནམ་མཁའི་ཁྱབ་ཚད་ཙམ་དུ་གྱུར། བཅུད་བྱིན་གྱིས་བརླབ་
པ་ནི། རྭ་ཨ་ༀ་ཧཱུྃ། བདག་གི་ཐུགས་ལས་རྭ་རེ་རེ་འཕྲོས་ཏེ་མཆོད་པ་རྣམས་ལ་ཕོག་
པས། ར་ལས་འོད་ཟེར་འཕྲོས་པས། སེམས་ཅན་ཐམས་ཅད་ཀྱི་ཚོགས་བརྒྱད་ཀྱི་
གཟུང་འཛིན་རྣམས་བསྡུས་ནས་མཆོད་པ་ལ་ཐིམ། ཟུར་ནམ་དེ་ཤོ་ཧ་ར་སད་སཱཧཱ།
448



ནམ་མཁའ་མཛོད་ཀྱི་སྒྲུབ་སྐོར།
གཡུང་འབྲང་བདུད་རྩི་བསྲོ་ཐ། ཞེས་པས། མཆོད་པ་དང་བཅས་པ་རྣམས་འོད་དུ་ཞུ་
ནས། ཕྱི་ལྟར་འདོད་ཡོན་སྣ་ཚོགས། ནང་ལྟར་མཆོད་འབུལ་གྱི་ལྷ་མོ་བརྒྱ་ཚོ་གྲངས་
མེད་པ། གསང་བ་ལྟར་གཟུང་འཛིན་དབྱེར་མེད་ཀྱི་མཆོད་པ་ཆེན་པོར་གྱུར།
བདེ་འདུས་ལྟར། ཧོ་ལྷུན་གྲུབ༔ ནས སཱཧཱ། ཡན་དང་། འདི་སྐབས་རྒྱན་ཕྲེང་ལེའུ་ལྟར་ཚང་བར་བརྗོད་
ལ་འབུལ། དེ་ནས་ཁྲོ་བོ་རིག་འཛིན་མཁའ་འགྲོ་སྲུང་མ་བཅས་ཀྱི་མཆོད་པ་རིམ་བཞིན་བརྗོད། གཉིས་པ་ནང་
མཆོད་ལ་གསུམ་སྟེ། སྨན་རག་གཏོར་མའོ།། དང་པོ་ལ། སྣོད་བྱིན་རླབས་གོང་གི་ཕྱི་མཆོད་ལྟར་ལ། གཉིས་པ་
བཅུད་བྱིན་རླབས་ལ་གསུམ་གྱིས། དང་པོ་སྦྱངས་བ་ནི། སྨན་ཕུད་ཀྱི་དབུས་སུ་བྱང་སེམས་ད
ས་དཀར་
པོ། ཤར་དུ་བདུད་རྩི་དྲི་ཆེན། བྱང་དུ་བདུད་རྩི་དྲི་མ། ནུབ་ཏུ་བྱང་སེམས་དམར་
པོ། ལྷོ་རུ་གསང་ཤ་གལ་ཆེན་དང་ལྔ་རུ་གསལ་བར་གྱུར། ཨ་ཡཾ་རཾ་མཾ་ཁཾ་གྷོ་ས་ལེ་
སང་ངེ་ཉི་རི་བྷ་ར་ཧཱུྃ། ཞེས་པས། བདག་གི་ཐུགས་ལས་ཨ་ཅིག་མདུན་གྱི་བར་སྣང་
ལ་འཕྲོས་ཏེ་རོ་ཅིག་ཆད་པས་མེ་རུ་གྱུར་ནས་མི་གཙང་བ་ཐམས་ཅད་བསྲེག །ཡཾ་
ཅིག་ཆད་པས་རླུང་དུ་གྱུར་ནས་བསྲེག་ཤུལ་གཏོར། མི་ཅིག་ཆད་པས་ཆུ་རུ་གྱུར་
ནས་གཏོར་ཤུལ་བཀྲུས་པར་གྱུར། ཨ་ཨཾ་ཧཱུཾ་རཾ་ཛ། སད་ས་ལེ་ལྷན་ནེ་འདུ་འདུ།
ཞེས་པས། ཡིག་འབྲུ་ལྔ་པོ་དེ་བདག་གི་གནས་ལྔའི་རིགས་ལྔ་ལས་འཕྲོས་ཏེ་རྩ་བ་ལྔ་
ལ་ཕོག་པས་ཡིག་འབྲུར་གྱུར། དེ་ལས་འོད་ཟེར་འཕྲོས་པས་སེམས་ཅན་གྱི་ཕུང་པོ་
ལྔ་དུག་ལྔ་བསྡུས་ནས་ཡིག་འབྲུ་ལྔ་ལ་ཐིམ་པས་སེང་གླིང་རྟ་འབྲུག་ཁྱུང་ལྔ་གྱུར།
ཨ ཨོྃཧཱུྃ་རཾ་ཛ་སད་ས་ལེ་ལྷན་ནེ་འདུ། ཞེས་པས། སེམས་ཅན་ལྔ་ཡི་སྟེང་དུ་རིགས་
ལྔ་ཡབ་ཡུམ་བཅུ་རུ་གསལ་བར་གྱུར། གཉིས་པ་སྤེལ་བ་ནི། བདག་གི་ཐུགས་ལས་ཨ་
མ་ཟུང་ཅིག་ལག་མཐིལ་གཡས་གཡོན་དུ་འཕྲོས་ཏེ། བདུད་རྩི་རྒྱུན་མེད་ཀྱི་ཕྱག་
རྒྱ་བཅའ་ལ། ཨ་མ་ཉི་རི་བྷ་ར་ཧཱུྃ། ཞེས་པས། ཨ་མ་འོད་དུ་ཞུ་སྟེ་ཀུན་སྣང་ཁྱབ་པ་
ཡབ་ཡུམ་དུ་གསལ་བར་གྱུར། བསྭཱ་ཨཱ་བ་བཱ་དེ་ན་ཧཱུཾ་ར་ས་ཡ་ན་གཡུ་འབྲང་བདུད་
449



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྩི་ཨ་མ་ཨ ཨཱ་ཧཱུྃ་བསྭཱ་ཐཱ། ཞེས་པས། ཡབ་ཡུམ་རོལ་པའི་ཐིག་ལེ་དཀར་ལ་འཚེར་
བ་དམར་ལ་དངས་པ་སྣུམ་ལ་འདྲིལ་བ་བབས་པས། རིགས་ལྔ་ཡབ་ཡུམ་གྱི་སྤྱི་
གཙུག་ཏུ་ཕོག་པས་རིགས་ལྔ་ཡབ་ཡུམ་རྣམས་ཀྱིས་རོལ་པར་མཛད་པའི་ཐིག་ལེ་
སྔར་དང་འདྲ་བས་ཕུད་ཞལ་ཁེངས་པར་གྱུར། གསུམ་པ་བྱིན་གྱིས་བརླབ་པ་ནི། ཨ་ཨཱ་ཧཱུཾ།
ཞེས་པས། ཕྱག་མཐིལ་གྱི་ལྷ་ཡབ་ཡུམ་གྱི་ཐུགས་ཀ་ནས། ཨ་མ་ཟུང་ཅིག་འཕྲོས་པས།
རིགས་ལྔ་ཡབ་ཡུམ་འོད་དུ་ཞུ་ནས་ཨ་མ་གཉིས་གཡས་གཡོན་དུ་བསྐོར་ཞིང་སྦྱངས་
པས། དྭངས་མ་མཆོད་པའི་ལྷ་མོ། །ཁུ་བ་བདུད་རྩིའི་ངོ་བོ་རྩིགས་མ་འདོད་པའི་
ཡོན་ཏན་བསམ་གྱིས་མི་ཁྱབ་པར་གྱུར་ནས། དངས་མས་རྒྱལ་བ་མཆོད་པས་
མཉེས། ཁུ་བས་དམ་ཅན་ཐུགས་དམ་བསྐང་། ཚིགས་མས་ལྷ་སྲིན་གདུག་རྩུབ་
ཞི་ཞིང་རིགས་དྲུག་སྦྱིན་པས་ཚིམས་པར་གྱུར། སྨན་འཛབ་ལན་བཞི་བརྗོད་ལ་རིགས་རྟགས་
བཞིའི་ཕྱག་རྒྱ་བཅའ། ལས་པས་སྨན་ཞལ་ཐོགས་ཏེ་ལུ་གུ་རྒྱུད་འགྲོས་བཅས། སློབ་དཔོན་རིགས་ལྔས་བདུད་
རྩི་སྲིན་ལག་གིས་བླང་ལ་ཆེ་བ་བརྗོད་པ་ནི། ཨ་གསལ་ལྟར། ཨེ་མ་ཧོ། གཡུ་འབྲང་བདུད་རྩི་ཨ་
དཀར ༔ ནས་ བསྭ་ཐཱ། ཡན་དང་། འབུལ་བའི་ཚིག་བཤད་བདེ་འདུས་ལྟར། ༀ་བོན་ཉིད་སྐྱེ་
མེད༔ ནས་ སཱཧཱ། ཡན་དང་། སྤྲོ་ན་ཚོམ་བུ་སོ་སོར་འབུལ་ཏེ། སྤྱི་སྤུངས་ལྟར། ཀུན་བཟང་རིགས་
ལྔ་ཡབ་ཡུམ་འཁོར་བཅས་ལ།། གཡུ་འབྲང་བདུད་རྩི་སྨན་གྱི་མཆོད་པ་འབུལ།།
མཉེས་རབ་དམ་པའི་མཆོག་དང་ལྡན་ནས་ཀྱང་།། ཚེ་དབང་མཐུ་ཡི་དངོས་གྲུབ་
སྩལ་དུ་གསོལ། བསྭོ་ཨཱི་གཡུ་འབྲང་བདུད་རྩི་དྭང་ར་སད་དོ་ཁ་ཐུན་ནོ།། ཡེ་གཤེན་
ཡབ་ཡུམ་བཅུ་དྲུག་འཁོར་བཅས་ལ།། གཡུ་འབྲང་བདུད༔ །མཉེས་རབ་ །ཚེ་
དབང་མཐུ༔ །བསྭོ་ༀ་གཡུ་འབྲང་བདུད་རྩི༔ །འདུལ་བ་ཐབས་ཀྱི་གཤེན་དྲུག་
འཁོར་བཅས་ལ། གཡུ་འབྲང་བདུད༔ །མཉེས་རབ༑ །ཚེ་དབང་། །བསྭོ་ཨཱི་གཡུ་
འབྲང་{ །ལྷ་མོ་མེ་ཏོག་མ་བཞི་འཁོར་བཅས་ལ།། གཡུ་འབྲང་{ །མཉེས་རབ་
450



ནམ་མཁའ་མཛོད་ཀྱི་སྒྲུབ་སྐོར།
ཚེ་དབང་།བསྭོ་ཨཱི ་གཡུ་འབྲང༴ །དྲི་མེད་ལྷ་ལྔ་ཡབ་ཡུམ་འཁོར་བཅས་ལ། གཡུ་
འབྲང་{ །མཉེས་རབ༑ །ཚེ་དབང་། །བསྭཱ་ཨཱི་གཡུ་འབྲང་། །གསས་མཁར་མཆོག་
ལྔའི་ལྷ་ཚོགས་འཁོར་བཅས་ལ།། གཡུ་འབྲང་༔ །མཉེས་རབ༔ །ཚེ་དབང་} །བསྭོ་
ༀ ་གཡུ་འབྲང་༑ །བརྒྱུད་གསུམ་བླ་མ་རིག་འཛིན་འཁོར་བཅས་ལ། གཡུ་འབྲང་
མཉེས་རབ༔ །ཚེ་དབང་༑ །བསྭཱ་ཨཱི་གཡུ་འབྲང་༔ །གནས་གསུམ་མ་སྲིང་མཁའ་འགྲོ་
འཁོར་བཅས་ག གཡུ་འབྲང་། །མཉེས་རབi །ཚེ་དབང་} །བསྔོ་་གཡུ་འབྲང་
བསྟན་སྲུང་དམ་ཅན་སྲུང་མ་འཁོར་བཅས་ལ། གཡུ་འབྲང་༔ །མཉེས་རབ༔ །ཚེ་
དབང༌། །བསྭཱ་ཨཱི་གཡུ་འབྲང་བདུད་རྩི་དྭང་ར་སད་དོ་ཁ་ཐུན་ནོ། །ཞེས་འབུལ་ལོ། །
དེ་ནས་རྩ་གསུམ་བརྒྱུད་ཕྱག་ལྟར། ཕྱག་འཚལ་ལོ། །ཞེས་པའི་ཚབ་ཏུ། སྨན་མཆོད་འབུལ། ཞེས་དང་།
དེ་ལྟར་སྒོ་གསུམ་གུས་པས་མཆོད་ཕུལ་བས། ཞེས་བསྒྱུར་ལ། ཁ་སྐོང་ལེའུ་ལྟར། ཨོཾ་བདེར་གཤེགས་ཞི་
བའི༔ སྤྱི་ལྟར་བྱ། དེ་ནས་དངོས་གྲུབ་བླང་པའི་ཏིང་འཛིན་ནི། བདུད་རྩིའི་ལྷག་མ་ཐིག་ལེ་དཀར་
དམར་མཐིང་གསུམ་དུ་གྱུར་ནས་གནས་གསུམ་དུ་བཞག་པས། སྐུ་གསུང་ཐུགས་
ཀྱི་དངོས་གྲུབ་ཐོབ་པར་བསམ། བདེ་འདུས་ལྟར། ལྷ་ཚོགས་ཐུགས་མཉེས་ ནས་ སིདྷི་
འདུ། ཡན་གྱིས་བླང་ངོ་། །གཉིས་པ་གཏོར་མ་འབུལ་ཏེ། ཏིང་འཛིན་ནི། ཨ་ཡཾ་རཾ་མཾ༔ སོགས་སྣོད་སྔར་ལྟར་
ལ། བཅུད་ནི། རྭང་ཨ ཨཱི ་ཧཱུྃ། ཞེས་པས། བདག་གི་ཐུགས་ལས་རྭང་འཕྲོས་ཏེ་གསས་
བཤོས་ལ་ཕོག་པས། རཱང་ལས་འོད་ཟེར་འཕྲོས་པའི་སེམས་ཅན་ཐམས་ཅད་ཀྱི་
དུག་ལྔ་བསྡུས་ནས་གཏོར་མ་ལ་ཐིམ་པས། སེང་གླང་རྟ་འབྲུག་ཁྱུང་དུ་གྱུར། དྲུང་
ཟད་རི་རྭང་ཟད་མིན་ཧ་ར་སད་གཡུ་འབྲང་བདུད་རྩི་བསྲོ་ཐཱ། ཞེས་པས། གཅན་
ལྔ་འོད་དུ་ཞུ་བས་ཕྱི་ལྟར་ན་འདོད་པའི་ཡོན་ཏན་མཚལ་རི་ལྷ་ཡི་འདུན་ས་ལྟ་བུ་
དང་ནང་ལྟར་ན་མཆོད་པའི་ལྷ་མོ། །གསང་བ་རྟོག་མེད་ཡེ་ཤེས་ཀྱི་མཆོད་པར་
གྱུར་ནས་ལས་དང་ཡེ་ཤེས་ཀྱི་ཐུགས་མི་གཡེལ་བར་གྱུར། བདེ་འདུས་ལྟར། ཧོ་མ་
45



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཅོས༔ ནས་ ཐུན་ཨ། ཡན་བརྗོད། གསུམ་པ་རཀྟ་ལ་ཏིང་འཛིན་ནི། ཨ་ཡཾ་རཾ་མཾ་ཁཾ༔ ཞེས་སྣོད་
བྱིན་བརླབ་སྔར་བཞིན་ལ། བཅུད་བྱིན་གྱིས་རློབས་པ་ནི མ་ཨ ༀ་ཧཱུྃ། ཞེས་པས། བདག་གི་ཐུགས་
ལས་མ་ཅིག་འཕྲོས་ཏེ་དམར་མཆོད་ལ་ཕོག་པས། མ་ལས་འོད་ཟེར་འཕྲོས་པའི་
སེམས་ཅན་ཐམས་ཅད་ཀྱི་གཏི་མུག་རྩད་ནས་བཅད་དེ་ཤ་ཡི་རི་བོ། །འདོད་ཆགས་
རྩད་ནས་བཅད་དེ་ཁྲག་གི་རྒྱ་མཚོ། ཞེ་སྡང་རྩད་ནས་བཅད་དེ་རུས་པའི་བྲག་
རི་དང་གྲམ་མར་སྤུངས་པར་གྱུར། མ་མ་ཁྲི་སེག་ཏིང་ཤོ་ཧ་ར་སད་གཡུ་འབྲང་
བདུད་རྩི་བསྭཱ་ཐཱ། ཞེས་པས། དེ་འོད་དུ་ཞུ་བ་ལས། ཕྱི་ལྟར་ན་ཤ་རི་ཁྲག་མཚོ།
ནང་ལྟར་ན་མཆོད་འབུལ་གྱི་ལྷ་མོ། །གསང་བ་ལྟར་ན་མ་ཆགས་རྣམ་པར་དག་
པའི་དབྱིངས་སུ་གྱུར། ཚིག་བཤད་བདེ་འདུས་ལྟར། བསྲོ་ཀུན་གཞི༔ ནས་ཁ་ཧཱི། ཡན་དང་།
མཆོག་འདུས། སྲིད་རྒྱལ་གཉིས་ཀྱི་ནང་མཆོད་འབུལ། གསུམ་པ་གསང་མཆོད་ལ་ཏིང་འཛིན་ནི། ཕྱི་ནང་
སྣོད་བཅུད་འཁོར་འདས་ཐམས་ཅད་ཐབས་ཤེས་ཀྱི་རོལ་པར་སྦྱོར་ཞིང་། དུག་ལྔ་
བདུད་ལྔ་དབྱིངས་སུ་སྒྲོལ་ཏེ། ཡེ་ཤེས་ལྔའི་རང་བཞིན་དུ་འཆར་བར་བསམ།
བདེ་འདུས་ལྟར། ཧོ་འདོད་ཆགས་ཙ་མེད༔ ནས་ སཱཧཱ། ཡན་བརྗོད། བཞི་པ་འཕྲོ་འདུ་གསང་བའི་
སྒྲུབ་པ་ལ། འཛབ་དཔོན་གྱིས་འཛབ་ཀྱི་སྟོང་ཐུན་བཤད་ག གདངས་ཚེ་སོགས་འདུས་པས་སྨོན་ལམ་གདབ། དེ་
ནས་འཛབ་སྒོམ་བདེ་འདུས་ལྟར། བདག་ཉིད༔ ནས་ གྱུར། ཡན་དང་། རིལ་སྒྲུབ་ལྟར། ཁྱད་པར་
ཐུགས་སྲོག་ སོགས་བསྒོམ་ལ། སྤྱི་འཛབ་སྟོང་རྩ་བརྒྱད་བཟླས་ལ་འཛབ་བསྟོད། སྒོས་འཛབ་ག བདག་
ཉིད༔ ནས་ འོད་ཟེར་ལུ་གུ་རྒྱུད༔ ཞེས་མཐར་རིལ་སྒྲུབ་ཤམ་བུ་བཅས། སྒོས་འཛབ་བརྒྱ་རྩ་བརྒྱད་སོགས་
དལ་ཁོམས་དང་བསྟུན། གཞན་ཡང་ཀུན་མཁྱེན་རྣམ་རིག་རིལ་བུ་བྱིན་རློབས་ཀྱི་སྔགས་ཅི་རིགས་བཟླ། དེའང་
དཔེ་དོན་རྟགས་ཀྱི་དཀྱིལ་འཁོར་དབྱེར་མི་ཕྱེད་པའི་ངང་ནས། ལས་བཞི་གང་ལ་དམིགས་པའི་འཕྲོ་འདུ་རྣམས་
བསྐུལ་སྡུད་ལས་སྦྱོར་གང་འཚམས་མོས་པ་དང་བསྟུན་ལ་མ་ཡེངས་པར་བྱའོ། །མཐར་ཨ་ལི་ཀ་ལི། རྟེན་འབྲེལ་སྙིང་པོ།
ཡིག་བརྒྱ་བཅས་བརྗོད་ལ། འཛབ་བསྟོད་བདེ་འདུས་ལྟར། ཨཱ་བོན་ཉིད་སྐྱེ་མེད༔ ཞེས་བསྟོད། དེ་ནས་
452



ནམ་མཁའ་མཛོད་ཀྱི་སྒྲུབ་སྐོར།
དྲག་པོ་དང་། རིག་འཛིན་མཁའ་འགྲོ་སྲུང་མ་བཅས་ཀྱི་འཛབ་བསྒོམ། རིལ་སྒྲུབ་ལྟར་དམིགས་པ་ཁ་བསྒྱུར་དང་
བཅས། རང་རང་གི་འཛབ་ཇི་འགྲུབ་བཟླས་ལ། རྗེས་བྱིན་རླབས། དབྱངས་གསལ་སོགས་གོང་ལྟར་བྱ་ལ་འཛབ་
བསྟོད། སྐབས་འདིར་ཉུ་ལེ་བསྐྲད་པ་སྔར་ལྟར་བྱ། ༈ དེ་ཡང་སྐབས་འདིར། ཏིང་འཛིན་སྙིང་པོ་འཛབ་དང་
ཚོགས་སུ་སྦྲེལ། ཞེས་པ་ལྟར། ཚོགས་ཀྱི་འཁོར་ལོ་བསྐོར་བ་ལ། གཡུང་དྲུང་ལས་དཔོན་ནས། ཚོགས་ཀྱི་རྒྱུ་མཚན་
དང་འབྲེལ་པའི་སྟོང་ཐུན་ནམ། སློབ་དཔོན་ནས་ཚོགས་ཀྱི་རྣམ་བཤད་སོགས་གང་འོས་གཏོང་ལ་སྨོན་ལམ་གདབ་
ཐོག་མར་སྦྱངས་སྤེལ་སྤྱི་ལྟར། བསྭཱ་ཏྲ་ཏ་ཡ་ཕེམ་ཕཊ བདེ་འདུས་ལྟར། བདག་ཉིད༔ ནས།
པར་བསམ། ཡན་གྱིས་བརླབ་བཀྲོལ་སྤེལ་ལ། ལས་པས་བསང་ཆུ་འཐོར། དེ་ནས་སྤོས་དྲི་ཕྱུང་ལ། ཚོགས་ཀྱི་
ལེའུ་ལྟར། ཧྲི་མི་མངོན་དབྱིངས་ ནས་སྤྱན་དྲངས། ཨ་ཨཾ་ཧཱུྃ་བདེ་གཤེགས་ཡེ་ཤེས་ ཀྱིས་
བསྒྲལ་ལ། ཚོ་གསུམ་དུ་བཅད་པའི་དང་པོ། ཧོ་དཀྱིལ་འཁོར༔ གྱིས་མཆོད། བར་པ། ན་མོ་
དཀྱིལ་འཁོར༔ གྱིས་བཤགས་པ་དང་མཉམ་དུ་འབུལ། ཐ་མ་ཉ་བོ་དང་བཅས། ཧཱུཾ་ང་ནི་བདག་
མེད༔ ཀྱིས་བསྒྲལ། ཧོ་དཀྱིལ་འཁོར༔ གྱིས་བསྟབ་རྗེས། ཚོགས་བསྡུས་ལེའུ་ལྟར། རཾ་ཡཾ་མཾ། ཨ་
ཨོཾ་ཧཱུྃ། ཞལ་ཟས་ཚོགས༔ ནས་ ཁ་ཧི། ཡན་དང་། འཕྲོ་འདུ་ལོངས་སྤྱོད་ ཇི་འགྲུབ་
མཐར། དངོས་འབྱོར་ཡིད་སྤྲུལ་ སོགས་བརྗོད། སྐབས་འདི་བརྒྱུད་པ་སྐང་ཐོན་འབུལ། དེ་ནས་
བརྒྱུད་སྐོང་ལ་སྤྱི་སྤུངས་དང་ཐུགས་རྗེ་མྱུར་གཟིགས་ལྟར་སྦྲགས་ལེན་ཤེས་པར་བྱ། ཡན་ལག་བཞི་ལྡན་སྐོང་བའི་
ལེའུ་དང་
། ཁྱད་པར་སྐོང་བ་སྔར་བཞིན་སྦྲགས། བདུད་ཡུལ་ཁ་རག༔ གིས་ཚོགས་གཏོར་འབུལ ལོངས་
སྤྱོད་ལྷ་རོལ༔ དང༌། རྒྱལ་བ་ཀུན་འདུས་བརྗོད། དངོས་གྲུབ་རྗེས་བྱ་ལྟར་ཨ་ཨཱི ་ཧཱུྃ་བདེར་
གཤེགས་ཞི་ཁྲོའི༔ ནས་ སིདྷི་འདུ། ཡན་བརྗོད། ལས་པས་ཚོགས་ཕུད་བསྡུད་ལ། མཆོག་ལྔའི་སྦྱིན་
སྲེག་ལྟར། རང་ཉིད་ཡི་དམ༔ ནས་གྲུབ་པར་བསམ། ཡན་དང་། རྩ་སྔགས་མཐར་ ནམ་ཟུར་
མུ་ཡེ༔ ནས་ལས་བཞིའི་སྔགས་ཤམ་བཅས་ལན་གསུམ་རེས་འབྲུ་སྔགས་ཚོགས་ཕུད་དུ་བླུག །ཨོཾ་མེ་ཐབ
ནས་ གྲུབ་པར་མཛོད། ཡན་གྱིས་མེ་ཐབ་ཏུ་སྦྱངས། ༧ བཞི་པ་ཕྱག་རྒྱ་གར་གྱི་སྒྲུབ་པ་སོགས་ལམ་སྒྲུབ་ཕྱི་མ་
གསུམ། སྐུ་བསྟོད་ཀྱི་ཁོངས་སུ་བསྟནཏེ། ཏིང་འཛིན་ནི སྟོང་གསུམ་ལྷ་དང་གཞལ་ཡས་ཀྱི་རོལ་པ་
4$3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཨཱི་
མངོན་དུ་འབར་ནས། དེའི་ཡོན་ཏན་ཐམས་ཅད་བདག་གིས་ཐོབ་པར་བསམ།
ཞི་བ་ལྟར། ཨེ་མ་ཧོ། ཀ་དག་ནང་གསལ་ ནས། ཁྲོ་བོའི་སྐུ་བསྟོད་ཡེ་ཤེས་ལྔ་རོལ་བཅས་
དང་། རིག་འཛིན་མཁའ་འགྲོ་སྲུང་མ་བཅས་བསྟོད། ལས་པས་སྤོས་འདྲེན་ཡང་ཡང་བྱ་ལ་
དཀྱིལ་འཁོར་བསྐོར། ༧ འདི་སྐབས་བོན་སྐྱོང་བསྐུལ་ཏེ། དབལ་མེ་སྟག་གསུམ་པོམ་ར། སོགས་གང་ལྕོག །སྤོས་
རོལ་གྱེར་བཅས། བོན་སྐྱོང་སྡེ་དྲུག་སོགས་རྒྱས་བསྡུས་གང་འཚམས་དང་། སྲིད་རྒྱལ་གསང་བསྐུལ། སྤྱི་སྒེར་གྱི་
རྒྱུན་སྲུང་སོགས་དལ་ཁོམས་དང་བསྟུན་ཏེ་བསྐུལ་ལ་ཕྲིན་བཅོལ་བཅས་ནན་ཏན་བྱ། འདི་ཉིད་ནས་དམར་ལམ་
སྒོར་སྐྱོངས་ཏེ། དཔོན་སློབ་ཀུན་ཆས་སུ་ཞུགས་ནས་སྒྲུབ་ཁང་དུ་བཞེངས་ཏེ་རོལ་མོ་བཅས་ཨ་གསལ་ལྟར།
གཤེན་ལྷ་འོད་དཀར༔ བརྗོད་མཐར་ཞྭ་ནག་བོད་ཅན་བརྒྱད་དང་། སྒྲོལ་གེང་དཀར་ནག་སོགས་
སྟག་འགྲོས་ཀྱིས་སེར་ཕྲེང་དང་མཉམ་དུ་འཁྱམས་ཀྱི་མ་ཊ་མནན་པའི་སར་ཕེབས་ཟིན་པ་དང་། གཏོར་འབུལ་
ཏིང་འཛིན་སྤྱི་སྤུངས་ལྟར། བདག་ཉིད་སྐད་ཅིག་དྲན་རྫོགས༔ ནས་ པར་གྱུར། ཡན་དང་།
རྗེས་བྱ་ལྟར། ༀ་ནམ་མཁའ༔ ནས་ཆད་ཐོ་བརྟན་མ། ཧོ་འཆི་མེད༔ ནས་ ཁ་ཧི། ཡན་དང་།
ཀ་དྭ་བ་དམར༔ སོགས་མཐར། ཁ་སྐོང་བརྗོད་ལ། དམོད་བཅོལ་གོང་འོག་བར་གསུམ་གྱི་སྐབས། རིན་
ཆེན་རྒྱལ་ཐེབས་ནས་དམར་གཏོར་ལྷོ་ནུབ་བམ་དགྲ་ཕྱོགས་འཕང་། གེང་པས་རྔམ་འགྱིང་དྲག་རོལ་བྱས་རྗེས། སྒྲུབ་
གཤེན་རྣམས་ཞལ་ཕྱིར་ཕྱོགས་ལ་བཟློག་སྔགས་བཅས་ཐལ་མོ་བརྡབ། དེ་ནས་ ཞི་གྱུར་ བརྗོད་མཐར། བྲོ་བརྡུང་
བ་ལ་རོལ་མོ་བཅས། འཆམ་པ་སྒྲོལ་གེང་བཅས་ཀྱིས། འབྱུང་ལྔའི་ཕྱག་རྒྱ་སོགས་ཞལ་ཤེས་བཞིན་ལ། ཏིང་འཛིན་སྤྱི་
སྤུངས་ལྟར། སྡང་དགྲ་གནོད་བགེགས་ཐམས་ཅད་རི་རབ་ཀྱི་འོག་རྒྱ་མཚོའི་གཏིང་དུ་
མནན་ནས་ལྡང་མི་སྲིད་པར་བསམ། ལ། རྗེས་བྱ་ལྟར། ཧཱུྃ་བདག་འཛིན་འགོང་༑ ནས་
ནན། ཡན་བརྗོད་ལ། རིགས་རྟགས་ཀྱི་ཕྱག་རྒྱས་གདབ་ལ་རོལ་མོ་དང་སྟག་འགྲོས་སྐོར་གསུམ། འདུས་པ་བཅས་
ནས་བཀྲ་ཤིས་དགའ་བ་འཁྱིལ་གྱིས་འཆམ་སྐོར་མཐར་སྒྲུབ་ཁང་དུ་ཡར་ཕེབས་རྗེས་རང་གྲལ་འཁོད་ནས།
ལོངས་
སྤྱོད་ལྷ་རོལ༔ ཕྱ་ཚེ་མུ་རི་མུ་ཡེ༔ ནས། ཚེ་བརྟན་ཨ། རིགས་འདུས་ཚེ་སྒྲུབ། བདག་ཉིད་
འཆི་མེད༔ ནས་ཚེ་འཛབ་ཇི་འགྲུབ་དང་ཚེ་འགུགས་བཅས་བརྗོད་མཐར། ཨ་ཨཱི་ཧཱུཾ། མ་མ་མུ་ཡེ་
454



ནམ་མཁའ་མཛོད་ཀྱི་སྒྲུབ་སྐོར།
ཡས
ནས་ཁ་སྐོང་བཅས་བརྗོད། ལ། སློབ་དཔོན་རིགས་ལྔས་མདའ་དར་གཡབ། དེ་ནས་ལས་པའི་ཆས་སྤུད་་ལག ཚོགས་
རྫས་གྲལ་མདོར་བཏེགས་ལ། ཚོགས་མཆོད་ལྟར། ཧོ་གཡུང་དྲུང་སློབ་དཔོན༔ དང༌། སློབ་དཔོན་
རིགས་ལྔས་པད་བསྐོར་བཅས། ཨེ་མ་ཧོ། ཡོན་ཏན་ སོགས་བརྗོད་ལ་རོལ། གྲུབ་ན་ཚོགས་གླུ་དང་
། བཀྲ་
ཤིས་གླུ་དབྱངས་ཀྱི་འབུད་པ་བཏང་། དེ་ནས་ལས་པས་གྲལ་མདོར་ཞིང་གདན་རྐྱང་ཁར། ཅ་ཏ་ར་བཀོད། ལྷག་
གཞོང་དུ་ཚོགས་ལྷག་སྤུངས་པ་སློབ་དཔོན་མདུན་དུ་བཞུགས། དེས་ནམ་མཁའ་བ་གའི་ཕྱག་རྒྱའི་མཁའ་ནས། ལས་
པས་བདུད་རྩི་ཁ་ཆུས་བྲན་ཏེ། ཨ་མྲི་ཏ༔ ལན་གཉིས་བརྗོད་ལ། ལྷག་མ་ཅ་ཏ་རའི་ཁར་བཞག་ལ་ཚོགས་མཆོད་
ལྟར། ཨོཾ་འདོད་པ་ ནས་ སཱཧཱ། དང་གཤང་ཚོམ་བཅས་ཁ་སྐོང་སྐབས། ལས་པས་གཡུང་དྲུང་གནུར་
འགྲོས་དང་། མཁའ་ལྡིང་ཕྱག་རྒྱས་ལྷག་གཞོང་ཐོགས་ལ། སྤྱང་མོ་འདུར་འགྲོས་ཀྱིས་རྒྱལ་ཐོའི་རྩར་རམ། གོམས་
པ་བདུན་ཅུའི་སར་གཏོར། དེ་ནས་ཚོགས་སྨོན། ཧོ་རྒྱལ་བ་ཞི་ཁྲོའི་ ནས་ ཤོག །ཡན་དང་། ཞི་གྱུར་སོགས་
བརྗོད། མཆོད་པ་ཁ་གསོ་ལ། སད་དོ་སྤུངས་སོ༔ ནས། ཐུན་ཕྱོགས་ཐུན་བྷོ། རྔ་གཤང་རོལ་མོ་བཅས།
བདེ་འདུས་ནང་མཚམས་ལྟར། ཧཱུཾ་ང་ནི༔ ནས། དབྱིངས་སུ་ཡལ། ཡན་དང་། འདི་སྐབས་ཞུ་ལེ་
བཀར་བསྐྲད་སྔར་བཞིན་བྱ་རྗེས་མཚམས་བཅད་སྔགས། བསྭོ་ཨཱི་ཨ་ཐུན༔ སོགས་བརྗོད་ལ། བཀའ་བསྒོ།
ཞི་བ་ལྟར། སྒོ་གཤེན་རབ་བླ་མ་མ་རིགt ནས་ སྐྱབས་སུ་མཆི། ཨ་ཧཱུཾ་ཧཱུཾ། ཡན་ལན་གཉིས་
བརྗོད། དེ་ནས་སྨོན་ལམ་སངས་རྒྱས་ཞིང་བསྒྲོད། སྨོན་ལམ་རྣམ་གསུམ། བསྟན་འབར་ཡིག་བརྒྱ་བཅས་ཀྱིས་
འཚོགས་པ་གྲོལ་ལོ། །ཐུན་པས་སྔར་བཞིན་ཕྲིན་ལས་བཅས། བསྙེན་པའི་དབྱངས་ཀྱིས་ཐུན་བཟུང་ལ་བྱིན་འབེབ་ཞུ་
ལེ་བསྐྲད་པ་དུས་སུ་མ་ཆད་པར་བྱ། དེ་ཡན་རབ་འབྲིང་ཐ་མའི་རྟགས་ཚད་བསྟུན་ལ་ཞག་བདུན་སོགས་ནན་
འཁོར་རོ།། འདི་སྐབས་འཁོར་ལོ་རྒྱལ་ཐེབ་ནས་བྱང་ཐོའི་རྩར་རྒྱས་པའི་སྦྱིན་སྲེག་སྐོར་ལྔ་ལས་མི་ཉུང་བར་འབུལ།
དེ་ཡན་གྱིས་ངོ་མཚར་ལམ་གྱི་སྒྲུབ་པ་དྲུག་བསྟན་པའོ། ༈ །ཉིན་ཐ་མ། གསུམ་པ་མཐའ་བསྒྱུར་འབྲས་བུའི་སྒྲུབ་པ་
ལ། རྒྱུད་ཏིང་མུར་གཡུ་རྩེ་ལས། མཐར་ཕྱིན་འབྲས་བུའི་སྒྲུབ་པ་དྲུག །སྒྲུབ་པའི་འབྲས་བུ་ཤེས་པར་གྱིས། ཞེས་
པའི་དོན་ལ་དྲུག་ལས། དང་པོ་དངོས་གྲུབ་ལྷ་ཡི་ཡང་སྙིང་གི་སྒྲུབ་པ་ལ། དངོས་གྲུབ་ཀྱི་རྫས་རྣམས་བཤམས། ནང་
པར་འདུས་པ་འཚོགས་ལ་བོན་སྤྱོད་ཁྲུས་བསང་སོགས་སྔར་བཞིན་གྲུབ་ནས། པད་རྒྱལ་གྱིས་འབྲས་བུའི་སྟོང་ཐུན་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཟད་
བཤད་ལ། སྨོན་ལམ་གྱིས་མཚམས་སྦྱར། དེ་ནས་གཞུང་ལྔའམ་དགོངས་འདུས་ཀྱི་ཕྲིན་ལས་ཚོགས་འཁོར་བཅས་
གང་འཚམས་བཏང་། འདི་སྐབས་པད་རྒྱལ་དཔོན་འཁོར་གྱིས་ནུབ་ཐོའི་རྩར་དབང་གི་སྦྱིན་སྲེག་སྐོར་ལྔ་ཡན་
འབུག དེ་ནས་སྟ་གོན་ལ་གནས་པ་གང་ཞིག་སྣོད་དང་བསྟུན་ལག བདེ་འདུས་དབང་བཞིའང་། རྩ་གསུམ་བདག་
འཇུག་གི་ནང་དབང་བསྐུར་ཏེ། སློབ་དཔོན་གྱིས་དབང་ཆས་གསོལ་ལ་འབུད་པ་དང་རྗེ་བླ་མའི་ཀླད་དོན་བཅས།
དྲང་ངེས་ཀྱིས་བཤད་པ་དང་འབྲེག ཞུ་ལན་སྔོན་དུ་འགྲོ་བའི། དབང་ཁྲིད་ལྟར་མཚམས་བཅད། བླ་མའི་བཀའ་
བསྒོ། ལས་པས་གུ་ཁུལ་བདུག །ཕྱི་ནང་གི་ཁྲུས་བྱ། དེ་ནས་སྒོ་དབྱེ་སྟེ། ཊཱཀྐིའི་ཆས་ཅན་བཞིས་དཀྱིལ་འཁོར་ཕྱོགས་
བཞིར་མར་མེ་བཏེགས་ལ་ཏིང་འཛིན་ནི། ཕྱི་ལྟར་དཀྱིལ་འཁོར་བདེར་གཤེགས་ཞལ་མཐོང་།
ནང་ལྟར་འབྱུང་དུག་རང་གྲོལ་དུ་གྱུར་ཏེ། སྐུ་དང་ཡེ་ཤེས་སུ་རྟོགས་ནས་རིག་པའི་
ཡེ་ཤེས་བདག་ཞལ་བདག་གིས་མཇལ་བར་གྱུར། རྗེས་བྱ་ལྟར། ཨེ་མ་ཧོ། ཤར་གྱི་
ཕྱོགས༔ ནས སལ་སལ། ཡན་བརྗོད་ལ་སྒྲམ་གྱི་ཐ་རམ་བཀྲོལ། དབང་ལྟར་སློབ་དཔོན་གྱིས་ལྷ་ངོ་སྤྲད། འདི་
སྐབས་རྒྱལ་ཚབ་བཞི་སེར་ཕྲེང་རག་བསྡུས་བཅས། རང་རང་གིས་རྒྱལ་ཐོ་ཞལ་བསྒྱུར་ལ་ཕེབས། ལོངས་སྤྱོད་
ལྷ་རོལ། གཞུང་གི་ཚོགས་སྨོན། ཞི་གྱུར་ སོགས་བརྗོད། དེ་ནས་སློབ་དཔོན་རིགས་ལྔ་སེར་ཕྲེང་བཅས་ཀྱིས་
དཀྱིལ་འཁོར་བསྐོར་ཞིང་དབང་ཁྲིད་ལྟར་བྱིན་འབེབ་ཚར་རྗེས། ལས་པས་དཀྱིལ་འཁོར་གྱི་དབང་རྫས་རྣམས་
རིམ་བཞིན་སློབ་དཔོན་བདུན་དུ་ཕུལ་ལ་དབང་ཁྲིད་ལྟར་རྫོགས་པར་བསྐུར་མཐར། སྤྲོས་བཅས་དབང་གི་མཇུག་
ལྟར་རིལ་བུའི་དབང་དང་། དངོས་གྲུབ་ལེན་ཆོག་བྱ་ལ་བཀྱེ། སློབ་མས་གཏང་རག་མཎྜལ་དང་། སྨོན་ལམ་བཅས་
བརྗོད་དེ་ནས་དངོས་གྲུབ་ལེན་པ་ལ། སྤྱི་སྤུངས་ལྟར་ཏིང་འཛིན། བུམ་པ་རི་རབ་ཁ་རྒྱན་དཔག་
བསམ་གྱི་རྩེ་ལ་སེང་གླང་རྟ་འབྲུག་ཁྱུང་ལྔའི་ཁྲི་སྟེང་ན། རིགས་ལྔ་དངོས་སུ་བྱོན་
པའི་ཐུགས་ཀ་ནས་ཐིག་ལེ་གསུམ་འཕྲོས་ནས། བདག་དང་སློབ་མ་བཤོས་ཆ་ལ་
ཐིམ་པས་སྐུ་གསུང་ཐུགས་དང་མཆོག་ཐུན་མོང་གི་དངོས་གྲུབ་ཐོབ་པར་བསན
ལེ་འོད་ལན་གཉིས། ཨེ་མ་ཧོ། རྒྱལ་བ་ཀུན་འདུས་དང་། ཞི་དབང་ཁྲོ་གསུམ་རང་འཛབ་ལན་
གཉིས་རེ་དང་། རང་རང་གི་ཚིག་བཤད་ལྟར་བརྗོད། རྗེས་བྱ་ལྟར། ཨ་ཨཾ ་ཧཱུྃ། བདེར་གཤེགས༔ ནས།
456



ནམ་མཁའ་མཛོད་ཀྱི་སྒྲུབ་སྐོར།
སིདྷི་འདུ། ཡན་དང་། སྤྱི་སྤུངས་ལྟར། ༀ་སྟོང་གསུམ༔ ནས་ ལྷོ་ཤར་ཀོ་སང་། ཤེལ་གྱི་བྲག་
སོགས་བརྗོད་ལ་རྒྱལ་ཐེབ་བཞིས་རྫས་བཞི་སོ་སོར་བཀྱེ། ༧ གཉིས་པ་དུས་གསུམ་འབྲལ་མེད་དམ་བཅའི་སྒྲུབ་པ་
སྤྱི་སྒོས་ཀྱི་འཛབ་རྣམས་ལན་གཉིས་རེ་བརྗོད། ཚིག་བཤད་སྤྱི་སྤུངས་ལྟར། ཨེ་མ་ཧོ། བདག་ཅག་
གཤེན་གྲོགས་མཆེད་ལྕམ་གྱིས།། སྔོན་ཚེ་གོང་ནས་ལྷ་དང་དཔོན་གསས་དང་།།
གཞལ་ཡས་མཆེད་ལྕམ་བདག་གི་ལྷར་བསྒྲུབས་ནས།། དུས་འདིར་སྒྲིབ་པ་བྱང་
ནས་ལྷ་ཞལ་ཁུམས།། ཞལ་མཐོང་གྲུབ་པ་ཡེ་ཤེས་ཐིག་ལེ་གསལ།། བདག་དང་
གཉིས་མེད་ཀུན་བཟང་ངང་ལ་བདེ། ལྷ་མཆོག་ཁྱེད་ནི་མི་སྤང་རྟག་ཏུ་བསྒོམ།།
བསྒོམས་པའི་གཡུང་དྲུང་ཡེ་ཤེས་སེམས་སྤྲོས་པས།། འགྲོ་དྲུག་ཀུན་བཟང་ངང་ལ་
གསལ་གྱུར་ཅིག །ཅེས་བརྗོད། ཁྲོམ་དབང་དགོས་ཚེ་གང་མོས་ཀྱི་གཞུང་བསྲང་། དགོངས་འདུས་ཀྱི་ཕྲིན་
ལས་དང་འབྲེལ་པའི་ཚོགས་འཁོར་བཅས་གྲུབ་ནས། དེ་ནས་རིན་ཆེན་རྒྱལ་ཐེབས་ནས། ལས་བཞི་རྒྱུན་ལྔའི་སྟོང་
ཐུན་དང་སྨོན་ལམ་བཅས་བརྗོད་མཐར། རིན་རྒྱལ་དཔོན་འཁོར་གྱིས་ལྷོ་ཐོའི་རྩར་དྲག་པོའི་སྦྱིན་སྲེག་སྐོར་ལྔ་
ལས་མི་ཉུང་བས། འུ་ལེའི་ལིངྒ་བསྲེགས། མཆོད་ཕྲེང་མཇུག་ཏུ་བཞག་ལ། ༧ གསུམ་པ་གཏའ་ཕུད་འཛད་མེད་
གཏེར་དུ་སྒྲུབ་པ་ནི། གཏའ་ཆེན་བཀྲོལ་ལ་དཀྱིལ་འཁོར་དུ་བྲན། བདེ་འདུས་ལྟར་ནང་མཚམས་བཅད། མེ་ལྷ་
བསྐྱེད་རིམ། ཨཱ་བདག་ཉིད་སྐུ་གསུང་། མཐར། ཏིང་འཛིན། མེ་ཐབ་མེ་ཡི་གཞལ་ཡས་སུ་
མེ་ལྷ་བཞི་བཅུ་ཞེ་གཉིས་ལ། ཞི་ཁྲོའི་ལྷ་ཚོགས་ཀྱིས་བསྐོར་བ། གཏའ་ཆེན་གྱི་
མཆོད་པ་ཕུལ་བས། སྐུ་གསུང་ཐུགས་མཉེས་རབ་ཀྱི་མཆོག་དང་ལྡན་པར་བསམ།
ༀ ་སྤྱི་སྤུངས་བོན༔ ནས། ཚངས་སྟང་ནེ་རཾ༔ ལན་གསུམ་བརྗོད་ལ། འབྲུ་སྔགས་གཏའ་ཆེན་དུ་
བླུགས་ཏེ་མཉམ་དུ་སྦྱིན་སྲེག་ཏུ་དབུལ། གཞུང་ལྟར་བརྒྱུད་སྐོང་དང་ཁྱད་པར་སྐོང་བ་བརྗོད། སྦྱིན་སྲེག་མཐའ་
བསྡུ། བོན་སྐྱོང་བསྐུལ། གར་འཆམ་ཡོད་ན་སྐབས་འདིར་བྱས་རྗེས་ཁྲོམ་དབང་བསྐུར་ལ་རིལ་བུ་འགྱེད། ༧ བཞི་པ་
དམར་ལམ་ཟོར་གྱི་སྒྲུབ་པ་ནི། རིན་རྒྱལ་པས་རྒྱུའི་འཕྱོང་བཞིའི་སྟོང་ཐུན་བཤད་པ་སྨོན་ལམ་གདབ། སྔར་ལྟར་
དམར་ལམ་སྒོར་ཕེབས་དམོད་བཅོལ་ཐལ་བརྡེག་ཡན་སྔར་བཞིན་ལག ༧ ལྔ་པ་གཟིར་མནན་བྲོ་ཡི་སྒྲུབ་པ་ལ། ཏིང་
457



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཛིན་ཚིགས་བཤད་སྔར་བཞིན་སྟག་འགྲོས་འཆམ་སྐོར་གསུམ་གྲུབ་ནས། ལྷ་རྒྱལ་གྱེར་རྗེས་བཀྲ་ཤིས་བདེ་ལེགས་
ཀྱིས་འཆམ་པོ་ཡར་ལྡོག་རྗེས་སེར་ཕྲེང་ཀུན་བཀྲ་ཤིས་དགའ་བ་འཁྱིལ་གྱིས་ཡར་ཕེབས་ལ་འདུས་པ་བྱིངས་ནས་སྤྱི་
ལྟར་བཤགས་པ་བརྗོད་བཞིན་ཕྱག་འཚལ་ནས་རང་གྲལ་དུ་བཞུགས། ཕྱ་ཚེ་སྨོན་ལམ་བསྟན་འབར་བཅས་སྔར་
བཞིན་བརྗོད་ལ་གྲོལ་ལོ། ༧ ཉིན་ཐ་མའི་ཐ་མ། ནང་པ་འདུས་པ་རྣམས་ཚོགས་ལ། སྔོན་འགྲོ་བོན་སྤྱོད་སྐོར་སོགས་
གྲུབ་ནས། དྲུག་པ་དབྱེ་བསྡུ་རྒྱུན་གྱི་སྒྲུབ་པ་ནི། གཡུང་དྲུང་རྒྱལ་པོས་ལྟ་བསྒོམ་སྤྱོད་པའི་སྟོང་ཐུན་གསུང་ལ་སྨོན་
ལམ་གྱིས་མཚམས་སྦྱར། དེ་ནས་ལྷ་བསྐྱོད་དེ་ཏིང་འཛིན་ནི། ཡེ་ཤེས་སེམས་དཔའ་རྣམས་འགྲོ་
དོན་མཐར་ཕྱིན་ནས་དབྱིངས་སུ་གཤེགས་པར་གྱུར། ཡན་དང་། རྗེས་བྱ་ལྟར། ཨཱ་དང་
ནས་ འབྱུང་གསོལ། ཡན་དང་། དམ་ཚིག་བསྡུ་སྟེ། བདག་གི་ཐུགས་ལས་འོད་ཟེར་འཕྲོས་
པས་ལྷ་རྣམས་ལ་ཕོག་པས་འོད་དུ་ཞུ། འོད་ཡིག་འབྲུར་གྱུར། ཡིག་འབྲུ་ཐིག་
ལེར་གྱུར་ཏེ་དབུས་ཀྱི་ཨ་མ་ལ་འདུས། དེ་གཉིས་འོད་དཀར་དམར་གྱི་ཉག་ཐག་ལ་
འཁྲིལ་ནས་བདག་གི་ཐུགས་ཀར་ཐིམ་པས་མཆོག་ཐུན་མོང་གི་དངོས་གྲུབ་ཐོབ་
པར་གྱུར། སོགས་བརྗོད་ལ་རྔ་གཤང་རོལ་མོའི་སྒྲ་ཕྱུང་། དེ་ནས་ཕྱི་རྟེན་བསྡུ་སྟེ་སེར་ཕྲེང་བཅས་ཕེབས་ལ།
རྒྱལ་ཐོའི་རྩར་གཏང་རག་གི་མཆོད་པ་བཅས། ཕུར་པ་ལྟར། བསྭོ་ཤར་ཕྱོགས་རྒྱལ་པོ་འཁོར་བཅས་
དང་།། ཤར་གྱི་ཕྱོགས་ན་གནས་པ་ཡི། དཔལ་མགོན་ལ་སོགས་དགེ་ཕྱོགས་པའི།།
མགྲོན་རིགས་མ་ལུས་འཁོར་བཅས་ཀུན། འདོད་ཡོན་མཆོད་པ་འདི་བཞེས་ལ།།
རང་རང་སོ་སོའི་གནས་སུ་གཤེགས།། གཏན་དུ་བསྐྱོད་པ་མ་ལགས་ཏེ།། བདག་
སོགས་འགྲོ་བའི་དོན་ལ་དགོངས།། ཨོཾ་ཨ་ད་ད་ཕྱོད་སྤྱོད་སང་སང་ཡེ་སྭཱཧཱ།། བསྭོ་
བྱང་ཕྱོགས་རྒྱལ་པོ་འཁོར་བཅས་དང་།། བྱང་གི་ཕྱོགས་ན་གནས་པ་ཡི།། དཔལ་
མགོན་ལ་སོགས་དགེ་ཕྱོགས་པའི།། མགྲོན་རིགས་མ་ལུས་འཁོར་བཅས་ཀུན།།
འདོད་ཡོན་མཆོད་པ་འདི ༔ །རང་རང་སོ་སོའི་གནས༔ །གཏན་དུ་བསྐྱོད་པ་མ་
བདག་སོགས་འགྲོ་བའི་དོན་ལ་དགོངས།། ཨོཾ་ད་ད་སྤྱོད་ཁྱོད་སང་སང་ཡེ་སྭཱཧཱ།
458



ནམ་མཁའ་མཛོད་ཀྱི་སྒྲུབ་སྐོར།
བསྲོ་ནུབ་ཕྱོགས་རྒྱལ་པོ་འཁོར་བཅས་དང་།། ནུབ་ཀྱི་ཕྱོགས་ན་གནས་པ་ཡི།།
དཔལ་མགོན་ལ་སོགས་དགེ་ཕྱོགས་པའི།། མགྲོན་རིགས་མ་ལུས་འཁོར་བཅས་ཀུན།།
འདོད་ཡོན་མཆོད་པ་འདི༔ །རང་རང་སོ་སོའི་གནས༔ །གཏན་དུ་བསྐྱོད་པ་མ
བདག་སོགས་འགྲོ་བའི༔ ཀW ་ཨ་ད་ད་ཕྱོད་ཕྱོད་སང་སང་ཡེ་སྭཱཧཱ། བསྭོ་ལྷོ་ཕྱོགས་
རྒྱལ་པོ་འཁོར་བཅས་དང་།། ལྷོ་ཡི་ཕྱོགས་ན་གནས་པ་ཡི། དཔལ་མགོན་ལ་སོགས་
དགེ་ཕྱོགས་པའི།། མགྲོན་རིགས་མ་ལུས་འཁོར་བཅས་ཀུན།། འདོད་ཡོན་མཆོད་པ་
འདི༔ ཀརང་རང་སོ་སོའི་ ཀགཏན་དུ་བསྐྱོད་པ་མ །བདག་སོགས་འགྲོ་བའི་དོན །
ཨོཾ་ཨ་ད་ད་ཕྱོད་ཕྱོད་སང་སང་ཡེ་སྭཱཧཱ།། ཞེས་སོ་སོར་བརྗོད་ལ་ཕྱག་རྒྱ་བཅས་པས་རྒྱལ་ཐོ་ལེན་ཤུལ་དུ་
སཱ་ཙྪ་རེ་བཞག་ཅིང་མེ་ཏོག་འཐོར་ལ་ཤིས་བརྗོད་རེ་བྱ། སླར་ཡང་སྒོ་བྱང་ལ་མཆོད་པ་བཅས་བཀའ་བརྒྱུད་ལྟར།
བསྲོ་བདག་གི་ཏིང་འཛིན་སྟོབས་ཆེན་དང་། སྔགས་དང་ཕྱག་རྒྱའི་བདེན་སྟོབས་
བཅས།། གསས་མཁར་དབྱིངས་དགུའི་བདེ་བར་གཤེགས།། དང་པོ་ཀུན་བཟང་
བོན་གྱི་སྐུ༎ བར་དུ་སྐོས་བྱེད་ཡི་དམ་ལྷ། ཐ་མ་འགྲོ་འདུལ་སྒྱུ་མའི་ལྷ།། ད་ལྟ་
བདག་དང་གཉིས་མེད་ཚེ། རིགས་ཀྱི་ཕོ་ཉ་མངག་གཞུག་པ།། སྐྱོང་བྱེད་མཚམས་
ཀྱི་བགེགས་འདུལ་ཚོགས། རྟགས་པའི་དངོས་གྲུབ་མཆོག་ཏུ་བདག །གཏང་རག་
མཆོད་སྦྱིན་འདི་བཞེས་ལ། བདག་ཉིད་ལས་ཀྱི་བདེ་ཆེན་གྱི།། གཉིས་མེད་རོལ་
པའི་སླད་དུ་ཨ། དང་ར་ཧེ་ཅུ་ཧྲིལ་ཏོ་ཤག་སྟམ།། ཞེས་རྒྱལ་ཐེབས་ཀྱིས་བེ་ཅོན་ཕྱག་རྒྱ་བཅས་པས་
ལེན། དེ་ནས་ཕྱི་རྟེན་བསྡུ་བ་ལ་མཆོད་པ་བཅས། རྐོས་བསྙེན་ལྟར། མུ་ཡེ་སད་ཝེར་སད་དོ་ཧ་ར་ཨ།།
བསྭོ་དབལ་གསས་དགུ་ཁྲི་དགུ་འབུམ་དང་། འཐོར་གསས་སུམ་བརྒྱ་དྲུག་ཅུ་དང་།
གསས་ཕྲན་ཉི་ཁྲི་བདུན་འབུམ་དང༌།། ཕོ་ཉ་དགུ་ཁྲི་དགུ་འབུམ་དང་།། དམག་
དཔོན་གྱད་དང་རྒྱལ་ཆེན་རྣམས།། གསང་སྒྲུབ་འཕྲོ་འཛུགས་མཐའ་ཐོན་དུ།། སྤྱན་
དྲངས་རྟེན་ལ་བཞུགས་པ་རྣམས།། ཞལ་ཟས་བདུད་རྩི་འདི་བཞེས་ལ། རང་རང་
459



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བདེ་བའི་གནས་སུ་བསྐྱོད། བསྐྱོད་ནས་འབྲལ་བ་མ་ལགས་ཏེ། སླར་ཡང་འགྲོ་
བའི་དོན་ལ་བྱོན།། གཤེན་རབ་བོན་གྱི་བསྟན་པ་སྲུངས།། དབང་བསྡུས་འདུ་བའི་ཕྱག་
རྒྱས་བླང་ལ་རྟེན་རྣམས་འཕྲག་པར་བཀལ་ལ་དཀྱིལ་འཁོར་རྩ་རུ་བཅིངས། རིན་ཆེན་གཏེར་ཁྱིམ་གྱི་ཕྱག་རྒྱུའི་དབང་
བསྐུར་གོ་བགོ་ལ། དངོས་གྲུབ་ཞུ་བ་བཀའ་བརྒྱད་ལྟར། ཕྱི་ནང་གསང་བའི་གཡུང་དྲུང་ལྷ་དམག་
རྣམས།། དམ་བཅའ་ཇི་བཞིན་ལས་ཀྱང་སྲུང་དང་སྐྱོབས།། ཕྲུ་ཚེའི་ཚོགས་སྩོལ་
བཀྲ་ཤིས་བརྟན་པར་མཛོད།། མ་གཡེལ་ཐུགས་སྲིང་རྟག་པ་མ་ཡིན་པ།། འཁོར་
འདས་བོན་རྣམས་རང་སྣང་ཡེ་ཤེས་དབྱིངས། ཆད་པ་མ་ཡིན་དབྱིངས་ལ་ནུབ་
པ་མེད།། ནུབ་མེད་ལས་ཀྱི་དུ་མ་རོ་གཅིག་ཏུ། ཞལ་ཕྱག་མཚན་མ་རྫོགས་པ་ཆེན་
པོར་བདེ། ཕཊ གཡུང་དྲུང་རྒྱ་གྲམ་ཕྱག་རྒྱ་ཡིས། གོ་བགོ་སྤྲོས་མེད་ཅུང་ཙམ་བཞག །དེ་ནས་ཕྱོགས་
སྐྱོངས་འདུལ་བའི་ཕུར་བུ་རྣམས། བསྭོ་ཨཱི་ཀི་ལ་ཡ་ར་ཐ་ཡ་ཐུ་ཏི་སྟ་དུ་རུ་བྷན་དྷ་ཚིན་དྷ་རམ་
ཐུན་ཛ། རི་རབ་དབང་བསྡུད་ཀྱི་ཕྱག་རྒྱས་ལྡོག་སྟེ་ཕྱུང་ནས། ཀི་ལི་པཾ་ནན། རུ་
ལུ་རུ་ལུ་པ་ཙ་པ་ཙ་ད་ཧ་ད་ཧ། ཐུན་སྦྱོ་ཏིཥྛ་སིདྡྷི་ལོ་ཀ་ཛ་ཡེ། ཉེ་ལོ་ཡོ་སརྦ་ཨནྡྲ་
སཱ་དྷ་ཡ་སྭཱཧཱ། ཕུར་རྩེ་སྔགས་རྣམས་འོ་མས་བཀྲུ་ལ། ད་ཡ་ཉེ་ལོ་ཡོ་ཧ་ར་ཕཊ་སྭཱཧཱ།
དེ་ནས་རྡུལ་ཚོན་བསྡུ་སྟེ་ཏིང་འཛིན་ནི། གཞལ་ཡས་རིམ་བརྩེགས་དང་བཅས་པ་འོད་དུ་
ཞུ། འོད་ཡིག་འབྲུར་གྱུར། ཡིག་འབྲུ་ཡི་གེ་ཨ་ཡི་ངང་དུ་ཐིམ། ཨ་སྐྱེ་མེད་བློ་འདས་
ཀྱི་ངང་དུ་བཞག །རྗེས་བྱ་ལྟར། མཚན་མ་རྡུལ་མཚོན༔ ནས་ གནས། ཡན་བརྗོད་ལ་རོལ་
ཆེན་བཅས་སློབ་དཔོན་རིགས་ལྔས་ཆག་ཤིང་ཕྱག་རྒྱས་མཐའ་ནས་རིམ་གྱིས་བསྡུ་དབུས་ཀྱི་ས་བོན་ཅུང་ཙམ་སྤྱི་བོར་
བླུགས་ལ། ཧཱུཾ་ཏྲཾ་ཨ། ཞེས། བརྟན་གཡོ་སྣོད་བཅུད་སྲིད་ཞིའི་དྭངས་མ་ཐམས་ཅད་
དབུ་མའི་ལམ་དུ་ཞུགས་ཏེ་སྙིང་དབུས་སུ་ཐིམ། སླར་ཡང་འོད་ཟེར་གྲངས་མེད་
འཕྲོས་པས། སྲིད་ཞིའི་སྣང་བ་ཐམས་ཅད་བདེར་གཤེགས་ཞི་ཁྲོའི་ལྷ་ཚོགས་ཀྱི་
སྐུ་དང་ཞིང་ཁམས་ཚོམ་བུ་རིགས་གཅིག་ཏུ་འཁོར་འདས་ཐམས་ཅད་རྟེན་པར་
460



ནམ་མཁའ་མཛོད་ཀྱི་སྒྲུབ་སྐོར།
བྱེད་པའི་ས་བོན་འབྱུང་བའི་མཚན་མ་མ་ཟད་ཀྱི་བར། སྣང་གྲགས་དྲན་རྟོག་
ཐམས་ཅད་གསང་གསུམ་ཡེ་ཤེས་རང་བཞིན་དུ་གྱུར་པར་བསམ། བསྡུ་ལྡང་གི་རྣལ་
འབྱོར་གྱི་རིམ་པ་རྣམས་ལ་གོམས་པར་བསླབ་སྟེ། རིགས་ལྔའི་ཕྱག་རྒྱ་བཅས། དྲུང་མུ་ཨ། ཀྱི་རི་ཧོ།
པདྨ་སུམ། རདྨ་ཏྲ། ཝེར་ཞི་ཧཱུཾ། ཞེས་གོ་བགོ་ལ ཐིག་ཤུལ་བཀྲ་ཤིས་རྫས་ཀྱི་དབྱེ་ལ་རྟེན་འབྲེལ་ཁྱད་
པར་ཅན་བྱ། རྡུལ་ཚོན་ཆ་གསུམ་དུ་བྱས་ལ། ཆ་གཅིག་དང་སྔར་ཕུར་བུ་ཆུས་བཀྲུས་པ་བྲན་ལ་དོན་དུ་གཉེར་བའི་
བྱིན་བརླབ་བྱ། ཆ་གཅིག་གཏོར་མ་གཏའ་ཕུད་རིལ་བུ་སོགས་དངོས་གྲུབ་ཀྱི་ཆ་ཤས་ཀྱིས་བཀང་བའི་བུམ་པ་དར་
སྣའི་ཞལ་ཁེབ་ཡོད་པ་བཅས་གཡུང་དྲུང་རྒྱལ་ཐེབས་ལྟེ་བའི་ཐད་ཕྱག་མཉམ་བཞག་བྱས་པའི་སྟེང་བཟུང་ལ། འདུས་པ་
མགྲིན་གཅིག་པར། བསྭོ་བོན་ཉིད་བདེན་པའི་བྱིན་བརླབས་ཀྱིས། ས་ཡི་ལྷ་མོའི་མཁའ་
དབྱིངས་སུ།། དབང་ཆེན་ཡུམ་ལྔའི་དཀྱིལ་འཁོར་ཆགས།། དབང་ཆེན་ཡུམ་གྱི་
མཁའ་དབྱིངས་སུ།། སྒྲུབ་པ་ལས་ཀྱི་གཏེར་སྦེད་དེ།། འབྱུང་བ་ལྔ་ཡི་ཡུམ་ཆེན་
ལྔས།། ཡིད་བཞིན་གཏེར་ཆེན་འདི་ཟུངས་ལ།། ཁྱེད་ཀྱི་བཀའ་ལ་འཁོར་བ་ཡི།།
བསོད་ནམས་བསགས་པའི་ཡུལ་སྤྱོད་ནས།། བདག་ཅག་མཆེད་དང་ལྕམ་དྲལ་
རྣམས།། འདི་དང་མ་འོངས་ཐམས་ཅད་དུ།། གཏེར་ཆེན་འདི་ཡི་བྱིན་རླབས་
ཀྱིས།། མཆོག་ཐུན་གཉིས་ལ་ལོངས་སྤྱོད་ནས།། འཛད་མེད་ཡིད་བཞིན་གཏེར་
གྱུར་ཅིང་།། བསྟན་པ་རིན་ཆེན་བརྟན་གྱུར་ཅིག །ཅེས་མཛོད་དུ་སྦ། གཞན་ཡང་འབྱུང་
བ་ལྔ་ལ་གཏེར་དུ་གཞུག་ཅིང་བཏང་བ་ནི། བསྒྲུབ་པ་ལས་ཀྱི་གཏེར་ཆེན་འདི།། ནམ་མཁའི་
དབྱིངས་སུ་གཞུག་ཅིང་གཏོང་། འབྱུང་བ་ནམ་མཁར་འདི་གཏོང་བས།། མཁའ་
ལ་གནས་པའི་སེམས་ཅན་རྣམས།། འདོད་པའི་ལོངས་སྤྱོད་ཚིམ་གྱུར་ཅིག །ནམ་
མཁའི་དབྱིངས་སུ་གཏེར་སྦས་པས།། སྨོན་ལམ་ཐུགས་རྗེས་དབང་བཙན་ནས།།
ནམ་མཁའ་གསལ་ལ་དག་པ་ལྟར།། བདག་གི་ལྟ་དགོངས་དག་པར་ཤོག །བསྒྲུབ་
པ་ལས་ཀྱི་གཏེར་ཆེན་འདི། རླུང་གི་དབྱིངས་སུ་གཞུག་ཅིང་གཏོང་། འབྱུང་བ་
46



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རླུང་ལ་འདི་གཏོང་བས།། རླུང་ལ་གནས་པའི་སེམས་ཅན་རྣམས།། འདོད་པའི་
ལོངས་སྤྱོད་ཚིམ་གྱུར་ཅིག །རླུང་གི་དབྱིངས་སུ་གཏེར་སྦས་པས། སྨོན་ལམ་ཐུགས་
རྗེས་དབང་བཙན་ནས། རླུང་གིས་འདེགས་ཤིང་བསྐྱོད་པ་ལྟར། སྟོབས་ཤུགས་ལྷུན་
གྱིས་གྲུབ་པར་ཤོག །བསྒྲུབ་པ་ལས་ཀྱི་གཏེར་ཆེན་འདི།། མེ་ཡི་དབྱིངས་སུ་གཞུག་
ཅིང་གཏོང་།། འབྱུང་བ་མེ་ལ་འདི་གཏོང་བས།། མེ་ལ་གནས་པའི་སེམས་ཅན་
རྣམས།། འདོད་པའི་ལོངས་སྤྱོད་ཚིམ་གྱུར་ཅིག །མེ་ཡི་དབྱིངས་སུ་གཏེར་སྦས་
པས། སྨོན་ལམ་ཐུགས་རྗེས་དབང་བཙན་ནས།། མེ་དཔུང་འབར་ཞིང་དྲོ་བ་ལྟར།།
བསོད་ནམས་ཡེ་ཤེས་འབར་བར་ཤོག །བསྒྲུབ་པ་ལས་ཀྱི་གཏེར་ཆེན་འདི།། ཆུ་
ཡི་དབྱིངས་སུ་གཞུག་ཅིང་གཏོང་། འབྱུང་བ་ཆུ་ལ་འདི་གཏོང་བས། ཆུ་ལ་གནས་
པའི་སེམས་ཅན་རྣམས། འདོད་པའི་ལོངས་སྤྱོད་ཚིམས་གྱུར་ཅིག །ཆུ་ཡི་དབྱིངས་
སུ་གཏེར་སྦས་པས།། སྨོན་ལམ་ཐུགས་རྗེས་དབང་བཙན་ནས།། ཆུ་བོ་འབབ་ཅིང་
འཁྱིལ་བ་ལྟར།། དངོས་གྲུབ་བྱིན་རླབས་འབེབས་པར་ཤོག །བསྒྲུབ་པ་ལས་ཀྱི་
གཏེར་ཆེན་འདི།། ས་ཡི་དབྱིངས་སུ་གཞུག་ཅིང་གཏོང་།། འབྱུང་བ་ས་ལ་འདི་
གཏོང་བས།། ས་ལ་གནས་པའི་སེམས་ཅན་རྣམས།། འདོད་པའི་ལོངས་སྤྱོད་ཚིམ་
གྱུར་ཅིག །ས་ཡི་དབྱིངས་སུ་གཏེར་སྦས་པས། སྨོན་ལམ་ཐུགས་རྗེས་དབང་བཙན་
ནས། ས་གཞི་དགོས་འདོད་འབྱུང་བ་ལྟར།། བདག་གི་བསམ་དོན་འགྲུབ་པར་
ཤོག །ཨ་ཡཾ་རཾ་མཾ་བཾ་སུ་ཨེ་གཉའ་ན་མུམ། ཞེས་འབྱུང་ལྔའི་བདག་པོ་སྲུང་མ་བཅས་ལ་གཏད་
པས་འབྱུང་བ་ཇི་སྲིད་དུ་བསྟན་དང་བསོད་ནམས་འཕེལ་ཞིང་འབྱུང་བས་གར་ཁྱབ་བཤད་སྒྲུབ་ཀྱིས་ཁྱབ་ཅིང་
ཚོགས་གཉིས་འཕེལ་བའི་དགོས་པ་སོགས་ཡོད་དོ། །དེ་ནས་རྡུལ་ཚོན་ཆ་གཅིག་ཆུར་སྦྱངས་ཏེ། དེའང་དངུལ་བུམ་
རྒྱན་ལྡན་དུ་བླུག །དར་གྱིས་ཁ་ཡིབ་ཐོག་རོལ་སེར་ཕྲེང་བཅས། རྒྱ་མཚོའམ། ཆུ་མིག་འབབ་ཆུ་རྒྱུན་མེད་འབབ་
པའི་འགྲམ་སོགས་ཕེབས་ལ། དཀྱིལ་འཁོར་རྡུལ་ཚོན་གྱི་དབུས་སུ་པདྨ་འདབ་བཞི། དེ་རྒྱབ་འདབ་བརྒྱད་བྲིས་ལ་མེ་
462



ནམ་མཁའ་མཛོད་ཀྱི་སྒྲུབ་སྐོར།
ཏོག་ཚོམ་བུ་བཀོད། དབུས་སུ་ཀླུ་གཏོར་པད་སྡོང་སུམ་རིམ་ལ། ཀླུ་གཏོར་ཟླུམ་པོ་དང་རིལ་བུ་མཐར། དཀར་གཏོར་
རྣམ་ལྔ། ཀླུ་སྨན་བཏབ་པའི་འོ་མའི་ཡོན་ཆབ། དེ་རྒྱབ་རྐང་གསུམ་ཁར་རྡུལ་བུམ་བཀོད། དེ་ནས་གཤང་རོལ་བཅས།
བདེ་ཆེན་རྒྱལ་པོ༔ ཚར་གསུམ་མཐར་སྦུབ་རོལ་དང་། དགེ་སྤྱོད་ཡན་ལག་སྔོན་དུ་འགྲོ་བའི། གྲུབ་ན་ཀླུ་
ཆོག་གང་རུང་དང་ཏིང་འཛིན། བདག་ཉིད་རྒྱལ་བ་ཀུན་ཏུ་བཟང་པོ་གཤེན་ལྷ་འོད་དཀར་
དུ་གསལ་བའི་ཐུགས་ལས་འོད་ཟེར་སྣ་ཚོགས་འཕྲོས་པས། ཕྱི་སྣོད་ཀྱི་གདོས་པ་
བཅོམ། ནང་བཅུད་ཀྱི་ཉོན་མོངས་སྦྱངས། ཕྱི་སྣོད་ལྷའི་གཞལ་ཡས། ནང་བཅུད་
ལྷ་དང་ལྷ་མོར་བྱས། ཧཱུཾ་མུ་ཡེ་ཧ་ར་འདུ། འོད་ཟེར་རྣམས་ཚུར་འདུས་ཏེ་གཏོར་
མ་ལ་ཕོག་སྟེ་ཡོངས་སུ་གྱུར་པ་ལས། དབང་ཆེན་འབྱུང་བ་རིམ་བརྩེགས་ཀྱི་སྟེང་
དུ། མཾ་ལས་རིན་པོ་ཆེ་སྣ་ཚོགས་གྲམ་པ་སྤུངས་པའི་དཀྱིལ་དུ་བདུད་རྩིའི་རྒྱ་མཚོ་
འཁྱིལ་པའི་དབུས་སུ་པད་སྡོང་རབ་ཏུ་རྒྱས་པའི་ལྟེ་བར། ནོར་བུ་ཧྲི ཡིས་མཚོན་
ས་གཤེན་རབ་འདོད་པ་དགུ་འགྱུར་གསེར་མདོག་གནོད་སྦྱིན་གྱི་ཉམས་
འབར་བ། རིན་པོ་ཆེ་དང་ཨ་རུ་རའི་ག་ཤས་བརྒྱན་ཅིང་ནོར་བུ་དང་གཏེར་བུམ་
འཛིན་པ། དེའི་ཤར་དུ་ལྷ་དབང་དཀར་པོ། བྱང་དུ་སྐོས་རྗེ་སེར་པོ། ནུབ་ཏུ་སྲིད་
རྗེ་ཟངས་མདོག །ལྷོ་རུ་ཕྱ་རྗེ་སྔོན་པོ། དེ་དག་གཡུང་དྲུང་སེམས་དཔའི་ཆ་ལུགས་
སུ་བཞུགས་པ། དེ་ཡི་ཕྱི་རིམ་འབྱུང་བའི་ལྷ་མོ་ལྔ། ཀླུ་ཆེན་བརྒྱད། ཀླུ་རིགས་བཞི།
དཔལ་མགོན་ཡུལ་ས་གཞི་བདག་སྨན་མོ་ཀླུ་གཉན་གྱི་སྡེ་ཚོགས་དཔག་ཏུ་མེད་པས་
བསྐོར་བར་བསྐྱེད་པའི་ཐུགས་ལས་འོད་ཟེར་གྲངས་མེད་པར་འཕྲོས་པས། རང་
རང་གི་གནས་ནས་དངོས་སུ་བྱོན་ཅིང་རྟེན་ལ་བཞུགས་པར་བསམ་ལ། བཻཌཱུརྱ། ལྟར་
གཟུངས་ལན་གསུམ་བརྗོད་ལ། ཕྲིན་ལས་ནི། ཨཱི། འཇིག་རྟེན་གསུམ་ན་མངའ་མཛད་ཅིང་།
རྒྱལ་བསྟན་སྐྱོངས་བར་ཞལ་བཞེས་པ།། གཤེན་རབ་འདོད་པ་དགུ་འགྱུར་དང་།།
ལྷ་དང་ཕྱ་སྲིད་སྐོས་ཀྱི་རྗེ།། འབྱུང་བ་ལྔ་ཡི་ལྷ་མོ་ལྔ། ཀླུ་ཆེན་བརྒྱད་དང་ཀླུ་རིགས་
པ་ལས་བ
463



ཀུན་མཁྱེན་ཤར་རྫ་པ་བཀྲ་ཤིས་
ཤེས་རྒྱལ་མཚན་གྱི་གསུང་འབུམ།
བཞི།། དཔལ་མགོན་ཡུལ་ས་གཞི་བདག་ཚོགས། ཚུར་གཤེགས་དགེ་བའི་སྡོང་ལ་
བྱོན། མཆོད་ཅིང་བསྟོད་དེ་ཕྱག་ཀྱང་གཞོལ། བདག་དང་རྒྱུ་སྦྱོར་ཡོན་བདག་ལ།།
མཛེ་ཕོལ་སྐྲན་དང་དམུ་ཆུ་དང་།། ཀླུ་ཡི་ནད་ལས་གྲོལ་བ་དང་། དབུལ་ཕོངས་
བསོད་ནམས་དམའ་བ་ཡི།། མ་རིག་མུན་པ་ལས་གྱུར་སོལ། ཡུལ་འདིར་ལོ་ཕྱུགས་
ལེགས་པ་དང་། ཆར་ཆུ་དུས་བབས་སྐྱེ་འགྲོ་བརྟན། སྣང་སྲིད་དགའ་བདེ་ཞི་གྱུར་
ནས།། བཀྲ་ཤིས་བདེ་ལེགས་ལྡན་པར་མཛོད།། ཅེས་མཆོད་རོལ་བཅས། རྡུལ་ཚོན་དང་ཀླུ་
གཏོར་ཆུར་སྦྱངས་ཏེ། གཏད་པ་མེད་པའི་མཆོད་སྦྱིན་རྒྱ་ཆེན་འདི།། སྟོང་གསུམ་མངའ་
མཛད་ཁྱོད་ལ་གཏད་པ་ཡི། ཡིད་བཞིན་འདོད་འཇོའི་གཏའ་ཆེན་འདི་ཟུངས་ལ།
གཡུང་དྲུང་བསྟན་པའི་མངའ་ཐང་རྒྱ་ཆེར་བསྐྱེད།། སྙིགས་མའི་དུས་ཀྱི་རྒུད་ཚོགས་
མ་ལུས་བཅིལ། འགྲོ་ཀུན་ཕན་བདེ་རྒྱ་མཚོ་རྟག་འཕེལ་ཞིང་།། དུས་ཀུན་བཀྲ་ཤིས་
བདེ་ལེགས་རྟག་རོལ་ཤོག །ཅེས་རོལ་མོ་བཅས་སྦྱངས་ལ་སྨོན་ལམ་ནི། ཧོ༔ སྟོང་གསུམ་གྱི་
མངའ་མཛད་ཕྱ་སྲིད་སྐོས་ཀྱི་རྗེ་བོ། འབྱུང་ལྔའི་ལྷ་མོ། །གཞན་ཡང་ཞིང་འདིར་
གནས་ཤིང་དཀར་ཕྱོགས་སྐྱོངས་པའི་ལྷ་ཀླུ་ཡུལ་ས་ཡུལ་སྨན་འཁོར་དང་བཅས་
པ་དེང་འདིར་སྙན་གསན་ཅིང་དགོངས་སུ་གསོལ། དེང་འདིར་སྒྲུབ་པ་ལས་
ཀྱི་གཏེར་ཆེན་རིན་པོ་ཆེ་འདོད་པ་འཇོ་བའི་ནོར་བུ་འདི་ཕུལ་བས། སྔོན་གྱི་ཐ་
ཚིག་གཉན་པོ་དགོངས་ལ། སངས་རྒྱས་ཀྱི་བསྟན་པ་རིན་པོ་ཆེ་དར་ཞིང་། བཤད་
སྒྲུབ་ལས་ཀྱི་འཁོར་ལོ་ཕྱོགས་བཅུར་རྒྱས་ཏེ་ཡུན་རིང་དུ་གནས་པར་མཛོད་ཅིག །
བསྟན་འཛིན་གྱི་སྐྱེས་བུའི་སྐུ་ཚེ་དང་ཕྲིན་ལས་འཕེལ་བར་མཛོད་ཅིག །སྦྱིན་
བདག་འཁོར་དང་བཅས་པའི་ཚེ་བསོད་དཔལ་འབྱོར་མངའ་དབང་བདེ་སྐྱིད་
ཐམས་ཅད་དར་ཞིང་རྒྱས་ཏེ། སྣོད་བཅུད་ཀྱི་རྒུད་པ་སོལ་ལ་བཀྲ་ཤིས་དགེ་མཚན་
ཐ་དག་རྒྱས་པར་མཛད་དུ་གསོལ་ལོ།། ཞེས་སློབ་དཔོན་རིགས་ལྔས་འབྲུ་གཏོར་ཞིང་གཞན་ཡང་
464



ནམ་མཁའ་མཛོད་ཀྱི་སྒྲུབ་སྐོར།
ཕྲིན་ལས་ཇི་འོས་བཅོལ། ཆུ་གཏོར་རྒྱས་པ་བསྔོ། ཀླུ་ཁང་དུ་ཤིང་རྩི་བལ་མཚོན་སོགས་ཀྱིས་བརྒྱན། དེ་ནས་གཤེགས་
གསོལ་ནི། ལོ་ཀ་ར་ཛ་སརྦ་སང་སང་ཕྱོད་ཕྱོད་སྭཱཧཱ། རོལ་མོ་བྱ་རྗེས་བཀྲ་ཤིས་སྨོན་ལམ་གྱི་
ཚིག་ཕྲེང་སོགས་བརྗོད། སླར་ཡང་གཡུང་དྲུང་སེམས་དཔའ་རང་ལ་བསྟིམ་ནས། ཕྲིན་
ལས་ལྷུན་གྱིས་གྲུབ་པའི་དབང་ཐོབ་པར་གྱུར་ཅིག །ཅེས་བརྗོད་མཐར་རྡུལ་བུམ་ཆུ་གཙང་
གིས་བཀང་ལ་རྟེན་འབྲེལ་སྙིང་པོ་བརྗོད་བཞིན་སེར་ཕྲེང་སྦེང་ཕེབས་ལ། འཆམ་དང་དགའ་དབང་འཁྱིལ་འགྲོས་
བཅས་གཙུག་ལག་ཁང་དུ་རང་གྲལ་དུ་འཁོད་ནས། གཡུང་དྲུང་རྒྱལ་ཐེབས་ཀྱིས་མར་མེ་སྨོན་ལམ་དང་ཕན་ཡོན་སྟོང་
ཐུན་གསུངས་ལ་སྨོན་ལམ་གདབ། དེ་ནས་མར་མེ་སྨོན་ལམ་ལ་ཡོན་མཆོད་ཀུན་གྱི་ཕྱག་ཐལ་སྦྱར་གྱི་བར་མར་མེ་
བཏེགས་བཞིན་དབྱངས་བཅས། སྨོན་ལམ་ནི། ཧོ། ཕྱོགས་བཅུ་རབ་འབྱམས་ཞིང་ན་བཞུགས་
པ་ཡི། རྒྱུད་གསུམ་མཆོག་གསུམ་རྩ་གསུམ་རྒྱ་མཚོའི་ཚོགས།། དཔའ་བོ་མཁའ་
འགྲོ་རྩ་བརྒྱུད་བླ་མ་བཅས།། དེང་འདིར་བདག་ལ་ཐུགས་རྗེས་དགོངས་སུ་གསོལ།།
བདེར་གཤེགས་རིག་འཛིན་ཡི་དམ་དཀྱིལ་འཁོར་ལྷ། གཡུང་དྲུང་སློབ་དཔོན་
རྒྱལ་ཐེབས་མཆེད་ལྕམ་གྲོགས།། སྐྱེ་དང་སྐྱེ་བ་མི་འབྲལ་ལྷན་གཅིག་ཏུ། དམ་
ཚིག་ལུ་གུ་རྒྱུད་བཞིན་འགལ་མེད་ཤོག །གནས་སྐབས་མཐུན་རྐྱེན་ཚེ་བསོད་ད་
དགེ་
བསམ་འཕེལ། ཉམས་རྟོགས་ཡོན་ཏན་ཡར་ངོའི་ཟླ་ལྟར་རྒྱུས།། ཟབ་གསང་ཐེག་
མཆོག་རིམ་གཉིས་སྙིང་པོའི་ལམ།། ལེགས་ཞུགས་མཐར་ཕྱིན་རང་དབང་འབྱོར་
པར་ཤོག །རྒྱལ་ཀུན་གསང་གསུམ་ཡེ་ཤེས་སྤྲིན་ཕུང་ལས།། དངོས་གྲུབ་རྣམ་
གཉིས་ཟད་མེད་ཆར་འབེབས་ཤིང་། མཐའ་ཡས་ཐེག་པ་ཆེན་པོ་ཇི་སྙེད་ཀྱི།།
དགོངས་གསང་མ་ལུས་བདག་གིས་འཛིན་པར་ཤོག །རླུང་སེམས་སྣང་སྲིད་
ཁམས་ཀུན་དབང་དུ་འདུས།། ཕྲིན་ལས་བཞི་ཡི་ལས་ཚོགས་མ་ལུས་གྲུབ། བར་
ཆོད་བདུད་ཀྱི་གཡུལ་ལས་རྟག་རྒྱལ་ནས།། ཉོན་མོངས་འཁྲུལ་པའི་དགྲ་ཚོགས་
ཞི་བར་ཤོག །ཁྱད་པར་མན་ངག་རྫོགས་པ་ཆེན་པོའི་དོན།། རྒྱུད་དོན་ཞེ་གཉིས་
465



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གནད་ལ་བྱན་ཆུད་དེ། ཀ་དག་ལྷུན་གྲུབ་ཉམས་ལེན་མཐར་ཕྱིན་ནས།། འཕོ་མེད་
ཡེ་ཤེས་རྫོགས་པའི་སྐུ་ཐོབ་ཤོག །མངོན་ཤེས་མང་པོས་གདུལ་བྱའི་རྒྱུད་མཁྱེན་
ཅིང་།། ཏིང་འཛིན་མང་པོས་ཡེ་ཤེས་ལུས་གྲུབ་སྟེ།། རིག་འཛིན་མང་པོའི་དགོངས་
པ་མངོན་དུ་རྟོགས།། ས་མཆོག་མང་པོའི་ཡོན་ཏན་ཐོབ་པར་ཤོག །འགྲོ་བློའི་
རིམ་པ་ཇི་བཞིན་རང་རང་སྐལ།། སྣ་ཚོགས་བོན་གྱི་ཐེག་པ་རིན་པོ་ཆེས། གནས་
སྐབས་སོ་སོའི་འདོད་པ་ཡོངས་བསྐང་ནས། མཐར་ཐུག་བདེ་ཆེན་མཆོག་ལ་སྦྱོར་
བྱེད་ཤོག །མཐའ་ཡས་མ་གྱུར་འགྲོ་བ་མ་ལུས་པ། ཟབ་མོ་ཡང་རྩེ་ཐེག་ཆེན་མཆོག་
གི་ལམ།། ཇི་བཞིན་ནོར་མེད་རྒྱུད་ལ་ལེགས་རྟོགས་ནས།། རིམ་གཉིས་སྙིང་པོའི་
ཉམས་ལེན་ནུས་པར་ཤོག །བདག་དང་བདག་ལ་འབྲེལ་ཐོགས་སེམས་ཅན་ཀུན།།
ནད་གདོན་བར་ཆད་མ་ལུས་ཉེར་ཞི་ནས།། གསང་སྔགས་བླ་མེད་དོན་ལ་རབ་
བརྩོན་ཏེ།། རིག་འཛིན་རྣམ་བཞིའི་ལམ་མཆོག་རིམ་བསྐྱོད་ཤོག །ནམ་ཞིག་
མཁའ་སྤྱོད་ཚོགས་ཀྱི་ཞིང་ཉུལ་ཚེ། གནས་གསུམ་དཔའ་བོ་མཁའ་འགྲོ་བསམ་
འདས་ཀྱིས།། སྣ་ཚོགས་མཆོད་པའི་སྤྲིན་གྱིས་མདུན་བསུས་ནས། ཚོགས་ཀྱི་ལས་
བྱེད་མཆོག་ཏུ་འགྱུར་བར་ཤོག །གལ་ཏེ་མ་རིག་ལས་ཉོན་དབང་བཙན་ནས།།
སྡུག་བསྔལ་འཁོར་བའི་གཡང་སར་འཕྱན་སྲིད་ན།། གསལ་བའི་མར་མེའི་ཐུགས་
རྗེའི་འོད་སྤྲོས་ལ། རིག་འཛིན་སྒྲུབ་པ་པོ་ཡི་ཤུལ་མཚོན་ཅིག །ཁམས་གསུམ་ས་
དགུའི་བག་ཆགས་ཀུན་སྤངས་ཏེ། གཡུང་དྲུང་ས་བཅུ་བསྒྲོད་པ་མཐར་ཕྱིན་ནས།
བདག་དོན་ལྷུན་གྲུབ་གཞན་དོན་མཐའ་རུ་ཕྱིན།། ཚེ་གཅིག་གཡུང་དྲུང་འཆང་
དབང་སྐུ་གྲུབ་ཤོག །མི་ལྡོག་འབྲས་བུ་ས་ཆེན་དེར་ཕྱིན་ནས། འབྲེལ་ཐོགས་
སེམས་ཅན་མ་ལུས་ཐམས་ཅད་ཀུན། ཞིང་དེར་འདྲེན་པའི་མཐུ་སྟོབས་རྩལ་ལྡན་
ནས།། སྡུག་བསྔལ་འཁོར་བའི་རྒྱ་མཚོ་སྐེམས་བྱེད་ཤོག །དེ་ལྟར་བདག་སོགས་
466



ནམ་མཁའ་མཛོད་ཀྱི་སྒྲུབ་སྐོར།
མོས་འདུན་གཅིག་དྲིལ་གྱིས།། སྨོན་པའི་བདེན་ཚིག་དེ་དག་མ་ལུས་པ། ཅི་ལྟར་
བཞིན་དུ་ཡོངས་སུ་གྲུབ་གྱུར་ནས།། བདག་གཞན་དོན་གཉིས་འབད་མེད་ལྷུན་
གྲུབ་ཤོག །ཅེས་བརྗོད་བཞིན་འབྲུ་དང་མེ་ཏོག་འཐོར། དེ་ནས་བཀྲ་ཤིས་གསོལ་ཏེ། རྗེས་བྱ་ལྟར། ཧོ་བསྟན་
འགྲོའི༔ ནས་ ཤོག །ཡན་དང་གཞན་ཡང་བཀྲ་ཤིས་ཀྱི་ཚིག་ཕྲེང་རྒྱས་བསྡུས་ཅི་རིགས་གྱེར་ལ། བསྐལ་
བཟང་དབུས་ནས༔ དང༌ ཞི་བར་གྱུར་ཅིག །ནས་ ཐོབ་པར་ཤོག །ཡན་དང་སློབ་དཔོན་
རིགས་ལྔས་ཁ་སྐོང་གསུངས། དེ་སྐབས་གཡུང་དྲུང་རྒྱལ་ཐེབས་ནས། བཀྲ་ཤིས་པའི་རྫས་དྲི་བཟང་ཁུ་བའི་སྦག་པ་
རྡུལ་བུམ་གྱི་ཆུར་བརྩལ་ལ། བསྭོ་ཨཱ་པུ་རུ་དྷུ་རུ་ཛ་ལ་དྲུང་མུ་གྱེར་གྷོ་ཨང་ཧམ་ཏིཥྛ་སིདྡྷི་
ལོ་ཀ་ནི་སརྦ་ཉི་རི་བྷ་ར་ཏྲི་འདུ། ཞེས་ནམ་མཁའ་ཀུན་ཁྱབ་མཆོག་ཐུན་གྲུབ་པའི་སྔགས་དང་རྟེན་
འབྲེལ་སྙིང་པོ། བཀྲ་ཤིས་ཀྱི་ཚིག་ཕྲེང་སོགས་བརྗོད་བཞིན། དཀྱིལ་འཁོར་སྒྲུབ་ཁང་སོགས་ཕྱི་ནང་ཀུན་འཐོར་ལ་
ཕྱོགས་དུས་ཐམས་ཅད་བདེ་ལེགས་ཀྱི་སྣང་བ་ཆེན་པོས་ཡོངས་སུ་ཁྱབ་པར་བྱའོ། །དེ་ནས་རྗེས་བྱ་ལྟར་བསྔོ་སྨོན་ནི།
ཧོ་བདག་གིས༔ ནས། ལྷུན་གྲུབ་ཤོག །ཅེས་བརྗོད། སྨོན་ལམ་སངས་རྒྱས་ཞིང་བསྒྲོད་ལྟར། མདུན་
མཁར༔ ནས། ཧོ་དཀྱིལ་འཁོར༔ ནས། གནས་གྱུར་ཤོག །ཡན་དང་། གཞན་ཡང་བསྔོ་བ་
དང་། སྤྱི་མཐུན་གྱི་སྨོན་ལམ་ཇི་རིགས་གདབ་ལ། དེ་དག་འཁོར་གསུམ་དམིགས་པ་བྲལ་བའི་རྒྱས་ཡོངས་སུ་ཐེབ་
པར་བྱའོ། །དེ་རྣམས་ཀྱིས་མཐར་ཕྱིན་འབྲས་བུའི་སྒྲུབ་པ་དྲུག་གི་དངོས་གཞི་སྒྲུབ་པའི་གཞུང་བསྲང་བའི་དོན་
རིམ་བཅོ་བརྒྱད་བསྟན་ཟིན་ཏོ། །དེ་དག་ཀྱང་ཀུན་མཁྱེན་བླ་མས་གནང་བའི་ཟིན་རིས་ཀྱི་དབུར་གཡུང་དྲུང་གསང་
གི་ཞལ་འཕང་པ་ལྟར་བཀའ་གཏེར་གྱི་བབ་ཆེན་པོ་གཉིས་ཀྱི་འདུས་སོ་རྒྱུད་འཛིན་གྱི་མཆོག་གྱུར་བྲུ་ཞུ་སྤ་རྨེའུ་
གཤེན་དང་ལྔ་ཞེས་ཡོངས་སུ་གྲགས་པ་ལས། རྒྱལ་རིགས་བྲུ་ཡི་ལུགས་བཟང་ཞེས་ཁུངས་གཙང་ཞིང་བྱིན་ཆེ་བ།
ཡིད་ཆེས་ཤིང་དྭངས་བ་འདྲེན་པ། གཡས་རུའི་སྟོན་པ་བཅོ་བརྒྱད། རྒྱལ་བ་མཉམ་མེད་བླ་མ། རྒྱུད་འཛིན་མཁན་
རབས་ཉེར་གཅིག་གི་བར་དུ་ཕྱག་ལེན་གྱི་གནད་མ་འཕྱུགས། བྱིན་རླབས་ཀྱི་རྒྱུན་མ་ཉམས་པ་ལ་གཞིར་བྱས། སླར་
ཡང་སྙིགས་དུས་ཀྱི་གྱེར་སྤུངས་གཉིས་པ་སྤྲུལ་པའི་གཏེར་ཆེན་ཀུན་གྲོལ་གསང་རྩལ་ཉིད་མཁའ་སྤྱོད་རིག་འཛིན་
གྱི་ཚོགས་གྲལ་ལན་དུ་མར་བྱོན་ཏེ་བླ་ཆེན་པོ་དྲན་པ་ནམ་མཁའི་ཞལ་སྔ་ནས་ཇི་ལྟར་གནང་བའི་ཕྱག་ལེན་འཕྱུགས་
467



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མེད་ཀྱི་ཁ་སྐོང་ན་ལེགས་ཞེས་ལ་ཆེན་གཤེན་པོ་ལྔའི་ཡ་གྱལ་སྐུ་མདུན་ཉི་མ་བསྟན་འཛིན་དབང་གི་རྒྱལ་པོའི་བཀའ་
ཡིས་གནང་བ་མཛད་པའི་ཕྱག་ལེན་ལྟར་ཁ་སྐོང་། གཡུང་དྲུང་གསང་རྒྱུད་དྲུག་གི་དགོངས་དོན་གཙོར་བྱས་ཏེ་བཀོད་
པ་ལ། གལ་ཏེ་དམུ་རྒྱལ་གཤེན་གྱི་རིང་ལུགས་སོགས་ལ་མོས་ནའང་། ཀུན་མཁྱེན་བླ་མའི་ཚོགས་འཁོར་གྱི་ཕྱག་
བཞེས་ཤེལ་དཀར་མེ་ལོང་གནང་ལྟར་ལ། ཉེར་མཁོའི་རིགས་རྣམས་ལྷན་ཐབས་སུ་སྦྱར་བས་གང་དུ་འདྲེན་ཀྱང་
ཆོག་པ་ཡིན་ནོ། །རྩ་བའི་ས་བཅད་གསུམ་པ་ཕན་ཡོན་གྱིས་དོན་བསྡུ་བ་ནི། དེ་ཡང་གསང་བ་འབྲས་བུའི་ཐེག་པའི་
སྒོར་ཞུགས་ནས། ཉམས་སུ་ལེན་པའི་གཤེན་པོ་གང་ཞིག །བསྙེན་སྒྲུབ་ཡན་ལག་བཞི་ཡི་དོན་ལ་ཚུལ་བཞིན་ཞུགས་
པས། བསྐྱེད་རིམ་ལ་སོགས་ཐབས་ཀྱི་ཕྲིན་ལས་ལ་བརྟེན་ནས་རྒྱུ་བསོད་ནམས་ཀྱི་ཚོགས་དང་། རྫོགས་རིམ་ལ་
སོགས་ཤེས་རབ་ཀྱི་ཉམས་ལེན་ལ་བརྟེན་ནས་འབྲས་བུ་ཡེ་ཤེས་ཀྱི་ཚོགས་རྫོགས་པ་སྟེ། རིག་འཛིན་རྣམ་པ་བཞི་ཡི་
ལམ་ནས། ས་ལམ་གྱི་སྤངས་རྟོགས་ཤིན་ཏུ་མྱུར་བའི་ཚུལ་གྱིས་བརྙེས་ནས། བཅུ་གསུམ་འཁོར་ལོ་ཚོགས་ཆེན་གྱི་སྐུ་
དང་ཡེ་ཤེས་ཕྲིན་ལས་བསམ་གྱིས་མི་ཁྱབ་པའི་བདག་ཉིད་ཆེན་པོར་འགྱུར་བ་སྟེ། རྒྱུད་གསང་བ་དགུ་འཕར་ལས།
སྒྲུབ་པ་རྒྱུན་ཆགས་སྒོ་ནས་ནི།། ཚོགས་གཉིས་རྫོགས་པའི་སྒོ་ནས་སྤྱོད། སྤྱོད་པས་མུན་སྣང་དུག་རྩི་བཞིན།། ཡི་གེ་
འཁོར་ལོ་ཚོགས་ཆེན་གྱི།། སངས་རྒྱས་རང་རིག་མངོན་དུ་བརྙེས། ཞེས་གསུངས་ལ། ཁྱད་པར་ཚོམ་བུ་ཚོགས་སུ་
སྒྲུབ་པའི་མཚན་ཉིད་ཙམ་འཛིན་པ་གང་ཞིག །སྐྱེ་དང་སྐྱེ་བ་འབྲས་བུ་སྒུག་ཏུ་མི་དགོས་པར་ཚེ་འདིར། ཕྱག་རྒྱུ་
ལྔ་ལ་བརྟེན་ནས་སྐུ་གསུང་ཐུགས་ཡོན་ཏན་ཕྲིན་ལས་ལྔ་ལྔར་བདག་ཉིད་མངོན་དུ་གྱུར་པ་སྟེ། ཐབས་ཞགས་ལས།
ཞི་ཁྲོ་ཐུན་མོང་ཚོགས་བསྒྲུབས་པས།། ཡོན་ཏན་མ་ལུས་རྒྱས་པར་འགྱུར།། ཞེས་དང་། ཇི་སྐད་དུ། ཁྱད་པར་སྒྲུབ་
ཆེན་འདི་ཡི་མཚན་ཉིད་ཙམ།། སུས་འཛིན་གྱེར་སྤུངས་ང་དང་སྙིང་ཁྲག་འདྲེས།། སྐྱེ་བ་རྒྱུན་མར་བསླུ་བ་མི་འགྱུར་
ཞིང་། ཚོགས་གཉིས་མཆོག་ཐུན་རིམ་པ་མངོན་གྱུར་སྤྱོད། ཅེས་སོ། །གཞན་ཡང་བསྒྲུབ་པ་འདི་ལ་མོས་ཤིང་འབྲེལ་
པ་ཙམ་ཐོགས་པའི་ལས་ཅན་ཀྱང་ཚེ་འདིར་ཚེ་དང་ནོར་དང་སྟོབས་དང་ནུས་པ་མཐུ་བྱིན་སོགས་ཐུན་མོང་གི་དངོས་
གྲུབ་སྣ་ཚོགས་ཐོབ་ཅིང་། ནམ་ཞིག་ཡི་དམ་ལྷ་དང་གཉིས་སུ་མེད་པའི་མཆོག་གི་དངོས་གྲུབ་ཐོབ་པ་གདོན་མི་
ཟ་བའང་
། ལས་ཐིག་ལས། གཞན་ཡང་མཆོག་དང་ཐུན་མོང་གི །ཡོན་ཏན་དུ་མ་ཐོབ་པར་འགྱུར།། ཞེས་གསུངས་པ་
མ་ཟད། དེ་དང་འབྲེལ་པའི་དངོས་གྲུབ་ཀྱི་རིལ་བུ་སོགས་ཀྱང་། ལུང་ལས། ཐོས་པས་འདུན་སྐྱེ་ཡུལ་ཕྱོགས་བཀྲ་
468



ནམ་མཁའ་མཛོད་ཀྱི་སྒྲུབ་སྐོར།
ཤིས་འགྱུར།། ཟོས་པས་མཆོག་ཐོབ་སྡུག་བསྔལ་བྲལ་བར་འགྱུར།། དྲི་མཆོག་ཚོར་བ་ཙམ་ཡང་ངན་སོང་སྦྱོངས་མི་
འགྱུར།། ཞེས་གསུངས་སོ།། སླར་སྨྲས་པ། ༧ དེ་ལྟར་ཡང་ཟབ་གསང་ཆེན་ཐེག་པའི་གཞུང་།།
གཞུང་ལུགས་རྒྱ་ཆེ་ནམ་མཁའི་རྗེས་འགྲོ་ལས།། ལས་ཅན་གང་དག་ཚེ་གཅིག་གྲོལ་
བའི་ལམ།། ལམ་འདི་ཀུན་མཁྱེན་དགོངས་པའི་མཛོད་ལས་བྱུང་། ༧ སྒྲུབ་ཆེན་
ལུགས་ཀྱི་ལག་ལེན་ཉེར་མཁོའི་གནད།། སྒྲུབ་སྡེ་སྤྱི་ཡི་བབ་དང་ལེགས་བསྟུན་ནས།།
སྒྲུབ་རྒྱུད་སྙིང་པོ་རྒྱལ་བ་རིམ་བྱོན་གྱི།། སྒྲུབ་པའི་ཕྱག་ལེན་ཇི་བཞིན་འཕྱུགས་
མེད་བཀོད།། ༧ རྒྱལ་བའི་དགོངས་པ་ཀུན་གསལ་ཡངས་པའི་མཐའ། ཚུར་
མཐོང་བྱིས་བློའི་ཞགས་པའི་མི་འཆིངས་ཕྱིར། གལ་ཏེ་འདི་ལ་ནོར་འཁྲུལ་མཆིས་
སྲིད་ན།། བདེར་གཤེཊ་རྒྱ་མཚོའི་དྲུང་དུ་བཟོད་གསོལ་ལོ། ༧ དེ་ཐོབ་བསོད་
ནམས་ཉི་འོད་གཞོན་ནུའི་འཛུམ།། འགྲོ་ཁམས་དད་པའི་ཞིང་སར་ལེགས་འཕོས་
ནས། སྨིན་གྲོལ་བསྟན་པའི་པད་ཚལ་བཞད་པ་དང་། རྣམ་གྲོལ་རྫོགས་པའི་ཟིལ་
མངར་འཛག་པར་ཤོག ༧།བསྟན་པའི་བདག་ཉིད་བླ་མའི་ཐུགས་དགོངས་
རྫོགས། བསྟན་འཛིན་གཤེན་པོས་ས་སྟེང་ཀུན་ཏུ་ཁྱབ།། བསྟན་པའི་སྦྱིན་བདག་
སྟོབས་འབྱོར་ཕུན་སུམ་ཚོགས། བསྟན་པ་སྲིད་མཐའི་བར་དུ་རྒྱས་གྱུར་ཅིག །ཅེས་
པའི་ཚུལ་འདི་ནི། །གཏེར་འབྱིན་གྲུབ་པ་རྒྱ་མཚོའི་ཁྱུ་མཆོག་རིག་འཛིན་གསང་སྔགས་གླིང་པ་ཡབ་ཡུམ་ཟུང་ནས་
ཀུན་མཁྱེན་བླ་མའི་དགོངས་གཏེར་གྱི་བོན་འདི་དག་ལ་ཆ་ལག་ཆ་རྐྱེན་ཇི་རིགས་པའི་སྤེལ་བཀྲོལ་དུས་སྨིན་དགོས་
པའི་བདེན་ཚིག་ཤིས་བརྗོད་བཅས་ཏེ་སྤྱི་བོར་སྩལ་བ་དང་། ཁྱད་པར་མདོ་སྔགས་བསྟན་རྒྱས་གླིང་དུ་བདེ་འདུས་
ཀྱི་བུམ་སྒྲུབ་གསར་འཛུགས་སྐབས། རྣལ་འབྱོར་སྐལ་བཟང་གཡུང་དྲུང་མཆོག་ནས། ཉེར་མཁོའི་ཆ་ལག་ཞིབ་རྒྱས་
ད་གོས་ཚུལ་ལྡོག་མེད་ཡང་ཡང་བསྐུལ་བ་དང་། གཞན་ཡང་རང་གི་སློབ་གྲྭར་གཏོགས་པའི་དོན་གཉེར་ཅན་བཅུ་
སྐོར་ཙམ་ནས་ནན་ཏན་དུ་བསྐུལ་བའི་ངོར། རང་ལ་སྐྱེས་སྦྱང་གི་ཡོན་ཏན་ཤིན་ཏུ་དམན་ཀྱང་། ཀུན་མཁྱེན་བླ་
མའི་མདུན་ནས་བྱིན་བརླབས་ཀྱི་ཉེ་བརྒྱུད་ཡང་ཡང་ནོས་ཤིང་། སྟོན་པའི་རྒྱལ་ཚབ་ཏུ་དབང་བསྐུར་ཐོབ་པ་བློ་གྲོས་
469



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྒྱ་མཚོ་ཀུན་ལས་རྣམ་པར་རྒྱལ་བའི་སྡེ་ཞེས་འབོད་པ་བདག་གིས། རྗེ་མཉམ་མེད་བླ་མ་རྗེས་འབྲང་དང་བཅས་པའི་
སྲོལ་བཟང་གི་གཞིར་བྱས། རིན་ཆེན་སྤྱི་སྤུངས་སྐོར་གྱི་གཞུང་ཆ་ལག་བཅས་པའི་གང་དགོས་ཀྱི་ཁ་བསྐང་། རིག་
འཛིན་སློབ་དཔོན་དྲན་པ་ནམ་མཁའི་ཕྱག་ལེན་ཇི་ལྟ་བའི་ཟུར་བརྒྱན་ཏེ། ཤར་རྫ་གཡུང་དྲུང་ལྷུན་པོའི་སྒྲུབ་སྡེ་
འོག་མ་དགེ་ཐང་པདྨ་རྒྱས་པའི་སྐྱེད་མོའི་ཚལ་དུ། མེ་ཕག་ས་ག་ཟླ་བའི་དཀར་ཕྱོགས་ཀྱི་ཆ་ཀུན་མཁྱེན་གྲུབ་དབང་
བླ་མ་ཟག་བྲལ་འཇའ་སྐུར་བཞེངས་པའི་དུས་ཆེན་དང་བསྟུན་ཏེ་དགེ་སྦྱོར་གྱི་ཐུན་མཚམས་རྣམས་སུ་གྲུབ་པར་
བགྱིས་པས། དགེ་དེས་གསང་ཆེན་བསྟན་པའི་ཉི་མ་ནུབ་མེད་ཡུན་དུ་འཆར་ཞིང་བཤད་སྒྲུབ་ཕན་བདེའི་སྣང་བས་
རྫོགས་ལྡན་པད་ཚལ་བཞད་པའི་རྒྱུ་རུ་འགྱུར་བར་ཤོག་ཅིག། ཐ་ཚན་མུ་ཙུག་སྨར་རོ། ། ༈སྒྲུབ་ཆེན་ལུགས་ཀྱི་ཕྱག་
བཞེས་འདི། དད་ལྡན་ཁྱུང་པོ་ལྷ་འཚོགས་ཀྱིས། རྒྱུ་སྦྱར་པར་དུ་བསྒྲུབས་པ་འདིའི། དགེ་བ་འགྲོ་ཀུན་ཡོངས་ལ་བསྔོ།།
དེ་མཐུས་རྒྱལ་བསྟན་སྣང་བའི་འོད།། སྐྱེ་རྒུའི་མཁའ་ལ་རྟག་འཆར་ཞིང་། བཤད་སྒྲུབ་པད་ཚལ་ཡོངས་རྒྱས་ཏེ།། བདེ་
སྐྱིད་དྲི་བསུང་ཀུན་འཐུལ་ཤོག །ཅེས་པར་གྱི་ཕྱི་མོ་མཁན་གཤེན་བཙུན་ཚུལ་ཁྲིམས་དབང་རྒྱལ་གྱིས་བགྱིས་སོ། །
དགེའོ།།
470



ནམ་མཁའ་མཛོད་ཀྱི་སྒྲུབ་སྐོར།
ཚོམ་བུ་ཚོགས་སྒྲུབ་ཀྱི་ཉུ་ལེ་བཀར་བའི་ཤོག་ཆུང་བཞུགས་སོ།།
༄༅།། དཀྱིལ་འཁོར་ལྷ་ལ་ཕྱག་འཚལ་ལོ། །སྒྲུབ་པ་ཆེན་པོའི་ཆ་རྐྱེན་དུ།། དུས་དྲུག་ཉུ་ལེ་བཀར་བསྐྲད་གཅེས།།
སྔགས་རྒྱུད་གསལ་བཞིན་གོ་ཆས་སོགས། །འདི་རུ་མ་བྲིས་མཁྱེན་ལྡན་པས། དེར་གཟིགས་ཉེར་མཁོའི་རྫས་སོགས་ནི།།
དཀྱིལ་འཁོར་མདུན་སྔ་ལྕགས་སྦྲུམ་དུ།། ལིང་ག་ཞུགས་ཏེ་ཐུན་ཕུར་དང་། གཡབ་དར་དྲི་གསུར་བཤུད་པའི་རིགས།།
འདུ་བྱ་གཡུང་དྲུང་སློབ་དཔོན་དང་།། ཕྱོགས་བཞི་རྒྱལ་ཐེབས་བཞི་པོ་བཞེངས། འདུས་པས་ཞྭ་གོས་གཟི་བརྗིད་གསོལ།
བར་ཆད་ཚར་གཅོད་སྒྲོལ་གིང་བཞི། དཔལ་གྱི་ཕོ་ཉ་གཙོ་འཁོར་ལྔ།། ཆས་བརྗིད་ཕྱག་མཚན་ཁྱད་པར་དབྱུག །མི་
རྐང་ལྕག་ཚན་གྲི་ལག་དང་། གཤོག་པའི་ལྤགས་ལྕགས་གཡོན་ཐུན་རྫས།། དེ་ལྟར་རྒྱས་པ་འཆམ་ཡིག་ལྟར།། དང་པོ་
གཟུགས་རྟེན་བསྐྱེད་པ་ནི། ཨེ་པྲ་རྩི་ཛ་ར་ལི། འབྲུབ་ཁུང་རྒྱ་ཆེ་གཏིང་ཟབ་པའི་ནང་དུ་
དངོས་གྲུབ་སྒྲུབ་ལ་བར་དུ་གཅོད་པའི་འབྱུང་པོ་ཉམས་ལེན་བདུད་ཀྱི་རིགས་སུ་
གྱུར་པ་དེ་ཉིད་གཟུགས་རིད་ཅིང་ཉམས་པར་གྱུར། ལས་པས་གཡབ་དར་ཕྱར་ཏེ་འགུགས།
འཆམ་པས་ལྕགས་ཀྱུའི་ཕྱག་རྒྱས་འགྱིང་། ན་མོ་དཀོན་མཆོག་གསུམ་དང་རྩ་བ་གསུམ་གྱི་བཀའ་
བདེན་པས། འབྱུང་པོ་ཉམས་ལེན་བདུད་ཀྱི་རིགས་སུ་གྱུར་པ་ཐམས་ཅད་རྟེན་
འདི་ལ་ཁུག་ཅིག །བསྲོ་ཐོ་ཡེ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན། གནོད་
བྱེད་ཡིད་ལ་བརྣག་པ་ཐམས་ཅད་ཨེ་ཛ་ཏྲི་ནི་སྦྱོ་ཛ་ཧྲིག་ཛ་ཤག་ཛ་སེག་ཛ་ཐུན་ཛ་
ཁུག་ཛ་ཛ། འགུགས་རོལ་ལན་གསུམ་སྟག་འགྲོས་ཆ། སྒྲོལ་གིང་ཆས་བཞུགས་མདུན་དུ་འགྱིང། གིང་པ་
སྒྲོལ་གིང་ལས་ཀྱི་ཕོ་ཉར་གསལ་བའི་ཐུགས་ལས་མཚོན་ཆའི་ཆར་དབབ་པས་
གནོད་བྱེད་རྡུལ་དུ་བརླག་པར་བསམ། བཧཱུཾ་ང་ནི་ཁྲོ་རྒྱལ་ཀི་ལ་ཡ། ང་ནི་བདེར་
གཤེགས་འདུས་པའི་སྐུ། ཀུན་ཀྱང་ཕྱག་གཡས་ཕུར་པ་བསྣམས། གཡོན་པས་
འབར་བའི་ལྕགས་ཀྱུ་འཛིན། དངོས་གྲུབ་སྒྲུབ་ལ་བར་གཅོད་པའི། འབྱུང་པོ་
4ལ༔



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཉམས་ལེན་བདུད་ཀྱི་ཚོགས། ལྕགས་ཀྱུས་འཛིན་ལ་ཕུར་པ་ཐོབ། བཀུག་ཅིང་
བསྒྲལ་བའི་དུས་ལ་བབས། དུས་ལ་བབ་པོ་ལས་མ་གཡེལ། མ་ཤོར་དབྱིང་
སུ་གྲུབ་པར་མཛོད། བསྭཱ་ཨཱི་བཛྲ་ཀྲོ་ཏ་ཀི་ལ་མ་ར་ཡ་རྦད་རྦད། འགྱིང་སྟབས་ཞི་དྲག་
ཐུན་བརྡེབས་ཏེ།། ཕུར་བསྐོས་བཅས་ཏེ་སློབ་དཔོན་གྱིས།། བསྒྲལ་ནས་དཀྱིལ་འཁོར་བསྟབ་ཚུལ་བྱ། གིང་པས་སྦྲམ་
ཆེན་དགུ་བརྩེགས་ཀྱིས།། བསྐོར་འཆམས་བྱ་སྟེ་ཁྱད་པར་ནི།། དཔལ་མོ་ཀུན་ཐུབ་རྒྱལ་མོ་བསྐུལ།། བདག་ཉིད་
དཔའ་བོ་གིང་ཆེན་ཀིང་ཀ་ར། རྒྱལ་ཐེབས་བཞི་སྤྲུལ་པའི་གིང་ལོག་བཞིར་གསལ་བ།
ཡུམ་ལྔ་དཔལ་གྱི་ཕོ་ཉ་ཆེན་པོ། ཀུན་ཐུབ་རྒྱལ་མོ། དམེ་ཐུབ་རྒྱལ་མོ། །སྡིག་ཐུབ་
རྒྱལ་མོ། །གྲིབ་ཐུབ་རྒྱལ་མོ།། གས་ཐུབ་རྒྱལ་མོ་ཚོམ་བུ་འཁོར་དང་བཅས་པ་
གསལ་བའི། དམག་གི་ཚོགས་དཔག་ཏུ་མེད་པར་སྤྲོས་པས་དངོས་གྲུབ་སྒྲུབ་ལ་
བར་དུ་གཅོད་པ་ཐམས་ཅད་ཐལ་བ་རྡུལ་དུ་བརླག་པར་བསམ། གཤེན་ངམ་ལྟར་གྱི་ཚིག་
བཤད་ནི། སྦྱོ། ཤར་ཕྱོགས་དུང་མཁར་དཀར་མོ་ནས།། དཔལ་གྱི་ཕོ་ཉ་གཤེགས་
སུ་གསོལ།། ཁྲག་མདོག་བསེ་ཡི་ལེན་ཕྲན་ཅན། མིག་རྩ་དམར་པོ་ཉི་ཟླ་འཁྲུག །
སྨིན་མ་གློག་འགྱུར་མུན་པ་གསལ། ཤངས་ནས་ཐོག་རླུང་བུ་ཡུག་འཚུབས།། ཞལ་
ནས་རྔམ་པའི་སྒྲ་ཆེན་སྒྲོགས། ལྗགས་ལས་ཐོག་དང་ཁྲག་ཆར་འབེབས།། སྨང་ར་
མེ་ཡིས་སྲིད་པ་བསྲེགས།། སྙན་ནས་འབྲུག་གི་གསུང་སྒྲ་སྒྲོགས།། ལག་སོར
ལག་སོར་དམར་
པོ་སྤུ་གྲི་གཟིང། སེན་མོ་ལྕགས་ཀྱུས་ཉམས་པའི་སྙིང་ཡང་འབྱིན།། བ་སྤུ་གནམ་
ལྕགས་ཞུན་མར་ཚྭ་ཚྭ་འཕྲོ།། རལ་པ་དམར་པོ་ཁྲོ་ཆུང་ཆར་དུ་འབེབས། ཞབས་
ཀྱི་ཕུར་པས་སྲིན་པོ་ལྔ་བརྒྱ་གཟིར།། སྲིན་མོའི་གཙོ་མོ་ཆང་པར་བཅུག་ལ་གསོལ།།
དཔག་ཚད་ལྔ་བརྒྱར་རྒྱུག་ཅིང་ཀླུ་སྲིན་མ་ལུས་སྒྲོལ། ཁྲོས་པའི་ཞལ་མདོག་ཁྲག་གི་
མཆིན་པ་ཁ།། ནམ་མཁའི་སྲིད་དམར་གཡང་གཞི་གྱོན།། མི་བཟོད་གཏུམ་ཆེན་
ཁྲག་འཐུང་མ། བསྐུལ་ལོ་བསྐུལ་ལོ་གྲན་ལ་ཕྱོགས།། བདུད་ལ་བབ་ན་སྙིང་ཁྲག་འཐུང་།།
472



ནམ་མཁའ་མཛོད་ཀྱི་སྒྲུབ་སྐོར།
སྲིན་ལ་བབ་ན་སྲོག་རྩ་ཆོད། དགྲ་ལ་བབ་ན་དུག་ཆུ་འཐོར། བགེགས་ལ་བབ་ན་
རྡུལ་དུ་རློག །བདུད་སྲིན་དགྲ་བགེགས་ཉམས་པའི་སྲོག །མུག་ཏུ་སོད་ལ་དབྱིངས་
སུ་སྟོབས། བྲུ་བུ་བྲུ་བུ། ཨ་པ་རྩེ་རུ་པ་རྩེ། ནེ་རྩེ་རད་ཐུན་དུ་ཐུན་ན་ཤ་སྟི་བྷ་ཡ།
ཡགྷ་འབྱིན། ཡགྷ་འབྱིན་ཡ། ཕྱེ་མ་ཕྱེ་མ། རྡུལ་ཕྲན་རྡུལ་ཕྲན། ལྔ་བསྐོར་བདུན་སྡེབ་
དགུ་ཆིང་དང་། དལ་བུའི་དཀྱིལ་འཁོར་བསྐོར་བ་གཅིག །རོལ་མོ་བཅས་པས་ཕྱི་ནང་ཀུན། ཐུན་བྲབ་སྲུང་འཁོར་
བྱིན་རླབས་དང་། སྨོན་ལམ་བཅས་ཀྱིས་མཐར་རྒྱན་ནོ། །དགེའོ། །
༄༅། །རིལ་བུ་སྒྲུབ་པའི་གདམས་པ་ལ། ཉེར་མཁོ་དངོས་གྲུབ་མྱུར་བྱེད་པ། རང་གཞུང་རྩསྔགས་ཤམ་བུ་རུ། དངོས་
གྲུབ་རྩ་བའི་སྔགས་འདི་བཏགས། བྷུདྡྷ་དྷརྨ་ཛྷཱ་ན་ཙིརྟ་སརྦ་སིདྡྷི་ཕ་ལ་ཧོ། །ཞེས་དང་བྱིན་
འབེབས་འཕེལ་བའི་སྔགས།། རྩ་སྔགས་ཤམ་བུ་འདི་ཉིད་བཏགས།། ཨ་མྲྀ་ཏ་ཀུཎྜ་ལི་ཨ་བེ་ཤ་ཡ་ཕེམ་
ཕེམ་ཛ་ཛ། དྲི་བཟང་ཕྱོགས་བཅུར་འཐུལ་པའི་ཚེ། གྲུབ་རྟགས་མངོན་སུམ་འཕུར་བྱེད་སྔགས། ཨ་ཨཱི་ཧཱུྃ་
རཾ་ཛ། ར་ས་ཡ་ན་དང་ར་ཛ། གུ་ཡ་ཙིརྟ་སིདྷི་ཧཱུྃ། ཞེས་བཏགས་སྐབས་སུ་འཛབ་བསྟོད་
འབུལ།། དེ་ལྟར་བསྒྲུབས་པའི་དམ་རྫས་ཆེ།། མྱོང་གྲོལ་རིལ་བུ་དམ་པ་འདི།། ཁ་ལ་རག་པས་ལུས་ཅན་
གང་།། ཅི་ལྟར་སྡིག་པའི་ལྟོ་བ་ཅན།། ཡིན་ཀྱང་ལེན་གཅིག་བདེ་གླིང་དུ།། སྤོར་བར་གྱུར་ལ་ཆོམ་མེད་པ།།
རྒྱལ་བའི་ཞལ་གྱི་མཆིས་པའོ། །ཤུ་བྷཾ།
473



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྐྱེས་བུ་གསུམ་གྱི་ལམ་ཁྲིད་མདོར་བསྡུས་པའི་ལེགས་བཤད་ཀུན་
ཕན་སྣང་བའི་དགའ་སྟོན་ཞེས་བྱ་བ་བཞུགས་སོ།།
༄༅།། ༧ ཇི་ལྟར་གང་མཚན་དབྱར་ཀྱི་རྔ་བོ་ཆེ། སྟོང་གསུམ་འདི་དང་ཕར་
འདས་གྲགས་པའི་མོད། སྐལ་བཟང་ཞི་བའི་མངོན་རྟོགས་ངོམས་བྱེད་པ།། བརྒྱ་
པའི་མགོན་པོ་དེར་སྲས་བཅས་ལ་འདུད།། གང་དེའི་རིང་ལུགས་ཟབ་རྒྱས་
ཟླ་མ་ལས།། བྱུང་བའི་ལེགས་བཤད་ཀུན་ཕན་ཉིན་བྱེད་དབང་།། བློ་གསལ་ཐར་
འདོད་སྣང་བའི་དགའ་སྟོན་དུ།། ལེན་པར་དགྱེས་རྣམས་སྤྲོ་ཕྱིར་བདག་གིས་
བཤད།། ༧ ཟིན་མེད་འཁོར་གནས་བྲེལ་དོའི་བཙོན་ར་དེར།། ཞེན་པའི་སྒྲོག་གིས་
ཐར་འདོད་རྐང་ལ་འཆིངས།། གང་ཞིག་སེམས་ཀྱི་གླང་པོ་མ་དུལ་བ། བསླུ་བྲིད་
སྒྱུ་མའི་ཡུལ་ལས་གཞན་དུ་སུ།། བྱིས་པའི་གྲོགས་དག་ཉེས་པའི་མཐུ་རྒྱས་ཤིང་།།
ཉོན་མོངས་སྡང་མིག་བདག་ལ་གཡོ་ནས་སླར། གནོད་པའི་ཉིང་ཁུ་ཞོར་དུ་སྟེར་
བགྱིས་ཤིང་།། དཀའ་བ་ཐུབ་ལ་ཐར་པའི་སྲོག་འགགས་བྱེད།། སྡིག་ནོར་སྡུག་གི་
གཞི་མ་དུས་མཐའི་མེས།། བདེ་བའི་མཚོ་སྐེམས་ཐར་ལམ་ངལ་
ཐར་ལམ་ངལ་སྟེག་བཤིགས།།
འདོད་པའི་རླུང་གིས་གཡོ་སྒྱུའི་རེག་བྱ་ངོམ།། ཉེས་བརྒྱའི་ཚད་པས་ཉེན་འདི་
མཁྱེན་ལགས་སམ།། དེས་ན་རྒྱལ་སྲས་བསླབ་པ་ལྷུར་ལེན་ནས། ཡང་དག་ལམ་
གྱི་མཐུན་རྐྱེན་བརྟེན་འཚལ་ལོ།། ༧ ཡོན་ཏན་དགེ་ཚོགས་ཤུགས་ལས་འཕེལ་
བའི་ཁྲོད།། ཉམས་དགའ་ཡིད་འོང་ལྟ་སྡུག་མཛེས་ཚོགས་ཀྱིས།། ངེས་འབྱུང་བསོད་
ནམས་འཕེལ་བའི་བརྡ་སྟོན་ཞིང་།། སྲས་དང་བཅས་ཚོགས་དགྱེས་ཤིང་བཤེས་
སུ་འགྱུར།། དགེ་བའི་བཤེས་སོགས་སྨན་མཆོག་རྟག་བསྟེན་ན། ཇི་ལྟར་ཙན་
474



ནམ་མཁའ་མཛོད་ཀྱི་སྒྲུབ་སྐོར།
དན་ཁྲོད་ཀྱི་འཁྲི་ཤིང་ལྟར།། ཡོན་ཏན་རིམ་འགོ་འཁོར་བའི་གཅོང་ནད་སེལ།།
གཡེང་བའི་རྒྱུ་མིན་བོན་མཐུན་སྤྱོད་པའི་གྲོགས།། གང་དག་ཆོག་ཤེས་འཕགས་
ནོར་སྐྱེ་ལྔ་པ།། རྣམ་དཀར་དཀའ་ཐུབ་འོ་མས་སྲོག་འཚོ་ཤིང་། ཆགས་མེད་ངེས་
འབྱུང་མང་ཐོས་དབྱངས་རིང་པོས།། འཚེ་བའི་ན་ཏྲ་རིང་དུ་བྱེད་ལ་ལྟོས། དེ་ལྟར་
ཐར་པ་དོན་གཉེར་སྐལ་བཟང་དེས།། དགེ་ལེགས་ལམ་གྱི་རྩ་བ་བླ་མར་བསྟེན།།
མཐའ་དག་ཡོན་ཏན་རྩིབས་མ་བཀོད་པའི་སྟེངས།། བསླབ་གསུམ་རྣམ་དག་གོས་
ཀྱིས་ལྷུབས་བྱས་ཏེ།། གཞན་ཕན་སྨིན་གྲོལ་གདམས་པའི་གྲིབ་ཚལ་དུ།། སྣོད་
ལྡན་སློབ་མའི་བསམ་སྦྱོར་ཡང་དག་གིས།། བསྟེན་ལ་མཛད་སྤྱོད་བསླབ་ཅིང་
བཀའ་དྲིན་ཞུ།། ༧ ད་རེས་མི་ཁོམས་སྐྱོན་གྱིས་མ་གོས་པ།། རྒྱུ་གསུམ་དག་པའི་
དྲོད་གཤེར་གྱིས་བསྐུལ་བའི།། དལ་འབྱོར་ཡོན་ཏན་ལྡན་པའི་པད་མོའི་ཚལ།།
ཕྱིས་ནས་རྙེད་དཀའ་བསམ་སྟེ་དགེ་གཞོལ་རིགས། ༧ འདུས་བྱས་མཆོག་དམན་སྣོད་
བཅུད་མི་རྟག་པ།། དབང་པོའི་ཚོན་འདྲ་རྒྱལ་བས་གསུངས་པས་ན།། རྟག་དང་
བརྟན་པའི་བོན་ནི་འགའ་མེད་པས།། ལམ་གྱི་བསྐུལ་མ་མི་རྟག་རྒྱུན་དུ་བསྒོམ།།
༧ འགྲོ་བ་ཀུན་ཀྱང་སྡུག་བསྔལ་གསུམ་གྱིས་མནར།། ཤིན་ཏུ་བཟོད་དཀའ་ངན་
སོང་སྡུག་བསྔལ་ཆེས།། བར་མེད་མནར་བའི་ཚུལ་ལ་ལེགས་སོམས་དང་།། མྱོང་
བ་ཅི་སྨོས་དྲན་ནའང་སྙིང་རྩ་འདར།། ༧ ཇི་ལྟར་ས་བོན་སྟོབས་ལས་འབྲས་བུ་
བཞིན།། ནམ་ཡང་མི་བསླུ་རྒྱུ་འབྲས་མཐུ་ཁོ་ནའི།། ལས་ཚུལ་མང་པོས་འགྲོ་འདི་
སྣ་ཚོགས་བྱས།། མཁའ་ལ་གཤེགས་པའི་བྱ་དང་གྲིབ་མ་བཞིན།། དུས་ལ་བབ་ཚེ་
ལྷག་པར་རང་ལ་མངོན།། དེ་ཕྱིར་འཇུག་ལྡོག་ཟབ་མོས་སེམས་བསྲུང་འཚལ།།
༧ གང་ཞིག་དད་པའི་ས་བོན་མ་ཉམས་ན།། བདེར་གཤེགས་ཐུགས་རྗེའི་མྱུ་གུ་
འཁྲུངས་ངེས་པས།། འཇིགས་པ་གསུམ་གྱིས་བཀྲེན་པ་སེལ་བའི་སླད། བསླུ་མེད་
475



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡུལ་ལ་སྐྱབས་གསོལ་ངེས་བློའི་འབྲས། བསྟན་ལ་ཞུགས་པའི་ཐོག་མ་ཉིད་དུ་
འདེབས།། བསླབ་བྱ་ཡོན་ཏན་དུས་རྒྱུན་འབྲལ་མེད་བྱ།། ངན་འགྲོའི་སྡུག་བསྔལ་
ཆེ་ལས་ཐར་ནས་ནི།། རེ་ཞིག་མཐོ་རིས་བདེ་བ་ལྟར་གནས་ཀྱང་།། འདི་ཡང་མི་
རྟག་འགྱུར་བའི་རང་བཞིན་ལས།། མཐར་ཐུག་བདེ་ཆེན་ས་ལ་ངེས་གྲོལ་མིན།།
འཁོར་བའི་རྩ་བ་བདག་འཛིན་མ་རིག་པ། ཀུན་འབྱུང་ཉོན་མོངས་དུག་ལྔས་
དབང་བྱས་ནས།། སྲིད་པའི་འཁོར་ལོ་འགྲོ་བ་དྲུག་ཏུ་འཁོར།། གང་དག་འདི་
ལས་གཏན་དུ་ཐར་འདོད་རྣམས།། ལྷག་པའི་བསླབ་པ་གསུམ་ལ་བརྩོན་བྱས་ཚེ།།
སྡུག་བསྔལ་འདམ་ལས་གྲོལ་བ་རྒྱལ་བས་གསུངས།། ༧ མཁའ་མཉམ་འགྲོ་རྣམས་
དྲིན་གྱིས་སྐྱོངས་པའི་མར།། ལུང་རིགས་ཚད་མས་ངེས་པར་རྟོགས་བྱས་ནས།།
ཀུན་ཀྱང་སྡུག་བསྔལ་ལས་གྲོལ་བདེ་ལྡན་སླད།། འགྲོ་ཕྱིར་བྱང་ཆུབ་སེམས་མཆོག་
བསྐྱེད་པར་བགྱི། རང་གཅེས་འཛིན་པ་སྡུག་བསྔལ་ཀུན་གྱི་གཞི།། གཞན་ཕན་
སེམས་ལས་སངས་རྒྱས་འབྱུང་ངེས་པས།། བདག་གི་བདེ་དང་གཞན་གྱི་སྡུག་
བསྔལ་གཉིས། བརྗེ་བའི་སེམས་མཆོག་ཡང་དག་བསྐྱེད་པར་བྱ། གང་ཞིག་རྟེན་
གྱི་ཨུཏྤལ་རྒྱས་པ་ལ།། འབྱོར་བའི་རྩི་བཅུད་མངར་མོ་མཆིས་སོ་ཅོག །གཞན་
འཚེ་སྦྲང་བུའི་གཡོ་སྒྱུས་འཕྲོག་གྱུར་ནའང་།། རྣམ་ཀུན་དགའ་བའི་གེ་སར་བཞད་
པར་བགྱི།། ༧ བདག་ཉིད་ཤིན་ཏུ་བག་དང་ལྡན་གྱུར་ལ། འཚོ་བའི་ལུས་སྲོག་
ཕྲུལ་བའི་སྐབས་ཚོལ་ཀྱང་། འདིར་འཚིག་ཁོང་ཁྲོའི་རྣམ་སྨིན་མི་བཟོད་པས།།
སྡིག་སྡུག་ལེན་ཅིང་ཐར་པར་འགོད་དམ་བཅའ། རང་རྒྱུད་དྲང་པོར་གནས་པའི་
སྤོས་རིང་བུར།། གཞན་ཚིག་རྩུབ་མོའི་མེ་ཡིས་ཉེན་བྱས་ཀྱང་།། བྱམས་པའི་ངག་
གི་དྲི་བསུང་འཐུལ་བྱས་ན།། རྒྱལ་སྲས་དགྱེས་པའི་ལམ་དུ་ཅིས་མི་འགྱུར།། གང་
ཞིག་དྲེགས་ལྡན་འཚོགས་པའི་དབུས་ཉིད་དུ།། སྣ་ཚོགས་སྨོད་པའི་སྐྱོན་མཚང་
476



ནམ་མཁའ་མཛོད་ཀྱི་སྒྲུབ་སྐོར།
ངོམ་བྱེད་ནའང་།། ཁྲོ་མེད་བྱམས་པའི་ངག་གིས་དང་བླངས་ན། དེ་སྙེད་ཡོན་
ཏན་མ་ལུས་མཛའ་བར་འགྱུར་།། བདག་གིས་ཕར་ལ་བྱམས་བརྩེས་སྐྱོངས་བའི་
མིས།། དེ་ལན་བརྣག་པའི་ལྡོག་སྤྱོད་སྦྱར་ནའང་། སྡུག་བསྔལ་གདུང་པའི་བུ་ལ་
མ་ལྟར་དུ།། གནོད་ལན་བྱམས་པའི་འཇལ་ཞིང་གཅེས་པར་བཟུང་།། སུ་དག་
ཁེངས་ལྡན་རྒྱག་པའི་མྱོས་པ་ཡིས།། ལོག་སྤྱོད་ཉེས་པའི་རལ་གྲིས་བཏབ་གྱུར་ཀྱང་།།
བྱང་ཆུབ་སྤྱོད་པའི་རྒྱ་མཚོ་གཡོ་མེད་པ།། ཞི་དུལ་བརྩེ་དགའི་ལྦུ་དཀར་བཞད་པ་
རིགས།། ཐེག་ཆེན་ལ་ཞུགས་པདྨའི་རིགས་ཅན་དག །བདོག་རྒུའི་ཡལ་འདབ་
ཚད་པའི་ཉེན་བྱས་ཤིང་། གཅོང་ནད་བ་མོའི་རེག་བྱས་གཟིར་གྱུར་ཀྱང་།། གཞན་
སྡུག་ཉི་ཟེར་འཐུང་འདོད་འདོར་བ་མིན།། སྲིད་འབྱོར་སྒྱུ་མའི་རྒྱལ་ཐབས་ཀྱིས་
མཛེས་ཤིང་།། འགྲོ་བའི་བསྔགས་སོགས་འཇིག་རྟེན་དཔལ་ཕྱུག་ཀྱང་།། སྙིང་པོ་
མེད་པར་འགྱུར་བའི་ཚུལ་སོམས་ལ།། ཆགས་ཞེན་རྒྱབ་བསྐྱུར་ཆོག་ཤེས་གཏེར་
སྤྱོད་འཚལ།། ༧ མ་རུང་ཁྲོང་ཁྲོའི་མེ་ཆེན་རབ་སྦྱར་ན།། དགེ་ཚོགས་ནགས་ཚལ་
མ་ལུས་འཇོམས་འགྱུར་བས།། སྟོང་སྙིང་ཤེས་རབ་དཔུང་ཆེའི་སྤྲིན་ཆར་རྒྱུན།། ཞི་
བའི་ཡིད་མཁར་བར་མེད་བསྡུད་ལ་བརྩོན།། གང་ལ་འདོད་ཞེན་ཆགས་པའི་
དབང་གྱུར་ན།། ངོམས་མེད་སྲེད་པའི་མེ་ཡིས་རྒྱུད་གདུང་སྟེ། སྣ་ཚོགས་ཉེས་པའི་
གཟེབ་ཏུ་འཆིངས་འགྱུར་བས།། རྨད་བྱུང་ཚངས་སྤྱོད་ནོར་མཆོག་བླང་བར་བྱ།
སྣ་ཚོགས་དུ ཁ་སྨྲིག་རྒྱུ་ཆུར་མཐོང་དཔེར། བདེན་པར་བཟུང་བའི་རི་དྭཊ་བསླུས་
དང་མཚུངས། མི་མཐུན་ཉེས་པའི་ཅོང་རོང་དུ་འཁྱམས་ཀྱང་།། རང་སྣང་འཁྲུལ་
ཅིང་སྔོན་ལས་ཤེས་པར་བྱ། བསྐལ་མང་ཉེས་པར་གོམས་པའི་སྨག་རུམ་དུ།། རྣམ་
དཀར་བྱང་སེམས་གཏེར་མཛོད་འཆང་བ་ལ།། བོན་བརྒྱད་མི་དགེའི་ཆོམ་རྐུན་
དཔུང་འཐུག་པས།། དྲན་ཤེས་སོ་པ་ནམ་ཡང་གཡེལ་མེད་སྐྱོངས།། རྣམ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཡེང་མི་ཟད་སྤྲིན་ནག་ལས་འོང་བའི།། འཁྲུལ་གཏམ་ཆར་གྱིས་དུག་ལྔའི་ལྡུམ་
བསྐྱེད་པས།། དགྲ་གཉེན་གང་ལའང་བསྟོད་སྨོད་མི་བྱ་བ། བརྗོད་མེད་དོན་དུ་
མཉམ་པར་བཞག་པར་འཚལ། གཟུང་འཛིན་འཆིང་བ་དམ་པའི་ཁྱིམ་ཞུགས་ན།།
བྲེལ་དང་ངལ་སོགས་ཉེས་པ་ཤུགས་ཀྱིས་འཕེལ།། ཡང་དག་དགེ་བའི་ལོ་ཏོག་
སྨིན་དཀའ་ཕྱིར། དྲི་ཟའི་གྲོང་ལ་ཡིད་བརྟེན་མེད་ལ་ལྟོས།། རང་རྒྱུད་གདམས་
པའི་རླན་ལྡན་གངྒའི་རྒྱུན། ཕ་རོལ་ཉེས་པའི་བསྐྱིལ་དང་བརྒལ་ནའང་། ཁྲོ་སྡང་ཅ་
ཅོ་ཚིག་རྩུབ་སྤངས་བྱས་ན། རང་གཞན་བྱང་སེམས་རྒྱ་མཚོ་འཕེལ་བར་འགྱུར། རང་
རྒྱུད་ཉོན་མོངས་དགྲ་ཡིས་དབང་གྱུར་ན།། གཞན་ཕན་སེམས་ཀྱི་བསླབ་བྱ་སྨེ་
འགྱུར་ཞིང་། ཚོགས་གཉིས་ཡོན་ཏན་མ་ལུས་གཞོམ་ངེས་པས། རྣམ་པ་ཀུན་ཏུ་
རང་གི་སེམས་འདི་སྲུང་། དྲན་དང་ཤེས་བཞིན་བྱ་ར་ལ་བརྟེན་ཞིང་།། སྤང་བླང་
གནས་ཀུན་ཚུལ་བཞིན་རིགས་པར་བྱ།། དེ་ལས་འདས་ན་གནོང་འགྱོད་དྲག་པོའི་
བློས།། ཉེས་བྱས་བཤགས་ཤིང་སླར་ཡང་དབྱར་དམ་བླང་། གང་དག་འདོད་ཞེན་
སེར་སྣའི་མ་སྦག་པ། སྦྱིན་པ་གསུམ་དང་ལུས་སྲོག་གཏང་པའི་བློས།། འགྲོ་ལ་གང་
འདོད་ཐམས་ཅད་སྟེར་ནུས་པ།། རྒྱལ་བུ་གསལ་མཆོག་སོགས་ཀྱི་སྤྱོད་ལ་བསླབ།།
གང་ཞིག་ཐར་པ་དོན་གཉེར་སྐྱེས་བུ་ཡིས།། སྤྱོད་པ་སྐས་ཀྱི་གདང་ལྟར་བསླབ་
གསུངས་པས། བསྟན་པའི་གཞི་མ་ཚུལ་ཁྲིམས་སྒོར་འཇུག་ནས།། ཉམས་མེད་བསྲུང་
བ་ཁྱེའུ་ཆུང་ཚུལ་ལ་བསླབ། གཞན་གྱིས་རང་ལ་གནོད་པས་གཟིར་གྱུར་ཚེ།། རང་
གི་ཁྲོ་བའི་སེམས་དེ་མ་བཅོམས་ན།། བྱང་ཆུབ་སེམས་ཀྱི་ནོར་བུ་སྟོར་འགྱུར་བས།།
བཟོད་པ་དགའ་བའི་སྤྱད་ལ་བསླབ་པ་རིགས།། ལེ་ལོའི་གཡེང་བ་སྤང་པའི་བརྩོན་
འགྲུས་ལྕག །རང་གཞན་ཐར་པ་བསྒྲོད་པའི་བསྐུལ་མ་ལྟར།། ཉིན་མཚན་དུས་
དྲུག་དག་ཏུ་བརྩོན་བྱ་ཞིང་། སྟོན་པའི་དཀའ་བ་ཐུབ་པའི་ཚུལ་ལ་བསླབ། ཤིན་ཏུ་
78



ནམ་མཁའ་མཛོད་ཀྱི་སྒྲུབ་སྐོར།
དཔག་དཀའ་ཟབ་མོ་སྟོང་པའི་གཤིས།། ཇི་བཞིན་གནས་ལུགས་ཚད་མར་རྟོགས་
བྱས་སྟེ། ནམ་མཁའ་ལྟ་བུའི་ཀློང་ལས་མི་གཡོ་བ། རྩེ་གཅིག་བསྒོམ་པ་འ་ཞའི་
རྗེས་སུ་བསླབ། གང་ཞིག་ལམ་རྣམས་འཁོར་གསུམ་གྱིས་ཟིན་ཅིང་། ཤེས་བྱ་རིག་
པའི་གནས་ལུགས་རྟོགས་པ་དང་།། མཉམ་རྗེས་ཕྱོགས་རེས་ལམ་མཐར་མི་བསྐུལ་
ཕྱིར།། ཤེས་རབ་ཕ་རོལ་ཕྱིན་པ་རྟོགས་པར་འཚལ།། ༧ ཕུང་ལྔ་ལ་བརྟེན་ང་
བདག་འཛིན་པ་པོ།། ཕུང་པོ་ལྔ་དང་གཅིག་གམ་ཐ་དད་བརྟགས།། གཅིག་ན་ལྔ་
འགྱུར་ཐ་དད་རྙེད་མི་འགྱུར།། ཡང་ཡང་དཔྱད་པའི་ང་བདག་རྩད་བཅད་བྱ།།
འདི་ལྟར་བོན་རྣམས་བདེན་གྲུབ་དུ་ལྟ་བ། ཡེ་ནས་ཡོད་མིན་མིག་ཡོར་སྒྲིག་རྒྱུ་བཞིན།།
གལ་ཏེ་བདེན་ན་གོང་བུ་བཤིགས་པའི་རྗེས། ངེས་བཟུང་མེད་ལ་སྣང་བ་རྟོགས་
བཏགས་ཙམ། ཚོགས་དྲུག་ཡུལ་གྱི་སྣང་བ་སྣ་ཚོགས་ཀུན། ཡུལ་ཅན་སེམས་ཀྱི་རང་
གདངས་མ་འགགས་ཕྱིར། གང་ལའང་ཞེན་འཛིན་མེད་པར་ཀློད་བྱས་ན། གཟུང་
འཛིན་འཁྲུལ་པ་རང་གྲོལ་མྱང་འདས་ལམ།། མཉམ་བཞག་ནམ་མཁའ་རྗེས་ཐོབ་
སྒྱུ་མའི་དོན། སྐྱོན་བྲལ་ཞི་ལྷག་ཟུང་འབྲེལ་བསྒོམ་པ་ཡིས། མ་རིག་མུན་སེལ་ཤེས་
བྱ་ཀུན་མཁྱེན་གྱི། ལམ་དེ་འབད་པ་དུ་མས་བསྐྱེད་པར་མཛོད། སྦྱིན་པས་འཁོར་
བསྡུས་འདུས་པ་དེ་དག་ལ།། སྙན་པ་སྨྲ་བའི་གཏམ་གྱིས་སྤྲོ་བ་བསྐྱེད། རིམ་གྱིས་
ལམ་ལ་མས་ཡར་དཀྲི་ནས་ནི།། དེ་ཉིད་བསླབ་ཕྱིར་རང་ཡང་དེའི་དོན་བརྩོན།།
གངས་ལྗོང་གྲུབ་མཐའི་ཆུ་ཀླུང་ཇི་སྙེད་པ།། གཤེན་བསྟན་ངེས་དོན་རྒྱ་མཚོར་རོ་
གཅིག་ཕྱིར།། ཆགས་སྡང་སྤང་བླང་ལས་ངན་མི་བསོག་པར།། དད་དང་དག་
སྣང་ནོར་གྱིས་ཡོངས་ཕྱུག་མཛོད།། ༧ དེ་ལྟར་ལེགས་པར་བཤད་པའི་ལམ་གྱི་
རིམ།། གཞུང་ལུགས་ཀུན་ཤེས་བདག་གིས་མ་ལགས་ཏེ།། ཀུན་མཁྱེན་བླ་མའི་
གསུངས་ལས་བྲག་ཆ་བཞིན།། སླར་ཡང་སྒྲོགས་འདི་གཞན་ཕན་སེམས་ཀྱིས་བསྐུལ།།
479



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
༧ ལེགས་བཤད་འདི་ལ་འགལ་དང་ཉེས་པའི་ཆ།། མཁྱེན་ལྡན་དམ་པ་རྣམས་ཀྱིས་
བཟོད་བཞེས་གསོལ། དགེ་བས་བསྟན་དང་དེ་འཛིན་ཡོངས་རྒྱས་ནས། མཐའ་ཐུག་
གདོད་མའི་གཞི་དབྱིངས་ངེས་གྲོལ་ཤོག །སྐྱེས་བུ་གསུམ་གྱི་ལམ་ཁྲིད་མདོར་བསྡུས་
བྱས་པ་རེ་ཞིག་རྫོགས་སོ། །ཞེས་པའང་། ཁྱུང་དཔོན་དམ་པ་གཡུང་དྲུང་བདུད་འདུལ་དང༌།
རྟོགས་ལྡན་རིན་ཆེན་བཀྲ་ཤིས། བཙུན་པ་འཇམ་དབྱངས་ཚུལ་ཁྲིམས་སོགས་རང་སློབ་དུ་མས་དོན་གཉེར་
གྱིས་བསྐུལ་མ་ནན་དུ་བྱུང་བཞིན། གྲུབ་དབང་བླ་མ་ཡབ་སྲས་ཀྱི་བཀའ་ཡིས་གནང་བ་ཐོབ་པའི་རྒྱལ་ཚབ་
པ། བློ་གྲོས་རྒྱ་མཚོས་ཤར་རྫའི་ཡང་དབེན་བདེ་ཆེན་རི་ཁྲོད་དྲང་སྲོང་དགྱེས་པའི་སྐྱེད་ཚལ་དུ་བྲིས་པའི་
དགེ་དེས་མཉམ་མེད་རྒྱལ་བའི་བསྟན་པ་ཕྱོགས་བརྒྱར་རྒྱུས་པའི་རྐྱེན་དུ་འགྱུར་བར་གྱུར་ཅིག །དགེའོ།།
སརྦ་མངྒལཾ།
480



ནམ་མཁའ་མཛོད་ཀྱི་སྒྲུབ་སྐོར།
༈ བསླུ་མེད་གཏན་གྱི་སྐྱབས་གནས་དཀོན་མཆོག་གསུམ། ། སྙིགས་མ་ལྔ་བདོའི་སྐྱབས་
གཅིག་ཡབ་སྲས་ཡུམ། ། བསྟན་པའི་སྲུང་མ་མ་མཆོག་སྲིད་པའི་རྒྱལ། ། རྒྱལ་ཀུན་འདུས་གཙོ་
དྲིན་ཆེན་བླ་མ་མཁྱེན། ། རྩེ་གཅིག་གསོལ་བ་བཏབས་པའི་རེ་འབྲས་སུ། ། བར་ཆོད་ཀུན་སོལ་བསམ་
དོན་མཐར་ཕྱིན་ཤོག ། ཅེས་པ་འདིའང་བསྟན་འཛིན་སྐྱེས་བུ་དམ་པ་རྣམས་ཀྱི་ཕྱི་ནང་གསང་བའི་བར་ཆད་
ཞི་བའི་ཕྱིར་དུ་ཤར་རྫ་པས་གསོལ་བ་བཏབས་པའོ།།
བསྟན་རྒྱས་སྨོན་ལམ།
ན་མོ་བསླུ་མེད་སྐྱབས་མཆོག་རྣམས་ཀྱི་བྱིན་རླབས་དང་། ། རྣམ་དཀར་དགེ་ཚོགས་གྲུབ་པའི་
ནུས་མཐུ་དང་། ། བོན་ཉིད་རྣམ་པར་དག་པའི་བདེན་སྟོབས་ཀྱིས། ། ཇི་ལྟར་སྨོན་པའི་དོན་ཀུན་
འགྲུབ་གྱུར་ཅིག ། བསྟན་པའི་སྙིང་པོ་སངས་རྒྱས་གཡུང་དྲུང་བོན། ། བསྟན་འཛིན་བུ་སློབ་བ
བ་བཤད་
སྒྲུབ་འཕེལ་བ་དང་། ། བསྟན་སྦྱིན་མངའ་ཐང་ལོངས་སྤྱོད་རྒྱས་པ་དང་། ། བསྟན་པ་སྲིད་མཐའི་
བར་དུ་གནས་གྱུར་ཅིག ། ཁྱད་པར་རྗེ་བཙུན་མཉམ་མེད་བླ་མ་ཡི། ། རིང་ལུགས་འཁྲུལ་མེད་
གཤེན་བསྟན་སྨན་རི་བའི། ། མདོ་སྔགས་ཉི་ཟླ་ཟུང་འབྲེལ་བསྟན་པའི་མཆོག །དུས་ཀུན་
ཉམས་མེད་ཡུན་རིང་གནས་གྱུར་ཅིག ། དེ་ཉིད་འཛིན་སྐྱོངས་སྤེལ་བའི་སྲོལ་འཛིན་པ། ། མཚུངས་
མེད་བླ་མའི་ཞབས་པད་བརྟན་པ་དང་། ། རྣམ་དག་འདུས་སྡེ་དར་ཞིང་རྒྱས་པ་དང་། ། སྙན་
པའི་གྲགས་པས་ས་སྟེང་ཁྱབ་གྱུར་ཅིག །དེ་ལ་བརྟེན་ནས་མཁའ་མཉམ་འགྲོ་བ་ཀུན། ། ནད་
མུག་འཁྲུགས་རྩོད་རབ་ཏུ་ཞི་བ་དང་། ། ཕན་བདེ་སྐྱིད་པའི་ཉི་མ་འབུམ་ཤར་ནས། ། མཐའ་
ཐུག་རྫོགས་སངས་རྒྱས་པའི་བཀྲ་ཤིས་ཤོག ། ཅེས་པ་འདི་ཡང་། སྨན་རིའི་མཁན་ཆེན་ཉི་མ་བསྟན་
འཛིན་དབང་གི་རྒྱལ་པོས་ཟིལ་གནོན་ཞེས་པ་མེ་ཕོ་རྟའི་ལོར་སོག་སྡེ་བོན་དགོན་དུ་སྦྱར་བ་དགེའོ། །བཀྲ་ཤིས།
༧ གང་གི་བདེན་ཚིག་རྟེན་འབྲེལ་བ་སྤུ་མེད་ཀྱིས། ། གངས་ཅན་མགོན་པོ་རྒྱལ་བ་སྨན་རི་བའི།།
481



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མདོ་སྔགས་བསྟན་པའི་བ་དན་མངོན་མཐོ་ཞིང་། ། སྲིད་མཐའི་བར་དུ་ཡུན་རིང་གནས་གྱུར་
ཅིག ། ༧ དུས་རྒྱལ་ཀུན་འདུས་མཉམ་མེད་ཤེས་རབ་རྒྱལ། ། བསླབ་པ་གསུམ་ལྡན་ངུར་སྨྲིག་
འཛིན་པའི་སྡེ། ། རྨད་བྱུང་འཕྲིན་ལས་ཟབ་མོ་ཕྱོགས་ཀུན་ཏུ། ། ཡར་ངོའི་ཟླ་ལྟར་རྒྱས་པའི་བཀྲ་
ཤིས་ཤོག ། ༧ རྒྱལ་བའི་བསྟན་པ་ཉི་མའི་འོད། ། ལྷག་པའི་འོད་ཟེར་ཕྱོགས་བརྒྱར་འཕྲོ། ། བོན་
གྱི་རྒྱལ་མཚན་ལེགས་པར་འཛུགས། ། བསྟན་པ་ཡུན་རིང་འབར་གྱུར་ཅིག ། ༧ ཞྭ་དཀར་རིང་
ལུགས་འཛིན་པ་ཡི། ། འཕྲིན་ལས་གང་ཡང་སྒྲུབ་བྱེད་པའི། ། མ་བདུད་ལྕམ་དྲལ་རྣམས་ཀྱིས་
ཀྱང་། ། བསྟན་པའི་བ་དན་ཕྱིར་ཞིག་ཀྱེ། ། ཞེས་གསང་སྔགས་བདེན་ཚིག་སྨོན་ལམ་འདི་ནི་སྐུ་མདུན་གཡུང་
དྲུང་རྒྱལ་མཚན་གྱིས་སྦྱར་བ་དགེའོ། །
༧ རབ་འབྱམས་ཞིང་དུ་བོན་གྱི་འཁོར་ལོ་ཡིས། ། འགྲོ་ཁམས་ཀུན་ཏུ་བཟང་པོའི་
སར་བཀོད་པའི། ། ཐུགས་རྗེའི་མངའ་བདག་སྟོན་པ་གཤེན་རབ་ཀྱི། ། མདོ་སྔགས་བསྟན་
པ་ཕྱོགས་བཅུར་འབར་གྱུར་ཅིག ། ༧ རྒྱལ་བ་དེ་ཡི་བསྟན་པ་ཕྱོགས་ཀུན་ཏུ། ། སྤེལ་ལ་
དྲི་མ་མེད་པའི་ཐུགས་བསྐྱེད་ཅན། ། གང་གི་འཆད་རྩོད་རྩོམ་པའི་མཛད་པ་ཡི། ། གྲུབ་མཐའི་
སྙིང་པོ་བོན་བསྟན་འབར་གྱུར་ཅིག ། ༧ འཇིགས་མེད་གསང་སྔགས་བོན་གྱི་སྒྲ་ཆེན་
བསྒྲགས། ། རིམ་པ་གཉིས་ཀྱི་རྣལ་འབྱོར་དབང་པོའི་མཆོག ། གསང་ཆེན་རྒྱུད་སྡེ་བཞི་
ཡི་དོན་འབྱེད་པའི། ། གང་དེའི་གསང་སྔགས་བོན་བསྟན་འབར་གྱུར་ཅིག ། ༧ འཁོར་
འདས་གཉིས་མེད་རང་རིག་ཡེ་ཤེས་ལྔའི། ། རང་གདངས་མངོན་གྱུར་རིག་པ་རང་ཤར་
ཡང་གསང་སྙིང་ཏིག་དགོངས་གཏེར་ཟབ་མོའི་བོན། ། རྫོགས་པ་ཆེན་པོའི་བསྟན་
པ་འབར་གྱུར་ཅིག ། ཅེས་རྒྱུད་གསུམ་བོན་གྱི་བདག་ཉིད་ཆེན་པོ་གྲུབ་དབང་དྲི་མེད་སྙིང་པོའི་ཕྱི་ནང་
གསང་གསུམ་གྱི་མཚན་གྱི་བོན་བསྟན་རྒྱས་པའི་སྨོན་ཚིག་འདི་ཉིད་རི་བོ་དགེ་ལྡན་པའི་རིང་ལུགས་འཛིན་
པའི་ཧོར་བྲག་དཀར་སྤྲུལ་སྐུ་བློ་བཟང་དཔལ་ལྡན་བསྟན་འཛིན་སྙན་གྲགས་ཀྱིས་མཆོག་ཏུ་སྨོན་པ་དགེ་
ལེགས་སུ་གྱུར་ཅིག ། སརྦ་དཱ་ཀལྱ་ན་བྷཝནྟུ།
482



གསུང་འབུམ་འདི་ཉིད་དག་སྒྲིག་དཔེ་སྐྲུན་གནང་སྐབས། མ་བསྐུལ་ཡིད་རངས་ཆེན་པོའི་
ཐོག ཞལ་འདེབས་གནང་མཁན་ནི་རག་ཤུ་རྟོགས་ལྡན་རིན་པོ་ཆེའི་རྒྱལ་ཚབ་བླ་མ་དྲི་མེད་
རྣམ་དག་ནས་སྒོར་ཁྲི་གསུམ། བླ་མ་དྲི་མེད་གཙུག་ཕུད་ནས་སྒོར་ཁྲི་གཅིག འབྲི་རུ་བླ་མ་ཐུགས་
དགའ་ནས་སྒོར་ཁྲི་གཅིག ཚ་རོང་གུར་མདུན་མཁན་པོ་གཡུང་དྲུང་དཔལ་ལྡན་ནས་སྒོར་ཁྲི་
གཅིག བླ་མ་མདོ་སྔགས་བསྟན་འཛིན་ནས་སྒོར་ཁྲི་གཅིག གེ་སྐྱག་ཚང་རང་གྲོལ་བཟང་མོ་
ནས་སྒོར་ཁྲི་གཅིག བྱ་རིགས་མཚམས་པ་སྨོན་ལམ་ཚུལ་ཁྲིམས་ནས་སྒོར་བདུན་སྟོང་། ཆོས་
དགའ་ཚང་ཨ་ནེ་དབྱིངས་རིག་སྒྲོལ་མ་ནས་སྒོར་དྲུག་སྟོང་། སྟེང་དགོན་མཁན་པོ་ནོར་བུ་
ནས་སྒོར་ལྔ་སྟོང་ལྔ་བརྒྱ། ཁྲ་རྒན་དགོན་གྱི་བླ་མ་བསམ་གཏན་ཚུལ་ཁྲིམས་ནས་སྒོར་ལྔ་སྟོང་།
ནག་རི་ཚེ་དབང་བཀྲ་ཤིས་ནས་སྒོར་ལྔ་སྟོང་། ཚ་རོང་གེ་འགེངས་སྐལ་བཟང་རྣམ་རྒྱལ་ནས་
སྒོར་ལྔ་སྟོང་། རྫ་སྲིབ་ཧོར་ཤེས་རབ་མཁའ་དབང་ནས་སྒོར་ལྔ་སྟོང་། སེན་ཚ་དགོན་སྒྲུབ་གྲྭ་
ནས་སྒོར་བཞི་སྟོང་ལྔ་བརྒྱ། བ་འོ་ཚང་ཀུན་བཟང་དབང་མོ་ནས་སྒོར་བཞི་སྟོང་
། བྲུ་ཆེན་ཚང་
སྨོན་ལམ་སྒྲོལ་མ་ནས་སྒོར་བཞི་སྟོང་། དྲུག་ཅུ་མཚམས་བླ་གཡུང་དྲུང་མཐར་ཕྱིན་ནས་སྒོར་སུམ་
སྟོང་། ཚ་རོང་ཕུན་ཚོགས་དབང་འདུས་ནས་སྒོར་སུམ་སྟོང་། སོག་སྡེ་མཚམས་པ་སོག་རུ་ནམ་
མཁའ་ཚུལ་ཁྲིམས་ནས་སྒོར་ཉིས་སྟོང་དྲུག་བརྒྱ། རག་ཤུ་ཨ་ནེ་རིག་སྟོང་བཟང་མོ་ནས་སྒོར་ཉིས་
སྟོང་ཉིས་བརྒྱ། ཤིང་རོང་སྦས་དགོན་མཁན་པོ་གཡུང་དྲུང་ཉི་མ་ནས་སྒོར་ཉིས་སྟོང་། ཝ་ཞང་
ཁྱི་དགའ་ནས་སྒོར་ཉིས་སྟོང་། ཝ་ཞང་བྱང་ཆུབ་རྒྱལ་མཚན་དང་ཚེ་དབང་གཡུང་དྲུང་གཉིས་
ནས་སྒོར་ཉིས་སྟོང་། མཚམས་པ་ཚུལ་ཁྲིམས་གྲགས་པ་ནས་སྒོར་ཉིས་སྟོང་། ཁྲོམ་ཚང་འཇིག་
དགའ་ཚང་སྨོན་ལམ་བྱམས་མ་ནས་སྒོར་ཉིས་སྟོང་
། བྲུ་ཚང་ཨ་ནེ་བསྟན་འཛིན་བཟང་མོ་ནས་
སྒོར་ཉིས་སྟོང་། འཇིག་མེད་ཚང་འཕྲིན་ལས་བཟང་མོ་ནས་སྒོར་ཉིས་སྟོང་། ཨ་ནེ་ཡེ་ཤེས་བྱམས་
མ་ནས་སྒོར་ཆིག་སྟོང་དྲུག་བརྒྱ། ཧོར་ཕུན་ཚོགས་གྲགས་པ་ནས་སྒོར་ཆིག་སྟོང་ཆིག་བརྒྱ། རྫ་
དམར་ཨ་ནེ་ཡེངས་མེད་སྒྲོན་མ་ནས་སྒོར་ཆིག་སྟོང་ཆིག་བརྒྱ། དཔའ་ཤོད་ཕུན་ཚོགས་བློ་གྲོས་
ནས་སྒོར་ཆིག་སྟོང་ཆིག་བརྒྱ། མཐའ་ཞུ་བླ་མ་ཨོ་ནེ་ནས་སྒོར་ཆིག་སྟོང་། སོག་སྡེ་འཁོར་ཚང་
ཚེ་རིང་སྐལ་ཐར་ནས་སྒོར་ཆིག་སྟོང་། སོག་སྡེ་དབང་གྲགས་ནས་སྒོར་ཆིག་སྟོང་། སེན་ཚ་དགོན་
མཁན་ཚུལ་ཁྲིམས་ནས་སྒོར་ཆིག་སྟོང་། སྦྲ་ཆེན་བོང་ཐ་ཧོར་ཐར་འགོངས་ནས་སྒོར་ཆིག་སྟོང་།
ཨ་སྐྱིད་སྔགས་འཆང་རྣམ་རྒྱལ་ཕུན་ཚོགས་ནས་སྒོར་ཆིག་སྟོང་། ཧོར་ཡེས་ཐ་དཔོན་ཆུང་ཚང་
གཡུང་དྲུང་ཆོས་འཕེལ་ནས་སྒོར་ཆིག་སྟོང་། སེམས་ཉིད་བཟང་མོ་ནས་སྒོར་ཆིག་སྟོང་། ཚ་རོང་
རྣམ་རྒྱལ་ཚེ་དབང་ནས་སྒོར་ཆིག་སྟོང་། དཔའ་ཤོད་ཤེས་རབ་དབང་རྒྱལ་ནས་སྒོར་ཆིག་སྟོང་།
ཁྱུང་པོ་བསོད་ནམས་བཀྲ་ཤིས་ནས་སྒོར་ལྔ་བརྒྱ། བ་ཟ་བྱང་ཆུབ་དབང་མོ་ནས་སྒོར་བརྒྱ་བཅས་སོ།།



༄༅། །ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་
འབུམ་ཕྱོགས་སྒྲིག་གི་ལས་དོན་མི་སྣ།
སྤྱི་ཁྱབ་འགན་འཛིན་པ།
འོད་ཟེར་སྦྱིན་པ་ཕུན་ཚོགས།
གཙོ་ཞུས་པ།
ཁྲ་རྒན་ཚུལ་ཁྲིམས་དྲི་མེད། ཁ་བཙུན་ཡེ་ཤེས་ཚེ་རིང་།
དུད་གསར་ཤེས་རབ་འབྲུག་གྲགས།
ཞུ་སྒྲིག་ལས་རོགས།
དགེ་བཤེས་ཀུན་བཟང་རྒྱལ་མཚན། དགེ་བཤེས་གཙུག་གཤེན་དོན་འགྲུབ།
དགེ་ཚེ་དབང་འགྱུར་མེད། ཁྲ་དགོན་ཚུལ་ཁྲིམས་རབ་བརྟན་། ག་ཐ་ནམ་མཁའ་འོད་ཟེར།
རུ་ཐ་ཁྲི་ལྡེ་རྣམ་རྒྱལ། གསའ་ངུ་ཚུལ་ཁྲིམས་བསྟན་རྒྱལ། ནག་ཚ་བསོད་ནམས་སྦྱིན་པ།
སྨོན་ལམ་རབ་རྒྱས། རྒྱུ་བོ་ནམ་མཁའ་བློ་གྲོས། ཚ་རོང་བཟོད་པ་ཚུལ་ཁྲིམས། ཚ་རོང་ཤེས་
རབ་འོད་ཟེར། ཁྲ་རྒན་ཚུལ་ཁྲིམས་འགྱུར་མེད། ཤིང་རོང་ཚུལ་ཁྲིམས་མཆོག་རྒྱལ། བླ་ཆུང་
རིན་ཆེན། ཟམ་ཞིག་ཤེས་རབ་ཚུལ་ཁྲིམས། སྟག་ཚ་བཟོད་པ་དོན་ལྡན། ཧོར་མི་ཚེ་དབང་
རྣམ་རྒྱལ། གསེར་རྩ་འོད་ཟེར་རྒྱལ་མཚན། བཀྲ་ཤིས་ཟླ་བ།
ཡིག་གཏག་པ།
སྒང་སར་ཚུལ་ཁྲིམས་བཟང་མོ། བསམ་གཏན་བཟང་མོ།
ཧོར་རུ་སྒྲིབ་སྦྱང་བཟང་མོ། ཨ་སེར་ཚུལ་ཁྲིམས་ཚེ་མཛེས།
མདུན་ཤོག་རི་མོ་བ།
ཡ་བཟའ་བུ་འབུངས་



གཙོ་སྒྲིག་པ། ཨ་སྔགས་ཚེ་རིང་བཀྲ་ཤིས།
གཙོ་སྒྲིག་གཞོན་པ། དབྱངས་ཅན།
རྩོམ་སྒྲིག་འགན་འཁུར་བ། གཉན་མོ་འགྲུབ། བསོད་ནམས་དོན་འགྲུབ།
༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་
གསུང་འབུམ་བཞུགས་སོ།།
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་ནས།
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན།
༢༠ ༡ ༡ལོའི་ཟླ༧པར་པར་གཞི་དང་པོ་བསྒྲིགས།
༢༠༡༡ལོའི་ཟླ༧པར་པར་ཐེངས་དང་པོ་དཔར།
དེབ་ཚད། ༡༧༠mmx ༢ ༤༠om
ཡིག་གྲངས།
སྟོང ༣ ༧༥
དཔར་ཤོག ༢༡, ༣ ༤༣
༡ལ ༤༠༠༠
པར་གྲངས།
དཔེ་རྟགས། ISBN 79 ཡག ཡ54(}} གས 4825. 2
དཔེ་རིན་སྒོར། ༦༥ ༠.༠༠(པོད ༡ - ༡༧)



གཙོ་སྒྲིག་པ། ཨ་སྔགས་ཚེ་རིང་བཀྲ་ཤིས།
གཙོ་སྒྲིག་གཞོན་པ། དབྱངས་ཅན།
རྩོམ་སྒྲིག་འགན་འཁུར་པ། གཉན་མོ་འགྲུབ།
དཔེ་སྐྲུན་གྱི་བདག་དབང་འདི་གར་ཡོད་པས་པར་བཤུས་
བྱས་ན་ཁྲིམས་ཀྱི་ཆད་པ་ཕོག་ངེས་ཡིན།
HR+g.pfཊྚ • ཙྪED•Zs



In]，+LPIj !!g Fe 4],
༡། ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ་བཞུགས་སོ།
༄༅།།ཀུན་མཁྱེན་ཤར་
ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ་བཞུགས་སོ།།
10
PU PL
I SBN 978-7-5, 09= 4825-2
# #
97875 ༦ 0"9,825 2 >
ཚོ}： 650.00L ()
