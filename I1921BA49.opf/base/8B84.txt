༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD133161
ImageGroup:
14PD2794
LCCN:
n/a
ISBN:
978-7-5409-4825-2
Title:
ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
shar rdza pa bkra shis rgyal mtshan gyi gsung 'bum/
བཀྲ་ཤིས་རྒྱལ་མཚན་
Author:
bkra shis rgyal mtshan
n/a
Descriptor:
Original Publication:
n/a;1-17
Place:
khreng tulu/
Publisher:
si khron mi rigs dpe skrun tshogs pal si khron mi rigs dpe skrun khang/
Date:
2011
Volume:
6
Total Volumes:
17
TBRC Pages:
12
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 150 West 17th St, New York City, NY
10011, US.



E]
མདོ་སྔགས་
ཟུང་འབྲེལ་
ཐེག་ཆེན་གཡུང་དྲུང་བོན།
6
༄༅༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་
མཚན་གྱི་གསུང་འབུམ་བཞུགས་སོ།།
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་ནས།
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་
གསུང་འབུམ་བཞུགས་སོ།།
༡ ཀུན་མཁྱེན་ཤར་རྫ་པའི་རྣམ་ཐར་ཆེན་མོ།
༢ སྔོན་འགྲོའི་ཁྲིད་རིམ་བཀའ་ལུང་རྒྱ་མཚོའི་སྐོར།
༣ རྫོགས་པ་ཆེན་པོ་སྐུ་གསུམ་རང་ཤར།
༤ སྐྱབས་འགྲོ་དང་བྱང་སེམས་ཞིང་འགྲེལ་སོགས་ཀྱི་སྐོར།
༥ ལེགས་བཤད་རིན་པོ་ཆེའི་མཛོད་དཔྱོད་ལྡན་དགའ་བའི་ཆར།
༦ ལུང་རིགས་རིན་པོ་ཆེའི་མཛོད་བློ་གསལ་སྙིང་གི་ནོར།
སྡེ་སྣོད་རིན་པོ་ཆེའི་མཛོད། སྟོད་ཆ།
༨ སྡེ་སྣོད་རིན་པོ་ཆེའི་མཛོད། སྨད་ཆ།
༩ ནམ་མཁའ་མཛོད་ཀྱི་ཁྲིད་གདམས་སྐོར།
༡༠ ནམ་མཁའ་མཛོད་ཀྱི་སྒྲུབ་སྐོར།
༡༡ དབྱིངས་རིག་རིན་པོ་ཆེའི་མཛོད་གསང་བ་ངེས་པའི་རྒྱན།
༡༢ དབྱིངས་རིག་རིན་པོ་ཆེའི་མཛོད་ལས་ལམ་དང་འབྲས་བུའི་ཁྲིད།
༡༣ གསང་སྔགས་བསྐྱེད་རྫོགས་སོགས་ཀྱི་སྐོར།
༡༤ སྡོམ་གསུམ་རྣམ་པར་འབྱེད་པའི་བཀའ་བརྟེན།
༡༥ ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
༡༦ ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་གྱི་སྐོར།
༡༧ བསང་བསྡུས་འདོད་རྒུའི་སྤྲིན་ཆེན་སོགས་ལེའུ་ཕྲན་གྱི་སྐོར།



༄༅། །ཀུན་ལའན་ཤར་་ང་པ་བཀྲ་ཤིས་གལ་བ་ཆེན་
གདག་དང་འབག་བཞུགས་
ཡིན། དེ་ནི་



༄༅། །ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལུང་རིགས་རིན་པོ་ཆེའི་མཛོད་
བློ་གསལ་སྙིང་གི་ནོར།
-6
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



图书在版编目(CIP)数据
夏咱·扎西坚赞全集:全17册:藏文/夏咱·扎西
坚赞著.一成都:四川民族出版社,2011.7
ISBN 978-7-5409-4825-2
I.夏…. 0夏…. 0社会科学一文集——
藏语 IV. 1053
中国版本图书馆CIP数据核字(2011)第139061号
民族文字出版专项资金资助项目
夏咱·扎西坚赞全集 6、
夏咱·扎西坚赞 著
主编 阿旺泽仁扎西
副主编 央 京
责任编辑 林么周
封面设计 李庆
內文设计 宁牡
四川出版集团
出版发行
四川民族出版社
地 址 成都三洞桥路12号
刷 成都蜀通印务有限责任公司
成品尺寸 170mm x 240mm
印 数 1 ~ 4000册
印 张 23.75
字 数 285千
版 次 2011年7月第1版
印 次 2011年7月第1次印刷
书 号 ISBN 978-7-5409-4825-2
定 价 650.00元(套)
版权所有,翻印必究
དཔེ་སྐྲུན་གྱི་བདག་དབང་འདི་གར་ཡོད་པས་པར་
བཤུས་བྱས་ན་ཁྲིམས་ཀྱི་ཆད་པ་ཕོག་ངེས་ཡིན།



ཡ་ མ
རྗེ་བཙུན་ཤར་རྫ་པ་བཀྲ་ཤིས་རྒྱལ་མཚན་གྱི་སྐྱེས་རབས།



༢
འགྲོ་མགོན་ཚེ་དབང་རིག་འཛིན།



དཔེ་སྒྲིག་གསལ་བཤད།
དེ་ཡང་སྐྱབས་རྗེ་སྨན་སློབ་སྨྲ་དབང་བསྟན་རྣམ་རིན་པོ་ཆེའི་ཞལ་ལས།
ཕྱོགས་དུས་རྒྱལ་བ་ཀུན་གྱི་ཐུགས་དམ་མཐིལ། །རང་འབྱུང་རང་རིག་ཀ་དག་
ལྷུན་གྱིས་གྲུབ། །མཐའ་བཞི་རྒྱ་གྲོལ་སྨྲ་བསམ་བརྗོད་འདས་བོན། །མངོན་གྱུར་
མིའི་གཟུགས་སངས་རྒྱས་ལ་ཕྱག་འཚལ། །གསལ་སྟོང་དབྱེར་མེད་བློ་ལས་འདས་
པའི་གཞི། །རྣ་བར་སོན་ཙམ་རྟོག་གེའི་ཡིད་འཁྲུགས་བྱེད། །གསལ་བ་སྟོང་དང་
སྟོང་པ་གསལ་བའི་ཚུལ། །ཇི་བཞིན་གཟིགས་པ་འདི་ལས་ངོ་མཚར་གང་། ། དེ་
ལྟར་ཡེ་གཞི་མངོན་གྱུར་མཐར་ཕྱིན་ཚེ། །སྒྲིབ་ཚོགས་ཆགས་པའི་གཞི་བྲལ་འོད་
དུ་ཟད། །ཟད་པ་མཐར་ཕྱིན་ཀུན་བཟང་ངང་དུ་བཞུགས། །ཚུལ་འདིས་ཁྱེད་
ལ་བསྟོད་ཀྱི་གཞན་དུ་ཅི། །ཞི་བར་གཤེགས་ཀྱང་བརྩེ་བ་མ་དོར་བས། །སྟོང་
གཟུགས་བོན་གྱི་འཁོར་ལོས་དབང་བསྒྱུར་ཏེ། །རྩམ་གཟན་ཙམ་མིན་འགྲོ་ལ་ཐར་
ལམ་བསྟན། །ཚུལ་འདི་ཡིས་ནི་ཉིད་ལ་བསྟོད་པའི་སྒོ། ། སྣང་སྲིད་ཡེ་གཞིའི་
རང་བཞིན་ཤར་བ་ལ། །འཁོར་འདས་སྐྱོན་ཡོན་བདེ་སྡུག་མི་བསླུ་བ། །སྟོང་པ་
ཆེན་པོའི་ངང་ལས་མི་གཡོ་བཞིན། །སྒྲ་མཐུན་དོན་འཕགས་གཟིགས་འདི་ཡ་
མཚན་ཆེ། །ཇི་ལྟར་ཉིད་ཀྱིས་གཟིགས་པའི་འདོད་ཡོན་རྣམས། །གམ་བཅར་
དག་གིས་ཆ་ཙམ་མ་མཐོང་ཡང་། །སྒྲ་ཙམ་ལ་བརྟེན་བརྡ་སྦྱོར་ཚུལ་དག་ནི། །ཇི་
བཞིན་མཛད་པ་འདི་ནི་ངོ་མཚར་ཆེ། །ཚིག་སྦྱོར་སྙན་པོས་ངོ་བསྟོད་གཞིར་
བཟུང་སྟེ། །རི་མོ་བྲིས་པ་དེ་ཡང་འདི་ན་མིན། །ཡུན་ནས་དོན་གྱི་རྟོགས་པ་ལ་དད་
ནས། །སྨྲས་པ་འདི་ཡང་བཅོས་མ་ཡིན་སྙམ་མེད། །རྗེ་བཙུན་མངྒ་ཝེར་ཞི་རིག་
པས



པ་རང་ཤར་གྱི་མཚན་དོན་དང་འབྲེལ་བའི་བསྟོད་པ་བྱས་པས་ཀུན་མཁྱེན་བླ་
མའི་བྱིན་རླབས་སེམས་ལ་ཐོབ་པར་གྱུར་ཅིག །ཅེས་གསུངས་པའི་བསྟོད་ཡུལ་
དམ་པ། མཁས་ཤིང་གྲུབ་པའི་དབང་པོ་ཀུན་མཁྱེན་༧ ཤར་རྫ་པ་ཆེན་པོ་མཆོག་
ཐོག་མར་བྱ་བྲལ་ཉམ་ཆུང་གི་སྒོ་ནས་མཚན་ལྡན་བླ་མ་དམ་པ་མཉེས་གསུམ་
གྱིས་ཚུལ་མཐུན་བསྟེན་ཞིང་ཐོས་བསམ་ཚུལ་བཞིན་གནང་བའི་ཐོག་མའི་ཟིན་ཐོ་
རིམ་རྒྱས་བཏང་བའི་སྔོན་འགྲོའི་ཁྲིད་རིམ་བཀའ་ལུང་རྒྱ་མཚོ་དེ་ཉིད་རྗེ་ཉིད་ནས་
རང་ལ་གསལ་འདེབས་དང་གཞན་ལ་ཕན་ཕྱིར་ཁྲིད་དང་འཆད་པ་གནང་བ་གདུལ་
བྱའི་ཁམས་དང་མོས་པར་ཕན་རླབས་ཆེ་བར་བརྟེན། གཏེར་ཆེན་གསང་གླིང་
མཆོག་ནས་རྗེ་ཉིད་ཀྱི་བསྟན་དོན་རྒྱ་ཆེར་འབྱུང་བ་མ་འོངས་སྔོན་གཟིགས་ཀྱི་བཀས་
བསྐུལ་གནང་དོན། གང་ཉིད་ཀྱི་གསུང་རྣམས་པར་དུ་བརྐོ་དགོས་ཚུལ་བརྗོད། རྗེ་
ཉིད་ཆེ་གྲགས་དྲེགས་ཚུལ་གྱི་རྣམ་པ་སོགས་གཏན་མེད་ཡིན་སྟབས། བྱ་བྲལ་སྤྲང་
པོའི་ཚུལ་བཟུང་ལ་དེ་འདྲའི་མཐུན་རྐྱེན་རྩོལ་སྒྲུབ་མི་འབྱུང་ཚུལ་དང་། རྒྱ་ཆེའི་བྱ་
བ་དེ་ལྟར་འགྲུབ་པ་དཀའ་ཚུལ་གསུངས་ཀྱང་གཏེར་ཆེན་མཆོག་ནས་ནན་བསྐུལ་
གནང་བར་བརྟེན། པར་རྐོ་དབང་ཕྱུག་ཅེས་པ་ཐོག་མའི་པར་རྐོ་མཁན་གང་དེ་
རྙེད་ནས་བཟུང་རིམ་པས་རྗེ་ཉིད་ཀྱི་གསུང་འབུམ་ཤིང་པར་དུ་བརྐོས་པ་སྤྱི་ལོ་
༡༩༥༩ལོའི་ཡར་སྔོན་དུ་ཤར་རྫ་རི་ཁྲོད་དུ་བཞུགས་པ་དང་། དེ་ཡི་པར་མའང་
སྟོད་སྨད་གང་སར་ཁྱབ་པར་གྱུར་རོ། །
ཕྱིས་སུ་གངས་ཅན་སྤྱི་ཡོངས་ལ་རིག་གསར་གྱི་ཉམས་རྒུད་འོག་སྔ་དཔེ་དང་
པར་ཤིང་སོགས་གཏོར་སྐྱོན་བྱུང་ཤུལ་ལས་ཁྲ་རྒན་དགོན་པའི་འབངས་སྡེའི་
ནང་དུ་པར་མ་ཉར་ཚགས་ཐུབ་ཡོད་རིགས་རྣམས་ཁྲ་དགོན་མཁན་པོ་སྐལ་བཟང་
གཡུང་དྲུང་རིན་པོ་ཆེའི་ཕྱག་ཏུ་དཔེ་བདག་རྣམས་ཀྱི་དད་སྟོབས་ཀྱིས་ཕུལ་འབྱོར་
2



བྱུང་བར་བརྟེན། མཁན་རིན་པོ་ཆེ་གང་ཉིད་ནས་སྐབས་དེ་དུས་ཀྱི་པར་སྐྲུན་
སྤུས་ལེགས་གནང་འཆར་གཙོ་གཉེར་གནང་བ་དང་འབྲེལ། ཨ་གཡུང་གཤེན་
བསྟན་མཐའ་རྒྱས་རིན་པོ་ཆེ་དང་། རྩེ་དྲུག་བླ་མ་གར་དབང་རྣམ་རྒྱལ་རིན་པོ་ཆེ།
བི་རོ་བློ་བཀྲ་སོགས་ཀྱིས་ཐུགས་ཁུར་ཆེན་པོས་གོང་རིམ་ལ་ཆོག་མཆན་ཞུས་པ་དོན་
བཞིན་ཐོབ་པ་དང་། རྩེ་བླ་ཚུལ་ཁྲིམས་རབ་རྒྱས་རྣམ་དག་དང༌། གྲྭ་སའི་རྒན་
ལགས་བློ་གྲོས་ཉི་མ་རྣམ་གཉིས་ནས་བསྒྲིགས་ཞུས་གནང་བ་དང་། ལྷག་བསམ་
དད་ལྡན་གེ་འགེངས་སྐལ་བཟང་རྣམ་རྒྱལ་དང་རྣམ་རྒྱལ་བཀྲ་ཤིས་གཉིས་གཙོས་
པས་གལ་ཆེའི་མཐུན་སྦྱོར་གནང་བ་བཅས་ཐུན་མོང་མཉམ་འབྲེལ་གྱི་སྒོ་ནས་སྤྱི་ལོ་
༡༩༨༨ལོར་ཆབ་མདོ་དཔར་འདེབས་བཟོ་གྲྭ་རུ་ཤར་རྫ་པའི་གསུང་འབུམ་པོད་
བཅུ་གསུམ་དང་ཐེག་འགྲེལ་རྣམ་ཐར་སོགས་བསྡོམས་པས་པོད་གྲངས་མདའ་
ཚད་མ་བཅུ་དྲུག་ལྕགས་པར་བསྒྲིགས་ཏེ་ཚར་གྲངས་ ༡༠༠༠ པར་སྐྲུན་བྱས་སོ། །
གོང་གསལ་གནས་ཚུལ་དང་འབྲེལ་ད་སྐབས་གསུང་འབུམ་འདི་ཀོ་དེང་
རབས་དེབ་གཟུགས་སུ་དཔེ་སྐྲུན་བྱེད་སྐོར་ཅུང་ཟད་ཞུ་ན། ༧ སྨྲ་དབང་ཡོངས་
འཛིན་བསྟན་རྣམ་རིན་པོ་ཆེའི་བཞེད་པ་སྔ་དར་བཀའ་བརྟེན་དང་ཕྱི་དར་གསུང་
འབུམ་ཞེས་ཕྱོགས་གཉིས་དབྱེ་འབྱེད་གནང་བའི་དགོངས་དོན་ལྟར། སྤྱི་ལོ་
༢༠༠༦ལོར་ཁྱུང་པོ་སྟེང་ཆེན་དགོན་ནས་གཡུང་དྲུང་བོན་གྱི་བཀའ་བརྟེན་དཔེ་
རྙིང་ཕྱོགས་བསྒྲིགས་ཞེས་པ་པོད་གྲངས་༡ ༡༠ ཅན་དཔེ་སྐྲུན་གྲུབ་རྗེས། ཕྱི་དར་
གསུང་འབུམ་སྐོར་སྟོད་སྨད་གང་སར་བླ་སྤྲུལ་དགེ་བཤེས་གང་ཞིག་གིས་གཙོ་
སྐྱོངས་ཀྱིས་མཁས་གྲུབ་སོ་སོའི་གསུང་འབུམ་རྣམས་གང་ཐུབ་ཀྱིས་རིམ་བཞིན་
སྒྲིག་སྐྲུན་བྱེད་རྒྱུ་དགོས་གལ་ཆེ་ཚུལ་ཁྱུང་པོ་སྟེང་ཆེན་དགོན་གྱི་གཡུང་དྲུང་
བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་ནས་འབོད་བསྐུལ་ཁ་གསལ་ཅན་
3



ཞིག་སྤྱི་ལོ་༢༠༠༩ལོར་གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་
ཀྱི་གནད་བསྡུས་གསལ་སྟོན་མེ་ལོང་ཞེས་པའི་ནང་ཞུས་པ་ལྟར། ཕྱི་དར་གསུང་
འབུམ་སྐོར་ལས་ཀུན་མཁྱེན་ཤར་རྫ་པའི་གསུང་འབུམ་འདི་ཀོ་ཐོག་མར་དཔེ་
སྐྲུན་བྱེད་རྒྱུའི་དབུ་བཟུང་བ་ཡིན། དེ་ལྟར་བྱེད་པའི་དགོས་པ་ནི། སྤྱི་ལོ་༢༠༡༠
ཡར་སྔོན་དུ་ཤར་རྫ་པའི་གསུང་འབུམ་གང་སར་ཁྱབ་སྤེལ་བྱས་རིགས་གཙོ་ཆེར་སྔ་
མའི་ཆབ་མདོའི་ལྕགས་པར་ཅན་དེ་བསྐྱར་པར་ཡང་པར་བྱས་པ་ལས་
ལས་གཞན་
མེད་ལ། ཆབ་མདོའི་པར་མ་དེའི་པར་གཞི་ཡང་སྐབས་དེའི་ཆ་རྐྱེན་གྱི་དབང་གིས་
མི་འདང་བའི་ཞན་ཆ་ཡོད་པ་དཔེར་ན། མ་དཔེ་གཅིག་ལས་གཞན་པའི་བསྡུར་
ཡ་མ་རྙེད་པ་དང་དགོས་ངེས་དཔེ་ཆ་མ་འབྱོར་བ། ཞུས་བསྒྲིགས་ལས་སྣེ་མི་སྣ་ཉུང་
བ། འཕྲུལ་འཁོར་སོགས་པར་ཆས་ཀྱི་མཐུན་རྐྱེན་ཞན་པ་སོགས་སོ། །དེས་ན་ཚུལ་
དེ་ལས་ཐོན་པའི་གསུང་འབུམ་འདི་ཀོའང་དེང་གི་ཆར་དགེ་འདོན་སྐྱོན་སེལ་གྱི་
ཞབས་ཞུ་རེ་སྒྲུབ་དགོས་རྒྱུ་ནི་རང་ཅག་གི་བཤོལ་དུ་མེད་པའི་འགན་དུ་གྲུབ་གཤིས།
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་གཙོ་གཉེར་བ་ཁྱུང་
པོ་སྟེང་ཆེན་དགོན་གྱི་མཁན་པོ་༧ འོད་ཟེར་སྦྱིན་པ་ཕུན་ཚོགས་རིན་པོ་ཆེ་གཙོས་པའི་
ལས་དོན་ལག་བསྟར་པ་རྣམས་ཀྱིས་ཧུར་ཐག་སྒོས་སྔ་མའི་ཤིང་པར་གཞིར་བཟུང་
ཐོག་ཆབ་མདོའི་ལྕགས་པར་མ་དང་འདྲ་བསྡུར་བྱས། མ་དཔེ་འདྲ་ཡ་མ་རྙེད་པ་
རྣམས་དེ་རང་ཞུས་བསྒྲིགས་བྱས་ཏེ་སྔོན་གྱི་ལྕགས་པར་མའི་ཆད་འཁྲུགས་སོགས་
ཅི་ནུས་ཀྱིས་ཁ་སྐོང་དང་དག་བཅོས་བཏང་སྟེ དེང་རབས་དེབ་གཟུགས་སུ་པོད་གྲངས་
བཅུ་བདུན་གྱི་བདག་ཉིད་ཅན་དུ་སྐྲུན་པའོ། ། དེ་ཡང་ལས་དོན་ལག་བསྟར་པ་རང་
ངོས་ནས་མཚོན་ན་ལས་ཀ་འདི་ཀོ་བསོད་ནམས་ཚོགས་བསགས་ཀྱི་རྒྱུ་རུ་དམིགས་
ཁུལ་གྱིས་གང་ཤེས་གང་ནུས་ཀྱིས་འབད་པ་བྱས་ཡོད་ནའང་། ད་དུང་མ་རྟོགས་པ་



དང་ལོག་པར་རྟོག་པ་སོགས་དང་། གཞན་རྐྱེན་དབང་གིས་མི་འདང་བའི་ཞན་
ཆ་སོགས་ཡོད་ངེས་ཡིན་པས། ཕྱིས་སུ་དཔྱོད་ལྡན་རྣམས་ཀྱིས་དག་འབུད་གནང་རེ་
དང་གནང་འོས་ཡིན་ནའང་། དེ་ལས་གཞན་པའི་ཉག་ཉོག་རིགས་རྣམས་བཏང་
སྙོམས་མཁའ་ཡངས་ངོགས་རང་དྭངས་སུ་བཞག་ན་ཅི་བས་མཛེས་པར་སེམས་པ་
དང་ཆབས་ཅིག །འདི་འབད་དགེ་བས་ཕྱི་དར་མཁས་པའི་གསུང་འབུམ་རིམ་
སྐྲུན་གྱི་དཔེ་སྟོན་དུ་འགྱུར་བ་དང་གང་སྐྲུན་གསུང་རབ་ཀྱི་བསྟན་དོན་འགྲོ་ཁམས་
སུ་སྨིན་ཏེ་ཕན་བདེ་དངོས་སུ་འབྱུང་བའི་བསྔོ་སྨོན་ལྷད་མེད་དང་བཅས་ཤར་རྫ་
པའི་གསུང་འབུམ་ཤིང་པར་མའི་མ་དཔེ་གཡར་གནང་མཛད་པའི་ཀ་ལེགས་དགོན་
དང་རྒན་བསམ་གཏན་ཡེ་ཤེས། སྟེང་ཆེན་དགོན་གྱི་འབྲེལ་ཡོད་མི་སྣ་སོགས་དང་།
ལྷག་ཏུ་གསུང་འབུམ་འདིའི་དཔེ་སྐྲུན་ཐད་རྒྱུ་འབྱོར་གྱི་མཐུན་རྐྱེན་གནང་བའི་
བསྟན་སྦྱིན་ལྷག་བསམ་ཅན་རྣམས་ལའང་སྐབས་འདི་དང་བསྟུན་ཐལ་མོ་སྙིང་
ཁར་སྦྱར་ཏེ་བཀའ་དྲིན་ཆེ་ཞེས་ཞུའོ། །
དཔེ་སྒྲིག་པས།
སྤྱི་ལོ་༢༠༡༠ལོའི་ཟླ་༩ཚེས་༤ཉིན།



རྩོམ་པ་པོའི་ལོ་རྒྱུས་མདོར་བསྡུས།
ལུང་རིགས་རིན་པོ་ཆེའི་མཛོད་བློ་གསལ་སྙིང་གི་ནོར་ཞེས་བྱ་བ་འདིའི་རྩོམ་
པ་པོ་ཤར་རྫ་པ་བཀྲ་ཤིས་རྒྱལ་མཚན་མཆོག་ནི་ ( ༡༨༥༩-༡༩༣༤) རབ་བྱུང་བཅུ་
བཞི་པའི་དོན་གྲུབ་ཅེས་པ་ས་ལུག་ལོར་མདོ་ཁམས་སྨད་ཀྱི་ཡུལ་ལྗོངས་དངུལ་རྫ་
ཟལ་མོའི་སྒང་གི་རིའི་རྒྱུད་རྫ་ཁོག་འབོད་པར་ཆེན་པོ་ཧོར་གྱི་རིགས་ལས་བྱུང་བའི་
ཡབ་བོན་སྔགས་འཛིན་པ་དགེ་བསྙེན་བཀྲ་ཤིས་དགའ་དང་ཡུམ་རིགས་བཟང་བོ་
ལེགས་གཉིས་ལ་སྐུ་བལྟམས། སྐུ་གཞོན་ནུའི་དུས་ནས་དད་པ་དང་། བརྩོན་འགྲུས།
ངེས་འབྱུང་། སྙིང་རྗེ་སོགས་ཁྱད་པར་དུ་འཕགས་ཤིང་། ལྷག་པར་དུ་བསམ་
གཞིགས་ཀྱི་མཁྱེན་རབ་དྲི་མ་མེད་པའི་རྩལ་རྫོགས་ཏེ་ཐེག་པ་ཆེན་པོའི་རིགས་ཀྱི་
ནུས་པ་ཐམས་ཅད་ལྷན་སྐྱེས་སུ་མངའ་ག ལྷ་དང་བླ་མའི་ཞལ་གཟིགས་ལུང་བསྟན་
པའི་རྣམ་པ་དུ་མ་ལྡན་པ་དང་། ཁྱད་པར་དུ་རྣལ་འབྱོར་གྱི་དབང་ཕྱུག་དབྲ་ཞིག་
གྲུབ་ཆེན་བསྟན་འཛིན་དབང་རྒྱལ་ལམ་དྲན་པ་བདུད་འདུལ་མཆོག་གི་རྗེས་
སུ་བཟུང་ཞིང་དོན་བརྒྱུད་ཀྱི་དགོངས་པ་རྒྱུད་ལ་འཕོས་ཏེ་གྲུབ་ཆེན་ཉིད་དང་
མཉམ་པའི་རྟོགས་པ་མངོན་དུ་གྱུར། གཞན་ཡང་གཏེར་ཆེན་ཚེ་དབང་གྲགས་པ།
གཏེར་སྲས་ཚེ་དབང་འགྱུར་མེད། ཀུན་གྲོལ་བདུད་འདུལ་གླིང་པ། སུམ་ལྡན་
བསམ་གཏན་ཡེ་ཤེས། གཡུང་གླིང་མཁན་པོ་སྐལ་བཟང་ཉི་མ་ཏོག་གི་རྒྱལ་མཚན་
སོགས་མཁས་པ་དང་གྲུབ་པའི་སྐྱེས་མཆོག་ཉེར་བཞིའི་ཞབས་པད་བསྟེན་པ་དང་
བྲག་དཀར་རྡོ་རྗེ་འཆང་བློ་བཟང་བསྟན་འཛིན་སྙན་གྲགས། ཀཿ ཐོག་པ་སི་ཏུ་
ཆོས་ཀྱི་རྒྱ་མཚོ། ཀོང་སྤྲུལ་ཡོན་ཏན་རྒྱ་མཚོ་སོགས་རིས་མེད་སྐྱེས་མཆོག་དུ་མའི་
6



ཞབས་ལ་གཏུགས་ཏེ་ཤེས་བྱ་ཐམས་ཅད་ལ་མི་འཇིགས་པའི་སྤོབས་པ་ནང་ནས་
བརྡོལ་ཏེ་ཐུན་མོང་གི་རིག་པའི་གནས་བཅུ་ཕྲག་དང་། ཐུན་མིན་ནང་རིག་པ་དབུ་
ཕར་འདུལ་མཛོད་སོགས་མདོ་སྔགས་ཀྱི་གཞུང་ལུགས་ཐ་དག་མ་བསླབས་པར་
ངང་གིས་མཁྱེན། རང་གནས་ཡེ་ཤེས་ཆེན་པོའི་རྒྱལ་ས་མངོན་དུ་མཛད་དེ་དགོངས་
པ་ཀློང་བརྡོལ་དུ་གྱུར་ནས་ཟབ་པའི་བཀའ་འཁོར་དུ་མའི་ནང་གི་ཆ་ཤས་ཀྱི་ཆ་
ཤས་ཙམ་བགོ་སྐལ་དུ་བབས་པ་དེར་གཡུང་དྲུང་བོན་གྱི་བསྟན་པའི་འབྱུང་ཁུངས་
ལེགས་བཤད་རིན་པོ་ཆེའི་མཛོད། མདོ་སྔགས་བླ་མེད་དང་བཅས་པའི་ལམ་གྱི་
རིམ་པའི་གཞུང་སྡེ་སྣོད་རིན་པོ་ཆེའི་མཛོད། ཐེག་པ་ཐམས་ཅད་ཀྱི་གྲུབ་མཐའི་
གནས་གསལ་བར་སྟོན་པ་ལུང་རིགས་རིན་པོ་ཆེའི་མཛོད། བླ་མེད་ཐེག་པའི་གཞི་
ལམ་འབྲས་གསུམ་རྒྱ་ཆེར་གསལ་བ་དབྱིངས་རིག་རིན་པོ་ཆེའི་མཛོད། རྫོགས་
ཆེན་སྡེ་གསུམ་གྱི་སྙིང་པོའི་དགོངས་བཅུད་ཡང་ཟབ་ནམ་མཁའ་མཛོད་བཅས་
མཛོད་ཆེན་ལྔ་དང་། དེ་མིན་གསང་པ་སེམས་ཕྱོགས་སྐོར་གྱི་ཡང་བཅུད། ཨ་ཁྲིད་
ཆེན་མོའི་སྐོར། ཕྱག་རྫོགས་ཟུང་འཇུག་གི་བཀའ་བབས་ཆུ་བོ་གཅིག་འདྲེས་རྫོགས་
ཆེན་སྐུ་གསུམ་རང་ཤར་གྱི་བོན་སྡེ་སོགས། འཕྲུལ་ངག་གཡུང་དྲུང་བོན་གྱི་བཀའ་
བརྟེན་རྣམས་ཀྱི་ཡང་ཞུན་སྙིང་པོར་དྲིལ་བ་སྔར་མེད་ཀྱི་ལེགས་བཤད་གསར་དུ་
དྲངས་པས་བསྟན་པ་འདི་ལ་སྟོན་པ་གཉིས་པ་ལྟ་བུའི་མཛད་པ་ཕྲིན་ལས་རྒྱ་ཆེར་
སྤེལ་བ་དང་། རྗེ་ཉིད་ཀྱི་སློབ་མའི་མཆོག་གྱུར་ཐུགས་སྲས་འཇའ་ལུས་པ་ཟླ་བ་
གྲགས་པ་དང་། བསྟན་གཉིས་གཏེར་གྱི་བདག་པོ་གསང་སྔགས་གླིང་པ། ཨ་མདོ་
རྔ་ལྗོངས་བཀྲ་ཤིས་འཁྱིལ་གྱི་མཆོག་སྤྲུལ་ཚུལ་ཁྲིམས་བསྟན་པའི་རྒྱལ་མཚན། ཉག་
རོང་བྱ་བཏང་མཆོག་སྤྲུལ་ཚེ་དབང་འགྱུར་མེད་དང་སུ་ལ་བསྐལ་བཟང་བསྟན་
པའི་རྒྱལ་མཚན་སོགས་རྒྱ་བོད་བལ་གསུམ་གྱི་སའི་ཆར་གཏོགས་པའི་ངེས་གསང་
7



རྟོགས་པའི་རྣལ་འབྱོར་གྱི་སློབ་མའི་གྲངས་མི་ཉུང་བ་བསྐྱངས་པ་སོགས་འབྲེལ་
ཚད་དོན་ལྡན་གྱི་སྒོ་ནས་བསྟན་པ་རིན་པོ་ཆེ་ཕྱོགས་བཅུར་དར་ཞིང་བསྐལ་བརྒྱར་
བརྟན་པའི་མཛད་པ་རླབས་པོ་ཆེ་རྣམས་ལེགས་པར་རྫོགས་ཏེ་དགུང་ལོ་དོན་དྲུག་
པ་ཤིང་ཁྱི་ལོར་སྣང་ལུས་སེམས་ཀྱི་བག་ཆགས་གཞི་ལ་སངས་ནས་ཟག་མེད་
འཇའ་ལུས་སུ་གཤེགས་སོ། ། གཡུང་དྲུང་བསྟན་པའི་རྒྱལ་མཚན་ནམ། ཨ་
གཡུང་དུ་འབོད་པས། སྤྱི་ལོ་༡༩༨ ༣ལོའི་ཟླ་ཚེས་ལ།
( མཆན། ཨ་གཡུང་རིན་པོ་ཆེས་བྲིས་པའི་གྲུབ་དབང་ཤར་རྫ་པའི་རྣམ་ཐར་མདོར་བསྡུས་
འདི་ཀོ་ཁུངས་བཙན་བྱིན་ཆེར་དམིགས་ཏེ་འདི་གར་ཁོང་གི་གསུང་ཇི་བཞིན་དུ་བཀོད་པའོ། ། )
8



དཀར་ཆག
མ
E
2
4
7
ལུང་རིགས་རིན་པོ་ཆེའི་མཛོད་བློ་གསལ་སྙིང་གི་ནོར་ཞེས་བྱ་བ་
བཞུགས་སོ།།
མཆོད་པར་བརྗོད་པ།
གླེང་གཞི་བསྟན་པ།
རིམ་ཁང་དང་པོ། སྟོན་པ་རྫོགས་སངས་རྒྱས་ནས་འགྲོ་དོན་དུ་བོན་འཁོར་
བསྐོར་ཚུལ།
བདག་ཅག་གི་སྟོན་པ་དང་པོ་བྱང་ཆུབ་ལམ་ལ་གཤེགས་ཚུལ།
ཆེ་བའི་ཡོན་ཏན་རྫོགས་ཚུལ།
འགྲོ་དོན་དུ་བཀའ་འཁོར་བསྐོར་ཚུལ།
འཁོར་ལ་རིམ་པར་བརྒྱུད་ཚུལ།
རིམ་ཁང་གཉིས་པ། ཐེག་པ་ཐམས་ཅད་ཀྱི་སྤྱིའི་དོན་བསྡུས་པ་བསྟན་པ།
རིག་པའི་གནས་ལྔ་བསྟན་པ།
ཐེག་པ་རིམ་དགུ་བསྟན་པ།
མུ་སྟེགས་ཐེག་པ་སྤྱིར་བཤད་པ།
ནང་པ་གཤེན་རབ་ཀྱི་ཐེག་པ་ལ་བྱང་གཏེར་གྱི་ཐེག་པ།
ལྷོ་གཏེར་གྱི་ཐེག་པ།
དབུས་གཏེར་གྱི་ཐེག་པ།
12
15
21
24
25
27
27
30



31
34
74
75
76
77
77
77
འབྲས་བུ་གསང་སྔགས་ཀྱི་ཐེག་པ།
རིམ་ཁང་གསུམ་པ། ལྷ་མི་གཞན་བརྟེན་དང་རྒྱུའི་བོན་རྒྱ་ཆེར་བསྟན་པ།
འཇིག་རྟེན་པའི་ལྟ་བ་སོ་སོར་བསྟན་པ།
ལྷ་མི་གཞན་བརྟེན་པའི་ཐེག་པ་ལ་རྟོགས་པའི་ལྟ་བ།
སྲུང་བའི་དམ་ཚིག།
བསྒོམ་པའི་རིམ་པ།
སྒྲུབ་པའི་ཐབས།
སྤྱོད་པའི་འཕྲིན་ལས།
གྲུབ་པའི་འབྲས་བུ།
ཁྱད་འདོན་པ།
རྒྱུ་ཐེག་བཞི་སྤྱིར་བསྟན་པ།
ཕྱྭ་གཤེན་ཐེག་པ་བསྟན་པ།
སྣང་གཤེན་ཐེག་པ་བསྟན་པ།
འཕྲུལ་གཤེན་ཐེག་པ་བསྟན་པ།
སྲིད་གཤེན་ཐེག་པ་བསྟན་པ།
དེ་དག་ཁྱད་པར་འགྱུར་ཚུལ།
རིམ་ཁང་བཞི་པ། རྒྱུའི་ཐེག་ཆུང་པ་རང་རྟོགས་གཤེན་རབ་ཀྱི་གཞུང་ལུགས་
རྒྱ་ཆེར་བསྟན་པ།
སྤྱི་དོན་མདོར་བསྟན་པ།
རྟོགས་པའི་ལྟ་བ།
སྲུང་བའི་དམ་ཚིག།
78
79
83
87
8
93
95
97
19



121
123
136
138
347
162
16*
165
སྒོམ་པའི་རིམ་པ།
སྒྲུབ་པའི་ཐབས།
སྤྱོད་པའི་ཕྲིན་ལས།
གྲུབ་པའི་འབྲས་བུ།
ཁྱད་འདོན།
ལྷོ་གཏེར་གྱི་དགེ་བསྙེན་ཐེག་པ་བསྟན་པ།
དྲང་སྲོང་ཐེག་པ།
བྱང་གཏེར་གྱི་ཐེག་པ་བསྟན་པ།
རིམ་ཁང་ལྔ་པ། རྒྱུའི་ཐེག་ཆེན་པ་ཐུགས་རྗེ་སེམས་དཔའི་གཞུང་ལུགས་
རྒྱ་ཆེར་བསྟན་པ།
རྟོགས་པའི་ལྟ་བ།
སྲུང་བའི་དམ་ཚིག།
སྒོམ་པའི་རིམ་པ།
སྒྲུབ་པའི་ཐབས།
སྤྱོད་པའི་ཕྲིན་ལས།
གྲུབ་པའི་འབྲས་བུ།
ཁྱད་འདོན།
རིམ་ཁང་དྲུག་པ། གཡུང་དྲུང་སེམས་དཔའི་ཐེག་པ་སྤྲོས་མེད་པའི་གཞུང་
ལུགས་རྒྱ་ཆེར་བསྟན་པ།
སྤྱིར་བསྟན་པ།
རྟོགས་པའི་ལྟ་བ།
166
76
176
76
202
204
24
221
222
3



254
255
255
26Y
26f
267
27
274
སྲུང་བའི་དམ་ཚིག།
སྒོམ་པའི་རིམ་པ།
སྒྲུབ་པའི་ཐབས།
སྤྱོད་པའི་ཕྲིན་ལས།
གྲུབ་པའི་འབྲས་བུ།
ཁྱད་འདོན།
རིམ་ཁང་བདུན་པ། རྒྱུ་མཚན་ཉིད་པའི་གཞུང་ལུགས་ས་དང་ལམ་གྱི་
རྣམ་པར་གཞག་པ།
ཉན་ཐོས་པའི་ལམ་བསྟན་པ།
རང་རྒྱལ་པའི་ལམ་བསྟན་པ།
བྱང་ཆུབ་སེམས་དཔའི་ལམ་བསྟན་པ།
རིམ་ཁང་བརྒྱད་པ། རྒྱུ་མཚན་ཉིད་པ་ལས་སྔགས་ཁྱད་པར་འཕགས་ཚུལ་
དང་སྔགས་ཕྱི་པ་བྱ་བ་གཙང་སྤྱོད་པའི་གཞུང་དོན་གསལ་བར་བསྟན་པ།
རྒྱུའི་ལམ་དམན་ཚུལ།
རྒྱུ་ལས་འབྲས་བུའི་ཐེག་པ་ཁྱད་པར་འཕགས་ཚུལ།
བྱ་བ་གཙང་སྤྱོད་པའི་རྟོགས་པའི་ལྟ་བ།
སྲུང་བའི་དམ་ཚིག།
སྒོམ་པའི་རིམ་པ།
སྒྲུབ་པའི་ཐབས།
སྤྱོད་པའི་ཕྲིན་ལས།
གྲུབ་པའི་འབྲས་བུ།
277
303
304
307
308
309
309
བབ. 309
310
༈



312
313
314
315
315
316
317
318
ཁྱད་དོན།
རིམ་ཁང་དགུ་པ། སྔགས་ཕྱི་པ་རྣམ་པ་ཀུན་ལྡན་མངོན་ཤེས་ཀྱི་ཐེག་པའི་
གཞུང་དོན་གསལ་བར་བསྟན་པ།
རྟོགས་པའི་ལྟ་བ།
སྲུང་བའི་དམ་ཚིག།
སྒོམ་པའི་རིམ་པ།
སྒྲུབ་པའི་ཐབས།
སྤྱོད་པའི་ཕྲིན་ལས།
གྲུབ་པའི་འབྲས་བུ།
ཁྱད་འདོན།
རིམ་ཁང་བཅུ་པ། སྔགས་ཕྱི་ནང་གི་རྣམ་གཞག་དང་ནང་པ་དངོས་བསྐྱེད་
ཐུགས་རྗེ་རོལ་པའི་འདོད་གཞུང་གསལ་བར་བསྟན་པ།
སྔགས་ཕྱི་ནང་གི་རྣམ་གཞག།
དངོས་བསྐྱེད་པའི་རྟོགས་པའི་ལྟ།
སྲུང་བའི་དམ་ཚིག།
སྒོམ་པའི་རིམ་པ།
སྒྲུབ་པའི་ཐབས།
སྤྱོད་པའི་ཕྲིན་ལས།
གྲུབ་པའི་འབྲས་བུ།
ཁྱད་འདོན།
318
321
325
326
327
329
330
330



ལུང་རིགས་མཛོད།
ৰীৰাহ্মানবানবশিৰাষ্য
བྷ་ཀི་ཏྲི་ཤན་ རཏྣ་མུ་གུང་ལོ་ ཁིར་ཙིཏྟ་
ལུང་རིགས་རིན་པོ་ཆེའི་མཛོད་བློ་གསལ་སྙིང་གི་
ana@ཞིག[གླུ་གཞི་
པུ་རད་བྷ་དྭ་ཡ་ཅི་ལྷན།
ནོར་ཞེས་བྱ་བ་བཞུགས་སོ།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
༄༅། །ཞང་ཞུང་སྐད་དུ། བྷ་ཀི་ཏྲི་ཤན་རཏྣ་མུ་གུང་ལོ་ཁིར་ཙིཏྟ་པུ་རད་
བྷ་དྭ་ཡ། བོད་སྐད་དུ། ལུང་རིགས་རིན་པོ་ཆེའི་མཛོད་བློ་གསལ་སྙིང་
གི་ནོར་ཞེས་བྱ་བ། བླ་མ་དང་ཐམས་ཅ་མཁྱེན་པ་ལ་ཕྱག་འཚལ་ལོ།།
ཀུན་བཟང་ངང་ལས་དུས་གསུམ་མི་གཡོ་རྟག་པར་གནས་ཀྱང་གང་གི་མཐས་མ་རེག་
ཐུགས་རྗེའི་རྩལ་ལས་ནོར་བུ་དཔག་བསམ་ཇིབཞིན་གདུལ་བྱའི་རེ་བ་སྐོང་མཛད་པའི།
དག་དང་མ་དག་འགྲོ་བ་གང་ལ་གང་འདུལ་གཟུགས་སྐུའི་རྣམ་རོལ་བསམ་མི་ཁྱབ།།
དང་པོའི་སངས་རྒྱས་འོད་དཀར་འཆང་ཆེན་དད་བརྒྱའི་པདྨོའི་ཟེའུ་འབྲུའི་དབུས་སུ་བརྟེན།
བརྒྱ་པའི་མགོན་པོ་ཐོད་དཀར་སྲས་པོས་མི་མཇེད་འགྲོ་བ་འདུལ་སླད་དུ།།
སྒོ་བཞི་མཛོད་ལྔ་ཐེག་རིམ་དགུ་དང་སྤང་སྒྱུར་གྲོལ་བའི་ཐེག་པ་གསུམ།།
བརྒྱད་ཁྲི་བཞི་སྟོང་བསམ་མི་ཁྱབ་པའི་བོན་གྱི་འཁོར་ལོ་བསྐོར་བ་ལས།
རང་དང་གཞན་ལ་ཕན་ཕྱིར་བླ་མ་ལས་ཐོས་གོ་དོན་མདོར་བསྡུས་བཤད།།
ཐམས་ཅད་མཁྱེན་པའི་མཐའ་དག་ཐེག་པའི་འཇུག་སྒོ་དྲིལ་བ་ཐེག་རིམ་དགུ །
དགུ་ཕྲག་གསུམ་དུ་འབྱུང་ཡང་དགོངས་དོན་གཅིག་པ་དེའི་ཚུལ་རྟོགས་དཀའ་ཡང་།།
ཡང་དག་བསྟན་ལ་ལྷག་བསམ་དཀར་བས་འདི་བྱ་བྱང་ཆུབ་དོན་གཉེར་གང་།།
གང་དག་དད་དང་ཤེས་རབ་ལྡན་རྣམས་ལམ་འདིར་འཇུག་ཕྱིར་གསན་པར་མཛོད།།
དེ་ལ་ཡེ་ཉིད་ཀྱི་སྟོན་པ་ཀུན་ཏུ་བཟང་པོ་གདོད་ནས་བྱང་ཆུབ་མངོན་པར་
རྫོགས་པར་སངས་རྒྱས་ཏེ། བོན་ཉིད་ཀྱི་དབྱིངས་མཐའ་དབུས་ཕྱོགས་མཚམས་
2



ལུང་རིགས་མཛོད།
མེད་པའི་ཞིང་ཁམས། རང་བཞིན་ལྷུན་གྱིས་གྲུབ་པའི་གཞལ་མེད་ཁང་ཆེན་པོར།
དུས་བཞི་མཉམ་པ་ཉིད་དུ་གནས་པ་གང་གི་ཚེ་ཕྱོགས་བཅུའི་བདེ་བར་གཤེགས་
པ་འདས་མ་འོངས་ད་ལྟ་བ་མ་ངེས་པའི་དཀྱིལ་འཁོར་སྒྱུ་འཕྲུལ་རོལ་པའི་བཀོད་
པ་བསམ་གྱིས་མི་ཁྱབ་པའི་མངའ་བདག་ཏུ་བཞུགས་པ་ཉིད་ཀྱིས། རྟག་ཆད་གང་
གི་མཐར་མ་ལྷུང་བས་ལྷུན་གྲུབ་ཀྱི་རྩལ་ལས་རང་བཞིན་གྱིས་བཀོད་པ་ཆེན་པོའི་
སྣང་བ་གཡོས་ཙམ་ནས། མ་རིག་པའི་དབང་དུ་གྱུར་པའི་སེམས་ཅན་རྣམས་ལོག་
འཁྲུལ་གྱི་སྡུག་བསྔལ་མཐའ་མེད་པས་མནར་བར་གཟིགས་ནས། འགྲོ་བ་རྣམས་
སོ་སོའི་སྐལ་བ་ཇི་ལྟ་བ་བཞིན་དུ་གདུལ་བྱ་འདུལ་བྱེད་ཀྱི་སྐུ་དང་ཞིང་ཁམས་
མཛད་པའི་ཕྲིན་ལས་རྣམས་སྣང་བ་མཛད་དོ། །འཁོར་བ་མཐའ་མེད་པ་བཞིན་
དུ་ཚད་མེད་པའི་ཐུགས་རྗེའི་རྣམ་འཕྲུལ་ནམ་མཁའི་མཐའ་ཀླས་པས་ཐོག་མ་མེད་
པའི་དུས་ནས་སེམས་ཅན་རྣམས་སྡུག་བསྔལ་ལས་སྐྱོབ་པའི་མཛད་པ་རྒྱུན་མི་འཆད་
དུ་སྟོན་པ་དང་འབྱུང་འགྱུར་གྱིས་ཐར་པ་དང་ཐམས་ཅད་མཁྱེན་པའི་ས་ལ་བཀོད་
པ་ལས། འདིར་བསྐལ་བཟང་སྒྲོན་མེ་ཅན་གྱི་བསྐལ་པར་སངས་རྒྱས་སྟོང་དང་
རྩ་བརྒྱད་ཀྱིས་མི་མཇེད་པའི་འགྲོ་བ་རྣམས་བྱང་ཆུབ་གསུམ་གྱི་ལམ་ནས་ཁྲིད་དེ་
རང་རང་གི་སྐལ་པ་དང་མཐུན་པའི་བྱང་ཆུབ་ཐོབ་པ་མཛད་པའི་དབུས་ནས་ད་
ལྟའི་རྣམ་འདྲེན་ཀུན་གྱི་གཙོ་བོར་གྱུར་པ། མི་རྣམས་ཚེ་ལོ་བརྒྱུར་ཐུབ་པའི་དུས་
ནས་བྱོན་པའི་བདག་ཅག་གི་སྟོན་པ་རྣམ་པར་ཐམས་ཅད་མཁྱེན་པ་རྒྱལ་བ་གཤེན་
རབ་མི་བོ་ཞེས་པའི་མཚན་གྱི་གྲགས་པའི་རྔ་སྒྲས་ཕྱོགས་བཅུའི་སྟོང་གསུམ་འཇིག་
རྟེན་ཀུན་ཏུ་ཁྱབ་ཅིང་། སངས་རྒྱས་རྣམས་ཀྱིས་བསྟོད་པའི་སྒྲ་དབྱངས་སྒྲོགས་པ་
གང་གིས་བོན་གྱི་འཁོར་ལོ་རིམ་པ་གསུམ་དུ་བསྐོར་བའི་སྙིང་པོ་ཐེག་པ་དགུའི་རང་
རང་གི་གྲུབ་པའི་མཐའ་ཆེན་པོ་གཏན་ལ་ཕབ་པའི་ལུང་དང་རིགས་པའི་གནས་
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཅུང་ཟད་རང་གི་བློ་གྲོས་ཀྱིས་དཔོག་ཚད་ཙམ་ཞིག་འདིར་བཀོད་པར་བྱ་བ་ལ་རྣམ་
པ་ལྔ། བདག་ཅག་གི་སྟོན་པ་ཡང་དག་པ་ཉིད་དང་པོ་བྱང་ཆུབ་ལམ་ལ་གཤེགས་
ཚུལ། བར་དུ་ཆེ་བའི་ཡོན་ཏན་རྫོགས་ཚུལ། ཐ་མ་འགྲོ་དོན་དུ་བཀའ་འཁོར་
བསྐོར་ཚུལ། དེ་ཉིད་འཁོར་ལ་རིམ་པར་བརྒྱུད་ཚུལ། བརྒྱུད་པ་དེ་ལྡན་གྱི་ཐེག་སྒོ་
གཏན་ལ་དབབ་པའོ། །
དང་པོ་ནི། བདག་ཅག་གི་སྟོན་པ་འདིས་བསྐལ་པ་གྲངས་མེད་པ་གསུམ་
འདས་པའི་སྔོན་རོལ་ཏུ་གང་ཟག་རིམ་པར་བརྒྱུད་པའི་སྐབས་སུ་སྟོན་པ་བསོད་
ནམས་དབང་ལས་སེམས་བསྐྱེད་པ་སྟེ། མཛད་བསྟོད་ལས། སྔོན་ཚེ་སྤྲུལ་སྐུ་བསོད་
ནམས་དབང་དྲུང་དུ།། ཐུགས་མཆོག་བསྐྱེད་ནས་སྨོན་ལམ་ཆེན་པོ་བཏབ། ཅེས་
སོ། །དེའང་སྟོན་པའི་སེམས་བསྐྱེད་ནི་ཐེག་པ་ཆེན་པོའི་སེམས་བསྐྱེད་ཡིན་ཏེ།
མདོ་ལས། བདག་ཀྱང་དང་པོ་གང་ཟག་རིམ་པས་བརྒྱུད། བརྒྱུད་པའི་དུས་དེར་
བསོད་ནམས་སྟོབས་ཤིག་གིས།། སྟོན་པ་བསོད་ལྡན་ཚོགས་ཀྱི་ཞིང་ཁམས་དེ་རུ་
བྱོན།། དེ་ལ་སེམས་བསྐྱེད་དད་པའི་སྟོབས་ལྡན་པས།། རྒྱལ་པོའི་སེམས་བསྐྱེད་
སྐྱེས་པའི་དུས་དེ་རུ། བདག་ཐར་གྲུབ་པ་རྫོགས་པའི་དུས་རྟིང་ལ།། གཞན་དག་
སེམས་ཅན་འདྲེན་པའི་སྨོན་ལམ་བཏབ། ཅེས་པའི་ཕྱིར་རོ། །འདི་ལ་རྒྱལ་པོའམ་
ལམ་མཁན་ལྟ་བུའི་སེམས་བསྐྱེད་ཅེས་བརྗོད་དོ། །དེ་ལྟར་སེམས་བསྐྱེད་ནས་
བཟུང་སྟོན་པ་ཉིད་གར་སྐྱེས་པའི་དག་པའི་ཞིང་དུ་སངས་རྒྱས་བྱོན་པ་ཡང་མཉེས་
པར་མཛད་ནས་ཚོགས་ཆེན་བསམ་གྱིས་མི་ཁྱབ་པ་བསགས་ཏེ། མཚན་བསྟོད་
ལས། ཨེ་མ་གཤེན་རབ་མི་བོ་ཉིད།། སྔོན་ཚེ་གྲངས་མེད་བརྒྱུད་པའི་དུས།། བསོད་
ནམས་དཔག་ཤུགས་སྟོབས་ལྡན་གྱིས།། དག་པའི་ཞིང་དེར་གར་སྐྱེས་ཀྱང་། སྟོན་
པའི་སྒྲོན་མ་དོན་མཚུངས་ཤིང་། ཐུགས་བསྐྱེད་དག་པ་ཆེན་པོའི་མཐུས།། དཀའ་



ལུང་རིགས་མཛོད།
བ་མ་ལུས་དཀོན་པ་རྫོགས།། ཚོགས་ཀྱི་ལམ་ལ་ཚོགས་ཆེན་བསགས།། ཞེས་དང་།
མཛད་བསྟོད་ལས། བསྐལ་པ་གྲངས་མེད་གསུམ་དུ་ཚོགས་གཉིས་བསགས།། ཞེས་
པའི། གྲངས་མེད་གསུམ་ནི། ཚོགས་སྦྱོར་གྱི་ལམ་ལ་གྲངས་མེད་གཅིག །མ་དག་
ས་བདུན་ལ་གཅིག །དག་པའི་ས་གསུམ་ལ་གཅིག་སྟེ་གསུམ་མོ།།
དེ་ལྟར་སྐྱེ་བ་གྲངས་མེད་ཚོགས་བསགས་པའི་མཇུག་ཏུ་འོག་ཕྱོགས་འཇིག་
རྟེན་རྩོད་པ་ཅན་མུ་ལ་འགྲམ་དུ་སྟོན་པ་ཁྱབ་གདལ་ཐུགས་རྗེ་སྒྲོན་བྱ་བས་འགྲོ་བ་
འདུལ་བའི་ཞིང་ཁམས་སུ་ཤེས་རབ་ལྡན་ལ་སོགས་མཆེད་གསུམ་དུ་སྐྱེས་ནས་སྦྱོར་
ལམ་རྒྱུད་ལ་སྐྱེས་ཏེ་བསྒོམས་པས། དུས་དེར་དུས་ཀྱི་ཐ་མ་དྲག་རྩུབ་ཀྱི་བསྐལ་པ་
བྱུང་བས་སེམས་ཅན་མུ་གེ་ཉིང་ཤ་ཅན་གྱིས་གདུངས་བ་ལ་སྙིང་རྗེ་སྐྱེས་ནས་ཚོགས་
ཀྱི་ལྷག་མ་བསྡུས་ཏེ་ལུས་དང་ལོངས་སྤྱོད་ཐམས་ཅད་སྦྱིན་པ་བཏང་བས་མཐོང་
ལམ་རྒྱུད་ལ་སྐྱེས་སོ། །དེ་ལྟ་ནའང་མདོ་ལས། སྐྱེས་བུས་བསམ་པ་སྙིང་རྗེའི་
སེམས་སྐྱེས་ནས། འདི་ལ་ཤ་ཁྲག་སྦྱིན་པ་མ་བཏང་ན།། སྦྱིན་པའི་ཕ་རོལ་ཕྱིན་པ་
མ་ཡིན་པས། ཤ་བསྣགས་ཁྲག་ཕྱུང་སྤྲང་པོ་བཟའ་དགུ་གསོས། རུས་པ་དཀར་
ལ་ཐུག་ནས་སྐྱེ་བ་བརྗེས། མི་མཇེད་འཇིག་རྟེན་ཡེ་སངས་བར་ལྷར་སྐྱེས།། ཞེས་
པས། སྐྱེ་བ་དེའི་མཐར་སྲིད་པ་ཡེ་སངས་ཀྱི་གནས་སུ་སྐུ་འཁྲུངས་ནས་ཁྱེའུ་གསལ་
བར་གྱུར་པའི་དུས། སེམས་བསྐྱེད་གཏོ་རྗེ་སློབ་དཔོན་དང་འོག་མིན་གྱི་གནས་
སུ་ཡེ་ཤེས་ཀྱི་ལྷ་ལས་གཡུང་དྲུང་གི་བོན་ཉན་པས་མཐོང་བའི་དོན་ལ་གོམས་པས་
ཤེས་སྒྲིབ་མ་ལུས་པ་སྤངས་ནས་ཐོག་མེད་སྤྲུལ་པའི་སྐུར་མངོན་པར་སངས་རྒྱས་ཏེ།
མཚན་བསྟོད་ལས། ད་ལྟའི་གནས་འདི་ཡར་འདས་པའི།། སྟེང་གི་ཕྱོགས་ནི་འོག་
མིན་གནས། མྱ་ངན་མེད་པའི་བར་ལྷར་གྲུབ།། སྲིད་པ་ཡེ་སངས་གནས་ན་མཆིས།།
ཁྲི་དཀར་འོད་པོ་ཡེ་ཤེས་ཡབ། ཀུན་ཤེས་གསལ་བྱེད་རིག་པའི་ཡུམ། ཤེས་པ་རང་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རིག་སྲས་སུ་གསལ། སེམས་བསྐྱེད་གཏོ་རྗེ་སློབ་དཔོན་ནི། འབུམ་ཁྲི་གློག་གི་ལྕེ་ཅན་
ལ། ཤེས་རབ་བསྐྱེད་ཅིང་བློ་རྩལ་སྦྱངས། སྲིད་པ་སྟོང་རྩིས་སེམས་ལ་ཐུག །སེམས་
ཅན་ལས་བརྟགས་ཐུགས་རྗེ་བསྐྱེད།། ངོ་མཚར་ཚད་མེད་བཞི་དང་ལྡན།། འཁོར་
བ་ཐར་པར་དྲངས་པ་ཡི།། སྟོན་པར་གཤེགས་པའི་བཀའ་ཐོབ་པས།། ཡབ་བླ་ཡང་
སྟེང་ཡང་གོང་གི །མགོན་བཙུན་ཕྱྭ་ཡི་གྲོང་ཁྱེར་ན།། འོག་མིན་འདའ་བ་མེད་པ་
ཡིག མི་འགྱུར་ལྷུན་གྲུབ་ཕོ་བྲང་དུ།། ཡེ་ཤེས་ལྷ་ཡི་སྟོན་པ་ལས།། འགྲོ་བ་འདུལ་བའི་
བོན་ལུང་མནོས།། རྗེ་གཅིག་གཤེན་ལྷ་ཡི་དམ་ལྷས། ལེགས་སོ་ངེས་པའི་གནང་
བ་ནི།། ཉིད་ནི་ཅིར་ཡང་སྤྲུལ་པའི་སྐུ། ཤེས་བྱ་བྲལ་བའི་མུན་སངས་པ།། འདུལ་
བའི་དུས་ལ་བབས་པའི་ཆེད།། ཡིང་པོ་ཁ་སངས་ལྷ་རིགས་དང་། སངས་པོ་མུ་ཕྱི་
མཁའ་ལྡིང་སྟེ། འཐོམ་པོ་སྐྱབས་མེད་སྐྱེ་འགག་ཅིང་།། ཐར་ལམ་གོ་འབྱེད་དེར་
གཤེགས་ཤིག །ཅེས་གསུངས་སོ། །དེ་དག་ཀྱང་ལས་དང་པོ་རྣམས་ཞུམ་པ་སྤང་
བའི་ཕྱིར་དྲང་དོན་དང་བསྟུན་ཏེ་སྟོན་པས་སེམས་དང་པོ་བསྐྱེད་པ་ལྟར་སྟོན་པ་
ནས། བར་དུ་ཚོགས་གཉིས་བསགས་ཤིང་སྒྲིབ་པ་སྦྱངས་པས་སངས་རྒྱས་པའི་
ཚུལ་བསྟན་པ་ཙམ་ཡིན་གྱི། ངེས་པ་དོན་གྱི་སྙིང་པོ་ནི་སྟོན་པ་ཉིད་ཡེ་ནས་སངས་
རྒྱས་པས་ཚོགས་བསགས་པ་དང་སྒྲིབ་པ་སྦྱོང་བ་མི་དགོས་ཏེ། དེ་ཉིད་ལས། མངོན་
པར་ཡེ་ནས་སངས་རྒྱས་གཤེགས།། ཞེས་སོ། །དེ་ཡང་བོན་གྱི་སྐུ་ལས་མ་གཡོས་
བཞིན་དུ་ལོངས་སྤྱོད་རྫོགས་པའི་སྐུ་དང་། དེ་ལས་སྤྲུལ་པའི་སྐུར་སྤྲུལ་ནས་འགྲོ་
བ་དྲུག་གི་དོན་མཛད་པ་ལ། ཕྱིས་ཡེ་སངས་ཡུལ་དུ་ཤེས་རབ་བསྐྱེད་ཅིང་བོན་ལུང་
མནོས་པ་ལ་སོགས་པ་ནི་ཐབས་ལ་མཁས་པས་འགྲོ་བ་འདུལ་བ་ཙམ་ལ་དགོངས་
པ་སྟེ། རྒྱུད་གསེར་གྱི་རུ་སྦལ་ལས། རྣམ་པ་ཐམས་ཅད་མཁྱེན་པའི་སྟོན་པ་དེས།།
ཐུགས་རྗེ་ཆེ་མངའ་འགྲོ་བའི་དོན་བྱའི་ཕྱིར།། སྐྱེ་བ་མེད་ལས་སྐྱེ་བའི་ཆོ་འཕྲུལ་



ལུང་རིགས་མཛོད།
བསྟན། ནམ་མཁའ་ལྟ་བུའི་བོན་སྐུ་མཚོན་བྲལ་ལས། གཟུགས་སྐུར་བཞེངས་ནས་
འགྲོ་དོན་མཐའ་དབྱུང་ཕྱིར། ཡེ་སངས་ཡུལ་དུ་ཤེས་རབ་བློ་རྩལ་བསྐྱེད།། འོག་
མིན་ལྷའི་གནས་འགྲོ་འདུལ་བོན་ལུང་མནོས།། ཕུ་ཡི་གྲོང་ཁྱེར་ཆེན་པོར་བློ་རྩལ་
སྦྱངས། འོད་གསལ་གནས་སུ་ཤེས་བྱའི་སྒྲིབ་པ་སྦྱངས།། འདུལ་བའི་དུས་བབ་
གཟིགས་དགོངས་ཐུགས་ལ་བཞག །ཡབ་ཀྱི་རྟ་ལ་བབས་ནས་ཡུམ་གྱི་ལྷུམས་སུ་
ཞུགས། ཟླ་དགུ་ངོ་བཅུར་སྐྱེ་བ་བཞེས་ཚུལ་བསྟན།། ཞེས་སོ།།
གཉིས་པ་ཆེ་བའི་ཡོན་ཏན་རྫོགས་ཚུལ་ནི། རྫོགས་པའི་སངས་རྒྱས་ཀྱི་ཡོན་
ཏན་ནི་འཕགས་པ་རྣམས་ཀྱི་སྤྱོད་ཡུལ་དུའང་མ་གྱུར་ན་སོ་སྐྱེས་བློ་ཡིས་ག་ལ་དཔོག་
སྟེ། འོན་ཀྱང་མདོར་བསྡུས་པའི་ཡོན་ཏན་ཉི་ཤུ་རྩ་བཞི་སྟེ། ཁམས་བརྒྱད་འབུམ་
ལས། འདབ་ཆགས་ཀྱི་རྒྱལ་པོ། །བྱ་བ་བྱེད་པ། བྱེད་པ་བྱས་པ། གསུང་ལྷང་ལྷང་
སྙན་པར་སྒྲོགས་པ། རིག་པ་གསལ་བ། སྟོབས་དང་ལྡན་པ། རྨད་དུ་བྱུང་བ།
དོན་མི་བསྙེལ་བའི་གཟུངས་དང་ལྡན་པ། སོ་སོའི་སྒོ་གང་ལས་ཀྱང་མ་བསྒྲིབས་
པ། ཟག་པ་ཟད་པ། ཉོན་མོངས་མེད་པ། ཏིང་ངེ་འཛིན་རབ་ཏུ་གསལ་བ་སེམས་
ཤིན་ཏུ་རྣམ་པར་གྲོལ་བ། ཐུགས་རྗེ་ཆེ་བ། ཐབས་ལ་མཁས་པ། གཏོ་ཚེ་བ། དཔྱད་
རིང་བ། མཚན་དང་ལྡན་པ། དཔེ་ཡོངས་སུ་ཚོགས་པ། བཀའ་རྒྱ་ཆེ་བ། ལུང་
གྲངས་མང་བ། མན་ངག་གི་མདོར་འདུས་པ། རྣམ་པ་ཐམས་ཅད་ཅིར་ཡང་
མཁྱེན་པའི་ཡེ་ཤེས་ཅན། བླ་ན་མེད་པ་ཡང་དག་པའི་དོན་གཏན་ལ་ཕབས་པའི་
གཤེན་རབ་ཆེན་པོ། །ཞེས་གསུངས་པ་ཡང་སྐུ་གསུང་ཐུགས་འགྲོ་བ་འདུལ་བའི་
ཡོན་ཏན་དང་བཞིའི་ཁོངས་སུ་འདུ་སྟེ། དེའང་། སྐུའི་ཡོན་ཏན་གསུམ། གསུང་
གི་ཡོན་ཏན་བཞི། ཐུགས་ཀྱི་སྤངས་པའི་ཡོན་ཏན་གསུམ། རྟོགས་པའི་ཡོན་ཏན་
བརྒྱུད། འགྲོ་བ་འདུལ་བའི་ཡོན་ཏན་དྲུག་སྟེ་ཉེར་བཞིའོ།
༈



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དེ་ལ་སྐུའི་ཡོན་ཏན་གསུམ་ནི། འདབ་ཆགས་ཀྱི་རྒྱལ་པོ་དང་། མཚན་དང་
ལྡན་པ་དང་། དཔེ་བྱད་ཡོངས་སུ་འཚོགས་པ་དང་གསུམ་ལས། འདབ་ཆགས་
ཀྱི་རྒྱལ་པོ་ནི་ཁུ་བྱུག་དངོས་ཏེ། དུས་ཚད་མ་འཛོལ་བར་རྩ་གསུམ་ལྷའི་ཡུལ་དུ་
འོངས་བ། གསུང་སྙན་པར་སྒྲོགས་པ། དབྱར་གྱི་ལང་ཚོ་རྒྱས་པར་བྱེད་པ། སྐུའི་
གཟི་བྱིན་གྱིས་འདབ་ཆགས་གཞན་རྣམས་ཟིལ་གྱིས་གནོན་པ་བཞིན་དུ། སྟོན་
པས་ཀྱང་གདུལ་བྱ་འདུལ་བའི་དུས་ལ་བབ་པར་གཟིགས་པ་དང་། གསུང་སྙན་
པར་སྒྲོགས་པས་གདུལ་བྱའི་དགའ་བདེ་བསྐྱེད་པ་དང་
། སེམས་ཅན་རྣམས་ཐར་
པའི་ལང་ཚོ་རྒྱས་པར་བྱེད་པ་དང་། སྐུའི་གཟི་བྱིན་གྱིས་ལོག་པ་གཞན་རྣམས་ཟིལ་
གྱིས་གནོན་པ་ལ་སོགས་ཚུལ་མཚུངས་པ་སྟེ། གཡུང་དྲུང་ལས་དག་ལས། སྟོན་
པ་གཤེན་རབ་མི་བོ་ནི། འོག་མིན་གྱི་གནས་ནས་འགྲོ་བ་སེམས་ཅན་དོན་ལ་བྱོན་
པ་ནི། འོད་ཁ་དོག་ཅིར་ཡང་སྣང་བ་གཅིག་ཏུ་སྤྲུལ་ཏེ། འོད་དེ་རབ་ཏུ་སྤྲོས་པས་
འཇིག་རྟེན་གྱི་ཁམས་སྣང་བས་ཁྱབ་པར་གྱུར་ཏོ། །དེ་ནས་འགྲོ་བ་རབ་ཏུ་འདྲེན་
པ་འོད་ཀྱི་ཁྲི་འཕང་ལ་ཐུགས་ཀྱི་དགོངས་པ་བབས་ནས་བྱོན་ནོ། །དེ་ནས་ཤིང་
ཤོལ་མོ་སྡོང་གཅིག་གི་ཁ་ལ། འདབ་ཆགས་ཀྱི་རྒྱལ་པོ་གཡུ་བྱ་ཁུ་བྱུག །སྐུ་བིཌུ་རྒྱུ་
མཐིང་ཁའི་འོད་ཆགས་པས་ཐམས་ཅ་
ས་ཅད་ཟིལ་གྱིས་གནོན་པ། གསུང་སྙན་པས་
ཁམས་གསུམ་གྱི་སེམས་ཅན་སྤྲོ་བ་བསྐྱེད་པ། རིག་པ་གསལ་བས་འཁོར་འདས་
ཀྱི་བྱེ་བྲག་མ་བསྒྲིབས་པ། སྟོབས་དང་ལྡན་པས་ལོག་པ་ཟིལ་གྱིས་གནོན་པ། རྨད་
དུ་བྱུང་བས་ངོ་མཚར་གྱི་ལས་སྟོན་པ། བྱ་བ་བྱེད་པས་ཡེ་ཤེས་ཀྱི་སྤྲུལ་པ་མ་འགགས་
པ། བྱེད་པ་བྱས་པས་ཐབས་དང་ཤེས་རབ་ཀྱི་ཀློང་ནས་སྤྲུལ་པ། ཁུར་བོར་བས་
ས་དང་འབྲེལ་པའི་ལས་དོན་དུ་མི་སྤྱོད་པའོ། །དེ་ལྟ་བུའི་སྐུར་སྤྲུལ་ནས། ཞེས་
སོ། །མཚན་དང་ལྡན་པ་ནི་མཚན་བཟང་པོ་སུམ་ཅུ་རྩ་གཉིས་དང་ལྡན་པའོ། །དཔེ་



ལུང་རིགས་མཛོད།
བྱད་ཡོངས་སུ་འཚོགས་པ་ནི་དཔེ་བྱད་བཟང་པོ་བརྒྱད་ཅུ་རྩ་གཅིག་དང་ལྡན་པའོ
གཉིས་པ་གསུང་གི་ཡོན་ཏན་བཞི་ནི། གསུང་ལྷང་ལྷང་སྙན་པར་སྒྲོགས་པ་
དང་། བཀའ་རྒྱ་ཆེ་བ་དང་། ལུང་གྲངས་མང་བ་དང་། མན་ངག་མདོ་འདུས་པ་
དང་བཞི་ལས། གསུང་ལྷང་ལྷང་སྙན་པར་སྒྲོགས་པ་ནི་གང་ལ་གང་འདུལ་དུ་བོན་
སྒོ་སྣ་ཚོགས་གསུངས་པའོ། །བཀའ་རྒྱ་ཆེ་བ་ནི་རིགས་དྲུག་གི་རང་སྒྲ་ཅི་བཞིན་དུ་
འཕྲུལ་ངག་བདེན་པའི་བོན་བསམ་གྱིས་མི་ཁྱབ་པ་སྟོན་པའོ། །ལུང་གྲངས་མང་
བ་ནི་གདུལ་བྱའི་བློ་དང་འཚམས་པའི་བོན་དུ་མ་གསུངས་པའོ། །མན་ངག་མདོ་
འདུས་པ་ནི་བྱ་སླ་ལ་འབྲས་བུ་མྱུར་བའི་བོན་མང་པོ་གསུངས་པའོ།།
གསུམ་པ་ཐུགས་ཀྱི་སྤངས་པའི་ཡོན་ཏན་གསུམ་ནི། ཟག་པ་ཟད་པ་དང་།
ཉོན་མོངས་མེད་པ་དང་། སེམས་ཤིན་ཏུ་རྣམ་པར་གྲོལ་བ་དང་གསུམ་ལས། ཟག་
པ་ཟད་པ་ནི་རྟགས་ཀྱི་ཟག་པ་དང་དོན་གྱི་ཟག་པ་མ་ལུས་པ་སྤངས་པའོ། །ཉོན་
མོངས་མེད་པ་ནི་སྡུག་བསྔལ་མ་ལུས་པ་དང་བྲལ་བའོ། །སེམས་ཤིན་ཏུ་རྣམ་པར་
གྲོལ་བ་ནི་རྣམ་གྲོལ་ཡན་ལག་བརྒྱད་ཕུལ་དུ་ཕྱིན་པའོ།།
བཞི་པ་རྟོགས་པའི་ཡོན་ཏན་བརྒྱད་ནི། བྱེད་པ་བྱས་པ། རིག་པ་གསལ་
བ། སྟོབས་དང་ལྡན་པ། རྨད་དུ་བྱུང་བ། དོན་མི་བསྙེལ་བའི་གཟུངས་དང་ལྡན་
པ། སོ་སོའི་སྒོ་ལས་མ་སྒྲིབ་པ། ཏིང་ངེ་འཛིན་རབ་ཏུ་གསལ་བ། རྣམ་པ་ཐམས་
ཅད་ཅིར་ཡང་མཁྱེན་པ་དང་བརྒྱུད་ལས། བྱེད་པ་བྱས་པ་ནི་སྤངས་རྟོགས་མཐར་
ཕྱིན་པར་བྱས་པའོ། །རིག་པ་གསལ་བ་ནི་རིག་པའི་དབང་པོ་དྲུག་ཕུལ་དུ་ཕྱིན་
པའོ། །སྟོབས་དང་ལྡན་པ་ནི་མི་འཇིགས་པའི་སྟོབས་བཅུ་གསུམ་ཕུལ་དུ་ཕྱིན་
པའོ། །རྨད་དུ་བྱུང་བ་ནི་འབྲས་བུའི་རྟགས་བཅུ་གཅིག་དང་ལྡན་པའོ། །དོན་མི་
བསྙེལ་བའི་གཟུངས་དང་ལྡན་པ་ནི་མི་བརྗེད་པའི་གཟུངས་ཀྱི་ཁྱད་པར་བདུན་དང་
9



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལྡན་པའོ། །སོ་སོའི་སྒོ་ལས་མ་སྒྲིབ་པ་ནི་ཤེས་བྱ་ཐམས་ཅད་མངོན་སུམ་དུ་མཁྱེན་
པའོ། །ཏིང་ངེ་འཛིན་རབ་ཏུ་གསལ་བ་ནི་ཏིང་ངེ་འཛིན་ཐམས་ཅད་དང་ལྡན་
པའོ། །རྣམ་པ་ཐམས་ཅད་ཅིར་ཡང་མཁྱེན་པ་ནི་ཅི་ལྟ་བ་དང་ཅི་སྙེད་པ་ཐམས་
ཅད་མངོན་སུམ་དུ་གཟིགས་པའོ།།
ལྔ་པ་འགྲོ་བ་འདུལ་བའི་ཡོན་ཏན་དྲུག་ནི། བྱ་བ་བྱེད་པའི་ཡོན་ཏན།
ཐུགས་རྗེ་ཆེ་བ། ཐབས་ལ་མཁས་པ། གཏོ་ཆེ་བ། དཔྱད་རིང་བ། བླ་ན་མེད་
པ་དང་དྲུག་ལས། བྱ་བ་བྱེད་པའི་ཡོན་ཏན་ནི་གཞན་དོན་ལྷུན་གྲུབ་ཏུ་མཛད་
པའོ། །ཐུགས་རྗེ་ཆེ་བ་ནི་ཐུགས་རྗེ་བཞི་དང་ལྡན་པའོ། །ཐབས་ལ་མཁས་པ་ནི་
གདུལ་བྱ་གང་ལ་གང་འདུལ་གྱི་སྤྲུལ་པ་སྣ་ཚོགས་ཀྱིས་འགྲོ་བ་འདུལ་པའོ། །གཏོ་
ཆེ་བ་ནི་བགེགས་ཀྱིས་བར་དུ་གཅོད་པ་ལ་སོགས་ཞི་བའི་ཐབས་ཐམས་ཅད་མཁྱེན་
པའོ། །དཔྱད་རིང་བ་ནི་ནད་ཀྱིས་བར་དུ་གཅོད་པ་ལ་སོགས་ཞི་བའི་ཐབས་ཐམས་
ཅད་མཁྱེན་པའོ། །བླ་ན་མེད་པ་ནི་བླ་མེད་ཀྱི་དོན་གཏན་ལ་ཕབས་པའི་ཡོན་ཏན་
དང་ལྡན་པ་ཡིན་ཏེ་སྤངས་རྟོགས་ཕུལ་དུ་ཕྱིན་པ་ཡིན་པའི་ཕྱིར་རོ། །དེ་དག་སངས་
རྒྱས་ཀྱི་ཆེ་བའི་ཡོན་ཏན་ཏེ་སངས་རྒྱས་ཉིད་ལ་རང་བཞིན་གྱིས་མངའ་བའོ།།
གཞན་དོན་དུ་མཁྱེན་བརྩེ་ནུས་པའི་ཡོན་ཏན་གསུམ་དང་ལྡན་ཏེ། དེའང་
མཁྱེན་པའི་ཡོན་ཏན་ཡེ་ཤེས་དྲུག་ཅུ་རྩ་གཅིག་གསལ་བར་མངའ་ཞིང་སེམས་ཅན་
རྣམས་ཀྱི་གནས་དང་ལམ་དང་ཁམས་དང་དབང་པོ་སོ་སོ་མ་འདྲེས་པར་མཁྱེན་
པའོ། །ཡེ་ཤེས་དྲུག་ཅུ་རྩ་གཅིག་ནི། ཡེ་ཤེས་ལྔ་རེ་རེ་ལའང་བཅུ་གཉིས་སུ་ཕྱེས་
པའི་དྲུག་ཅུ་དང་རྩ་བ་ཀུན་ལ་ཁྱབ་པ་རྟོགས་པ་ཆེན་པོའི་ཡེ་ཤེས་དང་དྲུག་ཅུ་རྩ་
གཅིག་གོ །བརྩེ་བ་ཆེན་པོས་འགྲོ་བ་རྣམས་སྐད་ཅིག་ཙམ་ཡང་མི་འདོར་བར་ཐུགས་
རྗེས་བཟུང་བའི་ཕྱིར་འོད་ཟེར་སྤྲོས་པའི་ཚུལ་ནི། འོད་གང་ལས་འབྱུང་བའི་



ལུང་རིགས་མཛོད།
གནས་ནི་ཁམས་བརྒྱད་འབུམ་ལྟར་ན་དབུ་ཡི་གཙུག་ནས་ཞབས་ཀྱི་མཐིལ་རུམ་
ཡན་གྱི་སྐུའི་གནས་ཉི་ཤུ་རྩ་ལྔ་ལས་སྤྲོས། འོད་ཟེར་སྤྲོ་བའི་དགོས་པ་ནི། འབུམ་
དེ་ཉིད་ལས། འགྲོ་བ་སེམས་ཅན་གྱི་དོན་མཐར་ཕྱིན་པར་མཛད་པའི་སླད་དུ།
ཞེས་དང་། ཅི་ལྟར་སྤྲོས་པའི་ཚུལ་ནི། ཐུགས་ལས་འོད་ཟེར་འབུམ་ཕྲག་གྲངས་
མེད་པ་ཡོངས་སུ་སྤྲོས་ཤིང་བཀྱེའོ། །ཞེས་སོ། །སྐུའི་གནས་ཉེར་ལྔ་ནི། སྐུ་དབུ་ཡི་
གཙུག་རུམ་ནས་ཀྱང་། འོད་ཟེར་བྱེ་བ་སྟོང་ཕྲག་དྲུག་ཅུ་དྲུག་ཅུར་བྱུང་ངོ༌། །ཞེས་
པ་ནས། སྐུ་ཞབས་ཀྱི་མཐིལ་རུམ་ཞེས་པའི་བར་གྱི་ཉེར་ལྔའོ། །དེའང་འོད་ཟེར་
འབུམ་ཕྲག་ནི་འོད་ཟེར་གྱི་གཙོ་བོ་སྟེ། ཉིད་ཀྱི་འདུལ་བའི་སྟོང་གསུམ་འདི་ཡི་
ཚངས་རྒྱུང་ཁྲི་ཕྲག་འབུམ་འདུལ་བའི་དོན་དང་། གྲངས་མེད་པ་ནི་འོད་ཟེར་གྱི་
འཁོར་ཏེ། སྟོང་གསུམ་འདི་ཕར་འདས་པའི་འཇིག་རྟེན་ཁམས་གྲངས་མེད་པ་
འདུལ་བའི་དོན་ཏེ། དེ་དག་རྩ་བའི་འོད་ཟེར་ཏེ་སྤྱིར་སྤྲོས་པའོ། །ལྷག་པའི་འོད་
ཟེར་སྟོང་གསུམ་འདིའི་འཛམ་གླིང་བྱེ་བ་ཕྲག་བརྒྱ་ལ་ལྟོས་ཏེ་བྱེ་བ། སྟོང་གསུམ་ལ་
ལྟོས་ཏེ་སྟོང་ཕྲག །རིགས་དྲུག་ལ་ལྟོས་ཏེ་དྲུག་ཅུ། ཡང་ནས་ཡང་དུ་སྤྲོས་པའི་
དོན་གྱི་སླར་ཡང་། དྲུག་ཅུ་ཞེས་པའི་སྒྲ་ཟློས་པའོ། །ཡང་དྲི་མེད་རྩ་མདོ་ལྟར་ན་
སྐུའི་གནས་དྲུག་ནས་འོད་ཟེར་སྤྲོས་པ་ལས་རིགས་དྲུག་འདུལ་བའི་གཤེན་དྲུག་
ཏུ་སྤྲུལ། ཕྱག་ཞབས་ཀྱི་མཐིལ་བཞི་ལས་སྤྲོས་ནས་གླིང་བཞི་འདུལ་བའི་གཤེན་
བཞི། མཚན་བཟང་སོ་གཉིས་ལས་སྤྲོས་ནས་གཡེན་འདུལ་སོ་གསུམ། དཔེ་བྱད་
བརྒྱད་ཅུ་ལས་སྤྲོས་ནས་འ་ཞ་གསང་བ་མདོ་སྡུད་ལ་སོགས་དགྲ་བཅོམ་བརྒྱད་ཅུ་
རྩ་གཅིག །ཏིང་འཛིན་ཡན་ལག་སུམ་བརྒྱ་དྲུག་ཅུ་ལས་འོད་ཟེར་སྤྲོས་ནས་ཡེ་ཤེས་
ཐིག་ལེ་ལ་སོགས་ཡེ་གཤེན་སུམ་བརྒྱ་དང་དྲུག་ཅུ། ཡེ་ཤེས་ཀྱི་སྒོ་བྱེ་བ་ཕྲག་བརྒྱ་
ལས་འོད་ཟེར་སྤྲོས་ནས་འཛམ་གླིང་བྱེ་བ་ཕྲག་བརྒྱ་རུ་སྤྲུལ་སྐུ་བྱེ་བ་ཕྲག་བརྒྱར་
11



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྤྲུལ་ཏེ་འགྲོ་དོན་མཐར་ཕྱིན་པར་མཛད་དོ། །ནུས་པའི་ཡོན་ཏན་གྱི་གདུལ་བྱའི་
ཞིང་སྦྱོང་ཞིང་
། སེམས་ཅན་གྱི་དོན་དངོས་སུ་མཛད་པ་ལ། ཕྱོགས་བཅུ་ཀུན་དུ་
མེ་ཏོག་གི་ཆར་བབས་པ། གསལ་བའི་འོད་ཤར་བ་སྙན་པའི་སྒྲ་གྲགས་པ། འཇིག་
རྟེན་ཁམས་ཐམས་ཅད་གཡོ་བ་འུར་བ་ལ་སོགས་པའི་ཆོ་འཕྲུལ་ཆེན་པོས་གཏམས་
ནས་གདུལ་བྱའི་སྣང་བ་འགྱུར་བར་བྱས་ཏེ་འོད་ཟེར་གང་ལ་རེག་པའི་སེམས་ཅན་
རྣམས་སྡུག་བསྔལ་དང་ཉོན་མོངས་པ་ཐམས་ཅད་དང་བྲལ་ནས་རྒྱུད་སྨིན་པར་
མཛད་པའོ།
སྤྱིར་བསྐལ་པ་བཟང་པོ་འདི་ལ་བར་གྱི་སངས་རྒྱས་ཞེས་བྱ་བའི་གྲངས་མ་
ངེས་པ་དང་། སངས་རྒྱས་སྟོང་རྩ་གཉིས་འབྱུང་བའི་གྲངས་ངེས་པ་ཅན་ཀུན་གྱི་
དབུས་ན་བདག་ཅག་གི་སྟོན་པ་ཉིད་རྩོད་དུས་ཀྱི་གདུལ་དཀའ་འདུལ་བའི་སྙིང་
སྟོབས་ལ་སུས་ཀྱང་འགྲན་ཟླ་མེད་དེ། དྲི་མེད་རྩ་མདོ་ལས། བསྐལ་པ་བཟང་པོ་
འདི་ལ་སངས་རྒྱུས་སྟོང་དང་རྩ་གཉིས་འབྱོན་ཏེ། དེ་དག་གི་ནང་ནས་མཆོག་ཏུ་
གྱུར་པ། ཕུལ་དུ་ཕྱིན་པ། ཐུགས་རྗེ་ཆེ་བ། ཐབས་ལ་མཁས་པ། གདུལ་དཀའ་
འདུལ་བ། སངས་རྒྱས་ཀུན་གྱི་ཐུ་བོར་གྱུར་པ་ནི། རྒྱལ་བ་གཤེན་རབ་མཆོག་ཡིན་
པས། འོད་ཟེར་གྱི་སྤྲོ་བསྡུས་འཇིག་རྟེན་གྱི་ཁམས་ཁྱབ་པ་རུ་སྤྲོ་ནུས་ཤིང་གཞན་
ལས་དཔག་པའོ། ། ཞེས་སོ།
གསུམ་པ་འགྲོ་དོན་དུ་བཀའ་འཁོར་བསྐོར་བའི་ཚུལ་ནི། སྟོན་པའི་བཀའ་
ལ་ཞལ་ནས་གསུངས་པ། བྱིན་གྱིས་བརླབས་པ། རྗེས་སུ་གནང་བའི་བཀའ་དང་
གསུམ། ཞལ་ནས་གསུངས་པ་ལ་སྟོན་པ་ཉིད་འཇིག་རྟེན་ན་མི་ལོ་བརྒྱད་སྟོང་དང་
ཉིས་བརྒྱར་བཞུགས་པ་དེའི་ཚེ་སྟོན་པས་ཇི་ལྟར་མཛད་པ་ཐམས་ཅད་ཕྲིན་ལས་
ལ། གང་ལྟར་སྨྲས་པ་ཐམས་ཅད་དྲང་ངེས་ཀྱི་བཀའ་ཡིན་པས་བརྗོད་ཀྱིས་མི་



ལུང་རིགས་མཛོད།
ལངས་ཏེ། དྲི་མེད་གཉེར་གཏད་མདོ་ལས། བདག་གི་ཞལ་ནས་གསུངས་པའི་
བཀའ།། རབ་འབྱམས་ཆུ་བོའི་གཞུང་དང་འདྲ། ཚད་དང་རྩིས་ལས་འདས་མོད་
ཀྱང་།། ཞེས་སོ། །དེ་ལྟ་ནའང་རེ་ཞིག་གླེགས་བམ་གྱི་གྲངས་ནི། དེ་ཉིད་ལས། དུང་
ཤོག་དཀར་ལ་གཡུ་རིས་སྔོན་པོར་བྲིས།། རིན་ཆེན་གླེགས་བམ་བྱེ་བ་དུང་ཕྱུར་
བརྩམས།། དཀར་ནག་བཀྲ་གསལ་བསྟན་པ་རྗེས་སུ་བཞག །ཅེས་སོ། །དེ་ཡང་
གདུལ་བྱ་འདུལ་བྱེད་ལ་ལྟོས་ནས་ཡོངས་སུ་བསྡུ་ན་གདུལ་བྱ་ཉོན་མོངས་པ་བརྒྱད་
ཁྲི་བཞི་སྟོང་གི་གཉེན་པོར། འདུལ་བྱེད་བོན་སྒོ་བརྒྱད་ཁྲི་བཞི་སྟོང་ལ་འདུས་ཏེ།
སྟོང་ཕྲག་བརྒྱ་པ་ལས། ཉོན་མོངས་པ་བརྒྱད་ཁྲི་བཞི་སྟོང་གི་གཉེན་པོར་བོན་གྱི་སྒོ་
མོ་བརྒྱད་ཁྲི་བཞི་སྟོང་བསྟན་པ་དགོངས་ནས། ཞེས་གསུངས་པའི་ཕྱིར་རོ། །གྲངས་
ཇི་ལྟར་ཡིན་ཞེ་ན། མདོ་འདུས་ལས། ཧོས་སྒོ་བརྒྱད་ཁྲི་བཞི་སྟོང་ནི། མདོ་འབུམ་
རྒྱུད་མཛོད་སྡེ་བཞི་ལ།། ཉིས་ཁྲི་ཆིག་སྟོང་སྒོ་བཞིར་དབྱེ།། ཞེས་པས། ཉོན་མོངས་
པ་འདོད་ཆགས་ལས་གྱུར་པ་ཉིས་ཁྲི་ཆིག་སྟོང་གི་གཉེན་པོར། འདུལ་བ་མདོ་ཡི་
བོན་སྒོ་ཉིས་ཁྲི་ཆིག་སྟོང་། ཞེ་སྡང་ལས་གྱུར་པ་ཉིས་ཁྲི་ཆིག་སྟོང་གི་གཉེན་པོར།
རྒྱས་པ་འབུམ་ཀྱི་བོན་སྒོ་ཉིས་ཁྲི་ཆིག་སྟོང་། གཏི་མུག་ལས་གྱུར་པ་ཉིས་ཁྲི་ཆིག་སྟོང་
གི་གཉེན་པོར། མངོན་པ་མཛོད་ཀྱི་བོན་སྒོ་ཉིས་ཁྲི་ཆིག་སྟོང་། དུག་གསུམ་ཆ་
སྙོམས་སུ་གྱུར་པ་ཉིས་ཁྲི་ཆིག་སྟོང་གི་གཉེན་པོར། སྔགས་སེམས་རྒྱུད་ཀྱི་བོན་སྒོ་
ཉིས་ཁྲི་ཆིག་སྟོང་དུ་གསུངས་སོ། །ཧོས་ཞེས་བྱ་བ་ནི། ཡེ་སྲིད་གཡུང་དྲུང་བོན་
གྱི་གསང་མཚན་ལྟ་བུ་ཡིན་ཏེ། སྟོན་པའི་ཕྱག་མཚན། བླ་གུར། རྟེན་རྫས་རྣམས་
ལ་ཧོས་རུ་དང་། ཧོས་གུར་དང་། ཧོས་ཆ་ཞེས་སོགས་གསུངས་པའི་ཕྱིར་རོ། །ཡེ་
ཤེས་ལའང་འཇུག་སྟེ། རྣམ་རྒྱལ་ལས། སྲིད་པ་ཧོས་ཀྱི་བྱིན་ཆེན་ཕོབ།། ཅེས་
གསུངས་པས་སོ། །བོན་སྒོ་དེ་དག་ཡེ་ཤེས་ཀྱི་སྒོ་དེ་སྙེད་ལས་སྤྲོས་པ་སྟེ། དྲི་མེད་མདོ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལས། ཡེ་ཤེས་བརྒྱད་ཁྲི་བཞི་སྟོང་ལས། བོན་སྒོ་བརྒྱད་ཁྲི་བཞི་སྟོང་སྤྲོས།། ཞེས་སོ།།
དེ་ཡང་བསྡུ་ན་བཀའ་ཡི་འཁོར་ལོ་གསུམ་གྱི་ཁོངས་སུ་ཡོངས་སུ་འདུ་སྟེ། ཡེ་
ཤེས་གསལ་སྒྲོན་ལས། བཀའ་རབ་འབྱམས་ཐེག་པ་བོན་གྱི་རྒྱ་མཚོ་ལས། མདོ་
རུ་བསྡུས་ན་བཀའ་ཐོག་མཐའ་བར་གསུམ་དུ་འདུས། ཞེས་པས་སོ། །འཁོར་ལོ་
གསུམ་དུ་དབྱེ་དོན་ཡང་དེ་ཉིད་ལས། བཀའ་དང་པོ་ཀུན་རྫོབ་རྒྱུ་འབྲས་ཐེག་པ་
རིམ་དགུ་རུ་གསུངས་པ་དང་། བར་པ་བདེན་གཉིས་སྒོ་བཞི་མཛོད་དང་ལྔ་རུ་
གསུངས་པ་དང་། ཐ་མ་དོན་དམ་ཕྱི་ནང་གསང་གསུམ་དུ་གསུངས་པ་དང་། ཞེས་
དང་། དྲི་མེད་རྩ་མདོ་ལས། རྒྱལ་བའི་ཞལ་ནས་གསུངས་པ་ཡི།། བཀའ་ལ་ཐོག་
མཐའ་བར་དང་གསུམ། དང་པོ་ཀུན་རྫོབ་བདེན་པར་གསུངས། བར་དུ་བདེན་
གཉིས་དོ་མཉམ་གསུངས། ཐ་མ་དོན་དམ་བདེན་པར་གསུངས།། ཞེས་སོ། །དེ་
ཡང་ངོས་འཛིན་ཇི་ལྟར་བྱེད་ཅེ་ན། རྗེས་བཞག་མདོ་དང་རྩེ་མདོ་གཉིས་མཐུན་
པར། དེ་ཡང་མཛད་པ་བཅུ་གཉིས་ཀྱི།། བསྟན་སྤེལ་ཡན་ཆད་ཀུན་རྫོབ་ཚུལ།
རྗེས་བཞག་ཡན་ཆད་བདེན་གཉིས་ཚུལ།། མྱང་འདས་ཡན་ཆད་དོན་དམ་ཚུལ།།
ཞེས་གསུངས་སོ། །བཀའ་འཁོར་དང་པོ་ལ་དབྱེ་ན། རིག་པའི་གནས་ལྔའི་བསྡུས་
པའི་བོན་དང་། ཐེག་པ་རིམ་དགུའི་བསྡུས་པའི་བོན་གཉིས་ཏེ། རྗེས་བཞག་གི་
མདོ་ལས། ཐོག་མར་བསྟན་སྤེལ་ཡན་ཆད་ལ། རྣམ་པ་གཉིས་སུ་འཆད་པ་སྟེ། རིག་
པའི་གནས་དང་བསྟན་པའི་བོན། ཞེས་དང་། དེ་ལྟར་གནས་ལྔ་ཐེག་པ་དགུ །དང་
པོར་གསུངས་པའི་བཀའ་ལུང་ངོ་། །ཞེས་སོ། བཀའ་འཁོར་བར་པ་ལ་དབྱེ་ན་སྒོ་
བཞི་མཛོད་དང་ལྔ་སྟེ། དེ་ཉིད་ལས། བར་པར་བདེན་གཉིས་ཚུལ་གསུངས་པ། སྒོ་
བཞི་མཛོད་དང་ལྔ་རུ་དབྱེ།། ཞེས་སོ། །བཀའ་འཁོར་ཐ་མ་ལ་དབྱེ་ན་ཕྱི་ནང་
གསང་གསུམ་སྟེ། དྲི་མེད་རྩ་མདོ་ལས། ཐ་མ་ཕྱི་ནང་གསང་བ་གསུམ། ཕྱི་རྒྱུད་
14



ལུང་རིགས་མཛོད།
འདུལ་བ་ཁྲིམས་ཀྱི་བོན། ནང་རྒྱུད་གསང་བ་སྔགས་ཀྱི་བོན། གསང་རྒྱུད་བླ་མེད་
དོན་གྱི་བོན། ཡང་གསང་དོན་དུ་གསུངས་པ་སྟེ།། བཀའ་ལ་ཐོག་མཐའ་བར་
གསུམ་མོ། །ཞེས་གསུངས་སོ། །
བཞི་པ་འཁོར་ལ་རིམ་པར་བརྒྱུད་ཚུལ་ནི། སྤྱིར་སྟོན་པའི་འཁོར་ལ་རིམ་
པ་གསུམ་ཡོད་དེ། དོན་ལྡན་གཡུང་དྲུང་སེམས་དཔའི་འཁོར། བསྟན་སྐྱོང་འཇིག་
རྟེན་མངའ་དབང་གི་འཁོར། གདུལ་བྱ་འགྲོ་བ་རིགས་དྲུག་གི་འཁོར་རོ། །དང་པོ་
ནི། བླ་མེད་ཡུམ་གྱི་མདོ་ལས། ཕྱི་འཁོར་དུ་གྱུར་པའི་གཡུང་དྲུང་སེམས་དཔའ་
དུང་ཕྱུར་འབུམ་ཕྲག་བཅུ་དང་།། བར་འཁོར་དུ་གཏོགས་པའི་གཡུང་དྲུང་སེམས་
དཔའ་བྱེ་བ་བཅུ་དྲུག་དང་། ནང་འཁོར་དུ་གནས་པའི་གཡུང་དྲུང་སེམས་དཔའ་
ཁྲི་དྲུག་སྟོང་དང་། གསང་འཁོར་དུ་གཏོགས་པའི་གཡུང་དྲུང་སེམས་དཔའ་ལྔ་
སྟོང་ལྔ་བརྒྱ་དང་། སྐུ་ལ་རྟག་པར་འཁོར་བའི་གཡུང་དྲུང་སེམས་དཔའ་ལྔ་སྟོང་
ལྔ་བརྒྱ་དང་། འཁོར་གྱི་དམ་པར་གྱུར་པའི་གཡུང་དྲུང་སེམས་དཔའ་སུམ་བརྒྱ་དྲུག་
ཅུ་དང་།། མཆོག་ཏུ་གྱུར་པའི་གཡུང་དྲུང་སེམས་དཔའ་ཞུ་བའི་གཤེན་བརྒྱད་དང་
ཐབས་ཅིག་ཏུ་བཞུགས།། ཞེས་གསུངས་པའི། སྐུ་ལ་རྟག་པར་འཁོར་བའི་གཡུང་
དྲུང་སེམས་དཔའ་ལྔ་སྟོང་ལྔ་བརྒྱ་ནི་འཁོར་གྱི་གཙོ་བོ་ཡིན་ལ། གྲངས་ནི་འབུམ་
ཏིག་ལས། ལྷའི་བུ་དད་པ་ཅན་དང་། སྨྲ་མིའི་བུ་དད་པ་ཅན་ལྔ་སྟོང་བཏུལ་བའི་
ལྔ་སྟོང་དང་། ཚོགས་ལམ་དང་དྲོད་དང་རྩེ་མོ་བཟོད་པ་བོན་མཆོག་ལ་གནས་པ་
བརྒྱ་བརྒྱ་སྟེ་ལྔ་བརྒྱའོ། །ཞེས་སོ། །སུམ་བརྒྱ་དྲུག་ཅུ་ནི། འཁོར་གྱི་དམ་པ་རྒྱལ་
བའི་སྲས་པོ་དངོས་མཐོང་ལམ་ཡན་ཆད་ལ་གནས་པ་སྟེ་ཐེག་ཆེན་འཕགས་པ་ཤ་
སྟག་གོ །དེ་དག་གི་མཚན་སོ་སོར་བཤད་པ་ནི། སྟོང་ཕྲག་བརྒྱ་པ་ལས། འཁོར་གྱི་
དམ་པ་སུམ་བརྒྱ་དྲུག་ཅུ་དང་ཐབས་ཅིག་ཏུ་བཞུགས་སོ། །ཞེས་པ་ནས། སྨྲ་མི་
15



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
-
=
བོན་བཅུ་གཉིས་དང་ཐབས་ཅིག་ཏུ་བཞུགས་སོ། །ཞེས་པ་ཡན་གྱིས་བསྟན་པ་
རྣམས་སོ། །མཆོག་ཏུ་གྱུར་པའི་ཞུ་འཁོར་བརྒྱུད་ལུང་གིས་བསྟན་པ་ནི་ཤེར་ཕྱིན་
ཞུ་བའི་གཤེན་བརྒྱད་ཡིན་ལ། འདིར་ནི་སྤྱི་དོན་དུ་བཤད་པ་སྟེ་བོན་སྒོ་སོ་སོའི་ཞུ་བ་
པོ་རྣམས་ཏེ་སངས་རྒྱས་ལ་ཞུ་བའི་སྤོབ་པ་དང་ལྡན་པས་མཆོག་ཏུ་གྱུར་པ་ཞེས་བྱའོ།།
གཉིས་པ་ནི། ལྷའི་རྒྱལ་པོ་ཚངས་པ་དང་བརྒྱ་བྱིན། ཀླུའི་རྒྱལ་པོ་གཙུག་
ན་དང་འཇོག་པོ། །ལྷ་མིན་ཐངས་བཟངས་རིང་སྐྱེས། མི་དབང་འདོད་པ་དགུ་
འགྱུར། ས་བདག་གི་རྒྱལ་པོ་བཞི། ལྷ་མོ་བརྟན་མ་ལ་སོགས་འཇིག་རྟེན་ལ་དབང་
བསྒྱུར་བར་བྱེད་པའི་དཔལ་མགོན་འཇིག་རྟེན་པ་རྣམས་སོ།།
གསུམ་པ་ནི། སྨྲ་མི་གྲོང་བདུན་ལ་སོགས་པའི་སྡེ་བརྒྱད་དང་རིགས་དྲུག་
གི་འགྲོ་བ་བསམ་གྱིས་མི་ཁྱབ་པ་སྟེ། མདོ་ལས། འཁོར་མཐའ་མ་བྱེ་མའི་ལ་ཙམ་
ཞེས་གསུངས་པའི་ཕྱིར་རོ། །དེ་བས་ན་སྟོང་ཕྲག་བརྒྱ་པ་ལས། བོན་ཐམས་ཅད་
ཀྱི་གཞི་ནི་ང་ཡིས་བཤད་པར་བྱ་ཡིས། གླེང་ནི་ཁྱེད་ཀྱིས་བསླང་བར་གྱིས་ཤིག །ཅེས་
གསུངས་པ་ལྟར། ཞུ་བ་པོས་མཆོད་པའི་རྫས་ཕུལ། གུས་པའི་ཚུལ་ཕྱུང་། མོས་
པའི་དད་པ་བསྐྱེད་ནས་གླེང་བསླངས་བའི་ཞུ་བ་ཕུལ་བའི་རྗེས་སུ། སངས་རྒྱས་ཀྱིས་
གདན་སེང་གེའི་ཁྲི་ཐོག་ནས་འཁོར་རིམ་པ་གསུམ་ལ་གང་ཞིག་བཤད་བྱའི་བོན་
གསུངས་ཏེ། ཇི་ལྟ་བུའི་ཚུལ་གྱིས་གསུངས་ཞེ་ན། གཡུང་དྲུང་ལས་རྣམ་པར་དག་
པའི་རྒྱུད་ལས། སྟོན་པས་འཕྲུལ་ངག་བདེན་པའི་བོན། འོད་གསལ་ཐུགས་ཀྱི་
མཛོད་ཁང་ནས།། ཡང་དག་དོན་གྱི་བཅུད་ཕྱུང་ལཚངས་པ་མགུར་གྱི་བུམ་པར་
དྲིལ། ཀུན་གྲོལ་ལྗགས་ཀྱི་བདར་ལ་བཀྲལ།། དུག་གསུམ་རྩད་གཅོད་ཚེམས་ལ་
བཤར།། ཞེས་པ་ལྟར་རོ། །དེ་ལྟ་བུའི་ཚུལ་གྱིས་ཐོག་མཐའ་བར་གསུམ་གྱི་བཀའ་
འཁོར་བསྐོར་ནས་བཀའ་ལུང་ཐམས་ཅད་ཀྱི་མཐའ་རྫོགས་པར་མཛད་པ་
པ་སྟེ།
16



ལུང་རིགས་མཛོད།
དྲི་མེད་རྩ་མདོ་ལས། བཀའ་ལ་ཐོག་མཐའ་བར་གསུམ་སྟེ།། ཀུན་རྫོབ་བདེན་
གཉིས་དོན་དམ་གྱི། བོན་ལ་གཏིང་དཔག་ཚད་ལས་འདས། འདའ་ཁའི་ཞལ་
ཚེམས་མ་གཏོགས་པའི། ཚད་ཀྱིས་མི་ཟིན་བཀའ་ལུང་འབུམ་སྡེ་རྫོགས།། ད་ལྟའི་
དུས་སུ་གཏད་གཉེར་དུས་ལ་བབ།། ཅེས་སོ། །བཀའ་འཁོར་རིམ་གསུམ་བསྐོར་
བ་དང་གཏད་གཉེར་རྫོགས་ནས་མདོ་འདུས་ལས། ང་ནི་མྱ་ངན་འདས་འོག་ཏུ།
མདོ་འབུམ་རྒྱུད་མཛོད་བཞིར་ཕྱེས་ལ། འཁོར་རྣམས་བོན་གྱི་བསྡུ་བར་གྱིས།། སྟོན་
པ་གནས་དང་འཁོར་དུས་དང་། བོན་རྣམས་ཕུན་ཚོགས་ལྔས་ཤོད་ཅིག །ཅེས་
པའི་བཀའ་བསྡུ་དང་། སྟོན་པ་མྱ་ངན་འདས་པའི་འོག་ཏུ་རྒྱལ་འཚོབ་མུ་ཆོ་ལྡེམ་
དྲུག་དང་། སྟོན་པའི་བསྟན་པ་ཕྱོགས་བཅུར་སྤེལ་བའི་འཛམ་གླིང་བསྟན་པའི་
རྒྱན་དྲུག་དང་མཁས་བཞི་འབྱུང་བ་ལུང་བསྟན་པར་མཛད་དོ། །གཉེར་གཏད་
མདོ་ལས། མུ་ཆོ་ལྡེམ་དྲུག་རྒྱལ་འཚོབ་སྟེ།། ད་ལྟ་ལྷ་མིན་གནས་སུ་བཞུགས།། བདག་
ཉིད་མྱ་ངན་འདས་ནས་སུ།། མི་ལོ་སྟོང་དང་བརྒྱད་བརྒྱའི་དུས།། ནམ་མཁའི་ལྷ་
བྲན་འཁོར་དང་བཅས། འཛམ་གླིང་འོལ་མོའི་གནས་སུ་བབས།། གསས་ཁང་
དཀར་ནག་བཀྲ་གསལ་ན།། བཀའ་ལས་བཀའ་བརྟེན་བོན་དུ་ཕྱེས།། སེམས་ཅན་
བློ་ཡི་ཚད་དང་སྦྱོར། འཛམ་གླིང་ཕྱོགས་བཅུ་ཀུན་ཏུ་སྤེལ། གསུང་གི་བསྟན་པའི་
ལས་དཔོན་མཛོད།། ཅེས་དང་། གཉེར་གཏད་མདོ་དང་རྩེ་མདོ་གཉིས་མཐུན་པར།
དེ་ནས་གདུང་འཚོབ་འབྱོན་པའི་དུས། འཛམ་གླིང་བསྟན་པའི་རྒྱན་དྲུག་འབྱུང་།།
སྒྲ་བསྒྱུར་ལོ་ཙཱ་ཕུལ་ཕྱིན་པའི།། སྟག་གཟིག་རྒྱལ་པོའི་མངའ་འོག་ཏུ། དམུ་ཙ་དྲ་
ཧེ་བྱ་བ་དང་།། འགུ་ཡ་ལི་སྤར་བྱ་བ་དང་། ཁྲི་ཐོག་སྤར་ཚ་བྱ་བ་འབྱུང་།། གཞན་
ཡང་ཕྱི་རོལ་རྒྱལ་ཁམས་སུ།། རྒྱ་གར་ཆུ་བོ་བཞི་འདུས་ན།། ལྷ་བདག་སྔགས་གྲོལ་
བྱ་བ་འབྱུང་།། རྒྱ་ནག་ཏིང་ཤོ་ཁྲི་སྒོ་ན།། ལེགས་ཏང་རྨང་པོ་བྱ་བ་འབྱུང་།། ཕྲོམ་
17



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡུལ་གངས་གླེང་བྱ་བ་རུ། གསེར་ཐོག་ལྕེ་འབྱམས་བྱ་བ་འབྱུང་། ལོ་ཙཱ་ཆེན་པོ་དེ་
དྲུག་ལ།། བཀའ་འགྲེལ་སློབ་མ་མང་དུ་འབྱུང་། དེ་དག་ནང་ནས་དཔག་པ་ཡི།།
ཞང་བོད་མཁས་པ་མི་བཞི་འབྱུང་། དེ་དག་སྒྲ་བསྒྱུར་ལོ་ཙཱ་ཡིས།། བསྟན་པ་ཕྱོགས་
བཅུར་རབ་དར་བྱེད།། ཅེས་གསུངས་སོ།།
སྟོན་པ་མྱ་ངན་ལས་འདས་པའི་རྗེས་སུ་འཁོར་རྣམས་ཀྱིས་བཀའ་ཡི་བསྡུ་
བ་མཛད་པའི་ཚུལ་ནི། མདོ་སྡེ་རྣམས་གསང་བ་མདོ་སྡུད་དང་། འབུམ་སྡེ་ཐམས་
ཅད་རྨ་ལོ་དང༌། གཟུངས་སྡེ་ཀུན་གཡུ་ལོ་དང་། འདུལ་བ་ཡིད་ཀྱི་ཁྱེའུ་ཆུང་
དང་། རྒྱུ་འབྲས་ཀྱི་ཐེག་པ་མཆོད་སྦྱིན་ཚོགས་བསགས་ཕར་ཕྱིན་རྣམས་ཚངས་
པ་གཙུག་ཕུད་དང་། གཏོ་རྒྱུད་འབུམ་སྡེ་གཏོ་བུ་དང་། དཔྱད་རྒྱུད་ཁྲི་སྡེ་དཔྱད་བུ་
དང་། མངོན་པ་ཚད་མ་རྣམ་འགྲེལ་ལུང་སྡེར་གྱུར་པ་ཐམས་ཅད་ལུང་འདྲེན་དང་།
རྒྱུད་སྡེ་རྣམས་རྒྱུད་འདྲེན་དང་། ལྷ་རྒྱུད་འོལ་དྲུག་ཐང་པོ་དང་དུས་འཁོར་ཅུ་ཡག་
རྩིས་སྡེ་ཀོང་ཚ་འཕྲུལ་བུ་དང་། ཆབ་ནག་སྲིད་པའི་རྒྱུད་ཀྱི་བོན་རྐང་ཚ་དབང་
ལྡན་ཏེ་གཙོ་འཁོར་བཅུ་གཉིས་ཀྱིས་བསྡུས་ཏེ། གླེགས་བམ་བྱེ་བ་དུང་ཕྱུར་གསས་
ཁང་དཀར་ནག་བཀྲ་གསལ་དུ་བསྟན་པ་རྗེས་སུ་བཞག་པར་མཛད་དོ། །དེའང་
བསྟན་པ་བཞག་པ་ཕྱི་རབས་པ་རྣམས་ཡིད་ཆེས་ཀྱི་དགོས་པ་དང་། བསྡུད་པ་ནི་
བསྡུད་པ་པོ་མི་བརྗེད་གཟུངས་ལྡན་དུ་ཤེས་པའི་དགོས་པ་ཡོད་དོ།།
དེ་ནས་སྟོན་པས་འོག་མིན་ནས་མུ་ཆོ་ལྡེམ་དྲུག་ལྷ་མིན་གྱི་ཡུལ་དུ་བསྟན་
པའི་སྒྲོན་མར་མཛད་པ་ཉིད་འོལ་མོའི་གླིང་དུ་སྟོན་པའི་རྒྱལ་འཚོབ་ཏུ་གཤེགས་
པའི་དུས་ལ་བབ་པར་གཟིགས་ནས་ལུང་གནང་སྟེ། མདོ་གཟེར་དམིགས་ལས།
བསྟན་པའི་སྒྲོན་མ་མུ་ཆོ་ལྡེམ་དྲུག་གཤེགས། བདག་གི་གདུང་འཚོབ་གྱིས་ལ་འགྲོ་
བ་ཁ་ལོ་བསྒྱུར།། གསུང་རབ་བཀའ་རྒྱུད་ཤོད་ལ་འགྲོ་བ་ཐར་པར་དྲོངས། ཞེས་



ལུང་རིགས་མཛོད།
གསུངས་པ་བཞིན་དུ་གདུང་འཚོབ་ཉིད་ནམ་མཁའ་ནས་ལྷ་བརྒྱའི་འཁོར་དང་
བཅས་ཏེ་འོལ་མོའི་གླིང་གི་རང་བྱུང་མཆོད་རྟེན་བཞིའི་རྩར། སྟོན་ཟླ་ཐ་ཆུང་གི་
ཉ་ལ་མངོན་སུམ་དུ་བབས་ནས་གསས་ཁང་དཀར་ནག་བཀྲ་གསལ་སོགས་སུ་ལོ་
གསུམ་དུ་བོན་གྱི་འཁོར་ལོ་བསྐོར་རོ། །སློབ་དཔོན་གྱི་དྲུང་དུ་ཤེས་པའི་རྒྱུད་སྦྱངས་
པའི་སློབ་བུ་མང་དུ་བྱུང་བའི་ནང་ན་ཁྱད་དུ་འཕགས་པ་འཛམ་བུའི་གླིང་གི་
མཁས་པ་ཕུལ་དུ་ཕྱིན་པ་བསྟན་པའི་རྒྱུན་མཆོག་ལོ་ཙཱ་བ་ཆེན་པོ་དྲུག་བྱུང་བས།
བོན་རྣམས་སོ་སོའི་ཡུལ་དུ་བསྒྱུར་ཞིང་ཕྱོགས་བཅུ་ཀུན་དུ་དར་བར་མཛད་དོ། །རྒྱན་
དྲུག་ནི་གོང་དུ་ལུང་བསྟན་པ་རྣམས་སོ།།
དེ་དག་ལ་གཏུགས་པའི་ཞང་བོད་ཀྱི་ལོ་ཙཱ་བཞི་བྱོན་པས་ཀྱང་རང་རང་གི་
ཡུལ་ལ་སོགས་པའི་ཕྱོགས་ཐམས་ཅད་དུ་བསྒྱུར་ནས་སྤེལ་ཞིང་བསྟན་པ་རྒྱ་ཆེར་
འཕེལ་ལོ། །ལོ་ཙཱ་བ་བཞི་ནི། མདོ་འདུས་ལས། བོད་དུ་རྒྱལ་ཕྲན་བཅུ་གཉིས་རིང་
ལ་མཁས་པ་བཞི་ལ་བརྒྱུད་དེ། ལྡེ་བོན་གྱིམ་ཚ་རྨ་ཆུང་། མེ་ཉག་ལྕེ་ཚ་མཁར་བུ།
སུམ་པ་མུ་སྤུངས་གསལ་ཏང་། ཞང་ཞུང་སྟོང་རྒྱུང་མཐུ་ཆེན་ནོ། །ཞེས་སོ། །
བར་སྐབས་སུ་རྗེ་གྲི་རུམ་དང་ཁྲི་སྲོང་ལྡེ་བཙན་གཉིས་ཀྱིས་བོན་བསྣུབས་ནས་
བསྟན་པ་གཏེར་དུ་གཤེགས་པ་རྣམས་ཕྱིས་སུ་སྤྲུལ་བའི་གཏེར་སྟོན་རྣམས་ཀྱིས་
བཏོན་ཏེ། བྲུ་ཞུ་སྤ་རྨེའུ་ལ་སོགས་པའི་ལས་ཅན་རྣམས་ལ་བརྒྱུད་ནས་ད་ལྟའི་བར་
དུ་བཀའ་གཏེར་གྱི་བོན་རྣམས་དར་རྒྱས་སུ་གནས་ཤིང་ཕྱིས་ཀྱང་ཐུགས་ཀྱི་བསྟན་
པ་མ་རྫོགས་བར་དུ་གནས་པར་འགྱུར་རོ། །ཐེག་པ་རིམ་པ་མཐའ་དག་གི་དོན་
གསལ་བར་བྱེད་པ་ལུང་རིགས་རིན་པོ་ཆེའི་མཛོད་ལས། སྟོན་པ་རྫོགས་སངས་རྒྱས་
ནས་འགྲོ་དོན་དུ་བོན་འཁོར་བསྐོར་ཚུལ་ཏེ་རིམ་ཁང་དང་པོའོ། །
ད་ནི་བརྒྱུད་པ་དེ་ལྡན་གྱི་ཐེག་སྒོ་གཏན་ལ་དབབ་པ་ལ། བོན་གྱི་གཏད་
19



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཉེར་མཛད་པའི་མདོ་ལས། གཡུང་དྲུང་བོན་ལ་རྒྱ་ཆེ་གྲངས་མང་ཡང་། མདོ་
རུ་བསྡུ་ན་ཐེག་པ་རིམ་དགུ་དང་། སྒོ་བཞི་མཛོད་ལྔ་ཕྱི་ནང་གསང་གསུམ་སྟེ།། ཞེས་
པ་ཡང་། གདུལ་བྱའི་བློ་དང་བསྟུན་ནས་ཐོག་མ་བར་པ་ཐ་མའི་ཚུལ་དུ་གསུངས་
པ་སྟེ། དེའང་ལས་དང་པོ་བའི་གདུལ་བྱ་རྣམས་གཟུང་འཛིན་རང་རྒྱུད་པས་
བཅིངས་པ་ལ་ཚེ་འདིར་ཕན་གདགས་པའི་རྒྱུའི་ཐེག་པ་བཞི་དང་། ཁྱད་པར་ཕྱི་
མར་ཕན་པའི་ཐབས་ཉོན་མོངས་པ་ལ
ས་པ་ལས་སེམས་བསྲུང་བའི་ཕྱིར་སྤང་གཉེན་མས་
རིམ་བཞིན་བླང་དོར་བྱེད་པ་ནས་བརྩམ་སྟེ་ཐེག་པ་ཆེན་པོར་བཀྲི་བའི་ཕྱིར་འབྲས་
བུའི་ཐེག་པ་ལྔ་དང་། བར་པ་གཉེན་པོ་ལ་མངོན་པར་ཞེན་པ་དགག་པའི་ཕྱིར་
བདེན་གཉིས་དོར་མཉམ་པའི་སྒོ་བཞི་མཛོད་དང་ལྔའི་བོན་དང་། །ཐ་མ་དོན་དམ་
ངོ་བོ་ཉིད་ཀྱི་གནས་ལུགས་ཇི་ལྟ་བ་རྟོགས་པའི་ཐབས་སུ་ཕྱི་ནང་གསང་བར་རིམ་
གྱིས་བསླབ་པའི་བོན་དང་གསུམ་དུ་གསུངས་པ་ཡིན་ཏེ། དྲི་མེད་རྩེ་མདོ་ལས།
དང་པོ་ཀུན་རྫོབ་བདེན་པའི་བོན།། ཐེག་པ་རིམ་པ་དགུ་རུ་ཕྱེས། བར་པ་བདེན་
གཉིས་ཟུང་དུ་འབྲེལ། སྒོ་བཞི་མཛོད་དང་ལྔ་རུ་གསུངས།། ཐ་མ་ཕྱི་ནང་གསང་
བ་གསུམ།། དོན་དམ་མི་འཁྱར་ལམ་དུ་ངེས།། ཞེས་སོ།།
དེ་ལྟ་བུའི་ཐོག་མཐའ་བར་གསུམ་གྱི་བཀའ་འཁོར་གྱི་མཚན་ཉིད་ནི།
རྒྱལ་པོའི་འཁོར་ལོ་དང་ཚུལ་མཚུངས་པར་སྟོན་པས་བསྐོར་བའི་རྣམ་དཀར་གྱི་ཡོན་
ཏན་ནོ། །རྒྱལ་པོའི་འཁོར་ལོ་རིན་པོ་ཆེ་དང་ཚུལ་མཚུངས་པའི་ཚུལ་ཡང་། རྒྱལ་
པོའི་འཁོར་ལོ་རིན་པོ་ཆེ་མངའ་འབང་ལ་དབང་སྒྱུར་བའི་ཕྱིར་དུ། ཡུལ་གཞན་
དང་གཞན་དུ་འཕོ་བར་བྱེད་པ་བཞིན་ལ། སྟོན་པས་བཀའ་ཡི་འཁོར་ལོ་བསྐོར་
བ་ལ་བརྟེན་ནས། སྟོན་པའི་ཐུགས་རྒྱུད་ཀྱི་རྟོགས་པའི་བོན་འཁོར་ལོ་དང་ཆ་
འདྲ་བའི་སྤངས་རྟོགས། གདུལ་བྱ་གཞན་རྒྱུད་ལ་འཕོ་བར་འགྱུར་བའི་ཕྱིར། གཞན་
20



ལུང་རིགས་མཛོད།
ཡང་རྒྱལ་པོའི་འཁོར་ལོ་རིན་པོ་ཆེ་ལ་བརྟན་པར་བྱེད་པའི་ལྟེ་བ་དང་། གཅོད་
པར་བྱེད་པའི་རྩིབས་དང་། བསྡུད་པར་བྱེད་པའི་མུ་ཁྱུད་དང་གསུམ་ཡོད་པ་
བཞིན་དུ། ལུང་གི་བོན་འཁོར་རྗོད་བྱེད་རྒྱུད་ལུང་མན་ངག་གསུམ་ནི་ལྟེ་བ་དང་
བོན་མཚུངས། སྟོན་པའི་ཐུགས་རྒྱུད་ཀྱི་ཚད་མེད་བཞི་དང་། རྒྱུན་གནས་ཐུགས་
རྗེ་བཞི་ནི་རྩིབས་དང་བོན་མཚུངས། བརྗོད་བྱ་དྲང་དོན་ཀུན་རྫོབ་དང་ངེས་དོན་
དོན་དམ་གྱིས་བསྡུས་པ་ནི་མུ་ཁྱུད་དང་བོན་མཚུངས་པའི་ཕྱིར། དེ་ལ་བརྟེན་ནས་
ཐོབ་པའི་རྟོགས་པའི་བོན་འཁོར་ས་ལམ་གྱི་ཡོན་ཏན་ཀྱང་། བསླབ་པ་རྣམ་པ་
གསུམ་དང་། སྤངས་བའི་ཡོན་ཏན་རྣམས་སུ་འདུས་ལ། དེ་ཡང་ཚུལ་ཁྲིམས་ནི་
ལྟེ་བ་དང་། ཏིང་ངེ་འཛིན་ནི་མུ་ཁྱུད་དང་། ཤེས་རབ་དང་འགོག་བདེན་ནི་རྩིབས་
དང་མཚུངས་པའི་ཕྱིར་ཏེ། གཡུང་དྲུང་ལས་རྣམ་པར་དག་པའི་རྒྱུད་ལས། རྒྱུད་
ལུང་མན་ངག་ལྟེ་འབུར་ལ།། ཚད་མེད་ཐུགས་རྗེའི་རྩིབས་བརྒྱད་ལྡན།། བདེན་པ་
གཉིས་ཀྱི་མུ་ཁྱུད་བཅས།། སྣོད་བཅུད་འཁོར་འདས་དོན་འབྲེལ་ཞིང་།། ས་ལམ་
འབྲས་བུ་དོན་རྫོགས་པས།། སྣོད་ལྡན་རྣམས་ཀྱིས་འདིར་སྤྱོད་ཅིག །ཅེས་སོ།།
དེ་ལྟ་བུའི་འཁོར་ལོ་གསུམ་ལས། ཐོག་མའི་བཀའ་འཁོར་ལ་གཉིས།
རིག་པའི་གནས་ལྔ་དང་། ཐེག་པ་དགུ་ཡི་བཀའ་འཁོར་རོ། །དང་པོ་ནི། གཟོ་
རིག་པ། སྒྲ་རིག་པ། གསོ་བ་རིག་པ། ཕྱི་རིག་པ། ནང་རིག་པ་དང་ལྔ་ཡི་བཀའ་
འཁོར་ཏེ། བསྟན་པ་རྗེས་བཞག་གི་མདོ་ལས། བཟོ་དང་སྒྲ་དང་གསོ་བ་དང་།།
ཕྱི་ནང་རིག་པ་གཉིས་དང་ལྔ། ཞེས་སོ། །དེ་ལའང་ལྔ། གང་ལས་འབྱུང་པའི་ལྷ་
ལྔ། གང་ཞིག་བསྟན་པའི་བོན་ལྔ། གང་དུ་བསྟན་པའི་གནས་ལྔ། གང་ལ་བསྟན་
པའི་སྣོད་ལྔ།། གང་ཕྱིར་བསྟན་པའི་དགོས་པ་ལྔའོ། །དང་པོ་གང་ལས་འབྱུང་བའི་
ལྷ་ལྔ་ནི། རྣམ་པར་རྒྱལ་བ་ལས། རིག་པའི་གནས་ལྔ་ནི། སྲིད་པའི་རྒྱལ་པོ་སངས་
2f



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པོ་འབུམ་ཁྲིའི་སྐུའི་རྒྱུད་ཆེན་པོ་ལྔ་ལས་སྤྲུལ་པའོ། །ཞེས་གསུངས་པ་ལྟར། ཡེ་སྲིད་
སངས་པོ་འབུམ་ཁྲི།། ཡེ་མཁྱེན་སྒྲ་བླའི་རྒྱལ་པོ། ཡེ་རྗེ་སྨན་ལྷའི་རྒྱལ་པོ༎ ཡེ་དབང་
ས་ཡི་རྒྱལ་པོ། ཡེ་དབལ་མཐུ་སྟོབས་རྒྱལ་པོ་སྟེ་སྲིད་པའི་རིགས་ལྔའི་ཐུགས་རྗེ་བྱིན་
བརླབས་ལས་འབྱུང་བ་ཡིན་ནོ།།
གཉིས་པ་གང་ཞིག་བསྟན་པའི་བོན་ལྔ་ནི། བཟོ་རིག་པའི་བཀའ། སྒྲ་
རིག་པའི། གསོ་བ་རིག་པའི། ཕྱི་རིག་པའི། ནང་རིག་པའི་བཀའ་དང་ལྔའོ། །དང་
པོ་ནི། བཟོ་རིག་པའི་འབུམ་གསུམ་ལྟ་བུའོ། །འབུམ་གསུམ་ནི། བསྐལ་པ་སྣང་
སྲིད་འཁོར་ལོའི་འབུམ། སྲིད་པ་མིའུ་རྒྱུད་ཀྱི་འབུམ། འབྱུང་བ་ཆགས་གནས་
འཇིག་སྟོང་གི་འབུམ་དང་གསུམ་མོ། །གཉིས་པ་ནི། སྒྲ་ཚད་ཀྱི་འབུམ་གསུམ་ལྟ་
བུའོ། །དེ་གསུམ་ནི། ལྷ་སྲིན་གྱི་འཁྲུགས་འབུམ་ནག་པོ། །སྒྲ་ཚད་ཀྱི་རྩོད་འབུམ་
ཁྲ་བོ། །དག་པའི་ལྷ་འབུམ་དཀར་པོ་དང་གསུམ་མོ། །དེ་ལ་སོ་སོར་དབྱེ་ན་སྒྲ་རིག་
པ། ཚད་མ་རིག་པ་གཉིས་སུ་ཡོད་དེ། རྣམ་པར་རྒྱལ་བ་ལས། སྣོད་ཀྱང་གཉིས་
ཡིན་ནོ། །ཞེས་གསུངས་པའི་ཕྱིར། དེ་ཡང་སྒྲ་ནི་སྐད་འགྱུར་སོ་སོར་བསྟན་པའི་
མདོ་ལྟ་བུའོ། །ཚད་མ་ནི་སྡེ་བདུན་གྱི་མདོ་ལྟ་བུའོ། །སྡེ་བདུན་ནི་འགྲོ་འདུལ་སྲས་
སྤྲུལ་པའི་མདོ་ལས། ཚད་གསུམ་ཟུང་འབྲེལ་བོན་སྡེ་བདུན། དྲི་བ་རྟགས་གསལ་
སྒྲོན་མའི་སྡེ། རྩོད་པ་སྒྱུ་འཕྲུལ་དྲ་བའི་སྡེ། སྤང་པ་རྒོལ་བ་ཚར་གཅོད་སྡེ། བླང་པ་
ཀུན་འབྱུང་ཡངས་པའི་སྡེ། འགལ་བ་མི་མཐུན་སྤང་པའི་སྡེ།། མཐུན་པ་རང་
ལུགས་བཞག་པའི་སྡེ།། མཐར་ཕྱིན་བོན་ཉིད་གདར་ཆོད་སྡེ། ཞེས་གསུངས་པ་
ལྟར་རོ། །གསུམ་པ་ནི། སྨན་འབུམ་གསུམ་ལྟ་བུ་སྟེ། གསོ་བྱའི་ནད་འབུམ་ནག་
པོ། །གསོ་བྱེད་ཀྱི་དཔྱད་འབུམ་ཁྲ་བོ། །རྣམ་རྒྱལ་སྨན་འབུམ་དཀར་པོ་དང་གསུམ་
མོག །བཞི་པ་ནི། །ཕྱི་རིག་པའི་འབུམ་གསུམ་ལྟ་བུ་སྟེ། དེ་གསུམ་ནི་སྣང་སྲིད་གཏོ་
22



ལུང་རིགས་མཛོད།
འབུམ་ནག་པོ། །རིན་ཆེན་གྱི་ཀུན་འབུམ་ཁྲ་བོ། །གཙུག་ལག་གི་དཔལ་འབུམ་དཀར་
པོ་དང་གསུམ་མོ། །ལྔ་པ་ནི། ཀླུ་འབུམ་དཀར་ནག་ཁྲ་གསུམ་ལྟ་བུའོ། །འོ་ན་འབུམ་
དེ་རྣམས་ལ་དཀར་ནག་ཁྲ་བོར་འདོགས་པའི་རྒྱུ་མཚན་ཇི་ཞེ་ན། རྣམ་པར་རྒྱལ་
བ་ལས། མ་ཐུལ་བ་འདུལ་བའི་ནག་པོ། །ཐུལ་བ་བཀྲིད་དྲང་གི་ཁྲ་བོ། །བཀྲིད་དྲང་
རྟོགས་པའི་དཀར་པོ་བསྟན་པའོ། །ཞེས་གསུངས་པ་ལྟར་རོ།།
གསུམ་པ་གང་དུ་བསྟན་པའི་གནས་ལྔ་དང༌། བཞི་པ་གང་ལ་བསྟན་པའི་
སྣོད་ལྔ་ནི་མཉམ་དུ་བཤད་དེ། དེའང་བཟོ་རིག་པ་ནི་ཁྲི་སྨོན་རྒྱལ་བཞེད་དུ་གཏན་
ལ་ཕབ་སྟེ། སྣོད་ནི་བཟོ་རྒྱལ་གར་མ་ལི་ཤོ་ལ་བསྟན། སྒྲ་ཚད་རིག་པ་ནི་ལྷ་སྲིན་
བར་དུ་གཏན་ལ་ཕབ་སྟེ། སྣོད་ནི་རྨ་ལོ་གཡུ་ལོ་གཉིས་ལ་བསྟན། དེའང་རྣམ་རྒྱལ་
ལས། སྒྲ་ཚད་གཉིས་སུ་བྱུང་བས་སྣོད་ཀྱང་གཉིས་ཡིན་ནོ། །ཞེས་པ་ལྟར་རོ། །གསོ་
བ་རིག་པ་ནི་འོལ་མོ་ལུང་རིང་དུ་གཏན་ལ་ཕབ་སྟེ། སྣོད་ནི་དཔྱད་བུ་ཁྲི་ཤེས་ལ་
བསྟན། ཕྱི་རིག་པ་ནི་རི་རབ་ཀྱི་རྩ་བར་གཏན་ལ་ཕབ་སྟེ། སྣོད་ནི་ཀོང་ཙེ་འཕྲུལ་
རྒྱལ་ལ་བསྟན། ནང་རིག་པ་ནི་ཀླུའི་ཡུལ་དུ་གཏན་ལ་ཕབ་སྟེ་། སྣོད་ནི་ཡེ་ཤེས་སྙིང་
པོ་ལ་བསྟན་ནོ།།
ལྔ་པ་དགོས་པ་ལྔ་དང་། སྐྱོན་ཡོན་བསྟན་པའོ། །དང་པོ་ནི། སངས་རྒྱས་
ཀྱི་བསྟན་པའི་གཞི་རུ་གྱུར་ཞིང་། གཞན་རྗེས་སུ་བཟུང་བའི་ཕྱིར་དུ་བཟོ་རིག་པ་
དང་། བསྟན་པ་ལ་མ་རྟོགས་ལོག་རྟོགས་
ལོག་རྟོགས་ཐེ་ཚོམས་ཀྱི་རྒོལ་བ་ཐམས་ཅད་ཚར་
བཅད་ནས། ངེས་དོན་ཡང་དག་པ་བསྒྲུབ་པའི་ཕྱིར་དུ་སྒྲ་ཚད་རིག་པ་དང་། འགྲོ་
བ་ནད་ཀྱི་ཟུག་རྔུ་བསལ་ཞིང་ལུས་སྲོག་གསོ་བར་བྱ་བའི་ཕྱིར་དུ་གསོ་བ་རིག་པ་དང་།
ལེགས་ཉེས་རྩིས་ཀྱིས་བསྟན་ཞིང་སྣང་སྲིད་ཞི་བདེར་བཅོས་པའི་ཕྱིར་དུ་ཕྱི་རིག་
པ་དང་། བགེགས་གདོན་ཐབས་ཀྱིས་བཅོམ་སྟེ་མཆོག་ཐུན་རང་རྒྱུད་ལ་ཐོབ་པར་
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བྱ་བའི་ཕྱིར་དུ་ནང་རིག་པ་རྣམས་གསུངས་པའི་ཕྱིར་ཏེ། བྱམས་མ་འབུམ་ལྔ་
ལས། རིག་པའི་གནས་ལྔ་ལ་བརྟེན་ནས་སེམས་ཅན་ཐབས་ཀྱིས་འདུལ་བ་སྟེ།
ཕས་ཀྱིས་རྒོལ་བ་སྒྲ་ཡིས་ཚར་བཅད། ནད་ཀྱིས་གདུངས་བ་སྨན་གྱིས་གསོ། གདོན་
གྱིས་གཙེས་པ་སྔགས་ཀྱིས་བཅོམ། རྒས་རྒུད་འཆི་འཕོས་རྩིས་ཀྱིས་བཏུལ།། ཞེས་
པས་སོ།།
གཉིས་པ་སྐྱོན་ཡོན་ལ་གཉིས། དང་པོ་སྐྱོན་ནི་རིག་པའི་གནས་ལྔ་ལ་མ་
བསླབ་ན་ནི་ནམ་དུའང་བླ་ན་མེད་པ་ཡང་དག་པ་རྫོགས་པའི་བྱང་ཆུབ་ཏུ་ཐམས་
ཅད་མཁྱེན་པའི་ཡེ་ཤེས་མི་ཐོབ་སྟེ། ཀུན་འབུམ་ལས། རིག་པའི་གནས་ལྔར་མ་
སྦྱངས་བར།། ཐམས་ཅད་མཁྱེན་པ་མི་འཐོབ་སྟེ། ཉི་མའི་དཀྱིལ་འཁོར་འོད་འབར་
བ། སྒོ་འགག་དབང་པོས་མཐོང་བ་མིན།། ཞེས་སོ། །གཉིས་པ་ཡོན་ཏན་ནི། རིག་
པའི་གནས་ལྔའི་བོན་སངས་རྒྱས་སྟོན་པ་གཤེན་རབ་ཀྱི་ཞལ་ནས་གསུངས་པའི་བཀའ་
དང་། ཞང་བོད་ཀྱི་གནས་ལྔ་པ་དག་གིས་སངས་རྒྱས་ཀྱི་བཀའ་ལ་བརྟེན་ནས་
བསྡེབས་པའི་བཀའ་བརྟེན་རྣམས་ལ་མཁས་པར་སྦྱངས་ནས་སེམས་ཅན་གྱི་དོན་
བྱེད་པ་ལ་ཕན་ཡོན་བསམ་གྱིས་མི་ཁྱབ་སྟེ། འབུམ་ལས། ཕྱི་དང་ནང་དང་བཟོ་
དང་སྒྲ་དང་གསོ་བ་རིག་པའི་གནས་ལྔ་ལ་བློ་སྦྱངས་པའི་སྐྱེས་བུ་རྣམས་ནི་ཨེ་མ་ངོ་
མཚར་ཆེའོ། །ཞེས་སོ། །དེ་བས་ན་ཤེས་བྱ་ཀུན་ལ་བློ་སྦྱངས་བ་ནི་ཤིན་ཏུ་གལ་ཆེ་
བས་ཐོག་མ་ཉིད་དུ་དེ་དག་ལ་བརྩོན་པར་བྱའོ།།
གཉིས་པ་ཐེག་དགུའི་བཀའ་འཁོར་ལ་གཉིས། ཐུན་མོང་སྤྱིའི་དོན་དང་།
བྱེ་བྲག་སོ་སོའི་དོན་གཏན་ལ་དབབ་པའོ། །དང་པོ་ལ་བཞི། མཚན་ཉིད། སྒྲ་དོན།
དབྱེ་བ། སོ་སོའི་དོན་བསྟན་པའོ། །དང་པོ་ནི། གྲུབ་མཐའི་ལྟ་སྤྱོད་འདེགས་བྱེད་
ཀྱི་བློ་སྟོབས་དེ། སྤྱིར་ཐེག་པ་ཙམ་གྱི་མཚན་ཉིད་དོ། །གཉིས་པ་ནི། རང་རང་གི་
'여
24



ལུང་རིགས་མཛོད།
ལྟ་སྤྱོད་འདེགས་པར་བྱེད་པས་ན་ཐེག་པ་ཞེས་བྱ་སྟེ། ཐེག་རིམ་གྱི་ཆ་ལག་ལས།
འདི་འདེགས་པ་དང་། འདིས་འདེགས་པའི་ཕྱིར་ཐེག་པའོ། །ཞེས་གསུངས་པས་
སོ། །ཞེས་སྨན་རིའི་མཁན་པོ་ཉི་བསྟན་གྱིས་བཞེད་དོ།།
གསུམ་པ་དབྱེ་བ་ནི། སྤྱིར་ཐེག་པའི་གྲངས་མཐའ་ལ་ཐུག་པ་མེད་དེ།
རབ་ཏུ་དམྱལ་བ་ནས་ཐམས་ཅད་མཁྱེན་པའི་བར་ལ་འདུ་ཤེས་རྒྱ་ཁྱོན་གསལ་
འགྲིབ་བསམ་གྱིས་མི་ཁྱབ་ལ། སྐྱེས་བུའི་བློ་སྟོབས་མ་ཟད་རིང་ལ་མིང་ཚིག་ཡི་གེའི་
རྣམ་གྲངས་དང་ཡིད་དཔྱོད་ལ་ཟད་པ་མེད་པའི་ཕྱིར་ཏེ། ཐེག་འགྲེལ་ལས། ཅི་
སྲིད་འདུ་ཤེས་ཡོད་ཀྱི་བར། དེ་སྲིད་ཐེག་པའི་མཐའ་ལ་ཐུག་མཐའ་མེད་པར་
བཤད། ཅེས་སོ། །དེ་བཞིན་དུ་ཐེག་པ་ལ་ཟད་པ་མེད་པར་བཤད་ཀྱང་གྲུབ་མཐའ་
བསྡུས་ན་ཕྱི་པ་མུ་སྟེགས་པའི་ཐེག་པ་དང་། ནང་པ་གཤེན་རབ་ཀྱི་ཐེག་པ་གཉིས་
སུ་འདུ་སྟེ། ཐེག་རིམ་ལས། བསྡུས་ཏེ་བཤད་ན་རྣམ་པ་གཉིས་སུ་འདུས། ཕྱི་པ་མུ་
སྟེགས་པ་དང་ནང་པ་གཤེན་རབ་བོ། །ཞེས་སོ། །དེ་གཉིས་ཀྱང་མིང་ཙམ་མཐུན་
པའི་སྒོ་ནས་དབྱེ་ལ། དོན་ལ་མི་མཐུན་ཏེ་ཕྱི་རོལ་པ་ནི་ནང་པ་ལས་ཕྱིར་ཕྱོགས་
ཏེ་ལྟ་སྤྱོད་ཐམས་ཅད་ལོག་པར་སྤྱོད་པ་དང་། ནང་པ་ནི་ཡང་དག་པའི་ལྟ་སྤྱོད་ཁོ་
ན་ཉིད་ཉམས་སུ་ལེན་པ་སྟེ། ཀུན་ཏུ་བཟང་པོ་མཉམ་པ་ཉིད་ཀྱི་རྒྱུད་ལས། ཕྱི་པ་མུ་
སྟེགས་ནང་པ་གཤེན། དོན་ལ་ཕྱི་བལྟས་ནང་བལྟས་བྱེད།། ཅེས་པས་སོ།།
བཞི་པ་སོ་སོའི་དོན་ལ་གཉིས། ཕྱི་པ་མུ་སྟེགས་པ་དང་། ནང་པ་གཤེན་
རབ་པའོ། །དང་པོ་ལ་གསུམ། མཚན་ཉིད། ངེས་ཚིག །དབྱེ་བའོ། །དང་པོ་ནི།
རྟག་ཆད་གང་རུང་ལ་ཞེན་བློ་གང་ཞིག །ཡང་དག་པའི་ལྟ་བ་ལས་ཕྱིན་ཅི་ལོག་ཏུ་
ཕྱོགས་པས་ཁྱད་པར་དུ་བྱས་པའོ། །གཉིས་པ་ནི། ལྟ་བ་ངན་པའི་མུ་ལ་ཞུགས་
ནས་འཁོར་བའི་རྒྱུ་མཚོར་སྟེགས་བཅས་པས་ན་མུ་སྟེགས་ཞེས་བྱ་སྟེ། མུ་སྟེགས་
25



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཚར་གཅོད་གཏན་ཚིགས་ཐིགས་པ་ལས། མུ་སྟེགས་ཞེས་པ་ནི་ཡང་དག་པའི་གནས་
ལུགས་ཀྱི་དོན་ལ་ཁ་ཕྱིན་ཅི་ལོག་ཏུ་བལྟས་ཏེ། ལྟ་བ་ངན་པའི་མུ་ལ་སྟེགས་བཅས་
ནས་འཁོར་བའི་རྒྱ་མཚོ་ལས་ཐར་པ་མེད་པའོ། །ཞེས་སོ།།
གསུམ་པ་ལ། མུ་སྟེགས་རྟག་པར་ལྟ་བའི་དང་། ཆད་པར་ལྟ་བའི་ཐེག་
པ་གཉིས་སུ་ཡོད་དེ། བདག་འགྱུར་བ་མེད་པར་འདོད་པས་ཁྱད་པར་དུ་བྱས་པ་
དང་། སྐྱེ་བ་སྔ་ཕྱི་ལ་སོགས་མེད་པར་འདོད་པས་ཁྱད་པར་དུ་བྱས་པའི་མུ་སྟེགས་
ཀྱི་ཐེག་པ་གཉིས་སུ་ཡོད་པའི་ཕྱིར་ཏེ། ཐེག་འགྲེལ་ལས། ལོག་ལྟ་ནི་མང་པོར་
བཤད་ན་ཡང་གཉིས་སུ་འདུས་སོ། །ཞེས་པས། དེ་གཉིས་ལའང་ནང་གསེས་སུ་
དབྱེ་ན་ནི། རྒྱུད་དེ་ཉིད་ལས། དེ་ཡང་རྟག་པ་སྡེ་དགུ །ཆད་པ་སྡེ་གསུམ། ཞེས་
གསུངས་པས། དང་པོ་རྟག་ལྟ་སྟེ་དགུ་ནི། སེར་སྐྱ་བྱེ་བྲག་པ་དང། གྲངས་ཅན་
པ་དང་
། གཅེར་བུ་བ་དང་། རིག་པ་ཅན་དབང་ཕྱུག་པ་དང་། དབང་ཕྱུག་བྱེད་
པོར་སྨྲ་བ་དང་། གང་ཟག་བདེན་སྟོན་པ་དང་། སྣ་ཚོགས་རླབས་སྟོན་པ་དང་།
བདག་ཉིད་ཆེ་བཙུན་པ་དང་། བརྗོད་མེད་གསང་བ་པ་དང་དགུའོ། །གཉིས་པ་
ཆད་ལྟ་སྡེ་གསུམ་ནི། འབྲས་བུ་རྣམ་མཁྱེན་མེད་པར་འདོད་པ་དང་། ལས་རྒྱུ་
འབྲས་མེད་པར་འདོད་པ་དང་། ཚེ་སྔ་ཕྱི་མེད་པར་འདོད་པ་དང་གསུམ་མོ། །འདི་
གསུམ་གྱི་མིང་ལ་རྒྱང་འཕན་པ་དང་
། ཚུར་རོལ་མཛེས་པར་སྨྲ་བ་དང་། རྐྱང་པ་
བ་ཞེས་གྲགས་སོ། །ཇི་གཤེན་རབ་ཀྱིས་གསུངས་པའི་བོན་སྒོ་ལས་ཕྱི་པར་དབྱེ་བ་
མི་འཐད་དོ། །ཞེ་ན། འདི་དག་ལྟ་བ་ལེགས་པ་སྒོམ་པ་གོལ་བ་སྟེ། ལམ་ངན་པར་
རྟོགས་ནས་མི་འཇུག་པའི་ཕྱིར་བཤད་པ་སྟེ། ཐེག་འགྲེལ་ལས། དེ་ཡང་རྟག་པ་
སྡེ་དགུ །ཆད་པ་སྡེ་གསུམ་དུ་གྲུབ་མཐའ་བཀོད་ནས་དེ་སུན་འབྱིན་པའི་ཚད་མ་
ནི། གཞན་དུ་ཞིག །ཅེས་གསུངས་པ་གཏན་ཚིགས་ཐིགས་པ་དང་། སྨྲ་བའི་
26



ལུང་རིགས་མཛོད།
སེང་གེ་ལ་སོགས་གསུངས་སོ། །
གཉིས་པ་ནང་པ་གཤེན་རབ་ཀྱི་ཐེག་པ་ལ། མཚན་ཉིད། ངེས་ཚིག། ངོ་
བོའི་དབྱེ་བའི་སྤྲོས་ལུགས་དང་གསུམ་མོ། །དང་པོ་ནི། ལྟ་སྤྱོད་ཡང་དག་པ་
འགའ་ཞིག་འདེགས་བྱེད་ཀྱི་བློ་སྟོབས་དེ། ནང་པའི་ཐེག་པ་སྤྱི་ཙམ་གྱི་མཚན་
ཉིད་དོ། །གཉིས་པ་ནི། བགྲོད་པའི་གནས་ཁྱད་པར་འདེགས་པ་དང་བསྐྱོད་པར་
བྱེད་པའི་དོན་ཏེ། ཡེ་ཁྲི་མཐའ་སེལ་ལས། ཐེག་པའི་ངེས་ཚིག་བསྟན་པ་ནི།
འདེགས་དང་བསྐྱོད་པར་བྱེད་པ་ཡིན། ཞེས་སོ། །གསུམ་པ་ངོ་བོའི་དབྱེ་བའི་སྤྲོས་
ལུགས་ལ་བཤད་ཚུལ་གསུམ་སྟེ། བྱང་གཏེར་ལས་དང༌། ལྷོ་གཏེར་ལས་དང༌།
དབུས་གཏེར་ལས་ཐོན་པའི་ཐེག་པ་དགུའོ།།
དང་པོ་ལ་ཕྱི་ནང་གསང་བའི་ཐེག་པ་གསུམ་གསུམ་སྟེ་དགུའོ། །དང་པོ་ཕྱིའི་
ཐེག་པ་གསུམ་ནི། སྣང་ལྡན་དང་། རང་ལྡན་དང་། བཞེད་ལྡན་གྱི་ཐེག་པ་གསུམ་
མོ། །གཉིས་པ་ནང་གི་ཐེག་པ་གསུམ་ནི། ཐོ་ཐོ་དང་། ཕྱི་ཐོ་དང་། ཡ་ཐོ་དང་
གསུམ་མོ། །གསུམ་པ་གསང་བའི་ཐེག་པ་གསུམ་ནི། ལྷ་རྩེ་དང་། སྣང་རྩེ་དང་།
ཡང་རྩེ་དང་གསུམ་མོ།
གཉིས་པ་ལྷོ་གཏེར་ལས་ཐོན་པའི་ཐེག་དགུ་ལ་གཉིས། །སྤྱིའི་དོན་དང་།
གཞུང་དོན་ནོ། །དང་པོ་ལ། རྣམ་པར་རྒྱལ་བ་ལས། སྒོ་མཐོང་བྱས་ན་ཐེག་པ་རིམ་
པ་དགུ། གཏིང་དཔག་བཅད་ན་བཞི་བཅུ་རྩ་ལྔ་ཡིན། བཀའ་བཅད་བྱས་ན་བརྒྱ་
དང་རྩ་ལྔར་འགྱུར། ཞེས་པས། ཐེག་པ་དགུ །དེ་ལས་བཞི་བཅུ་རྩ་ལྔ། དེ་ལས་
བརྒྱ་དང་རྩ་ལྔར་སྤྲོས་ཚུལ་ལོ། །དང་པོ་ནི། བོན་སྒོ་བརྒྱད་ཁྲི་བཞི་སྟོང་བསྡུས་
ན་ཐེག་པ་དགུ་ལ་འདུས་ཏེ། གསང་བ་བསེན་ཐུབ་ལས། བོན་གྱི་སྒོ་མོ་བརྒྱད་ཁྲི་
བཞི་སྟོང་ཡང་།། བསྡུས་པས་ཐེག་པ་རིམ་དགུར་འདུས།། ཞེས་སོ། །ཐེག་པ་དགུ་
27



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནི། ཕྲུ་གཤེན། སྣང་གཤེན། འཕྲུལ་གཤེན། སྲིད་གཤེན། དགེ་བསྙེན། དྲང༌
སྲོང་། ཨ་དཀར། ཡེ་གཤེན། བླ་མེད་ཀྱི་ཐེག་པ་དང་དགུའོ།།
གཉིས་པ་ཐེག་པ་བཞི་བཅུ་རྩ་ལྔ་ནི། རྣམ་པར་རྒྱལ་བ་ལས། རྣམ་གསལ་
གྱི་ཐེག་པ་ལྔ། སྣང་རྩེའི་ཐེག་པ་ལྔ། ཡེ་སྲིད་ཀྱི་ཐེག་པ་ལྔ།། མངོན་སྤྱོད་ཀྱི་ཐེག་
པ་ལྔ།། ཡོངས་རྫོགས་ཀྱི་ཐེག་པ་ལྔ། རྣམ་དག་གི་ཐེག་པ་ལྔ། རྣམ་འགྱུར་གྱི་ཐེག་པ་
ལྔ།། རྣམ་གྲོལ་གྱི་ཐེག་པ་ལྔ།། སངས་རྒྱས་ཀྱི་ཐེག་པ་ལྔ་སྟེ་ཞེ་ལྔའོ། །ཞེས་དང་།
གསང་བ་འདུས་པའི་ལུང་རྒྱུད་ལས། ཕྲུ་ལ་རྣམ་གསལ་ཐེག་པ་ལྔ། སྣང་ལ་སྣང་
རྩེའི་ཐེག་པ་ལྔ། ཞེས་པ་ནས། བླ་མེད་སངས་རྒྱས་ཐེག་པ་ལྔ། ཞེས་པའི་བར་དུ་
གསུངས་སོ། །དེའང་ཕྱུ་གཤེན་དང་རྣམ་གསལ་ལ་སོགས་པ་ནི་མིང་གི་རྣམ་གྲངས་
སྟེ་ངོ་བོ་གཅིག་པའོ། །མཁས་པ་གཉོས་རྒྱལ་གྱིས་དབལ་གསས་ལས་རིམ་གྱི་གཞུང་
འགྲེལ་ལས་ནི། ཐེག་པ་དགུ་རེ་རེ་ལའང་ལྟ་བ་སྤྱོད་པ་སྒོམ་པ་དམ་ཚིག་འབྲས་བུ་
དང་ལྔ་ལྔ་རྒྱུད་ནའང་བཤད་པས་བཞི་བཅུ་རྩ་ལྔའོ། །ཞེས་གསུངས་སོ།།
གསུམ་པ་བརྒྱ་དང་རྩ་ལྔ་ནི། གསང་འདུས་ལུང་རྒྱུད་ལས། དབྱེ་བ་བརྒྱ་
དང་རྩ་ལྔ་ནི།། ཕྱྭ་སྣང་འཕྲུལ་གྱི་བཅོ་ལྔའི་སྟེང་། སུམ་ཅུ་བཀས་བཅད་སླ་འགྱུར་
གཉིས།། དབང་པོ་རབ་འབྲིང་ཐ་མའི་ཆས།། རྒྱུས་འབྲིང་སྡུས་གསུམ་བརྒྱ་རྩ་ལྔ།།
ཞེས་པས། ཕྱྭ་གཤེན་ལ་ལྔ། སྣང་གཤེན་ལ་ལྔ། འཕྲུལ་གཤེན་ལ་ལྔ་སྟེ་བཅོ་ལྔ་དེ་
དག་གི་སྟེང་དུ་སྲིད་གཤེན་ཡན་ཆད་དྲུག་པོ་དེ་རེ་རེ་བཞིན་དུ་ལྔ་ལྔར་དབྱེ་བ་
སུམ་ཅུ། དེ་རེ་རེ་ལ་ཡང་བཀས་བཅད་དང་
། སླ་འགྱུར་དང་
། གཉིས་ཀ་མ་ཡིན་པ་
སྟེ་དབང་པོ་རབ་འབྲིང་ཐ་མའི་ཆས། ཕྱེས་པས་དགུ་བཅུ་སྟེ་བརྒྱ་དང་རྩ་ལྔའོ། །རྣམ་
པར་རྒྱལ་བ་ལས་ཀྱང་།
དང་པོ་ཐེག་པ་བཅོ་ལྔ་མ་གཏོགས་པ་རྣམས་ལ། སླ་འགྱུར་དང་། བཀས་
28



ལུང་རིགས་མཛོད།
བཅད་དང་། གཉིས་ཀ་མ་ཡིན་པའི་སྡེ། གདུལ་བྱའི་དབང་པོ་དང་སྦྱར་ནས་གསུམ་
གསུམ་དུ་ཕྱེའོ། །ཞེས་པས། དང་པོ་ཕྱྭ་སྣང་འཕྲུལ་གསུམ་གྱི་རྩ་བ་ལྔ་གསུམ་བཅོ་
ལྔ་པོ་དེ་དག་ལ་སྣོད་ཀྱིས་དབྱེ་བ་མི་བྱེད་པའོ། །དེ་ལྟར་བརྒྱ་རྩ་ལྔ་པོ་དེ་ལས་གྲངས་
ངེས་ནི་དེ་དག་ཏུ་ཡང་མ་ཟད་དེ་ཇི་སྲིད་འདུ་ཤེས་ཡོད་ཀྱི་བར། དེ་སྲིད་ཐེག་པའི་
གྲངས་ལ་ཐོག་མཐའ་མེད་པ་སྟེ། ཀུན་ཏུ་བཟང་པོ་མཉམ་པ་ཉིད་ཀྱི་རྒྱུད་ལས།
ཇི་སྲིད་འདུ་ཤེས་ཡོད་ཀྱི་བར།། ཐུགས་རྗེའི་འོད་དང་ཐེག་པའི་མཐའ།། འགྲོ་བ་
མ་སྟོང་བར་དུ་སྟོན།། ཇི་སྲིད་འདུ་ཤེས་མེད་པ་ན།། ཐེག་པ་མེད་ཅིང་སྟོན་པ་མེད།
ཅེས་སོ།།
གཉིས་པ་གཞུང་དོན་ལ་རྒྱུ་འབྲས་ཀྱིས་ཕྱེ་ན། ཕྱྭ་གཤེན། སྣང་གཤེན།
འཕྲུལ་གཤེན། སྲིད་གཤེན་དང་བཞི་ནི་འཇིག་རྟེན་གྱི་ཕན་བདེ་བསྒྲུབ་པའི་ཆེད་
དུ་གསུངས་པས་ན་རྒྱུ་ཞེས་པའམ། ཡང་ན་རྒྱུ་ཐེག་བཞི་ལ་བྱང་ཆུབ་ཀྱི་སེམས་
གཉིས་ཀྱིས་ཟིན་པ་ན་འབྲས་བུ་ལ་ཐག་རིང་ནའང་བྱང་ཆུབ་ཀྱི་རྒྱུར་འགྱུར་བས་
ན་རྒྱུ་ཞེས་བྱ་སྟེ། ཉི་མ་དགུ་བསྐོར་ལས། ཕྱྭ་གཤེན་སྣང་གཤེན་འཕྲུལ་གཤེན་སྲིད་
གཤེན་རྣམས།། འཇིག་རྟེན་ལས་ལ་འཕྲོ་འཐུད་ངེས་གྲོལ་མིན།། རིང་བའི་རྒྱུ་ཡིན་
ཀུན་བཟང་ང་ཡིས་བཤད།། ཅེས་སོ། །དགེ་བསྙེན། དྲང་སྲོང་། ཨ་དཀར་བ།
ཡེ་གཤེན་པ་དང་བཞི་ནི་འཇིན་རྟེན་ལས་འདས་པའི་དོན་གྱི་འབྲས་བུ་བསྒྲུབ་པའི་
ཆེད་དུ་གསུངས་པས་ན་འབྲས་བུ་ཞེས་བྱ་ལ། དེའང་དགེ་དྲང་གཉིས་རྒྱུ་ཐེག་
ནི་ལས་འབྲས་བུ་ལ་ཐག་ཉེ་ཞིང་། ཨ་ཡེ་གཉིས་འབྲས་བུ་ལ་ལམ་དུ་བྱེད་པས་
ན་འབྲས་བུར་འཇོག་པ་སྟེ། དེ་ཉིད་ལས། ཉེ་བའི་རྒྱུ་ནི་དགེ་བསྙེན་དྲང་སྲོང་སྟེ།།
ཨ་དཀར་ཡེ་གཤེན་ཐུན་མོང་མིན་པར་བཤད། རྒྱུ་ལ་མི་ལྟོས་འབྲས་བུ་རྫོགས་ཆེན་
པ། ཞེས་པའི་རྐང་པ་ཐ་མས་བླ་མེད་ཀྱི་ཐེག་པ་བསྟན་ཏོ།།
29



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་གནས་ཀྱིས་ཕྱེ་ན་ཕྱི་སྣང་འཕྲུལ་གསུམ་ནི་གནས་དམན་པ་གསུམ། སྲིད་དགེ་
དྲང་གསུམ་ནི་གནས་འབྲིང་པོ་གསུམ། ཨ་ཡེ་བླ་མེད་གསུམ་ནི་གནས་མཐོ་བ་
གསུམ་སྟེ་དགུའོ། །ཡང་ཕྱྭ་སྣང་འཕྲུལ་སྲིད་བཞིས་ཚང་པའི་འཇིག་རྟེན་དང་
གཡེན་ཁམས་དགུ་འདུལ་བ། དགེ་དྲང་ཨ་ཡེ་བཞིས་སྟོང་གསུམ་འཇིག་རྟེན་
འདུལ་བ། ཁྱད་པར་བས་ནམ་མཁས་ཁྱབ་ཚད་འདུལ་བའོ། །དེ་ལྟར་ཐེག་པ་དགུ་
པོ་དེ་དག་རྒྱུ་འབྲས་ཀྱི་ཚང་ཟླ་ལྟར་གོ་རིམ་ཁྲིག་གེ་ཡོད་ཀྱང་། རྒྱུ་འབྲས་ཀྱི་བརྟེན་
ཚུལ་ནི་རྒྱལ་རྗེ་ལ་སོགས་རིགས་བཞིའི་སྤྱོད་ལམ་ལྟར་གང་གིས་གང་འདེགས་མ་
ངེས་པའོ། །དེའང་རང་རང་གི་ལྟ་སྤྱོད་ལ་སོགས་དང་མཐུན་པར་བྱང་ཆུབ་སེམས་
ཀྱིས་ཟིན་ན་རྒྱུ་འབྲས་ཀྱི་ཐེག་པ་འོག་མ་རྣམས་ཀྱང་རིམ་འཇུག་པའི་བྱང་ཆུབ་ཆེན་
པོའི་རྒྱུ་རུ་འགྱུར་བ་སྟེ། གསང་བ་བསེན་ཐུབ་ལས། རང་རང་ལྟ་བའི་ཤུགས་ཀྱི་
རྟ་ལ་ཞོན།། འཁོར་བའི་ས་ནས་ཡང་གོང་གནས་སུ་འདེགས།། བཏེགས་ན་ཐེག་
པས་ཡོང་གོང་གནས་སུ་སླེབ།། ཅེས་སོ། །གཞུང་དོན་རྒྱས་པ་འོག་ཏུ་འཆད་དོ།།
གསུམ་པ་ནི། རྒྱ་གར་གྱི་བོན་སྐོར་ལོ་ཆེན་བཻ་རོས་བོད་དུ་བསྒྱུར་བ་ཕྱིས་
དབུས་ཀྱི་ཡེར་པའི་བྲག་ནས་ཐོན་པས། དབུས་གཏེར་དུ་གྲགས་པའི་བོན་སྐོར་
ཐེག་པ་རིམ་པ་མངོན་དུ་བཤད་པའི་མདོ་རྒྱུད་དང་། འགྲེལ་པ་མེ་ལོང་དགུ་སྐོར་
ཆ་ལག་དང་བཅས་པ། ཁྱབ་པ་སྣང་ལྡན་གྱི་ཐེག་པའི་རབ་དབྱེ་སོགས་དང་། སྤྲུལ་
སྐུ་ལུང་བོན་ལྷ་གཉེན་ལ་ཚེ་དབང་རིག་འཛིན་ཞལ་མངོན་པར་བསྟན་ཏེ་གསུངས་
པའི་རྒྱུད་ཡེ་ཁྲི་མཐའ་སེལ་དང་། ངེས་དོན་ནམ་མཁའ་འཕྲུལ་མཛོད། དྲང་དོན་
མུན་སེལ་སྒྲོན་མ་ལ་སོགས་པ་རྣམས་ནས་གསུངས་པའི་ཐེག་པ་རིམ་དགུ་ནི། རྒྱུ་
མཚན་ཉིད་ཀྱི་ཐེག་པ་བཞི། འབྲས་བུ་གསང་སྔགས་ཀྱི་ཐེག་པ་ལྔ་སྟེ་དགུ་རུ་ཡོད་
ཀྱང་། བསྡུས་ན་རྒྱུ་འབྲས་ཀྱི་ཐེག་པ་གཉིས་སུ་འདུས་པ་ཡིན་ཏེ། ཡེ་ཁྲིའི་ལ་བཟླ་
30



ལུང་རིགས་མཛོད།
ལས། དབྱེ་བ་མང་ཡང་བསྡུ་ན་གཉིས།། རྒྱུ་རྐྱེན་ལམ་ཁྱེར་མཚན་ཉིད་དང་།།
འབྲས་བུ་ལམ་ཁྱེར་གསང་སྔགས་སོ། །ཞེས་སོ། །
རྒྱུ་འབྲས་གཉིས་ཀྱི་ཁྱད་པར་ཀྱང་བོན་ཐམས་ཅད་མཚན་ཉིད་མ་འདྲེས་པར་
སྟོན་ཞིང་རྒྱུ་ལམ་དུ་བྱེད་པས་ན་རྒྱུ་མཚན་ཉིད་པ་དང་། ངོ་བོ་གཉིས་སུ་མེད་པར་
སྟོན་ཞིང་འབྲས་བུ་བོན་ཉིད་ལམ་དུ་བྱེད་པས་ན་འབྲས་བུ་གསང་སྔགས་པ་རུ་
བརྗོད་པ་སྟེ། ཀུན་ཏུ་བཟང་པོ་མཉམ་པ་ཉིད་ཀྱི་རྒྱུད་ལས། གསང་སྔགས་མཚན་
ཉིད་ཁྱད་པར་ཀྱང་། མཚན་ཉིད་མ་འདྲེས་པར་སྟོན་ཞིང་།། རྒྱུ་ལ་ལམ་དུ་བྱེད་པ་
དང་།། ངོ་བོ་གཉིས་སུ་མེད་སྟོན་ཞིང་། འབྲས་བུ་ལམ་དུ་བྱེད་པས་དབྱེ།། ཞེས་
སོ། །དང་པོ་རྒྱུ་མཚན་ཉིད་ཀྱི་ཐེག་པ་ལ་དབྱེ་ན། རྒྱུ་མཚན་ཉིད་ཀྱི་ཐེག་པ་ཆུང་ངུ་
དང་། རྒྱུ་མཚན་ཉིད་ཀྱི་ཐེག་པ་ཆེན་པོ་གཉིས་སུ་ཡོད་དེ། ཐེག་པ་རིམ་པ་མངོན་
དུ་བཤད་པའི་མདོ་རྒྱུད་ལས།། རྒྱུ་ཡི་ཐེག་པ་དེ་ལ་རྣམ་པ་གཉིས།། ཐེག་པ་ཆེན་པོ་
དང་ནི་ཆུང་ངུའོ། །ཞེས་སོ། །དང་པོ་ལ་གཉིས་ཏེ། ལྷ་མི་གཞན་རྟེན་གྱི་ཐེག་པ་
དང་། རང་རྟོགས་གཤེན་རབ་ཀྱི་ཐེག་པ་གཉིས་སུ་ཡོད་དེ། དེ་ཉིད་ལས། ཐེག་པ་
ཆུང་ངུ་ལ་ནི་རྣམ་པ་གཉིས།། ལྷ་མི་གཞན་རྟེན་ཐེག་པ་དང་། རང་རྟོགས་གཤེན་
རབ་ཐེག་པའོ། །ཞེས་སོ། །གཉིས་པ་ལ་གཉིས་ཏེ། ཐུགས་རྗེ་སེམས་དཔའི་ཐེག་
པ་ཆེན་པོ་དང་། གཡུང་དྲུང་སེམས་དཔའ་སྤྲོས་མེད་ཀྱི་ཐེག་པ་གཉིས་སུ་ཡོད་དེ།
དེ་ཉིད་ལས། ཐེག་པ་ཆེན་པོ་ལའང་རྣམ་པ་གཉིས།། ཐུགས་རྗེ་སེམས་དཔའི་ཐེག་
པ་ཆེན་པོ་དང་། གཡུང་དྲུང་སེམས་དཔའི་ཐེག་པ་སྤྲོས་མེད་དོ།། ཞེས་སོ།།
གཉིས་པ་འབྲས་བུ་གསང་སྔགས་ཀྱི་ཐེག་པ་ལ་གཉིས་ཏེ། གསང་སྔགས་
ཕྱིའི་ཐེག་པ་དང་། གསང་སྔགས་ནང་གི་ཐེག་པ་གཉིས་སུ་ཡོད་དེ། དེ་ཉིད་ལས།
འབྲས་བུའི་ཐེག་པ་ལ་ཡང་གཉིས་ཡིན་ཏེ། ཕྱི་པ་དང་ནི་ནང་པ་གཉིས་སུ་བཤད།།
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཅེས་སོ། །སྔགས་ཕྱི་ནང་གི་ཁྱད་པར་ཡང་
། ཡེ་ཤེས་གསལ་རྫོགས་གསང་བའི་རྒྱུད་
ལས། ཕྱི་ནང་སྔགས་ཀྱི་ཁྱད་པར་ཡང་།། ཐབས་ལ་ཆེ་ཆུང་ཡོད་པ་དང་། སྒོ་ལ་
ཡང་དོགས་ཡོད་པས་འབྱེད། ཅེས་སོ། །
དང་པོ་སྔགས་ཕྱི་པ་ལ་དབྱེ་ན། བྱ་བ་གཙང་སྤྱོད་ཀྱི་ཐེག་པ་དང་། ཀུན་ལྡན་
མངོན་ཤེས་ཀྱི་ཐེག་པ་གཉིས་སུ་ཡོད་དེ། ཐེག་རིམ་ལས། གསང་སྔགས་ཕྱི་ཡི་ཐེག་
པ་གཉིས་ཡིན་ཏེ། བྱ་བ་གཙང་སྤྱོད་ཡེ་བོན་ཐེག་པ་དང་།། རྣམ་པར་ཀུན་ལྡན་
མངོན་ཤེས་ཐེག་པའོ། །ཞེས་སོ། །
གཉིས་པ་ལ་དབྱེ་ན། དངོས་བསྐྱེད་རོལ་པའི་ཐེག་པ་དང་། དོན་ལྡན་ཀུན་
རྫོགས་ཀྱི་ཐེག་པ་དང་། རྫོགས་ཆེན་ཡང་རྩེ་བླ་མེད་ཀྱི་ཐེག་པ་དང་གསུམ་དུ་ཡོད་
དེ། དེ་ཉིད་ལས། གསང་སྔགས་ནང་གི་ཐེག་པ་གསུམ་ཡིན་ཏེ། དངོས་བསྐྱེད་
ཐུགས་རྗེ་རོལ་པའི་ཐེག་པ་དང་།། ཤིན་ཏུ་དོན་ལྡན་ཀུན་རྫོགས་ཀྱི་ཐེག་པ་དང་།།
ཡེ་ནས་རྫོགས་ཆེན་ཡང་རྩེ་བླ་མེད་ཐེག་པའོ། །ཞེས་སོ། །རྒྱུ་འབྲས་ཀྱི་ཐེག་པ་གཉིས་
ཀྱི་མཐུན་དཔེ་ལ་རྒྱུའི་མཐུན་དཔེ་ནི་རྐྱལ་པ་གྲུ་གཟིངས་ལྟ་བུ་སྟེ། ཐབས་ཞན་
ཉམ་ང་ཅན་ཡིན་པའི་ཕྱིར་རོ། །གསང་སྔགས་ནི་ཟམ་པ་དང་ས་གཞི་ལྟ་བུ་སྟེ།
ཉམ་ང་དང་རྩོལ་སྒྲུབ་མེད་པར་ཐེག་ཐང་ཆེ་བས་སྟེ། ཐབས་ཟབ་པའི་ཕྱིར་ཏེ།
ལ་ཟླ་ལས། རྐྱལ་པ་གྲུ་གཟིངས་ལྟ་བུ་ནི།། རྒྱུ་སྟེ་མཚན་ཉིད་ཐེག་པའི་དཔེ།། ཟམ་
པ་ས་གཞི་ལྟ་བུ་ནི།། གསང་སྔགས་པ་ཡི་ཐེག་པའི་དཔེ། ཞེས་སོ། །རྒྱུ་འབྲས་ཀྱི་
ཐེག་པ་གཉིས་པོ་དེ་ལ་ཕྱི་ནང་གསང་གསུམ་དུ་ཕྱེས་ཀྱང་རུང་སྟེ། ཕྱེ་ཚུལ་ནི།
རིན་པོ་ཆེའི་དགོངས་བཞེད་བཞིན་དུ་རྒྱུ་མཚན་དང་སྦྱར་ན། མཚན་ཉིད་ཀྱི་ཐེག་
པ་བཞི་ལ་ཕྱིའི་ཐེག་པ་ཞེས་བྱ་སྟེ། གཙོ་བོར་ཉོན་མོངས་སྤོངས་པས་ཁྱད་པར་དུ་
བྱས་པའི་ཐེག་པ་ཡིན་པའི་ཕྱིར། སྔགས་ཕྱིའི་ཐེག་པ་གཉིས་ལ། ཕྱི་ནང་གསང་
32



ལུང་རིགས་མཛོད།
གསུམ་དུ་ཕྱེ་བའི་ནང་གི་ཐེག་པ་ཞེས་བྱ་སྟེ། གཙོ་བོར་ཉོན་མོངས་བསྒྱུར་བའི་
ཁྱད་པར་དུ་བྱས་བའི་ཐེག་པ་ཡིན་པའི་ཕྱིར། གསང་སྔགས་ནང་གི་ཐེག་པ་གསུམ་
ལ་གསང་བའི་ཐེག་པ་ཞེས་བྱ་སྟེ། གཙོ་བོར་ཉོན་མོངས་གྲོལ་ལམ་དུ་བྱེད་པའི་
ཐེག་པ་ཡིན་པའི་ཕྱིར་ཏེ། ཐེག་འགྲེལ་མེ་ལོང་དགུ་བསྐོར་ལས། མཚན་ཉིད་རྒྱུ་
ཡི་ཐེག་པ་ལ་ཕྱི་ཞེས་བྱའོ། །སྔགས་ཕྱིའི་ཐེག་པ་ལ་ནང་ཞེས་བྱའོ། །ནང་གི་ཐེག་
པ་ལ་གསང་བ་ཞེས་བྱའོ། །ཞེས་མཁན་ཉི་མས་གསུངས་སོ། །ཡང་ན་བསྙེན་བསྒྲུབ་
ལ་མི་ལྟོས་པར་ལམ་འགྱངས་པ་ཅན་ནམ། ཉེས་སྤྱོད་སྤོང་བ་ཙམ་ལས་མེད་པ་
སོ་ཐར་གྱི་སྡོམ་པ་གཙོར་འཛིན་པས་ན་མཚན་ཉིད་ཐེག་པ་ལ་ཕྱི་དང་། གསང་
བའི་སྤྱོད་པ་རླབས་ཅན་མེད་ཀྱང་ཉེ་ལམ་བསྙེན་བསྒྲུབ་མངའ་བས་ན་སྔགས་ཕྱི་
པའི་ཐེག་པ་ལ་ནང་དང་། སྦྱོར་སྒྲོལ་གྱི་སྤྱོད་པ་རླབས་ཅན་བློ་ཆུང་ལ་གསང་
བའམ། ཅི་བཞིན་ཉིད་ཀྱི་ལྟ་བ་རང་བཞིན་གྱིས་ཐེག་དམན་ལ་གབ་པས་ན་སྔགས་
ནང་པའི་ཐེག་པ་གསུམ་ལ་གསང་བ་ཞེས་བྱའོ། །འོ་ན་ཐེག་པ་དགུར་འབྱེད་བའི་
རྒྱུ་མཚན་གང་ཞེ་ན། འཇུག་ཚུལ་མི་འདྲ་བ་དགུ་ཡོད་པས་དགུར་དབྱེ་སྟེ། ཁྱབ་
པ་སྣང་ལྡན་གྱི་ཐེག་པའི་རྣམ་དབྱེ་ལས། དེ་ལ་ལྷ་མི་གཞན་རྟེན་ནི་མ་ངེས་སྤྱོད་
པའི་སྒོ་ནས་འཇུག །རང་རྟོགས་གཤེན་རབ་ནི་བདེན་པ་དང་རྟེན་འབྲེལ་གྱི་སྒོ་
ནས་འཇུག །ཐུགས་རྗེ་སེམས་དཔའ་ནི་མཚན་ཉིད་གསུམ་གྱི་སྒོ་ནས་འཇུག །གཡུང་
དྲུང་སེམས་དཔའ་ནི་བདེན་པ་གཉིས་ཀྱི་སྒོ་ནས་འཇུག །བྱ་བ་གཙང་སྤྱོད་ནི་
དག་པ་གསུམ་གྱི་སྒོ་ནས་འཇུག །རྣམ་པ་ཀུན་ལྡན་ནི་འབྱོར་པ་གཉིས་ཀྱི་སྒོ་
ནས་འཇུག །དངོས་བསྐྱེད་ཐུགས་རྗེ་རོལ་པ་ནི་ཐབས་དང་ཤེས་རབ་ཀྱི་སྒོ་ནས་
འཇུག །ཤིན་ཏུ་དོན་ལྡན་ཀུན་རྫོགས་ནི་དབྱིངས་དང་ཡེ་ཤེས་ཀྱི་སྒོ་ནས་འཇུག །རྫོགས་
པ་ཆེན་པོ་ནི་ཕྱོགས་རིས་གཉིས་མེད་ཀྱི་སྒོ་ནས་འཇུག་སྟེ། དེས་ན་འཇུག་སྒོ་ལ་
33



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་ཁྱད་ཡོད། ཅེས་སོ། །ཐེག་པ་རིམ་པ་མཐའ་དག་གི་དོན་གསལ་བར་བྱེད་པ་
ལུང་རིགས་རིན་པོ་ཆེའི་མཛོད་ལས། ཐེག་པ་ཐམས་ཅད་ཀྱི་སྤྱིའི་དོན་བསྡུས་པ་
སྟེ་རིམ་ཁང་གཉིས་པའོ།།
༈ ད་ནི་ཐེག་པ་སོ་སོའི་གཞུང་དོན་གཏན་ལ་དབབ་པ་ལ། ཕྱོགས་བཅུའི་
བདེར་གཤེགས་དགོངས་པ་འདུས་པའི་རྒྱུད་ལས། སྤྱིར་ལྟ་བ་ལ་གཉིས་ཏེ། འཇིག་
རྟེན་པའི་ལྟ་བ་དང་འཇིག་རྟེན་ལས་འདས་པའི་ལྟ་བའོ། །འཇིག་རྟེན་པའི་ལྟ་བ་
ནི། ཚེ་འདི་ལྷུར་ལེན་པ་སྟེ། རྒྱུ་རྐྱེན་དང་དགེ་སྡིག་ལ་ཡིད་མི་ཆེས་པ་དང་། བདག་
དང་བདག་གིར་འཛིན་པའོ། །འཇིག་རྟེན་ལས་འདས་པའི་ལྟ་བ་ལ་གསུམ་སྟེ།
རྒྱུའི་ཐེག་པའི་སྒོ་ནས་འཇུག་པ་དང་།། འབྲས་བུའི་ཐེག་པའི་སྒོ་ནས་འཇུག་པ་
དང་།། ཁྱད་པར་གྱི་ཐེག་པའི་སྒོ་ནས་འཇུག་པའོ། །ཞེས་པས། ལམ་ཡང་དག་པར་
འཇུག་པ་ལ་སྔོན་དུ་ལམ་ལོག་པའི་མཚན་ཉིད་ཤེས་དགོས་ཏེ། དེ་མ་ཤེས་ན་ཤར་
དོན་ནུབ་ཏུ་གཉེར་བ་བཞིན་ལམ་ལོག་པར་འགྲོ་བའི་ཉན་ཡོད། དེ་བས་ན་ཚེ་ཕྱི་
མ་ལ་རྟོག་དཔྱོད་ཅུང་ཟད་ཀྱང་མི་འཇུག་པར་ལུས་རྟེན་འདི་ཁོ་ནའི་བདེ་སྐྱིད་དོན་
དུ་གཉེར་བ་ནི་ཐ་མལ་པ་ཞེས་བྱ་ལ། དེ་ལས་གྲུབ་མཐས་བློ་བསྒྱུར་ཞིང་ཤེས་བྱ་
ལ་རྟོག་དཔྱོད་ཅུང་ཟད་ཞུགས་ཀྱང་ལོག་པར་ཞུགས་ནས་ལས་རྒྱུ་འབྲས་དང་ཚེ་
སྔ་ཕྱི་སོགས་ལ་ཡིད་མི་ཆེས་ཤིང་། གང་ཟག་ལ་བདག་དང་བདག་གིར་འཛིན་པའི་
ལོག་པའི་ལྟ་བ། ནང་པ་གཤེན་རབ་ཀྱི་བསྟན་པ་ལས་ཕྱི་རོལ་དུ་ཕྱོགས་པས་མུ་
སྟེགས་པ་ཞེས་བྱ་སྟེ། དེ་དག་ནི་འཇིག་རྟེན་གྱི་ལྟ་བ་དང་བཅས་པའོ། །དེས་ན་
ཚེ་འདིར་རང་གཞན་གང་ལ་བསམ་ཡང་མངོན་སུམ་དུ་མི་རྟག་པ་ཉམས་སུ་མྱོང་
བས། འདིའི་བློ་བཏང་ནས་ཚེ་ཕྱི་མའི་དོན་ཞིག་བསྒྲུབ་པ་ལ་འཇིག་རྟེན་ལས་
འདས་པའི་ལྟ་བ་རྒྱུ་མཚན་ཉིད་འབྲས་བུ་གསང་སྔགས་ཁྱད་པར་རྫོགས་པ་ཆེན་
34



ལུང་རིགས་མཛོད།
པོ་སྟེ། ཐེག་པ་གསུམ་གྱི་སྒོར་རིམ་གྱིས་འཇུག་ནས་སངས་རྒྱས་ཀྱི་གོ་འཕང་བསྒྲུབ་
དགོས་ཤིང་། སངས་རྒྱས་ཀྱི་གོ་འཕང་བསྒྲུབ་པ་ལ་དེའི་འགལ་ཟླ་ལོག་པའི་ལྟ་
སྤྱོད་མཐའ་དག་སྤང་དགོས་བའི་ཕྱིར་ན། འདིར་ལྟ་བ་ལོག་པ་ཕྱི་པ་མུ་སྟེགས་པའི་
གྲུབ་མཐའི་རྣམ་པར་གཞག་པ་ལ། ཐེག་རིམ་ལས། མུ་སྟེགས་ལྟ་བ་བསྡུས་ན་རྣམ་
པ་གཉིས།། སྔོན་བྱུང་སྟེང་དུ་ལྷའི་ཡུལ་གྲགས་པ་དང་། རྗེས་འཇུག་འོག་ཏུ་མིའི་
ཡུལ་གྲགས་པའོ། །ཞེས་པའི།
དང་པོ་སྟེང་ལྷའི་ཡུལ་དུ་བྱུང་བའི་མུ་སྟེགས་པ་ནི། སུམ་ཅུ་རྩ་གསུམ་ལྷའི་གནས་
ན་ལྷའི་བུ་དྲང་སྲོང་ཤེས་དགའ་རབ་ལྡན་དེས། གཉིས་མེད་ཀྱི་བོན་ཉིད་རྟོགས་
པའི་དགྲ་བཅོམ་པའི་སེམས་ཅན་ཚེ་འཕོས་ནས་གཟུགས་མི་ལེན་པ་ཞིག །ཁོའི་
མངོན་པར་ཤེས་པས་རླག་མཐོང་སྟེ། ལྟ་ལོག་དེ་གང་ལ་བསྒྲགས་ན་གཏན་གྲོགས་
འཁོར་མོ་དེ་ལ་ཚིགས་སུ་བཅད་དེ་འདི་སྐད་སྨྲས། ཐེག་རིམ་ལས། ཀྱེ་གཏན་གྲོགས་
བཟང་མོ་རྒྱལ་ཁྱོད་འཁོར་དང་བཅས།། མ་ཤི་བར་དུ་དགའ་མགུ་ཚིམས་མཛོད་
ཅིག །ཤི་ན་དེ་ཡི་སྤྱོད་ཡུལ་མ་ལགས་ཏེ། ལུས་བརླག་ཐལ་བ་བཞིན་དུ་སོང་
སླར་འཚོ་བ་ནི་ག་ལ་ཡོད་དེ་དེ་ལ་ཡང་།། སེམས་དེ་ཐེར་ཟུག་མི་འགྱུར་ལུས་རྒྱུན་
ཆད།། དེ་སྐད་ཟེར་བ་དེ་ལ་ལོག་པར་བཟུང་། ཞེས་པའི། སེམས་དེ་ཐེར་ཟུག་མི་
འགྱུར་ཞེས་པ་ལ་རྟག་པར་བཟུང་། ལུས་རྒྱུན་ཆད་ཅེས་པ་ལ་ཆད་པར་བཟུང་ནས་
འཁྲུལ་པའི་ལྟ་བ་བསམ་གྱིས་མི་ཁྱབ་པ་བྱུང་ངོ། །
གཉིས་པ་རྗེས་འཇུག་འོག་མིའི་ཡུལ་དུ་གྲགས་པའི་ལོག་ལྟ་ལ་གཉིས་སྤྱིར་
ལྟ་ལོག་ཏུ་གྲགས་པའི་དབྱེ་བསྡུ། ཁྱད་པར་གྱི་སྟོན་པ་བཅུ་གཉིས་ཀྱི་བཞེད་གཞུང་
ངོ་། །དང་པོ་ལ་བརྒྱད། སུམ་བརྒྱ་དྲུག་ཅུ། དགུ་བཅུ་རྩ་དགུ །དྲུག་ཅུ་རྩ་གཉིས།
རི་བོ་ཉི་ཤུ། ལུང་མ་བསྟན་པ་བཅུ་བཞི། ལུང་དུ་བསྟན་པ་བཅུ་གཉིས། འཇིག་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཚོགས་ལྟ་བ་ལྔ། རྟག་ཆད་དུ་ལྟ་བ་གཉིས་སོ།
དང་པོ་ནི། མུ་སྟེགས་ཚར་གཅོད་གཏན་ཚིགས་ཐིགས་པའི་མདོ་རྒྱུད་ལས།
རྒྱས་པ་སུམ་བརྒྱ་དྲུག་ཅུ་ཡོད། ཅེས་པར་སྨྲ་བའི་སེང་གེ་ལས། ལྟ་བ་སུམ་བརྒྱ་དྲུག་
ཅུ་འདོད་ལུགས་ནི། འདས་པའི་ཕུང་པོ་ལ་རྟོག་པ་བརྒྱ་ཉི་ཤུ།། མ་འོངས་པ་ལ་
བརྒྱ་ཉི་ཤུ། ད་ལྟ་བ་ལ་བརྒྱ་ཉི་ཤུའོ། །ཞེས་སོ། །གཉིས་པ་ནི། གཏན་ཚིགས་ཐིགས་
པ་ལས། དེ་བསྡུས་དགུ་བཅུ་རྩ་དགུར་བདེན།། ཞེས་པས། གཟུགས་སེམས་སེམས་
འབྱུང་གསུམ་ལ་རྟོག་པ་སུམ་ཅུ་སོ་གསུམ་རེའོ། ། གསུམ་པ་ནི། དེ་ཉིད་ལས། དེ་
ལས་ཡང་བསྡུས་དྲུག་ཅུ་གཉིས། ཞེས་པ་ལ་སྨྲ་བའི་སེང་གེ་ལས། སྔོན་གྱི་མཐའ་
ལ་རྟོག་པ་བཅོ་བརྒྱད།། ཕྱི་མའི་མཐའ་ལ་རྟོག་པའི་ལྟ་བ་བཞི་བཅུ་རྩ་བཞིའོ། །དེ་
ལ་སྔོན་གྱི་མཐའ་ལ་རྟོག་པ་ནི། རེ་ཞིག་རྟག་པར་ལྟ་བ་རྣམས་ཀྱི་བཞི་དག ཁ་ཅིག་
རྟག་པར་སྨྲ་བ་རྣམས་ཀྱི་བཞི་དང་། མཐའ་ཡོད་པར་ལྟ་བ་བཞི་དང་།། མཐའ་
མེད་བར་ལྟ་བ་བཞི་དང་། རྒྱུ་མེད་པར་ལྟ་བ་གཉིས་སོ། །ཞེས་པའི། རེ་ཞིག་རྟག་
པར་ལྟ་བ་བཞི་ནི། ཕྱི་རོལ་པའི་མངོན་ཤེས་ཀྱིས། བར་བསྐལ་ཉི་ཤུ་དྲན་པ་དང་།
བཞི་བཅུ་དང་། བརྒྱད་ཅུ་དྲན་པ་དང་། སེམས་ཅན་ཁ་མདོག་བཟང་ངན་ཤི་
ནས་དེ་དེ་ལྟ་བུར་སྐྱེས་པ་མཐོང་བས། བདག་དང་འཇིག་རྟེན་རྟག་པར་ལྟ་བའོ། །ཁ་
ཅིག་རྟག་པར་སྨྲ་བ་བཞི་ནི། ཚངས་པ་ཆེན་པོའི་འཁོར་ན་ལྷ་འགའ་ཞིག་འཕོས་
ཏེ་མིར་སྐྱེས་ནས་རབ་ཏུ་བྱུང་སྟེ་མངོན་ཤེས་བསྒྲུབས་ནས་བལྟས་པས་ཚངས་པ་
ཆེན་པོ་མ་ཤི་བར་མཐོང་ནས། སྤྲུལ་པ་པོ་ཚངས་པ་ཆེན་པོ་ནི་རྟག་ལ། དེས་སྤྲུལ་
པའི་ལྷ་གཞན་དག་ནི་མི་རྟག་གོ་ཅེས་ལྟ་བ་དང་། ཡང་ཚངས་པ་ཆེན་པོའི་གཟུགས་
ཀྱི་རྒྱུན་འགག་ཅིང་སེམས་ཀྱི་རྒྱུན་མི་འགག་པར་མཐོང་ནས། གཟུགས་ནི་མི་
རྟག་ལ་སེམས་ནི་རྟག་པར་ལྟ་བ་དང་། ཡང་རྩེད་མོས་ཤེས་བཞིན་མ་ཡིན་པའི་
36



ལུང་རིགས་མཛོད།
འདོད་ལྷ་ཡོད་དེ། དེ་དག་ག་ཞ་དང་རྩེད་མོས་དྲན་པ་དང་ཤེས་བཞིན་ཉམས་
ནས་ཤི། དེ་སྔ་མ་བཞིན་དུ་གྱུར་ནས་བལྟས་པས་རང་གི་ཟླ་བོ་མ་ཤི་བར་མཐོང་
སྟེ། ལྷ་རྩེད་མོས་བསླུས་པ་རྣམས་ལ། གང་ཞིག་རྩེད་མོ་ལ་ཆེས་དགའ་བ་རྣམས་
ནི་མི་རྟག་ལ། རྩེད་མོ་ལ་མི་དགའ་བ་རྣམས་ནི་རྟག་པར་ལྟ་བ་དང་། ཡང་ལྷ་ཡིད་
ཀྱི་སྡང་བ་ཅན་ཞེས་བྱ་བའི་འདོད་ལྷ་ཡོད་དེ། རང་གི་ཟླ་བོ་ལ་སྡང་སེམས་སྐྱེས་
པས་ཤི་ནས་མིར་སྐྱེས་པ་རབ་ཏུ་བྱུང་སྟེ་མངོན་ཤེས་བསྒྲུབས་ནས་བལྟས་པས་སྔར་
བཞིན་མཐོང་བས། གང་དག་ལྷ་ཡིད་འཁྲུགས་པ་དེ་དག་ནི་མི་རྟག་ལ། གཞན་
དག་ནི་རྟག་པར་ལྟ་བའོ། །མཐའ་ཡོད་པ་ལྟ་བ་བཞི་ནི། ཕྱི་རོལ་པའི་མངོན་ཤེས་
ཅན་འགའ་ཞིག་གིས། མནར་མེད་ཡན་ཆད་དང་ཚངས་རིས་མན་ཆད་བསྐལ་
ཆེན་གཅིག་གིས་ཆགས་འཇིག་བྱེད་པར་མཐོང་བས། སྔ་མཐའ་ཡང་ཡོད་ལ། ཕྱི་
མཐའ་ཡང་ཡོད། ཡན་མན་ཀྱང་ཐག་ཐུང་ལ། ཕན་ཚུན་ཡང་སྟོང་སྤྱི་ཕུད་ལས་
མི་སླེབ་པས་མཐའ་ཡོད་པར་ལྟ་བའོ། །མཐའ་མེད་པར་ལྟ་བ་བཞི་ནི། བསམ་
གཏན་བཞི་པ་ནི་ཡན་མན་གྱི་ཐག་ཀྱང་རིང་པས་མཐའ་མེད་ལ། ཕན་ཚུན་ཡང་
འཁོར་ཡུག་ཁྲག་ཁྲིག་དང་རྒྱ་མཉམ་པས་མཐའ་མེད། བསྐལ་པ་ཆེན་པོ་དྲུག་ཅུ་
པས་འདས་པས། སྔ་མཐའ་ཡང་མེད། ཕྱི་མཐའ་ཡང་མེད་པར་ལྟ་བའོ། །རྒྱུ་མེད་
པར་ལྟ་བ་གཉིས་ནི། བསམ་གཏན་ལ་བརྟེན་ནས་བྱུང་བ་ནི། གཟུགས་མེད་ནས་
འདོད་པར་སྐྱེས་པ་འགའ་ཞིག །བསམ་གཏན་ཡན་ཆད་རྒྱུ་འཚོགས་སྔར་ཡོད་
མ་མཐོང་ནས། རྒྱུ་མེད་པ་ལས་འབྱུང་བར་ལྟ་བའོ། །ཕྱི་རོལ་པའི་མངོན་ཤེས་ཀྱིས་
བསམ་གཏན་ཡན་ཆད་མཐོང་བ་མེད་པས་
རྟོག་གེ་ལ་བརྟེན་ནས་བྱུང་བ་ནི། ཕྱི་རོལ་པའི་རྟོག་གེ་བ་དག་གིས་རྒྱུ་འཚོགས་
པ་སྔར་ཡོད་མ་མཐོང་བར། ཆར་རླུང་ལས་སོགས་གློ་བུར་དུ་འབྱུང་བ་ལ། བད་
པས་སོ། །
37



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་འཇིག་རྟེན་གློ་བུར་དུ་འབྱུང་བར་ལྟ་བའོ། །འདི་ལ་གཞན་སྡེ་བས་ནི། མཐའ་
དང་ལྡན་མི་ལྡན་བརྒྱུད་བཞིར་བསྡུས་ནས། དེའི་ཁ་སྐང་ལ་ལྷ་མི་སྤང་བཞི་བསྣན་
ནོ། །ཡང་སྨྲ་བའི་སེང་གེ་ལས། ཕྱི་མའི་མཐའ་ལ་རྟོག་པ་བཞི་བཅུ་རྩ་བཞི་ནི།།
འདུ་ཤེས་ཡོད་པར་སྨྲ་བ་བཅུ་དྲུག་དང༌།། འདུ་ཤེས་མེད་པར་སྨྲ་བ་བརྒྱད་དང་།།
འདུ་ཤེས་ཅན་ཡང་མ་ཡིན་འདུ་ཤེས་མེད་པ་ཡང་མ་ཡིན་པར་སྨྲ་བ་བརྒྱད་དང་།
ཚེ་འདིར་མྱ་ངན་འདས་པར་སྨྲ་བ་ལྔ་དང་། ཆད་པར་སྨྲ་བ་བདུན་ནོ། །ཞེས་པས།
དང་པོ་འདུ་ཤེས་ཡོད་པར་སྨྲ་བ་རྣམས་ཀྱི་བཅུ་དྲུག་ནི། ཕྱི་རོལ་པ་དག་གིས་བདག་
གཟུགས་ཅན་ཡིན་པ་དང་། མ་ཡིན་པ་དང་། གཉིས་ཀ་ཡིན་པ་དང་། གཉིས་ཀ་
མ་ཡིན་པ་བཞི། བདག་མཐའ་དང་ལྡན་པ། མི་ལྡན་པ། གཉིས་ཀ་ཡིན་པ། གཉིས་
ཀ་མ་ཡིན་པ་བཞི་དང་བརྒྱད། བདག་བདེ་བ། བདག་སྡུག་བསྔལ་བ། གཉིས་ཀ་
ཡིན་པ། གཉིས་ཀ་མ་ཡིན་པ་བཞི་སྟེ་བཅུ་གཉིས། སེམས་ཅན་ཐམས་ཅད་ལ་
བདག་གཅིག་ལས་མེད་པ། རེ་རེ་ཡོད་པ། བདག་ཆུང་ངུ་། བདག་ཆེན་པོ་སྟེ་བཅུ་
དྲུག་པོ་དེ་ལ་འདུ་ཤེས་ཡོད་པ་བདེན་གྱི། གཞན་ནི་གཏི་མུག་ཏུ་ལྟ་བའོ། །དེ་
དག་ཀྱང་རིམ་པ་ལྟར་གཟུགས་ཡོད་མེད། མཐའ་ཡོད་མེད། བདེ་སྡུག་གཅིག་
དང་ཐ་དད་། ཆེ་ཆུང་གི་མཐའ་ལ་རྟོག་པའོ། །གཉིས་པ་འདུ་ཤེས་མེད་པར་སྨྲ་
བ་རྣམས་ཀྱི་བརྒྱད་ནི། གོང་དུ་བཤད་པའི་གཟུགས་ཡོད་མེད་བཞི་དང་། མཐའ་
ཡོད་མེད་བཞི་དང་བརྒྱད་པོ་དེ་ལ་འདུ་ཤེས་མེད་པར་སྨྲ་བ་བདེན་གྱི། གཞན་ནི་
གཏི་མུག་ཏུ་ལྟ་བའོ། །གསུམ་པ་འདུ་ཤེས་ཡོད་མེད་གཉིས་ཀ་ཡིན་པའི་བརྒྱད་ནི།
ཡང་གོང་གི་བརྒྱད་པོ་དེ་ལ་འདུ་ཤེས་ཡོད་མེད་གཉིས་ཀ་ཡིན་པ་བདེན་གྱི། གཞན་
ནི་གཏི་མུག་ཏུ་ལྟ་བའོ།།
བཞི་པ་ཚེ་འདིར་མྱ་ངན་ལས་འདས་པར་སྨྲ་བ་རྣམས་ཀྱི་ལྔ་ནི། འདོད་པའི་



ལུང་རིགས་མཛོད།
ཡོན་ཏན་ལྔ་ལ་འཛེམ་བག་མེད་པར་སྤྱོད་ན་མྱ་ངན་ལས་འདས་པར་སྨྲ་བ་དང་།
བསམ་གཏན་དང་པོ་དང་། གཉིས་པ་དང་། གསུམ་པ་དང་། བཞི་པ་ཐོབ་ན་མྱ་
ངན་ལས་འདས་པར་སྨྲ་བའོ། །འདོད་པའི་ཡོན་ཏན་ལྔ་ནི། གོས་དང་ཟས་དང་
བཏུང་བ་དང་མལ་ཆ་དང་ཁྱོའམ་བུད་མེད་དོ། །ལྔ་པ་ཆད་པར་སྨྲ་བ་བདུན་ནི།
འདོད་ཁམས་ཀྱི་མི་དང་། འདོད་ལྷ་དང་། གཟུགས་ཁམས་ཀྱི་ལྷ་དང་
། གཟུགས་
མེད་རིགས་བཞི་སྟེ། བདུན་པོ་དེ་མ་ཤི་ཚུན་ཆད་རྟག་ལ། ཤི་ནས་ཡེ་མེད་དུ་ལྟ་
བའོ། །བཞི་པ་རི་བོ་ཉི་ཤུ་ནི། དེ་ལས་བསྡུས་པ་ཉི་ཤུ་ནི། ཞེས་པས། སྨྲ་བའི་སེང་
གེ་ལས། འཇིག་ཚོགས་ལ་ལྟ་བ་ཉི་ཤུ་ནི། གཟུགས་བདག་ཡིན་པར་ལྟ་བ་དང་།
གཟུགས་བདག་དང་ལྡན་པར་ལྟ་བ་དང་། གཟུགས་བདག་གི་ཡིན་པ་ལྟ་བ་དང་།
གཟུགས་ལ་བདག་གནས་པར་ལྟ་བ་དང་། དེ་བཞིན་དུ་ཚོར་བ་དང་། འདུ་ཤེས་
དང་། འདུ་བྱེད་དང་། རྣམ་པར་ཤེས་པ་རྣམས་དེ་བཞིན་ཏེ། དང་པོ་ལྔ་ནི་བདག་
ཏུ་ལྟ་བའོ། །བཅོ་ལྔ་ནི་བདག་གིར་ལྟ་བའོ། །ཞེས་སོ། །
ལྔ་པ་ལུང་མ་བསྟན་པ་བཅུ་བཞི་ནི། དེ་བསྡུས་བཅུ་བཞི། ཞེས་པ་སྟེ། སྨྲ་བའི་
སེང་གེ་ལས་ལུང་དུ་མ་བསྟན་པའི་ལྟ་བ་བཅུ་བཞི་སྟེ། གཤེན་རབ་ལ་བདག་དེ་
ཕན་ཆད་ཡོད་དམ། མེད་དམ། གཉིས་ཀའམ། གཉིས་ཀ་མ་ཡིན་ཞེས་དྲིས་པ་ལ།
ལན་མ་གསུངས་པ་དང་བདག་དང་འཇིག་རྟེན་རྟག་གམ། མི་རྟག་གམ། གཉིས་
ཀའམ། གཉིས་ཀ་མ་ཡིན་ནམ་ཞེས་དྲིས་པ་དང་། བདག་དང་འཇིག་རྟེན་མཐའ་
དང་ལྡན་ནམ། མི་ལྡན་ནམ། གཉིས་ཀའམ། གཉིས་ཀ་མ་ཡིན་ནམ་ཞེས་དྲིས་པ་
དང་། བདག་དང་དེ་ལ་སྲོག་དང་དེའམ། བདག་དང་གཞན་ལ་སྲོག་དང་གཞན་
ནམ་ཞེས་དྲིས་པ་ལ་ལན་མ་གསུངས་པས། ལུང་དུ་མ་བསྟན་པའོ། །བརྒྱད་ནི་མཐར་
འཛིན་པར་འདུས་ལ། དྲུག་ནི་ལོག་ལྟར་འདུས་སོ།། ཞེས་སོ། །སྟོན་པས་དེ་དག་
39



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཐམས་ཅད་གང་ཟག་གི་བདག་ལ། བརྩམས་ནས་དྲིས་པར་མཁྱེན་ནས། གང་
ཟག་གི་བདག་མ་གྲུབ་པར་དེ་ལ་གཅིག་དང་ཐ་དད་བརྩི་བ་མེད་དེ། དཔེར་ན་རི་
བོང་གི་རྭ་མ་གྲུབ་པར་དེ་ལ་གྲུས་གཉེར་བརྩི་བ་མེད་པས། ཅང་མ་གསུངས་པ་
ལས་གྱེས་པར་བཤད་དོ། །གཞན་སྡེ་པས་ནི། བདག་ཡོད་མེད་བཞི་ནི་མེད་ལ།
དེའི་ཁ་སྐོང་ལ་མྱ་ངན་ལས་འདས་པ་ལ་བརྟེན་པ་བཞིས་ཁ་འགེངས་སོ།།
དྲུག་པ་ལུང་དུ་བསྟན་པའི་ལྟ་བ་ནི། བཅུ་གཉིས་ཏེ། ཞེས་པས། རྟག་
ལྟ་སྡེ་དགུ །ཆད་ལྟ་སྡེ་གསུམ་སྟེ། རྟག་ལྟ་དགུ་ལ་ཤེས་བྱ་གྲངས་ཚན་གཅོད་པ་བཞི་
དང་། མི་གཅོད་པ་ལྔའོ། །དེ་ལ་འང་གང་ཟག་གི་བདག་ལ་འཛིན་སྟངས་མི་འདྲ་
བ་དགུ་ཡོད་དེ། གང་ཟག་བདེན་སྟོན་པས་ནི། གང་ཟག་གི་བདག་དེ་བརྗོད་དུ་
མེད་པར་འདོད། དེ་ལ་རྣ་མ་ཕུག་པའང་ཟེར། གཞན་བརྒྱད་པོས་ནི་བརྗོད་དུ་
ཡོད་པར་འདོད། བརྒྱད་པོ་ལ་ཡང་བརྗོད་མེད་གསང་བ་པས་ཁམས་གསུམ་པོ་
ཐམས་ཅད་ལ་བདག་གཅིག་ལས་མེད་པར་འདོད་ཅིང་། གཞན་རྣམས་ཀྱིས་ནི་
གང་ཟག་རེ་རེ་ལའང་བདག་རེ་རེ་ཡོད་པར་འདོད། བྱེ་བྲག་པས་ནི་ལུས་ངག་ཡིད་
གསུམ་ཀ་ལ་བདག་ཡོད་པར་འདོད། འདི་ལ་སེར་སྐྱ་བ་ཞེས་བྱའོ། །སྣ་ཚོགས་རླབ་
སྟོན་པས་ངག་ཡིད་གཉིས་ལ་བདག་ཡོད་པར་འདོད། དེ་ལ་རིག་བྱེད་པའམ།
ཁྱབ་འཇུག་པ་ཡང་ཟེར། བདག་ཉིད་ཆེ་བཙུན་པས་བད་
ད་པས་བདག་ལ་དབྱིབས་དང་ཁ་
དོག་བོང་ཚད་ཡོད་པར་འདོད་དོ། །གཞན་དྲུག་གིས་སེམས་མ་ཡིན་པ་ལ་བདག་
མེད་པར་འདོད་དོ།
ཆད་ལྟ་བ་སྡེ་གསུམ་ནི། ལས་དགེ་སྡིག །ཚེ་སྔ་ཕྱི། འབྲས་བུ་སངས་རྒྱས་
མེད་པར་འདོད་པའོ། །བཅུ་གཉིས་པོ་འདི་དག་གི་རྒྱས་བཤད་འོག་ཏུ་འབྱུང་
བའོ། །བདུན་པ་འཇིག་ཚོགས་ལ་ལྟ་བ་ནི། དེ་ལས་བསྡུས་པའི་ལྟ་བ་ལྔ། ཞེས་པ་



ལུང་རིགས་མཛོད།
ལ།
སྨྲ་བའི་སེང་གེ་ལས། ལྟ་བ་ལྔ་ནི། འཇིག་ཚོགས་ལ་ལྟ་བ་དང་། མཐར་འཛིན་
ལྟ་བ་དང་། ལོག་པར་ལྟ་བ་དང་། ལྟ་བ་མཆོག་ཏུ་འཛིན་པ་དང་། ཚུལ་ཁྲིམས་
རྟུལ་ཞུགས་འཛིན་པའོ། །ཞེས་པས། དང་པོ་ནི། རྣམ་པར་ཤེས་པ་ནི་རྟག་པས་
བདག་ཡིན་ལ། ཕུང་པོ་གཞན་བཞི་པོ་ནི་བདག་གི་བར་ལྟ་བའོ། །གཉིས་པ་ནི།
འཇིག་རྟེན་འདིར་རྟག་ལ་ཤི་ཕན་ཆད་ཆད་པར་ལྟ་བ་ལྟ་བུའོ། །གསུམ་པ་ནི།
འཚེ་བ་བྱས་པས་མཐོ་རིས་འཐོབ་པར་ལྟ་བ་ལྟ་བུའོ། །དེ་གསུམ་ནི་ཐར་པ་ལས་
ལོག་པར་ཞུགས་པའོ། །བཞི་པ་ནི། གང་གི་ལྟ་ངན་དེ་དག་ལ་མཆོག་དང་གྱ་ནོམ་
པར་ལྟ་བའོ། །ལྔ་པ་ལ་ཚུལ་ཁྲིམས་ནི་ཆུ་ལ་མ་བྱིན་པར་མི་ལེན་པ་ལྟ་བུ་ངལ་བ་དོན་
མེད་དོ། །རྟུལ་ཞུགས་ནི་མེ་ལྔ་བརྟེན་པ་ཡོད་དེ། དེ་ཡང་ཙན་དན་གྱི་སྡོང་པོ་ལ་
ཏིལ་མར་གྱིས་བཙོས་ཏེ་མེའི་ཕུང་པོ་ལྔ་བཏང་སྟེ་དེ་ལ་རང་གི་ལུས་སྲེག་པར་བྱེད་
པ་ཡོད་དོ། །མདུང་རྩེ་གསུམ་པའི་དཀའ་ཐུབ་སྤྱོད་པ་ཡོད་དེ། དེ་ཡང་མདུང་རྩེ་
གསུམ་པ་ས་ལ་བཙུགས་ཏེ་དེའི་ཁར་མཆོངས་ཏེ་ཤི་བར་བྱེད་པ་ཡོད་དོ། །མཆོག་
འཛིན་ནི་ལྟ་ལོག་དང་མེ་ལྔ་བརྟེན་པ་དབྱུ་གུ་གསུམ་པ་ལྟ་བུའི་སྤྱོད་ངན་དེ་དག་
སྡིག་པ་འདག་བྱེད་དང་འཁོར་བ་ལས་འགྲོལ་བྱེད་དུ་ལྟ་བའོ། །དེ་གཉིས་ནི་ཐར་
པའི་སྒྲུབ་ཐབས་ལས་ལོག་པར་ཞུགས་པའོ།།
བརྒྱུད་པ་རྟག་ཆད་ཀྱི་ལྟ་བ་གཉིས་ནི། མུ་སྟེགས་ཚར་གཅོད་གཏན་
ཚིགས་ཐིགས་པ་ལས། མཐའ་བརྒྱ་ཡང་བསྡུས་རྣམ་པ་གཉིས།། འདིར་མ་འདུས་
པ་གང་ཡང་མེད།། ཅེས་པས། མདོར་ན་མུ་སྟེགས་ཀྱི་སྟོན་པ་བརྒྱས་འབྱུང་བ་
དང་ཤེས་པའི་དབྱིངས་ལས་འཁྲུལ་ནས་སོ་སོའི་རྟོག་པས་གྲུབ་མཐའ་རེ་བཟུང་བ་
སྟེ། །དུས་གསུམ་གྱི་ཕུང་པོ་ལ་ལོག་པའི་འཛིན་སྟངས་སུ་བྱེད་པ་སུམ་བརྒྱ་དྲུག་
ཅུར་བཤད་པ་ཡང་། ལ་ལ་རྟག་པར་སྨྲ། ལ་ལ་ཆད་པར་སྨྲ། ལ་ལ་གཉིས་ཀར་སྨྲ་
1



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་དངོས་པོ་དུས་གསུམ་དུ་མི་འགྱུར་བ་དང་། ཤི་ན་ཉིང་མཚམས་མི་སྦྱོར་བ་
སྟེ། རྟག་ཆད་ཀྱི་ལྟ་བ་གཉིས་ལ་མ་འདུས་པ་མེད་དོ།།
གཉིས་པ་ཁྱད་པར་གྱི་སྟོན་པ་བཅུ་གཉིས་ཀྱི་བཞེད་གཞུང་ལ་གཉིས་ཏེ།
སྤྱི་དོན་དང་། སོ་སོའི་བཞེད་ལུགས་སོ། །དང་པོ་ནི། སྟོན་པ་བཅུ་གཉིས་པོ་ལ་
རྟག་སྨྲ་དགུ་དང་། ཆད་སྨྲ་གསུམ་སྟེ། དེ་དག་སྤྱིར་རྒྱུའི་འདོད་ལུགས་བདུན་ཏེ།
འབྱུང་བ་རྒྱུ་རུ་འདོད་པ། དུས་ལ་དང་། ངོ་བོ་ཉིད་ལ་དང་། རང་བཞིན་དང་།
བྱེད་པ་པོ་དང་། དགེ་སྡིག་དང་། བདག་ཉིད་རྒྱུ་རུ་འདོད་པ་བདུན། དེ་ལ་བྱེ་
བྲག་པས་ནི་གཙོ་ཆེ་བར་འབྱུང་བ་རྒྱུར་འདོད་ལ། གྲངས་ཅན་པས་ནི་རང་བཞིན་
རྒྱུར་ལྟ་བའོ། །གཅེར་བུ་བས་དགེ་སྡིག །ཕྱུ་སྲས་པ་ནི་ཚངས་པ་བྱེད་པོར་ལྟ། རླབ་
སྟོན་པ་ནི་ཁྱབ་འཇུག་བྱེད་པོར་ལྟའོ། །ཆེ་བཙུན་པ་དང་གསང་བ་པ་གཉིས་ནི་
བདག་ཉིད་རྒྱུར་ལྟ་ལ། ཆད་སྨྲ་གསུམ་གྱིས་ནི། འབྱུང་བ་དང་དུས་དང་ངོ་བོ་ཉིད་
རྒྱུར་ལྟ་བའོ། །རྟག་སྨྲ་བ་ལ་དབང་ཕྱུག་བྱེད་པོར་ལྟ་བ་ཤས་ཆེའོ། །གཅེར་བུ་བས་
ནི། དབང་ཕྱུག་ཚངས་པ་ཁྱབ་འཇུག་གསུམ་སྐུ་གསུམ་དུ་འདོད་ལ། དབང་ཕྱུག་
པ་ཕལ་ཆེས་ནི་ཁྱབ་འཇུག་མེད་པར་འདོད་དོ། །ཆད་སྨྲ་བ་རྣམས་ནི། སྔོན་ཚེ་
ལྷ་དང་ལྷ་མིན་འཐབ་དུས་ལྷ་རྣམས་ཀྱིས་ཕྱི་མའི་སྡིག་ལ་འཛེམ་པས། ལྷ་མིན་
དང་འཐབ་མ་འདོད་པས་ལྷ་ཕམ་ལ་ཁད་པ་ལ། གཟའ་ཕུར་བུས་ཚེ་ཕྱི་མ་མེད་
པ་དང་དགེ་སྡིག་མེད་པའི་ཚིག་བཅད་བསྡེབས་པས། གཟོད་ཅིག་འཐབ་པར་
མོས་པས་ལྷ་རྒྱལ་བ་སྟེ། དེ་ལས་སྲིད་པར་བཤད་དོ།།
གཉིས་པ་སོ་སོའི་བཞེད་ལུགས་ལ། དེ་ཉིད་ལས། གྲུབ་མཐའ་ཀུན་གྱི་
སྙིང་པོ་འདུས། བཅུ་གཉིས་ཡིན་ཕྱིར་འདི་བཤད་བྱ། དེ་ཡང་གང་དང་གང་ཞེ་
ན། ཞེས་པས། རྟག་སྨྲ་དགུ །ཆད་སྨྲ་གསུམ་དང་བཅུ་གཉིས། དང་པོ་ལ་བཞི།
42



ལུང་རིགས་མཛོད།
རིག་པ་སྨྲ་བ་བཞི། བྱེད་པ་པོར་སྨྲ་བ་གཅིག །དབུ་མར་སྨྲ་བ་གཉིས། སེམས་སུ་
སྨྲ་བ་གཉིས་སོ། །དང་པོ་བཞི་ནི། སྨྲ་བའི་སེང་གེ་ལས། བྱེ་བྲག་པ། གྲངས་ཅན་
པ། གཅེར་བུ་བ། རིག་པ་ཅན་པ་སྟེ། རྟག་ལྟ་སྡེ་བཞིའོ།། ཞེས་པས། དང་པོ་བྱེ་
བྲག་པ་ནི། གཏན་ཚིགས་ཐིགས་པ་ལས། བྱེ་མ་གཡུང་དྲུང་ལྷའི་ཡུལ་ན། བྱེ་བྲག་
སེར་སྐྱའི་བཞེད་གཞུང་དང་། ཞེས་པས། གནས་དང་། མིང་དང༌། སྟོན་པ།
རྒྱུད་དང་
། གྲུབ་མཐའི་བཞེད་ལུགས་ལྔའོ། །དང་པོ་ནི། བྱེ་མ་གཡུང་དྲུང་ནི་ཨུ་
རྒྱན་གྱི་ཡུལ་ན་ཡོད་དོ། །གཉིས་པ་མིང་གི་རྣམ་གྲངས་ནི། ཤེས་བྱ་གྲངས་ཀྱི་བྱེ་
བྲག་དྲུག་ཏུ་བྱེད་པས་བྱེ་བྲག་པ་རིགས་པ་ཁས་ལེན་པས་རིགས་པ་བ། དབང་ཕྱུག་
ལྷར་འཛིན་པས་དབང་ཕྱུག་པ། འུག་པ་ལྟར་འཛིན་པས་འུག་པའམ་འུག་ཕྲུག་
པའོ། །དྲང་སྲོང་གཟེགས་ཟན་གྱིས་དབང་ཕྱུག་བསྒྲུབས་པའི་ཚེ། དབང་ཕྱུག་
གི་རྟེན་རྡོའི་ཕོ་མཚན་ཞིག་ཡོད་པའི་ཁར་འུག་པ་ཅིག་བབས་པ་ལ། དབང་ཕྱུག་
ཡིན་པར་གཟུང་ནས་རྫས་ཡོད་དམ་དྲིས་པ་ལ་མགོ་ཅོག་བྱས། ཡོན་ཏན་ཡོད་དམ།
ཞེས་པ་ནས་འདུ་བ་ཡོད་དམ་ཡན་དྲུག་དྲིས་
དྲིས་པ་ལ་མགོ་ཅོག་བྱས་པའི་རྗེས་སུ་
འཕུར་ནས། ཤེས་བྱར་གྲངས་ཚན་དྲུག་ཏུ་གཅོད་པར་གོ་བའོ། །གསུམ་པ་སྟོན་
པ་ནི་དྲང་སྲོང་ཆེན་པོ་སེར་སྐྱའོ། །གཟེགས་ཟན་ཀྱང་ཟེར་རོ། །བཞི་པ་གཞུང་
ནི་ཞི་བའི་རྒྱུད་དོ།།
ལྔ་པ་གྲུབ་མཐའི་བཞེད་ལུགས་ལ་གཉིས་ཏེ། ཤེས་བྱ་ཚིག་གི་དོན་དྲུག །ཤེས་
པས་གྲོལ་བའོ། །དང་པོ་ནི། དེ་ཉིད་ལས། རྫས་དང་ཡོན་ཏན་ལས་དང་སྤྱི། བྱེ་
བྲག་འདུ་བ་དྲུག་ཏུ་འདོད། ཅེས་པས། དང་པོ་རྫས་ནི། འགྲེལ་པ་ལས། རྟག་པ་
ཉིད་ཀྱི་རྫས་ནི་དགུ །ཞེས་པ་ནི། ས་དང་། ཆུ་དང་། མེ་དང་། རླུང་དང་། ཤེས་
རིག་བདག་དང་། སྔ་འཕྱིའི་དུས་ཁ་ཕྱོགས་མཚམས་ཀྱི་ཕྱོགས། རྟོག་པའི་ཡིད།
43



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གོ་འབྱེད་པའི་ནམ་མཁའ་འོ། །དེ་ལས་རགས་པ་རྩོམ་པའི་ཚེ། ས་ལ་སའི་ཡན་ལག་
ཅན་གྱི་རྫས་ཟླུམ་གོང་ཕྱོགས་ཆ་མེད་པ་ཅིག་གིས་ཡན་ལག་ཐམས་ཅད་ལ་ཁྱབ་པར་
འདོད་དེ། དེ་ཡང་ཇི་ལྟར་ཡིན་ན། རྡུལ་ཕྲ་རབ་ཆ་མེད་གཉིས་འདུས་པ་ལས།
གཉིས་འདུས་ཡན་ལག་ཅན་གྱི་རྫས། དེ་བཞིན་དུ་གཉིས་གཉིས་པ་ལས་བཞི་འདུས་
ཡན་ལག་ཅན་གྱི་རྫས། དེ་བཞིན་དུ་བརྒྱད་འདུས་དང་བཅུ་དྲུག་དང་སུམ་ཅུ་
རྩ་གཉིས་འདུས་དང་། དྲུག་ཅུ་རྩ་བཞི་འདུས་ལ་སོགས་རྫས་ཀྱི་ཕྲེང་བ་འཚོགས་པ་
ལས། འདུས་པ་རགས་པ་གོང་བུ་འདི་གྲུབ་པར་འདོད་དེ། དེ་ཡང་ཆ་མེད་དུ་ནི་
མངོན་སུམ་གྱི་ཚད་མས་གྲུབ་པར་འདོད་དེ། ཟླུམ་པོ་ཡིན་པའི་ཕྱིར་ཟེར་ཏེ། དེ་
བཞིན་དུ་ཆུ་ལ་ཆུ་རྡུལ་ཆ་མེད་གཉིས་འདུས་པ་དང་ བདག་ལ་ཡང་བདག་ཆ་མེད་
གཉིས་འདུས། ནམ་མཁའ་ལ་ཡང་སྟོང་པ་ཆ་མེད་འཚོགས་པ་ལ་སོགས་བརྒྱད་པོ་
ལའང་དེ་ལྟར་ཤེས་པར་བྱའོ། །
གཉིས་པ་ཡོན་ཏན་ནི། འགྲེལ་ལས། ཡོན་ཏན་ཉི་ཤུ་རྩ་བཞི་སྟེ། ཞེས་པས།
འབྱུང་བའི་ཡོན་ཏན་ལྔ་ནི། མཐོང་བྱའི་གཟུགས། མཉན་བྱའི་སྒྲ། སྣོམ་བྱའི་དྲི་
མྱོང་བྱའི་རོ། །ཚོར་བྱའི་རེག་གོ །དེ་ཡང་འབྱུང་བ་ལྔ་ལ་ནམ་མཁའ་ཡོན་ཏན་སྒྲ་
དང་ལྡན། རླུང་སྒྲ་དང་རེག་བྱ་གཉིས་དང་ལྡན། མེ་ཁ་དོག་སྒྲ་རེག་གསུམ་དང་
ལྡན། ཆུ་ཁ་དོག་སྒྲ་རེག་རོ་བཞི་དང་ལྡན། ས་སྒྲ་དང་ཁ་དོག་རེག་བྱ་དྲི་རོ་ལྔ་དང་
ལྡན་པའོ། །བདག་གི་ཡོན་ཏན་དྲུག་ནི། ལྟ་བྱེད་མིག་གི་བློ། ཉན་པ་རྣ་བ། སྣོམ་
པ་སྣ། མྱོང་བ་ལྕེ། ཚོར་བ་ལུས་ཀྱི་བློ་དང་། དེ་དག་གིས་ཡུལ་ལ་གཅོད་པའི་ཡོན་
ཏན་ནོ། །དུས་དང་ཕྱོགས་ཀྱི་ཡོན་ཏན་བདུན་ནི། མང་ཉུང་གི་གྲངས་དང་། ཆེ་
ཆུང་གི་བུངས། མ་འཕྲད་པའི་སོ་སོ་བ། གཅིག་ཏུ་འཕྲད་པ། ཐ་དད་དུ་བྱེར་བ།
གཞན་དང་། རང་ཉིད་དོ། །ཡིད་ཀྱི་ཡོན་ཏན་དྲུག་ནི། སེམས་གདུང་གི་བདེ་
44



ལུང་རིགས་མཛོད།
སྡུག །འདོར་ལེན་གྱི་འདོད་སྡང་། མངོན་མཐོ་དང་ངེས་ལེགས་འབྱུང་མི་འབྱུང་
གི་བོན་དང་བོན་མིན། འདུ་བ་ནི་ཡུལ་ལ་ཅིག་ཆར་མི་འཇུག་པ་རིམས་ཀྱིས་བསྲི་
བར་བྱེད་པ། གོམས་པ་རྗེས་སུ་བྱེད་པ། བྱ་བའི་ཤུགས་རྩལ་ཆེ་ཆུང་
། འབྲས་བུ་
མཐོ་དམན་འབད་པའི་དོན་ནོ། །
གསུམ་པ་ལས་ནི། འགྲེལ་པ་ལས། ལས་ནི་དྲུག་སྟེ། འདེགས་པ་དང་། འཇོག་
པ་དང་། བརྐྱང་པ་དང་། བསྐུམ་པ་དང་། འདུག་པ་དང་། འགྲོ་བའོ། །ཞེས་པས།
ཡར་འདེགས། མར་འཇོག་པ། ཕར་བརྐྱང་པ། ཚུར་བསྐུམ་པ། རང་སར་འདུག་
པ། གཞན་དུ་འགྲོ་བའོ། །བཞི་པ་སྤྱི་ནི། དེ་ཉིད་ལས་སྤྱི་ནི་གཉིས་ཏེ། ཁྱབ་པའི་
སྤྱི་དང་
། ཉི་ཚེ་བའི་སྤྱིའོ། །ཞེས་པས། དང་པོ་ནི། ཤེས་བྱ་ལ་ཡོད་པ་ཉིད་ཅེས་བྱ་
བ་ཅིག་གིས་ཁྱབ་པ་ལྟ་བུའོ། །གཉིས་པ་ལ་བར་གྱི་སྤྱི་དང་། སྤྱི་ཆུང་ངུན་ནོ། །དང་
པོ་ནི། དངོས་པོ་ལ་དོན་བྱེད་པ་ཉིད་ཅེས་པས་ཁྱབ་པ་ལྟ་བུའོ། །གཉིས་པ་སྤྱི་ཆུང་ངུན་
ནི། ཡན་ལག་ཐམས་ཅད་འཚོགས་པ་ལ་ལུས་ཉིད་ཅེས་པས་ཁྱབ་པ་ལྟ་བུའོ། །སྤྱི་
དེ་དག་ཀྱང་མཚན་ཉིད་གསུམ་དང་ལྡན་པ་སྟེ། ཁྱབ་པ། རྟག་པ། གཅིག་བུའོ། །ལྔ་
པ་བྱེ་བྲག་ནི། འགྲེལ་ལས། བྱེ་བྲག་ལ་གཉིས་ཏེ། རྟག་པ་ལ་བརྟེན་པ་ཡན་ལག་
ཅན་དང་། མི་རྟག་པ་ལ་བརྟེན་པ་ཡན་ལག་གོ །ཞེས་པས། བྱེ་བྲག་ནི་གསལ་བ་
མ་འདྲེས་པ་སྟེ། བུམ་སྣམ་མ་འདྲེས་པ་ནི། དེ་གཉིས་ལས་གཞན་ཉིད་པའི་གཞན་
ཉིད་ཅེས་པ་ཞིག་གིས་ཕྱེ་བའོ། །རྟག་པ་ལ་བརྟེན་པ་ཡན་ལག་ཅན་ནི། མི་མི་ལས་
གཞན་དུ་མི་འགྱུར། ཁྱི་ལ་སོགས་ཀྱང་སྐྱེ་བ་གཞན་དུ་མི་འགྱུར་བ་ལྟ་བུའོ། །སྣམ་
བུ་བལ་ལས་མི་འགྱུར། གསེར་བུམ་གསེར་ལས་མི་འགྱུར་བ་ལྟ་བུའོ། །མི་རྟག་པ་ལ་
བརྟེན་པ་ཡན་ལག་ནི་གནས་སྐབས་གཅིག་ནས་འཆི་ལ་གཅིག་ཏུ་འཕོ་བ་གཅིག་ཏུ་
གནས་པའམ། བུམ་སྣམ་བཅོམ་པ་བསྲེགས་པས་འཇོམས་པ་ལྟ་བུའོ། །དྲུག་པ་འདུ་
45



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བ་ནི། དེ་ཉིད་ལས། འདུ་བ་ལ་གཉིས་ཏེ། དེ་དག་འདིར་འདུ་བ་དང་། དེ་དང་
དེའི་བདག་ཉིད་དུ་ཕར་འདུས་པའོ། །ཞེས་པས། དེ་ལ་གཉིས་ཏེ། ཐ་དད་ཀྱི་
འདུ་བ། ཐ་མི་དད་ཀྱི་འདུ་བའོ། །དང་པོ་ནི། མགོ་དང་རྭ་གཉིས་སམ་ཁྱིམ་དུ་
གཡོ་སྤྱད་འདུ་བ་ལྟ་བུའོ། །གཉིས་པ་ནི་དུང་ལ་དཀར་ཟླུམ་འཁྱིལ་གསུམ་དང་།
མེ་ལ་དམར་འབར་ཚ་གསུམ་འདུས་པ་ལྟ་བུའོ། །དེའང་འདུ་བའི་མཚན་ཉིད་
གཅིག་ཅེས་པའི་འབྲེལ་པ་ཡིས་འབྲེལ་བར་འདོད་དེ། དེ་མེད་ན་འགྱེས་པར་
འགྱུར་བའོ། །འགྲེལ་ལས། དེ་ཡང་འདུ་བའི་མཚན་ཉིད་ཀྱིས།། འབྲེལ་པས་སྦྲེལ་
བར་འདོད་པ་སྟེ།། དེ་ཡང་དབང་ཕྱུག་རྒྱུར་འདོད་པ་ཉིད་དོ། །ཞེས་སོ། །གཉིས་
པ་ཤེས་པས་གྲོལ་བ་ནི། གོང་བཤད་ཀྱི་རྫས་དང་ཡོན་ཏན་དང་ལས་དང་སྤྱི་དང་
བྱེ་བྲག་དང་འདུ་བ་དྲུག་གི་དེ་ཁོ་ན་ཉིད་ཤེས་ཤིང་བསྒོམ་ན་འཁོར་བ་ལས་ངེས་
པར་འགྲོལ་བར་འདོད་དོ།།
གཉིས་པ་གྲངས་ཅན་པ་ནི། གཏན་ཚིགས་ཐིགས་པ་ལས། ཕུ་ལུང་འོད་
ལྡན་འོད་ཡུལ་ན། གཞོན་ནུ་གྲངས་ཅན་བཞེད་གཞུང་དང་། ཞེས་པ་ལ་ལྔ་ལས།
དང་པོ་ཡུལ་རྒྱ་གར་ན་ཡོད་དོ། །གཉིས་པ་ཤེས་བྱ་གྲངས་ཉེར་ལྔ་དང་། མཚན་ཉིད་
ལྔ་བཅུའི་གྲངས་ཁས་ལེན་པས་གྲངས་ཅན་པ་ཞེས་བྱའོ། །གསུམ་པ་སྟོན་པ་ནི་
གཞོན་ནུ་དབང་ཕྱུག་གོ །བཞི་པ་གཞུང་ནི། དབང་ཕྱུག་ནག་པོ་དང་། རྒྱུད་དྲུག་
ཅུ་པ་དང་། མཚན་ཉིད་ལྔ་བཅུ་པ་ལ་སོགས་པའོ། །ལྔ་པ་གྲུབ་མཐའ་ལ། ཡང་
དེ་ལས། རལ་པ་སྤྱི་གཙུག་ཏུ་བཅིངས་ཏེ། དེ་ཙམ་ཉི་ཤུ་ལྔར་ཤེས་ན། གྲོལ་འགྱུར་
འདི་ལ་ཐེ་ཚོམ་མེད།། དབང་ཕྱུག་ཉིད་དུ་ཐར་པ་འཐོབ།། ཅེས་པ་ལ་གཉིས་ཏེ།
ཤེས་བྱའི་རང་བཞིན། ཤེས་པ་གྲོལ་ཚུལ་ལོ། །
དང་པོ་ལ་བདུན། ཟ་བ་པོ་གཙོ་བོའི་རང་བཞིན། དེ་གང་ལ་གསལ་བ་བློའི་
46



ལུང་རིགས་མཛོད།
མེ་ལོང་། དེ་ཡོད་དུག་གསུམ་ཤེས་རྟགས། སྐྱེད་བྱེད་རྣམ་འགྱུར་གྱི་ང་རྒྱལ་གསུམ།
བསྐྱེད་བྱའི་ཤེས་བྱ་ཉེར་ལྔ། །རྒྱུ་འབྲས་ཀྱི་གནས་ལུགས། དེ་དག་བརྟན་འགྱུར་
གྱི་ཁྱད་པར་རོ། །དང་པོ་གཙོ་བོ་ལ་གཉིས། གཞན་ལུགས་བརྗོད་པ། གཞུང་ལུགས་
བཞག་པའོ། །དང་པོ་གཞན་ལུགས་ནི། བདག་ཤེས་རིག་སྐྱེས་བུ་ལ་རང་གིས་མ་
ཚོར་བར་གཙོ་བོ་ཞེས་བྱ་བ་ཅིག །མི་ལ་འདྲེ་མོ་འདྲ་བ་ཅིག་འགྲོགས་པས། ངོ་བོ་
ནི་དུག་གསུམ་ཆ་མཉམ་པ། མཚན་ཉིད་ནི་ལྔ་དང་ལྡན་པ་སྟེ། བེམ་པོ་ཡིན་པ།
རྟག་པ། གཅིག་བུ། འགྲོ་བ་ཐམས་ཅད་ཀྱི་བྱེད་པ་པོ། །མི་སྣང་བའོ། །དེའང་རྣམ་
འགྱུར་བསྐྱེད་པས་བེམ་པོ། ཤེས་བྱ་ལ་གཙོ་བོ་གཅིག་ལས་མེད་པས་གཅིག་
བུའོ། །གཙོ་བོ་དེས་ཁུག་མ་ནས་རྣམ་འགྱུར་འཁོར་བ་ཐམས་ཅད་བསྟན་པས།
བདག་དེ་འཁོར་བར་བསྐོར་བའོ། །དེར་བདག་དེས་རྣམ་འགྱུར་འཁོར་བ་ལོངས་
སྤྱོད་པས་སྐྱུག་ལོག་ནས་བསམ་གཏན་བསྒོམས་པས་གཙོ་བོ་འདྲེ་མོ་འདྲ་བ་དེ་
མཐོང་ནས། རྐུན་མ་དང་བྱི་ཕོ་ངོས་ཟིན་ནས་བྲོས་པ་བཞིན་དུ། གཙོ་བོ་སྐྱེངས་
ནས་བྲོས་པས་དེས་བསྐྱེད་པའི་རྣམ་འགྱུར་ཐམས་ཅད་ཀྱང་མ་ཕྱིར་བུ་འབྲེངས་པ་
བཞིན་གཙོ་བོ་ཉིད་ལ་ཐིམ་སྟེ། བདག་གཅིག་བུར་གནས་པ་ནི་ཐར་པའོ། །ཞེས་
ཟེར་རོ། །བདག་ནི་ཤེས་རིག་སྐྱེས་བུ་ཞེས་པ་དེའོ། །
གཉིས་པ་རང་གི་གཞུང་ལུགས་བཞག་པ་ནི། འགྲེལ་པ་ལས། སྙིང་སྟོབས་དང་།
རྡུལ་དང་། མུན་པ་གསུམ་ཆ་མཉམ་པ་ལས་མཚུངས་པར་གྱུར་པའི་གཙོ་བོ་ཞེས་
བྱ་བའི་རང་བཞིན་ཞིག་ཡོད་དེ། གཙོ་བོ་དེ་ནི་སེམས་དང་སེམས་ལས་འབྱུང་བའི་
སྤྱི་བྱེ་བྲག་མ་ཕྱེས་པར་འདོད་དེ། དེའི་མཚན་ཉིད་ནི་ཤེས་ཤིང་རིག་པའི་སྐྱེས་བུ།
ལས་ནི་བྱེད་པ་པོ་མ་ཡིན་ལ། ཟ་བ་པོ་ཡིན་པ། རང་བཞིན་ནི་རྟག་པ། གཅིག་བུ་
ཅིག་སྟེ། དེ་ལྟ་བུ་དེ་སེམས་ཅན་ཐམས་ཅད་ལ་རང་ཆས་སུ་ཡོད་པ་ཁོ་ནའོ། །ཞེས་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པས། སྙིང་སྟོབས་རྡུལ་མུན་གསུམ་ཆ་མཉམ་པར་མཚུངས་པར་གྱུར་པའི་གཙོ་བོ་
ཞེས་བྱ་བའི་རང་བཞིན་ཞིག་ཡོད་དེ། ཡུལ་ཡིད་དུ་འོང་མི་འོང་བར་མ་གསུམ་ལ་
ཁྱད་མེད་དུ་གཅོད་པའི་ཕྱིར། དེའང་སྙིང་སྟོབས་འདོད་ཆགས་ནི་སེམས་ནང་ན་
ཞེན་པས་སེམས་ནང་དུ་འདོད། ཞེ་སྡང་རྡུལ་ནི་རྣམ་འགྱུར་ཕྱི་ན་སྟོན་པས་ཁུ་བ་
ཕྱི། གཏི་མུག་མུན་པ་ནི་འདུ་འཕྲོ་མེད་པར་བར་མ་བཏང་སྙོམས་ལས། བར་ཁྲག་
ཏུ་འདོད་དོ། །དུག་དེ་གསུམ་ཆ་མི་མཉམ་པ་ལས། རྡུལ་ཤས་ཆེ་ན་དམྱལ་བ་དང་
ཡི་དྭགས། མུན་པ་ཤས་ཆེ་ན་ཀླུ་དང་བྱོལ་སོང་། སྙིང་སྟོབས་ཤས་ཆེ་ན་ལྷ་དང་
མིར་སྐྱེའོ། །རྡུལ་མུན་སྙིང་སྟོབས་ཆ་མཉམ་པ་ནི་གཙོ་བོའམ་སྐྱེས་བུ་སྟེ། ཡུལ་སྡུག་
མི་སྡུག་བར་མ་ལ་ཁྱད་མེད་པར་སྤྱོད་པས་སོ། །སེམས་དང་སེམས་འབྱུང་ཡང་སྤྱི་
དང་བྱེ་བྲག་མ་ཕྱེས་པ་སྟེ། དོན་གྱི་ངོ་བོ་དང་ཁྱད་པར་ལ་ཁྱད་མེད་དུ་གཅོད་པའི་
ཕྱིར་རོ། །དེ་ནི་ངོ་བོའི་ངོས་བཟུང་ངོ་། །དེའི་མཚན་ཉིད་ནི་བོན་ལྔ་དང་ལྡན་པ་
སྟེ། བེམ་པོ་མ་ཡིན་ཏེ། ཤེས་ཤིང་རིག་པའི་སྐྱེས་བུ་ཡིན་པས་སོ། །གང་ཡང་མི་
སྐྱེད་དེ། ལས་བྱེད་པ་པོ་མ་ཡིན་པས་སོ། །ལོངས་སྤྱོད་བྱེད་ཡིན་ཏེ། ཟ་བ་པོ་ཡིན་
པས་སོ། །དུས་གསུམ་དུ་མི་འགྱུར་ཏེ། རང་བཞིན་རྟག་པ་ཡིན་པས་སོ། །ཟླ་བོ་
མེད་དེ། གཅིག་བུ་ཅིག་ཡིན་པས་སོ། །དེ་ནི་སྒ་སྟོན་གྱིས། འཁོར་བ་ལ་གནས་ཚེ་
ཟ་བ་པོ་དང་གཙོ་བོ། །ཐར་པའི་ཚེ་སྐྱེས་བུ་དང་རྟག་པ་ཆེན་པོའོ། །ཞེས་སོ།
གཉིས་པ་དེ་གང་ལ་གསལ་བ་བློའི་མེ་ལོང་ནི། དེའི་ཡུལ་གང་ཡིན་ཇི་ལྟར་
འདོད་ཅེ་ན། འགྲེལ་ལས། ཚོར་བ་བདེ་སྡུག་བཏང་སྙོམས་གསུམ་སྟེ། ཡུལ་གྱི་
བོན་བེམ་པོར་འདོད་དོ།། ཞེས་པས། ཚོར་བ་དེ་གསུམ་སྐྱེ་བ་ཅན་ནམ་མི་རྟག་པ་
ཡིན་པས་བེམ་པོར་འདོད་དོ། །འཇུག་པའི་ཚོགས་དྲུག་གི་རྣམ་པར་ཤེས་པ་བེམ་
པོ་དེ། བློ་དོན་གྱི་མེ་ལོང་ཞེས་བྱ་བ་མེ་ལོང་ངོས་གཉིས་པའམ་ཤེལ་གྱི་ཁང་པ་འདྲ་



ལུང་རིགས་མཛོད།
བར་ཡོད་པའོ། །དེས་ན་གཙོ་བོས་ཡུལ་ལ་ལོངས་སྤྱོད་པའི་གོ་བ་ཡང་། ཚོགས་དྲུག་
མེ་ལོང་ངོས་གཉིས་པ་འདྲ་བ་དེ་ལ་ཕྱི་ཡུལ་ལྔའི་གཟུགས་བརྙན་ཤར། ནང་གཙོ་
བོའི་གཟུགས་བརྙན་ཤར། དེ་གཉིས་འདྲེས་པ་ཙམ་ལ་གཙོ་བོས་ཡུལ་ལ་ལོངས་སྤྱོད་
པར་འདོད་དོ། །དེས་ཡུལ་ཤེས་ཐུག་ཕྲད་དུ་འདོད་ཀྱང་ཡུལ་སེམས་གཉིས་ནི་ལྐོག་
ན་མོ་སོ་སོར་གནས་ཏེ། དབང་པོ་བཅུ་གཅིག་ཤེལ་ཁང་ལྟ་བུ་དེ་ལ་འཆར་བའོ།།
གསུམ་པ་དེ་ཡོད་དུག་གསུམ་གྱི་ཤེས་རྟགས་ནི། དེ་ལྟ་བུའི་གཙོ་བོ་དེ་
ཉིད་མངོན་དུ་མ་གྱུར་པས་རྟགས་མེད་ན་མི་གསལ་ཏེ། འགྲེལ་པ་ལས། རྟགས་ནི་
ལས་ཆེན་པོ་ཅུང་ཟད་ཙམ་དང་
། འགྱུ་བ་ཅུང་ཟད་ཙམ་སྐྱེའོ། ཞེས་པས། དེ་ལ་
འགྱུ་བ་ནི། མི་དགའ་བ་དང་ཡོངས་སུ་གདུངས།། མྱ་ངན་དང་ནི་འཁྲུགས་པ་
དག །ལན་འགར་ཡང་ནི་སྣང་འགྱུར་བ། འདི་དག་རྡུལ་གྱི་རྟགས་སུ་འདོད།།
རྨོངས་དང་དེ་བཞིན་གཏི་མུག་དང་། བག་མེད་གཉིད་དང་གཡེང་བ་དག །ལན་
འགར་ཡང་ནི་སྣང་འགྱུར་བ། འདི་དག་མུན་པའི་རྟགས་སུ་འདོད། རངས་དང་
མགུ་དང་ཀུན་དགའ་བ།། བདེ་དང་ཞི་བའི་སེམས་ཉིད་དག །ལན་འགར་ཡང་
ནི་སྣང་འགྱུར་བ། འདི་དག་སྙིང་སྟོབས་ཡོན་ཏན་ནོ། །ཞེས་སོ། །
བཞི་པ་སྐྱེད་བྱེད་རྣམ་འགྱུར་གྱི་ང་རྒྱལ་གསུམ་ནི། འགྲེལ་ལས། ལས་ཆེན་
པོ་ཅུང་ཟད་ཙམ་ལས་ང་རྒྱལ་ཤིན་ཏུ་གསལ་བ་སྐྱེའོ། །ཞེས་པས། ང་རྒྱལ་ནི་སྐྱེས་
བུ་དེ་ཡུལ་ལ་ཡིད་དུ་འོང་མི་འོང་པའི་རྣམ་པར་སེམས་པར་བྱེད་པ་སྟེ། དེ་ཉིད་ལས།
ང་རྒྱལ་ཤིན་ཏུ་གསལ་བ་དེ་ལ་གསུམ་སྟེ། ཞེས་པས། རྣམ་པར་འགྱུར་བ་ལས་གྱུར་
པའི་ང་རྒྱལ་དང་དུ་ལེན་པ་དང་། རྡུལ་ལས་གྱུར་པའི་ང་རྒྱལ་མི་འདོད་པ་དོར་
བ་དང་། འབྱུང་བ་ལས་གྱུར་པའི་ང་རྒྱལ་བཏང་སྙོམས་སུ་འཇོག་པའོ། །
ལྔ་པ་བསྐྱེད་བྱའི་ཤེས་བྱ་ཉེར་ལྔ་ནི། འགྲེལ་ལས། རྣམ་པར་འགྱུར་བ་ལས་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྱུར་པའི་ང་རྒྱལ་སྙིང་སྟོབས་ཤེས་ཆེ་བ་དེ་ལས་དབང་པོ་བཅུ་གཅིག་སྐྱེ་སྟེ། ཞེས་
པས། གང་ཞེ་ན། མིག་གི་དབང་པོ་དང་། རྣ་བ་དང་
། སྣ་དང་། ལྕེ་དང་། ལུས་
དང་ལྔ་ནི་ལྟ་ཉན་སྣོམ་མྱོང་ཚོར་བ་ལྔ་ལ་དབང་བྱེད་པས་བློའི་དབང་པོའོ། །ཡིད་
ནི་ཀུན་ལ་རྟོག་པས་དེ་ནི་ལས་བློ་ཐུན་མོང་གི་དབང་པོའོ། །དེའང་ངག་གི་དབང་
པོས་བརྡ་ཚིག་སྦྱར་བ་ལ་དབང་བྱེད། རྐང་པ་འགྲོ་བ། ལག་པ་བྱ་བྱེད། འཕོངས་
དྲི་མ་འདོར་བ། འདོམས་བདེ་བ་ལ་སྦྱོར་བར་དབང་བྱེད་པ་ལྔ་ནི་ལས་ཀྱི་དབང་
པོར་འདོད་དོ། །དེ་ལྟར་བློ་ཡི་དབང་པོ་ལྔ་དང་། ལས་ཀྱི་དབང་པོ་ལྔ་དང་བཅུ།
ཡིད་ལས་བློ་ཐུན་མོང་གི་དབང་པོ་སྟེ་བཅུ་གཅིག་གོ །ཡང་དེ་ལས། འབྱུང་བ་ལས་
གྱུར་པའི་ང་རྒྱལ་མུན་པ་ཤས་ཆེ་བ་དེ་ལས་ནི་དེ་ཙམ་ལྔ་སྐྱེ་སྟེ། ཞེས་པས། གཟུགས་
ཁ་དོག་དེ་ཙམ་པ། སྒྲ་ཕྱི་ནང་དེ་ཙམ་པ། དྲི་རང་བཞིན་དང་སྦྱར་བ། རོ་ཁ་མངར།
རེག་འཇམ་རྩུབ་དེ་ཙམ་པའོ། །ཡང་དེ་ཉིད་ལས། རྡུལ་ལས་གྱུར་པའི་ང་རྒྱལ་གཡོ་
བ་ཤས་ཆེ་བ་དེ་ལས་ནི་དེ་ཁོ་ན་ཉིད་ལ་སྐྱེ་སྟེ། ཞེས་པས། སའི་དེ་ཁོ་ན་ཉིད་དང་།
ཆུ་དང་། མེ་དང་། རླུང་དང་། ནམ་མཁའི་དེ་ཁོ་ན་ཉིད་དོ། །གཟུགས་ཀྱི་ཡོན་
ཏན་མེ་སྟེ་ཁ་དོག་གསལ་བས་སོ། །སྒྲའི་ཡོན་ཏན་ནམ་མཁའ་སྟེ་གསང་བས་སོ། །དྲིའི་
ཡོན་ཏན་ས་སྟེ་དྲི་ཆེ་བས་སོ། །མུ་ཟི་ལྟ་བུའོ། །རོའི་ཡོན་ཏན་ཆུ་སྟེ་རོ་ཆེ་བས་སོ། །ལན་
ཚྭ་ལྟ་བུའོ། །རེག་བྱའི་ཡོན་ཏན་རླུང་སྟེ་གཡོ་བས་སོ། །
དྲུག་པ་རྒྱུ་འབྲས་ཀྱི་གནས་ལུགས་ནི། འབྲས་བུ་རྣམས་སྔར་མེད་གསར་དུ་སྐྱེ་
བ་མ་ཡིན་ཏེ། ཡེ་ནས་རྒྱུ་ལ་གནས་པས་རང་བཞིན་རྟག་པའོ། །དེ་ཡང་སྣམ་བུ་
བལ་དང་གསེར་བུམ་གསེར་གྱི་རང་བཞིན་ལྟ་བུར། འབྲས་བུ་རྣམས་རྒྱུའི་རང་
བཞིན་གྱིས་རྗེས་སུ་བྱེད་པ་དང་། ཏིག་ཏའི་ཐང་ཁ་ལ་བུ་རམ་གྱི་ཐང་མངར་བ་
དང་། ལྕགས་བུམ་གྲིབ་མ་འབྱུང་ལ་ཤེལ་བུམ་གྲིབ་མ་མི་འབྱུང་པ་ལྟར་རྒྱུའི་ནུས་
50



ལུང་རིགས་མཛོད།
པའི་རྗེས་སུ་བྱེད་པ་དང་། ཏིལ་ལས་ཏིལ་མར་འབྱུང་གི་བྱེ་མ་ལས་མི་འབྱུང་བ་
དང་། ཁྱི་མོ་ལས་ཁྱིའུ་འབྱུང་གི་མི་མོ་ལས་མ་ཡིན་པ་བཞིན། འབྲས་བུ་རྣམས་
རྒྱུའི་ངོ་བོ་ཉིད་ཀྱི་རྗེས་སུ་བྱེད་པའི་ཕྱིར་རོ། །རྒྱུ་ལ་འབྲས་བུ་གནས་ཏེ། འཇིམ་
པ་ལ་བུམ་པ་གནས་ཟེར་རོ། །འོ་ན་འཇིམ་པ་ལ་བུམ་པ་གྲུབ་ན། རྫ་མཁན་མི་དགོས་
པར་ཐལ། ཞེ་ན། ཉེས་པ་དེ་མེད་དེ། ཡོད་པ་རྐྱེན་གྱིས་གསལ་བར་བྱེད་དགོས་
པའི་ཕྱིར། དཔེར་ན་མུན་ཁང་གི་བུམ་པ་ལ་མར་མེས་ གསལ་བར་བྱེད་དགོས་པ་
བཞིན་ནོ། །ཡོད་ཀྱང་རྐྱེན་གྱིས་བསྐྱེད་ན་སྐྱེ་བ་ཐུག་པ་མེད་པར་འགྱུར་ཏེ། སྟོན་
ཁའི་མར་རྙིང་ལ་ཡང་སོས་ཀའི་རྩི་ཐོག་གིས་ཕན་འདོགས་དགོས་པའི་ཕྱིར་རོ། །ཞེ་
ན། སྐྱོན་དེ་མེད་དོ། །གསལ་བ་ལ་རྐྱེན་མི་དགོས་ཏེ། ཉིན་པར་གྱི་བུམ་པ་ལ་གསལ་
བྱེད་མར་མེ་མི་དགོས་བཞིན་ཟེར་རོ། །འཇིམ་པ་ལ་བུམ་པ་གྲུབ་ན་མཐོང་བར་
ཐལ། ཞེ་ན། ཁྱབ་པ་མེད་དེ་རྒྱུ་མཚན་བརྒྱད་ཀྱིས་དམིགས་པར་མི་འགྱུར་བའི་
ཕྱིར་ཏེ། རྒྱུད་དྲུག་ཅུ་པ་ལས། ཧ་ཅང་ཉེ་ཕྱིར་རིང་ཕྱིར་དང་། དབང་པོ་ཉམས་
ཕྱིར་ཡིད་མེད་ཕྱིར། ཕྲ་བའི་ཕྱིར་དང་སྒྲིབ་པའི་ཕྱིར། ཟིལ་གྱིས་གནོན་ཕྱིར་
འདྲེས་ཕྱིར་རོ། །ཞེས་པ། རིང་བས་མ་མཐོང་བ་ཉི་ཟླའི་འགྲོས་ལྟ་བུ་ (༡)། ཉེ་
བ་མིག་ལྤགས (༢)། དབང་པོ་ཉམས་པ་དམུས་ལོང་ལྟ་བུ ( ༣）། ཡིད་མེད་
གྲོགས་ཀྱི་རྫི་མའི་གྲངས་ (༤)། ཕྲ་བ་བག་ཕྱེའི་རྡུལ (༥）། སྒྲིབ་པ་ནང་རོལ་
(༦) ཟིལ་གྱིས་ནོན་པ་ཉིན་སྐར (༧)། འདྲེས་པ་མ་མཐོང་བ་ཁྲག་དང་འོ་མ་
བསྲེས་པ་ (༨)། བཞིན་ནོ། །
བདུན་པ་དེ་དག་བརྟན་འགྱུར་གྱི་ཁྱད་པར་ནི། གཙོ་བོ་ནི་རང་བཞིན་ཁོ་ན་
ཡིན་ལ་འགྱུར་བ་མ་ཡིན་ཏེ། དེ་ཅིའི་ཕྱིར་ཞེ་ན། གཙོ་བོ་གང་ལས་ཀྱང་མ་སྐྱེས་
པའི་ཕྱིར་རོ། །གང་ལས་ཀྱང་མ་སྐྱེས་ལ་གང་ཡང་མི་བསྐྱེད་པས་རྟག་པ་དང་ཤེས་
(
61



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རིག་ཁོ་ནའོ། །མེ་ལོང་ཆེན་པོ་དང་། ང་རྒྱལ་གསུམ་དང་། དེ་ཙམ་ལྔ་ནི་རང་
བཞིན་མི་འགྱུར་བ་ཡིན་ཏེ། རྣམ་འགྱུར་བསྐྱེད་བྱེད་ཡིན་པའི་ཕྱིར། དེའི་ཕྱིར་
བེམ་པོ་ཡང་ཡིན་ནོ། །འབྱུང་བ་ལྔ་དང་དབང་པོ་བཅུ་གཅིག་ནི་འགྱུར་བ་ཁོ་ནའོ།།
རྒྱུ་སྔ་མ་ལས་བྱུང་ཞིང་གང་ཡང་མི་བསྐྱེད་པའོ། །འགྲེལ་ལས། དེ་ལྟར་གཙོ་བོ་
དང་། རང་བཞིན། སྐྱེས་བུ། མེ་ལོང་ཆེན་པོ། ང་རྒྱལ། དབང་པོ་བཅུ་གཅིག་
དེ་ཙམ་ལྔ། དེ་ཁོ་ན་ཉིད་ལྔ་དང་བཅས་པ་ནི་རྣམ་གྲངས་ཉི་ཤུ་རྩ་ལྔ་པ་ཞེས་བྱ་བ་
ཡིན་ནོ། །ཞེས་སོ། །ང་རྒྱལ་གསུམ་ལ་གཅིག་ཏུ་བརྩི། གཙོ་བོ་དང་སྐྱེས་བུ་ཐར་
འཁོར་གྱི་ཁྱད་པ་ཡིན་པས་གཅིག་ཏུ་བརྩིས་པས་ཉེར་ལྔའོ།།
གཉིས་པ་གྲོལ་ཚུལ་ནི། དེ་ཙམ་ཉི་ཤུ་རྩ་ལྔ་པོ་དེ་ཉིད་ཇི་ལྟ་བ་བཞིན་དུ་
ཤེས་ཤིང་བསྒོམ་ན། ལུས་ཀྱི་སྤྱོད་ཚུལ་ལ་མི་ལྟོས་པར་དབང་ཕྱུག་ལྟར་རལ་པའི་
ཁུར་འཛིན་པའམ། ཀུན་ཏུ་རྒྱུ་ལྟར་སྐྲ་གཙུག་ཕུད་དུ་བཅིངས་པའམ། གཅེར་
བུ་བ་ལྟར་སྐྲ་བྲེགས་ཀྱང་ཉན་ཏེ། ཀྱེ་མ་ཡུན་རིང་པོར་དོན་མེད་པའི་ལས་ལ་མི་
ཡེངས་པར། རྣམ་འགྱུར་ལ་རྟགས་པས་ང་རྒྱལ་ལས་བྱུང་། དེ་ཚོགས་དྲུག་འཁོར་
བཅས་བྱུང་བ་རིག་པས་དེ་དག་རིམ་པ་ལྟར་བཟློག་ནས། ཤེལ་དང་རས་བྲལ་བ་
ལྟར་བདག་གཅིག་བུར་གནས་པ་ནི་གྲོལ་བའོ། །
གསུམ་པ་དྲང་སྲོང་གོས་མེད་པ་ནི། གཏན་ཚིགས་ཐིགས་པ་ལས། འབར་
བ་གཡུ་ལུང་བདེ་ཡུལ་ན། དྲང་སྲོང་གོས་མེད་བཞེད་གཞུང་དང་། ཞེས་པ་ལ་ལྔ།
དང་པོ་ཡུལ་ནི་རྒྱ་གར་ཡིན་ལ། གཉིས་པ་མིང་གི་རྣམ་གྲངས་ནི། གོས་མེད་པས་
གཅེར་བུ་བའམ་ནམ་མཁའི་གོས་ཅན། དཀའ་ཐུབ་སྣ་ཚོགས་བྱེད་པས་དཀའ་
ཐུབ་ཅན། སྲོ་ཤིག་བཀག་ཕྱིར་ལུས་ལ་ཐལ་བ་བསྐུས་པས་ཐལ་བ་པ། གནས་ངེས་
མེད་ཀུན་ཏུ་སློང་མོ་བྱེད་པས་ཀུན་ཏུ་རྒྱུའོ། །གསུམ་པ་སྟོན་པ་ནི། བྲམ་ཟེ་རྒྱལ་བ་
52



ལུང་རིགས་མཛོད།
དམ་པའོ། །བཞི་པ་གཞུང་ནི་རྒྱལ་བྱེད་ལ་སོགས་པའོ། །ལྔ་པ་གྲུབ་མཐའ་ནི ཚིག་
གི་དོན་དྲིལ་དེ་ཁོ་ན། བཅུ་གསུམ་སྙིང་པོ་ཡང་དག་བཤད། ཅེས་པའི་དོན་ལ་
གཉིས་ཏེ། བྱེ་བྲག་གི་དབྱེ་བ། སྤྱིའི་གནས་ལུགས་སོ། །
དང་པོ་ནི། འགྲེལ་ལས། ཚིག་གི་དོན་དེ་ཁོ་ན་ཉིད་བཅུ་གསུམ་སྟེ། དཀའ་ཐུབ་
དང་། སྡོམ་པ་དང་། བཅིངས་པ་དང་། ཉོན་མོངས་པ་དང་། སྲོག་དང་། ཟག་པ་
དང་། སྡིག་པ་དང་། ངེས་པར་དགག་པ་དང་། སྲོག་མིན་པ་དང་། ལས་དང་།
གྲོལ་བ་དང་། བསོད་ནམས་དང་། ཐར་པ་ཞེས་བྱ་སྟེ། ཞེས་པས། དང་པོ་དཀའ་
ཐུབ་ནི། ཉོན་མོངས་པ་མགོ་གནོན་པའི་ཕྱིར་འབྲས་ཁྱོར་གང་ཟ་བ། ཆུ་ལ་མ་
བྱིན་པ་བསྲུང་བ། གོས་མེད་པར་གཅེར་བུར་འདུག་པ། རྩྭ་ཟ་བ་ཕྱུགས་ཀྱི་རྟུལ་
ཞུགས། རང་གི་སྐྲ་འབལ་ཞིང་གོན་པ། མགོ་བྲེགས་ཏེ་ཙན་ཏི་ཀ་ལ་འབུལ་བ།
དྲི་ཤུལ་ལ་མཆོང་པ། དབྱར་གྱི་དུས་སུ་ཆུའི་ནང་དུ་འཇུག་པ། དགུན་གྱི་དུས་སུ་
བླ་ཁབ་མེད་པར་སྡོད་པ། ཚ་བའི་དུས་ན་མེ་ལྔ་བསྟེན་པར་བྱེད། བྲམ་ཟེ་དེ་ནི་
དཀའ་ཐུབ་དྲག་པོ་སྤྱོད་ཅེས་པའོ། །སློང་མོ་ནི་དམངས་རིགས་ལ་གཙང་སྦྲ་མེད་
པས་ཡོན་མི་བླང་། གལ་ཏེ་བླངས་ན་བྲམ་ཟེའི་བོང་བུར་སྐྱེ་བར་འགྱུར་ཏེ། དེ་
སྐད་དུ། བོང་བུའི་སྐྱེ་བ་བཅུ་གཉིས་ལེན།། གྲོང་ཁྱེར་བཅུ་པའི་བྲན་བཅུ་དང་།།
མྱ་ངན་གྱི་ནི་རི་དྭགས་བཅུ། འདའ་རྒྱུའི་ཚལ་གྱི་ངུར་པར་སྐྱེ། བྲམ་ཟེ་དེ་ལ་བསམ་
མམ་ཅི།། ཞེས་སོ། གཉིས་པ་སྡོམ་པ་ནི། མི་དགེ་བཅུ་སྤང་པ་སྟེ། སྲོག་ཆགས་རྡོག་
འོག་ཏུ་མི་གཏོང་བའི་ཕྱིར་རྐང་པ་ལ་གཡེར་ཁ་འདོགས་པ། མ་བྱིན་པ་མི་ལེན་
པའི་ཕྱིར་ལམ་དུ་བཏང་བ་མི་ལེན་པ་དང་འོ་མ་མི་བཏུང་བ། རྫུན་མི་སྨྲ་བའི་ཕྱིར་
སྨྲ་བ་བཅད་པ། ཚངས་པར་སྤྱོད་པའི་ཕྱིར་ནོར་བུའི་མགོ་ལྕགས་ཀྱི་ཡང་མིག་གིས་
བསྡུད་པའོ། །གསུམ་པ་བཅིངས་པ་ནི། བདག་འཁོར་བར་འཁྱམས་པའི་བར་
53



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རོ། །བཞི་པ་ཉོན་མོངས་ནི་འཁོར་བར་ཉམས་ཐག་པའོ། །ལྔ་པ་སྲོག་ནི་སེམས་
ཅན་ཡིན་པས། ས་ཆུ་མེ་རླུང་རྩྭ་དང་ལྔ་ནི་དབང་པོ་གཅིག་པ་སྟེ། མནན་ན་ན་
བ། བསྲེག་ན་ཚ་བ། བོར་ན་གཡང་ཟ་བ་ཡོད་དོ། །ཤིང་རྣམས་ལ་ཤིང་ཏིན་ཏ་
ཏིན་ཀ་ལ་སེམས་ཡོད་དོ། །ལོ་མ་མཚན་མོར་ཟུམ་ཞིང་། ཉིན་པར་འབྱེ་བའོ། །རྐུན་
འབྲུམ་ལ་སོགས་ཁྲི་ཤིང་རྣམས་ལ་མིག་ཡོད་དེ། གཞན་ལ་བརྟེན་ནས་སྐྱེ་བའི་ཕྱིར་
རོ། །ཆུ་ཤིང་ལ་སོགས་རྣ་བ་ཡོད་དེ། འབྲུག་སྒྲ་བྱུང་ན་འབྲས་བུ་རྩོམ་པའི་ཕྱིར་
རོ། །ཤིང་མ་དུ་ལུ་ཀ་ལ་སྣ་ཤེས་ཡོད་དེ། རྩ་བར་ཁྱི་རོ་རུལ་བ་བཞག་ན་གཞན་དུ་
འབྱོལ་བར་སྐྱེ་བའི་ཕྱིར་རོ། །སྐྱུ་རུ་ར་ལ་ལྕེ་ཤེས་ཡོད་དེ། རྩ་བར་འོ་མ་བླུགས་ན་
འབྲས་བུ་མང་པོ་འབྱུང་བའི་ཕྱིར་རོ། །ཤིང་ས་མ་ཏ་ཀ་ཐལ་སྦྱོར་ལ་ལུས་དབང་ཡོད་
དེ། རེག་པ་ཙམ་གྱིས་འཛུམ་པའི་ཕྱིར་རོ། །ཤིང་མྱ་ངན་མེད་པ་ལ་ཡིད་ཤེས་ཡོད་
དེ། བུ་མོ་ལང་ཚོ་མ་སྒེག་མོ་ཞིག་གི་རྐང་པ་ལ་རྐང་གདུབ་བཅུག་ཅིང་། རྒྱ་སྐགས་
ཀྱི་ཁུ་བས་བྱུགས། རྐོ་རྡོག་པས་མནན་ན། འབྲས་བུ་མང་དུ་འབྱུང་བའི་ཕྱིར་
རོ། །སྲིན་བུ་དུང་དང་ཉ་ཕྱིས་ལ་ལུས་དབང་དང་ལྕེ་དབང་ཡོད་པས་དབང་པོ་
གཉིས་པའོ། །སྲིན་བུ་མེ་ཁྱེར་དང་གྲོག་མ་ནི་ལུས་ལྕེ་སྣ་གསུམ་ཡོད་པས་དབང་
པོ་གསུམ་པའོ། །བུང་བ་དང་སྦྲང་བུ་མཆུ་རིང་ནི་ལུས་ལྕེ་སྣ་རྣ་ཡོད་པས་དབང་
པོ་བཞི་པའོ། །མི་དང་རྐང་བཞི་ནི་དབང་པོ་ལྔ་ཚང་པས་དབང་པོ་ལྔ་པའོ།། དྲུག་
པ་ཟག་པ་ནི་རྒྱུད་ཉོན་མོངས་པར་བྱེད་པ་དུག་གསུམ་དུག་ལྔའོ། །བདུན་པ་ནི་
འབྲས་བུ་ཡིད་དུ་མི་འོང་བ་འབྱིན་པའི་སྡིག་བཅུའོ། །བརྒྱད་པ་ངེས་པར་དགག་
པ་ནི་སྡོམ་པའི་མི་མཐུན་པའི་ཕྱོགས་རྣམས་ཏེ། དབང་ཕྱུག་པས་ནང་གི་སྤྱོད་པ་
སྦྱོར་སྒྲོལ་དགག །ཁྱབ་འཇུག་པས་འཚེ་བའི་མཆོད་སྦྱིན་སྡིག་མེད་དུ་འདོད་པ་
དགག །ཤེས་བྱ་ཐམས་ཅད་དབང་ཕྱུག་གི་བྱེད་པ་ལས་བྱུང་བས་ཁྱབ་འཇུག་
54



ལུང་རིགས་མཛོད།
པས་བྱེད་པ་དགག་གོ །དགུ་པ་སྲོག་མིན་པ་ནི་སེམས་མེད་པ་སྟེ། སྒྲ་དང་དྲི་རོ་
འོད་དང་གྲིབ་མ་འཇའ་ཚོན་ནམ་མཁའ་རྣམས་ཏེ། དེ་ལ་སྲོག་འཛེམ་མི་དགོས་
པའོ། །བཅུ་པ་ལས་ནི་སྤྱོད་པ་སྟེ་དགེ་སྡིག་ལུང་མ་བསྟན་གསུམ་མོ། །བཅུ་གཅིག་
པ་གྲོལ་བ་ནི་བདག་ཉིད་ཉོན་མོངས་པ་ལ་སོགས་ཉེས་སྐྱོན་དང་བྲལ་ནས་སྲིད་པའི་
རྩེ་མོ་ན་ཁ་དོག་དཀར་པོར་གནས་པ་སྟེ། ཁ་བ་རྒྱ་སྤོས་མེ་ཏོག་མདོག། བ་ཞོ་བ་མོ་
མུ་ཏིག་མདོག །གདུགས་བཀན་བཟུང་བའི་དབྱིབས་འདྲ་བ།། ཐར་པ་ཡིན་པར་
རྒྱལ་བས་བཤད།། ཅེས་སོ། །བཅུ་གཉིས་པ་བསོད་ནམས་ནི་དགེ་བ་སྟེ་འབྲས་བུ་
ཡིད་འོང་འབྱིན་པའོ། །བཅུ་གསུམ་པ་ཐར་པ་ནི་གོང་དུ་བཤད་པའི་གྲོལ་བ་དང་
མཚུངས་སོ།
གཉིས་པ་སྤྱིའི་གནས་ལུགས་ནི། ཡུལ་གྱི་དང་། དུས་ཀྱི་དང་། གྲངས་
ཀྱི་དུ་མ་དག་ཀྱང་སོ་སོ་རང་རང་མ་འདྲེས་པ་མཚན་ཉིད་གཅིག་པར་འདོད་དེ།
དཔེར་ན་ནོར་བུ་གཟིའི་བདག་ཉིད་དམ། ཕུག་རོན་གྱི་གྲེ་བའམ། རྨ་བྱའི་མདངས་
ཀྱི་ཁ་དོག་ལྟ་བུར་བཞེད་དོ། །ཕལ་ཆེ་ནི་རྣམ་པར་ཤེས་པའི་ཕུང་པོ་ལ་བདག་ཟ་བ་
པོ་བདག་ཏུ་འཛིན་ལ། ཕུང་པོ་གཞན་བཞི་ལ་བདག་གིར་འཛིན་ཏེ། གཟུགས་ལ་
བདག་གི་གཞི། ཚོར་བ་ལ་བདག་གི་ཉམས་མྱོང་། འདུ་ཤེས་ཐ་སྙད། འདུ་བྱེད་
ལ་བདག་གི་བྱ་བྱེད་དུ་ལྟ་བའོ། །བཞི་པ་ཡེ་མཁྱེན་སྐོས་མཁན་ནི། ཇི་སྐད་དུ།
གྲུ་རྣ་པ་རྣ་བཟངས་ཡུལ་ན། ཡེ་མཁྱེན་སྐོས་མཁན་བཞེད་གཞུང་དང། ཞེས་པས།
དང་པོ་ཡུལ་ངོས་གསལ་མེད་དོ། །གཉིས་པ་མིང་ནི་དབང་ཕྱུག་ལྷར་འཛིན་པས་
དབང་ཕྱུག་པ། རིགས་པར་སྨྲ་བས་རིགས་པ་ཅན་ནོ། །གསུམ་པ་སྟོན་པ་ནི་ཡེ་
མཁྱེན་སྐོས་མཁན་ནོ།།
བཞི་པ་གཞུང་ནི་མུ་སྟེགས་པའི་རིགས་པའི་གཞུང་ཐམས་ཅད་དོ། །ལྔ་པ་གྲུབ་
65



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཐའ་ནི། དེ་ཉིད་བཅུ་དྲུག་དབང་ཕྱུག་རྒྱུ། སྨྲ་ཡི་དོན་དུ་ངས་བཤད་དོ། །ཞེས་
པའི་དོན་ནི། དབང་ཕྱུག་གི་རང་བཞིན་ལས་གྲུབ་པ། ཚིག་གི་དེ་ཁོ་ན་ཉིད་བཅུ་
དྲུག་ཡོན་ཏན་དུ་འདོད་པ་སྟེ། གང་ཞེ་ན། གཞལ་བྱ། ཐེ་ཚོམ། ཚད་མ། དགོས་
པ། དཔེ་དང་། གྲུབ་མཐའ། ཆ་ཤས། རྟོག་གེ་བ། གཏན་ལ་དབབ་པ། རྩོད་པ།
སུན་འབྱིན་པ། ཕྱི་ཅི་ལོག་ཏུ་རྒོལ་བ། རྒྱུ་ལྟར་སྣང་བ། ཚོར་ཚིག་དོར་བ། ལྷག་
ཆད། ཆད་པའི་གནས་སྐབས་ཞེས་བྱའོ། །
བཅུ་དྲུག་པོ་དེ་ཡང་དག་པའི་དོན་ནོ། །ཞེས་འགྲེལ་ལས་བཤད་པའི། དང་
པོ་གཞལ་བྱ་ནི་མངོན་གྱུར་ལྐོག་གྱུར་ཤིན་ཏུ་ལྐོག་གྱུར་ཏེ་ཚད་མ་གསུམ་གྱིས་གཞལ་
བའོ། །གཉིས་པ་ཐེ་ཚོམ་ནི་མཐའ་གཅིག་ཏུ་མ་ངེས་པ་སྟེ། མ་རྟོགས་ལོག་རྟོག་ཐེ་
ཚོམ་གསུམ་གྱི་ཡིད་དཔྱོད་དོ། །གསུམ་པ་ཚད་མ་ནི་དྲུག་སྟེ། ཡུལ་མངོན་གྱུར་
གཞལ་བ་མངོན་སུམ་ཚད་མ། ལྐོག་གྱུར་གཞལ་བ་རྗེས་དཔག་ཚད་མ ཤིན་ཏུ་ལྐོག་
གྱུར་གཞལ་བ་ལུང་ཚད་མ། གཞན་ཡང་ཁང་པའི་ནང་བུམ་པ་ཁྱེར་ཤོག་བྱས་པ་
ལ་བུམ་པ་ཡོད་པར་དཔག་པ་སྒྲ་བྱུང་བའི་ཚད་མ། ཡུལ་འདིའི་བ་ལང་ལ་ནོག་
ལྐོག་ཤལ་དང་ལྡན་པས་ཡུལ་གཞན་གྱི་བ་ལང་ཡང་ནོག་ལྐོག་ཤལ་དང་ལྡན་པར་
དཔག་པ་ཉེར་འཇལ་གྱི་ཚད་མ། བུ་ག་མར་མེའི་འོད་ལ་ནོར་བུའི་འོད་དུ་རྟོགས་
ནས་འཇབ་པས། པད་མ་རཱ་ག་ཞེས་པའི་ནོར་བུ་ཐོབ་པས་དོན་ཐོབ་ཀྱི་ཚད་མ་དང་
དྲུག་ཏུ་འདོད་དོ། །བཞི་པ་དགོས་པ་ནི་གཏན་ལ་དབབ་པའི་ཆེད་གལ་ལོ། །ལྔ་
པ་དཔེ་ནི་མཐུན་དཔེ་དང་མི་མཐུན་པའི་དཔེའོ། །དྲུག་པ་གྲུབ་མཐའ་ནི་རྟག་ལྟ་
དང་ཆད་ལྟའོ། །བདུན་པ་ཆ་ཤས་ནི་གྲུབ་པའི་མཐའ་དེ་ལས་བྱུང་བའི་ཕྱིར། ཤེས་
བྱ་དང་མཚན་མཚོན་གྱི་འགལ་འབྲེལ་ལོ། །བརྒྱད་པ་རྟོག་གེ་བ་ནི་ཡིན་མིན་གྱི་ས་
མཚམས་ཏེ་མཐའ་མ་ཆོད་པ། དགུ་པ་གཏན་ལ་དབབ་པ་ངེས་པ་གཏན་ཚིགས་



ལུང་རིགས་མཛོད།
ཀྱིས་སོ། །བཅུ་པ་རྩོད་པ་ནི་ཕྱི་རྒོལ་སོ་སོར་མགོ་བསྒྲེ་བ། བཅུ་གཅིག་པ་སུན་
འབྱིན་ནི་ཕྱི་རྒོལ། བཅུ་གཉིས་པ་ཕྱིན་ཅི་ལོག་ཏུ་རྒོལ་པ་བསྒྲུབ་བྱེད་བརྗོད་པས་
སོ། །བཅུ་གསུམ་པ་རྒྱུ་ལྟར་སྣང་བ་ནི་བསྒྲུབ་བྱ་མཐུན་སྣང་དུ་མ་གྲུབ་སྟེ། མུ་སྟེགས་
པའི་བདག་དང་སངས་རྒྱས་པའི་བདག་མེད་དོ། །བཅུ་བཞི་པ་ཚོར་ཚིག་དོར་བ་
བསྒྲུབ་བྱེད་ལྟར་སྣང་། བཅོ་ལྔ་པ་ལྷག་ཆད་ནི་སུན་འབྱིན་ལྟར་སྣང་། བཅུ་དྲུག་པ་
ཆད་པའི་གནས་ནི་རྒོལ་བ་བསྒྲུབ་བྱེད་མེད་པ་དང་ཕྱི་རྒོལ་སུན་འབྱིན་མི་བརྗོད་
པ་སྟེ། ཚར་གཅོད་པའི་གནས་སོ།།
བཅུ་དྲུག་པོ་དེ་དག་ཡང་དག་པའི་དོན་ཏེ། ཤེས་བྱ་ཐམས་ཅད་དེའི་སྲང་ནས་
གཤར་བས་སོ། །གཉིས་པ་དབང་ཕྱུག་བྱེད་པོར་སྨྲ་བ་ཕྱུ་སྲས་ནི། ཙནྡ་སྙིང་པོ་
གཤེན་ཡུལ་ན། ཕྱྭ་སྲས་ཀུན་སྟོན་བཞེད་གཞུང་དང་
། ཞེས་པ་ལ་བཞི་སྟེ། མིང་
གི་རྣམ་གྲངས་ནི་དབང་ཕྱུག་ལྷར་འཛིན་པའི་དབང་ཕྱུག་པ། ཚངས་པ་ལྟར་འཛིན་
པས་ཕྱུ་སྲས་པའོ། །གཉིས་པ་སྟོན་པ་ནི། ཕྱྭ་སྲས་ཀུན་སྟོན་ནོ། །གསུམ་པ་གཞུང་
ནི་དབང་ཕྱུག་གི་འཚེ་བའི་མཆོད་སྦྱིན་གྱི་གཞུང་ཐམས་ཅད་དོ། །བཞི་པ་གྲུབ་
མཐའ་ནི། བདེན་དོན་ཕྱུའམ་དབང་ཕྱུག་ལ། དེས་བྱས་སྣ་ཚོགས་འགྲུབ་བྱེད་
པས། མཆོད་པ་ལེགས་དང་དེ་བཟློག་ན། མཐོ་རིས་ངན་སོང་བྱེད་པར་ངེས། ཞེས་
པའི་དོན་ལ་གཉིས་ཏེ། སྤྲུལ་པ་པོ་དང་། སྤྲུལ་པའི་རང་བཞིན་ནོ།།
དང་པོ་ནི། བོན་ཐམས་ཅད་ཀྱི་བྱེད་པ་པོ་ནི་ལྷ་དང་དབང་ཕྱུག་ཡིན་ཏེ།
འདིའི་རང་བཞིན་ནི་མི་འགྱུར་བའི་གཡུང་དྲུང་ཞེས་བྱ་སྟེ། རྟག་པ་ཁོ་ནའོ། །འདི་
ལ་དབང་ཕྱུག་ནི་དོན་ལྔ་དང་ལྡན་པ་སྟེ། རྟག་པ། གཅིག་བུ། ལས་རྣམས་བློ་སྡུན་
ལ་གཏོང་བའི་གཡོ་བ་བྱེད་པ། ལྷས་བསྡུས་པ། གཙང་ཞིང་མཆོད་པར་འོས་
པའོ། །ཚངས་པ་ནི་རྣ་བ་ཡོངས་སུ་གསངས་པས་སྣང་སྲིད་ཀྱི་སྒྲ་ཐོས་པ། ཕྱུ་ནི་
བྱ7



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དར་རྒུད་དང་འཛངས་ཀྱི་ལེགས་ཉེས་ཀྱི་ཤན་འབྱེད་པའི་བསྐོ་བ་པའོ། །ཚངས་པ་
དང་ཕྱུ་གཉིས་ཀྱི་མཚན་ཉིད་གཞན་བཞི་དབང་ཕྱུག་དང་མཚུངས་ཏེ། དེའང་རྟག་
པ་ནི་ཐོག་མ་མེད་པ་ནས་ཐ་མ་མེད་པའི་བར་དུ་གནས་ཏེ། སྐྱེ་འཆི་མེད་དོ། །གཅིག་
བུ་ནི་འཇིག་རྟེན་ན་གཅིག་ལས་ཟླ་བོ་མེད་པས་སོ། །ལས་རྣམས་བློ་སྡུན་ལ་གཏོང་
བས་གཡོ་བ་བྱེད་ཅེས་པ། ཆགས་འཇིག་དང་ཐར་འཁོར་ཐམས་ཅད་བྱེད་པ་སྟེ།
འཇིག་རྟེན་སྟོང་པ་ན་དབང་ཕྱུག་གིས་འཇིག་རྟེན་སྤྲུལ་པར་འདོད་པའི་བློ་སྐྱེ་སྟེ།
རླུང་དང་ཆུ་དང་སའི་རྡུལ་རྣམས་བསོག་ནས་འབྱུང་བཞིའི་དཀྱིལ་འཁོར་རྩོམ་
མོ། །དེའི་ནང་དུ་ཚངས་པའི་སྒོ་ང་རྩོམ་པས། དེའི་ནང་དུ་འཇིག་རྟེན་ཐམས་ཅད་
ཀྱི་མེས་པོ་ཚངས་པ་གདོང་བཞི་རལ་པ་ཅན་པད་མའི་གདན་ལ་བཞུགས་པ་དེ་ལ།
རོག་ཡིད་ལས་སྤྲུལ་པའི་བུ་མོ་ཞིག་བྱུང་བ་དེ་ལ་སེམས་ཆགས་པ་སྟེ། བུ་མོ་དེ་གཡོན་
དང་རྒྱབ་དང་གཡས་དང་སྟེང་དུ་སོང་བཞིན་དུ་ཡིད་ཆགས་པས་གདོང་པ་རེ་རེ་
སྟེ་ལྔ་བྱུང་བས། ཡིད་ལས་སྤྲུལ་པའི་བུ་མོ་ལ་ཆགས་པ་ངོ་ཚ་བ་སྙམ་ནས། ཕྱག་
གཡས་གསེར་གྱི་འཁོར་ལོས་སྟེང་ཕྱོགས་ཀྱི་མགོ་བཅད་པས་ཚངས་པ་གདོང་
བཞིར་སོང་སྟེ། ཁ་བཞི་ནས་རིག་བྱེད་བཞིའི་སྒྲ་བསྒྲོགས་པ་ཅིག་བྱུང་བ་ལག དེའི་
ཁ་ནས་བྲམ་ཟེ་བྱུང་། དཔུང་པ་ལས་རྒྱལ་རིགས། བརླ་ལས་རྗེ་རིགས། རྐང་མཐིལ་
ལས་དམངས་རིགས་རྣམས་སྐྱེ་བའོ། །དེ་ལྟར་དང་པོ་ཆགས་པར་བྱེད། བར་དུ་
གནས། ཐ་མར་འཇིག་དང་སྟོང་པར་བྱེད་པའོ། །ལྷས་བསྡུས་པ་ནི་གཞན་འཕྲུལ་
དབང་བྱེད་ན་གནས་པར་འདོད་དོ། །གཙང་ཞིང་མཆོད་པར་འོས་པ་ནི་ཁྱི་ཤ་ལ་
སོགས་ལ་མི་དགྱེས་ལ་གཙང་མས་མཆོད་ན་དངོས་གྲུབ་སྟེར་བའོ། །ཚངས་པ་ནི་
རྣ་བ་གསང་བས་རིག་བྱེད་ཀྱི་སྒྲ་ནམ་མཁའ་ལ་གྲགས་པ་ཐོས་པའོ། །ཕྱུ་ནི་ཕྱུག་
དབུལ་ཕོངས་རྨོངས་སྐྱིད་སྡུག་དར་རྒུད་དབང་ཆེ་ཆུང་ཐམས་ཅད་ཕྱུ་ཡིས་བརྐོ་
58



ལུང་རིགས་མཛོད།
བས་བསྐོས་རྗེ་དྲང་དཀར་རོ། །དེ་ལ་དབང་ཕྱུག་ནི་གཞན་འཕྲུལ་གྱི་གནས་ན་
ཡོད་པ། ཚངས་པ་ནི་ཚངས་རིས་ན་ཡོད་པར་འདོད་ཀྱང་། དོན་ལ་དབང་ཕྱུག་ནི་
བྱང་ནུབ་ཀྱི་ཅོག་ལ་གུ་ལང་ཆེན་པོ་ཅན་མ་ཧེའི་གདོང་པ་ཅན། ལྷ་མ་ཡིན་དང་
འཐབ་དུས་ལྷའི་དམག་དཔོན་བྱས་པས་ལྷ་མིན་ཕམ་པ་ལ། ལྷ་མིན་གྱི་བུ་མོ་ཨུ་
མ་དེ་མས་རྩེད་འཇོ་ཡིས་གཡེང་བ་པ་དེའོ། །ཚངས་པ་ཡང་རི་བོའི་ལྷོ་ཤར་གྱི་ཅོག་
ལ་སྟག་དང་བྱ་རྒོད་འཚོས་པའི་བུ་གདོང་ལྔ་པ་དེ་ཡིན་ཏེ། ཚངས་རིས་ཕོ་མོའི་
འདོད་སྲེད་མེད་པས་སོ། །ཕྱུ་ནི་ལྷོ་ནུབ་ཀྱི་ཅོག་ལ་ཕྲུ་ཁ་རྗེ་ཐང་པོའི་བུ་བསྐོ་བ་
བྱེད་སྐྱོན་ནོ།།
གཉིས་པ་དེས་སྤྲུལ་པའི་རང་བཞིན་ནི། ཕྱི་ནང་སྣོད་བཅུད་སྣ་ཚོགས་སུ་
སྣང་བ། ཡན་ལག་དང་ཡན་ལག་ཅན་ཐམས་ཅད་དེས་བྱས་པ་སྟེ། བྱས་པའི་བོན་
འདི་རྣམས་ནི་མི་རྟག་པའོ། །འཇིག་རྟེན་འདི་སྦལ་པ་ཆེན་པོ་ཅིག་གི་སྟེང་ན་ཡོད།
ཞྭ་ཆེན་པོ་ཅིག་གི་སྤོ་ལ་ཡོད་པའོ། །རྒྱ་ཤག་ལ་སོགས་པའི་ཚད་ངེས་པ་དང་། ཚེར་
མ་རྣོ་བ། སྲན་མ་ཟླུམ་པ། དབྱར་དགུན་གྱི་དུས་ངེས་པ་དང་། དགེ་སྤྱོད་སྔ་མར་
སྙིང་རྗེ་བསྒོམས་པ་ད་ལྟ་ཚེ་ཐུང་། ནོར་ལྡན་སྔ་མར་སྦྱིན་པ་བཏང་བ་ད་ལྟ་དབུལ་
བར་གྱུར་པ། སྡིག་སྤྱོད་སྔ་མར་བསམ་པ་ངན་པ་ད་ལྟ་སྐྱིད་པར་དམིགས་པའི་ཕྱིར།
ཡོད་ཏན་ནོར་ལྡན་ཚེ་ཐུང་ཞིང་། གཏོང་ལྡན་དབུལ་པོང་སོང་བ་དང་། སྡིག་སྤྱོད་
སྐྱིད་པར་དམིགས་པའི་ཕྱིར།། དབང་ཕྱུག་དག་གི་བྱས་པར་གསལ།། ཞེས་སོ། །དེ་
བས་ན་ཕྱུའམ་དབང་ཕྱུག་མཆོད་ལེགས་ཏེ་མགུ་ན་སྡིག་པ་བྱས་ཀྱང་མཐོ་རིས་སུ་
གཏོང་ལ། མཆོད་ཉེས་དེ་མ་མགུ་ན་དགེ་བ་བྱས་ཀྱང་ངན་སོང་དུ་ཡང་དེས་གཏོང་
བའི་ཕྱིར། དེ་མགུ་བར་བྱས་པས་ཆོག་གོ །དེ་དག་ཀྱང་འབད་རྩོལ་གྱིས་བསྒྲུབ་མི་
དགོས་ཏེ། རང་བཞིན་འབད་མེད་ཀྱིས་རྩལ་ཤུགས་ཀྱིས་ཅི་ལྟ་བུར་ཡང་འགྲུབ་པའོ།།
59



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསུམ་པ་དབུ་མའི་ཚུལ་དུ་སྨྲ་བ་གཉིས་ལས། དང་པོ་གང་ཟག་བདེན་
སྟོན་ལ། དང་པོ་ཡུལ་ནི། རྒྱ་མཚོ་རླབས་ཀྱི་ནོར་གླིང་ན། ཞེས་པའི་གནས་དེ་གླིང་
གཡོག་ཅིག་ཏུ་མངོན་ནོ། །གཉིས་པ་མིང་ནི། འདི་རིགས་ངན་གྱི་སྡེར་གཏོགས་
པས། རྒྱན་འདོགས་མེད་པས་རྣ་བ་མ་ཕུག་པས་རྣ་མ་ཕུག་པ་ཡང་ཟེར་རོ། །གསུམ་
པ་སྟོན་པ་ནི། གང་ཟག་བདེན་སྟོན་འདི་ལྟར་བཞེད། ཅེས་པས་གཞུང་བཅས་
པའོ། །ལྔ་པ་གྲུབ་མཐའ་ནི། དངོས་པོ་བརྗོད་དུ་མེད་པ་ནི། གང་ཟག་རང་བཞིན་
དག་པའོ། །ཞེས་པའི་དོན་ནི། སྐྱེ་འགྲོ་ཐམས་ཅད་སྙིང་པོ་ལ་གང་ཟག་རྟག་པའི་
དངོས་པོ་ཅིག་ཡོད་དེ། གང་ཟག་དེ་ནི་ཚིག་གི་སྒྲས་ཡོད་པར་ཡང་བརྗོད་དུ་མ་
བཏུབ་སྟེ། ངོས་བཟུང་མ་རྙེད་པའི་ཕྱིར་རོ། །མེད་པ་ཡང་བརྗོད་དུ་མ་བཏུབ་སྟེ།
རྩོལ་གནས་སྐབས་འདི་དག་སྣང་བས་སོ། །རང་བཞིན་རྟག་པ་ཁོ་ནའོ། །མུ་
སྟེགས་པའི་གཞུང་ལུགས་ལས། ཡོད་མིན་མེད་མིན་དུ་མ་མིན། གཅིག་མིན་ཕྲ་
མིན་ཆེན་པོ་མིན།། འདི་ནི་རྟག་མིན་མི་རྟག་མིན། བདག་མིན་གཞན་མིན་མིན་དེ་
ཉིད།། ཅེས་པ་ལྟ་བུའོ། །དེའི་ཡོན་ཏན་ནི་སྣ་ཚོགས་སུ་སྣང་བའི་བོན་འདི་དག་ཐམས་
ཅད་དེ། གང་ཟག་དེས་འདི་དག་ལ་དབང་བསྒྱུར་ཞིང་མངའ་མཛད་པའི་ཕྱིར་
དབང་ཕྱུག་ཅེས་ཀྱང་བྱ། དེ་ལྟ་བུ་ནི་ཡང་དག་པའི་དོན་ཡིན་ནོ།།
གཉིས་པ་སྣ་ཚོགས་རླབ་སྟོན་པ་ནི། སྲིན་པོ་འདུལ་བའི་དྲག་ཡུལ་ན། སྣ་ཚོགས་
རླབ་སྟོན་བཞེད་གཞུང་དང་། ཞེས་པ་ལ། དང་པོ་གནས་ནི་འཛམ་གླིང་གི་ལྷོ་ནུབ་
ཕྱོགས་སུ་མངོན་ནོ། །གཉིས་པ་མིང་གི་རྣམ་གྲངས་ནི། རིག་བྱེད་ཀྱི་ཚིག་ཚད་མར་
འདོད་པའི་རིག་བྱེད་པ། རིགས་བྲམ་ཟེར་ཁོ་ན་བཟང་བར་འདོད་པས་བྲམ་ཟེ་པ།
ཁྱབ་འཇུག་ལྷར་འཛིན་པས་ཁྱབ་འཇུག་པའི་སྡེའོ། །སྤྱོད་པས་གྲོལ་བར་འདོད་
པས་སྤྱོད་པ་བའོ། །གསུམ་པ་སྟོན་པ་ནི་བྲམ་ཟེ་རྒྱལ་དཔོག་ཅེས་ཀྱང་བྱའོ། །བཞི་
6



ལུང་རིགས་མཛོད།
པ་གཞུང་ནི་རྟོགས་པ་ལ་ཕན་པའི་ཡལ་ག་དང་། དྲང་སྲོང་བསྐྱེད་བྱེད་ཀྱི་ཡལ་ག་
ལ་སོགས་པའོ། །ལྔ་པ་གྲུབ་མཐའ་ནི། རིག་བྱེད་སྒྲ་ཡི་རང་བཞིན་རྟག །གསལ་བའི་
རོལ་པ་ཅིར་ཡང་འགྱུར། ཞེས་པའི་དོན་ལ་གསུམ། རིག་བྱེད་ཀྱི་སྒྲ་ཚད་མ། ཁྱབ་
འཇུག་གི་གོ་དོན། སྤྱོད་པས་གྲོལ་བའི་ཚུལ་ལོ། །
དང་པོ་ལ་ངོས་བཟུང་དང་། དབྱེ་བའོ། །དང་པོ་ལ་རིག་བྱེད་སྒྲའི་ངོས་བཟུང་
ནི། ད་ལྟར་གྱི་ངག་ཏུ་བརྗོད་པ་གསལ་བ་འདི་དག་ནི་གནས་སྐབས་ཞེས་བྱ་སྟེ།
མི་རྟག་འགྱུར་བ་དང་བཅས་པའོ། །དེའི་རང་བཞིན་རིག་བྱེད་ཀྱི་ཚིག་རྟག་པའི་
དངོས་པོ་ཅིག་ཡོད་དེ། དེ་མེད་ན་སྔགས་བཏབ་པས་བསྐྲངས་འབུར་ཞི་བ་ལ་
སོགས་པའི་ནུས་མཐུའམ། མི་དགའ་བའི་ཚིག་སྨྲས་ན་མི་དགའ་བའི་འདུ་ཤེས་སྐྱེ་
བའམ། བཟང་པོ་བརྗོད་ན་དགའ་བ་སེམས་ལས་འབྱུང་བ་ལ་སོགས་པ་མི་ཡོང་
བར་རིགས་པ་ལ། ད་ལྟ་དེ་འོང་གིན་འདུག་པའི་ཕྱིར། ཚིག་དེའི་རང་བཞིན་རྟག་
པ་སྟེ། གཡུང་དྲུང་མི་འགྱུར་བ་སྐྱེས་སོ་ཐེར་ཟུགས་རྒྱུན་དུ་གནས་པ་ཅིག་ཡོད་
ངེས་པའོ། །ནུས་མཐུ་ལ་སོགས་ཐམས་ཅད་ཀྱང་དེས་བྱས་པ་སྟེ། དེ་ཡང་དག་ཁོ་
ནའོ། །དེའི་རྗེས་འཇུག་པ་འགའ་ཞིག་གིས་ནི་ཕྱིའི་སྒྲ་ཐམས་ཅད་རྟག་པར་འདོད་
དེ། བརྡ་འཇུག་པའི་ཕྱིར་དང་གོམས་པར་བྱ་རུང་བའི་ཕྱིར་དང། རང་གིས་ཤེས་
པ་གཞན་ལ་བསླབ་ཏུ་ཡོད་པའི་ཕྱིར་དང་། མཉན་བྱ་ཡིན་པའི་ཕྱིར་རོ། །ལན་
གཅིག་འབྱུང་ཕྱིར་གོམས་བྱའི་ཕྱིར། ཕྱིས་ཀྱང་ཤེས་ཕྱིར་དེ་བཞིན་དུ།། མཉན་
བྱ་ཡིན་ཕྱིར་སྒྲ་ཉིད་བཞིན།། སྒྲ་ནི་རྟག་པར་ཤེས་པར་བྱ། ཞེས་སོ། །དེ་དག་ནི་
རིག་བྱེད་སྒྲའི་ངོས་བཟུང་ངོ་། །
གཉིས་པ་དབྱེ་བ་ནི་རིག་བྱེད་ཀྱི་གཞུང་བཞི་སྟེ། མཆོད་སྦྱིན་གྱི་རིག་བྱེད།
ལོ་རྒྱུས་ཀྱི་དང་། གསང་ཚིག་གི་དང་། སྲིད་བསྲུང་གི་རིག་བྱེད་དོ། །དང་པོ་ནི།
61



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕྱུགས་གསད་པ་དང་མི་གསད་པའི་མཆོད་སྦྱིན་ནོ། །མི་ཕྱུགས་གསད་ཀྱང་ལྷས་
ཐར་པར་འདྲེན་ཏེ། རིག་བྱེད་འཚེ་བ་གང་བསྟན་པ། བསྟན་བཅོས་གཞན་ལས་
རྨད་བྱུང་ཕྱིར།། དེ་ཡི་སྡིག་བྱས་མི་འགྱུར་བ། གཞན་དུ་སྐྱེ་བར་བདག་གིས་བཤད།།
ཅེས་སོ། །གཉིས་པ་ཁྱབ་འཇུག་གི་ཕ་དང་། དབང་ཕྱུག་གི་ཆུང་མ་ཨུ་མ་དེ་མ་ཕན་
ཚུན་ཕྲོགས་རེས་བྱས་པའི་ལོ་རྒྱུས་སོ། །གསུམ་པ་གསང་ཚིག་ནི། དངོས་པོ་ཐམས་
ཅད་ངོ་བོ་ཉིད་ལས་འབྱུང་བར་སྟོན་ཏེ། ཉི་ཤར་ཆུ་བོ་ཐུར་དུ་འབབ་པ་དང་། སྲན་
ཟླུམ་ཚེར་མའི་རྩེ་མོ་རྣོ་བ་དང་། རྨ་བྱའི་མདངས་ལེགས་ལ་སོགས་རྣམ་པ་ཀུན།།
སུས་ཀྱང་མ་བྱས་ངོ་བོ་ཉིད་ཀྱིས་བྱུང་། ཅེས་སོ། །བཞི་པ་སྲིད་བསྲུང་བ་ནི། བྲམ་
ཟེའི་རིགས་བཟང་བཞག་པའི་བསྟན་བཅོས་ཏེ། གོའུ་ཏཾ་བུད་མེད་མེ་ཉིད་ཡིན།
དེ་ཡི་ཉེ་གནས་ཐབ་ཁུང་ཡིན། དེ་སྐྱེས་བུ་ནི་དུ་བ་ཡིན། དེ་ཡི་ནང་ཞུགས་སོལ་
བ་ཡིན། དེ་ཡི་ཁུ་བ་མེ་སྟག་ཡིན། དེ་ལྟ་བུ་ཡི་མེ་འདི་ལ། སྐྱེས་བུ་ལྷ་ཡི་ས་བོན་
བསྲེག །སྦྱིན་སྲེག་དེ་ལས་སྐྱེས་བུ་འབྱུང་། དེ་སྐྱེས་འཚོ་བར་བྱེད་པ་ཡིན། ཞེས་
སོ། །རིག་བྱེད་དེ་བཞི་ཡང་མཚན་ཉིད་གསུམ་དང་ལྡན་པ་སྟེ། སྐྱེས་བུས་མ་བྱས་
པ། རྟག་པ། བདེན་བའི་དོན་ཅན་ནོ། །སྐྱེས་བུས་མ་བྱས་པ་ནི་ཐོག་མ་ནས་ནམ་
མཁའི་ཁམས་ན་རྟག་ཏུ་ཡོད་པ་ལ། སྔོན་ཚངས་པས་ཐོས་ནས་བརྗོད་པའོ། །རྟག་
པ་ནི་གོང་དུ་བརྗོད་ཟིན། བདེན་པའི་དོན་ཅན་ནི། ཆགས་སྡང་རྨོང་གསུམ་མེད་
པས་རིག་བྱེད་མི་བདེན་མི་སྲིད་དེ། ཆགས་སོགས་སྐྱོན་གྱིས་ཉམས་པ་ཡི།། སྐྱེས་
བུའི་ཚིག་ནི་རྫུན་ཡིན་ལ། རིག་བྱེད་སྐྱེས་བུས་མ་བྱས་སོ། །དེས་ན་ཚད་མར་
གཟུང་བར་བྱ།། ཞེས་སོ། །
གཉིས་པ་ཁྱབ་འཇུག་གི་གོ་དོན་ནི། དངོས་པོ་ཐམས་ཅད་ཁྱབ་འཇུག་གི་
རྣམ་པར་སྤྲུལ་པ་སྟེ། སྐལ་ལྡན་ནོར་ལྷ་འདིས་ནི་ཐམས་ཅད་མཁྱེན་ཅིང་གཟིགས།
62



ལུང་རིགས་མཛོད།
འགྲོ་བ་ཐམས་ཅད་ལྷར་འདྲེན་ཐར་པ་སྦྱིན་པར་བྱེད། ནོར་ལྷ་སྟོབས་བཟང་འཆི་
མེད་ལ་སོགས་ངོ་བོར་གནས། ཀུན་གྱི་བདག་ཉིད་ཀུན་ལ་འཇུག་ཅིང་ཀུན་ལ་ཁྱབ།
ཅེས་པའོ། །དེས་འགྲོ་བ་འདུལ་བའི་འཇུག་པ་བཅུ་ནི། ཞྭ་དང་རུ་སྦལ་ཕག་རྒོད་
དང་། ར་མ་གཉིས་དང་ནག་པ་དང་།། མི་ཡི་སེང་གེ་མི་ཐུང་དང་།། སངས་རྒྱས་
ངང་པ་ཅན་ཏེ་བཅུ། ཅེས་པ་དེ་དག་ཀྱང་རིམ་པ་ལྟར། མུ་གེའི་བསྐལ་པ་ལ་ཞྭ་ཆེན་
པོ་མང་གི་འཇུག་པས་ལུས་སྦྱིན་པ། དུག་སྦྱོར་ལ་རུ་སྦལ་གྱིས་རྩི་དུག་འབྱེད་པ།
དུག་སྦྲུལ་རེ་འབྱམས་ཀྱིས་ཉན་པ་ལ་ཕག་རྒོད་འཇུག་པས་འཇོམས་པ། རྒྱལ་པོ་
ཤིང་རྟ་བཅུ་པའི་བུ་ར་མ་རྣའི་ཁྲིམས་དང་གཏོང་ཕོད་ཀྱིས་རྒྱལ་ཁམས་བདེ་བར་
བཀོད་པ། བྲམ་ཟེ་འཛིན་ཨག་ནེའི་བུ་ར་མ་རྣའི་འཛངས་དང་གསོ་དཔྱད་ཀྱིས་
ཁམས་མི་བདེ་བ་བསལ་བ། ནག་པ་འཕོངས་སྐྱེན་གྱི་རྩལ་གྱིས་ལོག་སེམས་ཅན་
གྱི་ཤད་གཅད་པ། སྐྱབས་སེང་གེའི་བུ། སྲེད་མེད་བུས་དཔག་ཆེན་གྱིས་སྲིན་པོའི་
གྲོང་ཁྱེར་བཤིགས་པ་ལ་སོགས་པ། སྨྲ་མི་ཐུང་གིས་གསད་ཚད་ཐར་པར་བཀོད་པ།
འདི་འགའ་ཞིག་ནས་སྡིག་ཅན་དུ་བཤད་ལ་འགའ་ཞིག་ནས་སྤྲུལ་པར་བཤད། སངས་
རྒྱས་ཤག་ཐུབ་ཀྱི་བཀྲིད་དྲང་གིས་འགྲོ་བ་ཐར་པར་དྲང་བ། ཚེ་ལོ་བཅུ་པར་མཚོན་
གྱི་བསྐལ་པ་དར་བ་ལ། རྟ་ངང་པ་རྔོག་ལྡན་གྱིས་ཤེས་ཆེ་འཛངས་པ་ཐམས་ཅད་
ཆུ་འགུར་དང་སྟག་རར་བསྐྱལ་ནས་མཚོན་བསྐལ་ལས་ཐར་བ་བྱེད་ཟེར་རོ། །
གསུམ་པ་སྤྱོད་པས་གྲོལ་བ་དྲུག་སྟེ། དང་པོ་ཁྲུས་ཀྱིས་དག་པ་ནི། ཁྲུས་ཀྱིས་
སྡིག་པ་འདག་སྟེ། གྷ་གྷའི་སྒོ་ནས་ཀུ་ཤ་འཁྱིལ། བིལ་བ་ཅན་དང་སྔོན་པོའི་རི།། ཀུ་
ན་ཀ་ཡི་འཇུག་ངོགས་སུ།། ཁྲུས་བྱས་ཡང་སྲིད་འབྱུང་མ་ཡིན།། ཞེས་སོ། །གཉིས་
པ་ཡུལ་གྱིས་དག་པ་ནི། ཀུ་རུ་ཞེས་བྱ་བར། ཕྱིན་ན་སྡིག་དག་སྟེ། ཀུ་རུའི་ཞིང་
གི་རྡུལ་དག་ནི། རླུང་གིས་ཁྱེར་ནས་རེག་གྱུར་ཀྱང་། ཉེས་པ་བྱས་པའི་ལས་ཅན་
63



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྣམས།། འགྲོ་བ་མཆོག་ཏུ་ཁྱེར་བར་བྱེད། ཅེས་སོ། །གསུམ་པ་སྲིད་བསྲུང་བས་
དག་པ་ནི། བྲམ་ཟེའི་རིགས་བཞག་ན་མཐོ་རིས་སུ་སྐྱེ། བུ་མེད་པ་ནི་ངན་འགྲོར་སྐྱེ་
སྟེ། ཚངས་པར་སྤྱོད་པས་ཀྱང་ལོ་ཞེ་གཉིས་ན་ཚངས་སྤྱོད་འདོར་དགོས་ཏེ། གང་
ཞིག་བུ་དང་ལྡན་པ་དེ།། ཤི་ན་མྱ་ངན་མེད་པར་འགྲོ །ལམ་ཡང་དེ་ནི་བདེ་འགྲོའི་
ལམ།། དེས་ན་མར་ཡང་འཁྲིག་པར་བྱ།། ཞེས་པས་མ་བག་མར་ལེན་པའི་ཆོ་ག་
བྱའོ། །བཞི་པ་གཡུལ་གྱིས་དག་པ་ནི། ངེས་པར་བརྩེ་མེད་དཔའ་བོ་ཡིས།།
གཡུལ་ངོར་འབྲོས་པ་མེད་པར་ནི།། གཡུལ་ལ་མངོན་པར་ཕྱོགས་འགྱུར་ན། ཤི་
ན་མཐོ་རིས་འགྲོ་བར་འགྱུར། ཞེས་སོ། །ལྔ་པ་ཆོས་བསྲུང་བས་དག་པ་ནི། རིག་
བྱེད་སློབ་པའི་བླ་མ་དང་བྲམ་ཟེ་ལ་གནོད་པར་བྱེད་པ་གསད་ན་དགེ་སྟེ། སྐྱེ་དགུ་
བསྐྱང་ལ་གསོ་བའི་ཕྱིར།། ལྷ་མིན་ལྷ་ཡི་ཚེར་མ་དག །གསད་ཀྱང་སྐྱོན་ནི་ཡོད་མིན་
ཏེ།། དེ་ནི་ཚེས་བསྲུང་ཡིན་ཕྱིར་རོ། །དྲུག་པ་སྲོག་བསྲུང་བས་དག་པ་ནི། མུ་གེ་
ཆེན་པོས་ཉན་པའི་ཚེ་ན་བརྐུས་ཀྱང་མི་འགལ་ཏེ། བྲམ་ཟེ་རྒུད་པའི་ཚེ་ན་རྐུ་བ་
ཆོས་སུ་བཤད། གཞན་ནོར་མ་མཐོང་བར་ཡང་བླང་བར་གྱིས། ཞེས་སོ།།
བཞི་པ་སེམས་སུ་སྨྲ་བ་གཉིས་ལས། མུ་སྟེགས་ཚར་གཅོད་ཀྱི་གཞུང་
ལུགས་ལས། ཁྲི་ཤོ་མེ་ཏོག་མདངས་ཡུལ་ན།། བདག་ཉིད་ཆེ་བཙུན་བཞེད་གཞུང་
དང་། ཞེས་པས། ནགས་ཀྱི་ཡང་འདབ་ཅིག་ཏུ་ཏིང་འཛིན་བསྒོམ་པ་འོད་གསལ་
ཤར་བ་ལས་གོལ་བའོ། །འདིའི་གྲུབ་མཐའ་ནི། བདག་ཉིད་ཆེ་བཙུན་འདི་ལྟར་
བཞེད།། བདག་ནི་རྟག་ལ་གནས་སྐབས་འགྱུར།། སེམས་ཅན་སྙིང་པོ་ང་ཉིད་ནི།།
རྫ་བཅག་བྱེའུ་འཕུར་ཅི་བཞིན་འགྲོ །ཞེས་པའི་དོན་ལ་གཉིས་ཏེ། བྱེད་པ་པོ་
བདག་གི་གནས་ལུགས་དང་། དེའི་འཕོ་འཇུག་གོ །དང་པོ་ནི། རྟག་པའི་དངོས་
པོ་ཅིག་ཡོད་དེ། གནས་གང་ན་ཡོད་ན་སེམས་ཅན་ཐམས་ཅད་ཀྱི་སྙིང་གི་དཀྱིལ་



ལུང་རིགས་མཛོད།
ན་ཡོད། མིང་གང་ཡིན་ན་བདག་རྟག་པ་ཞེས་བྱ། བོངས་ཚད་ནི་ལྷ་དང་མི་ལ་
བསོད་ནམས་ཀྱིས་ཆེ་སྟེ་ཆེ་ན་མཐེབ་བང་ཙམ། སེམས་ཅན་ཕྲ་མོ་ལ་བསོད་ནམས་
ཀྱིས་ཆུང་སྟེ་ཆུང་ན་ཉུངས་འབྲུ་ཙམ་ཡོད་དོ། །ཁ་དོག་ནི་དཀར་ལ་འཚེར་བ།
རང་བཞིན་ནི་སྣུམ་ལ་འདྲིལ་བ་ཤེལ་སྒོང་ཡོངས་སུ་དག་པའི་རང་བཞིན་ལྟ་བུ།
མཚན་ཉིད་ཟླུམ་རིལ་གྱིས་དངོས་པོ་ཆ་ཤས་མེད་པ་ཅིག་ཡོད་དེ། དེས་ཡོན་ཏན་
གང་བྱས་ན་གནས་སྐབས་ཀྱི་བོན་སྣ་ཚོགས་སུ་སྣང་བ་འདི་དག་ཐམས་ཅད་བྱས་
པའོ། །བྱས་པ་འདི་དག་གནས་སྐབས་ཀྱི་མི་རྟག་པའོ། །རང་བཞིན་རྟག་པ་སྟེ་མི་
མི་ལས་གཞན་དུ་མི་འགྱུར་བའམ། ཁྱི་དང་བྱ་ལ་སོགས་ཀྱང་དེ་བཞིན་ནོ།།
གཉིས་པ་བདག་གི་འཕོ་འཇུག་ནི། འོ་ན་སེམས་ཅན་གཅིག་འཆི་བའི་དུས་
སུ་བདག་དེ་ཡང་འཆིའམ་ཞེ་ན་མི་འཆི་སྟེ། ལུས་ཤ་ཁྲག་འདུས་པའི་ཕུང་པོ་འདི་
ལ་རྒས་ཤིང་འཇིག་པ་ཡོང་སྟེ། ལུས་ཞིག་པའི་ཚེ་བདག་རྟག་པ་དེ་སེམས་ཅན་གྱི་
ལུས་བསམ་པ་ཅིག་གི་ནང་དུ་འཕོས་ནས་དེར་གནས་པའོ། །དེ་ཡང་དཔེར་ན་རྫ་
མ་ཅིག་ནང་དུ་བྱེའུ་ཞིག་བཅུག་སྟེ་བཞག་ན། རྫ་མའི་རང་བཞིན་དེ་ཉིད་ལྷག་དང་
ཆར་པས་གདུངས་ཏེ་ཆག་པའི་ཚེ། བྱེའུ་འཕུར་ནས་རྫ་མ་བསམ་པ་ཞིག་གི་ནང་
དུ་འགྲོ་བ་དང་འདྲའོ། །འདིས་ནི་བདག་བྱེད་པ་པོར་ལྟ་བའོ།།
གཉིས་པ་བརྗོད་མེད་གསང་བ་ནི། གཡུང་དྲུང་རྩེགས་པའི་གསས་ཡུལ་
ན།། བརྗོད་མེད་གསང་བའི་བཞེད་གཞུང་དང་།། ཞེས་པའི་དོན་ལ། འདི་ནི་
སྔགས་ཀྱི་སྡེ་ལས་གོལ་པ་ཅིག་ཏུ་མངོན་སྟེ། རིག་བྱེད་བཞི་ལས་གསང་ཚིག་གཙོ་
བོར་སྟོན་པས་གསང་བར་སྨྲ་བའོ། །གཞུང་ནི་དྲན་པར་བྱེད་པ་བསླབ་པའི་འཁོར་
ལོ་ལ་སོགས་པའོ། །འདི་ཡང་དབང་ཕྱུག་པའི་སྡེའོ། །སྤྱིར་རྟག་ལྟ་བ་ལ་ལྷ་གསུམ་
སྟེ། དབང་ཕྱུག་པས་ནི་སྲིད་ཀྱི་སྦྱོར་སྡེབས་དང་ལུས་ཤད་བསྐྱེད་པ། འདོད་ཆགས་
6E



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱིས་ལམ་ཚོལ་བ་ལ་འབྲས་བུ་མཐོང་བར་འདོད། ཚངས་པ་བས་ནི་ལུས་ཤད་སྨད་
པ་དང་། གདུང་བ་བསྐྱེད་པ་དཀའ་ཐུབ་ཀྱིས་ལམ་ཚོལ་བས་དང་། ཁྱབ་འཇུག་
པས་ནི་འཚོ་བ་བྱས་པ་བདག་ཆེན་པོ་ལ་བསྟིམ་སྟེ་ཐར་པར་འདོད་དེ། འདིའི་གྲུབ་
མཐའ་ནི། ཕྱི་རོལ་ཡུལ་རྣམས་གང་ཡང་མེད།། སྣ་ཚོགས་སྣང་བ་སེམས་སུ་འདུ།།
བུ་གཅིག་ཚངས་པ་མཆོག་དེ་རྟག །རིག་པའི་རྒྱལ་པོ་མུ་མཐའ་ཡས། ཞེས་བའི་
དོན་ལ་གསུམ་སྟེ། སེམས་ཅན་གྱི་རང་བཞིན། གྲོལ་ཚུལ། བསྒྲུབ་བྱེད་དོ། །དང་
པོ་ནི། འགྲེལ་ལས། ཕྱི་ནང་ཁམས་གསུམ་སྣ་ཚོགས་སྣང་བ་འདི་དག་ཐམས་ཅད་
ཀྱང་། ཕྱི་ཡུལ་གྱི་བེམ་པོར་རྒྱ་ཆད་པ་མེད་དེ་སེམས་སུ་འདུས་སོ། །སེམས་དེའི་
རང་བཞིན་ཀྱང་རྟག་པ་ཡིན་ཏེ། སེམས་ཀྱི་རང་བཞིན་དེ་ནི་རིག་པའི་རྒྱལ་པོ་ཞེས་
བྱ་སྟེ། དེས་བོན་ཐམས་ཅད་ལ་ཁྱབ་ཅིང་རྒྱས་ཐེབས་པའོ། །སེམས་དེ་མ་གཏོགས་
བོན་གཞན་མེད་དེ། སེམས་དེ་ཡང་ཁམས་གསུམ་གྱི་སེམས་ཅན་ལ་གཅིག་ལས་
མེད་དེ། གཅིག་པོ་དེ་ཉོན་མོངས་པ་ཐམས་ཅད་ལས་གྲོལ་ཞིང་ཚངས་པ་སྟེ་རང་
བཞིན་རྟག་པའོ། །ཞེས་པས། རང་བཞིན་དེ་ཁྱད་པར་དགུ་དང་ལྡན་པ་སྟེ། ངོ་
བོ་སེམས་ཡིན་པ། ལུས་ཡོད་པ། ཁྱབ་པ། རྟག་པ། གཅིག་བུ། འབྱུང་འཇིག་གི་
རྟེན་ཡིན་པ། ལུས་ཅན་གྱི་སྐྱོན་ཡོན་གྱིས་མ་གོས་པ། བློའི་སྤྱོད་ཡུལ་དུ་མ་གྱུར་པ།
ངག་གིས་བརྗོད་དུ་མེད་པའོ། །
དང་པོ་ནི་གོང་དུ་བརྗོད་པ་ལྟ་བུའོ། །གཉིས་པ་ལུས་ཡོད་པ་ནི། སྟེང་ཕྱོགས་
སྐྱེས་བུའི་མགོ །འོག་ཕྱོགས་རྐང་པ། ནམ་མཁའ་ལྟེ་བ། ཕྱོགས་བཞི་ལག་པ།
གཟའ་སྐར་སྐྲ། རི་རབ་བྲང་། རི་རྒྱུད་རུས་པ། ཆུ་རྒྱུད་རྩེ། ནགས་ཚལ་བ་སྤུ།
མཐོ་རིས་རྒྱབ། ངན་སོང་ཆུ་སོ། །ཚངས་པ་དཔྲལ་བ། དགེ་སྡིག་ནི། སྨིན་མ་གཡས་
གཡོན། འཆི་བདག་ཁྲོ་གཉེར། ཉི་ཟླ་མིག་གཡས་གཡོན། རླུང་ཁ་དབུགས། སྤྲིན་
66



ལུང་རིགས་མཛོད།
ཁ་རླུང་
། ཐོག་སེར་ངར་སྣབས། ཁ་ཆར་ཁ་ཆུ། འཇའ་ཚོན་བཀྲག་མདངས།
རི་
བྲན་དང་གངས་རི་སོ། །ལྷ་མོ་དབྱངས་ཅན་ལྕེ། ཉིན་མཚན་མིག་འབྱེད་བཙུམ།
སྐྱེས་པ་བུད་མེད་གཞོག་གཡས་གཡོན། རི་བར་སོར་མོ། བྲག་རྣམས་སེན་མོ། །འཁོར་
འདས་ནུ་མ་གཡས་གཡོན། ལྷའི་བུ་སེར་ལྷ་པུས་མོ། །ཐར་ཀར་རྗེ་ངར། ཉིན་ཞག་
སྐེ་སྨད། དབང་པོ་ཕོ་མཚན། སྐྱེ་དགུའི་བདག་པོ་ནི་དགའ་བའི་རང་བཞིན།
ཁྱབ་འཇུག་རྐང་པ། ཁ་དོག་ཁྲག །དེས་ན་ཤེས་བྱ་ཐམས་ཅད་ལ་ཁྱབ་ཅེས་བྱའོ།།
རྟག་པ་ནི་ཐོག་མཐའ་གནས་པ། གཅིག་བུ་ཀུན་ཁྱབ་རྟག་པ་སྟེ།། ཚངས་མཆོག་
འཆི་བ་མེད་པའི་མཆོག །ཅེས་སོ། །གཅིག་བུ་ནི་འཁྲུལ་པ་ལ་སྲོག་དུ་མ་སྣང་ཡང་
ཐམས་ཅད་བདག་གཅིག་གི་ངོ་བོ་ལས་མེད་དེ། ཅི་ལྟར་བུམ་སོགས་ཐ་དད་ཀྱང་།།
ས་ལ་ཐ་དད་འགའ་ཡང་མེད། དེ་བཞིན་ལུས་ནི་ཐ་དད་ཀྱང་། བདག་ལ་ཐ་དད་
འགའ་ཡང་མེད། ཅེས་སོ། །འབྱུང་འཇིག་གི་རྟེན་ཡིན་པ་ནི།། ལུས་ཅན་བྱུང་ཡང་
བདག་གི་ངང་ལས་བྱུང་།། གྲོལ་ཡང་བདག་གི་ངང་དུ་ཐིམ་སྟེ།། ཞེས་སོ། །ལུས་
ཅན་གྱི་སྐྱོན་ཡོན་གྱིས་མ་གོས་པ་ནི། བཟང་ངན། བདེ་སྡུག །སྐྱེ་ཤི། དགེ་སྡིག་
བཞིས་མ་གོས་ཏེ། ལྷ་མིའི་བདེ་བས་བདག་བདེ་བ་དང་། ངན་འགྲོའི་སྡུག་བསྔལ་
གྱིས་བདག་སྡུག་བསྔལ་བ་མེད་དེ། ཅི་ལྟ་བུམ་པ་ནམ་མཁའ་གཅིག །རྡུལ་དང་
དུ་བས་བསྒྲིབས་པ་ན། ཐམས་ཅད་དེ་ལྟར་མ་ཡིན་བཞིན།། བདེ་སོགས་དེ་བཞིན་
བདག་ལ་མིན།། ཞེས་སོ། །ལུས་ཅན་ལ་སྐྱེ་ཤི་ཡོད་ཀྱང་བདག་ལ་མེད་དོ། །ལུས་ཅན་
འབྱུང་ཞིང་འཇིག་པ་ལྟར།། དེ་བདག་ཡིན་པར་བདག་མི་འདོད།། ཅེས་སོ། །ལུས་
ཅན་གྱི་སྡིག་པས་ཀྱང་བདག་མི་ལྟུང་སྟེ། ལུས་ལ་གནས་ཀྱང་མ་ཆགས་དང་།། སྤྱོད་
པར་བྱེད་ཀྱང་མ་གོས་དང་།། འདོད་བཞིན་སྤྱོད་ཀྱང་རྒྱལ་པོ་ནི།། སྡིག་པས་གནོད་
པར་མི་འགྱུར་རོ། །ཞེས་སོ། །བློའི་སྤྱོད་ཡུལ་དུ་མ་གྱུར་པ་ནི། དེ་ལས་ཟབ་ཅིང་
67



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཆ་ཕྲ་བས་སོ། །བརྗོད་དུ་མེད་པ་ནི་བསམ་པར་མི་ནུས་པས་སོ། །
གཉིས་པ་གྲོལ་ཚུལ་ནི། འགྲེལ་ལས། དེ་ལྟ་བུའི་སེམས་ཀྱི་དོན་དེ་རྟོགས་ན་
གྲོལ་ངེས་པའོ། །ཞེས་པས། དེ་ཡང་བདག་གཅིག་ལས་མེད་ཀྱང་འཁྲུལ་པ་ལ་སྲོག་
དུ་མར་སྣང་སྟེ། དཔེར་ན་བུམ་པ་བརྒྱ་གྲུབ་ན་ནམ་མཁའ་བརྒྱ་གྲུབ་ལ་ཆག་ན་
ནམ་མཁའ་ཆེན་པོ་གཅིག་ཏུ་ཐིམ་པ་བཞིན། རྣལ་འབྱོར་པས་བསྒོམ་པས་བྱེ་བྲག་
གི་སེམས་སྐད་ཅིག་དེ་རང་བཞིན་གྱི་སེམས་ཆེན་པོར་ཐིམ་སྟེ། སྔ་ཕྱིའི་སེམས་
དབྱེར་མེད་པའོ། །བུམ་པ་ལས་སོགས་ཆག་པ་ན། བུམ་པའི་ནམ་མཁའ་ལ་སོགས་
གཅིག །དེ་བཞིན་སྲོག་ཀྱང་བདག་གིར་འདུ། ཅེས་སོ། །རྨི་ལམ་གྱི་ལོངས་སྤྱོད་
མཐོ་ཞུམ་བྱེད་ཀྱང་མངོན་དུ་མེད་པ་བཞིན། འཁྲུལ་སྣང་ལ་དགེ་སྡིག་གིས་མཐོ་
དམན་དུ་ལུས་ལེན་ཀྱང་བདག་རྟོགས་ན། དགེ་སྡིག་ཐམས་ཅད་འཁོར་བའི་རྒྱུར་
རིག་ནས་དགོས་པ་མེད་དེ། བདག་མ་ཤེས་ཤིང་མ་རྟོགས་ན།། རྨི་ལམ་ལོངས་སྤྱོད་
ང་རྒྱལ་བཞིན། ལས་རྣམས་བསོག་ཅིང་དགའ་བ་དང་།། མི་དགའི་འབྲས་བུ་མྱོང་
བར་བྱེད།། ཅེས་སོ། །བྱེད་པོ་དབང་ཕྱུག་གསེར་མདོག་ཏུ། གང་གིས་ལྟ་ཞིང་
རྟོགས་པ་དེར།། སྡིག་དང་བསོད་ནམས་ལས་འདས་ནས། མཆོག་ཏུ་ཞི་བ་འཐོབ་
པར་འགྱུར།། ཞེས་སོ།།
གསུམ་པ་བསྒྲུབ་བྱེད་ནི། དེ་ལྟ་བུའི་རང་བཞིན་རྟག་པ་དེ་བསྒྲུབ་བྱེད་ཀྱི་ཚད་
མ་ནི། རང་རིག་མངོན་སུམ་གྱིས་རྟགས་ལས་གྲུབ་སྟེ། ཅི་ལྟར་འགྲུབ་ན། ད་ལྟ་
ནང་གི་ཤེས་པ་ཉམས་སུ་མྱོང་བ་ནི་མི་རྟག་པ་དངོས་སུ་གྲུབ་བོ། །དེ་བཟློག་ནས་
མྱོང་པའི་རང་བཞིན་རྟག་པ་ཅིག་ཡོད་ངེས་སོ་ཞེས་ཤེས་པ་ལ། རྟོགས་པའམ་བློ་
ལ་གོ་བ་དེ་ཉིད་ཡིན་ནོ། །རང་བཞིན་རྟག་པ་དེ་མེད་ན་གསལ་བའི་མི་རྟག་དེ་ཡང་
མི་འོང་སྟེ། དཔེར་ན་མེ་མེད་ན་དུ་བ་མི་འོང་པ་བཞིན་ནོ། །
68



ལུང་རིགས་མཛོད།
གཉིས་པ་ཆད་ལྟ་ལ་གཉིས་ཏེ། མིང་གི་རྣམ་གྲངས། སོ་སོའི་དོན་ནོ། །དང་
པོ་ནི། ཤི་ན་རིག་རྒྱུན་ཆད་པར་འདོད་པས་ཆད་པ་བ། ཕྱི་མ་རྒྱུང་དུ་བོར་བས་
རྒྱང་འཕན་པ། ཚེ་སྔ་ཕྱི་མེད་པ་འདི་རྐྱང་པར་འདོད་པས་རྐྱང་པ་བ། ལས་འབྲས་
དང་འགྲོ་བ་མ་མཐོང་བ་མེད་པར་འདོད་པས་མེད་པ་བ། ཚུ་རོལ་འདིར་གང་
མཛེས་ཁོ་ནར་བསྒྲུབ་པས་ཚུ་རོལ་མཛེས་པར་སྨྲ་བ། དྲང་སྲོང་ཕུར་བུའི་རྗེས་སུ་
འཇུག་པས་ཕུར་བུ་པའོ། །གཞུང་ཡང་ཕུར་བུས་བསྟན་པའི་གཞུང་དུ་མངོན་ནོ།།
གཉིས་པ་སོ་སོའི་དོན་ལ་གསུམ། འབྲས་བུ་རྣམ་མཁྱེན་མེད་པ། ལས་དགེ་
སྡིག་མེད་པ། ཚེ་སྔ་ཕྱི་མེད་པའོ། །དང་པོ་ནི། འདིར་ལི་ཁྲི་སྣ་ལྷ་ཕུག་ན།། རྒྱལ་
ཆེན་རྗེས་འཇུག་བཞེད་གཞུང་དང་།། ཞེས་པའི་དོན་ལ། སྔོན་ཚེ་ལྷ་དང་ལྷ་མིན་
འཐབ་པའི་ཚེ་ལྷའི་བུ་རྣམས་སྲོག་ལ་འཛེམ་པ་ལ། ལྷའི་བུ་རྣམས་དཔའ་བ་བསྐུལ་
བའི་ཕྱིར་དྲང་སྲོང་ཕུར་བུས་ཚེ་སྔ་ཕྱི་མེད་པ་དང་དགེ་སྡིག་ཆུད་ཟ་བའི་ཚིག་བཅད་
བྱས་པ་ལ། འཇིག་རྟེན་མིག་ཅེས་ཀྱང་བྱ་བ་དེའི་རྗེས་འཇུག་པའོ། །གྲུབ་མཐའ་
ནི། མུ་སྟེགས་ཚར་གཅད་པའི་གཞུང་ལས། སངས་རྒྱས་གཤེན་རབ་མིང་ཡང་
མེད། དེ་མེད་ཕྱིར་ན་དེས་གསུངས་མེད། དེ་བསྒྲུབ་བོན་སྒོམ་ཡོད་མི་སྲིད། ཡོད་
ཀྱང་ཐོབ་པ་རྟག་མི་སྲིད།། ཅེས་པའི་དོན་ནི་གསུམ། སངས་རྒྱས་ཀྱི་ངེས་ཚིག་
དང་། སྤངས་པ་མཐར་ཐུག་མེད་པ། རྟོགས་པ་མཐར་ཐུག་མེད་པའོ། །དང་པོ་
ནི། འགྲེལ་པ་ལས། ནང་པ་གཤེན་རབ་ཀྱི་ཕྱི་མོ་སངས་རྒྱས་ཞེས་བྱ་གཏན་ནས་
མེད་དེ། སངས་རྒྱས་ཞེས་པའི་རྒྱུ་ནི། ཉོན་མོངས་པ་ཐམས་ཅད་སྤངས་པའམ་
སྦྱངས་ཏེ་སངས་པ་ཡིན་ལ། དེའི་ཕྱིར་ཡེ་ཤེས་ཕུན་སུམ་ཚོགས་པ་རབ་ཏུ་རྒྱས་པ་
ཡིན་ཏེ། ཉོན་མོངས་པ་མ་སྤངས་ན་ཡེ་ཤེས་ཕུན་སུམ་ཚོགས་པ་མི་རྒྱས། དེས་ན་
སངས་རྒྱས་མི་འགྲུབ་སྟེ། དཔེར་ན་སྤྲིན་མ་དྭངས་པར་ཉི་མ་མི་འབྱུང་བ་བཞིན་
69



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནོ། །ཞེས་སོ།།
གཉིས་པ་སྤངས་པ་མཐར་ཐུག་པ་མེད་པ་ལ་རྟགས་བཞི་སྟེ། དང་པོ་ཉོན་
མོངས་པ་སྤང་དུ་མི་རུང་སྟེ། སེམས་ཀྱི་རང་བཞིན་ཡིན་པའི་ཕྱིར་རོ། །དཔེར་ན་
སོལ་བའི་ནག་པོ་བཞིན་ནོ། །གཏན་ཚིགས་རང་རིག་པས་གྲུབ་བོ། །སེམས་ཀྱི་རང་
བཞིན་ཡིན་ཡང་སྤང་དུ་བཏུབ་ན་ཅི་སྐྱོ་སྟེ། ཁྱབ་པ་མ་གྲུབ་པོ་ཞེ་ན། སོལ་བ་ཕྱིས་
པས་ཀྱང་དཀར་པོར་འགྲོ་བར་འགྱུར་རོ། །གཞན་ཡང་ཉོན་མོངས་པ་སྤང་དུ་མི་
རུང་སྟེ། རྟག་པ་ཡིན་པའི་ཕྱིར། སྤོང་བའི་གཉེན་པོ་མེད་པའི་ཕྱིར་ཏེ། སེམས་
དང་སེམས་འབྱུང་ལྔ་བཅུ་རྩ་གཅིག་པོས་སྤང་ནི་མི་ནུས་ལ། དེ་ལས་གཞན་པའི་
སྤོང་བྱེད་མེད་པའི་ཕྱིར་རོ། །སྤོང་པའི་ཐབས་མེད་པའི་ཕྱིར་ཏེ། རལ་གྲི་ཅི་ལྟར་
རྣོ་ཡང་རང་གིས་རང་མི་གཅོད་ལ། སྐྱེས་བུ་ཅི་ལྟར་རྩལ་ཆེ་ཡང་རང་གི་འཕྲག་པ་
རང་གིས་མི་འགོམས། སེམས་ཀྱིས་སེམས་སྤོང་ཐབས་མེད་པའི་ཕྱིར་རོ། །ལན་
གཅིག་སྤངས་ཀྱང་སླར་ལྡོག་སྟེ། བྱད་ཀྱི་དྲི་མ་བཀྲུས་པ་བཞིན་ནོ། །དེས་ན་ནང་པ་
སངས་རྒྱས་མེད་པས་དེས་གསུངས་པའི་བོན་མེད། དེ་མེད་པར་དེས་བསྒྲུབ་
པའི་ཐབས་མེད་པ་ཁོ་ནའོ།།
གསུམ་པ་རྟོགས་པ་མཐར་ཐུག་མེད་པའི་རྟགས་བཞི་ནི། དེས་ན་ནང་པ་
གཤེན་རབ་པའི་སྒོམ་པ་རྣམས་ཀྱིས་ཅི་ལྟར་བསྒོམས་ཀྱང་སེམས་ལས་སུ་རུང་
བའི་གོམས་པ་ཙམ་འབྱུང་སྲིད་ཀྱི། ཁྱད་པར་ཅན་མཐར་ཐུག་གིས་སངས་རྒྱས་མི་
ཐོབ་སྟེ་ འཐོབ་བྱ་དེ་མེད་པའི་ཕྱིར་རོ། །ཡང་ན་སེམས་བསྒོམས་པས་ཀྱང་མི་ཐོབ་
སྟེ། དཔེར་ན་ཆུ་ཇི་ཙམ་བསྐོལ་ཡང་ཚ་བ་ལས་མེ་རུ་འགྲོ་མི་སྲིད་པ་བཞིན་ནོ། །གཞན་
ཡང་མངལ་ཅན་གྱི་མ་ཤི་བ་བཞིན་རྟོགས་པའི་རྟེན་མི་བརྟན་པའི་ཕྱིར་དང་།
མཆོངས་གོམས་པ་ལྟར་འབད་པ་ལ་ལྟོས་དགོས་པའི་ཕྱིར་དང་། གསེར་ཞུན་གྱི་སྲ་
70



ལུང་རིགས་མཛོད།
ལས་དགེ་
བ་ལྟར་རྟོགས་པ་བརྗེད་པའི་ཕྱིར་རོ། །ཞེས་ཟེར་རོ། །གཉིས་པ་ལས་དགེ་སྡིག་
མེད་པ་ནི། མང་ཆོ་སྟག་ཚང་སྐར་ཕུག་ན། ལྷུན་ཆེན་ཉི་མའི་བཞེད་གཞུང་དང་།
སྟོན་པ་ནི་ལྷུན་ཆེན་ཉི་མ་སྟེ། འདི་ནི་འབྱོར་ལྡན་གྲགས་པ་ཅན་འཁྱལ་ཚིག་ཅན་
དུ་མངོན་ནོ། །
གྲུབ་མཐའ་ནི། འགྲེལ་ལས། ས་བོན་རྒྱུ་འབྲས་དགེ་སྡིག་མེད། དེ་མེད་ཕྱིར་
ན་རང་སོ་གནས། དཔེར་ན་ས་བོན་འབྲས་བུ་བཞིན། ཞེས་པའི་དོན་ནི་གསུམ།
པ་དགེ་སྡིག་མེད་པ། གནས་མཐོ་དམན་མེད་པ། མཐུན་པའི་དཔེའོ། །དང་པོ་
ནི། ལས་རྒྱུ་འབྲས་མེད་དེ། ཡོད་པ་སྣང་དུ་རུང་བ་ལས་མ་དམིགས་པའི་ཕྱིར་
རོ། །དཔེར་ན་ས་ཕྱོགས་ན་བུམ་པ་མེད་པ་བཞིན་ནོ། །རྟགས་ཀྱང་
། སྲོག་བཅད་
པས་ཚེ་ཐུང་བ་དང་། མ་བྱིན་པ་བླངས་པས་དབུལ་བ་དང་། བྱམས་པ་བྱས་པའི་
མཛེས་པ་ལ་སོགས་དགེ་སྡིག་གི་ཁུར་འཛིན་པ་མ་མཐོང་བའི་ཕྱིར་རོ། །ཞེས་སྦྲེལ་
ཏེ། གཉིས་པ་མཐོ་རིས་ངན་སོང་མེད་པ་ནི། དེ་མ་མཐོང་བའི་ཕྱིར་ན་ལས་དགེ་
སྡིག་ཀྱང་མེད། དེ་མེད་པས་མཐོ་རིས་ངན་སོང་དུ་འགྲོ་བ་ཡང་མེད་དོ། །ཅིའི་
ཕྱིར་ན་འགྲོ་ས་མཐོ་རིས་ངན་སོང་མེད་པའི་ཕྱིར། ཇི་ཙམ་དབང་པོའི་སྤྱོད་ཡུལ་
གྱུར།། འགྲོ་ལའང་དེ་ཙམ་ཁོ་ནར་ཟད། ཅེས་སོ། །མཐོ་རིས་ངན་སོང་ན་ཕྱིན་མིའམ་
གནས་དེ་ནས་འོངས་པ་མེད་པའི་ཕྱིར་རོ། །འོ་ན་ད་ལྟ་དེ་དག་འདུག་པས་མངོན་
སུམ་དུ་འགལ་ལོ་ཞེ་ན། ད་ལྟའི་མི་དང་དུད་འགྲོ་དེ་དག་ནི་ལས་དགེ་སྡིག་སྤྱོད་
པས་ད་ལྟ་ཐོབ་པ་མ་ཡིན་ཏེ། ཐོག་མ་ཉིད་ནས་རང་རང་གི་ས་བོན་ལས་བྱུང་བ་
ཡིན་ཏེ། དེས་ན་ད་ལྟར་ཡང་མི་ཤི་བ་མི་རང་དུ་སྐྱེ་སྟེ། ལས་དགེ་སྡིག་གིས་མཐོ་
རིས་ངན་སོང་དུ་འགྲོ་བ་ནི་མི་སྲིད་དོ། །གསུམ་པ་མཐུན་པའི་དཔེ་ནི། སྲིད་ན་
ས་བོན་ནས་བཏབ་པ་ལས་འབྲས་བུ་བྲ་བོ་འོང་བར་མི་རིགས་སོ། །དེས་ན་མཐོ་
77



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རིས་ནས་ལས་དགེ་བའི་རྒྱུས་ངན་སོང་དུ་འགྲོ་བ་མེད་ལ། ངན་སོང་ནས་ལས་སྡིག་
པའི་རྒྱུས་མཐོ་རིས་སུ་འགྲོ་བ་མེད་དོ།
གསུམ་པ་ཚེ་སྔ་འཕྱི་མེད་པ་ནི། ངན་ཆེན་ནགས་ཀྱི་སྨན་ལུང་ན། དྲང་
སྲོང་རྒྱལ་ཆེན་བཞེད་གཞུང་རྣམས། འདིའི་གྲུབ་མཐའ་ནི། སྔ་ཕྱི་ཚེ་ཡོད་ཅི་ལ་
སྲིད། ཁ་རྗེ་དབང་སྟེགས་ལས་འདི་བྱུང་། རེ་ཞིག་མེ་ཤི་ཐལ་བ་འདྲ། ཞེས་པའི་
དོན་ལ་གསུམ། ཚེ་སྔ་ཕྱི་མེད་པ། འབྲས་བུ་རྒྱུ་མེད་པ། ལུས་སེམས་རྫས་གཅིག་
པའོ། །དང་པོ་ནི་ཚེ་སྔ་མ་ནས་སྐྱེ་བ་འདིར་འོངས་བ་མེད་དེ། ཐ་སྙད་གོམས་པར་
སྐྱེ་བ་མེད་པའི་ཕྱིར། དཔེར་ན་བྱི་སྦ་ལ་བརྡའ་བསླབ་དགོས་པ་བཞིན་ནོ། །ཚེ་འདི་
ནས་འགྲོ་བ་ཕ་རོལ་དུ་འགྲོ་བ་མེད་དེ། ཤི་བ་སླར་ལོག་མ་དམིགས་པའི་ཕྱིར་རོ། །ཡང་
ན་ཤའི་ཕུང་པོ་ཆེན་པོ་རི་རབ་ཙམ་སྤུངས་ཏེ་ཞག་བདུན་ཕྱི་བར་དུ་ཆར་ཕབ་ན།
དེ་ཉིད་ཀྱི་འབུ་སྲིན་དེ་སྙེད་དུ་འགྱུར་ལ། དེ་ཤི་དེ་སྙེད་ཀྱི་རྣམ་ཤེས་དེ་འགྲོ་འོང་
བ་མེད་པའི་ཕྱིར་རོ། །དེས་ན་སྐྱེ་བ་སྔ་ཕྱི་ཡོད་པ་སྐད་ཟེར་བ་ནི་ཀུན་བརྟགས་སོ།།
གཉིས་པ་འབྲས་བུ་རྒྱུ་མེད་པ་ནི། འོ་ན་སྐྱེ་བ་འདི་གང་ལས་བྱུང་ཞེ་ན། འདི་
དག་ཐམས་ཅད་རྒྱུ་མེད་པ་ལས་བྱུང་བ་ཡིན་ཏེ་ལུས་སྣ་ཚོགས་སུ་གྲུབ་པའི་ཕྱིར།
དཔེར་ན་རྨ་བྱའི་མགྲིན་པ་བཞིན་ནམ། ཆར་རླུང་དང་ཐོག་སེར་གློ་བུར་དུ་འབྱུང་
བ་ལྟར་རམ། ཉི་ཤར་ཆུ་བོ་ཐུར་དུ་འབབ་པ་དང་། སྲན་ཟླུམ་ཚེར་མའི་རྩེ་མོ་རྣོ་
བ་དང་། རྨ་བྱའི་མདངས་ལེགས་ལ་སོགས་རྣམ་པ་ཀུན།། སུས་ཀྱང་མ་བྱས་ངོ་བོ་
ཉིད་ལས་བྱུང་། ཞེས་སོ། །ཡང་ན་དུས་ཀྱིས་འབྱུང་བ། དུས་ལ་གནས་པ། དུས་
ཀྱིས་འགག་པ་སྟེ འབྱུང་བ་རྣམས་ནི་དུས་ཀྱིས་འབྱུང་། དུས་ཀྱིས་སྐྱེ་དགུ་རྣམས་
སྡུད་ཅིང་། དུས་ཀྱིས་གཉིད་ལོག་སད་པར་བྱེད།། དུས་ནི་འདའ་བར་དཀའ་བ་
ཡིན།། ཞེས་སོ། །དེའང་ལུས་འབྱུང་བ་དྲེགས་པའི་ནུས་མཐུ་ལས་གློ་བུར་དུ་གྲུབ།
72



ལུང་རིགས་མཛོད།
སེམས་རང་བཞིན་མེད་པ་ནམ་མཁའ་ལས་གྲུབ་སྟེ། དཔེར་ན་ནམ་མཁའ་ལ་
འབྲུག་ཐུག་ཟེར་ཙམ་ན་སྤང་ལ་ཤ་མོ་ཐོལ་གྱིས་འོང་བ་དང་འདྲ་སྟེ། ཁ་རྗེ་དང་
དབང་སྟེགས་ཀྱིས་འབྱུང་བའོ།།
གསུམ་པ་ལུས་སེམས་རྫས་གཅིག་པ་ནི། ལུས་ལ་ཤེས་པ་བརྟེན་ཏེ། ཤེས་
རབ་དང་འདོད་ཆགས་ལ་སོགས་ཀྱིས་འཕེལ་འགྲིབ་ཀྱང་ལུས་ཀྱི་དར་རྒུད་ཀྱི་རྗེས་
སུ་བྱེད་པའི་ཕྱིར་དང་
། ལུས་ཀྱིས་གོར་སྙོད་ཟོས་ན་ཤེས་རབ་འགྲིབ་པ་དང་། ལུས་
ལ་མཚོན་བསྣུན་པས་སེམས་ན་བའི་ཕྱིར་ལུས་སེམས་རྫས་གཅིག་གོ །ལུས་ཞིག་
ཙམ་ན་ཤེས་པ་ཡང་འཇིག་སྟེ། གྱང་དང་གྱང་གི་རི་མོ་ལྟར་ལུས་སེམས་གཉིས་རྟེན་
དང་བརྟེན་པ་ཡིན་པའི་ཕྱིར་དང་། ཆང་དང་ཆང་གི་རོ་བཞིན་ནུས་པ་དང་ནུས་
པ་ཅན་ཡིན་པའི་ཕྱིར་རོ། །ལུས་ཞིག་ཙམ་ན་ཤེས་པ་ཡང་འཇིག་སྟེ། སྐྱེ་བ་སྔ་ཕྱི་
མེད་དོ། །དེའང་ཤེས་པ་རང་བཞིན་མེད་པ་ནམ་མཁའ་བག་ལ་ཞ། ལུས་ཤ་ཁྲག་
འདུས་པ་འབྱུང་བའི་བག་ལ་ཞ་སྟེ་སྔ་ཕྱི་གཏན་མེད་པའོ། །དཔེར་ན་ཤིང་སྣ་མང་
པོ་སྤུངས་པ་ལ་མེ་བཏངས་ཏེ་བསྲེགས་པའི་ཐལ་བ་རླུང་ལ་བསྐུར་ན། ཕྱིས་ཐལ་
བ་དེ་རྣམས་འཚོགས་ནས་ཤིང་བུ་རང་རང་གི་ཐལ་བ་བསལ་དུ་ཡོད་སྲིད་དམ།
དེ་དང་འདྲ་བ་ལུས་ཀྱི་སྔ་ཕྱི་ན་སེམས་མེད་པའོ། །ཞེས་ཟེར་རོ། །ཕྱི་རོལ་པའི་གྲུབ་
མཐའ་རྒྱ་ཆེར་བཤད་ཟིན་ནས།
༈ ད་ནི་འཇིག་རྟེན་ལས་འདས་པའི་ཐེག་པ་ནང་པ་སངས་རྒྱས་པའི་གཞུང༌
ལུགས་གཏན་ལ་དབབ་པ་ལ་ནི། མུ་སྟེགས་པ་ལས་ཁྱད་འདོན་པ་ནི་འོག་ཏུ་འབྱུང་
ལ། ནང་པ་གཤེན་རབ་ཀྱི་ཐེག་པ་དེ་ལའང་རྒྱུ་མཚན་ཉིད་ཀྱི་ཐེག་པ་དང་། འབྲས་
བུ་གསང་སྔགས་ཀྱི་ཐེག་པ་གཉིས་ཏེ། ཐེག་པ་རིམ་པ་མངོན་དུ་བཤད་པའི་མདོ་
རྒྱུད་ལས། ནང་པ་གཤེན་རབ་ཐེག་པ་བསྡུས་ནས་ནི།། རྒྱུ་དང་འབྲས་བུ་གཉིས་
73



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སུ་བཤད་པ་ཡིན།། ཞེས་སོ། །རྒྱུའི་ཐེག་པ་དེ་ལ་ཐེག་པ་ཆུང་ངུན་དང་ཐེག་པ་ཆེན་
པོ་གཉིས་ཏེ། དེ་ཉིད་ལས། རྒྱུ་ཡི་ཐེག་པ་དེ་ལ་རྣམ་པ་གཉིས། ཐེག་པ་ཆེན་པོ་
དང་ནི་ཆུང་ངུན་ནོ།། ཞེས་སོ།།
ཐེག་ཆུང་བ་ལའང་བདག་མེད་མ་རྟོགས་པ་ལྷ་མི་གཞན་བརྟེན་པ་དང་། གང་
ཟག་གི་བདག་མེད་ཙམ་རྟོགས་པ་རྣམ་རང་པའི་འདོད་གཞུང་གཉིས་སུ་ཡོད་པ་
ལས། དང་པོ་ལ་རྣམ་པ་གཉིས་ཏེ། ལྷ་མི་གཞན་བརྟེན་བ་དང་། རྒྱུའི་ཐེག་པ་
བཞིའི་ལྟ་སྤྱོད་མདོར་བསྡུས་པ་ཙམ་བསྟན་པའོ། །དང་པོ་ལ་གཉིས། ངོ་བོའི་དོན་
དང་། ཡན་ལག་གི་དབྱེ་བའོ། །དང་པོ་ལ་གསུམ། མཚན་ཉིད། སྒྲ་དོན། དབྱེ་
བའོ། །དང་པོ་ནི། ལྟ་སྤྱོད་ཡང་དག་འགའ་ཞིག་ལ། འདེགས་བྱེད་ཀྱི་བློ་སྟོབས་
དང་། རྣམ་རྩོད་ཀྱི་ལྟ་སྤྱོད་ལས་དམན་པ་གཞི་མཐུན་པའོ། །གཉིས་པ་ནི། བདག་
མེད་མ་རྟོགས་ཀྱང་ལྷ་མིའི་སྟོན་པ་གཞན་ལ་བསྟེན་ནས། དཀོན་མཆོག་གསུམ་
སྐྱབས་གནས་སུ་ངེས་པར་འཛིན་པས་ན། ལྷ་མི་གཞན་བརྟེན་པ་ཞེས་བྱ་སྟེ།
ཟླའི་བམ་པོ་ལས། སྟོན་པའི་གསུངས་ལ་རག་ལས་པས།། གཞན་བརྟེན་མིང་གི་
ངེས་ཚིག་ཡིན། ཞེས་སོ། །གསུམ་པ་ནི། ཐེག་འགྲེལ་མེ་ལོང་ལས། འདི་ལ་གཉིས་
སུ་འདོད་དེ། ཡང་དག་པ་ལ་ཕྱོགས་པ་དང་། འཁྲུལ་པ་ལ་ཕྱོགས་པའོ། །ཞེས་པས།
རིམ་པ་ལྟར་ངན་སོང་དུ་འཕེན་པའི་ལས་སྤོངས་པ་དང་། འཇིག་རྟེན་འདིའི་
དགེ་སྡིག་སོགས་ངན་པར་གྲགས་པ་ཙམ་ལས་བསྲུང་བར་མི་ནུས་པ་སྟེ། དཔེར་
ན་ཚངས་སྤྱོད་ཀྱི་དགེ་བསྙེན་དང་། སྣ་འགའ་བསྲུང་བའི་དགེ་བསྙེན་ལྟ་བུའོ།།
གཉིས་པ་ཡན་ལག་གི་དབྱེ་བ་ལ། དེ་གཉིས་ཀ་ལ་བདུན་བདུན་དུ་བཤད་དེ།
གང་ཞེ་ན། རྟོགས་པའི་ལྟ་བ་དང་། བསྲུང་བའི་དམ་ཚིག་དང་། བསྒོམ་པའི་རིམ་
པ་དང་
། བསྒྲུབ་པའི་ཐབས་དང་། སྤྱོད་པའི་ཕྲིན་ལས་དང་ གྲུབ་པའི་འབྲས་
74



ལུང་རིགས་མཛོད།
བུ་དང་། དེ་གཉིས་ཀྱི་ཁྱད་པར་རོ། །དང་པོ་ནི། ཡང་དག་ལ་ཕྱོགས་པ་དང་།
འཁྲུལ་པ་ལ་ཕྱོགས་པ་གཉིས་ལྟ་བ་མཚུངས་ཏེ། ཕྱི་ནང་འཇིག་རྟེན་བོན་བརྒྱད་
ལ་ཞེན་པའི་དངོས་པོ་འདི་དག་འདི་ཁོ་ན་ལྟ་བུར་བདེན་པར་རྟོགས་ཏེ། ཡུལ་
སེམས་སམ་ཕྱི་ནང་དུ་ཡང་འབྱེད་མ་ཤེས་ཏེ། རྟོལ་མེད་པའི་མུན་པའི་ཤེས་པས་
རང་རྒྱུད་པར་ཤེས་པ་སྟེ། ཐེག་རིམ་ལས། དེ་ལ་ལྷ་མི་གཞན་བརྟེན་ཐེག་པ་ནི།།
དངོས་པོ་སྣ་ཚོགས་སྣང་བ་བདེན་པར་རྟོགས། ཡུལ་སེམས་མི་འབྱེད་འདི་ཀ་ལྟ་
བུར་ཤེས།། ཞེས་སོ། །འཇིག་རྟེན་བོན་བརྒྱད་ནི། བདག་གཞན་གཉིས། གཟུང་
འཛིན་གཉིས། ཡོད་མེད་གཉིས། བདེ་སྡུག་གཉིས་དང་བརྒྱད་དོ།།
གཉིས་པ་ནི། སྒ་སྟོན་གྱིས་དེ་གཉིས་ཀྱི་སྤྱོད་འབྲས་ལ་སོགས་ནི་སོ་སོར་འབྱེད་དེ།
ཅུང་ཟད་ཁྱད་པར་ཞུཌ་པའི་ཕྱིར་རོ། །ཞེས་གསུངས་པས། ཡང་དག་པའི་བསྲུང་པའི་
དམ་ཚིག་ནི་དུས་ཁྱད་པར་ཅན་ལ་དགེ་བའི་ལས་ལ་སྤྱོད་པ་སྟེ། སྟོན་པའི་འགྲེལ་
པ་མེ་ལོང་ལས། ཉ་སྟོང་ལ་སོགས་དུས་བཟང་པོར་བསྲུང་སྟེ། དེའི་དུས་སུ་དགེ་
བ་ལ་ཕྱོགས་ཤིང་བོན་སྤྱོད་བཟང་པོ་བསྲུང་བའོ། །ཞེས་སོ། །འདི་ལ་ཡང་རྩེ་ལས།
དུས་ཁྱད་པར་ཅན་ལ་དགེ་བའི་འགྱུར་བརྩི་སྟེ། ཐུན་མོང་གི་འགྱུར་དང་། ཁྱད་
པར་འགྱུར་དང་། ཡང་ཁྱད་ཀྱི་འགྱུར་རོ། །ཞེས་པས། ཐུན་མོང་ཉ་སྟོང་ཚེས་
བརྒྱད་གསུམ་ལ་དགེ་བ་ཅི་བྱས་སྟོང་འགྱུར། ཁྱད་པར་ཆོ་འཕྲུལ་གྱི་ཟླ་བ་གསུམ་
ལ་ཁྲི་འགྱུར། ཡང་ཁྱད་གཤེན་རབ་འཁྲུངས་དུས་དང་། བླ་མ་འདས་དུས་སམ་
ས་གཡོས་དང་སྒྲ་འོད་འབྱུང་དུས་དང་། ཉི་ཟླ་གཟས་ཟིན་དུས་སོགས་ལ་དགེ་བ་
ཅི་བྱས་བྱེ་བ་ཁྲི་འགྱུར་འགྲོ་ལ། སྡིག་པ་བྱས་པའང་དེ་བཞིན་འགྱུར་རོ། །ལྷ་མི་
དགེ་ཕྱོགས་པ་ནི། དེང་སང་ན་སྡིག་པའི་ཕྱོགས་ཕལ་ཆེར་སྤངས་ནས་དགེ་སྤྱོད་
ཀྱི་ལས་ལ་འཇུག་ཀྱང་བྱང་ཆུབ་སེམས་དང་མི་ལྡན་པས་ཕྱི་མར་ལྷ་མིའི་བདེ་འབྲས་
75



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཙམ་ལ་ཡིད་ཕྱོགས་པ་དག་གོ །ལྷ་མི་འཁྲུལ་ཕྱོགས་པས་ནི་མེ་ལོང་ལས། འཇིག་
རྟེན་འདིའི་ངན་པར་གྲགས་པའི་སྤྱོད་པ་ཐམས་ཅད་བསྲུང་བའོ། །ཞེས་པས།
མནའ་དང་དཔངས་པོ་ལ་རྒོལ་བ་ལྟ་བུ་རྣམས་བསྲུང་བའོ། །དེ་ནི་དིང་སང་གི་
ཕལ་པ་བ་དག་གིས་དཀོན་མཆོག་ལ་སྐྱབ་འགྲོ་ཞུས་ནས་འཇིག་རྟེན་ཚེ་འདི་ཁོ་ནའི་
ཆེད་དུ་སྡིག་པ་བསམ་གྱིས་མི་ཁྱབ་པ་བསགས་ཏེ། དགེ་སྡིག་བླང་དོར་བྱེད་པའང་
འདིའི་དོན་གཙོ་བོར་བྱེད་ཅིང་ཕལ་ཆེར་མིའི་ངོར་ལྟོས་པ་མང་བས་དེ་དག་རྣམས་
ལྟ་བུའོ། །སྤྱིར་ད་ལྟའི་དུས་ཀྱི་བོན་སྒོར་ཞུགས་པ་ཕལ་ཆེར་དེ་གཉིས་ཀྱི་ཕྱོགས་
སུ་གཏོགས་པ་མང་སྟེ། དེ་དག་ཐེག་སྒོར་ཞུགས་ལ། ལམ་སྒོར་མ་ཞུགས་པ་ཞེས་
བྱ་སྟེ། རྣམ་རྒྱལ་ལས། བོན་གྱི་སྒོ་མཐོང་ཐེག་པ་དགུ་པོ་ལ། ཞུགས་ནས་ཕུགས་
སུ་བརྡོལ་པར་མ་ནུས་པ། ཞེས་སོ། །
གསུམ་པ་ནི། དགེ་ཕྱོགས་པས་ཕྱི་མར་ལྷ་མི་ཁྱད་པར་ཅན་གྱི་གོ་འཕང་ཐོབ་
པར་བསྒོམ་པ་སྟེ། མངོན་མཐོའི་སེམས་བསྐྱེད་ཙམ་ལས་མེད་དེ། རང་དོན་ཁོ་ནའོ།
གཞན་ཡང་མེ་ལོང་ལས། ཡི་དམ་གྱི་ལྷའམ་མི་རྟོག་པ་ཙམ་བསྒོམ་པ་ཡང་ཡོད་
དོ། །ཞེས་པས། ཡི་དམ་ལྷ་ཡང་རང་རྒྱུད་པར་བསྒོམ་ལ། མི་རྟོག་པ་ཙམ་བསྒོམ་
པ་ནི་ཡོད་དོ། །བསམ་གཏན་དང་འདོད་ལྷ་སོགས་བདེ་གསལ་མི་རྟོག་པའི་ཞི་
གནས་བསྒོམ་པས་འགྲུབ་སྟེ། དེ་དག་ཀྱང་ཞེན་པ་དང་བཅས་པའོ། །ཕྱི་མ་འཁྲུལ་
ཕྱོགས་པས་ནི། དེ་ཉིད་ལས། རང་བས་མཐོ་ཞིང་བཙན་པ་དེའི་རྗེས་བསྙག་པར་
སེམས་ཤིང་། རང་གང་དང་གང་འདོད་པའི་དོན་དེ་བསྒོམ་པའོ། །ཞེས་པས།
ཆེ་རིགས་བཟང་བ་རྣམས་ལ་འགྲན་པ་སྟེ། ཚེ་འདིར་ཁོ་ན་ལས་མངོན་མཐོའི་
སེམས་བསྐྱེད་ཙམ་ཡང་མེད་དོ། །
བཞི་པ་ནི། ཡང་དག་པས་སྒོ་གསུམ་གནས་ངན་ལེན་ལས་བཟློག་སྟེ། ལས་ངན་



ལུང་རིགས་མཛོད།
དང་ཉོན་མོངས་པ་དེ་ཙམ་སྤོང་ནས་གཉེན་པོ་དགེ་བ་དེ་ཙམ་བསྒྲུབ་པ་སྟེ། ཐེག་
རིམ་ལས། ལུས་ངག་ཡིད་གསུམ་ངན་སྤངས་བཟློག་སྟེ་བསྒྲུབ་ཅེས་སོ། །འཁྲུལ་
ཕྱོགས་པས་ནི་རང་གང་འདོད་པའི་དོན་དེ་ཉིད་བསྒྲུབ་པའི་ཐབས་སྣ་ཚོགས་སྡིག་
པ་གཞན་བསླུ་བའི་ཐབས་རྣམས་ཁྲེལ་འཛེམ་མེད་པར་བསྒྲུབ་པའོ། །
ལྔ་པ་ནི། ཡང་དག་པས། འགྲེལ་པ་མེ་ལོང་ལས། དགེ་བ་ཕྲ་མོ་རང་གི་དོན་
དུ་སྤྱོད་ཅིང་སྡིག་སྤྱོད་སྤང་པའོ། །ཞེས་པས། དགེ་སྡིག་བླང་དོར་ལ་འཇུག་པ་
དང་འདི་ཕྱི་གང་གི་དོན་ཡིན་ཀྱང་རང་དོན་ཁོ་ན་ལས་གཞན་དོན་ལ་འཇུག་པ་ནི་མེད་
དོ། །འཁྲུལ་པ་བས་ནི། དེ་ཉིད་ལས། སྡུག་བསྔལ་སྣ་ཚོགས་ཏེ་ཞིང་ཆུ་ཁྱིམ་ཐབ་
སྟེ། འཐབ་པ་དང་སྲོག་གཅོད་པ་དང་རྐུ་བ་དང་རྫུན་ལ་སོགས་པ་མི་དགེ་བ་སྣ་
ཚོགས་པ་ཡང་འདིའི་དོན་དུ་སྤྱོད་པའོ། །ཞེས་སོ། །
དྲུག་པ་ནི། ཡང་དག་པ་ནི། འགྲེལ་པ་ལས། རང་བས་མཐོ་བའི་བདེ་སྐྱིད་
དང་ལྡན་པ་ལྟ་བུའམ། བོན་སྤྱོད་པའི་གཤེན་རབ་བམ། འབྲིང་གིས་ལྷ་མ་ཡིན་
ནམ། ལྷའི་གནས་སམ། སྲིད་པའི་རྩེ་མོ་མན་ཆད་ཐོབ་པའོ། །ཞེས་པས་དགེ་བ་ཐ་
མ་འབྲིང་རབ་ཀྱི་འབྲས་བུ་སྟེ། སྲིད་རྩེ་ལས་ནི་འཕར་བ་མེད་དེ། ཡེ་ཤེས་ཀྱི་ཚོགས་
བསགས་པ་མེད་པའི་ཕྱིར་རོ། །འཁྲུལ་པ་བ་ནི། སྡིག་ཚབས་ཆུང་འབྲིང་ཆེན་པོས་
རང་བས་དམའ་བ་སྡུག་བསྔལ་བའི་མི་འམ། དུད་འགྲོ་འམ། ཡི་དྭགས་སམ།
དམྱལ་བར་སྐྱེ་སྟེ། ཐེག་རིམ་ལས། ངན་སོང་འོག་ནས་འོག་འཕར་དམྱལ་བའི་
འབྲས། ཞེས་སོ།།
བདུན་པ་དེ་གཉིས་ཀྱི་ཁྱད་པར་ནི། འགྲེལ་པ་མེ་ལོང་ལས། ལས་དགེ་བ་སྤྱད་
པས་མཐོ་རིས་དང་ཐར་པ་ཐོབ་པར་བྱེད་ལ། ལས་སྡིག་པ་སྤྱད་པས་ངན་སོང་དང་
དམྱལ་བར་ལྟུང་བྱེད་བྱེད་པའོ། །ཞེས་སོ། །ཐར་པ་ནི་གནས་སྐབས་ངན་སོང་
77



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལས་
ལས་ཐར་པ་ཙམ་ལ་གསུངས་པའོ། །འཁྲུལ་པ་བ་དག་ཀྱང་སྐྱབས་འགྲོ་མ་སྤངས་
ན་ལས་ངན་གྱི་རྣམ་སྨིན་ཟད་ནས་མཐར་ལམ་སྒོར་ཆུད་པར་བྱེད་དོ། །དེས་ན་འདི་
ཡང་ཕྱི་པ་མུ་སྟེགས་ལས་ཁྱད་པར་དུ་འཕགས་ཏེ་ནང་པའི་དཀོན་མཆོག་གསུམ་ལ་
སྐྱབས་འགྲོ་ཡིད་ཆེས་ཡོད་པའི་ཕྱིར་རོ། །ཡང་དག་པས་ནི་སྐྱབས་གནས་དང་ལ་
འབྲས་ཚེ་སྔ་ཕྱི་སོགས་ལའང་ཡིད་ཆེས་ངེས་པས་འཁྲུལ་པ་བ་དང་ཕྱི་རོལ་པ་གཉིས་
ཀ་ལས་ཁྱད་པར་འཕགས་སོ། །
གཉིས་པ་རྒྱུའི་ཐེག་པ་བཞིའི་ལྟ་སྤྱོད་བསྟན་པ་ལ་གསུམ། འཇུག་སྒོ །སོ་སོའི་
དོན། སྤྱི་དོན་ནོ། །དང་པོ་ལ་གསུམ། སྐྱབས་འགྲོ །སེམས་བསྐྱེད། རྒྱུ་དད་པ་
སྙིང་རྗེའོ། །དང་པོ་ནི། རྒྱུའི་བོན་བཞི་གང་ལ་འཇུག་ཀྱང་ཡུལ་མཆོག་གནས་བཞི་
ལ་སྐྱབས་སུ་འགྲོ་དགོས་ཏེ། ཕྱི་པ་ནང་པའི་ཁྱད་པར་སྐྱབས་འགྲོས་བྱེད་དགོས་
པའི་ཕྱིར་ཏེ། ལུང་ལས། ཕྱི་པ་ནང་པ་སྐྱབས་འགྲོའི་ཁྱད།། ཅེས་སོ། །གཉིས་པ་
ནི། དེ་བཞི་གཞན་ཕན་བྱང་ཆུབ་སེམས་དང་ལྡན་པས་ཉམས་སུ་ལེན་དགོས་ཏེ།
ཕྱྭ་གཤེན་ཐེག་པའི་མདོ་ལས། ཐོག་མར་འཇུག་པའི་རིམ་པ་ལ།། སེམས་བསྐྱེད་
སྙིང་རྗེའི་གཞི་བཟུང་ནས།། འགྲོ་ལ་ཕན་པའི་སེམས་ལྡན་ཞིང་། མོ་རྩིས་གཏོ་
དཔྱད་གང་བསླབ་ཀྱང་། མཁས་པར་བྱ་ལ་ཤེས་པར་བསླབ།། ཅེས་སོ། །གསུམ་
པ་ནི། གང་ཞིག་ཉམས་སུ་བླང་བའི་ཐེག་པ་དེའི་དོན་ལ་ཐོས་བསམ་སྦྱངས་ནས་
མཁས་པར་བྱེད་པ་ནི་རྒྱུའི་གཙོ་བོ་སྟེ། དེ་ཉིད་ལས། མཁས་པར་བྱ་ལ་ཤེས་པར་
བསླབ།། མཁས་པ་བསྟེན་ལ་མཉན་པར་བྱ།། ཞེས་སོ། །གཞན་ཡང་བོན་སྒོ་དེ་དང་
སངས་རྒྱས་ལ་དད་པ་དང་། དེས་ཡུལ་དེ་ལ་ཕན་ཐོགས་འདོད་ཀྱི་བསམ་པ་བཟང་
པོ་དགོས་ཏེ། འཕྲུལ་གཤེན་ཐེག་པའི་མདོ་ལས། དེ་ཕྱིར་བོན་ལ་སྤྱོད་པ་ལ། རང་
ལ་ཕན་པའི་དད་པ་དགོས།། གཞན་ལ་ཕན་པའི་སེམས་བསྐྱེད་དགོས།། སེམས་
78



ལུང་རིགས་མཛོད།
བསྐྱེད་རྩ་བ་སྙིང་རྗེ་ཡིན། ཞེས་སོ། །
གཉིས་པ་སོ་སོའི་དོན་ལ་བཞི། ཕྱྭ་གཤེན། སྣང་གཤེན། འཕྲུལ་གཤེན།
སྲིད་གཤེན་ཐེག་པའོ། །དང་པོ་ཕྱྭ་གཤེན་ཐེག་པ་ལ་དགུ །ངོ་བོ། ངེས་ཚིག །རྣམ་
གྲངས། བོན། ལྷ། ལྟ་བ། སྒོམ་པ། སྤྱོད་ཚུལ། དམ་ཚིག་གོ །དང་པོ་ནི། འགྲོ་
མགོན་བློ་གྲོས་ཀྱིས། སྣང་བ་ཡུལ་ཤེས་ལ་ལྷ་འདྲེས་བདེ་སྡུག་ཏུ་རྟོགས་པ་ནི་ངོ་བོ་
ལ། ཞེས་པས། ཡུལ་ལ་གདོན་བགེགས་སུ་གཟུང་ལ། འཛིན་བྱེད་ཀྱི་ཤེས་པས་
ཕན་གནོད་དུ་རྟོགས་པ་སྟེ། གསང་བ་བསེན་ཐུབ་ལས། སྣང་བ་འདི་ནི་ལྷ་དང་
བགེགས་ཡིན་ཏེ། ལྷ་འདྲེ་གཞིག་པས་ཕྲ་རབས་རྡུལ་དུ་ལྷག །ཞེས་སོ། །གཉིས་
པ་ནི། སྟོན་པས་མི་ལོ་བརྒྱ་ཕྲག་གཤེན་ལོ་གཅིག་བཞེས་པའི་དུས་སུ་ཕྱྭ་གཤེན་གཙུག་
ཕུད་ཀྱིས་ཞུས་པ་ལ་གསུངས་པ་སྟེ། སེམས་ལུང་ལས། སྟོན་པ་ཕྱ་ཡིས་མཛད་པས་
པ་གཤེན་ནོ །ཞེས་སོ།
གསུམ་པ་རྣམ་གྲངས་ལ་སྤྱི་རུ་གཏོ་དང་དཔྱད་གཉིས། སྒོས་སུ་མོ་རྩིས་གཏོ་
དཔྱད་བཞི་སྟེ། ཕྱྭ་གཤེན་ཐེག་པའི་མདོ་ལས། སྤྱི་རུ་གཏོ་དཔྱད་གཉིས་ཡིན་ཏེ༎
སྒོས་སུ་རྣམ་པར་བཞི་རུ་སྟེ། པྲ་ལྟས་མོ་དང་རྣོ་མཐོང་རྩིས། ན་གསོ་གཏོ་དང་འཆི་
བསླུ་དཔྱད། རྣམ་པར་བཞི་རུ་ཤེས་པར་བྱ། ཞེས་སོ། །དེ་བཞི་ལའང་ནང་གསེས་
ཀྱིས་ཕྱེ་ན། དེ་ཉིད་ལས། ཐོག་མར་སྤྱི་ཡི་རྣམ་གྲངས་ལ། པྲ་ལྟས་མོ་ཡི་མཚན་ཉིད་
ནི།། མོ་པྲ་སུམ་བརྒྱ་དྲུག་ཅུ་མཆིས།། རྣོ་མཐོང་རྩིས་ཀྱི་མཚན་ཉིད་ག། གབ་ཙེ་སུམ་
བརྒྱ་དྲུག་ཅུ་མཆིས།། ན་གསོ་གཏོ་ཡི་མཚན་ཉིད་ལ། གཏོ་ཐབས་སུམ་བརྒྱ་དྲུག་ཅུ་
མཆིས། འཆི་བསླུ་དཔྱད་ཀྱི་མཚན་ཉིད་ལ། དཔྱད་ཐབས་ཉིས་ཁྲི་ཆིག་སྟོང་མཆིས།
ཞེས་སོ། །གོ་རིམ་ཡང་མོ་རྩིས་གཏོ་དཔྱད་བཞིའི་རིམ་པ་ལྟར་ངེས་ཏེ། དེ་ཉིད་
ལས། མ་རིག་ནད་ཀྱིས་གདུངས་བ་ལ། བཟང་ངན་པྲ་ལྟས་མོ་ཡིས་བརྟག །ལེགས་
79



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཉེས་རྣོ་མཐོང་རྩིས་ཀྱིས་གཞལ།། ན་བར་གྱུར་ན་གཏོ་ཡིས་གསོ། །འཆི་བར་འགྱུར་
ན་དཔྱད་ཀྱིས་འཚོ། ལས་ཀྱིས་ཆད་ན་གཉིས་ཀ་རྡུགས། ཀུན་རྫོབ་རེ་ཞིག་བདེན་
པ་ཙམ། དུས་ལ་བབ་ཀྱང་དགུང་གསུམ་བདེ། ཞེས་སོ། །
སྤྱི་རུ་བསྟན་པའི་རྣམ་གྲངས་དེ་དག་ཀྱང་ཡོངས་སུ་བསྡུ་ན་མོ་རྩིས་གཏོ་དཔྱད་
བཞི་པོ་རེ་རེ་བཞིན་དུ་རྣམ་པ་བཞི་བཞིའི་ཁོངས་སུ་འདུས་པར་གསུངས་སོ། །དེའི་
དང་པོ་མོ་ལ་རྣམ་པ་བཞི་སྟེ། ཕྱྭ་གཤེན་ཐེག་པའི་མདོ་ལས། མོ་ལ་རྣམ་པ་བཞི་
ཡིན་ཏེ། ཡེ་སྲིད་འཕྲུལ་གྱི་ཇུ་ཐིག་དང་། ཡེ་མཁྱེན་སྒྲ་བླའི་མངོན་ཤེས་དང་། ཡེ་
རྗེ་སྨོན་པའི་རྨི་ལམ་དང་།། ཡེ་དབང་ལྷ་ཡི་པྲ་བབ་དང་།། རྣམ་པ་བཞི་རུ་ཤེས་
པར་བྱ།། ཞེས་སོ། །དེ་བཞིན་དུ་རྩིས་ལའང་། གབ་ཙེ་འཕྲུལ་གྱི་མེ་ལོང་། སྤར་
ཁམས་སྨེ་བ་གླིང་བསྐོར། འབྱུང་བ་དུས་ཀྱི་འཁོར་ལོ། །ཅི་ཡག་རྟེན་འབྲེལ་ལས་
རྩིས་དང་བཞི། གཏོ་ལ་འབྱུང་བ་འཁྲུགས་པའི་འཁྲུགས་པ་ཡོ་བཅོས་ལྟ་བུ་མཆན་ཡོ་གཏོ།
ཧོས་ཆ་གཡང་སྒྲུབ་ལྟ་བུ་མཆན། རྟེན་འབྲེལ་བརྟག་གཏོ། གགས་ཉེན་ཟློག་པའི་བླ་བསླུ་འཆི་
བསླུ་ལྟ་བུ་མཆན་བསྣུན་གཏོ། མཉམ་གཉིས་ཕོ་གླུད་མོ་གླུད་སྐུ་གླུད་ལྟ་བུ་མཚན་བསོར་བའི་བརྗེ་
གཏོ་དང་བཞི། དཔྱད་ལ་རྒྱུ་རྐྱེན་མཐོང་ལ་དཔྱད་པ། ངོས་འཛིན་རྩ་ལ་དཔྱད་
པ། ཕན་གནོད་ཆུ་ལ་དཔྱད་པ། འཆི་སོས་ཁམས་ལ་དཔྱད་པ་དང་བཞིར་གསུངས་
སོ། །དེས་ན་སེམས་ཅན་རྣམས་ལ་ཚེ་འདིར་གནོད་པ་ནད་གདོན་གཉིས། ཕྱི་མར་
གནོད་པ་ལས་ཉོན་གཉིས་ཡིན་པས། སངས་རྒྱས་ཀྱིས་ནད་གདོན་གྱིས་གནོད་
པ་ལ་སྐྱོབ་པའི་ཆེད་དུ་རྒྱུ་ཡི་བོན་བཞིར་གསུངས་པ་ལས། ཐེག་པ་དང་པོ་ཕྱྭ་གཤེན་
བོན་གྱི་སྒོར་འཇུག་ནས་སེམས་ཅན་ལ་གནོད་པའི་ནད་གདོན་གཉིས་མོ་དང་རྩིས་
ཀྱིས་ངོས་བཟུང་། བར་དུ་གདོན་ལ་གཏོ་བྱེད་ནད་ལ་དཔྱད་བསྟེན་པ་སྟེ། མདོ་དེ་
ཉིད་ལས། མོ་དང་རྩིས་ལ་བླ་བཟུང་ནས།། བར་དུ་གསོ་རྐྱེན་གཏོ་ཡིས་བྱེད། ཅེས་སོ།
30



ལུང་རིགས་མཛོད།
བཞི་པ་ལ། དང་པོ་མོ་ལ་བོན་བསམ་གྱིས་མི་ཁྱབ་ཀྱང་ཐེམ་བྱང་དུ་ཐེབ་པ་ལ།
སྨན་ཆེན་གཡུ་ཁ་དྲུག་འདུས། ནག་རིགས་སྲིད་པའི་རྒྱུད་འབུམ། དཔྱད་དོན་སྒྱུ་
མ་གསེར་འབུམ། མ་སང་འཁོར་ལོ་མདོ་ཆེན། འཁྲུགས་པའི་སྟོང་ཐུན་དམར་
མོ། །བཟང་དགུ་སྦས་པའི་ལྡེའུ་མིག །ཁོག་ཆེན་འཕྲུལ་གྱི་རྒྱལ་པོ། གླིང་བཞི་ཉི་
མའི་འཁོར་རྩིས། སྙན་རྒྱུད་ཉི་མའི་འོད་ཟེར། མདུད་རྫོང་ཁྲ་མོ་གཞུང་རྒྱལ།
སྤང་ཡིག་ཤོག་དྲིལ། རྐྱང་བཤད་གསེར་གྱི་མེ་ལོང་། ཏི་ཁ་སྔོན་མོ་གཡུ་སྒྲོན། ནག་
རིགས་སྲིད་བའི་གཞུང་འགྲེལ། ནག་རིགས་ཁྱུང་གི་བསྐོར་རྩིས། ནད་མོ་གསལ་
བའི་མེ་ལོང་། ངན་དགུ་སྦས་བའི་ལྡེའུ་མིག །རྩོད་པ་གནམ་ལྕགས་རལ་གྲི །བྲམ་
ཟེ་གོང་རུང་། བྲམ་ཟེ་ཀླུ་ཡི་བེར་ནག །ས་མོ་གསེར་གྱི་ཡང་སྙིང་། མ་སང་ཐིའུ་
རང་སྨྲ། མོ་སྡེ་སྲིད་པའི་གཞི་འབུམ། མགྲོན་མོ་གསང་བ་སྡེ་གཅིག །མོ་མཚོ་སྲིད་
པའི་བླ་གནས། གཏེར་མོ་རིག་པའི་ཁོག་བསྡོང་། དགྲ་ཕྱུ་གསང་བ་ཡང་ཁུག །ཡོད་
མཚོ་དམར་ནག་ལ་སོགས་པ་བསམ་གྱིས་མི་ཁྱབ་པ་ཡོད་དོ། གཉིས་པ་རྩིས་ལ་སྟོན་
པ་ཉིད་ས་ཡི་ལྷ་མོ་བསྟན་མས་སྤྱན་དྲངས་ནས་དབང་ལྡན་དུས་འཁོར་གཞུང་བཞི་
རྒྱུད་ལེའུ་སྟོང་ཕྲག་བརྒྱད་གསུངས་ཏེ། བསྟན་པ་གཉེར་གཏད་ཀྱི་མདོ་ལས།
བཅུ་གཉིས་ས་ཡི་ལྷ་མོ་སྤྱན་དྲངས་ནས།། དབང་ལྡན་དུས་ཀྱི་འཁོར་ལོ་གཏན་ལ་
ཕབ།། ཅེས་སོ། །གསུམ་པ་གཏོ་ལ་སེམས་ལུང་ལས། འབྱུང་བ་སྙིང་ཕུར་འཁྲུལ་པ་
བསལ་བའི་གཏོ་དྲུག་ཅུ། འཁྲུགས་པ་གནས་སུ་མཉམ་པར་བཞག་བའི་གཏོ་དྲུག་
ཅུ། ཧོས་ཆ་རྟེན་འབྲེལ་བརྟག་པའི་གཏོ་དྲུག་ཅུ། བབ་ཉེན་གཉེན་པོས་འཇོམ་
པའི་གཏོ་དྲུག་ཅུ། པྲ་མཚན་རིག་པས་བསྣུན་པའི་གཏོ་དྲུག་ཅུ། མཉམ་ཉིད་གོ་
བསོར་བརྗེ་བའི་གཏོ་དྲུག་ཅུ་ཐམ་པའོ། །ཞེས་སོ། །བཞི་པ་དཔྱད་ལ་བརྒྱད་ཁྲི་
བཞི་སྟོང་སྟེ། དེ་ཉིད་ལས། རླུང་མཁྲིས་པད་ཀན་ཁྲག་ལས་གྱེས་པ་སྟེ།། མངོན་
81



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འགྱུ་རྗེས་དཔག་གིས་གཏན་ལ་ཕབ། ཅེས་པས། འདུ་བ་བཞིའི་མཚན་ཉིད་འདུལ་
བར་བྱེད་པའི་དཔྱད་ཁྲི་རེ་དང་ལྔ་བརྒྱ་རེ་སྟེ་ཁྲི་ཕྲག་བཞི་དང་སྟོང་ཕྲག་གཉིས།
འདུ་བ་བཞི་གནས་སུ་བསྙམ་པར་བྱེད་པའི་དཔྱད་ཁྲི་ཕྲག་རེ་དང་ལྔ་བརྒྱ་རེ་སྟེ་བཞི་
ཁྲི་ཉིས་སྟོང་སྟེ་བརྒྱད་ཁྲི་བཞི་སྟོང་ངོ༌། །གཞན་ཡང་གོང་དུ་བཤད་བའི་གསོ་དཔྱད་
སྨན་འབུམ་གསུམ་རྣམས་སོ། །ལྔ་པ་ལྷ་ནི། སེམས་ལུང་ལས། ལྷ་ནི་རུ་བཞིའི་
སྤྲུལ་པ་དཀྱེལ་ཕུ་ཝེར་དཀར་པོ་སྣང་བའི་སྒྲོན་མ་དྲུག་ཅུ་ཞེས་བྱ་བ་མཆོད། ཅེས་
།དྲུག་པ་ལྟ་བ་ནི། དེ་ཉིད་ལས། ཕྱྭ་གཤེན་ལྷ་དང་འདྲེ་རུ་རྟོགས། ལུས་ལ་ལྷ་
འདྲེས་བསད་གསོ་བྱས་ནས།། སེམས་ཀྱང་དེའི་བདེ་སྡུག་ཅན་དུ་རྟོགས་སོ། །ཞེས་
སོ། །བདུན་པ་སྒོམ་པ་ནི། ཕྱྭ་གཤེན་ཐེག་པའི་མདོ་ལས། སེམས་བསྐྱེད་སྙིང་རྗེའི་
གཞི་བཟུང་ནས།། ཞེས་པས། གཞན་ཕན་བྱང་ཆུབ་ཀྱི་སེམས་དང་སྙིང་རྗེ་བསྒོམ་
པའོ། །བརྒྱད་པ་སྤྱོད་ཚུལ་ནི། གསང་བ་འདུས་པ་ལས། ཚུལ་ནི་སྒོ་གསུམ་ཧོས་
འཇུག་སྤྱོད།། ཅེས་སོ། །སེམས་ལུང་ལས། ལུས་ཧོས་ཆ་ལ་སྤྱད། སེམས་འབྱུང་
གཟུགས་ལ་སྤྱད། ངག་ཕྲ་མོ་ཧ་ལ་སྤྱོད། ཅེས་སོ། པྲ་མོ་ཧ་ནི། མཆོད་གཏོར་རྒྱ་
ཚེ་འགྲེལ་ལས། པྲ་མོ་ཧ་ནི་གྱུར་ཅིག་སྟེ། སྨོན་ལམ་ཡིན་པར་རབ་ཏུ་བཤད།། ཅེས་
སོ། །ཕྱུ་གཤེན་གྱི་མདོ་ལས། ལྷ་ཆེན་ཕུད་ཝེར་དཀར་པོ་མཆོད།། ཡེ་སྲིད་འཕྲུལ་
གྱི་ཇུ་ཐིག་བདར།། ཡེ་མཁྱེན་སྒྲ་བླའི་མངོན་ཤེས་བསྒྲུབ། ཡེ་རྗེ་སྨོན་པའི་རྨི་ལམ་
བརྟག །ཡེ་དབང་ལྷ་ཡི་པྲ་བབ་བྱ། ཞེས་སོ། །མོ་རྩིས་གཏོ་དཔྱད་བཞི་ལ་སྤྱད་ཚུལ་
རྒྱས་པ་དྲི་མེད་སྨྱུ་གཤེན་ཐེག་པའི་མདོ་ལ་སོགས་ལ་བལྟ་བར་བྱའོ། །དགུ་པ་དམ་
ཚིག་ནི། གསང་བ་བསེན་ཐུབ་ལས། ཕྱྭ་གཤེན་བསྲུང་བའི་དམ་ཚིག་དགུ །མི་
དབང་ཡས་དང་རྫས་མི་འཁྱེར། མ་མཐོང་ལྷ་དང་འདྲེར་མི་གཟུང་།། སེམས་ཅན་
སྲོག་ལ་ཉེན་མི་བསྐུར།། ཕུད་ཝེར་གཤེན་གྱི་ལྷ་མི་སྤང་། ལྟ་བས་དམིགས་པའི་རྟེན་
g2



ལུང་རིགས་མཛོད།
མི་བཅའ།། སྤྱོད་པས་གཞན་གྱི་ཡས་མི་འཁྱེར། མི་འགྲོའི་ཡས་དང་གླུད་མི་བསྟན།།
ཚོད་ཡོད་སྨན་དང་ཟས་མི་སྦྱར། ཐེ་ཚོམ་མེ་དང་གཏར་མི་སྤྱད།། ཅེས་སོ། །ཁྱད་
པར་དུ་ཕྱྭ་གཤེན་པས་རྫུན་མི་སྨྲ་སྟེ། གཤེན་ཐེག་པའི་མདོ་ལས། མ་མཐོང་བ་
ཡི་རྫུན་བུ་སྤང་།། ཞེས་སོ།།
༈ གཉིས་པ་སྣང་གཤེན་ཐེག་པ་ལ་དགུ །དང་པོ་ངོ་བོ་ནི་ལྷ་འདྲེ་ལ་ཡོན་གླུད་
ཕུལ་བས་བདེ་བར་ཤེས་པས། སྣང་བ་གདོན་དང་ཡས་སུ་རྟོགས་པ་སྟེ། རྒྱུད་ལས།
སྣང་བ་འདི་ནི་གདོན་དང་ཡས་ཡིན་ཏེ། གདོན་ཡས་བརྟག་པས་ཕྲ་རབ་རྡུལ་གྱི་
ཆ།། ཞེས་སོ། །གཉིས་པ་ངེས་ཚིག་ནི། སྟོན་པས་གཤེན་ལོ་གཉིས་བཞེས་པའི་དུས་
སུ་སྣང་ལྡན་གཙུག་ཕུད་ཀྱིས་ཞུས་པ་ལ་གསུངས་ལ། སྣང་གཤེན་ཐེག་པའི་མདོ་
ལས། སྣང་ནི་སྣང་ཞིང་སྲིད་པས་སྣང་། གཤེན་ནི་དེ་དག་འདུལ་བས་གཤེན།།
ཞེས་དང་། སེམས་ལུང་ལས། རང་བཞིན་ཡས་སུ་སྣང་བས་སྣང་གཤེན་ནོ། །ཞེས་
སོ། །གསུམ་པ་རྣམ་པར་དབྱེ་བ་ནི། སྣང་གཤེན་རྩ་བའི་མདོ་དགུ་ལས། ཐེག་པ་
སྣང་གཤེན་བཞེད་བསྟན་པ།། གྱེར་སྒོ་བཞི་དང་སྐད་གཅོང་དགུ །གཏང་རག་
བཞི་བཅུ་རྩ་གཉིས་སོ། །ཞེས་པས། གྱེར་སྒོ་བཞི། སྐད་གཅོང་དགུ །གཏང་རག་
བཞི་བཅུ་རྩ་གཉིས་སོ། །གྱེར་སྒོ་བཞི་ནི། དྲི་མེད་སྣང་གཤེན་ཐེག་པའི་མདོ་ལས།
སྤྱི་རུ་རྣམ་པ་བཞི་ཡིན་ཏེ། ཆབ་ནག་ཆུ་བོ་སེལ་གྱི་སྒོ། །ཆབ་དཀར་འདྲེ་དང་སྲི་
ཡི་སྒོ། འཕན་ཡུལ་མཉམ་བརྗེ་གླུད་ཀྱི་སྒོ།། དཔོན་གསས་ཕྱུ་གཉན་གཏོ་ཡི་སྒོ།།
ཞེས་སོ། །གྱེར་སྒོ་བཞི་པོ་དེ་སྐད་གཅོང་བརྒྱད་ཀྱིས་དྲངས་པ་སྟེ། གསང་བ་འདུས་
པ་ལས། ཆུ་བོ་འདྲེ་གླུད་ཕྱ་གཉན་སྒོ། །སེང་སྟག་བྱ་འབྲུག་ངར་ལ་དྲངས།། ཞེས་
སོ། །བཞི་པ་བོན་ལ་གྱེར་སྒོ་བཞིའི་དང་པོ་ཆབ་ནག་ཆུ་བོ་སེལ་སྒོ་ལ་གཞུང་ཆེན་
པོ་བཞི་སྟེ། སྣང་གཤེན་ཐེག་པའི་མདོ་ལས། སྲིད་པ་སྨྲང་ཆེན་སེལ་གྱི་གཞུང་།།
83



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཐུགས་ཀར་གཉེན་པ་ལྷ་ཡི་གཞུང་། སྒྲ་བླ་ཝེར་མ་དཔའ་ཁྲོམ་གཞུང་། སྲིད་པ་མི་
བུ་རྒྱུད་ཀྱི་གཞུང་།། ཞེས་པས། དང་པོ་སེལ་གྱི་གཞུང་ལ་རྩ་དཀར་འཕེལ་བའི་ཡར་
སེལ་བཞི། རྩ་ནག་འགྲིབ་པའི་མར་སེལ་བཞི། མཉམ་གཉིས་བསལ་བའི་བར་
སེལ་བཞི་དང་བཅུ་གཉིས། དེ་རེ་རེ་བཞིན་མང་དུ་ཕྱེས་པས་སེལ་སྒོ་བརྒྱ་དང་ཉི་
ཤུ་དབྱེ་བ་ཡོད་དོ། །གཉིས་པ་ཐུགས་ཀའི་ལྷ་གཞུང་ལ་ཡེ་སྲིད་ལྷ་གཞུང་དཀར་
པོ་ལ་ལྷ་འཁོར་སུམ་བརྒྱ་དྲུག་ཅུ། ཡེ་དབང་གཉན་གཞུང་ཁྲ་བོ་ལ་ལྷ་འཁོར་ཉིས་
བརྒྱ་ལྔ་བཅུ། ཡེ་འདུལ་དམག་གཞུང་ནག་པོ་ལ་ལྷ་འཁོར་བརྒྱ་དང་རྩ་བརྒྱད་ཡོད་
དོ། །གསུམ་པ་སྒྲ་བླའི་དཔའ་ཁྲོམ་ལ་གཞུང་བཞི་སྟེ། སྣང་གཤེན་མདོ་ལས། སྒྲ་
བླ་གཉན་དང་ཝེར་མ་རྫི།། ཅང་སེང་གཉན་དང་ཤུག་མགོན་རྗེ། གཞུང་ཆེན་
བཞི་རུ་ཤེས་པར་བྱ།། ཞེས་སོ། །བཞི་པ་སྲིད་པའི་གཞུང་རྒྱུད་ནི། སྔོན་གྱི་ཚེ་རབས་
བདེན་པའི་སྨྲང་གིས་བཀྲོལ་བའོ། །གཉིས་པ་ཆབ་དཀར་སྲིད་པའི་སྒོ་ག འདྲེ་དགུ་
སྐུས་ཀྱིས་འདེབས་པ་དང་། སྲིདགུ་ཐུར་དུ་གནོན་པ་ལ་ཐབས་དང་ཐུགས་རྗེ་གཉིས་
ཏེ། དང་པོ་ཕྱྭ་གཤེན་པས་ཐབས་ཀྱིས་ངོས་བཟུང་
། དེ་ནས་སྣང་གཤེན་པས་
ཐབས་དང་ཐུགས་རྗེས་འདོད་པའི་གླུད་དང་ཡས་སྟག་བསྔོ། །རྫས་སྣ་ཚོགས་ཀྱི་
རྫོངས་འདེབས་ལ་འདྲེ་དགུ་སྐྱལ་སྲི་དགུ་གནོན་པའི་གཏོ་ཐབས་རྣམས་སོ། །གསུམ་
པ་འཕན་ཡུལ་གླུད་སྒོ་ལ་ཕོ་གླུད་མོ་གླུད་ཆུང་གླུད་གསུམ། དང་པོ་ཕོ་གླུད་ལ་དབུས་
ལྷ་མིན་འཁྲུགས་མདོས། སྟེང་ཚང་པ་ལྷ་མདོས་སོགས་ཕྱོགས་མཚམས་ཀྱི་མདོས་
བཅུ། གཉིས་པ་མོ་གླུད་ལ་ཆུད་ཀྱི་དལ་མོ་གཡང་མདོས། སྟེང་ཕྱོགས་མ་མོའི་སྐོང་
མདོས་སོགས་བསུ། གསུམ་པ་ཆུང་གླུད་ལ་འདྲེ་དགུ་སྲི་བཅུའི་མཚུངས་མདོས། ཚེ་
བདུད་ནག་པོའི་ཟློག་མདོས་སོགས་བཅུ། དེ་དག་ལས་གྱེས་པའི་གཡེན་སྡེ་སུམ་ཅུ་
རྩ་གསུམ་ལ་རྒྱན་མདོས་སུམ་ཅུ་རྩ་གསུམ། དེ་དག་ལས་མདོས་རིགས་སུམ་བརྒྱ་



ལུང་རིགས་མཛོད།
དྲུག་ཅུ་ཡོད་དོ། །དེ་དག་ཀྱང་ཕྱི་མདོས་ནང་མདོས་གསང་མདོས་གསུམ་ལ་འདུས་
ཏེ། སྔ་མ་ལས། ཕྱི་མདོས་ནང་མདོས་གསང་མདོས་གསུམ། ཕྱི་མདོས་སོག་ཁྲིག་
ལག་ལེན་རྫས།། ནང་མདོས་གླུད་ཡས་གྱེར་དང་སྒྲུང་།། གསང་མདོས་ཏིང་འཛིན་
དགོངས་པའི་རྫས།། གསུམ་ཀ་ཟུང་འབྲེལ་འགྲོ་བ་སྐྱོབ།། ཅེས་སོ། །བཞི་པ་དཔོན་
གསས་ཕྱ་གཉེན་སྒོ་ལ་རྣམ་པ་བཞི་སྟེ། དེ་ཉིད་ལས། དབྱིངས་ཀྱི་ལྷ་ཚོགས་ཚོགས་
ཀྱིས་མཆོད།། མཁའ་ཡི་དབལ་མོ་སྐོང་གིས་སྐོང་།། ཀློང་གི་དམ་ཅན་རྟེན་གྱིས་
བརྟེན།། ས་བདག་ཀླུ་གཉན་གཏོ་ཡིས་བཅོས། ཞེས་པ་རྣམས་སོ། །གཏང་རག་
བཞི་བཅུ་ནི། གསོལ་བ་ལྷ་ལ་གཏང་རག་བཅུ། སྐྱོབ་པ་ཕྲུ་ལ་བཅུ། གཉེན་པོ་སྤྱི་
ལ་བཅུ། གནོད་པ་སྲི་ལ་བཅུ། ཐར་གླུད་གཉིས་ཏེ་བཞི་བཅུ་རྩ་གཉིས་སོ། །ལྔ་པ་ལྷ་
ནི་སེམས་ལུང་ལས། སྣང་གཤེན་པས་རུ་བཞི་ལས་གར་གསས་བཙན་པོ་གསེར་གྱི་
གར་གླང་ཅན་ཞེས་བྱ་བ་བསྒོམ་ཞིང་མཆོད་དོ། །ཞེས་སོ། །དྲུག་པ་ལྟ་བ་ནི། དེ་
ཉིད་ལས། སྣང་གཤེན་པས་ཡས་དང་གླུད་དུ་རྟོགས་པ་ཏེ། ལྷ་ལ་ཡོན་ཕུལ་བས་
སྐྱོབ། བགེགས་ལ་གླུད་བཏང་པས་ཞི། དེས་ལུས་ལ་བདུད་མེད་པས་སེམས་ཀྱང་
བདེ་བའི་རང་བཞིན་དུ་ཤེས་པའོ། །བདུན་པ་སྒོམ་པ་ནི། གཞན་ཕན་བྱང་ཆུབ་
ཀྱིས་སེམས་དང་། བྱམས་པ་འབའ་ཞིག་བསྒོམས་པ་སྟེ། དེ་ཉིད་ལས། སེམས་ཅན་
ཡོངས་ལ་ཕན་སེམས་བསྒོམ།། ཞེས་སོ། །གཞན་ཕན་གྱི་སེམས་དང་ལྡན་ན་རང་
གཞན་གཉིས་ཀའི་དོན་འགྲུབ་སྟེ། སྔ་མ་ལས། བྱང་ཆུབ་སེམས་ལ་བག་ཡོད་ན།།
སེམས་ཅན་རྣམས་ལ་ཕན་པ་ཡོད།། སེམས་ཅན་རྣམས་ལ་ཕན་ཡོད་པས།། དེ་ལ་
གྲུབ་པའི་མཐའ་ཡོད་དོ། །ཞེས་དང་། སེམས་ལུང་ལས། སྣང་གཤེན་པས་བྱམས་པ་
བསྒོམ། ཞེས་སོ། །བརྒྱད་པ་སྤྱོད་ཚུལ་ནི་དེ་ཉིད་ལས། སྣང་གཤེན་པས་ལུས་སོག་
ཁྲིག །ངག་གྱེར་དངོས། ཡིད་གཏོ་ཐབས་ལ་སྤྱོད་པའོ། །ཞེས་སོ། །ལུས་ཀྱི་ལས་
35



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སུ་ཁམ་སོག་བང་སོགས་དང་ནམ་མཁའ་རྒྱང་བུ་ཤིང་རིས་ལ་སོགས་ཡས་རྫས་ཀུན་
འཛོམ་པ་དང་། དེ་དག་གི་ལེགས་ཉེས་དང་སྤང་བླང་ཤེས་པ་དང་། ངག་གི་ལས་
སུ་གྱེར་སྒོ་བཞི་སྐད་གཅོང་དགུས་དྲངས་པ་དང་། ཡིད་ཀྱི་ལས་སུ་སྣོད་བཅུད་བྱིན་
རླབས་ལ་སོགས་བྱ་དགོས་ཏེ། སྣང་གཤེན་གྱི་རྒྱུད་གསལ་བྱེད་ལས། ཡས་མེད་
ཚིག་ལ་རེ་བ་དེ། ཁང་སྟོང་མགྲོན་པོ་བསོག་པ་འདྲ། ཚིག་མེད་ཡས་ལ་རེ་བ་དེ།།
ལག་མེད་གསེར་གཡུ་མཐོང་བ་འདྲ། ཡས་དང་སྒྲུང་དང་འཛམ་ལགས་ན།། རང་
བཞིན་བྱིན་གྱིས་མ་བརླབ་ན། ཤོན་པ་བྲོ་གླུ་འཁྲབ་པ་འདྲ།། ཞེས་དང་། ཡས་ལ་
ནོར་འཁྲུལ་མེད་པར་བསག །སྨྲང་ལ་ཆད་ལྷག་མེད་པར་གྱེར།། ཞེས་སོ། །སྐད་
གཅོང་བརྒྱད་ནི་སེམས་ལུང་ལས། ཆབ་ནག་སེལ་གསས་བཞེན་འདེབས་པ། སྟག་
མོ་ངར་སྐད་གཅོང་ལས་དྲངས། སེལ་སྒྲུང་སིལ་བུ་བྱ་ཅི་ཏིའི་གཅོང་སྐད་ལས་
དྲངས། ཆབ་དཀར་སྲི་གསས་བཞེན་འདེབས་བ། བྱ་ཁྱུང་གི་གཅོང་སྐད་ལས་
དྲངས། འདྲེ་དགུ་སྲི་བཅུ་བྱུང་འདེབས་པ། ནེ་ཙོའི་གཅོང་སྐད་ལས་དྲངས།
གླུད་གསས་ལྷ་ཡི་བཞེན་འདེབས་པ། སེང་གེའི་གདང་སྐད་ཀྱི་གཅོང་ལས་དྲངས།
ལྷ་སྲིན་སྐོས་ལ་འདེབས་པ་བྱ། ཅོ་གའི་འགྱུར་སྐད་ཀྱི་གཅོང་ལས་དྲངས། དཔོན་
གསས་ཕྱ་གསས་བཞེན་འདེབས་ལ། གཡུ་འབྲུག་སྐད་ཀྱི་གཅོང་ལས་དྲངས། ཕྱ་
གཉན་གནས་སུ་བསྟིམ་པ། བྱ་ཁུ་བྱུག་གི་གཅོང་སྐད་ལས་དྲངས་བ། ཞེས་སོ། །དགུ་
པ་དམ་ཚིག་ནི། གསང་བ་བསེན་ཐུབ་ལས། སྣང་གཤེན་བསྲུང་བའི་དམ་ཚིག་
དགུ །སྣང་སྣང་ཡས་དང་གླུད་མི་བསོག །ཐོས་ཐོས་བོན་གྱི་ཚིག་མི་གྱེར།། འགྲོ་བའི་
ཡས་དང་གླུད་མི་གཅད།། མི་ཐོབ་ལྷག་པའི་ཡས་མི་བསག །ཡས་དང་གདོན་གྱི་
དམིགས་མི་བསྣོལ།། ཡས་ལམ་གླུད་ལམ་སྲང་མི་དགག །གར་གསས་བཙན་པོ་
ལྷ་མི་སྤང་། ཕྱྭ་དང་གཏའ་ཡི་སྒོ་མི་དབྱེ། གཙང་སྨེ་མི་བསྲེ་སོ་སོར་དབྱེ། ཞེས་སོ།
S6



ལུང་རིགས་མཛོད།
ཁྱད་པར་མི་དང་དུད་འགྲོ་གླུད་དུ་གཏོང་བར་མི་རུང་སྟེ། སྣང་གཤེན་ཐེག་པའི་
མདོ་ལས། མི་འགྲོ་ཡས་བསགས་སྤང་བར་བྱ། ཞེས་སོ།།
གསུམ་པ་འཕྲུལ་གཤེན་ཐེག་པ་ལ་དགུ། དང་པོ་ངོ་བོ་ནི། གཉེན་པོས་
དགྲ་བགེགས་འདུལ་བས་ལུས་སེམས་གྲུབ་པར་བསྙེམས་པར་འདོད་པ་སྟེ། བསེན་
ཐུབ་ལས། རྫུ་འཕྲུལ་བཅུ་གསུམ་སྟོབས་ཀྱི་བརྡ་བསྟན་ནས།། ལུས་དང་
དང་སེམས་
ཀྱིས་འབྲས་བུ་རྙེད། ཅེས་སོ། །གཉིས་པ་ངེས་ཚིག་ནི། སྟོན་པས་གཤེན་ལོ་གསུམ་
བཞེས་པའི་དུས་སུ་འཕྲུལ་གཤེན་གཙུག་ཕུད་ཀྱིས་ཞུས་པ་ལ་གསུངས་ལ། འཕྲུལ་
གཤེན་ཐེག་པའི་མདོ་ལས། འཕྲུལ་ནི་སྣང་ཞིང་སྲིད་པ་འཕྲུལ་པས་འཕྲུལ། གཤེན་
ནི་དེ་དག་འདུལ་བར་བྱོན་པའི་གཤེན།། ཞེས་དང་། སེམས་ལུང་ལས། རྫུ་འཕྲུལ་
གཉེན་པོ་རགས་པས་འཕྲུལ་གཤེན་ནོ། །ཞེས་སོ། །གསུམ་པ་རྣམ་པར་དབྱེ་ན་
བསྙེན་སྒྲུབ་ལས་གསུམ་སྟེ། འཕྲུལ་གཤེན་ཐེག་པའི་མདོ་ལས། འཕྲུལ་གཤེན་ཐེག་
པའི་བོན་སྒོ་ལ། སྤྱི་རུ་རྣམ་པ་གསུམ་ཡིན་ཏེ། བསྙེན་དང་སྒྲུབ་དང་ལས་སྦྱོར་རོ།།
ཞེས་སོ། །བཞི་པ་བོན་སྡེ་ལ། བསྙེན་སྒྲུབ་ལས་གསུམ་ལས། བསྙེན་པ་ལ་ལུས་
བསྐྱེད་ཕ་མ། སེམས་བསྐྱེད་སློབ་དཔོན། མཐུན་གྲོགས་ལྷ་སྲས་ལྕམ་དྲལ་རྣམས་
ལ་འགལ་བ་མི་བྱེད་པར་སྙིང་མིག་མགོ་ལྟར་བསྙེན་པའི་བོན་ནོ། །གཉིས་པ་སྒྲུབ་
པ་ལ། གནས་རྫས་བཅའ་གཞི་གསུམ། ཏིང་འཛིན་སྙིང་པོ་ཕྱག་རྒྱ་གསུམ། ཚིག་
བཤད་ཕྲིན་ལས་རྗེས་བྱ་རྣམས་རྒྱུད་དང་འབྲེལ་པར་བསྒྲུབ་པའི་བོན་སྡེའོ། །གསུམ་
པ་ལས་སྦྱོར་གྱི་བོན་ལ་འཕྲུལ་གཤེན་ཐེག་པའི་མདོ་ལས། བརྣག་པ་རྫུ་འཕྲུལ་དྲ་
བ་ལ། ཕྱི་རྒྱུད་ནང་རྒྱུད་གསང་རྒྱུད་གསུམ། ཕྱི་རྒྱུད་མཁའ་འགྱིང་དབལ་གྱི་རྒྱུད།
ནང་རྒྱུད་དབལ་གསས་དྲག་པོའི་རྒྱུད། གསང་རྒྱུད་ལས་ཀྱི་ཐིག་ལེའི་རྒྱུད།། ཅེས་
སོ། །དེ་ལ་ཕྱི་རྒྱུད་ལ་གཙོ་དབལ་ཐིས་ཀྱི་སྔགས་བྱེད། ལྷ་རྒོད་ཉིས་ཁྲིའི་དམོད་
87



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བྱད། མ་མོ་ཐུན་གྱི་ཟོར་བྱད། ནག་པོ་བདུད་ཀྱི་ལྟ་བྱད་དང་བཞི། ནང་རྒྱུད་ལ་
དབང་བསྡུད་ལས་ཀྱི་བརྣག་པ། དྲག་པོ་བཟློག་པའི་འཁོར་ལོ། །དྲག་པོ་རྫུ་འཕྲུལ་
རྒྱུད་ཆེན། ཟིལ་གནོན་ཁྱུང་ནག་རལ་ཆེན་དང་བཞི། ལས་ཀྱི་ཐིག་ལེ་ལས། དབལ་
མོ་ལས་ཀྱི་ཐིག་ལེ། དབལ་མོ་སྲོག་གི་སྤུ་གྲི །དབལ་མོ་སྲོག་གི་ཐིག་ལེ། དབལ་མོ་
ལས་ཀྱི་བྱང་བུ་དང་བཞི་སྟེ། རྫུ་འཕྲུལ་བཅུ་གསུམ་དང་འབྲེལ་པའོ། །དེ་དག་ལས་
གྱེས་པའི་སྔགས་འགྲེལ་བརྒྱ་དང་རྩ་བརྒྱད། ཡང་འགྲེལ་སྟོང་དང་རྩ་གཉིས་ཡོད་
པའོ། །རྫུ་འཕྲུལ་བཅུ་གསུམ་ནི་ལས་ཐིག་ལས། དོན་གྱི་སྒྲུབ་པ་དང་། སྣོད་བཅུད་
དབང་བསྒྱུར་དང་། སེམས་དཔའ་སྐུ་རྫོགས་དང་། འདོད་སྤྱོད་རོལ་པ་དང་།
ཕྱག་རྒྱ་སྐུ་རྫོགས་དང་། ཐིག་ལེ་མྱུར་མགྱོག་དང་། མྱོས་པའི་ཁྲག་ཐུན་དང་།
གཟིར་བའི་མདའ་ཐུན་དང་། སྲོག་དང་ཕྲལ་བྱེད་དུག་ཐུན་དང་། སྣ་ཚོགས་པའི་
ལས་དང་
། ཕུད་སྦྱང་པ་དང་
། དམར་ལམ་དང་
། བྲོ་དང་བཅུ་གསུམ་མོ། །ཞེས་
སོ། །ཚུལ་དེ་ལྟ་བུས་གང་ཞིག་བསྒྲལ་ཞེ་ན། སངས་རྒྱས་བསྟན་པའི་སྤྱི་དགྲ །སྒྲུབ་
གཤེན་རང་གི་སྒོས་དགྲ །སེམས་ཅན་རྣམས་ལ་གནོད་པ་རྣམས་བསྒྲལ། ཇི་ལྟར་
བསྒྲལ་ན་གཟུགས་ཕུང་ཚོགས་སུ་བསྒྲལ། རྣམ་ཤེས་ཡི་དམ་གྱི་ཐུགས་ཀར་བསྟིམ་
སྟེ་བསྒྲལ། བསྒྲལ་བའི་དགོས་པ་གང་ཡོད་ཅེ་ན། སངས་རྒྱས་བསྟན་པ་དར།
སེམས་ཅན་ལ་བདེ་སྐྱིད་འབྱུང་། སྒྲུབ་གཤེན་རང་གི་དགེ་བའི་བར་ཆད་ཞི་བའི་
ཡོན་ཏན་ཡོད་དོ། །ལྔ་པ་ལྷ་ནི་སེམས་ལུང་ལས། འཕྲུལ་གཤེན་པས་ལྷ་མཁའ་
འགྱིང་གི་སྤྲུལ་པ་དབལ་གསས་རྔམ་པ་ཞེས་བྱ་བ་བསྐྱེད་ཅིང་མཆོད་དོ། །ཞེས་
སོ། །དྲུག་པ་ལྟ་བ་ནི། དེ་ཉིད་ལས། འཕྲུལ་གཤེན་པས་དགྲ་དང་གཉེན་པོར་རྟོགས་
ཏེ། གཉེན་པོས་ལུས་ཀྱི་དགྲ་བཅོམ་ནས་སེམས་ཀྱང་དེའི་རང་བཞིན་ཅན་དུ་རྟོགས་
པའོ། །ཞེས་སོ། །དེའང་རྒྱུ་མ་ཙམ་དུ་རྟོགས་པ་སྟེ། བསེན་ཐུབ་ལས། སྣང་བ་འདི་
88



ལུང་རིགས་མཛོད།
ནི་དགྲ་དང་གཉེན་པོ་སྟེ། གསད་གསོར་བརྟག་པས་རྡུལ་ཤས་དམིགས་མེད་དང་།།
ཞེས་སོ། །བདུན་པ་སྒོམ་པ་ནི་སེམས་ལུང་ལས། འཕྲུལ་གཤེན་པས་དགའ་བ་
བསྒོམ། ཞེས་པས། ཞེ་སྡང་རང་ཁ་མ་སྤོང་བའི་ཕྱིར་དུ་དགའ་བ་བསྒོམ་པ་དང་།
བྱང་ཆུབ་ཏུ་སེམས་བསྐྱེད་པ་གལ་ཆེ་སྟེ། འཕྲུལ་གཤེན་ཐེག་པའི་མདོ་ལས།
སེམས་བསྐྱེད་མ་ལོག་གཞན་ཕན་བྱ།། ཅེས་སོ། །བརྒྱད་པ་སྤྱོད་ཚུལ་ནི། སེམས་
ལུང་ལས། འཕྲུལ་གཤེན་པས་ལུས་གྱད་སྟངས། ངག་སྔགས་བརྗོད། ཡིད་རྫུ་
འཕྲུལ་ལ་སྤྱོད་པའོ། །ཞེས་སོ། །དེའང་བསྲུང་བཟློག་བསད་པའི་ལས་ལ་སྤྱོད་དེ།
བསྲུང་བས་ལས་ཀྱི་དཔའ་བསྐྱེད། ཟློག་པས་ལས་ཀྱི་དཔུང་ཕུལ། བསད་པས་
ལས་ཀྱི་མཐའ་བསྡུད་དེ། དེ་ལའང་མནན་པ་འ་
ན་པ་འཕང་པ་བསྲེག་པ་གསུམ་གྱིས་རྗེས་
ཤུལ་གཅོད་པའོ། །དགུ་པ་དམ་ཚིག་ནི། རྩ་རྒྱུད་ལས། འཕྲུལ་གཤེན་བསྲུང་བའི་
དམ་ཚིག་དགུ །རྫུ་འཕྲུལ་བཅུ་གསུམ་ལས་མི་དོར།། ཤ་ཁྲག་གཏོར་མའི་འདྲེན་
མི་བཅད། བདུད་རྩི་སྨན་གྱི་མཚོ་མི་བསྐམ།། འབེན་ཐུན་ལས་ཀྱི་དུས་མི་སྤོང་།།
བསྟབ་མཆོད་རྫས་ཀྱི་དུས་མི་གཅག །ཚད་མེད་ཐུགས་རྗེའི་སེར་མི་བསྐམ། བསྙེན་
སྒྲུབ་ལས་ཀྱི་གོ་མི་བཟློག །མ་ཉེས་སྟབས་ལ་གཅད་མི་བྱ།། ལོངས་སྤྱོད་ཚོགས་ཀྱི་
བྱིན་མི་བསྐྱུང་།། ཕྱྭ་ཚེ་གཡང་གི་བརྡ་སྒོ་བསྡམ།། ཞེས་སོ། །མ་ཉེས་པ་ལས་མཐུ་
བྱེད་པ་ནི་ཁྱད་པར་དུ་བཀག་སྟེ། ཡོངས་རྫོགས་ལས་ཀྱང་
། མ་ནོངས་བསྟབ་ལ་
བདག་གིས་ཡང་མ་བཅད།། ཕ་ལོག་བདག་གིས་བརྙས་པ་ཡང་མ་བྱས།། ཞེས་སོ།།
བཞི་པ་སྲིད་གཤེན་ཐེག་པ་ལ་དགུ །དང་པོ་ངོ་བོ་ནི་ཚེ་འདས་ཀྱི་བླ་ཡིད་སེམས་
གསུམ་ཐུགས་རྗེས་འདུར་ཅིང་དྲང་པར་རྟོགས་ཏེ། སྲིད་གཤེན་ཐེག་པའི་མདོ་
ལས། བླ་ཡིད་སེམས་གསུམ་ལུས་སེམས་གཅིག་ཏུ་བསྡུས།། བར་ས་བདེ་ལ་ཡངས་
པའི་གནས་སུ་བཀོད།། ཅེས་སོ། །གཉིས་པ་ངེས་ཚིག་ནི་སྟོན་པས་གཤེན་ལོ་བཞི་
89



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཞེས་པའི་དུས་སུ་སྲིད་གཤེན་གཙུག་ཕུད་ཀྱིས་ཞུས་པ་ལ་གསུངས་ལ། སྲིད་
གཤེན་ཐེག་པའི་མདོ་ལས། སྲིད་ནི་ཐམས་ཅད་སྲིད་པས་སྲིད། གཤེན་ནི་དེ་དག་
འདུལ་བས་གཤེན།། ཞེས་དང་། སེམས་ལུང་ལས། ཤི་སྲིད་འདུར་དུ་སྲིད་པས་
སྲིད་གཤེན་ནོ། །ཞེས་སོ། །གསུམ་པ་རྣམ་པར་དབྱེ་བ་ལ་ཤི་ཐབས་དང་འདུར་
ཐབས་གཉིས་ཏེ། སྲིད་གཤེན་ཐེག་པའི་མདོ་ལས། སྤྱི་རུ་སྲིད་གཤེན་བོན་སྒོ་ལ།།
ཤི་ཐབས་འདུར་ཐབས་གཉིས་ཡིན་ཏེ། །ཞེས་སོ། །དང་པོ་ཤི་ཐབས་ལ་བཞི་སྟེ།
དེ་ཉིད་ལས། ཤི་ཐབས་དག་ལ་རྣམ་པ་བཞི། ན་སོ་རྒས་གཞོན་བྱིས་པ་གསུམ།།
གྲི་རྒོད་འཁྲུགས་པའི་ཤི་བའོ། །དེ་ལ་དབྱེ་ན་ཕོ་མོ་གཉིས།། སོ་སོར་བརྒྱད་དུ་ཤེས་
པར་བྱ།། ཞེས་དང་། འདུར་གྱི་མན་ངག་དགུ་བསྐོར་ལས། སྲིད་གཤེན་འདུར་
གྱི་ཐེག་པ་ལ།། ཤི་ཐབས་བརྒྱད་ཅུ་རྩ་གཅིག་དང་། འདུར་ཐབས་སུམ་བརྒྱ་དྲུག་
ཅུ་ལ། འདུར་སྒོ་ཆེན་པོ་བཞི་ཡོད་དོ། །ཞེས་པས། ཤི་ཐབས་བརྒྱད་ཅུ་རྩ་གཅིག་
ནི། བར་ཆད་གདོན་གྱིས་ཤི་བ་ཉི་ཤུ། འདུ་བ་ནད་ཀྱིས་ཤི་བ་ཉི་ཤུ གློ་བུར་རྐྱེན་
གྱིས་ཤི་བ་ཉི་ཤུ། རྣོ་གཅོད་མཚོན་གྱིས་ཤི་བ་ཉི་ཤུ། ཚེ་ཟད་ལས་ཀྱིས་ཤི་བ་གཅིག་
དང་གྱ་གཅིག་གོ །ཡང་ན་སྲིད་གཤེན་ཐེག་པའི་མདོ་ལས། རྒན་རབས་ཤི་རྐྱེན་
བརྒྱ་ཉི་ཤུ།། གཡེན་སྡེ་བརྒྱ་དང་ཉི་ཤུའི་རྐྱེན། གཞོན་རབས་ཤི་རྐྱེན་བརྒྱ་ཉི་ཤུ།
འབྱུང་པོ་གདོན་ཆེན་དྲུག་ཅུའི་རྐྱེན།། བྱིས་པ་ཤི་རྐྱེན་དྲུག་ཅུ་སྟེ། སྲིད་རྐྱེན་གདོན་
ཕྲན་དྲུག་ཅུའི་རྐྱེན། ཉམ་ང་གྲི་རྒོད་བརྒྱ་ཉི་ཤུ། གྲི་གཡེན་བརྒྱ་དང་ཉི་ཤུའི་རྐྱེན།།
དེ་ལྟར་སུམ་བརྒྱ་དྲུག་ཅུའོ། །ཞེས་པ་ལྟར་རོ། །བཞི་པ་བོན་ནི། སྔ་མ་ལས། དེ་
ལ་འདུར་ཐབས་རྣམ་པ་གཉིས།། དོན་དམ་ཀུན་རྫོབ་གཉིས་སུ་སྟེ། དོན་དམ་ངོ་
བོ་བདེན་པ་དང་། ཀུན་རྫོབ་མཚན་མར་བདེན་པའོ། །ཀུན་རྫོབ་མཚན་མས་འདུར་
བ་ལ། འདུར་ཐབས་སྡེ་བཅུར་ཤེས་པ་སྟེ།། སོ་སོར་དབྱེ་ན་བརྒྱད་ཅུ་གཅིག །ཅེས་



ལུང་རིགས་མཛོད།
པས། སྡེ་བཅུར་ཡོད་པ་ལ་སོ་སོར་དབྱེ་བས་གྱ་གཅིག་སྟེ། གང་ཞེ་ན། སེམས་ལུང་
ལས། དོན་རྟགས་རྩིས་ཀྱི་བོན་སྡེ་བཅུ། གཏོ་གཉེན་གཏོ་བཅོས་ཀྱི་བོན་རྒྱུད་བཅུ།
སྲིད་པའི་ཤི་རབས་བོན་རྒྱུད་བརྒྱད། གདོས་པ་ཐག་ཆོད་ཀྱི་བོན་སྡེ་བཅུ་གཉིས།།
འཁོར་བ་གགས་སེལ་གྱི་བོན་རྒྱུད་བཅུ།། དཔེ་དོན་ཤི་རབས་ཀྱི་བོན་སྡེ་བདུན།
བླ་ཡིད་སེམས་བསྡུ་བའི་བོན་སྐོར་གསུམ། ཡུལ་ཤེས་འདོད་སྤྱོད་ཀྱི་བོན་སྐོར་བརྒྱད།།
ཤི་གསོན་ཡུལ་བགོས་ཀྱི་བོན་སྐོར་བཅུ་གཉིས།། ལོག་པར་གཡེན་ཁམས་འདུར་
ཐབས་གཅིག་དང་གྱ་གཅིག་གོ །ཞེས་སོ། །ལྔ་པ་ལྷ་ནི་སེམས་ལུང་ལས། སྲིད་
གཤེན་པས་འདུར་གསས་རྨ་བོ་གཤིན་རྗེ་ཐབས་ཀྱིས་འདུལ་བ་ཞེས་བྱ་བ་མཆོད་
ཅིང་བསྒོམ། ཞེས་པའོ། །དྲུག་པ་ལྟ་བ་ནི། དེ་ཉིད་ལས། བླ་ཡིད་སེམས་གསུམ་
དུ་ཆད་དེ།། ཐུགས་རྗེའི་སྟོབས་ཀྱིས་བར་ས་ལྟེམ་བུར་འདུས་པར་རྟོགས། ཞེས་
དང་། སྲིད་གཤེན་ཐེག་པའི་མདོ་ལས། ལྟ་བ་བླ་ཡིད་སེམས་དང་གསུམ།། སྡུད་
ཅིང་ཐར་པར་འདྲེན་པར་ལྟ།། ཞེས་སོ། །བདུན་པ་སྒོམ་པ་ནི། དེ་ཉིད་ལས། སྒོམ་
པ་བདག་གཞན་གཉིས་མེད་དོན། བཏང་སྙོམས་ཆེན་པོའི་ཏིང་འཛིན་བསྒོམ།
ཞེས་དང་། རང་བས་གཞན་དོན་གཙོར་བྱེད་ཅིང་། འགྲོ་ལ་ཕན་སེམས་རྩེ་གཅིག་
ཏུ། བྱམས་དང་སྙིང་རྗེ་བཞི་ལྡན་ན།། སྲིད་གཤེན་ཐེག་པ་འགྲོ་བའི་དོན།། དོན་
ལ་མི་གོལ་འཇུག་སྒོའི་ལམ།། ཞེས་པས། ཚད་མེད་བཞི་དང་གཞན་ཕན་གྱི་བྱང་
ཆུབ་སེམས་བསྒོམ་པའོ། །བརྒྱད་པ་སྤྱོད་ཚུལ་ནི། ཤི་ཐབས་སུམ་བརྒྱ་དྲུག་ཅུ་ལ་
འདུར་ཐབས་སུམ་བརྒྱ་དྲུག་ཅུར་ཡོད་ཀྱང་བསྡུ་ན། རྒན་པ་རྣམས་ལ་བཀྲ་འདུར།
གཞོན་པ་རྣམས་ལ་སྟག་འདུར། ཆུང་བ་རྣམས་ལ་སྲི་འདུར། གྲི་རྒོད་རྣམས་ལ་གྲི་
འདུར་བྱ་བ་དང་བཞི་ལ་འདུས་པའོ། །དེ་ལའང་ཕྱི་གཤོག་པ་ནག་པོའི་འདུར་གྱིས་
ཚེ་འདས་གཤེད་དང་ཕྲལ། བར་གསུང་རབ་མདོ་ཡི་བདུན་ཚིགས་ཀྱིས་རིགས་
91



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དྲུག་གི་གནས་སྦྱོང་ཞིང་འཁོར་བ་ལས་དྲང་། ནང་གསང་སྔགས་དོན་གྱི་མཇུག་
ཆོག་གིས་བོན་ཉིད་དབྱིངས་སུ་ལ་བཟླ་ཞིང་ཕྱིར་མི་ལྡོག་པར་བྱེད་པའོ། །དེ་ཡང་
སེམས་ལུང་ལས། སྲིད་གཤེན་པས་ལུས་ཚོམ་ཚོམ། ངག་གདུང་དབྱངས། ཡིད་
བསམ་རྒྱུད་ལ་སྤྱོད་པའོ། །ཞེས་པ་ལྟར་སྤྱོད་པའོ། །དགུ་པ་དམ་ཚིག་ནི། བསེན་
ཐུབ་ངེས་པའི་རྒྱུད་ལས། སྲིད་གཤེན་བསྲུང་བའི་དམ་ཚིག་ནི།། གཤིན་རྗེ་སྟབས་
ལ་གཅད་མི་བྱ། གཡེན་ཁམས་གླས་ལ་བོར་མི་བྱ།། དཀའ་ཐུབ་ཡལ་བར་གཏོང་མི་
བྱ།། ཚད་མེད་ཉི་མ་བསྒྲུབ་མི་བྱ།། འདོད་པའི་ཆུ་ཆེན་བསྐོལ་མི་བྱ།། གར་གསས་
རྟེན་དང་དབྲལ་མི་བྱ།། བཤམ་པའི་མངའ་ཐང་བཟློག་མི་བྱ། གཅེས་པ་ལམ་དུ་
བཞག་མི་བྱ།། གནས་ལ་དམིགས་པ་བཅའ་མི་བྱ། ཞེས་སོ། །ཁྱད་པར་དུ་ཡོན་
བདག་གི་ནོར་ལ་འདོད་སེམས་དང་། ཤི་གཤེད་ལ་གདུག་སེམས་བསྐྱེད་ཅིང་གཡེན་
ཁམས་ཀྱི་ལྷ་འདྲེ་བརྡུང་བ་སྤང་དགོས་ཏེ། ཡོངས་རྫོགས་ལས། འདོད་སེམས་
གདུག་སེམས་བདག་གིས་ཡང་མ་བགྱིས།། མི་འཁྲུལ་གཞུང་དུ་སྤྱོད་པའི་གཤེན་
རྒྱལ་ཡིན།། ཞེས་སོ། །
གསུམ་པ་སྤྱི་དོན་ལ་གསུམ། ཉམས་སུ་བླང་ཚུལ། ཁྱད་པར་དུ་འགྱུར་ཚུལ།
གཞན་སྡེའི་འཁྱལ་ཚིག་སྤང་བའོ། །དང་པོ་ནི། གོང་བཤད་བཞིན་སྐྱབས་འགྲོ་
དང་སེམས་བསྐྱེད་སྔོན་དུ་བཏང་ལ། རང་རང་གི་གཞུང་ལུགས་དང་མི་འགལ་
བར་ཉམས་སུ་བླང་ཞིང་། ཆབ་ནག་གི་བོན་ལ་སྨྲང་ཚིག་གཙོ་བས་གྱེར་སྒྲུང་ཞིབ་
ལ་རྒྱས་པར་བྱ་སྟེ། སྣང་གཤེན་ཐེག་པའི་མདོ་ལས། སྨྲང་ནི་ཞིབ་ལ་རྒྱས་པར་བྱ།།
ཆབ་ནག་ནུས་པ་སྨྲང་ལས་འབྱུང་།། ཞེས་སོ། །མཐའ་ནི་བསྔོ་སྨོན་དང་ཤིས་བརྗོད་
ལ་སོགས་པས་ཟིན་པར་བྱས་ལ་རབ་འཁོར་གསུམ་དམིགས་མེད་དང་འབྲིང་ཐས་
ཀྱང་དེ་དག་སྒྱུ་མ་རྨི་ལམ་ཙམ་དུ་ཤེས་པར་བྱའོ། །འབུལ་ཚོགས་ཀྱང་ཆེའམ་ཆུང་
ལ་
g2



ལུང་རིགས་མཛོད།
ཡང་དགའ་སྡུག་མི་བྱེད་ཅིང་གང་བྱུང་དེས་མགུ་བར་བྱེད་དེ། ཕྱྭ་གཤེན་ཐེག་པའི་
མདོ་ལས། འབུལ་ཚོགས་ཆེ་ཡང་ཤེད་མི་སྐྱེ།། ཆུང་ཡང་སེམས་བསྐྱེད་རིམ་པར་
བྱ།། ཞེས་སོ།།
གཉིས་པ་ནི། རྒྱུའི་ཐེག་པ་བཞི་པོ་དེ་དག་གིས་རང་རང་གི་ལྟ་བས་ཐར་
པའི་ལམ་མི་རྙེད་དེ་སེམས་ཅན་གྱི་ལྟ་བ་ལས་མ་འདས་པའི་ཕྱིར། དེས་ན་དེ་དག་
གིས་ཀྱང་རང་རང་གི་ལྟ་སྤྱོད་ཐབས་ཀྱི་ཚུལ་དུ་སྤྱོད་ཅིང་ཐེག་པ་ཆེན་པོ་ཤེས་རབ་
ཀྱི་ཚུལ་དུ་སྤྱད་པས། ཐབས་ཤེས་ཟུང་འབྲེལ་གྱི་ལམ་ཡང་དག་པར་འགྱུར་ཏེ།
ཁུ་བྱུག་ལས། ཕྱྭ་གཤེན་མོ་ལ་སྒྲོགས་པའི་ཁུ་བྱུག་ཀྱང་།། གཏོ་དཔྱད་མཚན་མ་མེད་
དེ་ཅིར་མི་དམིགས། སྣང་གཤེན་གྱེར་ལ་སྒྲོགས་པའི་ཁུ་བྱུག་ཀྱང་།། གྱེར་སྒོ་མཚན་
མ་མེད་དེ་ཅིར་མི་དམིགས།། འཕྲུལ་གཤེན་མཐུ་དབང་སྒྲོགས་པའི་ཁུ་བྱུག་ཀྱང་།།
སྒྱུ་འཕྲུལ་མཚན་མ་མེད་དེ་ཅིར་མི་དམིགས།། སྲིད་གཤེན་འདུར་ལ་སྒྲོགས་པའི་
ཁུ་བྱུག་ཀྱང་།། ཤི་འདུར་མཚན་མ་མེད་དེ་ཇིར་མི་དམིགས།། ཞེས་སོ། །དེ་ལྟར་
རང་རང་གི་ལྟ་སྤྱོད་མ་ལོག་པར་ཚུལ་བཞིན་དཔྱད་པའི་རང་རང་གི་ནུས་པ་དང་
འཚམས་ཚོད་ཀྱི་འབྲས་བུ་འཐོབ་ཅིང་། ཐེག་པ་ཆེན་པོའི་ལྟ་བ་དང་འབྲེལ་པར་
བསྒྲུབས་པས་མཐར་ཐུག་ཀྱང་འཐོབ་པ་ཡིན་ཏེ། བསེན་ཐུབ་ལས། རང་རང་ལྟ་
བའི་ཤུགས་ཀྱི་རྟ་ལ་ཞོན། འཁོར་བའི་ས་ལས་ཡང་གོང་གནས་སུ་འདེགས། བཏེག་
ནས་ཐེག་པས་ཡང་གོང་གནས་སུ་སླེབ། ཅེས་སོ། །གཞན་ཡང་གསང་བ་འདུས་
པ་ལས། རྒྱུ་ཡི་བོན་བཞི་ཆབ་ནག་རྒྱུད། གཟུང་འཛིན་རྟོག་པ་ཆ་བཞི་སྤང་། ཞེས་
དང༌། སྲིད་གཤེན་ཐེག་པའི་མདོ་ལས། མཐར་ཡང་དོན་དང་འབྲས་བུ་ནི།།
ཁམས་གསུམ་ས་དགུ་ཡར་བརྒལ་ནས།། མོས་པར་སྤྱོད་པའི་ས་ལ་གནས། ཞེས་
པས། དེ་དག་གིས་བསྐལ་པ་དུ་མར་སྦྱངས་ནས་གཟུང་འཛིན་གྱི་རྟོག་པ་ཆ་བཞི་
93



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྤངས་བས་དེས་མོས་སྤྱོད་ཀྱི་ས་བཞི་འཐོབ་པར་བཤད་པ་ཡིན་ནོ། །དེས་ན་འདི་
དག་ནི་ཕྱི་རོལ་པ་དང་ལྷ་མི་གཞན་བརྟེན་པའི་ཐེག་པ་ལས་ཀྱང་ཁྱད་པར་དུ་
འཕགས་ཏེ། དཀོན་མཆོག་གསུམ་ལ་སྐྱབས་གནས་སུ་འཛིན་ཅིང་། བྱང་ཆུབ་
ཀྱི་སེམས་རིན་པོ་ཆེ་གཉིས་ཀྱིས་ཟིན་ན་རྒྱུ་འབྲས་ཀྱི་ཐེག་པ་ཆེན་པོའི་ཡན་ལག་
དུའང་འགྱུར་བའི་ཕྱིར་རོ།།
གསུམ་པ་ནི། གཞན་སྡེ་ཁ་ཅིག་གིས་ཡུལ་ཁ་ཅིག་ན་དར་བའི་རྒྱུའི་བོན་འཚེ་
བ་ཆོས་སུ་སྨྲ་བ་རྣམས། ཞེས་ཟེར་བ་འདི་བོན་ལ་ཟེར་རམ་གང་ཟག་གི་སྤྱོད་པ་ལ་
ཟེར། དང་པོ་ལྟར་ན་བདག་ཅག་གི་སངས་རྒྱས་གཤེན་རབ་མི་བོས་སེམས་ཅན་
རྣམས་ལ་ཚེ་འདིར་གནོད་པ་ནད་དང་གདོན་གཉིས་ཡིན་པས། དེ་ལ་ཕན་པའི་ཕྱིར་
ཕྱྭ་གཤེན་དང་སྣང་གཤེན་གྱི་ཐེག་པ་བསྟན་ནས་མོ་རྩིས་གཉིས་ཀྱིས་གང་གནོད་
པའི་གདོན་ངོས་བཟུང་དཔྱད་ཀྱིས་ནད་ངོས་བཟུང་ནས་དེ་ལ་ཕན་གདག་ཕྱིར་
གདོན་ལ་གཏོ་བྱེད་ནད་ལ་སྨན་བྱེད་ནས་ནད་ལས་གསོ་འཆི་བ་བསླུ་བའི་བོན་སྡེ་
དང་། ཤི་བ་རྣམས་འདུར་གྱིས་ཐར་པར་དྲང་བའི་བོན་སྡེ་བསམ་གྱིས་མི་ཁྱབ་པ་
དང་། སེམས་ཅན་ལ་གནས་སྐབས་དང་མཐར་ཐུག་གི་ཕན་བདེ་མ་ལུས་འབྱུང་
པའི་རྩ་བ་སངས་རྒྱས་ཀྱི་བསྟན་པ་ཡིན་པས་དེ་ལ་གནོད་པའི་བདུད་དང་མུ་སྟེགས་
བསྒྲལ་བའི་ཕྱིར་འཕྲུལ་གཤེན་གྱི་བོན་སྡེ་ རྣམས་གསུངས་པ་ཡིན་པའི་ཕྱིར། དེ་
དག་བསྟན་པ་དང་སེམས་ཅན་ལ་འཚེ་བའི་ཆོས་མ་ཡིན་ཏེ་ཕན་གདག་པའི་ཆོས་
ཡིན་པའི་ཕྱིར་རོ། །གཉིས་པ་ལྟར་ན་ཡུལ་ཁ་ཅིག་ན་དར་བའི་རྒྱུའི་བོན་འཚེ་བ་
ཆོས་སུ་སྨྲ་བ་ཞེས་པའི་སྒྲ་གང་ཟག་གི་སྤྱོད་པ་ལ་མི་འཇུག་སྟེ། དངོས་སུ་བོན་ལ་
སྙད་བཏགས་པའི་ཕྱིར་རོ། །དེས་ན་དེ་ནི་སངས་རྒྱས་ཀྱི་བཀའ་ལ་སྐུར་པ་ཆེན་པོ་
བཏབ་པ་སྟེ་རྣམ་སྨིན་ཀྱང་ལྕིའོ། །གཞན་ཡང་ཡུལ་ཁ་ཅིག་ན་དར་བ་ཞེས་པ་ལྟར་



ལུང་རིགས་མཛོད།
ན་དེ་ནི་ལོག་པའི་ཆོས་ཤིག་ཡིན་པར་རིགས་ཏེ། བདག་ཅག་གི་སྟོན་པས་གསུངས་
པའི་རྒྱུ་བོན་ལ་ཡང་དག་པ་ལས་ལོག་པའི་རྒྱུ་བོན་ཞེས་གཉིས་གཏན་ནས་མེད་པ པའི་
ཕྱིར་རོ། །ཐེག་པ་རིམ་པ་མཐའ་དག་གི་དོན་གསལ་བར་བྱེད་པ་ལུང་རིགས་རིན་པོ་
ཆེའི་མཛོད་ལས། ལྷ་མི་གཞན་རྟེན་དང་རྒྱུའི་བོན་རྒྱ་ཆེར་བསྟན་པ་སྟེ་རིམ་ཁང་
གསུམ་པའོ།། །།
༈ རྒྱུའི་ཐེག་ཆུང་པའི་མ་ཐའི་རྒྱུ་ཐེག་རྣམས་བསྟན་ནས་དེ་ལས་ཁྱད་པར་
གྱི་ཉན་རང་གི་འདོད་གཞུང་རྒྱ་ཆེར་དབྱེ་བ་ལ་གཉིས། དབུས་གཏེར་གྱི་ཐེག་པ་
ནས་བཤད་པའི་གཞུང་ལུགས་རྒྱས་པར་བཤད་པ། ལྷོ་བྱང་གཉིས་ཀྱི་ཐེག་པ་ནས་
བཤད་པའི་དོན་བསྡུས་ཏེ་བསྟན་པའོ། །དང་པོ་ལ་གཉིས། སྤྱི་དོན་མདོར་བསྟན་
པ། སྒོས་དོན་རྒྱས་པར་བཤད་པའོ། །དང་པོ་ནི། ཐེག་རིམ་ལས། ཐེག་པ་ཀུན་
ལ་སྤྱི་དོན་བདུན་གྱིས་བསྟན།། རྟོགས་པའི་ལྟ་བ་དང་ནི་བསྲུང་བའི་དམ་ཚིག་
དང་།། བསྒོམ་པའི་རིམ་པ་དང་ནི་བསྒྲུབ་པའི་ཐབས་དག་དང་།། སྤྱོད་པའི་ཕྲིན་
དང་ནི་གྲུབ་པའི་འབྲས་བུ་དང་། གོང་འོག་ཐེག་པ་ལ་བསྒྲལ་ཤན་དབྱེའོ། །ཞེས་
པས། རྒྱུའི་ཐེག་ཆུང་རང་རྟོགས་གཤེན་གྱི་ཐེག་པའི་ནང་དབྱེ་རྣམ་རྩོད་པ་དང་
རང་རྟོགས་པ་གཉིས། རྒྱུའི་ཐེག་ཆེན་ཐུགས་རྗེ་སེམས་དཔའ་དང་། གཡུང་དྲུང་
སེམས་དཔའི་ཐེག་པ་གཉིས། འབྲས་བུ་སྔགས་ཕྱིའི་ཐེག་པ་བྱ་བ་གཙང་སྤྱོད་པ་
དང་རྣམ་པ་ཀུན་ལྡན་པ་གཉིས། སྔགས་ནང་གི་ཐེག་པ་དངོས་སྐྱེད་ཐུགས་རྗེ་རོལ་
པ་དང་ཤིན་ཏུ་དོན་ལྡན་དང་ཡེ་ནས་རྫོགས་ཆེན་ཡང་རྩེའི་ཐེག་པ་གསུམ་སྟེ། ཐེག་
པ་དགུ་པོ་དེ་དག་རེ་རེ་བཞིན་ལྟ་བ་དམ་ཚིག་སྒོམ་པ་སྒྲུབ་ཐབས་ཕྲིན་ལས་འབྲས་
བུ་ལ་བསྒྲལ་ཤན་དབྱེ་སྟེ་རྣམ་པ་བདུན་རེའི་སྒོ་ནས་གཏན་ལ་དབབ་པ་འབྱུང་
།
དེ་ལའང་ལྟ་བ་ནི་གྲུབ་མཐའི་འཛིན་སྟངས་ཏེ། ལ་བཟླ་ལས། ལྟ་བའི་ངེས་ཚིག་
5



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསྟན་པ་ནི། ཡང་དག་གཤིས་ཀྱི་ངོ་བོ་དེ། གྲུབ་པའི་མཐར་གྱུར་ལྟ་བའོ། །ཞེས་དང་།
ཡང་དག་ལྟ་བའི་དཔེ་བསྟན་པ། མན་ཤེལ་དྭངས་པ་ལྟ་བུའོ། །ཡང་དག་མ་ཡིན་
ལྟ་བའི་དཔེ།། དམུས་ལོང་གླང་ཆེན་མཐོང་སྣང་ལྟར།། གཅིག་བཞིན་སྣ་ཚོགས་ལྟ་
བའོ། །ཞེས་སོ། །དམ་ཚིག་ནི་མི་འདའ་བའི་བསྲུང་བྱའོ། །སྒོམ་པ་ནི་ལྟ་བ་ལ་གོམས་
འདྲིས་ཀྱི་བློ་རྩེ་གཅིག་པ་སྟེ་དེ་ཉིད་ལས། སྒོམ་པའི་ངེས་ཚིག་རྣམ་པ་བཞི།། དོན་
ལས་མི་འདའི་ཕྱིར་ན་བསྒོམ། ཡེངས་པ་མེད་ཕྱིར་བསྒོམ་པའོ། །མི་འབྲལ་ཕྱིར་ན་
བསྒོམ་པ་ཡིན། གོམས་འདྲིས་མི་འཕྲོ་ཕྱིར་ན་བསྒོམ། དབྱེ་བ་རྣམ་པ་གཉིས་སུ་
བསྟན།། མཚན་བཅས་མཚན་མེད་གཉིས་ཡིན་ནོ། །མཚན་མེད་ལ་ཡང་གཉིས་
ཡིན་ཏེ།། རྩོལ་བྲལ་ཆེན་པོའི་སྒོམ་པ་དང་། རྩོལ་བ་མ་བྲལ་སྒོམ་པའོ། །མཚན་
བཅས་ལ་ཡང་དེ་བཞིན་ནོ། །མདོར་ན་བསྐྱེད་རྫོགས་རྣམ་པ་གཉིས།། སྒོམ་པར་
མཚོན་པའི་དཔེ་བཞི་སྟེ། མར་མེར་སྡོང་བུ་བསྣན་པ་དང་།། ཆུ་དང་འོ་མ་འདྲིས་
པ་དང་། ནོར་བུ་ཆུ་འདངས་ལྟ་བུ་དང་།། བུམ་པའི་མར་མེ་ལྟ་བུའོ། །ཞེས་པའི་
དཔེ་བཞིའི་རིམ་པ་ལྟར། བློ་གྲོས་གཅིག་གིས་གཅིག་འཕེལ་བ། གཉིས་མེད་དུ་
གནས་པ། མཚན་མ་རང་དྭངས། ནང་ན་གནས་པའོ། །སྒྲུབ་ཐབས་ནི་བདག་
དོན་གྱི་བྱ་བྱེད། ཕྲིན་ལས་ནི་གཞན་དོན་གྱི་བྱ་བྱེད། འབྲས་བུ་ནི་དོན་དུ་གཉེར་
ལ་བསྒྲལ་ནི་འོག་མ་ལས་ཁྱད་འདོན། ཤན་དབྱེ་ནི་གོང་མ་ལས་དམན་ལུགས་
སོ། །ཐེག་པ་ཆེ་ཆུང་གི་ཁྱད་པ་ལ་ཡང་། སྤྱིར་ཐེག་པ་ཞེས་པ་ཁུར་དང་ལྡན་པའི་
སྒྲ་སྟེ། དཔེར་ན་གླང་པོ་ཆེས་ཁུར་ཁྱེར་ནས་བགྲོད་པར་བྱ་བའི་དོན་དང་མཚུངས་
པར། རང་དང་གཞན་དོན་གྱི་ཁུར་ཁྱེར་ནས་གོ་འཕང་མཆོག་ཏུ་བགྲོད་པར་བྱེད་
པས་ཐེག་པ་ཞེས་པར་བཞག་ཅིང་། དེའང་རང་གཞན་གཉིས་ཀའི་དོན་སོགས་
ཁུར་ཆེན་པོ་དང་ལྡན་ཅིང་ལྟ་བ་བདག་མེད་གཉིས་ལ་སོགས་རྟོགས་པས་ཐེག་ཆེན་
96



ལུང་རིགས་མཛོད།
དང་། རང་དོན་འབའ་ཞིག་པའི་ཁུར་ཆུང་ངུ་དང་ལྡན་ཅིང་ལྟ་བ་བདག་མེད་
གཅིག་དང་ཕྱེད་རྟོགས་པས་ཐེག་ཆུང་པར་བཞག་པ་སྟེ། ལ་བཟླ་ལས། ཐེག་པའི་
ངོ་བོ་བསྟན་པ་ནི། ཤེས་རབ་དང་ནི་སྙིང་རྗེ་ཡིན། དེ་གཉིས་ཆེ་ན་ཐེག་པ་ཆེ།།
དེ་གཉིས་ཆུང་ན་ཐེག་པ་ཆུང་། ཐེག་པའི་ངེས་ཚིག་བསྟན་པ་ནི། འདེགས་དང་
བསྐྱོད་པར་བྱེད་པ་ཡིན། ཞེས་སོ། །
གཉིས་པ་སྒོས་དོན་ལ་གཉིས། ངོ་བོའི་དོན་དང་
། ཡན་ལག་གི་དོན་ནོ། །དང་
པོ་ནི། འདི་ལ་དབང་པོ་རྡུལ་འབྲིང་གི་ཁྱད་པར་གྱིས་གཉིས་ཏེ། ཐེག་རིམ་བཀའ་
འགྲེལ་མེ་ལོང་ལས། འདི་ལ་གཞུང་མི་མཐུན་པ་གཉིས་ཡོད་དེ། ཕྱི་རོལ་གྱི་དངོས་
པོ་ཡང་དག་ཏུ་འདོད་པ་དང་
། ཕྱི་རོལ་གྱི་དངོས་པོ་ཡང་དག་མ་ཡིན་པར་འདོད་
པའོ། །ཞེས་པས། ཕྱི་རོལ་གྱི་དངོས་པོ་ཡང་དག་ཏུ་འདོད་པ་གཤེན་རབ་རྣམ་
རྩོད་པའམ་ཉན་ཐོས་པ་དང་། ཕྱི་རོལ་གྱི་དངོས་པོ་ཡང་དག་མ་ཡིན་པར་འདོད་
པ་རང་རྟོགས་པའམ་རང་རྒྱལ་བ་སྟེ་གཉིས་སོ། །ཕྱི་རོལ་གྱི་དངོས་པོ་ཡང་དག་
ཏུ་འདོད་པ་རྣམ་རྩོད་པ་ལ་གཉིས། རྣམ་བཅས་རྫས་སུ་མེད་པར་འདོད་པ། འདི་
ལ་མདོ་སྡེ་བ་ཞེས་ཟེར། རྣམ་མེད་རྫས་སུ་ཡོད་པར་འདོད་པ། འདི་ལ་བྱེ་བྲག་ཏུ་
སྨྲ་བ་ཞེས་ཟེར་བ་ཡིན་ཏེ། ཡེ་ཁྲི་མཐའ་སེལ་གྱི་ལ་བཟླའི་བམ་པོ་ལས། མདོ་སྡེ་
བྱེ་བྲག་རྣམ་གཉིས་འདོད། ཅེས་སོ། །དེ་གཉིས་ཀྱང་རིམ་པ་ལྟར་མདོ་སྡེའི་རྗེས་
སུ་འབྲངས་པ་དང་། མུ་སྟེགས་བྱེ་བྲག་པའི་གྲུབ་མཐའ་དང་ཆ་མཐུན་མང་བར་
སྨྲ་བས་དེ་སྐད་ཅེས་བྱའོ། །འདི་ཡང་རྡུལ་པོའི་རྡུལ་པོ་དང་། རྡུལ་པོའི་འབྲིང་གི་
དབང་པོ་ཅན་ནོ། །ཕྱི་རོལ་གྱི་དངོས་པོ་ཡང་དག་མ་ཡིན་པར་འདོད་པ་རང་
རྟོགས་པ་ལ་གཉིས། བསེ་རུ་ལྟར་གཅིག་བུར་གནས་པ་དང་། ནེ་ཙོ་ལྟར་མང་པོ་
ལྷན་གཅིག་ཁྱུ་འཚོགས་བྱེད་པ་སྟེ། ལ་བཟླའི་རང་རྟོགས་བཤད་པ་ལས། ནེ་ཙོ་བསེ་
97



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རུ་ལྟ་བུར་གནས།། ཞེས་སོ། །འདི་གཉིས་རིམ་པ་ཡོན་ཏན་ཆེ་ཆུང་གི་ཁྱད་པར་
བཞག་གོ །
གཉིས་པ་ཡན་ལག་གི་དོན་ལ་བདུན། ལྟ་བ། དམ་ཚིག སྒོམ་པ། བསྒྲུབ་
ཐབས། ཕྲིན་ལས། འབྲས་བུ། ཁྱད་འདོན་ནོ། །དང་པོ་ལ་གཉིས། རྣམ་རྩོད་
པ་དང་། རང་རྟོགས་པའི་བཞེད་དོན་ནོ། །དང་པོ་ལ་གསུམ། མཚན་ཉིད། སྒྲ་
དོན། གྲུབ་མཐའི་བཞེད་དོན་ནོ། །དང་པོ་ནི། ལྟ་སྤྱོད་ཡང་དག་ལ་འདེགས་བྱེད་
ཀྱི་བློ་སྟོབས་དང་། གང་ཟག་གི་བདག་མེད་རྟོགས་ཤིང་བོན་གྱི་བདག་མེད་མ་
རྟོགས་པ་གཞི་མཐུན་པའོ། །གཉིས་པ་ནི། སློབ་དཔོན་གཞན་ལ་བརྟེན་ནས་དེ་
ལས་ཐོས་པའི་བོན་གཞན་ལ་སྒྲོགས་པས་ན་ཐོས་སྒྲོགས་སམ་ཉན་ཐོས་པའམ།
ཐོས་པའི་དོན་ལ་རྣམ་པ་རྩོད་པས་ན་རྣམ་རྩོད་པ་ཞེས་བྱའོ། །འོ་ན་གཡུང་དྲུང་
སེམས་དཔའ་ཡང་དེར་ཐལ་ལོ། །ཞེ་ན་སྐྱོན་མེད་དེ། སྒྲ་བཤད་དུ་ཡོད་ཀྱང་འཇུག་
ཏུ་མེད་པའི་ཕྱིར། དཔེར་ན་ཆུ་སྐྱེས་ཀྱི་སྒྲ་པདྨ་ལ་འཇུགས་ཤིང་ཆུའི་ཉ་ལྕོང་ལ་
སོགས་ལ་མི་འཇུག་པ་བཞིན་ནོ། །
གསུམ་པ་ནི། དེ་ལ་འདོད་ཚུལ་བྱེ་བྲག་ཏུ་སྨྲ་བ་དང་
། མདོ་སྡེ་བ་གཉིས་ཏེ།
མཆན་ཡིག་ལས། བྱེ་བྲག་ཏུ་སྨྲ་བ་དང་མདོ་སྡེ་བ་གཉིས། ཞེས་སོ། །དང་པོ་རྣམ་
རྩོད་པའི་བཞེད་ལུགས་ལ་བཞི། སྤྱིར་བདེན་དངོས་ཀྱི་འདོད་ལུགས། ཤེས་དོན་
གྱི་རྣམ་པར་གཞག་འཇོག །གཞི་ལྔ་རྫས་སུ་ཡོད་མེད། རྒྱུ་དྲུག་དང་རྐྱེན་བཞིའི་
རྣམ་གཞག་གོ །དང་པོ་ནི། སྤྱིར་རྣམ་རྩོད་པ་བྱེ་སྨྲ་མདོ་སྡེ་དེ་གཉིས་ཀས་གང་ཟག་
གི་བདག་མེད་པར་འདོད་དེ། ཤེས་པ་སྐད་ཅིག་མ་ནི་ནང་གི་དོན་དམ་དང་། རྡུལ་
ཕྲན་ཟབ་མོ་ནི་ཕྱིའི་དོན་དམ་དང་། རྣམ་ཤེས་ཚོགས་དྲུག་གི་ཤེས་པའི་རྒྱུན་དང་།
བུམ་བ་ལྟ་བུ་བེམ་པོ་རགས་པ་རྣམས་ཀུན་རྫོབ་ཏུ་འདོད་པའི་ཕྱིར་ཏེ། ཐེག་རིམ་
98



ལུང་རིགས་མཛོད།
ལས། རྟག་ཆད་གཉིས་གྲོལ་ཡུལ་སེམས་དོན་དམ་རྫོབ། ཅེས་སོ། །དེའང་ནང་
གི་ཤེས་པའི་དོན་དམ་པའི་གདགས་གཞི་ལ། རྣམ་པར་ཤེས་པའི་ཚོགས་དྲུག་སྟེ་དེ་
ནི་དབང་ཤེས་ལྔ་དང་ཡིད་ཤེས་དང་དྲུག །བདག་རྐྱེན་དབང་པོ་ཐ་དད་དྲུག་
ལས་སྐྱེས་པས་རྫས་ཐ་དད་དུ་འདོད་ཅིང་། སེམས་ལས་བྱུང་བའི་ཚོར་བ་ལ་སོགས་
ལྔ་བཅུ་རྩ་གཅིག་ཀྱང་། །དགེ་སྡིག་ལུང་མེད་གསུམ་རྫས་འགལ་བ་དང་། ཀུན་འགྲོ་
དང་ཡུལ་ངེས་རྣམ་པ་འགལ་བ་སྟེ། ནང་ཕན་ཚུན་རྫས་ཐ་དད་དུ་འདོད་དོ། །དེ་
ལ་སྐྱེས་བུ་དར་མའི་རྩེ་ཐང་གཅིག་འཕར་བ་ལ་དྲུག་ཅུ་རྩ་བཞིར་བགོས་པའི་ཆ་ཙམ་
ནི་ཡུན་སྐད་ཅིག་མ། དེ་དོན་དམ་པའི་བདེན་པ་ཡིན་ཏེ། དུས་ཀྱི་ཆའི་ཐུག་པ་ཡིན་
པའི་ཕྱིར་ཏེ། དེ་ལས་དབྱེར་མེད་པའི་ཕྱིར་རོ། །ནང་ཀུན་རྫོབ་ནི་རྣམ་པར་ཤེས་
པའི་ཚོགས་དྲུག་གི་རྒྱུན་དེ་ཡིན་ཏེ། སྐྱེ་ཆ་གནས་ཆ་འགག་ཆ་དང་ཐང་ཡུད། ཞག་
ཟ་མ། ལོ་ཟླ་བསྐལ་པར་དབྱེར་ཡོད་པས་སོ། །མཆན་ཡིག་ལས། ཀུན་གཞི་དང་
ཉོན་ཡིད་མི་སྨྲ་ཞེས་གསུངས་པས། རྣམ་རང་གཉིས་ཀས་རྣམ་ཤེས་ལ་ཚོགས་དྲུག་
ཁོ་ནར་འདོད་དེ། ཤེར་ཕྱིན་འབུམ་གྱི་འགྲེལ་ལ་དྲུག་ལས་མེད་པའི་ཕྱིར་རོ། །ཕྱི་
ཡུལ་གྱི་ཀུན་རྫོབ་ནི་འདུས་པ་རགས་པ་རི་དང་ཁང་ཁྱིམ་གོང་བུའི་རྣམ་པ་འདི་
དག་སྟེ། ཡུལ་ཆ་དང་དཔག་ཚད་རྒྱང་གྲགས་དུ་མ་ཞིག་ཏུ་ཡོད་པའི་ཕྱིར་རོ། །ཕྱི་ཡུལ་
གྱི་དོན་དམ་པ་ནི་ཕྲ་བའི་ དངོས་པོ་ཉི་ཟེར་རྡུལ་གྱི་ཆ་དེ་བཞི་བཅུ་རྩ་དགུར་བགོས་
པའི་ཆ་ཙམ་ཟབ་མོ་དེ་ལ་ཟེར་ཏེ། དེ་ལས་ཕྲ་བ་འཕགས་པའི་སྤྱན་གྱིས་ཀྱང་མཐོང་
དུ་མེད་པའི་ཕྱིར་དང་། དེ་མཚོན་གྱིས་གཅོད་པའམ་གཏུན་དུ་ཞིབ་པར་བརྡུངས་
ཀྱང་གཉིས་སུ་འགྱེས་མི་རུང་བའི་ཕྱིར་རོ། །
གཉིས་པ་ཤེས་དོན་གྱི་རྣམ་པར་གཞག་འཇོག་ལ་གསུམ། བྱེ་སྨྲ་རྣམ་མེད་པའི་
བཞེད་ལུགས། མདོ་སྡེ་རྣམ་བཅས་པའི་བཞེད་ལུགས། ཡུལ་ཞེས་འབྲེལ་པ་ཡོད་
99



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མེད་དོ། །དང་པོ་ལ་གཉིས། གཞན་ལུགས་བརྗོད་པ། རང་ལུགས་གཞག་པའོ། །དང་
པོ་ནི། གཞན་སྡེའི་ལུགས་ལ་བྱེ་བྲག་ཏུ་སྨྲ་བས། ཤེས་པས་ཡུལ་གཟུགས་ལྟ་བུར་
འཛིན་པའི་ཚེ། ཤེས་པ་བརྟེན་པའི་དབང་པོ་གཟུགས་ཅན་པ་དེས་དོན་དངོས་སུ་
རིག་པ་ཡིན་གྱི། དབང་ཤེས་ཀྱིས་དོན་རིག་པ་ནི་མ་ཡིན་ཏེ། གལ་ཏེ་ཡིན་ན་དབང་
ཤེས་ཐོགས་མེད་ཡིན་པའི་ཕྱིར་ན། བར་དུ་ཆོད་པ་ལ་རྒྱབ་ཀྱི་གཟུགས་ཡང་མཐོང་
དགོས་པའི་ཕྱིར། མིག་གིས་གཟུགས་རྣམས་མཐོང་རྟེན་བཅས། དེ་ལ་བརྟེན་པའི་
རྣམ་ཤེས་མིན། གང་ཕྱིར་བར་དུ་ཆོད་པའི་ཕྱིར། གཟུགས་ནི་མཐོང་བ་མིན་
ཕྱིར་ལོ། །ཞེས་གཞན་སྡེའི་གཞུང་ལས་བཤད་དོ། །གཉིས་པ་རང་ལུགས་བཞག་
པ་ནི། ཕྲ་བ་ཟབ་མོ་དེ་དོན་དམ་ལ་འདོད་ལུགས་ལ་མ་མཐུན་ཏེ། འགྲེལ་པ་མེ་
ལོང་ལས། རྣམ་མེད་པས་ནི་གཞན་རིག་མཚན་མ་མེད་པར་འདོད་དེ། ཅེར་
མཐོང་དུ་འདོད་དོ། །ཡུལ་དང་སེམས་དུས་མཉམ་ཐུག་ཕྲད་དུ་འདོད་དེ། དཔེར་
ན་ལྕགས་ཀྱུས་ཉ་འཛིན་པ་དང་འདྲའོ། །ཞེས་པས། ཤེས་པས་ཡུལ་ལ་འཛིན་པའི་
ཚེ། ཡུལ་དང་ཤེས་པ་གཉིས་སྔ་ཕྱིའི་རྒྱུ་འབྲས་ཀྱི་རྣམ་པ་གཞག་འཇོག་མི་དགོས་
པར་དུས་མཉམ་ཐུག་ཕྲད་དུ་འདོད་དེ། དབང་ཤེས་ཀྱིས་རང་ཡུལ་ལྕགས་ཀྱུས་ཉ་
ལྟར་རྣམ་མེད་རྗེན་ཆེར་དུ་འཛིན་པ་སྟེ། དེ་ཉིད་ལས། དེ་ཡང་ཡུལ་གྱི་རྣམ་པ་
མེད་པར། ཡུལ་དངོས་སུ་འཛིན་པར་འདོད་པའོ། །ཞེས་པས་སོ། །ཤེས་པ་རང་
གིས་རང་རིག་པ་ནི་མེད་དེ། རང་ལ་རིག་བྱ་རིག་བྱེད་ཀྱི་ཆ་གཉིས་མེད་པའི་ཕྱིར་
རོ། །བེམ་པོ་རགས་པ་ནི་རྡུལ་ཕྲན་ཟབ་མོ་མང་པོ་འདུས་པ་ཡིན་ཞིང་། དེའི་
གནས་ཚུལ་ནི་ཕྲ་བ་ཟབ་མོ་དེ་དབུས་ན་གནས་པ་ལ། ཕྱོགས་དྲུག་གི་རྡུལ་དེས་
བསྐོར་བའི་ཚུལ་དུ་གནས་ཤིང་། དེ་ཡང་གཅིག་གི་གཅིག་ལ་མ་འབྱར་བར། བར་
དང་བཅས་ཏེ་དཔེར་ན་གཡག་རྔ་དང་ནེའུ་གསེང་བཞིན་ནོ། །འོ་ན་སོ་སོར་མི་
300



ལུང་རིགས་མཛོད།
འགྱེས་སམ་ཞེ་ན། ལས་སམ་འཛིན་བྱེད་ཀྱི་རླུང་གིས་བཟུང་བར་འདོད་དོ། །གཉིས་
པ་རྣམ་བཅས་པའི་ལུགས་ལ། འགྲེལ་པ་མེ་ལོང་ལས། གཞན་རིག་མཚན་མ་དང་
བཅས་པར་འདོད་དེ། འདུས་པ་སྣང་བ་འདིའི་ཕགས་ན་རྣམ་པ་འཇོག་མཁན་གྱི་
ཕྲ་བ་ཟབ་མོ་ཞིག་ཡོད། ཅེས་པས། དཔེར་ན་མིའི་བཞིན་གྱི་མེ་ལོང་ལ་རང་འདྲའི་
རྣམ་པ་གཏད་པ་བཞིན། དབང་ཤེས་ལ་སྣང་པའི་ཡུལ་ལྔ་ནི་དབང་པོ་ལ་རང་
འདྲའི་རྣམ་པ་གཏོད་པ་ཡིན་གྱི། ཕྱི་རོལ་གྱི་དོན་ནི་དབང་པོར་སྣང་བ་འདི་ཡི་
ཕགས་ན་ཡོད་དེ། དེ་ནི་མཚན་མ་དང་བཅས་པར་ཞེས་བཤད་ལ། དོན་ལྐོག་ན་
མོ་ཞེས་བྱའོ། །དེས་ན་ཤེས་པས་དོན་གྱི་རྣམ་པ་ཙམ་རིག་གི་དོན་དངོས་སུ་རིག་པ་
མེད་པར་འདོད་དོ། །ཕྲ་བ་ཟབ་མོ་དེས་རགས་པ་རྩོམ་པའི་ཚེ་ཡང་མཐའ་སྐོར་
གྱི་རྡུལ་དེ་དབུས་རྡུལ་ལ་མ་འབྱར་བར་འདོད་དེ། འབྱར་ན། འབྱར་མ་འབྱར་
གྱི་ཆ་ཤས་ཅན་དུ་འགྱུར་བས་སོ། །བར་ཡང་མེད་དེ། ཡོད་ན། སྣང་མུན་གྱི་རྡུལ་
ཆ་དྲུག་ཏུ་འགྱུར་བའི་ཕྱིར་རོ། །གསུམ་པ་ཡུལ་དང་སེམས་ལ་འབྲེལ་པ་ཡོད་མེད་
ལ་མ་མཐུན་པ་ནི། དེ་ཉིད་ལས། རྣམ་མེད་པས་ནི་གོང་ལྟར་འབྲེལ་པ་མེད་དེ།
མཐོང་ཐོས་པ་ཐུག་ཕྲད་དུ་འདོད་དོ། །གཤེན་རབ་རྣམ་བཅས་པས་ནི། འབྲེལ་པ་
ཡོད་དེ་ཤེས་པ་ནི་རྣམ་པར་གཞག་བྱ། ཡུལ་ནི་རྣམ་པར་འཇོག་བྱེད་དེ། རྣམ་པར་
གཞག་འཇོག་གི་རྒྱུ་འབྲས་ཏེ། རྒྱུ་འབྲས་ཀྱི་འབྲེལ་པ་ཡོད་སྐད་དོ། །ཞེས་པས།
ཡུལ་གྱི་རང་འདྲའི་རྣམ་པ་དབང་པོ་ལ་མ་བཞག་པར་ཤེས་པ་སྐྱེ་ན། མིག་ཤེས་
ཀྱི་སྒྲ་ཡང་ཐོས་པར་འགྱུར་པའི་ཕྱིར་རོ། །
གསུམ་པ་གཞི་ལྔ་རྫས་སུ་ཡོད་མེད་ལ་ལྔ། མཚོན་གཞི་གཞི་ལྔའི་རྣམ་གཞག་
ངོ་བོ་རྫས་སུ་གྲུབ་མ་གྲུབ། མཚན་ཉིད་རྫས་གྲུབ། དུས་གསུམ་རྫས་གྲུབ། བརྗོད་
དུ་མེད་པའི་བདག་གོ །དང་པོ་གཞི་ལྔ་ནི། མེ་ལོང་ལས། གཞི་ལྔ་ནི་སྣང་བ་གཟུགས་
1 0f



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱི་གཞི། གཙོ་བོ་སེམས་ཀྱི་གཞི། འཁོར་སེམས་ལས་བྱུང་བའི་གཞི། ལྡན་པ་མ་
ཡིན་པ་འདུ་བྱེད་ཀྱི་གཞི། རང་བཞིན་འདུས་མ་བྱས་པའི་གཞིའོ། །ཞེས་གསུངས་
པས། དང་པོ་སྣང་བ་གཟུགས་ཀྱི་གཞི་ལ་དབྱེ་ན་གསུམ། བསྟན་དུ་ཡོད་པ་ལ་ཐོགས་
པ་དང་བཅས་པ་རྒྱུ་གཟུགས་བཞི་ནི། མེ་ཆུ་ས་རླུང་བཞི་སྟེ་དེ་བཞི་ལས་འབྲས་
གཟུགས་བཅུ་ལ་སོགས་འབྱུང་བས་རྒྱུའི་གཟུགས་ཞེས་བྱའོ། །འབྲས་བུའི་གཟུགས་
བཅུ་ལ་གཟུགས་སྒྲ་དྲི་རོ་རེག་སྟེ་ཡུལ་གྱི་གཟུགས་ལྔ་ཡང་བསྟན་ཡོད་ཐོགས་པ་དང་
བཅས་པའོ། །བསྟན་དུ་མེད་ལ་ཐོགས་པ་དང་བཅས་པ་ནི། དབང་པོའི་གཟུགས་
ལྔ་སྟེ་མིག་རྣ་བ་སྣ་ལྕེ་ལུས་དང་ལྔའོ། །དེའང་མིག་རྣ་བ་གཉིས་ནི་དབང་ཡུལ་ཆེ་
ཆུང་ཡོད་དེ། རི་བོ་དང་སེ་འབྲུའམ། འབྲུག་སྒྲ་དང་ཕྲ་མོ་ཧའི་སྒྲ་ལ་དམིགས་པ་
ལྟ་བུའོ། །སྣ་ལྕེ་ལུས་གསུམ་ནི་དབང་ཡུལ་མཉམ་སྟེ། ཉེ་བར་མ་སྦྱར་ན་མི་རྟོགས་
པས་སོ། །དེ་དག་ལ་རྡུལ་ཅི་ཙམ་འགྲོགས་ཞེ་ན། སྒྲ་ལ་རྡུལ་མེད་པས་འབྱུང་བཞི་
ལ་རྡུལ་བཞི། གཟུགས་དྲི་རོ་རེག་བྱའི་རྡུལ་བཞི་དང་བརྒྱད། ལུས་ཀྱི་དབང་པོ་
ལ་བརྒྱད་པོ་དང་། དེ་ཉིད་ཀྱི་རྡུལ་དེ་དགུ་གནས་ལ། མིག་གི་དབང་པོ་ལ་སོ
དབང་པོ་གཞན་ལ་སྔ་མ་དགུ་པོའི་སྟེང་དུ་མིག་རྣ་བ་སྣ་ལྕེ་བཞི་སྟེ་རང་ཉིད་ཀྱི་རྡུལ་
དང་བཅུ་གནས་པ་ཡིན་ནོ། །ཐོགས་བསྟན་རྡུལ་གསུམ་གང་ཡང་མེད་པ་ནི།
རིག་བྱེད་མ་ཡིན་པའི་གཟུགས་སྡོམ་པ་དང་བསམ་གཏན་སྟེ། དེའང་སྡོམ་པ་ནི་
རབ་ཏུ་བྱུང་བ་གཉིད་པའམ། བསམ་པ་མི་དགེ་བ་དང་ལུང་མ་བསྟན་དུ་གནས་ཀྱང་
འགལ་རྐྱེན་མ་བྱས་ན་སྡོམ་དང་ལྡན་པས་གཟུགས་ཞེས་བྱ་ལ། བསམ་གཏན་ཀྱང་
ཐར་པའི་ལམ་སྟེགས་བྱེད་པས་ན་གཟུགས་སུ་འདོད་དོ། །
གཉིས་པ་གཙོ་བོ་སེམས་ནི། དོན་གྱི་ངོ་བོ་རང་སྟོབས་ཀྱིས་རིག་པ་སྟེ། དབང་
ཤེས་ལྔ་ཡིད་ཤེས་དང་དྲུག་གོ །དེ་ཡང་དབང་པོ་གཟུགས་ཅན་ལས་སྐྱེས་པ་དང་།
ལ་སོགས་པ་
302



ལུང་རིགས་མཛོད།
ཡིད་དབང་ལས་སྐྱེས་པ་སྟེ། ཡིད་དབང་ནི་རང་གི་སྔ་ལོགས་སུ་འགགས་མ་ཐག་
གི་ཤེས་པ་དེའོ། །གསུམ་པ་འཁོར་སེམས་ལས་བྱུང་བའི་གཞི་ནི། དོན་གྱི་ཁྱད་པར་
རང་སྟོབས་ཀྱིས་རིག་པ་སྟེ། དེ་ཡང་ལྔ་བཅུ་རྩ་གཅིག་ཡོད་པ་ལ་སྡེ་ཚན་གསུམ་
སྟེ། འབྲས་བུ་ཡིད་འོང་འབྱིན་པ་དགེ་བ་བཅུ་གཅིག །འཆིང་བྱེད་ཉོན་མོངས་
པ་ཉེར་དྲུག །བཟང་ངན་གང་ཡང་མ་ཡིན་པ་ལུང་མ་བསྟན་པ་བཅུ་བཞིའོ། །དེ་
དག་སོ་སོར་དབྱེ་ན་ལུང་མ་བསྟན་པའི། དགེ་བའི། ཉོན་མོངས་པའི་སྡེ་ཚན་ནོ།།
དང་པོ་ལུང་མ་བསྟན་པ་བཅུ་བཞི་ཡང་བསྡུ་ན་སྡེ་ཚན་གསུམ་སྟེ། ཀུན་འགྲོ་
ལྔ། ཡུལ་ངེས་ལྔ། གཞན་འགྱུར་བཞིའོ། །དང་པོ་ཀུན་འགྲོ་ལྔ་ནི། མཛོད་ཀུན་
བཏུས་ལས། སེམས་པ་ཡུལ་ལ་གཡོ་ཞིང་བསྐྱོད། ཡིད་ལ་བྱེད་པས་རྣམ་པར་
གཏོད། རེག་པ་གཅོད་པ་བྱེད་པ་སྟེ། ཚོར་ཤེས་གཉིས་ནི་གོང་དུ་བརྗོད། ཅེས་པས།
ཚོར་འདུ་གཉིས་ནི་མཛོད་ལས་ཕུང་པོར་བཞག་པ་དང་ངོ་བོ་མཚུངས་པས་
ས་གོང་
དུ་བརྗོད་ཅེས་བྱ་ལ། དེ་གཉིས་སེམས་བྱུང་ཡང་ཡིན་ལ་ལོགས་སུ་བཞག་དགོས་
པའི་རྒྱུ་མཚན། ཁྱིམ་པ་རྣམས་ཚོར་བ་བདེ་སྡུག་ལ་རྩོད་པའི་དབང་གིས་ཚོར་བ་
དང་ རབ་བྱུང་རྣམས་ལྟ་བ་ཐ་དད་ལ་རྩོད་པའི་དབང་གིས་འདུ་ཤེས་ཏེ། དེ་གཉིས་
རྩོད་པའི་རྩ་བ་འཁོར་བའི་རྒྱུའི་གཙོ་བོར་གྱུར་པའི་ཕྱིར་རོ། །སེམས་པ་ནི། ཡུལ་ལ་
གཡོ་ཞིང་བསྐྱོད་པའི་གནས་སྐབས་ཀྱི་ཡིད་ཀྱི་རྣམ་འགྱུར། ཡིད་ལ་བྱེད་ནི། སེམས་
ཡུལ་གྱི་དམིགས་པ་ལ་ཡང་དང་ཡང་དུ་གཏོད་པའི་བྱེ་བྲག་ཏུ་འཛིན་པ། རེག་པ་
ནི་ཡུལ་དབང་ཡིད་བྱེད་གསུམ་འདུས་པ་ལས་ཚོར་བ་བདེ་སྡུག་དང་མཐུན་པར་
དབང་པོའི་འགྱུར་བ་ཡོངས་སུ་གཅོད་པར་བྱེད་པའོ། །སྐྱེ་ཚུལ་གྱི་གོ་རིམ་ནི།
སེམས་པས་སེམས་ལས་ཀུན་ནས་སློང་བས། རེག་པས་བཅད་པའི་དོན་ཚོར་བས་
མྱོང་བ་དང་
། འདུ་ཤེས་ཀྱིས་ཞེན་ཅིང་ཐ་སྙད་འདོགས་པ་དང་། ཡིད་བྱེད་ལས་
I{3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་
སྐད་ཅིག་གཉིས་པ་ལ་བདག་ཏུ་འཛིན་པའོ། །ངེས་ཚིག་ཀྱང་ལྔ་པོ་དེ་ལས་གང་
རུང་གཅིག་མེད་ནའང་སེམས་ཡུལ་ལ་གཏོད་པའི་བྱ་བ་མི་རྫོགས་པས། ཁམས་
གསུམ་གྱིས་བསྡུས་པའི་སེམས་གཙོ་བོ་རྣམ་ཤེས་ཀུན་གྱི་རྗེས་སུ་འགྲོ་བའི་ཕྱིར་ཀུན་
འགྲོ་ཞེས་བྱའོ། །
གཉིས་པ་ཡུལ་ངེས་ལྔ་ནི། དེ་ཉིད་ལས། ཡུལ་ངེས་འདུ་བྱེད་ལྔ་བསྟན་པ།།
འདུན་པ་བསམ་པའི་ཡུལ་འདོད་སྟེ༎ མོས་པ་ངེས་པའི་ཡུལ་ལ་དད། དྲན་པ་འདྲིས་
ལ་ཆགས་པ་སྟེ།། ཏིང་འཛིན་བརྟན་པར་རྩེ་གཅིག་གནས། ཤེས་རབ་གསལ་བ་
ཡུལ་འབྱེད་དོ། །ཞེས་པས། འདུན་པ་ནི་བསམ་བྱའི་དངོས་པོ་དོན་དུ་གཉེར་བ།
མོས་པ་ནི་ངེས་པ་ཐོབ་པའི་དོན་ལ་དེ་ཁོ་ནར་འཛིན་པ། དྲན་པ་ནི་འདྲིས་པའི་
དངོས་པོ་མི་བརྗེད་པ། ཏིང་ངེ་འཛིན་ནི་ཞི་རགས་དང་བདེན་བཞི་སོགས་བརྟག་
བྱའི་དངོས་པོ་ལ་སེམས་རྩེ་གཅིག་པ། ཤེས་རབ་ནི་རང་དང་སྤྱིའི་མཚན་ཉིད་རྣམ་
པར་འབྱེད་པའོ། །སྒྲ་དོན་ནི་བསམ་པ་དང་། ངེས་པ་དང་། འདྲིས་པ་དང་།
བརྟག་པའི་དངོས་པོ་འདི་དག་ལས་སེམས་གཞན་དུ་མི་འཛིན་པར་ཡུལ་འདི་དག་
ཏུ་ངེས་པས་ཡུལ་ངེས་ལྔ་ཞེས་བྱའོ། །
གསུམ་པ་གཞན་འགྱུར་བཞི་ནི། དེ་ཉིད་ལས། འགྱོད་པ་ཡིད་ལ་གཅགས་པ་
སྟེ། གཉིད་ནི་འཇུག་པ་སེམས་བསྡུས་སོ། །རྟོག་པ་ཀུན་ཚོལ་ཡིད་ཅིངས་ཏེ།། དཔྱོད་
པ་སོར་རྟོག་ཡིད་ཞིབ་བོ། །ཞེས་པས། འགྱོད་པ་ནི། སྔར་མ་ལེགས་པའི་ལས་བྱས་
ཟིན་པ་ལ་ཕྱིས་ནས་འགྱོད་པའི་སེམས་པ། གཉིད་ནི། འཇུག་པའི་སེམས་དྲུག་ནང་
དུ་བསྡུས་པ། རྟོག་པ་ནི། འདུ་བྱེད་ཀྱི་བོན་རྣམས་ལ་བརྩེངས་པོར་འཇུག་པ། དཔྱད་
པ་ནི། ཞིབ་མོར་འཇུག་པའི་སེམས་པའོ། །སྒྲ་དོན་ནི། དེ་ཉིད་ལས། དེ་བཞི་དགེ་
སྡིག་ལུང་མེད་ཀྱི། གྲོགས་ཀྱིས་བསྒྱུར་བས་གཞན་འགྱུར་བརྗོད། ཅེས་སོ།།



ལུང་རིགས་མཛོད།
གཉིས་པ་དགེ་བའི་སྡེ་ཚན་ནི། ཐེག་རིམ་འགྲེལ་ཆེན་ལས། དད་པ་ངོ་ཚ་ཤེས་
པ་ཁྲེལ་ཡོད་པ།། མ་ཆགས་པ་དང་ཞེ་སྡང་གཏི་མུག་མེད།། བརྩོན་འགྲུས་ཤིན་ཏུ་
སྦྱངས་དང་བག་ཡོད་དང་། བཏང་སྙོམས་རྣམ་པར་མི་འཚེ་བ་བཅུ་གཅིག །ཅེས་
པས། དད་པ་ནི་མོས་པའི། དང་བའི། ཡིད་ཆེས་པའི། མཐར་ཕྱིན་པའི་དད་པ་
བཞི། ངོ་ཚ་ཤེས་པ་ནི་རང་ལ་ལྟོས་ནས་ཁ་ན་མ་ཐོ་བ་ལ་འཛེམ་པ། ཁྲེལ་ཡོད་པ་
ནི་གཞན་ལ་ལྟོས་ནས་དེ་འཛེམ་པ། མ་ཆགས་པ་ནི་ཉེར་ལེན་གྱི་ཕུང་པོ་ལྔ་དང་
སྲིད་པའི་ལོངས་སྤྱོད་ལ་མངོན་ཞེན་མེད་པ། ཞེ་སྡང་མེད་པ་ནི་སྡང་བའི་ཡུལ་ལ་
མནར་སེམས་མེད་པ། གཏི་མུག་མེད་པ་ནི་བླང་དོར་ལ་མ་རྨོངས་པ། བརྩོན་འགྲུས་
ནི་དགེ་བ་ལ་སྤྲོ་བ་མི་ལྷོད་པ། ཤིན་སྦྱངས་ནི་ལུས་སེམས་ལས་སུ་རུང་བས་སེམས་
དམིགས་པ་ལ་བཀོལ་དུ་བཏུབ་པ། བག་ཡོད་ནི་ཟག་བཅས་ཀྱི་བོན་རྣམས་ལས་
སེམས་སྲུང་ཞིང་དགེ་བའི་བོན་སྒོམ་པ། བཏང་སྙོམས་ནི་མཉམ་པར་བཞག་པའི་ཚེ་
བྱིང་རྒོད་སོགས་ཀྱིས་མི་ཉམས་པར་རྩོལ་མེད་མཉམ་ཉིད་དུ་འཇུག་པ། མི་འཚེ་བ་
ནི་སྙིང་རྗེའི་རྣམ་པས་གཞན་ལ་ཐོ་མི་བརྩམས་པའོ། །སྒྲ་དོན་ནི་བཅུ་གཅིག་པོ་
དེ་དག་དགེ་བ་ཞེས་བྱ་སྟེ། བསྐྱེད་པའི་རྒྱུ་བཟང་ལ་སྨིན་པའི་འབྲས་བུ་མཐོ་བས་
ཏེ། ལྷ་འགྲེལ་ལས། དེ་དག་བསྐྱེད་པའི་རྒྱུ་བཟང་ལ།། སྨིན་པའི་འབྲས་བུ་མཐོ་
བར་སྐྱེ། ཞེས་པས་སོ།།
གསུམ་པ་ཉོན་མོངས་པའི་སྡེ་ཚན་ལ་གཉིས། རྩ་ཉོན་དྲུག །ཉེ་ཉོན་ཉི་ཤུའོ།།
དང་པོ་ནི། མཛོད་ཀུན་ལས་བཏུས་ལས། རྩ་བའི་ཉོན་མོངས་དྲུག་བསྟན་པ།
ཆགས་སྡང་རྨོངས་གསུམ་ང་རྒྱལ་དང་།། ལྟ་བ་དང་ནི་ཐེ་ཚོམ་དྲུག་ཅེས་པས།།
འདོད་ཆགས་ནི་ཁམས་གསུམ་གྱི་གནས་ལུས་ལོངས་སྤྱོད་ལ་ཞེན་པ། ཁོང་ཁྲོ་ནི་
གནོད་བྱེད་སེམས་ཅན། གནོད་པ་སྡུག་བསྔལ། གནོད་པའི་རྐྱེན་དུག་མཚོན་
105



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སོགས་ལ་དམིགས་ཏེ་ཀུན་ནས་མནར་སེམས་པ། མ་རིག་པ་ནི་དེ་ཁོ་ན་ཉིད་ལ་
རྨོངས་པ་དང་བདེན་བཞིའི་དོན་ལ་རྨོངས་པ་གཉིས་སུ་ཡོད་པ་ལས་འདིར་ཕྱི་མའི་
དོན། ང་རྒྱལ་ནི་འཇིག་ཚོགས་ལ་ལྟ་བ་ལ་བརྟེན་ནས་ཁེངས་པའི་རྣམ་པ་ཅན་གྱི་
སེམས་གཟེངས་མཐོ་བ། ཐེ་ཚོམ་ནི་བདེན་པ་དང་ལས་འབྲས་ལ་ཡིད་གཉིས་ཟ་
བ། ལྟ་བ་ནི་ཤེས་རབ་ཉོན་མོངས་པ་ཅན་ཏེ། ཤེས་རབ་ནི་ཀུན་བཏགས་མཐར་
རྟོགས་པའི་བློ། །ཉོན་མོངས་ནི་སེམས་ཀྱི་རྒྱུའམ་བྱེད་པ་མ་ཞི་བའོ། །འདི་ལ་དབྱེ་
ན་འཇིག་ལྟ། མཐའ་ལྟ། ལོག་ལྟ། ལྟ་བ་མཆོག་འཛིན། ཚུལ་ཁྲིམས་དང་རྟུལ་
ཞུགས་མཆོག་འཛིན་ལྔའོ། །རིམ་པ་ལྟར་ཕུང་པོ་ལྔ་ལ་བདག་དང་བདག་གིར་
འཛིན་པ། དེ་ལྔ་ཡོད་མེད་རྟག་ཆད་དུ་འཛིན་པ། རྒྱུ་འབྲས་དང་དཀོན་མཆོག་
སོགས་མེད་པར་ལྟ་བ། འཇིག་ལྟ་མཐའ་ལྟ་ལོག་ལྟ་བཅས་གསུམ་དང་ལྟ་བ་དེའི་
གནས་ཕུང་པོ་ལ་མཆོག་དང་དམ་པར་ཞེན་པ། ཆུ་ལ་མ་བྱིན་པ་མི་ལེན་པ་དང་
མེ་ལྔ་བསྟེན་པ་སོགས་ཀྱིས་དག་གྲོལ་དུ་ལྟ་བའོ། །སྒྲ་དོན་ནི་ཉེ་ཉོན་ཉི་ཤུའི་གདགས་
གཞི་ཡིན་པས་རྩ་ཉོན་དང་། དེའང་ཉོན་མོངས་པ་དང་དེས་བསླངས་བའི་ལས་
དང་། དེའི་འབྲས་བུ་སྡུག་བསྔལ་གྱིས་ཤིན་ཏུ་ཉམས་པའི་ཕྱིར་ན་ཉོན་མོངས་ཏེ།
གཡུང་དྲུང་ཡང་རྩེ་ལས། སྡུག་བསྔལ་ལྷག་པའི་སྡུག་བསྔལ་དང་། ལས་དང་ཉོན་
མོངས་བག་ཆགས་ཀྱིས། ཤིན་ཏུ་ཉམ་ཐག་ཉོན་མོངས་པའོ། །ཞེས་པས་སོ། །
གཉིས་པ་ཉེ་ཉོན་ཉི་ཤུ་ནི། ཐེག་རིམ་འགྲེལ་ཆེན་ལས། ཁྲོ་དང་མཁོན་འཛིན་
འཆབ་པ་དང་། འཚིག་པ་ཕྲག་དོག་སེར་སྣ་སྒྱུ།། གཡོ་རྒྱགས་རྣམ་འཚེ་ངོ་ཚ་མེད།།
ཁྲེལ་མེད་རྨུགས་རྒོད་མ་དད་པ།། ལེ་ལོ་བག་མེད་བརྗེད་ངེས་དང་།། རྣམ་གཡེང་
ཤེས་བཞིན་མ་ཡིན་པ། ཞེས་པས། ཁྲོ་བ་ནི་གནོད་པ་མི་བཟོད་པ། མཁོན་འཛིན་
ནི་གནོད་པ་ཞེ་ལ་བཞག་པ། འཆབ་པ་ནི་རང་གི་སྐྱོན་གསང་ཞིང་སྦེད་པ། འཚིག་
106



ལུང་རིགས་མཛོད།
པ་ནི་ཁྲོ་མཁོན་སྔོན་དུ་སོང་བ་ལ་ཚིག་རྩུབ་མོ་སྨྲ་བར་འདོད་པ། ཕྲག་དོག་ནི་གཞན་
གྱི་ཕུན་ཚོགས་ལ་མི་བཟོད་པ། སེར་སྣ་ནི་རང་གི་ཡོ་བྱད་བཏང་མི་བྲ་བ། སྒྱུ་ནི་
གཞན་བསླུ་བའི་སེམས་ཀྱིས་རང་གི་ལུས་ངག་ཚུལ་འཆོས་བྱེད་པ། གཡོ་ནི་རང་
གི་ཉེས་པ་མཐོང་ཐོས་སུ་གྱུར་པ་གཞན་ལ་སྒྱུར་པ། རྒྱགས་པ་ནི་ལང་ཚོ་དར་བ་
སོགས་རང་གི་དཔལ་འབྱོར་གྱིས་སེམས་གང་བ། རྣམ་པ་འཚེ་བ་ནི་གཞན་གསོད་
པ་དང་རྡེག་པ་སོགས་རང་ཉིད་དམ་གཞན་ལ་བྱེད་དུ་སྩལ་བ། ངོ་ཚ་མེད་པ་ནི་
ཁ་ན་མ་ཐོ་བ་ལ་རང་ཉིད་ཀྱིས་མི་འཛེམ་པ། ཁྲེལ་མེད་པ་ནི་གཞན་གྱིས་འཕྱ་བ་
ལ་མི་འཛེམ་པ། རྨུགས་པ་ནི་དམིགས་རྣམས་ལ་སེམས་ལས་སུ་མི་རུང་བ། རྒོད་
པ་ནི་སྔར་བྱས་པའི་ཡུལ་ལ་སླར་སེམས་འཕྲོ་བ། མ་དད་པ་ནི་དགེ་བའི་བོན་ལ་
ཡིད་མི་ཆེས་པས་འདོད་པ་མེད་པ། ལེ་ལོ་ནི་བྱ་བ་ངན་པ་ལ་ཞེན་ནས་དགེ་བ་ལ་
མི་སྤྲོ་བ། བག་མེད་ནི་སེམས་མི་སྲུང་ཞིང་བག་ཡངས་སུ་གཏོང་བ། བརྗེད་ངེས་
ནི་དགེ་བའི་དམིགས་པ་མི་གསལ་བ་ཡང་དང་ཡང་དུ་བརྗེད་པ། རྣམ་གཡེང་ནི་
ཟག་བཅས་ཀྱི་འདོད་ཡོན་ལ་སེམས་འཕྲོ་བ། ཤེས་བཞིན་མ་ཡིན་པ་ནི་བླང་དོར་
གྱི་གནས་ལ་ཚུལ་བཞིན་མ་ཡིན་པར་སྤྱོད་པའི་ཤེས་རབ་ཉོན་མོངས་པ་ཅན་གྱི་
སེམས་རྣམས་སོ། །ཐུན་མོང་སྒྲ་དོན་ནི་རྩཉོན་ལ་ཉེ་བས་སམ་ཉོན་མོངས་པ་ཆུང་བའི་
སྡེ་ཚན་ཡིན་པས་ཉེ་ཉོན་ནོ། །ལྔ་བཅུ་རྩ་གཅིག་པོ་དེ་སེམས་དང་གནས་ ༡དམིགས་
པ་༢རྣམ་པ་༣་དུས་༤རྫས་༥ རྣམས་མཚུངས་པས་སེམས་ལྡན་ཞེས་བྱ་སྟེ། དེའང་
དཔེར་ན་བུམ་འཛིན་མིག་ཤེས་སྐྱེས་ན་གཙོ་འཁོར་ཕྲུག་རེས་བུམ་པ་ལ་གཅོད་
དགོས་པས། དེ་གཉིས་ཀ་མིག་དབང་ལས་སྐྱེས་པས་གནས་མཚུངས། གཉིས་
ཀས་བུམ་པ་ལ་དམིགས་པས་དམིགས་པ་མཚུངས། གཙོ་བོས་རང་སྟོབས་ཀྱིས་བུམ་
ཙམ་དུ་རིག་པ་དེ་སེམས་བྱུང་གིས་ཀྱང་རིག་ལ། འཁོར་གྱི་རང་སྟོབས་ཀྱིས་བུམ་
༔07



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་ཁྱད་པར་རིག་པ་དེ་གཙོ་བོས་ཀྱང་རིག་པས་རྣམ་པ་མཚུངས། གཉིས་ཀ་སྔ་ཕྱི་
མེད་པས་དུས་མཚུངས། གཉིས་ཀ་ལུང་མ་བསྟན་པས་རྫས་མཚུངས་སོ། །འོ་ན་
དེ་གཉིས་རྒྱུ་འབྲས་མ་ཡིན་པར་ཐལ། དུས་རྫས་མཚུངས་པས་སོ་ཞེ་ན། སེམས་
ཙམ་པའི་ལུགས་ལ་རྒྱུ་འབྲས་མ་ཡིན་པར་ཐལ་བ་འདོད་ལ། རྣམ་རྩོད་ལུགས་ལ་
ཁྱབ་པ་མེད་དེ། དཔེར་ན་མདུང་ཁྱིམ་བཞིན་དུ་ལྷན་ཅིག་འབྱུང་བའི་རྒྱུ་འབྲས་སོ།།
བཞི་པ་ལྡན་པ་མ་ཡིན་པ་འདུ་བྱེད་ཀྱི་གཞི་ནི། སེམས་བྱུང་ལྟར་སེམས་དང་
ལྷན་ཅིག་མཚུངས་པ་ལྔས་དམིགས་པ་ལ་འཇུག་པ་དང་མི་ལྡན་པས་ལྡན་པ་མ་ཡིན་
པ་དང་། འདུས་བྱས་ཀྱི་གནས་སྐབས་ཡིན་པས་འདུ་བྱེད་ཅེས་བྱ་ལ། འདི་ལ་དབྱེ་
བསྡུ་གཉིས་ལ། དང་པོ་དབྱེ་བ་ནི། ཐེག་རིམ་འགྲེལ་ཆེན་ལས། ཐོབ་པ་དང་ནི་
སྙོམས་འཇུག་གསུམ། སྲོག་དང་རིས་མཐུན་སྐྱེ་རྒ་གནས། མི་རྟག་པ་དང་མིང་དང་
ཚིག །ཡི་གེ་སོ་སོའི་སྐྱེ་བོ་དང་། འཇུག་པ་དང་ནི་སོ་སོ་ངེས། འབྱོར་འབྲེལ་མགྱོགས་
པ་གོ་རིམ་དང་།། ཡུལ་དུས་གྲངས་དང་ཚོགས་པ་སྟེ།། ཞེས་པས། ཉི་ཤུ་རྩ་གསུམ་
དུ་དབྱེ་བ་ལས། དང་པོ་ཐོབ་པ་ནི། དགེ་སྡིག་ལས་ཀྱི་ས་བོན་གྱི་ཁྱད་པར་རྙེད་ཅིང་
འཆང་བའོ། །ས་བོན་ནི་ཀུན་གཞི་ལ་ཡོད་པའི་ས་བོན་རྐྱེན་དང་མ་ཕྲད་པ་ནུས་
མེད་དང་། རྐྱེན་དང་ཕྲད་པ་དབང་ནུས་པ་ཅན་དང་། མངོན་གྱུར་གྱི་འབྲས་བུ་
འབྱིན་པའི་རྒྱུ་ནུས་པ་ཐོགས་མེད་དེ། མཛོད་ཀུན་བཏུས་ལས། ཐོབ་པ་རྙེད་ཅིང་
འཆང་བ་སྟེ།། ས་བོན་དབང་དང་མངོན་གྱུར་པའོ། །ཞེས་སོ། །གཉིས་པ་འདུ་ཤེས་
མེད་པའི་སྙོམས་འཇུག་ནི། ཕྱི་པ་དང་ཕྱི་པའི་ལྟ་བ་ལ་འཇུག་པའི་ཤར་ནུབ་ལྷོ་གླིང་
གསུམ་གྱི་སྐྱེས་པ་བུད་མེད་འགའ་ཞིག་བསམ་གཏན་བཞི་པའི་དངོས་གཞིའི་སེམས་
ཐོབ་པ་ལ་བརྟེན་ནས་འཇུག་སྟེ། དེའང་བསམ་གཏན་གསུམ་པ་མན་ཆད་ལ་འདོད་
ཆགས་དང་བྲལ་ཞིང་བསམ་གཏན་བཞི་པ་ལ་འདོད་ཆགས་དང་མ་བྲལ་པའི་
108



ལུང་རིགས་མཛོད།
སྐབས་ཀྱི་ཚོགས་དྲུག་འཁོར་བཅས་ཁོ་ན་འགོག་པའི་ཏིང་ངེ་འཛིན་ནོ། །གསུམ་
བ་འགོག་པའི་སྙོམས་འཇུག་ནི། ཞི་གནས་སྲིད་རྩེའི་སེམས་དང་ལྷག་མཐོང་
འཕགས་རྒྱུད་ཀྱི་བདག་མེད་རྟོགས་པའི་ཤེས་རབ་གང་ཡང་རུང་བ་ལ་བརྟེན་ནས་
འཕགས་པ་ཁོ་ན་འཇུག་སྟེ། དེའང་སྲིད་རྩེ་མན་ཆད་ལ་འདོད་ཆགས་དང་བྲལ་ཞིང་
སྲིད་རྩེ་ལས་གྱེན་དུ་བསྐྱོད་དེ་འབྲས་བུ་ཞི་བདེ་དོན་དུ་གཉེར་བའི་སྐབས་ཀྱི་ཀུན་
གཞི་འཁོར་བཅས་མ་གཏོགས་འགོག་པའི་ཏིང་ངེ་འཛིན་ནོ། །ཡང་ན་ཉོན་ཡིད་
སོགས་ཚོགས་བདུན་ཁོ་ན་འགོག་པའི་ཏིང་ངེ་འཛིན་གྱི་སྐབས་སོ། །བཞི་པ་འདུ་
ཤེས་མེད་པ་འབྲས་བུའི་སྙོམས་འཇུག་གམ་ལྡན་མིན་གྱི་འདུ་བྱེད་ནི། བསམ་གཏན་
བཞི་པའི་གནས་གཞན་འབྲས་བུ་ཆེ་བའི་ཕྱོགས་གཅིག་ན་གྲོང་ལས་དགོན་པའི་
ཚུལ་དུ་འཕགས་པར་བསམ་གཏན་བཞི་པའི་སེམས་ཚོར་འདུ་ཕྲ་བ་ལ་བརྟེན་ནས་
འཇུག་སྟེ། དེའང་ཚོགས་དྲུག་གི་འདུ་ཤེས་མེད་ཅིང་བོན་དང་བྲལ་བ་དང་འགག་
པར་སྐྱེ་བའི་སྐབས་སོ། །ཡང་ན་ཀུན་གཞི་དང་ཉོན་ཡིད་འཁོར་བཅས་མ་གཏོགས་
འཇུག་ཤེས་མེད་ཅིང་བྲལ་བའམ་འགག་པ་རྣམ་པར་སྨིན་པའི་སྐབས་སོ། །ལྔ་པ་
སྲོག་གི་དབང་པོ་ནི། སྔོན་ལས་ཀྱིས་འཕངས་པའི་བྱེ་བྲག་སྟེ་སྲོག་དང་དབང་
པོ་རིགས་མཐུན་དུ་འཕངས་པ་ནི་ཞེ་སྡང་ལས་ཀྱིས་རིགས་མཐུན་པའི་དམྱལ་བ་
ལ་སོགས་སུ་སྣང་བ་མཐུན་པ་སྟེ། དེའང་ཆེའི་འཕེན་པ་ལོ་ཟླ་ཞག་ཟ་བསྐལ་པ་
ལ་སོགས་སུ་འཚོ་བར་བྱེད་པའོ། །དྲུག་པ་རིས་མཐུན་ནི། གང་ཞིག་སེམས་ཅན་
ལུས་འདྲ་བ་སྟེ། ལས་དགེ་མི་དགེ་དང་མཐུན་པའི་འབྲས་བུ་རིགས་དྲུག་གང་
དུ་སྐྱེས་པའི་ལས་རྒྱུ་འབྲས་འདྲ་བ་སྟེ། ལུས་དང་སེམས་དང་དེ་ལས་
བ། བདུན་པ་སྐྱེ་བ་ནི། གཟུགས་དང་སེམས་དང་སེམས་བྱུང་གསུམ་སྔ་ན་མེད་པ་
གསར་དུ་བྱུང་བའི་སྐྱེ་བ་གང་རྒྱུ་འབྲས་རིགས་མཐུན་དུ་བྱུང་བའི་ཆའོ། །བརྒྱད་པ་
09



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྒ་བ་ནི། རྒྱུན་དེ་ཉིད་སྐྱེ་སྲིད་ནས་འཆི་སྲིད་ཀྱི་བར་དུ་བྱིས་གཞོན་དར་རྒས་འཁོགས་
ཏེ་འགྲོ་བ་ལྔས་སྔ་ཕྱིའི་འགྱུར་བའི་ཆའོ། །དགུ་པ་གནས་པ་ནི། རྒྱུན་དེ་ཉིད་སྐྱེས་
ནས་མ་ཤིའི་བར་དུ་མི་འཇིག་པར་ཡོད་པའོ། །བཅུ་པ་མི་རྟག་པ་ནི། རྒྱུན་དེ་ཉིད་
སྔར་ཡོད་པ་འཇིག་ཅིང་ཆད་དེ་འཆི་བའོ། །བཅུ་གཅིག་པ་མིང་གི་ཚོགས་ནི། བོན་
རྣམས་ཀྱི་ངོ་བོ་ཉིད་བརྗོད་དུ་མེད་ཀྱང་མིག་དང་རྣ་བ་ཞེས་སོགས་ཚོགས་དང་ལྷ་
དང་མི་ཞེས་སོགས་གང་ཟག་གི་ངོ་བོ་ཉིད་དུ་སྒྲོ་བཏགས་ནས་བརྗོད་པའི་མིང་བླ་
དྭགས་སོ། །བཅུ་གཉིས་པ་ཚིག་གི་ཚོགས་ནི། བོན་རྣམས་ཀྱི་ཁྱད་པར་བརྗོད་དུ་
མེད་ཀྱང་མིག་གིས་བལྟ་རྣ་བས་ཉན་ལྷ་མཐོང་མི་བྱུང་ཞེས་སོགས་ཁྱད་པར་དུ་སྒྲོ་
བཏགས་ནས་བརྗོད་པའི་ཚིག་བླ་དྭགས་སོ། །བཅུ་གསུམ་པ་ཡི་གེའི་ཚོགས་ནི།
གང་དག་ཕན་ཚུན་འདུས་པ་ལས་མིང་ཚིག་གཉིས་ཀ་འབྱུང་བའི་གནས་སུ་གྱུར་
པ་སྟེ། སྒྲའི་རྡུལ་ཕྲན་ནམ་རིགས་འདྲ་འདུས་པས་ཚོགས་སོ། །བཅུ་བཞི་པ་སོ་སོའི་
སྐྱེ་བོ་ནི། བདེན་པའི་གནས་ལུགས་ཀྱི་དོན་མངོན་སུམ་དུ་མ་མཐོང་ཞིང་ཁམས་
གསུམ་ན་སྤྱོད་པའི་ས་བོན་གང་ཡང་མ་སྤངས་པའི་ལས་སོ་སོའི་དབང་གིས་འགྲོ་
བ་སོ་སོ་ཐ་དད་དུ་སྐྱེ་བའོ། །བཅོ་ལྔ་པ་འཇུག་པ་ནི། སྐད་ཅིག་དང་བར་མ་ཆད་
པ་ལ་དེ་མི་རུང་བས་རྒྱུ་འབྲས་ཀྱི་གནས་སྐབས་ཀྱི་རྒྱུན་བར་མ་ཆད་པར་འབྱུང་
བའོ། །བཅུ་དྲུག་པ་སོ་སོའི་ངེས་པ་ནི། རྒྱུ་དགེ་མི་དགེ་ཐ་དད་པ་ལས་འབྲས་བུ་
འདོད་མི་འདོད་ཐ་དད་པར་འབྱུང་བར་བོན་ཉིད་ཀྱིས་ངེས་པའོ། །བཅུ་བདུན་པ་
འབྱོར་འབྲེལ་པ་ནི། སྦྱིན་པ་ལས་ལོངས་སྤྱོད་དང་ཐོས་པ་ལས་ཤེས་རབ་ལྟ་བུ་རྒྱུ་
འབྲས་མཐུན་ཞིང་འོས་པར་རིགས་པས་ཐོབ་པར་འབྱུང་བའོ། །བཅོ་བརྒྱད་པ་
མགྱོགས་པ་ནི། རྒྱུ་འབྲས་ཀྱི་ཁྱད་པར་འཕྲལ་ལ་སྐྱེ་ཞིང་འཇིག་པའི་ཚུལ་གྱིས་མྱུར་
ཞིང་སྐྱེན་པར་འབྱུང་བའི་གནས་སྐབས་སོ། །བཅུ་དགུ་པ་གོ་རིམ་ནི། ཅིག་ཅར་
I 1)



ལུང་རིགས་མཛོད།
མི་འབྱུང་བའི་རྒྱུ་འབྲས་རེ་རེ་ནས་སྔ་མའི་རྗེས་སུ་ཕྱི་མ་འབྱུང་བའོ། །ཉི་ཤུ་པ་དུས་
ནི། རྒྱུ་དང་འབྲས་བུ་བྱུང་ནས་འགགས་པ་འདས་པ་དང་། མ་བྱུང་པ་ནི་མ་འོངས་
བ་དང་། བྱུང་བ་ལ་མ་འགག་པ་ནི་ད་ལྟ་བའོ། །ཉེར་གཅིག་པ་ཡུལ་ནི། ཕྱོགས་
བཅུ་ཐམས་ཅད་ན་གཟུགས་ཅན་གྱིས་བསྡུས་པའི་རྒྱུ་དང་འབྲས་བུ་ཡོད་པ་ཉིད་
དོ། །ཉེར་གཉིས་པ་གྲངས་ནི། ཐ་མི་དད་པ་གཅིག་བུ་ལ་མི་འཐད་པས་འདུ་བྱེད་
རྣམས་ཀྱི་སོ་སོར་ཐ་དད་པར་གནས་པའི་ཕྱིར་རོ། །ཉེར་གསུམ་པ་ཚོགས་པ་ནི།
དབང་ཤེས་བསྐྱེད་པ་ལ་ཡུལ་དབང་ཡིད་ལ་བྱེད་པ་གསུམ་ཚོགས་པ་ལྟ་བུ་རྒྱུ་འབྲས་
འབྲེལ་པར་འབྱུང་བའི་རྐྱེན་མཐའ་དག་འདུས་པའོ། །
གཉིས་པ་བསྡུ་བ་ནི། ཉེར་གསུམ་པོ་དེ་ལས་དང་པོ་ཐོབ་པ་ནི་འཕེལ་འགྲིབ་
ཀྱི་ཆ་ལ་བཏགས་པ། དེ་ནས་རིམ་པའི་གཉིས་པ་གསུམ་པ་བཞི་པ་གསུམ་ནི་ཤེས་
རིག་མེད་པའི་ཆ་ལ་བཏགས་པ། ལྔ་པ་ནི་གནས་པའི་ཆ་ལ། དྲུག་པ་ནི་འདྲ་བའི་
ཆ་ལ། བདུན་པ་སོགས་བཞི་ནི་མཚན་ཉིད་ཀྱི་ཆ་ལ། བཅུ་གཅིག་པ་སོགས་གསུམ་
ནི་ཐ་སྙད་ཀྱི་ཆ་ལ། བཅུ་བཞི་པ་ནི་མ་ཐོབ་པའི་ཆ་ལ། བཅོ་ལྔ་པ་སོགས་ད་
གས་དགུ་ནི་
རྒྱུ་འབྲས་ཀྱི་གནས་སྐབས་ཆ་ལ་བཏགས་པའི་ཕྱིར། དེ་དག་ཐམས་ཅད་སྡེ་ཚན་
བརྒྱད་དུའང་འདུ་བ་ཡིན་ནོ། །
ལྔ་པ་རང་བཞིན་འདུས་མ་བྱས་པའི་གཞི་ནི། ངོ་བོ་གཞན་དུ་མི་འགྱུར་བ་སྟེ།
དབྱེ་ན་གསུམ། དང་པོ་ནམ་མཁའ་ནི་ཐོགས་བཅས་གཟུགས་སྐྱེ་འཇིག་སོགས་ཀྱི་གོ་
འབྱེད་པ་སྟེ། ཐོགས་བཅས་གཟུགས་འབྱུང་བའི་གོ་མ་བཀག་ཙམ་ལ་དེ་སྐད་ཅེས་
བྱའོ། །གཉིས་པ་སེམས་ཉིད་ལ་གཉིས་ཀྱི། དང་པོ་སོ་སོར་བརྟགས་པའི་འགོག་པ་
ནི། གང་གཉེན་པོ་ཟག་མེད་ཀྱི་ལམ་རྒྱུད་ལ་སྐྱེས་པ་ན་སྤང་བྱ་མ་ལུས་པ་འགོག་ལ།
དེ་ནི་ཉོན་མོངས་པ་གང་ཞིག་གཉེན་པོའི་མཐུས་ས་བོན་བག་ལ་ཉལ་ལེགས་པར་
1



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཅོམ་ཞིང་སྤངས་པས་སླར་མི་ལྡོག་པར་བྱས་པས་སྤང་བྱ་དང་གཏན་དུ་བྲལ་
བའོ། །གཉིས་པ་སོ་སོར་བརྟགས་མིན་གྱི་འགོག་པ་ནི། དགག་བྱ་དེའི་ས་བོན་ནམ་
བག་ལ་ཉལ་གཉེན་པོས་སྤངས་པ་སླར་མི་ལྡོག་པར་མ་བྱས་པས་གཏན་དུ་བྲལ་བ་
མིན་ཀྱང་ཉོན་མོངས་པ་རང་གི་རྒྱུ་དང་རྐྱེན་མ་ཚང་བའི་སྒོ་ནས་རེ་ཞིག་འགགས་
པའི་དྲི་བྲལ་སེམས་ཉིད་དོ། །གསུམ་པ་དེ་བཞིན་ཉིད་ནི་བོན་ཅན་རང་རང་ལ་
ཡོད་པའི་བོན་ཉིད་དོ། །བོན་དང་གང་ཟག་གི་བདག་མེད་པར་རྟོགས་པའི་རིག་
ཤེས་སོ།།
གཉིས་པ་
པ་ངོ་བོ་རྫས་སུ་གྲུབ་མ་གྲུབ་ལ་གཉིས། བྱེ་སྨྲ་བའི་བཞེད་དང་། མདོ་
སྡེ་བའི་བཞེད་ལུགས་སོ། །དང་པོ་ནི། འགྲེལ་པ་མེ་ལོང་ལས། དེ་ལྔ་ཆུ་ཆད་ཀྱི་ཉ་
བཞིན་དུ་རྫས་སུ་གྲུབ་པར་འདོད་པ་རྣམ་མེད་པའོ། །ཞེས་པས། བྱེ་བྲག་ཏུ་སྨྲ་བས་
སྣང་བ་དང་༡གཙོ་སེམས་དང་༢སེམས་བྱུང་དང་༣ལྡན་མིན་དང་༤ འདུས་མ་
བྱས་པའི་གཞི་ལྔ་དེ་རྫས་སུ་གྲུབ་པར་འདོད་དེ། གཟུགས་དང་སེམས་ཀྱང་ཐ་དད་
དེ། བེམ་རིག་ཐ་དད་པས་སོ། །གཙོ་བོ་ཚོགས་དྲུག་གི་རྣམ་ཤེས་ཀྱང་རྫས་ཐ་དད་དེ།
བདག་རྐྱེན་དབང་པོ་ཐ་དད་ལས་སྐྱེ་བས་སོ། །སེམས་དང་སེམས་བྱུང་ཡང་རྗེས་
ཐ་དད་དེ། དོན་ཙམ་འཛིན་པ་དང་ཁྱད་པར་ཞིབ་མོར་འཛིན་པ་རྣམ་པ་འགལ་
བས་སོ། །སེམས་བྱུང་རྣམས་ཀྱང་རྫས་ཐ་དད་དེ། རྣམ་པ་ཐ་དད་པའི་ཕྱིར་ཏེ།
ཀུན་འགྲོ་ཡུལ་ངེས་པར་རིས་ཆད་མེད་ཀྱང་ཡུལ་ངེས་ལ་གསལ་བ་དང་། དགེ་བ་
རྣམས་ཀྱང་མི་མཐུན་ཕྱོགས་སོ་སོར་ཡོད་པ་དང་། ཉོན་མོངས་པ་རྣམ་པ་ཐ་དད་པ་
དང་། གཞན་འགྱུར་ཀྱང་འཛིན་སྟངས་ཐ་དད་པའི་ཕྱིར། རྫས་མི་གཅིག་གོ །དབང་
གཟུགས་དང་ཡུལ་གཟུགས་ཀྱང་རྫས་ཐ་དད་དེ། ཡུལ་གྱི་རྣམ་པར་འཆར་བ་ཡོད་
མེད་ཡིན་པས་སོ། །ལྡན་མིན་གྱི་སྐྱེ་རྒ་གནས་མི་རྟག་པ་ཡང་རྫས་ཐ་དད་དེ། གང་
1 2



ལུང་རིགས་མཛོད།
རུང་རེ་ཡོད་ཀྱང་གང་རུང་རེ་མེད་དེ། གསར་བྱུང་བྲི་ཡལ་རྒྱུན་ཆགས་རྒྱུན་ཆད་
གང་རུང་རེ་ཡོད་ཀྱང་གང་རུང་རེ་མེད་པས་སོ། །རང་བཞིན་འདུས་མ་བྱས་པ་ལ་
ཡུལ་གྱི་དེ་བཞིན་ཉིད་ཀྱང་རྫས་ཐ་དད་དེ། བྲལ་གཞིའི་བོན་ཐ་དད་པས་སོ། །འདི་
ལ་འགའ་ཞིག་གིས་བྱེ་བྲག་ཏུ་སྨྲ་བས་བོན་ཉིད་མི་འདོད་དེ། རྡུལ་ཕྲན་དང་སྐད་
ཅིག་དོན་དམ་དུ་ལྟ་བའི་ཕྱིར་ཞེས་པ་ནི། རྡུལ་དང་སྐད་ཅིག་དེའི་དེ་བཞིན་ཉིད་
དུ་མངོན་ནོ། །གཉིས་པ་མདོ་སྡེ་བའི་བཞེད་ལུགས་ནི ཐེག་འགྲེལ་ལས། རྣམ་བཅས་
ནི། གཞི་ལྔ་པོ་དེ་རྫས་སུ་མ་གྲུབ་པར་བཏགས་པ་ཙམ་དུ་འདོད་དེ། ཞེས་པས།
སེམས་བྱུང་རྣམ་ནི་རང་རང་གི་གཙོ་སེམས་དང་རྫས་གཅིག་སྟེ། གཙོ་འཁོར་མཚུངས་
ལྡན་ལྔས་མཚུངས་པས་སོ། །གཟུགས་ལ་རྒྱུ་གཟུགས་མེ་ཆུ་ས་རླུང་བཞི་ཡུལ་གཟུགས་
དང་རྫས་གཅིག་སྟེ། རེག་བྱ་ཡིན་པས་སོ། །སེམས་ཚོགས་དྲུག་ལས་ཡིད་ཤེས་ཀྱང་
དབང་ཤེས་དང་རྫས་གཅིག་སྟེ། དབང་ཤེས་ཀྱི་རྗེས་སུ་སྐྱེ་ཞིང་དམིགས་ཡུལ་
གཅིག་པས་སོ། །སེམས་བྱུང་ཐམས་ཅད་ཀྱང་རང་དང་ལྷན་ཅིག་པའི་ཀུན་འགྲོའི་
ཚོར་ཤེས་དང་རྫས་གཅིག་པ་དང་། དགེ་བ་བཅུ་གཅིག་ཀྱང་ཤིན་ཏུ་སྦྱངས་པ་དང་
རྫས་གཅིག་སྟེ། དེ་དག་གི་སྐབས་ལ་བཏགས་པས་སོ། །ཉེ་ཉོན་རྣམས་རྩ་ཉོན་དྲུག་
གི་ཆ་ལ་བཏགས་ཤིང་། དེ་དྲུག་ཀྱང་མ་རིག་པ་དང་རྫས་གཅིག་པའོ། །ལྡན་མིན་
གྱི་འདུ་བྱེད་ནི་གཟུགས་སེམས་སེམས་བྱུང་གསུམ་གྱི་གནས་སྐབས་ལ་བཏགས་པས་
དེ་དང་རྫས་ལོགས་སུ་མེད་དོ། །འདུས་མ་བྱས་ནི་ངོ་བོ་ནས་ཀྱང་རྫས་སུ་མེད་པའི་
ཕྱིར། བོན་སེམས་གཉིས་ཀྱང་བོན་ཉིད་དང་སེམས་ཉིད་དུ་རྡུལ་དང་སྐད་ཅིག་ཏུ་
སོ་སོར་བྱེར་ཏེ། མཚོ་ལ་འཁྱག་ཞུ་བའམ་ནམ་མཁའ་ལ་སྤྲིན་དེངས་པ་ལྟར་འདོད་
དོ། །དེ་ནི་ངོ་བོ་རྫས་སུ་ཡོད་མེད་དོ། །ཁ་དོག་དང་དབྱིབས་རྫས་སུ་ཡོད་མེད་ནི།
དེ་ཉིད་ལས། ཁ་དོག་དང་དབྱིབས་རྫས་སུ་གྲུབ་པར་འདོད་པ་རྣམ་མེད་པའོ། །རྫས་
སྣ13



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སུ་མ་གྲུབ་པར་འདོད་པ་རྣམ་བཅས་པའོ། །ཞེས་པས། དབྱིབས་ལུས་ཤེས་ལ་སྣང་
ཡང་ཁ་དོག་སྣང་བ་མེད་པས་རྫས་སོ་སོར་བ་དང་། མིག་ཤེས་ལ་དེ་གཉིས་ཀ་སྣང་
བས་རྫས་གཅིག་པའོ། །
གསུམ་པ་མཚན་ཉིད་རྫས་སུ་གྲུབ་པ་ནི། བྱེ་བྲག་ཏུ་སྨྲ་བ་ན་རེ། སྤྱིར་འདུས་
བྱས་ཀྱི་མཚན་ཉིད་བཞི་དང་། རྫས་རྗེས་སུ་མཐུན་པའི་མཚན་ཉིད་བཞི་ལས།
འདུས་བྱས་ཀྱི་མཚན་ཉིད་བཞི་ནི། སྐྱེ་བ་དང་། རྒ་བ་དང་། གནས་པ་དང་།
མི་རྟག་པའོ། །རྗེས་སུ་མཐུན་པའི་མཚན་ཉིད་བཞི་ནི། སྐྱེ་བའི་སྐྱེ་བ། རྒ་བའི་རྒ་
བ། གནས་པའི་གནས་པ། མི་རྟག་པའི་མི་རྟག་པའོ། །བུམ་པའི་མཚན་ཉིད་བཞི་
ནི། བུམ་པའི་སྐྱེ་བ། བུམ་པའི་རྒ་བ། བུམ་པའི་གནས་པ། བུམ་པའི་མི་རྟག་
པའོ། །བུམ་པའི་མཚན་ཉིད་ཀྱི་རྗེས་མཐུན་བཞི་ནི། བུམ་པའི་སྐྱེ་བའི་སྐྱེ་བ་ལ་
སོགས་བཞི་དང་བཅུ་དྲུག་པོ་དེ། མི་རིང་བཅུ་དྲུག་གཤིབས་པ་ལྟར་རྫས་སོ་སོར་
གནས་ལ། བུམ་པ་ལྟ་བུ་ཅིག་སྐྱེ་ཙམ་ན། བུམ་པའི་སྐྱེ་བའི་སྐྱེ་བས་བུམ་པ་མ་འོངས་
པའི་ས་ནས་ད་ལྟའི་སར་འདྲེན་ལ། དེ་བུམ་པའི་སྐྱེ་བས་འདྲེན་ལ། དེ་འདུས་བྱས་
ཀྱི་སྐྱེ་བའི་སྐྱེ་བས་འདྲེན་ལ། དེ་འདུས་བྱས་ཀྱི་སྐྱེ་བས་འདྲེན་ནོ། །རྒ་བ་དང་གནས་
ལ་ཡང་དེ་ལྟར་མཚུངས་པར་བསྙད་དོ། །བུམ་པ་འཇིག་པའི་ཚེ་ན་བུམ་པའི་འཇིག་
པའི་འཇིག་པས་ད་ལྟ་བའི་ས་ནས་འདས་པའི་སར་འཕུལ་ལ། དེ་བུམ་པའི་འཇིག་
པས་འཕུལ། དེ་འདུས་བྱས་ཀྱི་འཇིག་པའི་འཇིག་པས་འཕུལ་ལ། དེ་འདུས་
བྱས་ཀྱི་འཇིག་པས་འཕུལ་ལོ། །དེ་ཡང་བྱུང་ལ་འགག་པ་འདས་པའི་གནད་ཀས་
སོ། །མཚན་ཉིད་དག་ནི་སྐྱེ་བ་དང་།། རྒ་དང་གནས་དང་མི་རྟག་ཉིད། དེ་དག་
སྐྱེ་བའི་སྐྱེ་ལ་སོགས།། དེ་མཐོང་བརྒྱུད་དང་དེ་ལ་འཇུག །ཅེས་སོ། །
བཞི་པ་དུས་གསུམ་རྫས་གྲུབ་ནི། བྱེ་བྲག་ཏུ་སྨྲ་བ་ཁོ་ནས་འདོད་ལུགས་ཏེ།
114



ལུང་རིགས་མཛོད།
འདས་པའི་དངོས་པོ་བུམ་པ་ཆག་པ་ལ་སོགས་ཀྱང་གཏན་ནས་མ་ཞིག་པ་ཡོད་ལ།
མ་འོངས་པའི་དངོས་པོ་ཉི་བདུན་ལ་སོགས་ཀྱང་སྔོན་ནས་རྟག་ཏུ་ཡོད་མོད་ཀྱི།
འདས་མ་འོངས་ཀྱི་ས་ན་བསྐལ་པས་བསྐལ་བས་མ་མཐོང་བའོ། །དེ་ཡང་གང་བུ་
རྣམས་ནི་རྡུལ་ཕྲན་གྱི་ཚོགས་པ་ལས་རྒྱུན་ཐམས་ཅད་ནི་སྐད་ཅིག་གི་ཕྲེང་བ་ཡིན་
པས། རྡུལ་ཕྲན་དང་སྐད་ཅིག་ལ་བཤིག་ཏུ་མི་རུང་ལ་གསར་སྐྱེས་ཡང་མི་རུང་སྟེ།
དོན་དམ་ཡིན་པའི་ཕྱིར་རོ། །དངོས་པོ་རྣམས་རྟག་ཏུ་ཡོད་ན་དུས་གསུམ་གྱི་ཁྱད་
པར་གང་ཞེ་ན། འབྲས་བུ་སྐྱེ་བའི་བྱ་བ་བྱས་ཟིན་པ་ནི་འདས་པ། བྱ་བ་མ་བྱས་
པ་ནི་མ་འོངས་པ། བྱེད་བཞིན་པ་ནི་ད་ལྟ་བའོ། །འོ་ན་ཕྱིས་ཀྱི་བུམ་པ་འཇིམ་པའི་
དུས་སུ་ཡོད་ན། གྲངས་ཅན་པ་དང་ཁྱད་མེད་པར་འགྱུར་རོ་ཞེ་ན། མ་ཡིན་ཏེ།
གྲངས་ཅན་པས་ནི་རང་བཞིན་རྟག་སྟེ་ལྷ་ནས་ལྷར་བརྒྱུད་མི་ནས་མིར་བརྒྱུད་པར་
ལྟ་ལ། འདི་ནི་ད་ལྟར་གྱི་སྐད་ཅིག་མ་ལ་མི་གནས། སྐད་ཅིག་ཅི་སྙེད་པའི་རྒྱུ་འབྲས།
འཇིམ་པ། བུམ་པ། གྱོ་མོ་ལ་སོགས་ཐ་དད་པའི་ཕྱིར་རོ། །
ལྔ་པ་བརྗོད་དུ་མེད་པའི་བདག་ནི། ཡང་བྱེ་བྲག་ཏུ་སྨྲ་བ་ན་རེ། ལས་བྱེད་
པ་པོ་དང་། ལོངས་སྤྱོད་པའི་གང་ཟག་གི་བདག་གཅིག་ཡོད་དེ། དེ་མེད་ན་མིས་
ཚུལ་ཁྲིམས་བསྲུངས་ནས་ལྷར་སྐྱེས་ཙམ་ན། མི་འགགས་པས་ལས་བྱས་པ་ཆུད་
ཟོས་པ་དང་། ལྷས་ཚུལ་ཁྲིམས་མ་བསྲུངས་བར་འབྲས་བུ་མྱོང་བས་མ་བྱས་པ་དང་
ཕྲད་པར་ཐལ་བའི་ཕྱིར་ཏེ། ཐུབ་པས། བདག་ཉིད་བདག་གི་མགོན་ཡིན་གྱི།
སུ་ཞིག་བདག་གི་མགོན་དུ་གྱུར།། བདག་གིས་བྱས་པའི་ལས་རྣམས་ནི། བདག་
ཉིད་གཅིག་བུས་མྱོང་བར་འགྱུར། ཞེས་པས། དེས་ན་བདག་དེ་ཕུང་པོ་འདི་ཉིད་
ཀྱང་མ་ཡིན་ལ། ལོགས་ན་ཡང་མེད་དོ། །རྟག་པ་དང་མི་རྟག་པར་ཡང་བརྗོད་དུ་
མེད་པའོ། །ཤེས་པས་ཀྱང་རང་མི་རིག་སྟེ། རིག་བྱ་རིག་བྱེད་གཉིས་མེད་པའི་ཕྱིར་
15



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
།དཔེར་ན་རལ་ཀྱུ་ཅི་ལྟར་རྣོ་ཡང་རང་གིས་རང་མི་གཅོད་པ་ལྟར་ཟེར་རོ། །
བཞི་པ་རྒྱུ་དྲུག་དང་རྐྱེན་བཞིའི་བསྐྱེད་ཚུལ་ནི། རྒྱུ་ནི་འབྲས་བུའི་ངོ་བོ་བསྐྱེད་
པ་སྟེ་སྣམ་བུའི་བལ་ལམ་མྱུ་གུའི་ས་བོན་ལྟ་བུའོ། །རྐྱེན་ནི་འབྲས་བུའི་ཁྱད་པར་
བསྐྱེད་པ་སྟེ། སྣམ་བུ་ལ་ཐགས་ཆ་དང་འཐག་མཁན་ལྟ་བུའམ། མྱུ་གུ་ལ་ཆུ་ལུད་
དང་རྨོ་བཀྲོལ་ལྟ་བུའོ། །རྒྱུ་ལ་རྣམ་རྩོད་པའི་ལུགས་ཀྱིས་དྲུག་ཏུ་འདོད་དེ། འགྲེལ་
ཆེན་ལས། བྱེད་རྒྱུ་ལྷན་ཅིག་འབྱུང་བ་དང་།། སྐལ་མཉམ་མཚུངས་པར་ལྡན་པ་
དང༌། ཀུན་འགྲོ་རྣམ་སྨིན་བསྐྱེད་དང་དྲུག །ཅེས་པས་བྱེད་པའི་རྒྱུ་ནི་རང་
གཞན་པའི་བདག་རྐྱེན་ཐམས་ཅད་སྟེ། སྣམ་བུའི་ཐགས་ཆ་དང་འཐག་མཁན་ལྟ་
བུའོ། །ལྷན་ཅིག་འབྱུང་བའི་རྒྱུ་ནི། གང་ཞིག་ཕན་ཚུན་དུས་མཉམ་གཅིག་གིས་
གཅིག་བསྐྱེད་པ་སྟེ་ཡི་གེ་དང་ང་རོའམ། མདུང་ཁྱིམ་གཅིག་གིས་གཅིག་རྟེན་པ་
ལྟ་བུའོ། །བསྐལ་པ་མཉམ་པའི་རྒྱུ་ནི། ཁམས་གསུམ་ས་དགུ་ཕན་ཚུན་རིས་མཐུན་
དུ་བསྐྱེད་པ་སྟེ། འདོད་པས་འདོད་པ་ཕྱི་མ་བསྐྱེད་པ་ལྟ་བུ་ས་ཕན་ཚུན་དུ་བསྐྱེད་
པའོ། །མཚུངས་པ་ལྡན་པའི་རྒྱུ་ནི། རང་དང་དམིགས་རྣམས་མཚུངས་པར་བསྐྱེད་
པ་སྟེ། སེམས་དང་སེམས་བྱུང་དམིགས་རྣམས་མཚུངས་པར་བསྐྱེད་པའོ། །ཀུན་
དུ་འགྲོ་བའི་རྒྱུ་ནི། རྣམ་ཤེས་ཀུན་གྱི་འཁོར་དུ་འབྱུང་བའི་སེམས་པ་དང་ཡིད་ལ་
བྱེད་པ་དང་རེག་པ་དང་ཚོར་བ་དང་འདུ་ཤེས་དང་ལྔ་སྟེ། ཁམས་ཀུན་ཏུ་འབྱུང་
བ་དང་དགེ་སྡིག་ལུང་མེད་ཀུན་དང་འགྲོགས་པའི་ཀུན་འགྲོ་ལྔ་ཁོ་ནའོ། །རྣམ་པར་
སྨིན་པའི་རྒྱུ་ནི། མི་དགེ་བ་དང་དགེ་བ་ཟག་བཅས་ཁོ་ན་སྟེ། །འཕེན་པ་མཐོ་རིས་
དང་ངན་སོང་གཉིས་སུ་ངེས་པའི་ཕྱིར་རོ། །ཟག་མེད་ཀྱི་དགེ་བ་སྲེད་ལེན་གྱི་རླན་
དང་བྲལ་བས་དང་
། ལུང་མ་བསྟན་ནི་རྒྱུ་མཐུན་ལས་བསྐྱེད་མི་ནུས་པས་རྣམ་སྨིན་
བསྐྱེད་རྒྱུར་མི་རུང་ངོ་། །རྐྱེན་བཞི་ནི། དེ་ཉིད་ལས། རྒྱུ་ཡི་རྐྱེན་དང་བདག་པོའི་
】 16



ལུང་རིགས་མཛོད།
རྐྱེན།། གོ་འབྱེད་རྐྱེན་དང་དམིགས་པའི་རྐྱེན།། ཞེས་པས། རྒྱུའི་རྐྱེན་ནི། ཉེར་ལེན་
གྱི་བྱ་བར་གྱུར་པ་སྟེ། འབྲས་བུ་རང་གི་ངོ་བོ་ཅན་དུ་བསྐྱེད་པའོ། །དེའང་སྣམ་
བུའི་བལ་ལམ། རྫ་བུམ་གྱི་འཇིམ་པ་ལྟ་བུའོ། །ཡིད་ལ་བྱེད་བའི་རྐྱེན་ནི། རང་
གི་སྔ་ལོགས་སུ་འགག་མ་ཐག་གི་ཤེས་པ་སྟེ། རིག་ཙམ་དུ་བསྐྱེད་པར་གོ་འབྱེད་
པའོ། །དམིགས་རྐྱེན་ནི། ཡུལ་དྲུག་སྟེ་རང་གི་རྣམ་པར་ཅན་དུ་བསྐྱེད་པ་སྟེ།
གཟུགས་དང་ཁ་དོག་ལྟ་བུའོ། །བདག་རྐྱེན་ནི། ལྷན་ཅིག་བྱེད་པའི་གྲོགས་ཏེ།
འབྲས་བུ་རང་དབང་ཅན་དུ་བསྐྱེད་པའོ། །སྣམ་བུའི་འཐག་མཁན་ལྟ་བུའམ།
ཡང་ན་ཤེས་པའི་བདག་རྐྱེན་ནི་དབང་པོ་སྟེ། འབྲས་བུ་ཡུལ་འཛིན་ནུས་སུ་བསྐྱེད་
པའོ། །དེ་བཞིས་འབྲས་བུ་བསྐྱེད་ཚུལ་ནི། དོན་སྣང་གི་སེམས་དང་སེམས་བྱུང་
ཐམས་ཅད་ལ་དེ་བཞི་ཚང་དགོས་ཏེ། གཅིག་མ་ཚང་ན་མི་འབྱུང་བས་སོ། །སྙོམས་
པར་འཇུག་པ་གསུམ་ལ་དམིགས་རྐྱེན་མི་དགོས་ཏེ། དོན་སྣང་མེད་པས་སོ། །བེམ་
པོ་གཞན་རྣམས་ནི་རྒྱུའི་རྐྱེན་དང་བདག་རྐྱེན་གཉིས་ལས་སྐྱེ་བའོ། །སྙོམས་འཇུག་
ཏུ་འཇུག་ཁའི་ཤེས་པ་དེ་བསྐལ་པའམ་བསྐལ་པ་བས་ལྷག་ཀྱང་རུང་སྟེ། ལྡང་
ཁའི་དེ་མ་ཐག་རྐྱེན་དུ་འདོད་དོ། །རྒྱུ་དྲུག་ནི་རྣམ་རྩོད་པ་ཁོ་ནའི་བཞེད་ལ། རྐྱེན་
བཞི་ནི་བྱང་ཆུབ་སེམས་དཔའ་དང་ཐུན་མོང་བའོ།།
གཉིས་པ་རང་རྟོགས་པ་ལ་བཞི། མཚན་ཉིད། སྒྲ་དོན། དབྱེ་བ། ལྟ་
བའོ། །དང་པོ་ནི། ལྟ་སྤྱོད་ཡང་དག་ལ་འདེགས་བྱེད་ཀྱི་བློ་སྟོབས་དང་། གཟུང་
བ་བོན་གྱི་བདག་མེད་རྟོགས་ཤིང་། འཛིན་པ་བོན་གྱི་བདག་མེད་མ་རྟོགས་པའི་
གཞི་མཐུན་པའོ། །གཉིས་པ་ནི། སློབ་དཔོན་གཞན་ལ་མི་ལྟོས་པར་རང་གི་རྟོགས་
པས་རང་ཉིད་ལམ་འབྲས་ཐོབ་པ་ལ་ངེས་ཤེས་དངོས་སུ་འདྲེན་ནུས་པས། རང་
རྟོགས་པའམ། རང་སངས་རྒྱས་དང་རང་རྒྱལ་ཞེས་བྱ་སྟེ། ཡེ་ཁྲི་ལ་བཟླ་ལས།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མ་
སྟོན་པ་གཞན་ལ་མི་ལྟོས་པར། རང་གི་མཐུ་ཡི་རང་སངས་རྒྱས། བསྒྲུབས་པས་
འབྲས་བུ་ཐོབ་འདོད་པ། རང་རྟོགས་མིང་གི་ངེས་ཚིག་ཡིན། ཞེས་སོ། །
གསུམ་པ་དབྱེ་བ་ལ་གཉིས། ནེ་ཙོ་ལྟ་བུའི་ཚོགས་ན་སྤྱོད་པའི་དང་། བསེ་རུ་
ལྟ་བུའི་གཅིག་པུར་གནས་པའི་རང་རྟོགས་དང་གཉིས་ཡོད་པའི་ཕྱིར་ཏེ།
བཟླའི་རང་རྟོགས་སྐབས་སུ། ནེ་ཙོ་བསེ་རུ་ལྟ་བུར་གནས། ཞེས་སོ། །དེའི་དོན་
ཡང་། དང་པོ་ནི། རང་རྒྱལ་གྱི་ནང་ནས་དབང་པོ་རྡུལ་ཞིང་ཡོན་ཏན་ཆུང་བས་
ལྷན་དུ་འགྲོགས་པ་དང་། ཕྱི་མ་ནི། དབང་པོ་རྣོ་ཞིང་སྐྱོ་ཤས་ཆེ་བས་རང་
ང་ཉིད་
གཅིག་པུར་གནས་པའོ། །སྤྱིར་རང་རྒྱལ་ཐམས་ཅད་ཉན་ཐོས་སོགས་ལས་དབང་
པོ་རྣོ་བ་ཡིན་པར་བཤད་དོ། །བཞི་པ་ལྟ་བ་ནི་དེ་གཉིས་ཀ་མཚུངས་ཏེ། ཐེག་རིམ་
ལས། ཕྱི་ཡུལ་དངོས་པོ་མེད་དེ་ནང་ཤེས་རྒྱུ་དང་འབྲས། ཞེས་པས། བཀའ་
འགྲེལ་མེ་ལོང་ལས། ཕྱི་རོལ་གྱི་དངོས་པོ་ཁས་མི་ལེན་ཏེ་མི་འདོད་དོ། །ཞེས་པ་
ནི། །མཆན་འགྲེལ་ལས། ཕྲ་བ་ཟབ་མོ་དང་འདུས་པ་རགས་པ་གཉིས་ཀ་ཁས་མི་
ལེན་པའོ། །ཞེས་དང་མེ་ལོང་ལས། ཀུན་རྫོབ་ཙམ་དུ་སྣང་བ་མི་འགག་པའོ། །དོན་
དམ་པར་འཛིན་བྱེད་ཀྱི་ཤེས་པ་ཡང་དག་ཏུ་ཡོད་པར་འདོད་པའོ། །སེམས་ཡང་
དག་དེ་ཡང་ཤེས་པ་རང་ནང་གཟུང་འཛིན་དུ་འདོད་དོ། །ཤེས་པ་སྐད་ཅིག་སྔ་
མ་ནི་གཟུང་ཆ། ཤེས་པ་སྐད་ཅིག་ཕྱི་མ་ནི་འཛིན་ཆའོ། །དེ་ཡང་རྒྱུ་འབྲས་སུ་
འདོད་དོ། །ཤེས་པ་སྐད་ཅིག་སྔ་མ་ནི་རྒྱུ། ཕྱི་མ་ནི་འབྲས་བུའོ། །ཞེས་པས། ཉན་
ཐོས་པ་ལས་ཅུང་ཟད་དཔག་པ་སྟེ། བོན་གྱི་བདག་མེད་ཕྱེད་རྟོགས་པའི་ཕྱིར་ཏེ་
རྡུལ་ཕྲན་དོན་དམ་དུ་མི་འདོད་ལ། སེམས་སྐད་ཅིག་བདེན་པར་ལྟ་བས། དོན་
དམ་གྱི་གཟུང་འཛིན་དང་དོན་དམ་གྱི་རྒྱུ་འབྲས་ནི་ལྟ་བའོ།། དེ་ནི་ཕྱི་རོལ་གྱི་དངོས་
པོ་ཡང་དག་པ་མ་ཡིན་པར་འདོད་པ་རང་རྟོགས་པའི་ལྟ་བའོ། །
118



ལུང་རིགས་མཛོད།
ས་བཅད་གཉིས་པ་བསྲུང་བའི་ཁྲིམས་ལ་ལྔ། སྤྱིར་ཚུལ་ཁྲིམས་ཉིས་བརྒྱ་ལྔ་
བཅུ། སྒོས་ཁྲིམས་ཆེན་དགུ། དེ་དག་གི་ཐོབ་ཚུལ་དང་། གཏོང་ཚུལ་དང་། གཏོང་
ཐོབ་གཉིས་ཀ་ལ་བརྩོད་པ་སྤངས་པའོ། དང་པོ་ནི། རྣམ་རྩོད་པ་དང་རང་རྟོགས་
པ་གཉིས་ལ་རྟེན་ནི་རབ་བྱུང་ཁོ་ན་སྟེ། སྐྱོ་ཤས་ཆེ་བས་གཡེང་བར་མི་དགའ་
བའི་ཕྱིར་དང་། བསོད་ནམས་ཀྱི་ཚོགས་གཙོ་ཚེ་བར་སོག་པ་ལ་ཚུལ་ཁྲིམས་དང་
གཙང་སྤྱོད་གལ་ཆེ་བའི་ཕྱིར། སོ་ཐར་རིགས་བདུན་གང་རུང་དང་ལྡན་པ་ཞིག་
དང། ལྷག་པར་རང་རྟོགས་ནི་རབ་བྱུང་གི་རྟེན་ཅན་དགོས་ཏེ། རང་རྟོགས་དགྲ་
བཅོམ་པ་ཡིན་ན། བསྙེན་པ་རྫོགས་པ་ཡིན་པས་ཁྱབ་དགོས་ཏེ། ཁྱབ་པ་སྣང་ལྡན་
གྱིས་མཛད་པའི་ཐེག་པའི་རབ་དབྱེ་ལས། རང་རྟོགས་ནི། དམ་ཚིག་སྡོམ་ཁྲིམས་
ཉིས་བརྒྱ་ལྔ་བཅུ་བསྲུང།། ཞེས་པས་སོ། །དེ་ཡང་ཕྱིའི་ཚུལ་ལྔ་དང་། ནང་གི་ཁྲིམས་
ཉིས་བརྒྱ་ལྔ་བཅུ་སྟེ། རྒྱས་པ་ལོགས་སུ་རྒྱ་ཆེས་བསྟན་པ་བཞིན་ནོ། །
གཉིས་པ་སྒོས་ཁྲིམས་ཆེན་དགུ་ནི། ཐེག་རིམ་ལས། དགེ་སྤྱོད་མ་ཉམས་ཁྲིམས་
ཆེན་དགུ་པོ་བསྲུང་། ཞེས་པས། ཁྲིམས་ཆེན་དགུ་ནི། མེ་ལོང་དགུ་བསྐོར་ལས།
ཁྲིམས་ཆེན་དགུ་སྤྱོད་བཟང་པོ་དགུ་བསྲུང་སྟེ། གང་ཞེ་ན། ལུས་ཀྱི་སྲོག་གཅོད་པ་
དང་། མ་བྱིན་པ་ལེན་པ་དང་། མི་ཚངས་བ་སྤྱོད་པའོ། །ངག་གི་ངག་འཁྱལ་པ་
དང་། ཚིག་རྩུབ་མོ་དང་། དོན་དང་མི་འབྲེལ་པའི་རྫུན་ཚིགས་སོ། །ཡིད་ཀྱི་མནར་
སེམས་དང་། རྔམ་སེམས་དང་། ལོག་པར་ལྟ་བའོ། །དེ་དགུ་ཉ་སྟོང་ལ་སོགས་
དུས་བཟང་པོའི་ཚེ་ཁྱད་པར་དུ་བསྲུང་ཞིང་། ལུས་ཀྱི་བསྐོར་ཕྱག་བྱེད། ངག་གིས་
མདོ་བཟློས་པ་དང་བཀའ་སྒྲོགས་པ། ཡིད་ཀྱིས་ཚད་མེད་བཞི་བསྒོམ། དེ་ལྟར་
སྤྱོད་ཅིང་བསྲུང་བའོ། །ཞེས་པ་རྣམས་སོ། །
གསུམ་པ་ཐོབ་ཚུལ་ལ་རྩོད་པ་སྤང་པ་ནི། གཙང་གཙུག་གི་སྡོམ་པ་མ་ཉམས་
1 19



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པས་དྲང་སྲོང་ལེན་ན། རྩ་བཞི་གསར་དུ་ལེན་ནམ་མི་ལེན། ལེན་ན་སྔར་གྱི་རྩ་
བཞི་དེ་ལེན་ནམ། དེ་ལས་གསར་དུ་ལེན། དང་པོ་ལྟར་ན་བླངས་པ་ལ་དགོས་པ་
མེད་དེ། མི་ཐོབ་པའི་ཕྱིར་ཏེ། སྔར་ཐོབ་ཀྱི་རྩ་བ་མ་ཉམས་ན་བུམ་པ་མཉམ་པོ་
ཆག་ཞུམ་མེད་པ་གཉིས་གཅིག་ནང་གཅིག་མི་ཚུད་པ་ལྟར་རོ། །གསར་དུ་ལེན་ན་རྩ་
བ་བརྒྱུད་དུ་འགྱུར་རོ། །འདོད་ན་ལུང་དང་འགལ་ལོ། །མི་ལེན་ན་དྲང་སྲོང་དེ་
གཙང་གཙུག་ལས་ཁྱད་པར་དུ་འཕགས་པ་མ་ཡིན་པར་ཐལ། དེ་ལས་རྩ་བ་ཁྱད་
ཅན་ལེན་པ་མེད་པས་སོ། །ཞེ་ན། མདོ་སྡེ་བས་སྔར་གྱི་རྩ་བ་ཐོབ་པ་དེ་གནས་འགྱུར་
དུ་ལེན་པས་སྐྱོན་གཉིས་ཀ་མེད་དོ། །དཔེར་ན་རྒྱལ་བུ་རྒྱལ་སར་བཏོན་པ་བཞིན་
ནོ། །བྱེ་བྲག་ཏུ་སྨྲ་བས་ནི་སྣ་ཚོགས་པའི་རྒྱུན་ལྟར་བརྩེགས་པར་ཡང་འ་
་འདོད་དོ།།
བཞི་པ་གཏོང་ཚུལ་ལ་རྩོད་པ་སྤང་བ་ནི། ཉམས་པའི་རྩ་བཞི་སྟེ། སྲོག་གཅོད་
རྐུ་རྫུན་མི་ཚངས་སྤྱོད་པ་བསྲུང་བ་བཞིའོ། །རྩ་བ་གཅིག་ཉམས་པས་གསུམ་གནས་མི་
གནས། གནས་ན་རྩ་བ་གསུམ་པའམ་གཉིས་པའམ་རྩ་བ་གཅིག་པའི་རབ་བྱུང་
སྲིད་པར་འགྱུར་ལ། མི་གནས་ན་ཕྱོགས་རེ་བསྲུང་བའི་ཕན་ཡོན་མེད་པས་སྣ་འགའི་
དགེ་བསྙེན་མེད་པར་འགྱུར་རོ། །ཞེ་ན། མདོ་སྡེ་བ་ནི་རེ་རེ་བསྲུང་བའི་ཕན་ཡོན་
ཡོད་ཀྱང་རྩ་བཞི་མ་ཚང་བའི་རབ་བྱུང་གི་གོ་མི་ཆོད་པའོ། །དཔེར་ན་ཤུགས་ལྡན་
གྱི་རྨིག་བཞི་ལས་གཅིག་ཆག་ན་གསུམ་གྱིས་ས་མི་ཆོད་པ་བཞིན་ནོ། །བྱེ་བྲག་ཏུ་
སྨྲ་བ་ནི་ནོར་ཆེ་བུ་ལོན་མང་བ་ལྟར་ཀྱང་འདོད་དོ། །ཕལ་ཆེན་པའི་སྡེ་ལ་རྩ་བ་
གསུམ་པའང་ཡོད་པའི་ཕྱིར་རོ།།
ལྔ་པ་གཏོང་ཐོབ་གཉིས་ཀ་ལ་རྩོད་པ་སྤང་བ་ནི། སྡོམ་པ་མངོན་གྱུར་གྱིས་
གཏོང་ཐོབ་བྱེད་ན། བརྒྱལ་བ་དང་གཉིད་ཚེ་སྡོམ་མེད་དུ་འགྱུར་ཏེ། མངོན་གྱུར་
མེད་དེ། ཡིད་ཤེས་མེད་པའི་ཕྱིར་རོ། །སྡོམ་མེད་འདོད་ན་རབ་བྱུང་དང་འགལ་
20



ལུང་རིགས་མཛོད།
ལོ། །ས་བོན་གཏོང་ཐོབ་བྱེད་ན་ཉམས་པ་མེད་པ་དང་བླང་མི་དགོས་ཏེ། ས་བོན་
ཤེས་པ་ལ་རང་ཆས་སུ་ཡོད་པའི་ཕྱིར་རོ་ཞེ་ན། དེ་ནི་སེམས་པ་དབང་ནུས་པ་མཐུ་
ལྡན་གྱི་ཚུལ་གྱིས་ཐོབ་སྟེ་འགལ་རྐྱེན་མ་སྤྱད་ཀྱི་བར་དུ་བསོད་ནམས་རྒྱུན་ཆགས་
སུ་ཡོད་པའི་ཕྱིར་རོ། །
གསུམ་པ་བསྒོམ་པའི་རིམ་པ་ནི། ཐེག་རིམ་ལས། དེ་དོན་འདུ་འཛི་ཀུན་
སྤངས་མཚན་མ་འགོག །ཅེས་དང་། བཀའ་འགྲེལ་མེ་ལོང་ལས། ཕྱིའི་ཡུལ་དང་
མཚན་མ་ཀུན་འགོག་སྟེ། རང་གི་མཐོང་བའི་དོན་ལ་མ་ཡེངས་པར་སྙོམས་པར་
འཇུག་སྟེ་རྟོགས་ཤིང་གནས་སོ། །ཞེས་པས། མིག་གཟུགས་ལ་ཡེངས་བ་སོགས་
མི་འདོད་པ་ཀུན་འགོག་ཅིང་། རང་གིས་མཐོང་པའི་དོན་ལ་མ་ཡེངས་བར་སྒོམ་
པ་སྟེ། དེ་ལ་གཉིས། རྣམ་རྩོད་པའི་དང་
། རང་རྟོགས་པའི་བསྒོམ་ལུགས་སོ། །
དང་པོ་ལ་ཁ་དོག་དང་རེག་བྱ་དང་རྙེད་བཀུར་ལ་ཆགས་པའི་འདོད་ཆགས་
བཞིའི་གཉེན་པོར། ལུས་དྲན་པར་ཉེ་བར་བཞག་གིས་ལུས་མི་གཙང་བ་དང་མི་
སྡུག་པར་བསྒོམ་སྟེ། མི་གཙང་བ་ནི། ལུས་ཁྲག་དང་རྣག་དང་ཆུ་སེར་དྲི་མ་དང་
ཟག་པ་དང་ཀླད་པ་ལ་སོགས་མི་གཙང་པའི་རྫས་སུམ་ཅུ་རྩ་དྲུག་གིས་གང་བ།
གཞན་དག་གི་ལུས་ཀྱང་འདི་ལྟ་བུར་བསྒོམས་པས་ཆགས་སེམས་ལྡོག་པའོ། །མི་
སྡུག་པ་ནི། ལུས་རོ་དང་ཀེང་རུས་ཀྱི་རྣམ་པ། རྣམ་པར་སྔོ་བ། རྣམ་པར་བམ་པ།
རྣམ་པར་མྱགས་པ། རྣམ་པར་འབུས་གཞིག་པ། ཤ་ར་རི་ཡོད་པ། རྒྱུས་པ་བྲང་
བྲེང་དུ་འབྲེལ་པ། ལུས་ལ་རེག་པས་ཀྱང་རྨ་འབྱིན་པ། ཁྲག་ཟག་པ་ལ་སོགས་པའི་
རང་བཞིན་དུ་བསྒོམས་པས་ལུས་ལ་ཆགས་པ་ལྡོག་པའོ། །དེ་ལ་བརྟན་པ་ཐོབ་པ་
དང་བདེ་སྡུག་གི་ཚོར་བ་ཐམས་ཅད་སྡུག་བསྔལ་དུ་བསྒོམ་སྟེ། ཚོར་བ་བདེ་བའི་
ལོངས་སྤྱོད་ཐམས་ཅད་ནི་འགྱུར་བའི་སྡུག་བསྔལ། རྩོལ་སྒྲུབ་ཀྱི་བློས་བྱས་ཐམས་
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཅད་ནི་འདུ་བྱེད་ཀྱི་སྡུག་བསྔལ། ཚོར་བ་སྡུག་བསྔལ་ཐམས་ཅད་ནི་སྡུག་བསྔལ་གྱི་
སྡུག་བསྔལ་དུ་བསྒོམ་པའོ། །སེམས་དྲན་པ་དང་བོན་བདག་ཏུ་ལྟ་བའི་གཉེན་པོར།
དབུགས་ཕྱི་ནང་དུ་རྒྱུ་བ་ལ་སེམས་བཟུང་བས་རྣམ་རྟོག་འགག་སྟེ། སྙོམས་པར་
འཇུག་པའོ། །དེ་ལ་ཞི་གནས་ཡན་ལག་བཅུ་གཉིས་ལྡན་ཏེ། གང་ཞེ་ན། ཐེག་རིམ་
འགྲེལ་ཆེན་ལས། བདེ་བ་འཇམ་པ་སྙོམས་པ་གསུམ།། གསལ་བ་དྭངས་པ་ཡང་
བ་གསུམ།། མི་རྟོག་མི་གཡོ་ཟབ་པ་གསུམ།། བཙའ་སླ་བཏང་དཀའ་འཐུག་པ་
གསུམ།། ཞེས་སོ། །དེའང་སེམས་ཀྱི་རྒྱུན་ཀུན་རྫོབ་ཀྱི་བདེན་པ་ཡིན་ལ། དེའང་
བརྟགས་ན་སྐད་ཅིག་ཆ་མེད་པ་དོན་དམ་པའི་བདེན་པ་སྟེ། དེའི་ངང་ལ་བདག་
མེད་པའི་དོན་བསྒོམ། དེ་ནས་འདུ་བྱེད་དང་རྣམ་པར་ཤེས་པས་བསྡུས་པའི་བོན་
ལ་ཕྱི་དང་ནང་གི་བདག་ཉིད་ཀྱི་རང་བཞིན་བདག་མེད་པ་ཉིད་དང་། མི་རྟག་
པ་དང་། སྒྱུ་མ་ལྟ་བུ་ལ་སོགས་བསྒོམ་པ་སྟེ། ལ་ཟླ་ལས། ལྷ་མི་གཞན་རྟེན་སྒོམ་
པ་ནི།། རང་ལུས་གདོས་བཅས་ཕུང་པོ་ལ། མི་གཙང་རྫས་སུ་འདུ་ཤེས་བསྐྱེད།
རྣམ་པ་སྔོ་དང་བམ་པ་དང་། རྡུལ་དང་མྱགས་པར་སྒོམ་པ་སྟེ། གཟུགས་ཕུང་ཞེན་
པའི་མཐའ་ལས་བཟློག །ཞི་གནས་ཡན་ལག་བཅུ་གཉིས་ལྡན།། ཚོགས་དྲུག་ཡུལ་
ལ་རྟོག་པ་སྤོང་།། ཞེས་སོ། །གཞན་ཡང་འདོད་ཆགས་ཀྱི་གཉེན་པོ་མི་སྡུག་པ་
བསྒོམ་པ། ཞེ་སྡང་གི་གཉེན་པོར་བྱམས་པ། གཏི་མུག་ལ་རྟེན་ཅིང་འབྲེལ་པ། ང་
རྒྱལ་ལ་ཁམས་ཀྱི་རབ་ཏུ་དབྱེ་བ་བསྒོམ་པ་དང་། རྣམ་རྟོག་གི་གཉེན་པོར་དབུགས་
ཕྱི་ནང་དུ་རྒྱུ་བར་དྲན་པ་ཟད་པར་བསྒོམ་པའོ། །གནས་ཡུན་ནི་འགོག་པའི་དབང་
དུ་བྱས་ཏེ། ཆ་ལག་ལས། གནས་ཡུན་ནི་གཏོ་རྒྱལ་གྱི་བསྟན་པ་ལ་སྙོམས་པར་
ཞུགས་ནས། གཤེན་རབ་མི་བོའི་བསྟན་པ་ལ་བོན་གྱི་རྔ་བོ་ཆེ་བརྡུངས་པས་སེད་
པའོ། །གཤེན་རབ་ཀྱི་བསྟན་པ་ལ་སྙོམས་པར་ཞུགས་ནས་འོད་དེ་མི་ཆུང་གི་བསྟན་
122



ལུང་རིགས་མཛོད།
པ་ལ་སད་པར་བཤད་དོ། །དེ་དག་ལ་ལྡང་བའི་འདུ་ཤེས་སྔོན་ལ་བཏང་བས་སད་
པའོ། །སྙོམས་འཇུག་ལས་ལྡང་བའི་དེ་མ་ཐག་རྐྱེན་དེ། སྔོན་ཚེ་སྙོམས་པར་ཞུགས་
ཁའི་ཤེས་པ་དེ་ཡིན་པར་འདོད་དོ། །
གཉིས་པ་རང་རྟོགས་ཀྱི་བསྒོམ་པ་ནི། ཡེ་ཁྲི་ལ་བཟླ་ལས། རང་རྟོགས་གཤེན་
རབ་བསྒོམ་པ་ནི།། དང་པོ་མ་རིག་ལ་སོགས་ནས། ཐ་མ་རྒ་ཤིར་ཐུག་པར་བསྒོམ།།
རང་གི་དཔྲལ་བར་སེམས་གཏད་དེ།། ཀེང་རུས་དཀར་པོ་ཐེབ་ལོང་ཙམ།། དེ་ལ་
སེམས་འཛིན་གཏད་པ་དང་། དེ་ལས་མཆེད་ནས་ཀེང་རུས་ལྟ། དེ་ནས་རིམ་པས་
འགག་པར་བསྒོམ།། ཞེས་པས། སྣང་བ་ཀེང་རུས་སུ་བསྒོམ་པ་དང་། ཟད་པར་མེ་
དང་ཆུར་བསྒོམ་པ་ལ་སོགས་པའོ། །
བཞི་པ་བསྒྲུབ་ཐབས་ལ་མདོར་རྒྱུས་གཉིས་ལས། དང་པོ་ནི། ཕྱི་རོལ་གྱི་དོན་
ཡང་དག་ཏུ་འདོད་པ་དང་། འཁྲུལ་པར་འདོད་པ་གཉིས་བསྒྲུབ་ཐབས་ལ་མ་
མཐུན་ཏེ། ཐེག་རིམ་ལས། ཡེ་ཤེས་ཆ་ཡིས་ཁམས་གསུམ་ཉོན་མོངས་འཇོམས།།
རྟེན་འབྲེལ་དུར་ཁྲོད་རོ་ལ་ལྡོག་སྟེ་ལྟ། ཞེས་པས། དང་པོས་ཡེ་ཤེས་ཆ་ཡིས་ཁམས་
གསུམ་གྱི་ཉོན་མོངས་པ་ཆེ་འབྲིང་ཆུང་གསུམ་འཇོམས་པ་དང་། ཕྱི་མས་རྟེན་
འབྲེལ་བཅུ་གཉིས་ལུགས་ལས་ལྡོག་ནས་མ་རིག་པ་ཁོ་ན་སྤང་པའོ། །
གཉིས་པ་རྒྱས་བཤད་ལ་གཉིས། རྣམ་རྩོད་པའི་དང་། རང་རྟོགས་པའི་
ལུགས་སོ། །དང་པོ་ནི། ཐེག་འགྲེལ་ལས། ཕྱི་རོལ་ཡང་དག་ཏུ་འདོད་པས་ནི།
ཡེ་ཤེས་ཆ་ཡིས་ཁམས་གསུམ་ཉོན་མོངས་འཇོམས། བདེན་པ་བཞི་ལ་ཡེ་ཤེས་
བཅུ་དྲུག་ཏུ་ཕྱེ་སྟེ་བསྒྲུབ་པའོ། །ཞེས་པས། དེའི་དོན་ལ་གསུམ། དམིགས་ཡུལ་
བདེན་བཞིའི་རྣམ་གཞག །རྟོགས་པའི་ཡེ་ཤེས་སྐྱེ་ལུགས། དེས་ཁམས་གསུམ་གྱི་
སྒྲིབ་པ་སྤོང་ཚུལ་ལོ། །
2?



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་པོ་ལ་གསུམ། ངོས་བཟུང་གི་དབྱེ་བ། མཚན་ཉིད་ཀྱི་དབྱེ་བ། རྒྱུད་ལ་
བསྟེན་ལུགས་སོ། །དང་པོ་ནི། བཀའ་འགྲེལ་མེ་ལོང་ལས། དེ་ཡང་ཉོན་མོངས་ཀྱི་
བདེན་པ་རྒྱུ་གཞི་དངོས་དང་བཅས་པ་ནི། འཁོར་བའི་རྒྱུ་འབྲས་དོར་བྱ་ཐབས་
དང་བཅས་པའོ། །རྣམ་བཅད་ཀྱི་བདེན་པ་བགྲོད་བྱེད་དང་བཅས་པ་ནི། མྱང་
འདས་ཀྱི་རྒྱུ་འབྲས་བླང་བྱ་ཐབས་དང་བཅས་པའོ། །ཞེས་པས། ཀུན་འབྱུང་གིས་
དཀྲུགས་པས་སྡུག་བསྔལ་འཐོབ་ལ། ལམ་རྒྱུད་ལ་བསྟེན་པས་དྲི་མ་དབྲི་ནས་འགོག་
པ་མངོན་དུ་འགྱུར་བའོ། །སྡུག་བསྔལ་ལ་ངོ་བོས་དབྱེ་ན་སྐྱེ་ས་ཕྱི་སྣོད་ཀྱི་འཇིག་
རྟེན་དང་། སྐྱེ་བ་ནང་བཅུད་ཀྱི་སེམས་ཅན་ནོ། །ཀུན་འབྱུང་ལ་ཡང་གཉིས་ཏེ།
ཀུན་སློང་ཉོན་མོངས་པ་དང་། དེས་བསླངས་པའི་ལས་སོ། །འགོག་པ་ཡང་གཉིས་
ཏེ། གཉེན་པོ་ལམ་གྱིས་དྲི་མ་བྲལ་བར་བྱས་པ་སོ་སོ་ཀུན་ཏུ་བརྟགས་པའི་འགོག
དང་། ཉོན་མོངས་པ་རང་གི་རྒྱུ་རྐྱེན་མ་ཚང་བས་འགགས་པའི་སོ་སོ་ཀུན་ཏུ་
བརྟགས་པ་མ་ཡིན་པའི་འགོག་པའོ། །ལམ་ལ་ཡང་གཉིས་ཏེ། མི་རྟོག་པ་དང་རྗེས་
ལ་ཐོབ་པའོ། གང་གིས་འབྱེད་པའི་རྒྱུ་མཚན་ནི། དང་པོ་སྤངས་གཉེན་གཉིས་
ཀྱི་ཁྱད་པར་ལས་ཕྱེ་བ་ནི། སྡུག་ཀུན་གཉིས་ནི་སྤང་བྱ་ལ། འགོག་ལམ་གཉིས་ནི་
གཉེན་པོའི་སྒོ་ནས་ཕྱེ་བའོ། །སོ་སོའི་རྒྱུ་འབྲས་ཀྱི་སྒོ་ནས་དེ་དག་བཞིར་འབྱེད་
ཚུལ་ནི། སྡུག་བདེན་ནི་འཁོར་བའི་འབྲས་བུའི་ཆ་དང་། ཀུན་འབྱུང་ནི་རྒྱུའི་ཆ་ལ་
ལྟོས་ཏེ་ཕྱེ་བའོ། །འགོག་བདེན་ནི་མྱང་འདས་ཀྱི་འབྲས་བུའི་ཆ་དང་། ལམ་ནི་
རྒྱུའི་ཆ་ལ་ལྟོས་ཏེ་ཕྱེ་བའོ། །ཇི་ལྟར་དབྱེ་བའི་དོན་ནི། འགོག་བདེན་དང་བདེན་པ་
གཞན་ནི་དབྱེ་བ་བྱར་མེད་ལ། ལམ་བདེན་དང་སྡུག་ཀུན་ནི་འཁོར་འདས་ཀྱི་སྒོ་
ནས་ངོ་བོ་ཐ་དད་ལ། སྡུག་ཀུན་གཉིས་ནི་རྒྱུ་འབྲས་ཀྱི་ཆ་ནས་ངོ་བོ་ཐ་དད་ཡིན་
ཞེས་འགྲོ་མགོན་བློ་གྲོས་དང་རྗེ་རིན་པོ་ཆེས་གསུངས་སོ། །རྒྱུ་འབྲས་སོགས་ནི་
124



ལུང་རིགས་མཛོད།
དཀྲིད་དྲང་གོ་བདེ་སོགས་སུ་བཞེད་དོ།།
གཉིས་པ་ལ་གཉིས། བདེན་པ་བཞིའི་མཚན་ཉིད། བོན་བཅུ་དྲུག་སོ་སོའི་
མཚན་ཉིད་དོ། །དང་པོ་ལ་སྤྱི་དང་། སོ་སོའི་མཚན་ཉིད་དོ། །དང་པོ་ནི། བློ་ཡུལ་
གནོད་མེད་ནི་བདེན་པ་ཙམ་གྱི་མཚན་ཉིད་དོ། །གཉིས་པ་ལ་བཞི་ལས། དང་པོ་
སྡུག་བདེན་ལ། མཚན་ཉིད་དང་། ངེས་ཚིག་གོ །དང་པོ་ནི། འགྲོ་མགོན་བློ་གྲོས་
དང་རྗེའི་བཞེད་པ་ལྟར་ན། ལས་ཀྱི་རྒྱུ་ལས་བྱུང་ཞིང་རང་གི་ངོ་བོ་ཉོན་མོངས་
པར་བྱེད་པའི་ཡིན་ལུགས་དང་ལྡན་པ་ཞེས་གསུངས་སོ། །གཉིས་པ་ནི། རང་གི་
སེམས་རྒྱུད་སྡུག་བསྔལ་བར་གནས་པ་དང་། གནས་སྐབས་ཐ་སྙད་ཙམ་དུ་བདེན་
པས་ན་སྡུག་བདེན་ནོ །གཉིས་པ་ཀུན་འབྱུང་ལ་མཚན་ཉིད་ནི། སྡུག་བསྔལ་བསྐྱེད་
པའི་ཡིན་ལུགས་དང་ལྡན་པ་ཞེས་གསུངས། གཉིས་པ་ནི། སྡུག་བསྔལ་གྱི་རྫས་
རིགས་ཐམས་ཅད་བསྐྱེད་པས་ན་ཀུན་འབྱུང་། གནས་སྐབས་ཐ་སྙད་ཙམ་དུ་
བདེན་པས་བདེན་པ། གསུམ་པ་འགོག་བདེན་ལ་གཉིས་ལས། དང་པོ་མཚན་
ཉིད་ནི། ལས་དང་སྒྲིབ་པས་དབེན་པའི་ཡིན་ལུགས་དང་ལྡན་པ་ཞེས་གསུངས།
གཉིས་པ་ནི། དགག་བྱ་འགོག་པས་ན་འགོག་པ། བདེན་ཙམ་དུ་གནས་པས་དེ་
སྐད་བརྗོད་དོ །བཞི་པ་ལམ་ལ་གཉིས། དང་པོ་མཚན་ཉིད་ནི། བདག་མེད་རྟོགས་
པས་ཕྱིན་པར་བྱེད་པའི་ཡིན་ལུགས་དང་ལྡན་པ་ཞེས་དང་། གཉིས་པ་ངེས་ཚིག་
ནི། མྱང་འདས་ལ་ཕྱིན་པར་བྱེད་པ་ཡིན་པས་ན་ལམ། གནས་སྐབས་ཐ་སྙད་ཙམ་
དུ་བདེན་པས་བདེན་ཞེས་གསུངས་སོ། །
གཉིས་པ་ནི། བདེན་བཞིའི་རྣམ་པ་བཅུ་དྲུག་མངོན་སུམ་དུ་རྟོགས་པའི་ཡེ་
ཤེས་བཅུ་དྲུག་ཡོད་དེ། རྣམ་པ་བཅུ་དྲུག་གང་ཞེ་ན། མེ་ལོང་དགུ་བསྐོར་ལས།
མི་རྟག་པ་༡། ཉོན་མོངས་པ་༢། སྟོང་པ་༣། བདག་མེད་པ་༤། རྒྱུ་༡། གཞི་
125



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དངོས་ཉིད་༢། རབ་ཏུ་བསྐྱེད་པ་༣། རྐྱེན་གྱི་རྣམ་པ་༤། རྣམ་བཅད་༡། ཞི་བ་༢།
གྱ་ནོམས་༣། ངེས་པ་འབྱུང་བ་༤། བགྲོད་བྱེད་༡། རིགས་པ༢། བསྒྲིབ་པ་༣ །
ངེས་པ་འབྱིན་པའོ་༤། ཞེས་པས། བཅུ་དྲུག་པོ་དེ་དག་བདེན་པ་བཞི་ལ་བཞི་
བཞི་བཅུ་དྲུག་སྟེ། དང་པོ་ཉོན་མོངས་སྡུག་བསྔལ་གྱི་བདེན་པའི་རྣམ་པ་བཞིའི་
དོན་ནི་རིམ་པ་ལྟར། རང་གི་སྐད་ཅིག་གཉིས་པར་འཇིག་པས་ན་མི་རྟག་པ། སྡུག་
བསྔལ་གྱི་རང་བཞིན་དུ་སྣང་བས་ན་ཉོན་མོངས་པ། དོན་གཞན་གྱི་བདག་གིས་
སྟོང་པས་ན་སྟོང་པ། ངོ་བོར་གྱུར་པའི་བདག་མེད་པས་ན་བདག་མེད་པའོ། །བཞིར་
བཞག་པའི་རྒྱུ་མཚན་ནི། རྟག་པ་དང་། བདེ་བ་དང་། གང་ཟག་གི་བདག་དང་།
བདག་ཏུ་འཛིན་པ་སྟེ། ཕྱིན་ཅི་ལོག་བཞིའི་གཉེན་པོར་འགྱུར་བའི་ཕྱིར་དུ་འོ། །
གཉིས་པ་གཞི་དངོས་ཀུན་འབྱུང་བདེན་པའི་རྣམ་པ་བཞིའི་དོན་ནི། ཡང་
སྲིད་འཕེན་བྱེད་ཀྱི་བག་ཆགས་བསགས་པས་ན་རྒྱུ། འདུན་པ་དང་འདོད་ཆགས་
ཀྱི་རྩ་བ་ཡིན་པས་ན་གཞི་དངོས་ཉིད། ལས་བསགས་པའི་འབྲས་བུ་རང་རྒྱུ་བཞིན་
ཐ་དད་དུ་སྨིན་པར་བྱེད་པས་རབ་ཏུ་བསྐྱེད་པ། སྡུག་བསྔལ་སྔ་མ་དོར་ཞིང་ཕྱི་མ་
ལེན་པའི་རྐྱེན་བྱེད་པས་ན་རྐྱེན་གྱི་རྣམ་པའོ། །དེ་བཞིར་བཞག་པའི་དོན་ཡང་།
སྡུག་བསྔལ་གྱི་རྒྱུ་མེད་པ་དང་། རྒྱུ་ལས་འབྲས་བུ་མི་འབྱུང་བ་དང་། རྒྱུ་འབྲས་
རིགས་མི་མཐུན་པ་དང་། རྒྱུ་འབྲས་རྟག་པར་འཛིན་པའི་ལོག་རྟོག་བཞི་བསལ་
བའི་ཕྱིར་དུའོ། །
གསུམ་པ་རྣམ་བཅད་འགོག་བདེན་གྱི་རྣམ་པ་བཞིའི་དོན་ནི། རྒྱུ་ཉོན་མོངས་
པ་གཞི་ནས་བཅད་པས་ན་རྣམ་བཅད། འབྲས་བུ་སྡུག་བསྔལ་ཞི་བས་ཞི་བ། ཡོན་
ཏན་སྟོབས་ཆེ་བས་ན་གྱ་ནོམས་པ། སྤངས་ཟིན་སླར་མི་ལྡོག་པས་ན་ངེས་འབྱུང་
གི་རྣམ་པའོ། །བཞིར་བཞག་པའི་རྒྱུ་མཚན་ཡང་། ཉོན་མོངས་འགག་པ་མི་སྲིད་
126



ལུང་རིགས་མཛོད།
པ་དང་། འགག་ཀྱང་སྡུག་བསྔལ་ལས་གྲོལ་བར་མི་འགྱུར་བ་དང་། གྲོལ་ཡང་དེ་
ལས་ལྷག་པའི་འབྲས་བུ་དབང་ཕྱུག་སོགས་འཐོབ་པར་འདོད་པ་དང། ཉོན་མོངས་
པ་ལན་གཅིག་སྤངས་ཀྱང་སླར་ལྡོག་པར་འཛིན་པ་བཞིའི་གཉེན་པོར་འགྱུར་
བའི་ཕྱིར་དུའོ། །
བཞི་པ་བགྲོད་བྱེད་ལམ་བདེན་གྱི་རྣམ་པ་བཞིའི་དོན་ནི། ཐར་པ་ཆེན་པོར་
ཕྱིན་པར་བྱེད་པས་ན་བགྲོད་བྱེད། བསྒྲུབ་བྱ་ཕྱིན་ཅི་མ་ལོག་པས་ན་རིགས་པ།
འབྲས་བུ་ཆེན་པོ་འགྲུབ་པར་བྱེད་པས་ན་བསྒྲུབ་པ། བྱང་ཆུབ་ཆེན་པོར་ངེས་
པར་འབྱིན་པས་ན་ངེས་འབྱིན་གྱི་རྣམ་པའོ།། བཞིར་བཞག་པའི་རྒྱུ་མཚན་ཡང་།
ཐར་པའི་ལམ་མེད་པ་དང་། ཡོད་ཀྱང་ཕྱིན་ཅི་ལོག་ཏུ་འགྱུར་བ་དང་། དེ་མ་ལོག་
ཀྱང་དོན་རྒྱ་ཆེན་པོ་བསྒྲུབ་མི་ནུས་པ་དང་། ནུས་ཀྱང་མཐར་ཐུག་གཏན་གྱི་བདེ་
བ་མི་འབྱུང་སྙམ་པ་བཞིའི་གཉེན་པོར་འགྱུར་བའི་ཕྱིར་དུ་བཞག་པའོ། །
གསུམ་པ་རྒྱུད་ལ་བརྟེན་ལུགས་ནི། ཁམས་བརྒྱད་ཀྱི་སྟོང་ཁམས་ལས། སྡུག་
བསྔལ་ཤེས་པར་བྱ་བའི་གཤེན་རབ་ཀྱི་བདེན་པ་དང་། ཀུན་འབྱུང་སྤང་བར་བྱ་
བའི་གཤེན་རབ་ཀྱི་བདེན་པ་དང་།། འགོག་པ་མངོན་དུ་བྱ་བའི་གཤེན་རབ་ཀྱི་
བདེན་པ་དང་།། ལམ་བསྒོམ་པར་བྱ་བའི་གཤེན་རབ་ཀྱི་བདེན་པ་དང་བཞི་སྟེ།།
ཞེས་པས། འབྲས་བུ་ནད་ཀྱི་ངོ་ཤེས་ན་དེའི་རྒྱུ་རླུང་མཁྲིས་བད་ཀན་སྤོང་ཐབས་
ལ་འཇུག་པ་བཞིན། འབྲས་བུ་སྡུག་བསྔལ་གྱི་ཉེས་དམིགས་ཤེས་ན་དེའི་རྒྱུ་ཀུན་
འབྱུང་སྤོང་ཐབས་ལ་འཇུག་པས་སྡུག་བསྔལ་ཤེས་པར་བྱའོ། །རྒྱུ་མེ་བསད་ན་
འབྲས་བུ་དུ་བ་རང་ལོག་ལ་འགྲོ་བ་བཞིན། རྒྱུ་ཀུན་འབྱུང་སྤངས་ན་འབྲས་བུ་སྡུག་
བསྔལ་གྱི་ཕུང་པོ་རང་ལོག་ལ་འགྲོ་བས་ཀུན་འབྱུང་སྤང་བར་བྱའོ། །ནད་བྲལ་
བདེ་བའི་རང་བཞིན་ཤེས་ན་སྨན་དོན་དུ་གཉེར་བ་ལྟར། འབྲས་བུ་འགོག་པའི་
27



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡོན་ཏན་ཤེས་ན་ལམ་དོན་དུ་གཉེར་ནས་འགོག་པ་མངོན་དུ་བྱའོ། །ནད་ལ་ཕན་
པའི་སྨན་བསྲིང་ན་གཅོང་ནད་སེལ་བ་ལྟར། བདག་མེད་རྒྱུད་ལ་ངང་གིས་བསྲིངས་
ན་འཁོར་བ་ལས་ངེས་པ་གྲོལ་བས་ལམ་བསྒོམ་པར་བྱའོ།།
གཉིས་པ་རྟོགས་པའི་ཡེ་ཤེས་སྐྱེ་ལུགས་ནི། མེ་ལོང་ལས། དེ་ལྟར་སྐད་ཅིག་
མ་བཅུ་དྲུག་ལ་ཡེ་ཤེས་བཅུ་དྲུག་གོ །ཞེས་པས། རྣམ་རྩོད་པས་རང་གི་སྦྱོར་ལམ་
བོན་མཆོག་རྫོགས་པའི་རྗེས་སུ། བདེན་པ་བཞི་མི་རྟག་ལ་སོགས་བཅུ་དྲུག་ལ་རིམ་
བཞིན་དུ་གང་ཟག་གི་བདག་མེད་གསར་དུ་མཐོང་བའི་ཡེ་ཤེས་སྐད་ཅིག་མ་བཅུ་
དྲུག་ནི། ར་ཟམ་པ་ལ་འགྲིམ་པ་ལྟར་བར་མ་ཆད་པར་རིམ་ཆགས་སུ་སྐྱེ་བའོ། །དེའང་
སྐད་ཅིག་མ་དང་པོ་ནས་བཅུ་དྲུག་གི་བར། བདེན་བཞིའི་མཚན་ཉིད་བཅུ་དྲུག་
དེ། རིམ་པ་ལྟར་གསར་དུ་མཐོང་བ་སྟེ། སྐད་ཅིག་མ་དང་པོར་མི་རྟག་པའི་དེ་ཁོ་
ན་ཉིད་གསར་དུ་མཐོང་བས་དེས་འགྲེ་སྟེ། བཅུ་དྲུག་པར་ངེས་པར་འབྱིན་པ་དེ་ཁོ་
ན་ཉིད་གསར་དུ་མཐོང་བའོ། །དེའི་སྐད་ཅིག་མ་ལའང་འདོད་ཚུལ་དུ་མ་སྣང་རུང་
རང་ལུགས་ལ། རྗེ་རིན་པོ་ཆེའི་དགོངས་བཞེད་དང་། སྒ་སྟོན་གྱི་ཐེག་འགྲེལ་མཐུན་
པར་འདི་ཡི་སྐད་ཅིག་མ་ནི་བྱ་བ་རྫོགས་པའི་སྐད་ཅིག་མ་སྟེ། ཕྱི་མའི་ཕྱི་མའི་
རྟོགས་པ་མ་སྐྱེས་ཀྱི་བར་ལ་བསྐལ་པའམ། དེ་ལས་ལྷག་པར་གནས་ཀྱང་རུང་སྟེ་
སྐད་ཅིག་གཅིག་ཅེས་བྱའོ། །ཞེས་གསུངས་པ་ལྟར་འདོད་དོ། །འདི་ལ་མཁས་པ་
འགའ་ཞིག་གིས་སྐད་ཅིག་མ་བཅུ་དྲུག་གི་མིང་ཡང་། བོན་བཟོད་བཞི་སོགས་རང་
རྒྱལ་དང་མཚུངས་པར་བཤད་པ་ཡོད་ཀྱང་དོན་གཅིག་སྟེ། དཔེར་ན་སྡུག་བསྔལ་
མི་རྟག་པའི་རྣམ་པ་མངོན་སུམ་དུ་གསར་དུ་རྟོགས་པའི་ཉན་ཐོས་ཀྱི་མཐོང་ལམ་
དང་། ཉན་ཐོས་ཀྱི་མཐོང་ལམ་སྡུག་བསྔལ་བོན་བཟོད་ཅེས་པ་དོན་གཅིག་པས་
དེའི་འགྲེས་ཏེ་ཤེས་པར་བྱའོ། །ཞེས་མཁན་པོ་ཉི་མས་གསུངས་སོ། །འོ་ན་དུས་
128



ལུང་རིགས་མཛོད།
མཐའི་སྐད་ཅིག་མ་གང་ཞེ་ན། དེ་ནི་སེ་གོལ་གཏོགས་པ་ཙམ་མོ། །དེ་དག་གི་སྐྱེ་
ཚུལ་གྱི་སྔ་ཕྱིའི་འཐད་པ་ནི། སྡུག་ཀུན་གཉིས་ཚུར་རོལ་རགས་པས་སྔོན་ལ་མཐོང་
ལ། འགོག་ལམ་གཉིས་ཕ་རོལ་ཞི་བས་རྗེས་སུ་མཐོང་ལ། དང་པོ་ལ་ཡང་འབྲས་
བུའི་ཁྱད་པར་མ་ཤེས་ན་རྒྱུའི་ནུས་པ་མི་རྟོགས་པས། སྡུག་བསྔལ་ནི་འབྲས་བུ་
མངོན་གྱུར་ཡིན་པས་སྔོན་ལ་མཐོང་ལ། ཀུན་འབྱུང་ནི་རྒྱུ་ཐག་རིང་བས་རྗེས་སུ་
མཐོང་བའོ། །འགོག་ལམ་ལ་ཡང་འགོག་པ་ནི་བྲལ་བ་མངོན་གྱུར་ཡིན་པས་སྔོན་
དང་། ལམ་ནི་བྲལ་བྱེད་གང་ཡིན་རྗེས་སུ་བརྟག་དགོས་པས་རྗེས་སུ་མཐོང་བའོ།།
གསུམ་པ་དེས་ཁམས་གསུམ་གྱི་སྒྲིབ་པ་སྤང་ཚུལ་ལ་ལྔ། སྤང་གཞི་ས་དགུའི་
ངོས་བཟུང་། སྤང་བྱ་མཐོང་སྤང་བསྒོམ་སྤང་། འདོད་པའི་སྒོམ་སྤང་སྤོང་ལུགས།
ཁམས་གོང་མས་སྤོང་ངམ་སྤོང་མིན། སྤང་གཉེན་གང་འཕྲད་ཀྱི་འཐད་པའོ། །དང་
པོ་ལ་ཁམས་གསུམ་སྟེ། འདོད་ཁམས་ནི། སེམས་རྩེ་གཅིག་ཏུ་མི་གནས་པ་
ཕྱི་རོལ་དུ་གཡེང་བའོ། །ཁམས་གོང་མ་ནི་སེམས་རྩེ་གཅིག་ཏུ་གནས་པ་སྟེ། གཟུགས་
ཁམས་ནི་དོན་སྣང་གི་བག་ཆགས་སད་པའོ། གཟུགས་མེད་ནི་དོན་སྣང་གི་བག་
ཆགས་མ་སད་པའོ། །ཇི་སྐད་དུ་སྡོང་པོ་རབ་དབྱེ་ལས། འདོད་ཁམས་གནས་རིགས་
ཉི་ཤུ་པ་གཅིག་ཏུ་བསྡུད་པ་ནི། འདོད་པའི་ཡོན་ཏན་ལྔ་སེམས་ཀྱི་ཆ་མཉམ་པའི་
ཕྱིར་རོ། །གཟུགས་ཁམས་བཅུ་བདུན་པ་བཞིར་བསྡུད་པ་ནི། བསམ་གཏན་བཞི་
པོ་ལ་ཏིང་ངེ་འཛིན་རེ་རེ་ཡོད་པའོ། །གཟུགས་མེད་པའི་ཁམས་ས་བཞིར་བསྡུད་
པ་ནི། སྐྱེ་མཆེད་མུ་བཞི་ལ་ཉི་ལོའི་ཁྱད་པ་རེ་རེ་ཡོད་པས་ས་བཞིར་བསྡུད་པའོ། །ཞེས་
སོ། །ས་དགུ་ནི་འབུམ་ཏིག་ལས། འདོད་པའི་ས་དང་། རྟོག་པའི་ས་དང་། དཔྱོད་
པའི་ས་དང་། རྟོག་དཔྱོད་མེད་པའི་ས་དང་། དགའ་བདེ་མེད་པའི་ས་དང་། ནམ་
མཁའ་ཙམ་ལ་བརྟེན་པ་དང་། རྣམ་ཤེས་ཙམ་ལ་བརྟེན་པ་དང་། ཅི་ཡང་མེད་
129



འst
ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་ལ་བརྟེན་པ་དང་། ཡོད་མིན་མེད་མིན་ལ་བརྟེན་པའོ། །ཞེས་པས། བསམ་
གཏན་དང་པོར་དགའ་བ་དང་རྟོག་པ་གཉིས་འབྱུང་བ། གཉིས་པར་དགའ་རྟོག་
མེད་ལ་བདེ་དཔྱོད་འབྱུང་བ། གསུམ་པར་བདེ་དཔྱོད་མེད་ལ་བཏང་སྙོམས་དང་
ཤེས་བཞིན་འབྱུང་བ། བཞི་པར་དེ་མེད་ལ་བཏང་སྙོམས་ཡང་དག་དང་དྲན་པ་
ཡང་དག་འབྱུང་བའོ། །དེ་དག་ཕན་ཡོན་དང་གཉེན་པོའི་ཡན་ལག་གོ །གཟུགས་
མེད་ནི་ནམ་མཁའ་ཙམ་དང་། རྣམ་ཤེས་ཙམ་དང་། རྣམ་ཤེས་ཙམ་དུ་ཅུང་ཟད་
མེད་པ་དང་། ཡོད་མིན་མེད་མིན་ལ་བརྟེན་པའོ། །གཙང་མ་རིགས་ལྔ་ནི་བསམ་
གཏན་བཞི་པའི་ཁོངས་སུ་བསྡུད་པའོ། །
གཉིས་པ་སྤང་བྱ་ལ་དབྱེ་བཤད་ལས། མཐོང་བས་སྤང་པ་བརྒྱད་ཅུ་བརྒྱད།
ཅེས་པ་ནི། རྣམ་རྩོད་པའི་ལུགས་ཏེ། འདི་ལྟར་འདོད་ཁམས་ཀྱི་སྡུག་བསྔལ་བདེན་
པ་ལ་དམིགས་པའི་འཇིག་ལྟ་མཐར་ལྟ་ལོག་ལྟ་མ་རིག་པ་ཐེ་ཚོམ་སྟེ་ལོག་ཞུགས་
ལྔ། འདོད་ཆགས་ང་རྒྱལ་ལྟ་བ་མཆོག་འཛིན་ཚུལ་ཁྲིམས་རྟུལ་ཤུགས་མཆོག་འཛིན་
ཁོང་ཁྲོ་སྟེ་ལྔ་དང་བཅུ། ཀུན་འབྱུང་འགོག་པ་གཉིས་ལ་ལྟ་བ་དང་པོ་གཉིས་དང་
ཐ་མ་དང་གསུམ་དོར་བས་བདུན་རེ་ལས་མེད། ལམ་བདེན་ལ་ནི་ལྟ་བ་དང་པོ་
གཉིས་དོར་བས་བརྒྱུད་དེ། དེ་དག་ཀུན་དུ་སུམ་ཅུ་རྩ་གཉིས། ཁམས་གོང་མ་གཉིས་
ལས་གཟུགས་ཁམས་ཀྱི་སྡུག་བདེན་ལ་ཁོང་ཁྲོ་ཡང་དོར་བས་དགུ །ཀུན་འབྱུང་
འགོག་པ་གཉིས་ལ་ཡང་དེ་དག་གསུམ་དང་ཁོང་ཁྲོ་དང་བཞི་རེ་དོར་བས་ལོག་
ཞུགས་དྲུག་རེ་ལས་མེད། ལམ་བདེན་ལ་ལྟ་བ་དང་པོ་གཉིས་དང་ཁོང་ཁྲོ་དོར་
བས་བདུན་ལས་མེད་པས་ཉི་ཤུ་རྩ་བརྒྱུད། གཟུགས་མེད་ལ་ཉི་ཤུ་རྩ་བརྒྱད་དེ།
ཀུན་དུ་མཐོང་སྤང་བརྒྱད་ཅུ་རྩ་བརྒྱད་སྟེ། རྣམ་རྩོད་པས་བོན་གྱི་བདག་ཏུ་ལྟ་བ་
དང་། ཚུལ་ཁྲིམས་སྤྱོད་པ་ལ་གཙོར་འདོན་པས། ལྟ་བ་གོང་མ་གཉིས་དང་ཐ་མ་
30



ལུང་རིགས་མཛོད།
གསུམ་སྤོང་མི་ནུས་པས་གཏན་ཚིགས་སོ། །ལོག་ཞུགས་ལྔ་དང་ཡང་ཞུགས་ལྔའི་
དོན་རྒྱས་པ་ནི་འོག་ཏུ་སེམས་དཔའི་སྐབས་སུ་འཆད་དོ། །རྣམ་རྩོད་ལུགས་ཀྱི་
བསྒོམ་སྤང་ནི། ཆགས་སྡང་རྨོངས་གསུམ་ང་རྒྱལ་དང་བཞི་ལས་མི་འདོད་ལ། ཆགས་
རྨོངས་ང་རྒྱལ་གསུམ་ལ། ཁམས་གསུམ་ས་དགུ་ལ་ཆེ་འབྲིང་ཆུང་གསུམ་ས་རེ་རེ་
བཞིན་དགུ་རེ་སྟེ་བརྒྱད་ཅུ་རྩ་གཅིག་པ་ཚན་གསུམ། འདོད་པའི་ཁོང་ཁྲོ་དགུ་དང་
ཉིས་བརྒྱ་ལྔ་བཅུ་རྩ་གཉིས་སོ། །ལྟ་བ་དང་ཐེ་ཚོམ་རྣམ་ནི་རྣམ་རྩོད་ཀྱི་སྤང་བྱར་
མི་གནས་ཏེ། དེས་བདག་མེད་ཕྱོགས་གཅིག་མ་རྟོགས་པས་སོ། །རང་རྒྱལ་ལུགས་
ཀྱི་མཐོང་སྤང་ནི།། དེ་དག་བཅུ་སྟེ་བརྒྱད་བརྒྱད་དོ། །ཞེས་པས། འདོད་པའི་
སྡུག་བདེན་ལ་དམིགས་པའི་ལོག་
ལ་དམིགས་པའི་ལོག་ཞུགས་བཅུ། ཀུན་འབྱུང་འགོག་ལམ་གསུམ་ལ་
ལྟ་བ་དང་པོ་གཉིས་དོར་བས་བརྒྱད་རེ་སྟེ་སུམ་ཅུ་རྩ་བཞི། ཁམས་གོང་མ་གཉིས་
ལ་ཡང་། དེ་དག་དགུ་སྟེ་བདུན་བདུན་ནོ། །ཞེས་པས། གཟུགས་ཁམས་ཀྱི་སྡུག་
བདེན་ལ་ཁོང་ཁྲོ་དོར་བས་དགུ །ཀུན་འབྱུང་འགོག་ལམ་གསུམ་ལ་ལྟ་བ་དང་པོ་
གཉིས་དང་ཁོང་ཁྲོ་དོར་བས་བདུན་རེ་སྟེ་སུམ་ཅུ། གཟུགས་མེད་པ་ལ་ཡང་དེ་དང་
འདྲ་བས་སུམ་ཅུ་སྟེ་ཀུན་བསྡོམས་པས་དགུ་བཅུ་རྩ་བཞིའོ། །བསྒོམ་སྤང་ནི་ཐེག་
ཆེན་དང་མཐུན་ནོ།།
གསུམ་པ་འདོད་པའི་བསྒོམ་སྤང་སྤོང་ལུགས་ལ། རྒྱུན་ཞུགས་དང་ཕྱིར་མི་
འོང་གི་རྒྱུན་ཞུགས་ཀྱི་བར་དེ་དག་བསྡུས་ན། འགྲེལ་པ་མེ་ལོང་ལས། ཡེ་ཤེས་ཆེ་
འབྲིང་རྣམ་པ་གསུམ། ཞེས་པ་དེ་རེ་རེ་ལ་ཡང་གསུམ་རེར་ཕྱེ་བས་དགུ་སྟེ། དེ་ཉིད་
ལས། དེས་འདོད་ཁམས་ཀྱི་ཉོན་མོངས་པ་ཆེ་འབྲིང་རྣམ་པ་གསུམ་འཇོམས།
ཞེས་པས། ཡེ་ཤེས་ཆུང་ངུའི་ཆེ་འབྲིང་གསུམ་གྱིས་ཉོན་མོངས་པ་ཆེན་པོའི་ཆེ་འབྲིང་
གསུམ་འཇོམས། ཡེ་ཤེས་འབྲིང་གི་ཚེ་འབྲིང་གསུམ་གྱིས་ཉོན་མོངས་འབྲིང་གི་ཆེ་
31



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འབྲིང་གསུམ་འཇོམས། ཡེ་ཤེས་ཆེན་པོའི་ཆུང་འབྲིང་ཆེ་གསུམ་གྱིས་ཉོན་མོངས་
པ་ཆུང་ངུན་བག་ལ་ཉལ་གྱི་ཆེ་འབྲིང་ཆུང་གསུམ་འཇོམས་པའོ། །
བཞི་པ་ཁམས་གོང་མའི་སྤང་བྱ་ནི། དེ་ཉིད་ལས། འོ་ན་གཟུགས་ཁམས་དང་
གཟུགས་མེད་པའི་ཉོན་མོངས་པ་ནམ་སྤོང་ཞེ་ན་འབྲས་བུ་ཐོབ་པའི་དུས་ན་སྤང་
བའོ། །ཞེས་པའི། འབྲས་བུ་ནི་ཕྱིར་མི་འོང་གི་འབྲས་བུ་དང་དགྲ་བཅོམ་པའི་དུས་
ནའོ།།
ལྔ་པ་སྤང་གཉེན་གང་འཕྲད་ཀྱི་འཐད་པ་ནི། ཡེ་ཤེས་ཆུང་ངུས་ཉོན་མོངས་པ་
ཆེན་པོ་སྤང་མི་ནུས་ལ། ཉོན་མོངས་ཆུང་ངུ་ལ་ནི་ཡེ་ཤེས་ཆེན་པོ་མི་དགོས་ཏེ།
དཔེར་ན་སྐྱེས་བུ་སྟོབས་ཆེན་ནི། སྟོབས་ཆེན་མ་ཡིན་པས་མི་ཐུལ་ལ། སྟོབས་ཆུང་
ལ་ནི་སྟོབས་ཆེན་མི་དགོས་པ་དང་འདྲ་སྟེ། དེ་ལྟར་མ་ཡིན་ནམ་ཞེ་ན་མ་ཡིན་སྟེ།
འབུམ་ཏིག་ལས། དཔེར་ན་དྲི་མ་དང་མུན་པ་ཆེན་པོ་ནི་འདག་རྩི་དང་སྣང་བ་
ཆུང་ངུན་གྱིས་སེལ་ནུས་ལ། ཕྲ་བ་དག་ལ་ཆེན་པོ་འབད་དགོས་པ་བཞིན་ཏེ། ཡེ་
ཤེས་ཆེན་པོ་ཡོད་ཕན་ཆད་ཉོན་མོངས་པ་ཆེན་པོ་ཡོད་མི་སྲིད་པ་དང་། །ཉོན་མོངས་
པ་ཆེན་པོ་ཡོད་ན་ཡེ་ཤེས་ཆེན་པོ་སྐྱེ་མི་སྲིད་དེ། ཕན་ཚུན་སྤང་གཉེན་འགལ་བའི་
ཕྱིར་རོ། །ཞེས་པས། དེས་ན་དུས་དང་པོ་ལ་མཐོང་ལམ་གྱི་ཉེ་རྒྱུ་དང་མཐོང་སྤང་
ནུས་ལྡན་གྱི་དངོས་རྒྱུ་གཉིས་པོ་དེ་ཕྲད། གཉིས་པ་ལ་མཐོང་ལམ་གྱི་དངོས་རྒྱུ་དང་
མཐོང་སྤང་ནུས་མེད་གཉིས་པོ་དེ་འཕྲོད། གསུམ་པ་ལ་མཐོང་ལམ་སྐྱེ་བ་དང་
མཐོང་སྤང་འགག་པ་དུས་མཉམ་མོ། །དེས་ན་མཐོང་ལམ་ཐམས་ཅད་ནི་སྤང་བྱ་ལ་
རྒྱུས་གནོད་པ་བྱས་པ་སྟེ། རྒྱུས་མཐོང་སྤང་ཟད་པར་བྱས་པས་སོ། །ངོ་བོས་ནི་གནོད་
པ་མ་བྱས་ཏེ་། དེ་དེ་དང་མ་ཕྲད་པའི་ཕྱིར་ཏེ། དེ་སྐྱེས་ནས་དེ་འགག་པས་སོ། །འགག་
འགྱུར་བསྒོམ་ལམ་ཐམས་ཅད་ནི་ངོ་བོས་སྤང་བྱ་ལ་གནོད་པ་བྱས་པ་སྟེ། དུས་
132



ལུང་རིགས་མཛོད།
མཉམ་དུ་འགྲོགས་ནས་དུས་མཉམ་དུ་འགག་པའི་ཕྱིར་རོ། །ཞེས་སྒ་སྟོན་གྱིས་བཞེད་
དོ། །དེའང་བྱེ་བྲག་ཏུ་སྨྲ་བས་ནི་ལས་ཆུད་མི་ཟ་སྟེ། ད་ལྟ་གསོན་ཚེ་ལ་ལས་རྣམས་
སོ་སོར་གནས་ལ། འཆི་ཁའི་ཚེ་འདོད་པའི་དགེ་སྡིག་གི་ལས་གཉིས་གཅིག་ཏུ་དྲིལ་
ཞིང་། དེ་ནས་ཁམས་གསུམ་གྱི་ལས་དང་གསུམ་ཟག་མེད་ཀྱི་ལས་དང་བཞི་སྦྲགས་
ནས་འཕོ་སྟེ་རྣམ་སྨིན་མྱོང་བ་ཆུད་མི་ཟ་བ་བར་དོར་གནས་ཏེ། བུ་ལེན་འཁོར་
བའི་མ་ཡིག་མ་སུབས་པ་བཞིན་ནོ། །འོ་ན་ནམ་འགག་ཅེ་ན། རྒྱུན་ཞུགས་ལ་སོགས་
སྐྱེས་བུ་ཟུང་བཞི་གོང་མ་གོང་མ་ཐོབ་ན་འོག་མ་འོག་མའི་ལས་འགག་ལ། མ་ལུས་
པ་ནི་མི་གནས་པའི་མྱང་འདས་ཐོབ་ནས་འགག་གོ །ཁམས་གཞན་གྱི་ལས་ཀྱང་
དེས་འགྲེའོ། །
གཉིས་པ་རང་རྟོགས་པའི་ལུགས་ནི། ཐེག་རིམ་ལས། རྟེན་འབྲེལ་དུར་ཁྲོད་
རོ་ལ་བལྟས་ཏེ་བཟློག །དེ་ཡི་སྒོ་ནས་བོན་ཉིད་ཟབ་རྟོགས་བསྒྲུབ། ཅེས་དང་།
མེ་ལོང་དགུ་བསྐོར་ལས། ཕྱི་རོལ་འཁྲུལ་པར་འདོད་པའི་ལམ་ནི། རྟེན་འབྲེལ་
བཅུ་གཉིས་ལུགས་ལས་ལྡོག་པ་ཡིན་ཏེ། ཞེས་པས། འོ་ན་ལུགས་ལས་འབྱུང་བ་
ཉམས་སུ་མི་ལེན་པ་ཅིའི་ཕྱིར་ཞེ་ན། ལུགས་ལས་འབྱུང་བ་ནི་འཁོར་བའི་རྒྱུ་དང་
འབྲས་བུ་ཡིན་པས་སྤང་བྱ་ཐབས་དང་བཅས་པར་འདོད་དོ། །ཇི་ལྟར་ཡིན་ཞེ་ན།
འདི་ལ་གསུམ། རྟེན་འབྲེལ་ལུགས་མཐུན་གྱི་གནས་ལུགས། ལུགས་ལྡོག་གི་བསྒོམ་
ལུགས། ཞར་བྱུང་ཕྱིའི་རྟེན་འབྲེལ་ལོ། །
དང་པོ་ལ་གསུམ། མཚན་ཉིད། བྱེ་བྲག་ངོས་བཟུང་། དབྱེ་བསྡུའོ། །དང་
པོ་ནི། བོན་ཐམས་ཅད་དཔྱད་ན་ངོ་བོ་ཅི་ཡང་མ་གྲུབ་པ་སྟོང་པ་ཉིད་དུ་གནས་
ཀྱང་སྣང་ཙམ་དུ་ལྟོས་ནས་གྲུབ་ཅིང་བརྟེན་ནས་སྐྱེ་བའོ། །གཉིས་པ་ནི། འགྲེལ་པ་
མེ་ལོང་ལས། མ་རིག་རྐྱེན་གྱིས་འདུ་བྱེད་བྱུང་། འདུ་བྱེད་རྐྱེན་གྱིས་རྣམ་ཤེས་བྱུང་།
33



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དེ་ཡི་རྐྱེན་གྱིས་མིང་དང་གཟུགས། དེ་བཞིན་སྐྱེ་མཆེད་དྲུག་དང་ནི། རེག་ཚོར་སྲེད་
ལེན་སྲིད་པ་དང་། སྐྱེ་བ་རྒ་ཤི་འབྱུང་བའོ། །ཞེས་པས། མ་རིག་པ་ནི་སྤྱིར་ཤེས་བྱ་
བླང་དོར་ལ་རྨོངས་པ་ཡིན་ཡང་། སྐབས་འདིར་སྐྱེ་བ་འགྲུབ་པའི་ཀུན་སློང་ཉོན་
མོངས་སོ། །དེས་བསླངས་པའི་ཟག་བཅས་ཀྱི་དགེ་མི་དགེ་མི་གཡོ་བའི་ལས་ལུང་
དུ་བསྟན་པ་དེ་འདུ་བྱེད། དེས་ཀུན་གཞིའི་རྣམ་ཤེས་ཀྱི་སྟེང་དུ་ལས་ཀྱི་བག་ཆགས་
ཡོངས་སུ་བཞག་པས་རྣམ་ཤེས་དེ་ཉིད་ཡོངས་སུ་འགྱུར་བའི་ཆ་ཡིན་ལ། དེ་ལའང་
རྒྱུ་དུས་ཀྱི་རྣམ་ཤེས་དང་། འབྲས་དུས་ཀྱི་རྣམ་ཤེས་གཉིས་སུ་ཡོད་དོ། །དེས་འདིར་
མངལ་དུ་ཚོར་བ་སོགས་མིང་གི་ཕུང་པོ་བཞི་དང་གཟུགས་ཕུང་འབྲེལ་ནས་དབང་
པོའི་སྒོ་མ་དོད་པ་དེ་མིང་གཟུགས། མངལ་དུ་འགྱུར་བའི་གནས་སྐབས་ལྔའི་རྗེས་
སུ་དབང་པོ་དྲུག་གསལ་བར་དོད་ནས་ཡུལ་གཅོད་མི་ནུས་པ་དེ་སྐྱེ་མཆེད། མངལ་
ནས་ཕྱིར་བཙས་ཏེ་ཡུལ་དབང་རྣམ་ཤེས་གསུམ་འདུས་ནས་ཡུལ་གཅོད་པ་རེག་
པ། རེག་པ་དེ་ལ་བརྟེན་ནས་བདེ་སྡུག་བར་མའི་ཉམས་མྱོང་ཚོར་བ། དེ་ནས་
གཞོན་ནུ་འཁྲིག་སྤྱོད་ནུས་ནས་ཟླ་བོ་མ་བཙལ་ཚུན་གྱི་ཆགས་པ་སྐྱེས་པ་དེ་སྲེད་
པ། དེས་འཁྲིག་ཡུལ་དང་དུ་བླངས་བ་དེ་ལེན་པ། དེས་ཕྱི་མར་མངལ་དུ་འཇུག་
པའི་ལས་ནུས་པ་ཅན་དེ་སྲིད་པ། ནུས་པ་ཅན་དེས་སྐྱེ་བ་ཕྱི་མའི་མཚམས་སྦྱོར་
དེ་སྐྱེ་བ། དེ་ནས་ཕྱི་མའི་མིང་གཟུགས་རྒྱུན་འགྱུར་བ་དེ་རྒ་ཤིའོ། །
གསུམ་པ་དབྱེ་བསྡུ་ལ་རྒྱུ་འབྲས་ཀྱིས་དབྱེ་ན། ཐེག་རིམ་འགྲེལ་ཆེན་ལས།
མ་རིག་སྲེད་ལེན་ཉོན་མོངས་ལས།། སྲིད་པ་འདུ་བྱེད་ལས་ཡིན་ཏེ༎ དེ་ལྔ་རྒྱུ་ནི་ཀུན་
འབྱུང་ཆ།། ལྷག་མ་འབྲས་བུ་སྡུག་བསྔལ་ལོ། །ཞེས་པས། བཅུ་གཉིས་དེ་ལས།
མ་རིག་སྲེད་ལེན་གསུམ་ནི་ཀུན་སློང་ཡིན་པས་ཉོན་མོངས། སྲིད་པ་འདུ་བྱེད་
གཉིས་ནི་དེས་བསླངས་པའི་བྱ་བྱེད་ཡིན་པས་ལས་ཡིན་ཏེ། དེ་ལྔ་ནི་རྒྱུ་ཡིན་པས་
34



ལུང་རིགས་མཛོད
ཀུན་འབྱུང་ངོ་། །ལྷག་མ་བདུན་ནི་དེས་བསྒྲུབས་པའི་འབྲས་བུ་ཡིན་པས་སྡུག་བསྔལ་
ལོ། །མཁས་བཞིའི་མཛོད་འགྲེལ་ལས། རྒྱུ་ནི་ལས་དང་ཉོན་མོངས་པའོ། །དེ་དག་
ཀྱང་ཡན་ལག་ལྔར་འགྱུར་ཏེ། ཉོན་མོངས་པ་ནི་མ་རིག་པ་དང་སྲེད་ལེན་ནོ། །ལས་
ནི་སྲིད་པ་དང་འདུ་བྱེད་དོ། །འབྲས་བུ་ནི་ཡན་ལག་བདུན་ཏེ། ཞེས་གསུངས་
པའོ། །ཚེ་གཉིས་ལ་རྫོགས་ཚུལ་གྱིས་དབྱེ་ན། མ་རིག་འདུ་བྱེད་རྣམ་ཤེས་གསུམ་
འཕེན་བྱེད་ཀྱི་ཡན་ལག །མིང་གཟུགས་སྐྱེ་མཆེད་རེག་ཚོར་བཞི་འཕངས་པའི་
ཡན་ལག་བཅས་འཕེན་པའི་རྟེན་འབྲེལ་ནི་སྐྱེ་བ་སྔ་མ་ལ་རྫོགས། སྲེད་ལེན་སྲིད་
པ་སྐྱེ་བ་རྒ་ཤི་ལྔ་པོ་གྲུབ་པའི་ཡན་ལག་སྐྱེ་བ་ཕྱི་མ་ལ་རྫོགས་པར་བསྟན་པའོ། །སྐྱེ་
བ་གསུམ་ལ་རྫོགས་ཚུལ་གྱིས་དབྱེ་ན། མ་རིག་པ་དང་འདུ་བྱེད་གཉིས་ནི་འདིའི་
འཕེན་མཁན་ཡིན་པས་སྔ་མ་འཆི་བས་བསྡུས་ལ། སྐྱེ་བ་དང་རྒ་ཤི་གཉིས་ནི་འདིའི་
སྲེད་ལེན་སྲིད་གསུམ་གྱིས་བསྒྲུབ་པས་ཕྱི་མ་སྐྱེས་པས་བསྡུས་ལ། ལྷག་མ་བརྒྱད་
ནི་ད་ལྟ་ན་གནས་པའི་ཁོངས་སུ་གཏོགས་ཏེ། ཚོར་བ་ཡན་ཆད་སྔ་མའི་འབྲས་བུ་
དང་། སྲེད་ལེན་སྲིད་གསུམ་ཕྱི་མ་འགྲུབ་བྱེད་ཡིན་པས་སོ། །ཐིག་ལེ་དབྱིངས་
འཆད་ལས། ལུས་འཁོར་བ་ལ་ལོང་འདོགས་པ་ནི། ཚེ་དུམ་བུ་གསུམ་གྱིས་བསྟན།
ཞེས་དང་། དེའི་འགྲེལ་པ་སྤ་དྲོའི་གཏེར་ལུགས་ལས། རྣམ་སྨིན་གྱི་ལུས་འདི་
གཅིག་ནས་ཤི་ཡང་གཅིག་ཏུ་སྐྱེ་ལ་གཅིག་ལ་གནས་པས་འཁོར་ཞིང་ལོང་འདོགས་
པ་ནི་གསུམ་སྟེ། ཚེ་སྔ་མ་དང་། ད་ལྟའི་ཚེ་དང་། ཚེ་ཕྱི་མའོ། །ཞེས་པ་ལྟར་རོ།།
གཉིས་པ་ལུགས་ལྡོག་གི་བསྒོམ་ལུགས་ནི། བཀའ་འགྲེལ་མེ་ལོང་ལས། ལུགས་
ལས་ལྡོག་པ་ནི། མྱ་ངན་ལས་འདས་པའི་རྒྱུ་འབྲས་བླང་བྱ་ཐབས་དང་བཅས་པ་
ཡིན་ཏེ། དེ་ཅི་ལྟར་ཞེ་ན། དུར་ཁྲོད་དུ་ཕྱིན་ཏེ་བརྟགས་པས་ཀེང་རུས་ཀྱི་རི་རབ་
ཕུང་པོ་འདི་ཅི་ལས་བྱུང་བརྟགས་པས། ཤི་བ་ལས་བྱུང་བར་རིག །ཤི་བ་ཅི་ལས་
135



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བྱུང་ན་རྒས་པ་ལས་བྱུང་། རྒས་པ་ཅི་ལས་བྱུང་ན་མཐར་མ་རིག་པ་ལ་ཐུག་སྟེ།
མ་རིག་པ་ཁོ་ན་སྤང་བའོ། །ཞེས་གསུངས་པ་ལྟར་བསྒོམ་མོ། །གསུམ་པ་ཞར་
བྱུང་ཕྱིའི་རྟེན་འབྲེལ་བཅུ་གཉིས་ནི། སྔ་མ་ལས། འབྱུང་བ་ལྔ་དུས་ཀྱིས་འགྱུར་བ་
དང་དྲུག །རྩ་བ། སྡོང་པོ། ཡལ་ག །ལོ་མ། མེ་ཏོག །འབྲས་བུ་ཡིན་ཏེ། དེ་ནི་
མི་འདོད་དོ། །དེ་ཅིའི་ཕྱིར་ཞེ་ན། ཁོས་ཕྱི་རོལ་གཟུང་བའི་ཡུལ་སྤངས་བའི་ཕྱིར་
རོ། །ཞེས་པས། འབྱུང་བ་ལྔ་དུས་ཀྱིས་འགྱུར་བ་དང་ནི་རྒྱུའི་རྟེན་འབྲེལ་དང་།
རྩི་ཤིང་གི་རྩ་བ་ལ་སོགས་དྲུག་ནི་འབྲས་བུའི་རྟེན་འབྲེལ་ཏེ་བཅུ་གཉིས་སོ།།
ལྔ་པ་སྤྱོད་པའི་ཕྲིན་ལས་ལ་གཉིས་ལས། དང་པོ་ནི། དེ་ཉིད་ལས། ཕྱི་རོལ་
ཡང་དག་པར་འདོད་པ་ནི། རང་དོན་འབའ་ཞིག་སྤྱོད་པ་སྟེ། གཞན་དོན་སྤྱོད་
མི་ནུས་སོ། །ཞེས་པས། ཉན་ཐོས་པས་སྦྱངས་པའི་ཡོན་ཏན་བཅུ་གཉིས་ཀྱིས་ལུས་
སེམས་སྦྱོང་སྟེ། དེ་གང་ཞེ་ན། ཐེག་རིམ་འགྲེལ་ཆེན་ལས། གོས་ལ་སྦྱོང་པ་གསུམ།
ཟས་ལ་གསུམ། གནས་ལ་ལྔ། སྤྱོད་ལམ་ལ་གཅིག་གོ། ཞེས་པས། དང་པོ་གོས་
ལ་གསུམ་ནི། ཚུལ་གོས་གསུམ་པ་དང་། ཕྱིང་པ་དང་
། ཕྱག་དར་ཁྲོད་པའོ།།
གཉིས་པ་ཟས་ལ་གསུམ་ནི། བསོད་སྙོམས་པ་དང་། གདན་གཅིག་པ། ཕྱིས་
མི་ལེན་པའོ། །གསུམ་པ་གནས་ལ་སྦྱང་པ་ལྔ་ནི། དགོན་པ་དང་། དུར་ཁྲོད་པ།
ཤིང་དྲུང་བ། བླ་གབ་མེད་པ། ངེས་པ་མེད་པའོ། །བཞི་པ་སྤྱོད་ལམ་གཅིག་ནི་ཅོག་
པུ་བའོ། །གཞན་ཡང་དགེ་སྦྱོར་བའི་བོན་བཞི་དང་དུ་ལེན་ཏེ། དེའང་ཁྲོ་བ་ལ་
སླར་མི་ཁྲོ། །བརྡེག་པ་ལ་སླར་མི་བརྡེག །གཤེ་བ་ལ་སླར་མི་གཤེ། མཚང་བྲུ་བ་ལ་
སླར་མཚང་མི་བྲུ་བ་དང་བཞིའོ། །སྲོད་དང་ཐོ་རངས་རྣམས་སུ་དགེ་སྦྱོར་ལ་བརྩོན་
པར་བྱེད་དོ། །གཉིས་པ་ནི། བཀའ་འགྲེལ་མེ་ལོང་ལས། ཕྱི་རོལ་འཁྲུལ་པར་
འདོད་པས་ནི། རྫུ་འཕྲུལ་སྣ་འགའ་ཙམ་གྱི་སྒོ་ནས་འགྲོ་དོན་ཤས་འགའ་སྤྱོད་ཀྱང་།
136



ལུང་རིགས་མཛོད།
དེ་ཡང་རང་དོན་འབའ་ཞིག་ཏུ་སྤྱོད་པའོ། །ཞེས་པས། རང་རྒྱལ་བ་དབང་པོ་
འབྲིང་སྟེ། དེ་ལའང་ནེ་ཙོ་ལྟར་ཁྱུ་འགྲོགས་པ་འཚོགས་ནས་སྤྱོད་པ་ནི་ཡོན་ཏན་
ཆུང་ལ་རོགས་ཀྱིས་ཁྲིམས་ལ་ལྟོས་དགོས་པ་སྟེ། སྐྱོ་ཤས་ཆེ་བས་གཡེང་བ་ལ་མི་
དགའ་བའི་ཕྱིར། སྟོན་པ་ལ་བོན་ཉན་པ་དང་འཁོར་ལ་བཤད་པ་སྤངས་བ། བརྡ་
ཡིས་འགྲོ་དོན་ཅུང་ཟད་ལས་མི་བྱེད་པའོ། །དེའང་འཁོར་བ་ལ་ཡུན་རིང་ན་སྡུག་
བསྔལ་སྲན་པར་མི་ནུས་པས། ལམ་ལས་ཀྱང་ཉམས་པར་ཀྱང་འགྱུར་བས། སྐྱེ་
བ་གཅིག་ལ་ཚོགས་ལམ། གཉིས་པ་ལ་སྦྱོར་ལམ། གསུམ་པ་ལ་འཕགས་ལམ་
གསུམ་སྐྱེས་ནས་དགྲ་བཅོམ་པ་འཐོབ་སྟེ། མཛོད་ལས། མྱུར་བ་སྲིད་པ་གསུམ་
གྱིས་ཐར། ཞེས་སོ། །དབང་པོ་འབྲིང་གི་འབྲིང་བསྡེ་རུ་ལྟ་བུ་ཡོན་ཏན་ཆེ་བ། ང་
རྒྱལ་དང་སྐྱོ་ཤས་ཆེ་བས་གཅིག་བུར་གནས་པ་ལ་དགའ་བའོ། །འོ་ན་བསྭེ་རུ་ལྟ་
བུ་དེ་དགེ་བའི་བཤེས་གཉེན་གྱིས་ཇི་ལྟར་འཛིན་ཞེ་ན། འདི་ལྟར་ཚུལ་ཁྲིམས་ཀྱི་
བསླབ་པ་ལ་གཙོར་ལེན་ཅིང་། མཁས་པར་བྱ་བའི་དངོས་པོ་དྲུག་ལ་མཁས་པར་
བྱེད་དེ། གང་ཞེ་ན། ཕུང་པོ་དང་། ཁམས་དང་། སྐྱེ་མཆེད་དང་། རྟེན་འབྲེལ་
དང་། གནས་དང་གནས་མ་ཡིན་པའོ། །གཞན་ཡང་སྨོན་ལམ་གསུམ་འདི་ལྟར་
འདེབས་ཏེ། བདག་སངས་རྒྱས་དང་ཉན་ཐོས་ཀྱིས་སྟོངས་པའི་འཇིག་རྟེན་དུ་
སྐྱེ་བར་གྱུར་ཅིག །སློབ་དཔོན་སོགས་ལ་མ་བསྟེན་པར་ལམ་གྱི་རྟོགས་པ་རང་བྱུང་
དུ་རྒྱུད་ལ་སྐྱེ་བར་གྱུར་ཅིག །གདུལ་བྱ་ལ་ངག་གི་རྣམ་པར་རིག་བྱེད་ཀྱི་མ་ཡིན་
པར་ལུས་ཀྱི་བརྡ་བོན་གྱི་རྣམ་རིག་གིས་གཞན་དོན་དུ་འགྱུར་བར་གྱུར་ཅིག་ཅེས་
བཏབ་པས། སྨོན་ལམ་དེ་མཐར་བརྩོན་ནས་དགྲ་བཅོམ་མ་ཐོབ་ཀྱི་བར་དུ་མུན་
བསྐལ་ལམ་མཐའ་འཁོབ་བམ་སངས་རྒྱས་མི་འབྱོན་པའི་དུས་ཀྱི་ཡར་འཕེལ་
རྣམས་སུ་འབྱུང་སྟེ། སྐྱེས་ནས་ལམ་གྱི་རྟོགས་པ་རང་བྱུང་དུ་རྒྱུད་ལ་སྐྱེ་སྟེ། དེའང་
137



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དུར་ཁྲོད་དུ་ཕྱིན་ནས་ཀེང་རུས་ལ་དམིགས་ཡུལ་དུ་བྱས་ཏེ་རྟེན་འབྲེལ་ལུགས་
འབྱུང་གི་ཉེས་དམིགས་ལ་བསམ་ནས་ལུགས་ལྡོག་བསྒོམ་པ་སྟེ། དེ་ཡང་བསྐལ་
པ་བརྒྱའི་ཚོགས་ལ་ལྟོས་པ་སྟེ། དེ་ལའང་བསྭཱ་རུ་བསྐལ་པ་བརྒྱ་ཡི་རྒྱུས། ཞེས་
སོ། །མངོན་པར་ཤེས་པས་ཀྱང་སྟོང་གསུམ་ཙམ་མཐོང་བའོ། །རྫུ་འཕྲུལ་སྣ་འགའ་
ཙམ་གྱི་སྒོ་ནས་འགྲོ་དོན་ཤས་འགའ་སྤྱོད་ཀྱང་། དེ་ཡང་རང་དོན་འབའ་ཞིག་
ཏུ་སྤྱོད་པའོ། །
དྲུག་པ་འབྲས་བུ་ནི། ཐེག་རིམ་ལས། རྫུ་འཕྲུལ་ཆེར་སྤྱོད་ཤེས་རབ་མགྱོགས་
ཆེན་འཐོབ། ཅེས་པས། འདི་ལ་གཉིས། འཐོབ་བྱ་འབྲས་བུའི་རིགས་གསུམ།
ཐོབ་བྱེད་སྐྱེས་བུ་ཟུང་བཞི་གང་ཟག་ཡ་བརྒྱད་ཀྱི་དབྱེ་བའོ། །དང་པོ་ནི། བཀའ་
འགྲེལ་མེ་ལོང་ལས། རྫུ་འཕྲུལ་ཆེར་སྤྱོད་དང་། ཤེས་རབ་མགྱོགས་ཆེན་དང་།
ཡིད་བཞིན་བདེ་མཆོག་གི་ས་འཐོབ་པའོ། །ཞེས་པས། རྫུ་འཕྲུལ་དང་། ཤེས་རབ་
མ་གཏན་གསུམ་ལས། དང་པོ་ལ་སྟོང་གསུམ་ཉུངས་འབྲུའི་ཕྲལ་
བསྡུད་བསྒོམ་པའམ། ཟད་པར་མེ་དང་ཆུ་དང་ཀེང་རུས་ཀྱི་རྣམ་པར་བསྒོམ་པས་
རྫུ་འཕྲུལ་ཆེར་སྤྱོད་ཐོབ་པ་དང་
། མཁས་པར་བྱ་བའི་དངོས་པོ་དྲུག་ལ་མཁས་པར་
སྦྱངས་པས་ཤེས་རབ་མགྱོགས་ཆེན་ཐོབ་པ་དང་སངས་རྒྱས་གང་གིའང་གསུང་
ཇི་སྙེད་བསྡུད་མཁྱེན་པ་དང་། དེའང་རང་གི་མོས་པ་དང་མཐུན་པའི་བོན་གོ་བ་
དང་། རྣམ་རྟོག་གི་གཉེན་པོར་དབུགས་འབྱུང་རྔུབ་ལ་བརྟེན་ནས་དྲན་པ་དང་
ཞི་གནས་ཡན་ལག་བཅུ་གཉིས་ལ་སྦྱངས་པས་ཡིད་བཞིན་བདེ་མཆོག་སྙོམས་
འཇུག་རྐྱེན་གང་གིས་ཀྱང་མི་བསྐྱོད་པའི་ས་ཐོབ་པའོ། །དེ་གསུམ་ཡང་རྒྱུ་སྙིང་རྗེ་
ཕྱོགས་རེ་དང་ཤེས་རབ་ཕྱོགས་རེ་བའི་འབྲས་བུ་ཡིན་པས་རྫུ་འཕྲུལ་དང་ཤེས་རབ་
བསམ་གཏན་གསུམ་ཡང་ཕྱོགས་རེ་མི་བཀྲ་སྟེ་ཞན་པའོ།།
དང་། བསམ་
138



ལུང་རིགས་མཛོད།
གཉིས་པ་གང་གིས་ཐོབ་པ་སྐྱེས་བུ་ཟུང་བཞི་གང་ཟག་ཡ་བརྒྱད་ལ་གཉིས།
ལུང་གིས་མདོར་བསྟན་ལ། ལུང་དོན་རྒྱས་པར་བཤད་པའོ། །དང་པོ་ནི། ཆ་ལག་
ལས། འབྲས་བུ་ཟུང་བཞི་ཡ་བརྒྱད་ནི། སྐད་ཅིག་མ་བཅོ་ལྔ་ལ་རྒྱུན་དུ་ཞུགས་པའི་
རྒྱུ། བཅུ་དྲུག་འབྲས་བུ་སྨིན་ཏེ་ལན་ཅིག་ཕྱིར་བརྩོན་པའི་རྒྱུ། འདོད་ཁམས་ཀྱི་ཉོན་
མོངས་གསུམ་བཅོམ་པས་ཕྱིར་བརྩོན་པའི་འབྲས་བུ་སྟེ། མི་ལྡོག་པའི་རྒྱུའོ། །གཟུགས་
ཁམས་ཀྱི་ཉོན་མོངས་པ་བཅོམ་པས་ཕྱིར་མི་ལྡོག་པའི་འབྲས་བུ། གཟུགས་མེད་
པའི་ཉོན་མོངས་པ་བཅོམ་པས་བདུད་བཅོམ་པའི་འབྲས་བུའོ། །ཞེས་དང་ཁྱབ་པ་
སྣང་ལྡན་གྱིས་མཛད་པའི་ཐེག་པའི་རབ་དབྱེ་ལས། ས་ནི་ཟུང་བཞི་ཡ་བརྒྱད་
མགྱོགས་ཆེན་འཐོབ། ཅེས་དང་། མཁས་བཞིའི་མཛོད་འགྲེལ་ལས། སྟོན་པ་ནི་
སྐྱེས་བུ་བརྒྱད་ཀྱི་ཆ་དང་ལྡན་པ་ཡིན་ཏེ། རྒྱུན་དུ་ཞུགས་པ་མངོན་དུ་བྱ་བའི་ཕྱིར་
ཞུགས་པ་དང་། རྒྱུན་དུ་ཞུགས་པ་དང་། ལན་ཅིག་ཕྱིར་འོང་བ་མངོན་དུ་བྱ་བའི་
ཕྱིར་ཞུགས་པ་དང་། ལན་ཅིག་ཕྱིར་འོང་བ་དང་། ཕྱིར་མི་འོང་བ་མངོན་དུ་བྱ་
བའི་ཕྱིར་ཞུགས་པ་དང་། ཕྱིར་མི་འོང་བ་དང་། མངོན་པར་བྱང་ཆུབ་པ་དང་།
རྣམ་པར་དག་པའོ། །ཞེས་དང་། དེ་ལྟར་འདོད་པའི་ཁམས་ཀྱི་བསྒོམ་པས་སྤང་
བར་བྱ་བའི་ཉོན་མོངས་པ་དགུ་དགུར་ཕྱེ་སྟེ་བརྒྱད་ཅུ་རྩ་གཅིག་ཡོད་པ་ལས། དང་
པོ་བསམ་གཏན་དང་པོའི་བསྒོམ་སྤང་ཆེན་པོའི་ཆེན་པོ་སྤངས་པ་ནས་བཟུང་སྟེ།
སྲིད་པའི་རྩེ་མོའི་འབྲིང་མན་ཆད་སྤངས་པའི་བར་ཐམས་ཅད་པ་དེ་ནི། རྣམ་པར་
དག་པ་པོ་ལ་འཇུག་པའོ། །ཞེས་དང་། སྲིད་པའི་རྩེ་མོའི་བར་ཆད་བརྒྱུད་ཟད་
པ། དགྲ་བཅོམ་པ་ཉིད་ལ་ཞུགས་པ་ཡིན། ཞེས་དང་། ཆ་ལག་ལས། གཟུགས་
མེད་ཀྱི་ཉོན་མོངས་བཅོམ་པས་བདུད་བཅོམ་པའི་འབྲས་བུའོ། །ཞེས་སོ། །དེའང་
བདུད་བཅོམ་པ་དང་དགྲ་བཅོམ་པ་དང་རྣམ་པར་དག་པ་གསུམ་ནི་མིང་གི་རྣམ་
139



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྲངས་ཡིན་ནོ།།
གཉིས་པ་ལུང་དོན་རྒྱས་པར་བཤད་པ་ལ་བཞི། རྒྱུན་ཞུགས། ཕྱིར་འོང་།
ཕྱིར་མི་འོང་། དགྲ་བཅོམ་པའོ། །དང་པོ་ནི། གཤེན་རབ་ཀྱི་ཐེག་འགྲེལ་མེ་ལོང་
ལས། སྐད་ཅིག་མ་བཅོ་ལྔ་གང་རུང་ལ་རྒྱུན་དུ་ཞུགས་པའི་རྒྱུ། བཅུ་དྲུག་འབྲས་བུ་
སྨིན་ཏེ། ཞེས་པས། འདི་ལ་གཉིས། རྒྱུན་ཞུགས་ཞུགས་པ་དང་། འབྲས་གནས་
སོ། །དང་པོ་ནི། རྒྱུན་ཞུགས་ཀྱི་རྒྱུ་ལ་ཞུགས་པའི་མཚན་ཉིད་ནི། མཐོང་ལམ་སྐད་
ཅིག་མ་དང་པོ་བཅོ་ལྔ་གང་རུང་ཐོབ་ཅིང་། བཅུ་དྲུག་པ་མ་ཐོབ་པའོ། །དབྱེ་ན་
དབང་རྣོན་ཤེས་རབ་ཀྱི་རྗེས་འབྲང་དང་། དབང་རྟུལ་དད་པའི་རྗེས་འབྲང་
གཉིས་ཏེ། ས་ལམ་ཀུན་ལས་བཏུས་ལས། མཐོང་ལམ་སྐད་ཅིག་བཅོ་ལྔའི་བར།།
རྒྱུན་དུ་ཞུགས་པའི་རྒྱུར་ཞུགས་ཏེ། དབང་རྣོན་བོན་གྱི་རྗེས་འབྲང་དང་། དབང་
རྡུལ་དད་པའི་རྗེས་འབྲང་ངོ་། །ཞེས་སོ།།
གཉིས་པ་འབྲས་གནས་ནི། སྐད་ཅིག་བཅུ་དྲུག་པ་ཐོབ་པས་མཐོང་ལམ་
རྫོགས་ཤིང་འདོད་པའི་བསྒོམ་སྤང་བདུན་པ་མ་སྤངས་པའོ། །དབྱེ་ན་མཁས་བཞིའི་
མཛོད་འགྲེལ་ལས། དེ་ལྟར་ཐོབ་ཀྱང་སྲིད་པ་ལན་བདུན་པ་དང་། རིགས་ནས་
རིགས་སུ་སྐྱེ་བའོ། །ཞེས་པས། དང་པོ་ནི། དེ་ཉིད་ལས། དབང་པོ་རྟུལ་པོ་ཅིག་
ཡང་ཡང་ལུས་ལེན་ཏེ། ལྷའི་ནང་དུ་ལན་བདུན། མིའི་ནང་དུ་ལན་བདུན། དེ་
གཉིས་ཀྱི་སྲིད་པ་བར་མ་དོར་ལན་བདུན་བདུན་ཏེ། སྐྱེ་བ་ཉི་ཤུ་རྩ་བརྒྱད་བླངས་
ནས། ཞེས་དང་། ཇི་སྐད་དུ། གཞི་ལམ་འབྲས་བུའི་རྣམ་འབྱེད་ལས། སྐད་ཅིག་
བཅུ་དྲུག་པ་དག་ནས། འདོད་པའི་བསྒོམ་སྤང་དྲུག་ཟད་པ།། རྒྱུན་དུ་ཞུགས་པའི་
འབྲས་གནས་ཏེ།། སྲིད་པ་ལན་བདུན་པ་དང་ནི།། རིགས་ནས་རིགས་སུ་སྐྱེ་བ་
དག །དེ་ཉིད་ཕྱིར་འོང་རྒྱུར་ཞུགས་སོ། །ཞེས་སོ། །གཉིས་པ་ནི། མཁས་བཞིའི་མཛོད་
340



ལུང་རིགས་མཛོད།
འགྲེལ་ལས། དེ་ལྟར་ན་ལྷ་དང་མིའི་ནང་དུ་ལན་བདུན་ནམ་གཉིས་སུ་སྐྱེ་བ། ཞེས་
པས། དེ་ལ་ཡང་ལྷའི་རིགས་ནས་རིགས་སུ་སྐྱེ་བ་དང་། མིའི་རིགས་ནས་རིགས་
སུ་སྐྱེ་བའོ། །འདི་ལ་སྲིད་པ་ལན་བདུན་པ། ཞེས་གསུངས་པ་ནི་བདུན་ཚན་དུ་
བོན་མཚུངས་པའི་ཕྱིར་ཏེ། དཔེར་ན་གནས་བདུན་ལ་མཁས་པ་དང་ཤིང་ལོ་མ་
བདུན་པ་བཞིན་ནོ། །
གཉིས་པ་ལན་ཅིག་ཕྱིར་འོང་བ་ལ་གཉིས། ཕྱིར་འོང་ཞུགས་པ་དང་། འབྲས་
གནས་སོ། །དང་པོ་ནི། རྒྱུན་ཞུགས་འབྲས་གནས་དེས་ལན་ཅིག་ཕྱིར་འོང་གི་འབྲས་
བུ་ཐོབ་པའི་ཕྱིར་དུ་དེའི་ལམ་སྒོམ་པ་ལ་བརྩོན་པར་བྱས་པ་ན་ཕྱིར་འོང་ཞུགས་པར་
འགྱུར་རོ། །གཉིས་པ་ནི། འདོད་ཁམས་ཀྱི་སྒོམ་སྤངས་ཆེ་འབྲིང་སྤངས་ལ། ཆུང་
ངུན་མ་སྤངས་བའོ། །དེའང་མཁས་འགྲེལ་ལས། ཅིའི་ཕྱིར་ཕྱིར་འོང་ཞེ་ན། ལྷའི་
ནང་དུ་སོང་སྟེ་མིའི་འཇིག་རྟེན་དུ་ལན་ཅིག་ཕྱིར་འོང་བ་དང་
། ཕྱིར་འོང་ཕན་
ཆད་སྐྱེ་བ་མེད་པའི་ཕྱིར་ཏེ། དེ་ཉིད་འབྲས་བུ་ལ་གནས་པའོ། །དེའང་བསོད་
ནམས་ཚོགས་ཀྱི་ལྷག་མ་རྫོགས་དགོས་པ་ལ། བསོད་ཚོགས་ཀྱི་གཙོ་བོ་ཚུལ་ཁྲིམས་
ཡིན་པས། དེ་གླིང་གསུམ་གྱི་ཕོ་མོ་ངེས་པ་ཅན་མ་ཡིན་པས་མི་སྐྱེ་བའི་ཕྱིར་ཏེ།
རྣམ་འབྱེད་ལས། འདོད་པའི་སྒོམ་སྤང་བརྒྱད་ཟད་པ།། གོང་སར་བསོད་ཚོགས་
བསག་མེད་པས།། འདོད་པར་ཚོགས་ཀྱི་ལྷག་བསྡུད་ཕྱིར།། ལན་ཅིག་ཕྱིར་འོང་
འབྲས་གནས་ཏེ།། བར་ཆད་གཅིག་པ་ཞེས་ཀྱང་བྱ། མི་འོང་རྒྱུར་ཞུགས་དེ་ཉིད་
དོ། །ཞེས་སོ། །ལན་ཅིག་ཕྱིར་འོང་ཞེས་པ་འདོད་པར་ལན་ཅིག་ཕྱིར་འོང་བའི་
རིགས་ཅན་ཡིན་ཡང་ཕྱིར་མི་འོང་གི་ལམ་ལ་བརྩོན་ན་དེར་འགྲོ་ལ། ནང་ཚན་ཚེ་
གཅིག་བར་ཆད་གཅིག་པ་ཡིན་ན་ངེས་པར་ཕྱིར་འོང་ངོ་། །
གསུམ་པ་ཕྱིར་མི་འོང་ལ་གཉིས། ཕྱིར་མི་འོང་ཞུགས་པ་དང་། འབྲས་གནས་
【41



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སོ། །དང་པོ་ནི། ལུང་སྔ་མའི་རྐང་པ་ཐ་མའི་དོན་ལན་ཅིག་ཕྱིར་འོང་འབྲས་
གནས་དེས་ཕྱིར་མི་འོང་གི་འབྲས་བུ་ཐོབ་པར་བྱ་བའི་ཕྱིར་དེའི་ལམ་ལ་འབྲེལ་ཆགས་
སུ་བརྩོན་པར་བྱས་པས་ཕྱིར་མི་འོང་ཞུགས་པར་འགྱུར་བ་ཡིན་ནོ། །ཇི་སྐད་དུ་
མཁས་བཞིའི་མཛོད་འགྲེལ་ལས། ཉེས་ཆ་བདུན་དང་བརྒྱུད་ཟད་པའི་ཆ་མི་འོང་
བ་ལ་ཞུགས་པ་ཞེས་བྱའོ། །ཞེས་སོ། །གཉིས་པ་ནི། འདོད་ཁམས་ཀྱི་སྒོམ་སྤངས་
ཟད་ནས་སྲིད་རྩེའི་སྒོམ་སྤངས་བརྒྱུད་པ་མ་སྤངས་པ་སྟེ། མཁས་འགྲེལ་ལས། དེ་
ལྟར་འདོད་ཁམས་ཀྱི་བསྒོམ་པས་སྤང་བར་བྱ་བའི་ཉོན་མོངས་པ་ཐམས་ཅད་སྤངས
ཏེ་ཕྱིར་མི་འོང་བའི་འབྲས་བུ་ཐོབ་པའི་འོག་ཏུ། དེ་ཕན་ཆད་བསམ་གཏན་བཞི་
དང་སྙོམས་པར་འཇུག་པ་བཞི། དེ་དག་རེ་རེ་ལ་ཡང་སོ་སོའི་བསྒོམ་པས་སྤང་བར་
བྱ་བའི་ཉོན་མོངས་པ་དགུ་རེར་ཕྱེས་ཏེ། བདུན་བཅུ་རྩ་གཉིས་སུ་ཡོད་པ་ལས།
དང་པོ་བསམ་གཏན་དང་པོའི་ཆེན་པོའི་ཆེན་པོ་སྤངས་པ་ནས་བཟུང་སྟེ། སྲིད་
པའི་རྩེ་མོའི་འབྲིང་མན་ཆད་སྤངས་པའི་བར་ཐམས་ཅད་པ་དེ་ནི། རྣམ་པར་དག་
པ་པོ་ལ་འཇུག་པའོ། །ཞེས་དང་། གཞི་ལམ་འབྲས་བུའི་རྣམ་འབྱེད་ལས། འདོད་
པའི་སྒོམ་སྤང་དགུ་ཟད་ནས། གཟུགས་ཁམས་རྣམས་ཀྱི་སྒོམ་སྤང་དང་།། སྲིད་རྩེའི་
སྒོམ་སྤང་བདུན་པའི་བར། གང་རུང་ཟད་པའི་འབྲས་གནས་ཏེ།། ཞེས་སོ།།
དབྱེ་ན་བཞི་སྟེ། གཟུགས་ཁམས་སུ་ཉེ་བར་འགྲོ་བ། གཟུགས་མེད་དུ་ཉེ་
བར་འགྲོ་བ། མཐོང་བའི་བོན་ལ་མྱ་ངན་ལས་འདའ་བ། ཞི་བ་ལུས་ཀྱིས་མངོན་
སུམ་དུ་བྱེད་པའོ། །དང་པོ་ལ་བདུན། བར་དོར་འདའ་བ། སྐྱེས་ནས་འདའ་བ།
མངོན་པར་འབད་པ། འབད་པ་མེད་པར་འདའ་བ། འཕར་གསུམ་གྱིས་གོང་དུ་
འཕོ་བ། ཕྱེད་དུ་འཕོ་བ། གནས་ཐམས་ཅད་དུ་འཆི་འཕོ་བྱེད་པའོ། །དང་པོ་ནི།
ཕྱིར་མི་འོང་འབྲས་གནས་ཡིན་པ་གཞིར་བྱས་ཏེ་འདོད་པའི་རྟེན་ཅན་ཞིག །གཟུགས་
142



ལུང་རིགས་མཛོད།
ཁམས་སུ་སྐྱེ་བའི་ལས་ཟད་ནས། བར་དོར་འགྲུབ་བྱེད་ཀྱི་ལས་མ་ཟད་པ། འདོད་
རྟེན་གཅིག་ཤི་ནས་གཟུགས་ཁམས་ཀྱི་བར་དོར་སྐྱེས་ནས་རྟེན་དེ་ལ་གོང་མ་གཉིས་
ཀྱི་སྒོམ་སྤང་སྤངས་ནས་ལྷག་མེད་དུ་འདའ་བའོ། །གཉིས་པ་ནི། ཕྱིར་མི་འོང་
འདོད་པའི་རྟེན་ཅན་ཞིག །གཟུགས་མེད་དུ་སྐྱེ་བའི་ལས་ཟད་ནས། གཟུགས་
ཁམས་སུ་སྐྱེ་བའི་ལས་མ་ཟད་པ། འདོད་རྟེན་ཤི་ནས་གཟུགས་ཁམས་སུ་སྐྱེས་ནས་
ལམ་ལ་མངོན་པར་བརྩོན་པའམ། ངང་གིས་འབྱུང་བ་གང་ཡང་རུང་སྟེ་ལྷག་
བཅས་སུ་འདའ་བའོ། །གསུམ་པ་འབད་པ་ནི། གོང་གི་འདོད་རྟེན་ཅན་དེ་ལྟ་བུ་
དེ། ལམ་ལ་གོམས་པ་ཆུང་བས་འབད་པ་ཆེར་བཏོན་ནས་ལྷག་བཅས་སུ་འདའ་
བའོ། །བཞི་པ་འབད་མེད་ནི། དེ་ལྟ་བུ་དེ་ལམ་ལ་གོམས་པ་ཆེ་བས་ངང་གིས་འབྱུང་
བ་ལྷག་བཅས་སུ་འདའ་བའོ། །ལྔ་པ་འཕར་བ་གསུམ་ལ་སྤྱི་རིགས་གཉིས་ཏེ། ལྷག་
མཐོང་སྤྱོད་པའི་གང་ཟག་བསམ་གཏན་སྤེལ་མ་བསྒོམ་པས་འོག་མིན་གྱི་མཐར་
ཐུག་པར་འགྲོ་བ་དང་། ཞི་གནས་སྤྱོད་པའི་གང་ཟག་བསམ་གཏན་སྤེལ་མ་མི་
བསྒོམ་པས་སྲིད་རྩེའི་མཐར་ཐུག་པར་འགྲོ་བའོ།།
དང་པོ་ནི་འདོད་རྟེན་ཕྱིར་མི་འོང་འབྲས་གནས་གང་ཞིག་བསམ་གཏན་བཞི་
པའི་ཏིང་ངེ་འཛིན་ཐོབ་ནས། ཟག་མེད་ཀྱི་བསམ་གཏན་དང་ཟག་བཅས་ཀྱི་
བསམ་གཏན་གཉིས་སྤེལ་མ་ཡིན་པས། བསྒོམ་ལུགས་ནི། རྣམ་འབྱེད་ལས། ལྷག་
མཐོང་སྤྱོད་པ་སེམས་གསལ་ཕྱིར།། ཟག་བཅས་ཟག་མེད་སྤེལ་མར་བསྒོམ།། ཆུང་
འབྲིང་ཆེན་པོ་ཆེས་ཆེར་ཡིས།། ཞེས་པས། ཆུང་ངུར་སྤེལ་བ། འབྲིང་དང་
། ཆེན་
པོར་དང་། ཤིན་ཏུ་ཆེན་པོ་དང་། ཤིན་ཏུ་ཆེས་ཆེན་པོར་སྤེལ་བའོ། །དང་པོ་ནི།
ཟག་བཅས་ཀྱི་བསམ་གཏན་གཅིག་ཟག་མེད་གཉིས་སྤེལ་བའོ། །གཉིས་པ་ནི་ཟག་
བཅས་གཉིས་དང་ཟག་མེད་བཞི། གསུམ་པ་ནི་ཟག་བཅས་གསུམ་དང་ཟག་མེད་
143



ཀུན་མཁྱེན་ཤར་རྫ་པ་བཀྲ་ཤིས་རྒྱལ་
ཞེས་རྒྱལ་མཚན་གྱི་གསུང་འབུམ།
དྲུག །བཞི་པ་ནི་ཟག་བཅས་བཞི་དང་ཟག་མེད་བརྒྱད། ལྔ་པ་ནི་ཟག་བཅས་ལྔ་
དང་ཟག་མེད་བཅུ་སྤེལ་ནས་བསྒོམ་པའོ། །དེ་ལས་གོང་དུ་འཕར་བ་ནི་ཆེས་ཆེར་
སྤེལ་བར་བསྒོམ་པས་ཚངས་རིས་སུ་སྐྱེས་ནས། རྟེན་དེ་ལ་བསམ་གཏན་བཞི་པའི་
སེམས་ཐོབ་པར་བྱས་ནས་ཟག་བཅས་ཀྱི་བསམ་གཏན་ལྔ་དང་ཟག་མེད་བཅུ་
སྟེ་བཅོ་ལྔ་སྤེལ། བསྒོམས་པས་ཤི་ནས་འོག་མིན་ཏུ་སྐྱེ་ནས་མྱ་ངན་ལས་འདའ་
བའོ། །གཉིས་པ་ཞི་གནས་སྤྱོད་པས་སྲིད་རྩེར་འགྲོ་བ་ནི་འོག་ཏུ་འཆད་དོ། །དྲུག་
པ་ཕྱེད་དུ་འཕར་བ་ནི། སྔ་མ་ལྟ་བུ་ཅིག་བཅོ་ལྔ་སྤེལ་མ་ནུས་ནས་བཅུ་གཉིས་སྤེལ་
ཙམ་དུ་བསྒོམས་པས། ཚངས་རིས་ནས་འོག་མིན་ཏུ་འཕོ་མ་ནུས་པར་གནས་
གཙང་འོག་མ་གང་རུང་ཞིག་ཏུ་སྐྱེས་ནས། དེ་ནས་གཟོད་ཅིག་འོག་མིན་དུ་སྐྱེས་
ནས་འདའ་བའོ། །བདུན་པ་གནས་ཐམས་ཅད་དུ་འཆི་འཕོ་བ་ནི། རྟེན་སྔ་མ་ལྟ་
བུ་ཅིག་དགུ་སྤེལ་ཙམ་ལས་མ་ནུས་པས་ཚངས་པ་ཆེན་པོ་མ་གཏོགས་པའི་གཟུགས་
ཁམས་བཅུ་དྲུག་གི་གནས་ཐམས་ཅད་དུ་རིམ་གྱིས་སྐྱེས་ཤིང་འཆི་འཕོ་
་འཕོས་ནས།
མཐར་འོག་མིན་གྱི་རྟེན་ལ་མྱ་ངན་ལས་འདའ་བའོ། །དེ་ཚངས་ཆེན་ལ་མི་སྐྱེ་བ་
ནི་འགྲན་ཟླ་མེད་པའི་ལས་བསགས་བས། དེར་སྐྱེས་ན་ཚངས་ཆེན་བ་དང་དོ་
མཉམ་དུ་འགྱུར་བའི་ཕྱིར་རོ། །ཟག་བཅས་དང་ཟག་མེད་ཀྱི་ཁྱད་པར་ནི། ཡེ་ཁྲི་
མཐའ་སེལ་ལས། མ་དག་དོན་ལ་བཞི་ཡིན་ཏེ། མ་རིག་ཤས་ཆེའི་བསམ་གཏན་
དང་། སྲེད་པ་ཤས་ཆེའི་བསམ་གཏན་དང་། ང་རྒྱལ་ཤས་ཆེའི་བསམ་གཏན་དང་།།
ཐེ་ཚོམ་ཤས་ཆེའི་བསམ་གཏན་ནོ། །ཞེས་སོ། །དེ་དག་ནི་ཟག་བཅས་ལ་དེ་དང་
བྲལ་བ་ཟག་མེད་དོ། །འདི་ནི་སྲེད་པ་ཤས་ཆེ་བ་ཉིད་དོ། །ཞི་གནས་སྤྱོད་པའི་
གང་ཟག་སྲིད་རྩེའི་མཐར་ཐུག་པར་འགྲོ་བ་ནི། ཕྱིར་མི་འོང་འབྲས་གནས་ཞི་
གནས་སྤྱོད་པ་གང་ཞིག་བསམ་གཏན་སྤེལ་མ་མི་བསྒོམས་པས། གནས་གཙང་དུ་
144



ལུང་རིགས་མཛོད།
མི་སྐྱེ་བར་བསམ་གཏན་བཞི་དང་གཟུགས་མེད་བཞི་རུ་རིམ་གྱིས་སྐྱེས་ནས་མྱ་ངན་
ལས་འདའ་བའོ། །དེ་ལྟར་བར་དོར་འདའ་བ་དང་། སྐྱེས་ནས་འདའ་བ་དང་།
འཕར་བ་ལ་སོགས་གསུམ་གྱི་ཁྱད་པར་ནི། རིམ་པ་ལྟར་དབང་པོ་རྣོ་འབྲིང་རྡུལ་
གསུམ་གྱི་ཁྱད་པར་རོ། །
གཉིས་པ་གཟུགས་མེད་དུ་ཉེ་བར་འགྲོ་བ་ནི། ཕྱིར་མི་འོང་འདོད་པའི་
རྟེན་ཅན་གང་ཞིག་རྟེན་དེ་ལ་གཟུགས་ཁམས་ཀྱི་ཉོན་མོངས་པ་སྤངས་པས་
གཟུགས་ཁམས་སུ་གཏན་མི་སྐྱེ་བར། གཟུགས་མེད་དུ་སྐྱེས་ནས་མྱ་ངན་ལས་འདའ་
བའོ། །དེའང་གཟུགས་མེད་ལ་བར་དོ་མེད་པས་བར་དོར་འདའ་བ་ནི་མེད་ལ།
གཟུགས་མེད་གང་དུ་ཤི་བ་དེ་ན་སྟེ། འབད་པས་འདའ་བ་དང་འབད་མེད་དུ་
འདའ་བ་ལ་སོགས་པར་བཞིན་ནོ། །དེ་དག་ཀྱང་རྣམ་འབྱེད་ལས། འདོད་རྟེན་
གཟུགས་ཀྱི་ཆགས་བཅོམ་ནས།། གཟུགས་སུ་སྦྱོར་མིན་གཟུགས་མེད་འགྲོ །ཞེས་སོ།།
གསུམ་པ་མཐོང་བའི་བོན་ལ་མྱ་ངན་ལས་འདའ་བ་ནི། ཕྱིར་མི་འོང་འབྲས་
གནས་འདོད་པའི་རྟེན་ཅན་དེས་རྟེན་དེ་ཉིད་ཀྱིས་ལྷག་བཅས་སུ་འདའ་བ་སྟེ།
ཉིད་ལས། རྟེན་འདིར་ཀུན་སྦྱོར་ཟད་པ་ནི།། མཐོང་བའི་བོན་ལ་མྱ་ངན་འདའ།
ཞེས་སོ། །ལྷག་བཅས་དང་ལྷག་མེད་ཀྱི་ཁྱད་པར་ནི། རྒྱུ་ལས་དང་ཉོན་མོངས་ཟད་
ཀྱང་འབྲས་བུ་ཕུང་པོའི་ལྷག་མ་མ་དོར་བ་དང་དེ་དོར་བ་སྟེ། དེ་ཉིད་ལས། དེ་
དག་ལྷག་བཅས་ལྷག་མེད་ནི།། ལས་ཟད་ཕུང་པོ་དོར་མ་དོར།། ཞེས་སོ། །དེའང་
ལྷག་བཅས་ཉེ་བར་ལེན་པའི་ཕུང་པོ་རྣམས་མ་དོར་བས་སྡུག་བསྔལ་གྱི་བདེན་
པའི་ལྷག་མ་ཅུང་ཟད་ལུས་པའི་ཕྱིར་བརྗོད་དོ། །ལྷག་མེད་ནི་བུད་ཤིང་ཟད་པའི་
མེ་བཞིན་མྱ་ངན་ལས་འདས་དུས་ལུས་མེད་ལ། སེམས་འགག་པའི་ཡེ་ཤེས་འགོག་
པའི་དབྱིངས་སུ་བཞུགས་པར་བཤད་དོ། །
f4



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཞི་པ་ཞི་བ་ལུས་ཀྱིས་མངོན་བྱེད་ནི། ཕྱིར་མི་འོང་འདོད་པའི་རྟེན་ཅན་
གང་ཞིག་འགོག་པ་ལ་སྙོམས་པར་ཞུགས་པ་ཐོབ་པས་ཉོན་མོངས་དང་བྲལ་ཞིང་།
དེ་མྱ་ངན་ལས་འདས་པ་དང་འདྲ་བའི་བོན་ལུས་ཀྱིས་མངོན་སུམ་དུ་བྱེད་པའི་ཕྱིར་
ཏེ། སྔ་མ་ལས། ཞི་བ་ལུས་ཀྱིས་མངོན་བྱེད་ནི། འགོག་པར་ཞུགས་པས་ཉོན་
མོངས་བྲལ། ཞེས་སོ།།
བཞི་པ་དགྲ་བཅོམ་ལ་གཉིས། དགྲ་བཅོམ་ཞུགས་པ་དང་། དགྲ་བཅོམ་
འབྲས་གནས་སོ། །དང་པོ་ནི། ཕྱིར་མི་འོང་འབྲས་གནས་དེ་སྲིད་རྩེའི་སྒོམ་སྤང་
བརྒྱད་པ་སྤངས་ལ་དགུ་པ་མ་སྤངས་པ་སྟེ། མཁས་བཞིའི་མཛོད་འགྲེལ་ལས།
སྲིད་པའི་རྩེ་མོའི་བར་ཆད་བརྒྱད་ཟད་པ། རྣམ་པར་དག་པ་ཉིད་ལ་ཞུགས་པ་སྟེ།།
ཞེས་དང་། རྣམ་འབྱེད་ལས་ཀྱང་། སྲིད་རྩེའི་བར་ཆད་བརྒྱད་ཟད་པ།། དགྲ་
བཅོམ་ཉིད་ལ་ཞུགས་པ་ཡིན།། ཞེས་སོ། །གཉིས་པ་འབྲས་གནས་ནི། སྒོམ་སྤང་
མ་ལུས་པ་སྤུངས་པ་སྟེ། དེ་ཉིད་ལས། དགུ་པ་ཟད་ནས་འབྲས་གནས་ཏེ། སྤངས་
རྟོགས་ཕྱོགས་གཅིག་མཐར་ཐུག་ཙམ།། ཞེས་སོ། །འདི་ཉིད་སྤངས་རྟོགས་ཕྱོགས་
གཅིག་མཐར་ཐུག་པ་ཙམ་ཡིན་ཀྱང་། མི་གནས་པའི་མྱང་འདས་ལྟ་བུའི་སྤངས་
རྟོགས་མཐར་ཐུག་པ་ནི་མ་ཡིན་ནོ། །དེ་ནི་བྱང་སེམས་ཀྱི་ལུགས་ཡིན་པས་ཐེག་
པ་འདི་ལ་མེད་དོ། །འདིའི་དགྲ་བཅོམ་ཐོབ་ནས་མ་འོངས་པའི་ཤེས་པའི་རིགས་
འདྲ་བསྐྱེད་པའི་རྒྱུན་ཆད་དེ། ལུང་ལས། མར་མེ་ཤི་བར་གྱུར་པ་བཞིན།། དེ་ཡི་
སེམས་ནི་རྣམ་པར་ཐར།། ཞེས་སོ། །རྣམ་རྩོད་པ་ན་རེ། དགྲ་བཅོམ་པ་ནི་རིགས་
ངེས་པ་ཅན་ཏེ། མར་འཁོར་བར་ཡང་མི་འཁྱམ་སྟེ། མཐོང་སྤངས་དང་བསྒོམ་
སྤངས་ཟད་པའི་ཕྱིར་རོ། །ཡར་འཚང་ཀྱང་མི་རྒྱ་སྟེ། ཚོགས་སོག་པ་མེད་པའི་ཕྱིར་
ཏེ། ཚོགས་ཁམས་གསུམ་དུ་བསག་དགོས་པས་དེར་མི་གནས་པའི་ཕྱིར་རོ། །ཅི་
【46



ལུང་རིགས་མཛོད།
ཙེའི་ས་བོན་ལས་འབྲས་བུ་མི་སྐྱེ་བ་བཞིན་ནོ།།
བདུན་པ་ཁྱད་འདོན་པ་ནི། བཀའ་འགྲེལ་མེ་ལོང་ལས་ལྷ་མི་གཞན་རྟེན་གྱི་
ཐེག་པ་ལས་ཁྱད་འདོན་པ་དང་མུ་སྟེགས་པ་ལས་ཁྱད་འདོན་པའོ། །ཞེས་པས།
དེ་ལ་གཉིས་ལས། དང་པོ་ལྷ་མི་གཞན་རྟེན་ལ། ཐེག་རིམ་ལས། རྟོགས་སྤྱོད་སྒོམ་
ལམ་ཀུན་གྱིས་ཁྱད་པར་འཕགས།། ཞེས་པས། དེ་ལ་ལྔ་སྟེ། ལྟ་བ། སྤྱོད་པ། སྒོམ་
པ། སྒྲུབ་ཐབས། འབྲས་བུ་ལས་ཁྱད་འདོན་པའོ། །དང་པོ་ནི། ལྷ་མིའི་ཐེག་
པས་བདག་མེད་ཀྱི་ལྟ་བ་ཕྱོགས་ཙམ་ཡང་མི་ཤེས་ཏེ། རྟོལ་མེད་པའི་མུན་པའི་ཤེས་
པས་འདི་ཁོ་ན་ལྟར་དུ་བདེན་པར་ངེས་པར་བྱེད་དེ། རང་རྟོགས་གཤེན་གྱི་ཐེག་
པ་འདིས་ནི་ཕྱི་དང་ནང་དོན་དམ་དང་ཀུན་རྫོབ་ཏུ་ཕྱེ་སྟེ། རྒྱུ་འབྲས་དང་བདེན་
པ་གཉིས་སུ་རྟོགས་པས་འཕགས་པའོ། །གཉིས་པ་སྤྱོད་པའི་ཕྲིན་ལས་ནི། ལྷ་མི་
བ་ལ་དགེ་བ་ལ་ཕྱོགས་པ་ཙམ་ལས་མེད་དེ། འདིས་ནི་རྫུ་འཕྲུལ་ཡ་མ་ཟུང་གི་སྒོ་
ནས་གཞན་གྱི་དོན་སྣ་འགའ་ཡང་རང་དོན་དུ་ནུས་པས་འཕགས་སོ། །གསུམ་པ་
སྒོམ་པ་ནི། དེས་ལྷ་མི་ཁྱད་པར་ཅན་གྱི་གོ་འཕང་ཐོབ་པར་བསྒོམས་པ་ཙམ་ལས་
མེད་དེ། འདིས་ནི་མཚན་མ་འགོག་སྟེ། རང་གི་མཐོང་བའི་དོན་ལ་སྙོམས་པར་
འཇུག་གོ །བཞི་པ་སྒྲུབ་ཐབས་ནི། དེས་ལུས་ངག་ཡིད་གསུམ་གནས་ངན་ལེན་
པ་ལས་བཟློག་སྟེ། ཉོན་མོངས་པའང་དེ་ཙམ་སྤང་བར་འདོད་པ་ལས་མེད་དེ།
འདིས་ནི་བདེན་པ་བཞི་ལ་བོན་བཅུ་དྲུག་ཏུ་བྱས་ནས་བསྒྲུབས་པའམ། རྟེན་
འབྲེལ་ལུགས་ལས་ལྡོག་པར་བསྒྲུབས་པའོ། །ལྔ་པ་འབྲས་བུ་ནི། དེས་ཇི་ལྟ་སྤྱད་
ཀྱང་འཇིག་རྟེན་ལས་འཕགས་མི་ནུས་ཏེ། འདིས་ནི་འཇིག་རྟེན་ལས་འདས་པའི་
འབྲས་བུ་འཐོབ་པའོ། །
གཉིས་པ་མུ་སྟེགས་པ་ལས་ཁྱད་འདོན་པ་ལ་གསུམ། འཇལ་བྱེད་ཚད་མ་དང་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཚད་མིན་གྱི་བློའི་ཁྱད་པར། སྒོས་རྟག་ཆད་ཀྱི་ལྟ་བའི་སུན་འབྱིན་པ། སྤྱིར་བཀའ་
རྟགས་ཀྱི་ཕྱག་རྒྱ་ལ་སོགས་ལས་ཁྱད་འདོན་པའོ། །དང་པོ་ལ་གཉིས། མཚན་
ཉིད་དབྱེ་བའོ། །དང་པོ་ལ། མངོན་སུམ་ཚད་མ་མཚན་གཞི། ཚད་མ་ཡིན་པ་
མཚན་བྱ། མཚན་ཉིད་ནི། རྣམ་འབྱེད་འཕྲུལ་སྒྲོན་ལས། འཇུག་ཡུལ་སྔར་མ་རྟོགས་
པ་ལ། མི་བསླུ་སྒྲོ་འདོགས་དང་འགལ་བའོ། །འཇུག་པའི་བློ་ནི་ཚད་མ་ཡིན།
ཞེས་པས། འཇུག་ཡུལ་སྔར་མ་རྟོགས་པ་ལས་མི་བསླུ་ཞིང་སྒྲོ་འདོགས་པ་དང་
འགལ་བར་འཇུག་པའི་བློ་ཡིན་པ་ཞེས་རྗེ་བླ་མས་གསུངས་སོ། །དེའང་མི་བསླུ་
བ་ནི་བློ་གཞན་གྱིས་མི་གནོད་པ། གང་མི་བསླུ་ན་བླང་དོར་དོན་དུ་གཉེར་བའི་
གང་ཟག་དེ་མི་བསླུ། གང་ལ་མི་བསླུ་ན་འཇུག་ཡུལ་ལ་མི་བསླུ། གང་གིས་མི་བསླུ་ན་
མངོན་སུམ་ཚད་མ་དང་། རྗེས་དཔག་ཚད་མའི་བློ་རྣམས་ཀྱིས་མི་བསླུ། གང་གི་
ཚེ་མི་བསླུ་ན་བླང་དོར་བྱེད་པའི་ཚེ་མི་བསླུ། ཇི་ལྟར་མི་བསླུ་ན་བླང་དོར་བྱ་བའི་
དོན་དང་འཕྲད་པར་བྱེད་པའི་ཚུལ་གྱིས་མི་བསླུ་བ་སྟེ། དེ་ཉིད་ལས། གང་དང་
གང་ལ་གང་གིས་དང་། གང་ཚེ་ཇི་ལྟར་མི་བསླུ་ལྔ།། ཞེས་སོ། །གཉིས་པ་དབྱེ་བ་
ལ། མངོན་སུམ་ཚད་མ་དང་། རྗེས་དཔག་ཚད་མའོ། །དང་པོ་ནི། གཞལ་བྱ་
མངོན་གྱུར་ལ་ལྟོས་ཏེ་མངོན་སུམ་ཚད་མ་ནི་རྟོག་བྲལ་མ་འཁྲུལ་པའི་ཤེས་པ་གཞལ་
བྱ་ལ་མི་བསླུ་བའོ། །དབྱེ་ན་བཞི་སྟེ། བདག་རྐྱེན་དབང་པོ་གཟུགས་ཅན་ལས་
སྐྱེས་པ་དབང་པོའི་མངོན་སུམ་དང་། བདག་རྐྱེན་ཡིད་དབང་ལས་སྐྱེས་པ་ཡིད་ཀྱི་
མངོན་སུམ་དང་། རང་གི་ཤེས་པ་སྣང་བའི་སྟོབས་ཀྱིས་མི་བསླུ་བ་རང་རིག་གི་
མངོན་སུམ་དང་། བོན་ཉིད་མཐོང་བའི་སྟོབས་ཀྱིས་མི་བསླུ་བ་རྣལ་འབྱོར་གྱི་
མངོན་སུམ་མོ། །
གཉིས་པ་གཞལ་བྱ་ལྐོག་གྱུར་ལ་ལྟོས་ཏེ་རྗེས་དཔག་ཚད་མ་ནི། ཚུལ་གསུམ་



ལུང་རིགས་མཛོད།
ཚང་པའི་རྟགས་ལ་བརྟེན་ནས་གཞལ་བྱ་ལ་མི་བསླུ་བའོ། །ཚུལ་གསུམ་ནི། རྣམ་
འགྲེལ་ལས། རྟགས་དང་། རྗེས་འགྲོ་དང་། ལྡོག་པའོ། །ཞེས་པས། རྟགས་བསྒྲུབ་
བྱའི་བོན་ཅན་ལ་གྲུབ་ན་ཕྱོགས་ཡང་དག་ཏུ་འགྱུར་ཞིང་། མ་གྲུབ་ན་ཕྱོགས་ལྟར་
སྣང་དུ་འགྱུར་བའོ། །རྗེས་ཁྱབ་ཀྱི་ལྟོས་གཞི་ནི་མཐུན་ཕྱོགས་ཡིན་ལ། ལྡོག་ཁྱབ་ཀྱི་
ལྟོས་གཞི་ནི་མི་མཐུན་ཕྱོགས་ཡིན་པར་མཁས་པ་རྣམས་
་པར་མཁས་པ་རྣམས་ཀྱི་སྤྱི་ལུགས་སུ་འདོད་
།དེའང་རྟགས་ལ་མཐུན་ཕྱོགས་ཀྱི་ཁྱབ་པ་གྲུབ་ན། རྟགས་ཀྱི་རྗེས་སུ་འགྲོ་ལྡོག་
ཡང་དག་ཏུ་འགྱུར་ཞིང་། མ་གྲུབ་ན་རྟགས་ཀྱི་རྗེས་སུ་འགྲོ་ལྡོག་ལྟར་སྣང་དུ་འགྱུར་
བའི་ཕྱིར་རོ། །དབྱེ་ན་གཉིས་ཏེ། རང་དོན་རྗེས་དཔག་དང་། གཞན་དོན་རྗེས་
དཔག་གོ །དང་པོ་ནི། གོང་དུ་བཤད་པའི་རྗེས་དཔག་དེ་ཉིད་ཡིན་ཏེ། རྗེས་
དཔག་མཚན་ཉིད་པ་སྟེ། རྟོག་འཛིན་གྱི་རིགས་ཤེས་ཡིན་པས་སོ། །གཉིས་པ་ནི།
རྗེས་དཔག་བཏགས་པ་བ་སྟེ། །བསྒྲུབ་པའི་ངག་ཡིན་པས་སོ། །ཤིན་ཏུ་ལྐོག་གྱུར་
གཞལ་བ་ལུང་ཚད་མ་ནི། ཚད་མ་བཏགས་པ་བ་སྟེ། ངག་རྣམ་དག་གཞལ་བྱ་ལ་
མི་བསླུ་བའོ། །ཚད་མ་དེ་གསུམ་གྱིས་བསལ་བྱ་སྒྲོ་འདོགས་ཀྱི་བློ་གསུམ་སྟེ། རྣམ་
འབྱེད་ལས། མ་རྟོགས་ལོག་རྟོག་ཐེ་ཚོམ་སོགས། ཞེས་པས། མ་རྟོགས་པའི་བློ།
ལོག་རྟོག་གི་བློ། ཐེ་ཚོམ་ཡིད་གཉིས་ཀྱི་བློའོ། །
དང་པོ་ནི། དོན་གྱི་རྣམ་པ་མ་ཤར་བའི་བློ། གཉིས་པ་ནི། དོན་དང་མི་མཐུན་
པར་འཛིན་པའི་བློ། །གསུམ་པ་ནི། དོན་ལ་མཐའ་གཅིག་ཏུ་མ་ངེས་པའི་བློའོ། །མྱོང་
བ་དང་རྟགས་ལ་མ་བརྟེན་པར་དོན་ངེས་པ་ཡིད་དཔྱོད་གང་དུ་འདུ་ཞེ་ན། ཐེ་
ཚོམ་ལ་འདུ་སྟེ། ཅུང་ཟད་དཔྱད་ན་བསྒྲུབ་བྱེད་མེད་པས་སོ། །བཅད་ཤེས་ནི་སྔར་
གྱི་རྟོགས་བྱེད་མ་ཉམས་པ་སྟེ། རྗེས་དཔག་ཚད་མ་ལས་སྐྱེས་པ་ཁོ་ནའོ། །ལོག་
ཤེས་ལ་དབྱེ་ན། རྟོག་པ་ལོག་ཤེས་དང་། རྟོག་མེད་འཁྲུལ་པའོ། །ཐེ་ཚོམ་ལ་གསུམ་
349



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྟེ། ཕལ་ཚེ་ཡིན་རྟོག །མིན་རྟོག །ཆ་མཉམ་དུ་འཛིན་པ་གསུམ་མོ། །ཡིད་ཆེས་
པ་ནི་མྱོང་བ་ཡིན་པས་མངོན་སུམ་དུ་འདུའོ།།
གཉིས་པ་རྟག་ཆད་ཀྱི་ལྟ་བ་སུན་འབྱིན་པ་མུ་སྟེགས་པ་ལས་ཁྱད་འདོན་པ་ལ་
གཉིས། སྤྱིར་རྟག་དངོས་ཙམ་དགག་པ་དང་། སོ་སོའི་ལོག་རྟོག་སྒོས་སུ་དགག་
པའོ། །དང་པོ་ནི། མེ་ལོང་ལས། ཁྱོད་ཀྱི་རྟག་པ་དེ་ཡང་དག་པར་མེད་དེ། བསྒྲུབ་
བྱེད་མེད་ལ་གནོད་བྱེད་ཡོད་པའི་ཕྱིར་རོ། །ཞེས་པས། དེ་ལ་གཉིས། བསྒྲུབ་བྱེད་
མེད་པ་དང་། གནོད་བྱེད་ཡོད་པའོ། །དང་པོ་ནི། ཁྱོད་ཀྱི་རྟག་པ་དེ་ཡང་དག་
པར་མེད་དེ། བསྒྲུབ་བྱེད་མེད་པའི་ཕྱིར་རོ། །བསྒྲུབ་བྱེད་མེད་པའི་གཏན་ཚིགས་
མ་གྲུབ་ཅེ་ན། འོ་ན་ཚད་མ་གསུམ་ལས་མངོན་སུམ་གྱིས་འགྲུབ་བམ། རྗེས་སུ་
དཔག་པས་འགྲུབ་བམ། ལུང་གིས་འགྲུབ། མངོན་སུམ་གྱིས་འགྲུབ་ཅེ་ན། ཚུ་རོལ་
མཐོང་བའི་མངོན་སུམ་གྱིས་འགྲུབ་བམ། ཕ་རོལ་མཐོང་བའི་མངོན་སུམ་གྱིས་
འགྲུབ། ཚུ་རོལ་མཐོང་བའི་མངོན་གསུམ་གྱིས་འགྲུབ་ཅེ་ན། དེས་མི་འགྲུབ་སྟེ།
རང་བཞིན་རྟག་པ་དེ་ཉམས་སུ་མི་མྱོང་བའི་ཕྱིར་རོ། །དེ་ཅིའི་ཕྱིར་ཞེ་ན། དེ་ཁོ་ན་
ཉིད་མ་མཐོང་བའི་ཕྱིར་རོ། །གལ་ཏེ་མཐོང་ཞེ་ན། འོ་ན་བདེན་པར་མཐོང་བར་
འགྱུར་ཏེ། དེ་ཁོ་ན་ཉིད་མཐོང་བའི་ཕྱིར་རོ། །འདོད་ན་མངོན་སུམ་གྱིས་གསལ།
ཡང་ན་འབད་པ་མེད་པར་གྲོལ་བར་འགྱུར་རོ། །ཡང་རང་རིག་པའི་ཤུགས་ལས་
འགྲུབ་བོ་ཞེ་ན། མ་ཡིན་ཏེ། ཁྱོད་རང་གི་འཛིན་བྱེད་འཁྲུལ་པ་དེས་དངོས་པོ་མི་
རྟག་པ་ལས་བཟློག་པའི་རྟག་པ་གཅིག་ཡོད་པར་སེམས་པ་དེ་ནི་ཡིད་དཔྱོད་ཀྱི་ཤེས་
པ་ཡིན་པའི་ཕྱིར་དེས་མི་འགྲུབ་བོ། །དེའང་ཡིད་དཔྱོད་ནི་རྟགས་མྱོང་གང་ལ་ཡང་
མ་བརྟེན་པར་འཇུག་པའོ། །ཕ་རོལ་མཐོང་བས་འགྲུབ་བོ་ཞེ་ན། དེས་མི་འགྲུབ་
སྟེ། ད་ལྟ་རྣལ་འབྱོར་གྱི་མངོན་སུམ་ཤེས་པའི་རྒྱུད་ལ་མ་སྐྱེས་པའི་ཕྱིར་རོ། །དེ་
50



ལུང་རིགས་མཛོད།
མ་སྐྱེས་པར་དེ་བསྒྲུབ་མི་བཏུབ་སྟེ། དཔེར་ན་རི་བོང་གི་རྭ་མེད་པས་དེས་ཕུག་
པ་མི་སྲིད་པ་བཞིན་ནོ། །རྗེས་སུ་དཔག་པས་འགྲུབ་བོ་ཞེ་ན། དེས་མི་འགྲུབ་སྟེ།
དེ་ནི་རྟགས་ཁྱད་པར་ཅན་ལ་བརྟེན་ནས་སྐྱེ་བ་ཡིན་ཏེ། རྟགས་མེད་ན་གཞལ་དུ་
མི་བཏུབ་པས། ཁྱོད་ཀྱི་རྟག་པ་ལ་འདི་ན་རྟགས་མི་སྣང་བའི་ཕྱིར་རོ། །རྟགས་ནི་
གནས་སྐབས་འདི་དག་ཡིན་ནོ་ཞེ་ན། མ་ཡིན་ཏེ། དོན་རྟགས་ལ་འབྲེལ་པ་དགོས་
ཏེ། ཁྱོད་ཀྱི་རང་བཞིན་དང་གནས་སྐབས་ལ་འབྲེལ་པ་མེད་པའི་ཕྱིར་ཏེ། བྱས་
པ་དང་མི་རྟག་པ་ལྟ་བུ་བདག་གཅིག་གིས་འབྲེལ་པའམ། མེ་དང་དུ་བ་ལྟ་བུ་དེ་
བྱུང་གི་འབྲེལ་པ་གང་ཡང་མེད་པ་དང་། ཕན་ཚུན་རྣམ་པ་འགལ་བའི་ཕྱིར་ཏེ།
གཅིག་རྟག་ལ་གཅིག་མི་རྟག་པ་དང་། རྗེས་སུ་འགྲོ་ལྡོག་ངེས་པ་མེད་པའི་ཕྱིར་
ཏེ། །རང་བཞིན་ལོགས་ན་གནས་སྐབས་འདི་གྲུབ་པས་སོ། །ལུང་གིས་འགྲུབ་བོ་ཞེ་
ན། ལུང་འདམ་གྱི་ཕུར་པ་དང་འདྲ་བས་གར་དྲང་དྲང་དུ་འོང་སྟེ། རིགས་པའི་
རྒྱབ་རྟེན་མེད་པར་ཡིད་མི་འཆའ་བ་ལ། ཁྱོད་ཀྱི་སྒོས་ཕྱིན་ཅི་ལོག་གི་ལུང་མ་བག་
མར་ལེན་པ་དང་། སྲོག་གི་མཆོད་སྦྱིན་ལ་སྡིག་པ་མེད་པ་དང་། གཡུལ་ངོར་ཤི་
ན་མཐོ་རིས་ཐོབ་པ་ལ་སོགས་པའི་ལོག་པའི་ལུང་དེ་དག་འཁྲུལ་པའི་ཕྱིར་གཙིགས་
ཤིན་ཏུ་ཡང་ཆུང་ངོ༌།།
གཉིས་པ་གནོད་བྱེད་ཡོད་པ་ནི། ཁོ་ན་རེ་གནོད་བྱེད་ཡོད་པའི་གཏན་ཚིགས་
མ་གྲུབ་བོ་ཞེ་ན། རྟག་པ་མཐའ་གཅོད་ཀྱིས་བསྒྲུབ་སྟེ། རྟག་པའི་རང་བཞིན་དེ་
དངོས་པོའི་བོན་དུ་ཡོད་དམ་མེད། མེད་དོ་ཞེ་ན། འགྲེལ་ལས། ཇི་ལྟར་འདོད་
པའི་རྟག་པ་དེ་བོན་ཅན། ཡང་དག་པའི་རྟག་པ་མེད་དེ། དངོས་པོའི་བོན་དུ་མ་
གྲུབ་པའི་ཕྱིར་རོ། །དཔེར་ན་ནམ་མཁའི་མེ་ཏོག་བཞིན་ནོ། །ཞེས་པ་བཞིན་
ནོ། །དངོས་པོ་མེད་ཀྱང་རྟག་པ་ཡོད་ན་ཅི་སྟོ་སྟེ་ཁྱབ་པ་མ་གྲུབ་བོ་ཞེ་ན། འོ་ན་
11



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དངོས་པོ་མ་གྲུབ་པའི་ནམ་མཁའི་མེ་ཏོག་ཀྱང་ཡོད་བྱའོ། །དངོས་པོའི་བོན་དུ་ཡོད་
དོ་ཞེ་ན། དངོས་པོའི་བོན་གྱི་གོ་བ་དོན་བྱེད་ནུས་པ་མ་ཡིན་ནམ། ཡིན་ཙམ་ན་
དོན་བྱེད་ནུས་པ་ལ་རིམ་དང་ཅིག་ཆར་གྱིས་ཁྱབ། རིམ་དང་ཅིག་ཆར་ལོག་ན་དོན་
བྱེད་ནུས་པ་ལྡོག །དེ་ལོག་པས་དངོས་པོའི་བོན་ལྡོག །དེ་ལོག་པས་རང་བཞིན་
རྟག་པ་ལྡོག་སྟེ། ཁྱབ་བྱེད་ལོག་ན་ཁྱབ་བྱ་མི་ལྡོག་པའི་ཐབས་མེད་དེ། དཔེར་ན་ས་
ཕྱོགས་འདིར་ཤིང་ཙམ་ལོག་ན་ཤ་པ་མི་ལྡོག་པའི་ཐབས་མེད་པ་བཞིན་ནོ། །དེས་ན་
ཁྱོད་ཀྱིས་ཁས་བླངས་པའི་རྟག་པ་དེ་ཡང་དག་པར་མེད་དེ། དོན་བྱེད་ནུས་པ་
མཐའ་དག་གིས་སྟོང་པའི་ཕྱིར་རོ། །དཔེར་ན་རི་བོང་གི་རྭ་བཞིན་ནོ། །གཏན་
ཚིགས་མ་གྲུབ་བོ་ཞེ་ན། རྟག་པ་མཐའ་གཅོད་ཀྱིས་བསྒྲུབ་སྟེ། འོ་ན་རིམ་གྱིས་དོན་
བྱེད་དམ། ཅིག་ཆར་དུ་བྱེད། རིམ་གྱིས་བྱེད་ན་རྟག་པའི་མཚན་ཉིད་ཉམས་ཤིང་
མི་རྟག་པར་འགྱུར་ཏེ། རིམ་གྱིས་མི་འདྲ་བར་དོན་བྱེད་ནུས་པའི་ཕྱིར་རོ། །དཔེར་
ན་ས་བོན་གྱིས་མྱུ་གུ་བསྐྱེད་པ་བཞིན་ནོ། །ཅིག་ཆར་དུ་བྱེད་ན། བུ་ཆུང་གི་ཚེ་རྒན་
པོར་སོང་བམ། མྱུ་གུའི་ཚེ་འབྲས་བུ་འོང་བར་འགྱུར་རོ། །རིམ་གྱིས་དོན་བྱེད་
ནུས་པས་སྟོང་པ་མ་གྲུབ་སྟེ། རང་བཞིན་རྟག་པ་དེས་གནས་སྐབས་མི་རྟག་པ་ལ་
རིམ་གྱིས་དོན་བྱེད་དོ་ཞེ་ན། རང་བཞིན་རྟག་པ་དང་གནས་སྐབས་མི་རྟག་པ་
གཅིག་གམ་ཐ་དད། གཅིག་གོ་ཞེ་ན། འོ་ན་རང་བཞིན་རྟག་པ་བཞིན་དུ་གནས་
སྐབས་ཀྱང་རྟག་པར་འགྱུར་ལ། ཡང་ན་གནས་སྐབས་མི་རྟག་པ་བཞིན་དུ་རང་
བཞིན་ཀྱང་མི་རྟག་པར་འགྱུར་ཏེ། གཅིག་པའི་ཕྱིར་རོ། །ཐ་དད་དོ་ཞེ་ན། རང་
བཞིན་རྟག་པ་དེས་གནས་སྐབས་མི་རྟག་པ་ལ་དོན་བྱར་མི་བཏུབ་སྟེ། ཐ་དད་པའི་
ཕྱིར་རོ། །ཐ་དད་ཀྱང་དོན་བྱར་གཏུབ་ན་ཅི་སྟོ་སྟེ་ཁྱབ་པ་མ་གྲུབ་བོ་ཞེ་ན། འོ་ན་
རྟ་ལས་ཀྱང་གླང་པོ་སྐྱེ་བར་འགྱུར་རོ། །ཡང་ན་རང་བཞིན་རྟག་པ་དེ་བོན་ཅན་
I 52



ལུང་རིགས་མཛོད།
དུ་བཞག་ནས། རྟག་པ་དེ་ཉིད་འགེབ་པའི་དུས་སུ། བོན་ཅན་དང་དགག་བྱ་ལ་
ལྡོག་པ་བཅས་པའི་ཐ་དད་མེད་ན། བོན་ཅན་ལ་དོན་བྱེད་ནུས་པས་སྟོང་པའི་ཕྱིར་
བྱ་བའི་གཏན་ཚིགས་ཞུགས་སམ་མ་ཞུགས། ཞུགས་ན་བོན་ཅན་རྟག་པ་དེ་ཉིད་
ཡིན། རྟག་པ་དགག་བྱ་ཡིན། དགག་བྱ་མི་མཐུན་ཕྱོགས་ཡིན། དེ་ལ་གཏན་
ཚིགས་ཞུགས་ན། གཏན་ཚིགས་དེ་འགལ་བའམ་མ་ངེས་པར་འགྱུར་ཏེ། མི་མཐུན་
ཕྱོགས་ལ་གཏན་ཚིགས་ཞུགས་པའི་ཕྱིར་རོ། །མ་ཞུགས་ན་བོན་ཅན་ལ་གཏན་
ཚིགས་མ་ཞུགས་པས། གཏན་ཚིགས་དེ་མ་གྲུབ་པའི་སྐྱོན་དུ་འགྱུར་རོ་ཞེ་ན། དེ་
ལྟར་མ་ཡིན་ཏེ། དགག་བྱའི་རྟག་པ་དེ་རྣམ་པར་བཅད་པ་ཙམ་དུ་ཞུགས་ལ། ཡང་
དག་པའི་དངོས་པོ་ལྟ་བུ་མ་ཞུགས་ཞེས་བྱའོ། །ཡང་རང་བཞིན་རྟག་པ་དེ་བོན་
ཅན་དུ་བཞག་ནས། རྟག་པ་དེ་ཉིད་འགེབ་པའི་དུས་སུ། རྟག་པ་དེ་ཚད་མས་
གྲུབ་བམ་མི་གྲུབ། གྲུབ་ན་ཚད་མ་གཅིག་གིས་གྲུབ་པ་ཚད་མ་གཅིག་གིས་དགག་མི་
བཏུབ་སྟེ། གལ་ཏེ་བཏུབ་ན་ཚད་མ་ངེས་མེད་གཏོལ་མེད་དུ་འགྱུར་རོ། །མ་གྲུབ་
ན་དགག་བྱ་མེད་པས་བོན་མ་གྲུབ་པའི་སྐྱོན་དུ་འགྱུར་རོ་ཞེ་ན། དེ་ལ་རྟག་པ་དེ་
དངོས་སུ་ཚད་མ་གང་གིས་ཀྱང་མ་གྲུབ་ལ། རང་རིག་པའི་ཤུགས་ལས་འགྲུབ་ཅེས་
བྱའོ། །དེས་ན་དགག་ཏུ་བཏུབ་བོ། །དངོས་རྟོགས་དང་ཤུགས་རྟོགས་ཀྱི་ཁྱད་པར་
ནི། དོན་དེའི་རྣམ་པ་སྣང་སྟོབས་ཀྱིས་རྟོགས་པ་དངོས་རྟོགས་ཏེ། དཔེར་ན་གྲོ་
དང་ནས་ཀྱི་མྱུ་གུ་སྔོན་དུ་གདགས་པ་ལྟ་བུའོ། །ཐུགས་རྟོགས་ནི་དོན་དེ་ཡི་རྣམ་པ་
སྣང་སྟོབས་ཀྱིས་མི་སྣང་བའི་དོན་རྟོགས་པ་སྟེ། དཔེར་ན་གྲོ་དང་ནས་ཀྱི་མྱུ་གུ་
དངོས་སུ་རྟོགས་ན་རྒྱུ་གྲོ་ནས་ཤུགས་ལས་རྟོགས་པ་བཞིན་ནོ།།
གཉིས་པ་སོ་སོའི་ལོག་རྟོག་སྒོས་སུ་དགག་པ་ལ་གཉིས། རྟག་ལྟ་དང་། ཆད་
ལྟ་དགག་པའོ། །དང་པོ་ལ་དགུའི་དང་པོ། །བྱེ་བྲག་པས་ཡན་ལག་ཅན་གྱི་རྫས་
53



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཟླུམ་གོང་ཕྱོགས་ཆ་མེད་པའི་རྟག་པ་གཅིག་བུར་འདོད་པ་ནི། དེ་ཕྱོགས་མེད་
དང་གཅིག་བུ་མ་ཡིན་པར་ཐལ། ཟླུམ་གོང་དང་འདུས་བསགས་ཡིན་པའི་ཕྱིར།
དུས་དང་ཕྱོགས་དང་ཡིད་དང་ནམ་མཁའ་རྟག་པར་འདོད་པ་ཡང་མི་འཐད་དེ། སྐྱེ་
འགག་དང་
། ཕྱོགས་ཆ་དང་
། འགྱུ་བ། སྣང་མུན་དུ་མར་འགྱུར་བས་སོ། །གཉིས་
པ་གྲངས་ཅན་པས་གཙོ་བོ་དུག་གསུམ་མམ་རྡུལ་མུན་པ་སྙིང་སྟོབས་གསུམ་ཆ་
མཉམ་པར་འདོད་པ་ནི་མི་འཐད་དེ། བདེ་སྡུག་བར་མར་མྱོང་བ་ཆ་མཉམ་མི་
སྲིད་དེ། སིམ་གདུངས་ཐ་མལ་དུ་མྱོང་བ་གསུམ་མྱོང་བ་གཅིག་ལ་འགལ་བའི་
ཕྱིར་རོ། །རྒྱུ་ལས་འབྲས་བུ་གནས་པ་ཡང་མི་འཐད་དེ། འབྲས་ཟོས་པ་མི་གཙང་
བ་ཟོས་པའམ། རྒྱུས་འབྲས་བུའི་བྱ་བ་བྱེད་པར་ཐལ་ཏེ། ཤིང་ཁུར་བས་ལུས་
འཚིག་པ་དང་། རས་ཀྱི་ས་བོན་གྱིས་རས་གོས་དྲུབ་པར་འགྱུར་བའི་ཕྱིར་རོ། །ཚོར་
ཤེས་སྐྱེ་བ་ཅན་ཡིན་པས་བེམ་པོར་འདོད་པ་ནི་མི་འཐད་དེ། ཉམས་མྱོང་ཡིན་
པ་དང་རིག་པ་བསླབ་ཏུ་ཡོད་པས་སོ། །དེ་ཙམ་ཉི་ཤུ་རྩ་ལྔ་ཤེས་པས་གྲོལ་བར་མི་
འགྱུར་ཏེ། དེ་བཞིན་ཉིད་མ་ཡིན་པའི་ཕྱིར་རོ། །གསུམ་པ་གཅེར་བུ་བས་མེ་ལྔ་
བསྟེན་པས་ཐར་པ་མི་འཐོབ་སྟེ། ཉོན་མོངས་པ་འཇིལ་མི་ནུས་པས་སོ། །ཆུ་ལ་
མ་བྱིན་པ་མི་ལེན་པ་ལ་སོགས་ཀྱིས་སྡིག་སྒྲིབ་མི་འདག་སྟེ། ངལ་བ་དོན་མེད་ཡིན་
པས་སོ། །འབྱུང་བ་བཞི་དང་ཤིང་ལ་སེམས་མེད་དེ། དྲོད་དང་ཆུ་སེར་གང་ཡང་
མེད་པས་སོ། །དེ་དག་ལ་སྲོག་གཅོད་སྡོམ་མི་དགོས་ཏེ། སྲོག་ཆགས་མ་ཡིན་པས་
སོ། །དེ་ཁོ་ན་ཉིད་བཅུ་གསུམ་མཚན་ཉིད་གཅིག་པར་འདོད་པ་ཡང་མི་འཐད་
དེ། སོ་སོ་མ་འདྲེས་པས་སོ། །དཔེར་ན་སྐར་ཚོགས་བཞིན་ནོ། །བཞི་པ་རིགས་པ་
ཅན་གྱིས་སུན་འབྱིན་ལ་སོགས་བདེན་པར་འདོད་པ་མི་འཐད་དེ། གནས་སྐབས་
ཡིན་པས་སོ། །སྒྲ་བྱུང་དང་དཔག་པ་ཉེར་འཇལ་གྱི་ཚད་མ་འདོད་པ་ཡང་མི་
154



ལུང་རིགས་མཛོད།
འཐད་དེ། འབྲེལ་པར་ངེས་པ་མེད་པས་སོ། །ལྔ་པ་ཕྱྭ་སྲས་པས་དབང་ཕྱུག་རྟག་
པར་འདོད་པ་ཡང་མི་འཐད་དེ། བྱེད་པ་པོ་ཡིན་པས་སོ། །གཅིག་བུ་ཡང་མི་འཐད་
དེ། ཡན་ལག་ཅན་ཡིན་པས་སོ། །ཤེས་བྱ་ཐམས་ཅད་ཀྱི་བྱེད་པོ་ཡང་མི་རུང་སྟེ།
རྒྱུ་མ་འཚོགས་ན་འབྲས་བུ་མི་སྐྱེ་བས་སོ། །དབང་ཕྱུག་མཆོད་འོས་ཀྱང་མ་ཡིན་
ཏེ། བརྩེ་བ་དང་བྲལ་བའི་ཕྱིར་ཏེ་སྲོག་ཟ་བ་དང་། མི་གཙང་བ་ལ་ཁྲོ་བ་དང་།
དམ་ཆོལ་གྱི་སྤྱོད་པ་ཅན་ཡིན་པའི་ཕྱིར་ཏེ། མཐོ་རིས་དང་ངན་སོང་གཉིས་ཀ་བྱས་
པས་སོ། །དཔེར་ན་སྨྱོན་པ་བཞིན་ནོ། །མཐོ་རིས་དང་ངན་སོང་དགེ་སྡིག་གིས་
མ་བྱས་པ་སྟེ། གཏོང་ལྡན་དབུལ་བར་སོང་བ་དང་། སྡིག་སྤྱོད་པ་སྐྱིད་པར་སོང་
བ་དམིགས་པས་སོ་ཟེར་བ་ཡང་མི་འཐད་དེ། ལས་ཐམས་ཅད་མཐོང་
མས་ཅད་མཐོང་ནས་མྱོང་
བ་མ་ཡིན་ཏེ། སྐྱེས་ནས་མྱོང་བ་དང་། ལན་གྲངས་གཞན་ལ་མྱོང་འགྱུར་བའི་ཕྱིར་
རོ། །དྲུག་པ་གང་ཟག་བདེན་སྟོན་པས་བདག་དེ་བརྗོད་དུ་མེད་པར་འདོད་པ་ཡང་
མི་འཐད་དོ། །སྒྲ་རྟོག་གི་སྣང་ཡུལ་ཡིན་པས་སོ། །བདུན་པ་རིག་བྱེད་པས་ནི་རིག་
བྱེད་སྐྱེས་བུས་མ་བྱས་པ་ཡང་མི་འཐད་དེ། ཚིག་ཡིན་པས་སོ། །སྒྲ་རྟག་པ
མི་འཐད་དེ། གྲགས་པ་ཙམ་གྱིས་འགག་པས་སོ། །དོན་བདེན་ཀྱང་མ་ཡིན་ཏེ།
དོན་འགལ་བའི་ཕྱིར་ཏེ། འཚེ་བ་སྡིག་མེད་དང་། མ་ལ་མངལ་སྤྱོད་པ་ལ་སོགས་
ལས་ལོག་པར་སྤྱོད་པར་ཕན་ཡོན་བཤད་པས་སོ། །བརྒྱད་པ་ཆེ་བཙུན་པས་བདག་
དེ་དབྱིབས་དང་ཁ་དོག་བོངས་ཚད་འདོད་པ་ཡང་མི་འཐད་དེ། ཤེས་པ་ཡིན་
པས་སོ། །དགུ་པ་གསང་བ་པས་ཁམས་གསུམ་ལ་སེམས་གཅིག་པ་ཡང་མི་རུང་སྟེ།
ཐར་འཁོར་དང་བཅིངས་གྲོལ་དུ་མ་སྣང་བའི་ཕྱིར་རོ། །བདག་གཅིག་ལ་སྣང་སྲིད་
བདག་གི་ཡན་ལག་དང་དབང་པོར་འདོད་པ་ཡང་མི་འཐད་དེ། གཅིག་པར་
འགལ་བའི་ཕྱིར་ཏེ། སྣང་སྲིད་ཀྱི་འཚོགས་པ་ཡིན་པའི་ཕྱིར་ཏེ། དཔེར་ན་སྐར་
155



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མ་བཞིན་ནོ།།
གཉིས་པ་ཆད་ལྟ་དགག་པ་ལ་གསུམ། འབྲས་བུ་སངས་རྒྱས་མེད་པ། ལས་
དགེ་སྡིག་མེད་པ། ཚེ་སྔ་ཕྱི་མེད་པར་འདོད་པ་དགག་པའོ། །དང་པོ་ནི། གཏན་
ཚིགས་ཀྱི་འགྲེལ་ལས། གཞན་ཡང་མེད་པར་འདོད་པ་དག །མེད་པ་ཁོ་ན་མ་ཡིན་
ཏེ། ཡོན་ཏན་ཁྱད་པར་ཅན་བསྒྲུབ་བྱེད་ཀྱི་ཚད་མ་གཉིས་ཏེ། སྔར་བྱུང་ཟིན་དཔག་
པ་དང་། ཕྱིས་འབྱུང་ངེས་པར་དཔག་པའོ། །ཞེས་པས། དང་པོ་སྔར་བྱུང་བ་ནི།
འབྲས་བུའི་གཏན་ཚིགས་ཀྱིས་དབོག་སྟེ། སྤྱིར་ན་འབྲས་བུའི་གཏན་ཚིགས་ལ་
བཞི་སྟེ། དང་པོ་རྒྱུའི་རང་བཞིན་བསྒྲུབ་པའི་འབྲས་རྟགས་ནི། དུ་ལྡན་གྱི་ལ་བོན་
ཅན། ལ་རྒྱབ་ལ་མེ་ཡོད་དེ། དུ་བ་ཡོད་པའི་ཕྱིར་རོ། །དཔེར་ན་ཚང་བང་གི་མེ་
བཞིན་ནོ། །གཉིས་པ་རྒྱུ་སྔོན་སོང་བསྒྲུབ་པའི་འབྲས་རྟགས་ནི། ནམ་མཁའི་
ལོང་ལོང་པོ་བོན་ཅན། མེ་སྔོན་དུ་སོང་སྟེ། དུ་བ་ཡིན་པའི་ཕྱིར་རོ། །ཞེས་པ་ལྟ་
བུའོ། །གསུམ་པ་རྒྱུའི་བྱས་ཆོས་བསྒྲུབ་པའི་འབྲས་རྟགས་གི ཁ་ནང་གི་གོང་བུ་བོན་
ཅན། བུ་རམ་ཡིན་ཏེ། བུ་རམ་གྱི་རོ་ཅན་ཡིན་པའི་ཕྱིར། ཞེས་པ་ལྟ་བུའོ། །བཞི་
པ་རྒྱུའི་བྱེད་ཆོས་བསྒྲུབ་པའི་འབྲས་རྟགས་ནི། དུ་བ་དྲག་ཏུ་འཕྱུར་བ་སྟེ། ནམ་
མཁའི་ལོང་ལོང་པོ་བོན་ཅན། བུད་ཤིང་ཆེར་དཔུང་པ་ལས། དུ་བ་དྲག་ཏུ་
འཕྱུར་བའི་ཕྱིར། ཞེས་པ་ལྟ་བུའོ། །ཡོན་ཏན་ཁྱད་པར་ཅན་མེད་པར་འདོད་པ་
དག །ཐམས་ཅད་མཁྱེན་པའི་སངས་རྒྱས་ཡོད་དེ། འབུམ་ལ་སོགས་པའི་འབྲས་
བུ་ཁྱད་པར་ཅན་འདི་དག་དམིགས་པའི་ཕྱིར་རོ། །དེ་ནི་འབྲས་བུའི་རྒྱུ་ཡོད་པར་
བསྒྲུབ་པའི་འབྲས་རྟགས་ཏེ། དཔེར་ན་མེ་དང་དུ་བ་བཞིན་ནོ། །གསུང་རབ་
འབྲས་བུ་ཁྱད་པར་ཅན་འདུག་ཀྱང་དེ་མེད་ན་ཅི་སྟེ་སྟེ། ཁྱབ་པ་མ་གྲུབ་ཅེ་ན།
འོ་ན་དུ་བ་འདུག་ཀྱང་མེ་མེད་ཅེས་བྱའོ། །ཡང་ན་འབུམ་བོན་ཅན་མཁྱེན་པ་རྣམ་
356



ལུང་རིགས་མཛོད།
ལ་
དག་སྔོན་དུ་སོང་སྟེ། བརྗོད་པ་རྣམ་དག་ཡིན་པའི་ཕྱིར་རོ། །དཔེར་ན་ཤེས་རབ་
ལས་སྐྱེས་པའི་སྙན་ངག་བཞིན་ནོ། །
གཉིས་པ་ཕྱིས་འབྱུང་ངེས་པ་རང་བཞིན་གྱི་གཏན་ཚིགས་ཀྱིས་དཔོག་སྟེ།
དོན་བསྒོམ་པའི་གཤེན་རབ་ཀྱི་ཤེས་པ་བོན་ཅན། ཡོན་ཏན་ཁྱད་པར་ཅན་གྱི་སངས་
རྒྱས་འབྱུང་སྟེ། རྟེན་བརྟན་ལ་གོམས་པ་ཁྱད་པར་ཅན་དུ་འགྱུར་བའི་ཕྱིར་རོ། །དེ་
ནི་རྒྱུ་རྐྱེན་གྱི་ཚོགས་པ་ཚང་པས་འབྲས་བུ་བོགས་འབྱུང་དུ་ཡོད་པའི་འབྲས་རྟགས་
ཏེ། དཔེར་ན་ས་བོན་དང་མྱུ་གུ་བཞིན་ནོ། །ཡང་ན་དོན་བསྒོམ་པའི་གཤེན་རབ་
ཀྱི་ཤེས་པ་བོན་ཅན། གསལ་སྣང་ཁྱད་པར་ཅན་དུ་འབྱུང་རུང་སྟེ། རྟེན་བརྟན་
ལ་གོམས་པ་ཁྱད་པར་ཅན་དུ་འགྱུར་བའི་ཕྱིར། དཔེར་ན་འདོད་ཆགས་དང་
འཇིག་ཚོགས་གོམས་པ་བཞིན་ནོ། །གཏན་ཚིགས་ནི་སེམས་ཀྱིས་མི་འགྱུར་བ།
འདི་ལ་མ་ཐོབ་ཀྱང་སྐྱེ་བ་ཕྱི་མ་ལ་བསྒོམས་པས་འཐོབ་ངེས་སོ། །རྟེན་བརྟན་པ་
ལ་གོམས་པ་ཁྱད་པར་ཅན་དུ་འགྱུར་ཀྱང་སངས་རྒྱས་ཐོབ་པས་མ་ཁྱབ་ཅེ་ན། འོ་
ན་ས་བོན་མ་ཉམས་པ་ལ་མཐུན་རྐྱེན་གྱི་ཚོགས་པ་སྔོན་དུ་སོང་ཡང་མྱུ་གུ་སྔོན་པོ་མི་
ཡོང་བྱའོ།
གཉིས་པ་ནི། གཏན་ཚིགས་ཀྱི་འགྲེལ་ལས། གཞན་ཡང་ལས་རྒྱུ་འབྲས་མེད་
པར་འདོད་པ་དག་དགེ་སྡིག་གིས་མཐོ་རིས་ངན་སོང་འཐོབ་སྟེ། ད་ལྟར་གྱི་ཤེས་
པ་ལ་ཡང་རྒྱུ་འབྲས་འདུག་པའི་ ཕྱིར་རོ། །ཞེས་པས། ད་ལྟར་གྱི་ཤེས་པ་ལ་རྒྱུ་འབྲས་
བཟང་ངན་རང་འདྲར་འདུག་སྟེ། གསོད་ལན་གསོད། སྲོག་འདོན་ལན་སྲོག་
འདོན། སྦྱིན་ལན་སྦྱིན། ཕྲོགས་ལན་ཕྲོགས་པར་དམིགས་པའི་ཕྱིར་རོ། །ད་ལྟར་
གྱི་ཤེས་པ་ལ་རྒྱུ་འབྲས་རང་འདྲར་འདུག་ཀྱང་། དགེ་སྡིག་གིས་མཐོ་རིས་ངན་
སོང་ཐོབ་ངེས་པས་མ་ཁྱབ་ཅེ་ན། འོ་ན་ད་ལྟར་གྱི་ཤེས་པ་ལ་ཡང་བདེ་སྡུག་དང་
157



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དགའ་མི་དགའ་མི་འོང་བར་འགྱུར་རོ་བྱའོ། །དེ་ཅིའི་ཕྱིར་ཞེ་ན། ཕྱི་མ་ལ་ཡང་
དགེ་སྡིག་གིས་མཐོ་རིས་ངན་སོང་མི་ཐོབ་པའི་ཕྱིར་བྱའོ། །ད་ལྟར་གྱི་ཤེས་པ་རང་
སོའི་གཤིས་ལ་བདེ་སྡུག་དང་དགའ་མི་དགའ་མེད་དེ། ཕ་རོལ་གཞན་གྱི་རྐྱེན་ལ་
ལྟོས་ནས་དེ་འོང་བ་ཡིན་ནོ་ཞེ་ན། ངའི་ཡང་ཤེས་པ་རང་སོའི་གཤིས་ལ་མཐོ་
རིས་ངན་སོང་མེད་དེ། དགེ་སྡིག་གི་རྐྱེན་ལ་ལྟོས་ནས་དེ་བྱུང་བ་ཡིན་བྱའོ། །ཤེས་
པ་རང་སོའི་གཤིས་ལ་མཐོ་རིས་དང་ངན་སོང་གི་གཞི་མ་གྲུབ་པའི་ཕྱིར། ལས་
དགེ་སྡིག་སྤྱད་ཀྱང་མཐོ་རིས་དང་ངན་སོང་མི་ཐོབ་པར་འགྱུར་ཏེ། དཔེར་ན་ནམ་
མཁའ་ལ་མེ་ཏོག་བཏགས་ཀྱང་མེད་པ་བཞིན་ནོ་ཞེ་ན། འོ་ན་ཁྱོད་ཀྱི་ཤེས་པ་རང་
སོའི་གཤིས་ལ་བདེ་སྡུག་གི་གཞི་མ་གྲུབ་པའི་ཕྱིར། གཞན་གྱིས་རྐྱེན་གྱིས་ཀྱང་བདེ་
སྡུག་མི་འོང་བར་ཐལ། དཔེར་ན་རི་བོང་ལ་རྭའི་གཞི་མ་གྲུབ་པའི་ཕྱིར། རྭ་བཏགས་
ཀྱང་མེད་པ་བཞིན་ནོ་བྱའོ། །
གསུམ་པ་ཚེ་སྔ་ཕྱི་མེད་པ་དགག་པ་ནི། སྔ་མ་ལས། གཞན་ཡང་ཚེ་སྔ་མ་ཡོད་
པ་ནི་འབྲས་བུའི་གཏན་ཚིགས་ཀྱིས་དཔོག །ཕྱི་མ་རང་བཞིན་གྱི་གཏན་ཚིགས་
ཀྱིས་འགྲུབ་པའོ། །ཞེས་པས། དེ་ལ་གཉིས་ཏེ། དང་པོ་ནི། དེ་ཉིད་ལས། སྐྱེ་གནས་
ཀྱི་དང་པོའི་ལུས་སེམས་ངག་གསུམ་བོན་ཅན། དེ་ལ་བསྐྱེད་པར་བྱེད་པའི་ཤེས་
པ་ཕྱི་མོ་སྔོན་དུ་སོང་སྟེ། དབུགས་ཕྱི་ནང་དུ་རྒྱུ་བའི་ཕྱིར་རོ། །དབུགས་ཕྱི་ནང་
དུ་རྒྱུ་བ་ཡང་རྒྱུ་ཤེས་པ་སྔ་མ་སྔོན་དུ་སོང་བས་མ་ཁྱབ་ཅེ་ན། འོ་ན་མྱུ་གུ་སྔོན་པོ་
འདུག་ཀྱང་ས་བོན་མ་ཞིག་མ་རུལ་བ་སྔོན་དུ་མ་སོང་བྱའོ། །ཡང་ན་འབྱུང་བ་ཁ་
ཡར་བ་རྡོ་ལས་ཀྱང་དབུགས་ཕྱི་ནང་དུ་ཡོང་བར་འགྱུར་ཏེ། རྒྱུ་ཤེས་པ་སྔ་མ་མེད་
ཀྱང་དབུགས་ཕྱི་ནང་དུ་རྒྱུ་བའི་ཕྱིར་ཏེ། དེས་ན་ཤེས་པ་སྔོན་མ་ཡོད་ཅེས་བྱའོ། །ཕྱི་
མ་བསྒྲུབ་པ་ནི་འཆི་ཁའི་སེམས་ཀྱི་ཐ་མ་དེ་བོན་ཅན། འདི་འགགས་པའི་ཕྱི་མ་ལ་
158



ལུང་རིགས་མཛོད།
“ཐནས་
ཤེས་པ་གཅིག་གིས་རྒྱུ་བྱེད་དེ། ཤེས་པ་ཡིན་པའི་ཕྱིར་རོ། །ད་ལྟར་གྱི་ཤེས་པ་
བཞིན་ནོ། །སེམས་ཡིན་ཀྱང་ཤེས་པ་ཕྱི་མ་བསྐྱེད་པས་མ་ཁྱབ་ཅེ་ན། འོ་ན་ད་ལྟར་
གྱི་ཤེས་པ་ཡང་སྔ་མས་ཕྱི་མ་མི་བསྐྱེད་པར་འགྱུར་བྱའོ། །དེས་ན་སྐྱེ་བ་ཕྱི་མ་ཡོད་
ངེས་སོ། །དེ་ནི་ལྟ་བ་ལ་ཁྱད་འདོན་པའོ།།
གསུམ་པ་སྤྱིར་བཀའ་རྟགས་ཀྱི་ཕྱག་རྒྱ་ལ་སོགས་ལས་ཁྱད་འདོན་པ་ལ་ལྔ།
ལྟ་བ། ལྷ། གྲུབ་རྟགས། འབྲས་བུ། སྤྱོད་པ་ལས་ཁྱད་འདོན་པའོ། །དང་པོ་ནི།
སྨྲ་བའི་སེང་གེ་ལས། བོན་གྱི་མདོ་བཞི་ཁས་ལེན་པ་ནི་གཤེན་རབ། དེ་བཞི་ཁས་
ལེན་མི་ནུས་པ་ནི་མུ་སྟེགས་པའོ། །ཞེས་པས། མདོ་བཞི་ནི། རིག་པ་རྩེ་འབུམ་ལས།
འདུས་བྱས་ཐམས་ཅད་ཀྱི་མདོ་མི་རྟག་པ། ཟག་པ་དང་བཅས་པ་ཐམས་ཅད་ཀྱི་
མདོ་སྡུག་བསྔལ་བ།། མྱ་ངན་ལས་འདས་པ་ཐམས་ཅད་ཀྱི་མདོ་ཞི་བ། བོན་ཐམས་
ཅད་ཀྱི་མདོ་བདག་མེད་པའོ། །ཞེས་པས། དེ་དང་མཐུན་པར་སྨྲ་བའི་སེང་གེ་ལས་
ཀྱང་གསུངས་སོ། །དེ་ལ་ཕྱག་རྒྱ་བཞིའི་རེ་རེ་ལའང་གསུམ་རེ་སྟེ། མི་རྟག་གསུམ་
ནི། རྒྱུན་གྱི་མི་རྟག་ནི། སྐད་ཅིག་གིས་འཇིག་པ་ལ་ཉེ་བས་རྒྱུན་ཆད་དེ་གནས་
འཕོ་བའོ། །དུས་ཀྱི་མི་རྟག་པ་ནི་ཕྱི་ནམ་ཟླ་དུས་བཞིའི་འགྱུར་ལྡོག །ནང་ལུས་
ཀྱི་དར་རྒུད་ལྟ་བུའོ། །རྐྱེན་གྱི་མི་རྟག་པ་ནི་ཐོག་སེར་དང་ནད་ཡམས་ལྟ་བུའོ། །སྡུག་
བསྔལ་ལ་གསུམ་སྟེ། འགྱུར་བའི་སྡུག་བསྔལ་ནི་བདེ་བ་སྡུག་བསྔལ་དུ་འགྱུར་བ་
མཐོ་རིས་ཀྱི་བདེ་འབྲས་ལྟ་བུའོ། །འདུ་བྱེད་ཀྱི་སྡུག་བསྔལ་ནི་ཚོང་པ་ད་
པའི་རྩོལ་སྒྲུབ་ལྟ་བུའོ། །སྡུག་བསྔལ་གྱི་སྡུག་བསྔལ་ནི་ངན་སོང་གསུམ་གྱི་སྡུག་
བསྔལ་ལྟ་བུའོ། །ཞི་བ་ལ་གསུམ་སྟེ། རྒྱུ་རྐྱེན་མེད་དེ་འབྱུང་བཞི་ལ་རག་མ་ལུས་
པས་སོ། །ངོ་བོ་དང་མཚན་ཉིད་མེད་དེ་ཡུལ་ཤེས་གཉིས་ཀའི་མཐའ་ལས་འདས་
པས་སོ། །མིང་དང་ཐ་སྙད་མེད་དེ་མཚོན་ཞིང་བརྗོད་དུ་མེད་པས་སོ། །བདག་
ལས་
359



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མེད་པ་ལ་གསུམ་སྟེ། གང་ཟག་གི་བདག་མེད་ནི་གོང་བུ་དང་རྒྱུན་གཅིག་ཏུ་མི་
བདེན་པའོ། །བོན་གྱི་བདག་མེད་ནི་རྡུལ་ཕྲན་དང་སྐད་གཅིག་རྫས་གཅིག་ཏུ་མི་
བདེན་པའོ། །བདག་དང་བདག་གི་བདག་མེད་ནི་སྤྱོད་བྱེད་དང་སྤྱད་བྱ་ཙམ་ལ་
མི་གནས་པའོ། །ཕྱི་ནང་གི་ཁྱད་པ་ནི། ཁ་གཅིག་གིས་རྟག་པར་ལྟ་བ་དང་ཆད་
པར་ལྟ་བ་ནི་ཕྱི་པ་ཡིན་ལ། བདག་མེད་པའི་ལྟ་བ་ཅན་ནི་ནང་པ་ཡིན་ཟེར་རོ། །འོ་
ན་གྲུབ་མཐས་བློ་མ་བསྒྱུར་བ་ཁ་ཅིག་ཕྱི་རོལ་པར་འགྱུར་ཏེ། ཕུང་པོ་ལ་རྟག་པའམ་
ཤི་ན་ཆད་པར་ལྟ་བས་སོ། །འདོད་ན་གྲུབ་མཐའ་ཅན་དུ་འགྱུར་རོ། །ཁ་ཅིག་གིས་
ཚངས་པ་ལ་སོགས་འབྲས་བུར་འཛིན་པ་ཕྱི་པ་ཡིན་ལ། སྐུ་གསུམ་འབྲས་བུར་
འཛིན་པ་ནང་པ་ཡིན་ཞེས་པ་ཡང་། ཆད་ལྟ་བ་དག་ཕྱི་པ་མ་ཡིན་པར་འགྱུར་ཏེ།
གང་ཡང་འབྲས་བུར་འཛིན་པ་མེད་པས་སོ། །དེས་ན་བཀའ་རྟགས་ཀྱི་ཕྱག་རྒྱ་
བཞིའི་ལྟ་བའི་རིགས་སམ། ཆ་ཤས་ཀྱིས་ཟིན་པ་ནི་ནང་པ་ལ། དེ་ལས་ལྡོག་པ་ནི་
ཕྱི་རོལ་པའོ། །འོ་ན་ཉན་ཐོས་བྱེ་བྲག་ཏུ་སྨྲ་བ་ནང་པ་མ་ཡིན་པར་འགྱུར་ཏེ། བོན་
ཐམས་ཅད་བདག་མེད་དུ་མ་རྟོགས་པ་སྟེ། བརྗོད་དུ་མེད་པའི་གང་ཟག་གི་བདག་
ཁས་ལེན་པས་སོ། །ཞེ་ན། གཟུང་འཛིན་རགས་པ་ལ་བདག་ཏུ་མི་ལྟ་བ་ཉིད་
དོ། །གཉིས་པ་ནི སྨྲ་བའི་སེང་གེ་ལས། ལྷ་ནི་གཤེན་རབ་ཐུགས་རྗེ་ཅན་དང་དབང་
ཕྱུག་ཐེར་ཟུག་པའོ། །ཞེས་པས། ལྷ་ལ་དབང་ཕྱུག་ལ་སོགས་འཇིག་རྟེན་ལྷ་ལ་
གཏན་གྱི་སྐྱབས་གནས་འཛིན་པ་ནི་ཕྱི་པ་ལ། དཀོན་མཆོག་གསུམ་ལ་སྐྱབས་
སུ་འགྲོ་བ་ནང་པའོ། །འོ་ན་དེ་བཞིན་གཤེགས་པ་ནང་པ་མ་ཡིན་པར་ཐལ།
དཀོན་མཆོག་གསུམ་ལ་སྐྱབས་སུ་འགྲོ་བ་མེད་དེ། རིག་པ་རང་དབང་ཐོབ་པས་སོ་
ཞེ་ན། སྐྱབས་འགྲོ་མེད་པར་མ་གྲུབ་སྟེ། སྐྱབས་སྡོམ་སྔར་སྐྱེས་པ་མ་ཉམས་པས་
སོ། །སྐྱབས་འགྲོ་ནི་འཇིག་པ་ལས་འདའ་བར་འདོད་པས་གང་སྐྱོབ་པར་སེམས་
{60



ལུང་རིགས་མཛོད།
པ་སྟེ། དེས་ཡུལ་དམ་པ་ལ་སྐྱབས་སུ་ཞུ་བ་ནི་ཡང་དག་གི་སྐྱབས་འགྲོ་ཡིན་ནོ། །དེ་
ལ་དབྱེ་ན་འཇིག་རྟེན་དུ་ཡང་དག་པར་བླངས་པ་བརྡ་ལས་བྱུང་བའི་སྐྱབས་འགྲོ་
དང་། བོན་ཉིད་ལས་ཐོབ་པའི་སྐྱབས་འགྲོ་གཉིས་སུ་ཡོད་དོ། །འཇིག་རྟེན་ལྷ་ལ་
གཏན་སྐྱབས་འཚལ་བ་ནི་ཡང་དག་པ་མ་ཡིན་ནོ། །ནང་པའི་སྐྱབས་གནས་ནི་
སངས་རྒྱས་དང་བོན་དང་གཤེན་རབ་བམ་དགེ་འདུན་གསུམ་ཡིན་ལ། དེ་གསུམ་
གྱི་འགལ་བ་སྤང་བ་ནི། ཡང་རྩེ་ཀློང་ཆེན་ལས། སངས་རྒྱས་ལ་སྐྱབས་སུ་སོང་ན་
སེམས་ཅན་ལ་འཚེ་བ་མི་བྱ། བོན་ལ་སྐྱབས་སུ་སོང་ན་བཀའ་ལ་སྐུར་པ་མི་འདེབས།
གཤེན་རབ་སེམས་དཔའ་ལ་སྐྱབས་སུ་སོང་ན་གྲོགས་སྡིག་པ་ཅན་དང་མི་འགྲོགས།
ཞེས་སོ། །གནས་སྐབས་སུ་ཕན་འདོད་ཀྱི་ཕྱག་ལ་ནི་མ་ངེས་ཏེ། ཡོན་ཏན་མགྲོན་
ནམ་ལན་ཆགས་ཀྱི་མགྲོན་ལ་འཚལ་བ་ལྟ་བུའོ། །གསུམ་པ་གྲུབ་རྟགས་ནི། འཇིག་
རྟེན་ལ་མངོན་ཞེན་ཇེ་ཆེ་དང་རྒྱུད་རྩུབ་པར་འགྲོ་བ་དང་། དབང་ཕྱུག་སྨྱོན་པའི་
རྡུལ་ཤུགས་འཛིན་པ་ལྟ་བུ་སྟེ་ཕྱི་པ་ལ། འཇིག་རྟེན་ལ་མངོན་ཞེན་ཇེ་ཆུང་དང་
རྒྱུད་ཞི་བར་འགྲོ་བ་དང་། འཁྲུལ་པ་ཞིག་པ་བྱམས་སྙིང་རྗེ་ཆེ་བ་ནང་པའོ། །བཞི་
པ་འབྲས་བུ་ནི། ཕྱི་པས་རགས་སྣང་གི་ལྷ་མངོན་ཞེན་དུ་བསྒོམས་པས་དབང་ཕྱུག་
གམ་ཚངས་པའམ་ཁྱབ་འཇུག་ལྟ་བུའི་རྟོག་པ་ཅན་ཐོབ་པ་དང་། ཕྱལ་བར་བསྒོམས་
པས་སྲིད་རྩེའམ། འབྱུང་བའི་བག་ལ་ཞ་བའི་ཉེ་འཁོར་ཐོབ་པ་སྟེ། ཁྱབ་པ་སྣང་
ལྡན་གྱི་ཐེག་པའི་རབ་དབྱེ་ལས། ས་ནི་ལྷ་ཆེན་པོ་བདེ་སྐྱིད་དང་ལྡན་པའི་མཚན་
ཡོངས་སུ་རྫོགས་པའམ། ནམ་མཁའི་བག་ལ་ཞ་དང་འབྱུང་བའི་བག་ལ་ཞ་བའི་
ས་ཐོབ། ཅེས་སོ། །ནང་པ་ནི་དགྲ་བཅོམ་པའམ་དོན་གཉིས་མཐར་ཕྱིན་སྐུ་དང་
ཡེ་ཤེས་སྣང་བ་བསམ་དུ་མེད་པ་ཐོབ་པའོ། །ལྔ་པ་སྤྱོད་པ་ནི། སྨྲ་བའི་སེང་གེ་ལས།
སྤྱོད་པ་ནི་དགེ་བ་དང་སྡིག་པའོ། །ཞེས་པས། ཕྱི་པའི་སྤྱོད་པ་ནི་འཚེ་བའི་མཆོད་
1



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྦྱིན། མེ་ལྔ་བསྟེན་པ་དང་། ཆུ་ལ་མ་བྱིན་པ་མི་ལེན་པ་ལྟ་བུ་ངལ་བ་དོན་མེད་སྤྱད་
པ་སྟེ། སྒྲིབ་གཉིས་ལ་མི་གནོད་པ་ཚོགས་གཉིས་མི་སོག་པའོ། །ནང་པ་ནི་གཞན་
དག་ལ་ཕན་བདེ་བསྒྲུབ་པ་དང་ཐབས་ཀྱིས་ཟིན་པའི་སྤྱོད་པ་དང་། སྤྱོད་པའི་
བཀའ་རྟགས་ཀྱི་ཕྱག་རྒྱ་བཞི་ལ་སྤྱད་དེ། གང་ཞེ་ན། ཛཱམ་ལར་གཏོར་མ་འཕྲོག་
མར་ཆང་བུ་འཇུར་གེགས་དང་ཁ་འབར་མ་ལ་ཆུ་སྦྱིན་ཏེ་བཞིའོ།
དོན་གཉིས་པ་ལྷོ་བྱང་གཉིས་ཀྱི་ཐེག་པ་ནས་བཤད་པའི་དོན་བསྡུས་ཏེ་བསྟན་
པ་ལ་གཉིས། ལྷོ་གཏེར་དང་། བྱང་གཏེར་གྱི་ལུགས་སོ། དང་པོ་ལ་གཉིས། དགེ་
བསྙེན་དང་། དྲང་སྲོང་ངོ་། །དང་པོ་ལ་དགུ །དང་པོ་ངོ་བོ་ནི་རྒྱུ་འབྲས་རྒྱུད་ལ་
སྨིན་པར་རྟོགས་པ་སྟེ། རྩ་རྒྱུད་ལས། དགེ་བསྙེན་ཚངས་པའི་རྒྱུ་འབྲས་ཐོག་མཐར་
སྨིན། ཞེས་དང་། སེམས་ལུང་ལས། རྒྱུ་འབྲས་གཉིས་སྔ་ཕྱི་ས་བོན་དང་མྱུ་གུ་ལྟར་
རྟོགས། ཞེས་སོ། །གཉིས་པ་ངེས་ཚིག་ནི། དེ་ཉིད་ལས། གནས་གསུམ་དགེ་
བར་བསྙེན་པས་དགེ་བསྙེན་ནོ། །ཞེས་སོ། །གསུམ་པ་གཞུང་ནི་རྒྱུ་འབྲས་དཀའ་
སླ་མདོ་སྡེ་ལས་སྤྲོས་ཏེ། དང་པོ་རྒྱུ་འབྲས་ནི། དེ་ཉིད་ལས། རྒྱུ་དད་པ་སྔོན་དུ་
བཏང་ནས་འབྲས་བུ་བརྩོན་འགྲུས་འབྱུང་། རྒྱུ་བརྩོན་འགྲུས་སྔོན་དུ་བཏང་ནས་
འབྲས་བུ་ཤེས་རབ་གསུམ་འབྱུང་བའོ། །ཞེས་སོ། །གཉིས་པ་དཀའ་སླ་ནི། དེ་ཉིད་
ལས། སེམས་བསྐྱེད་མ་བཞི་སྐྱེ་བ་དཀའ་ཡང་། རང་ལ་དམིགས་པའི་སྙིང་རྗེ་སྐྱེས་
ན་སླ། སྦྱིན་པ་ཕྱོགས་མེད་དུ་བཏང་བ་དཀའ་ཡང་། རྐྱེན་དྲག་པོས་སེར་སྣའི་
མདུད་པ་གྲོལ་ན་བསླབ་པ་སླའོ། །ཞེས་སོ། །གསུམ་པ་མདོ་སྡེ་ནི་མདོ་སྡེ་དུ་མའི་
སྒོ་ལ་འཇུག་ཅིང་ལས་རྒྱུ་འབྲས་གཙོ་བོར་བྱེད་པའོ། །བཞི་པ་ལྷ་ནི། གཡུང་དྲུང་
འཕྲུལ་གྱི་རྒྱལ་པོ་ཡིད་བཞིན་ནོར་བུ་ཅན་ཞེས་བྱ་བ་མཆོད་ཅིང་བསྒོམ་མོ། །ལྔ་
པ་ལྟ་བ་ནི། དགེ་བསྙེན་པས་གང་ཟག་གི་བདག་མེད་པར་རྟོགས་པ་སྟེ། གཅིག་
162



ལུང་རིགས་མཛོད།
ལ་རྣམ་པར་བགྲང་བའི་རྒྱུད་ལས། སྡུག་བསྔལ་སྦྱོང་བའི་དགེ་བསྙེན་ནི། གང་
ཟག་མཚན་མའི་བོན་འདི་ལ། བདག་དང་བདག་གིར་མེད་པར་ལྟ། ཡུལ་ལ་མེད་
པར་མ་རྟོགས་སོ། །ཞེས་སོ། །དེའང་བདག་གིར་ཞེས་པ་ནི་འཇིག་ལྟ་ལྷན་སྐྱེས་
ཀྱི་བདག་དང་བདག་གིར་བ་ཡི་བློ་དེ་ཉིད་མེད་པར་རྟོགས་པ་ལ་ཟེར་གྱི་གཟུགས་
སོགས་ནི་མ་ཡིན་ཏེ། ཡུལ་ལ་མེད་པར་མ་རྟོགས་ཞེས་པས་ཀྱང་གསལ་ལོ། །དེ་ནི་
རྣམ་རྩོད་པ་དང་མཐུན་ཏེ། དགུ་འཕར་ལས། བོན་རྣམས་ཀུན་ལ་བདེན་པ་
བཞི།། ཡོད་པ་ལྟ་ཞིང་སྤང་བ་དང་།། བླང་བར་བྱེད་པའི་དགེ་བསྙེན་ཡིན།། ཞེས་
པས་སོ། །དྲུག་པ་སྒོམ་པ་ནི་གོང་དུ་བཤད་པའི་ཉན་ཐོས་དང་མཐུན་ཏེ་འདིའང་
ཐེག་དམན་པ་སྟེ་མཐའ་གསུམ་དོན་དམ་དུ་ལྟ་བའི་ཕྱིར་རོ། །བདུན་པ་སྤྱོད་ཚུལ་
ནི། དགེ་བསྙེན་པས་བོན་སྤྱོད་བཅུ་གསུམ་ལ་སྤྱོད་དེ། དེའང་ལུས་ཀྱི་ལས་སུ་ཕྱག་
བསྐོར། ངག་གི་ལས་སུ་བཟླས་བརྗོད། ཡིད་ཀྱི་ལས་སུ་དད་མོས། མེ་ལ་བརྟེན་
པའི་སྦྱིན་བསྲེག །རླུང་ལ་རླུང་འཁོར། ཆུ་ལ་ཆབ་གཏོར། ས་ལ་སྨྲ་མཆོད་རྟེན།
རྫས་ལ་མཎྜལ། ཚུལ་ལ་ཕྱག་དར། ཉེའུ་འདོན་པ། ལམ་འཕྲང་བཅོས་པ། རྟེན་
གསུམ་ཞིག་རལ་གསོ་བ། དགེ་བའི་ལས་གསུམ་གང་འགྲུབ་དང་བཅུ་གསུམ་མོ། །ཉོན་
མོངས་རང་གྲོལ་ལས། ཡི་གེ་འབྲི་དང་མཆོད་སྦྱིན་དང་།། ཉན་དང་འཛིན་དང་
ཀློག་པ་དང་། འཆད་དང་ཁ་ཏོན་བྱེད་པ་དང་།།
སེམས་གཉིས་བསྒོམ་དང་བཅུ་
པོ་དེ། དགེ་བའི་ལས་དང་སྤྱོད་པ་ཡིན།། ཞེས་སོ། །བརྒྱད་པ་ཁྲིམས་ནི་བསྙེན་
གནས་དང་། དགེ་བསྙེན་དང་། གཙང་གཙུག་དང་། དྲང་སྲོང་སྡོམ་པ་ལ་ཕོ་མོའི་
ཁྱད་པར་གྱིས་རིགས་བརྒྱུད་ལས་གང་རུང་རང་ནུས་དང་བསྟུན་ནས་བསྲུང་
དགོས་ཏེ། ལྟ་སྤྱོད་ལ་སོགས་རྣམ་རྩོད་པ་དང་མཐུན་པར་བཤད་པའི་ཕྱིར་རོ། །དགུ་
པ་འབྲས་བུ་ནི་གྲངས་མེད་པ་རིང་ན་སུམ་ཅུ་རྩ་བདུན་ནམ་མྱུར་ན་བདུན་ན་
༔ 63



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དགྲུ་བཅོམ་འཐོབ་པའོ།།
གཉིས་པ་དྲང་སྲོང་ལ་དགུ །དང་པོ་ངོ་བོ་ནི་ལུས་ངག་ཡིད་གསུམ་སྦྱང་བྱ་
དང་སྦྱོང་བྱེད་དུ་རྟོགས་པ་སྟེ། རྩ་རྒྱུད་ལས། དྲང་སྲོང་ལུས་ཀྱི་བག་ཆགས་སྟོབས་
ཀྱིས་སྦྱོང་། ལུས་འབྱོངས་ཙམ་ན་སེམས་ཀྱི་བག་ཆགས་མེད། ཅེས་དང་། སེམས་
ལུང་ལས། དྲང་སྲོང་བས་ལུས་ངག་འབྱོངས་ན་སེམས་ཀྱང་དེའི་རང་བཞིན་དུ་
རྟོགས། ཞེས་སོ། །གཉིས་པ་ངེས་ཚིག་ནི། དེ་ཉིད་ལས། ལུས་སེམས་སྐྱོན་དང་
བྲལ་བས་དྲང་སྲོང་ངོ༌། །ཞེས་སོ། །གསུམ་པ་གཞུང་ནི་འབུམ་སྡེ་དུ་མ་ལ་འཇུག་
ཅིང་བསྲུང་ཁྲིམས་དག་པའི་བོན་གཙོ་བོར་གཟུང་བའོ། །བཞི་པ་ལྷ་ནི་ཡེ་སྲིད་
འཕྲུལ་གྱི་རྒྱལ་པོ་ཞེས་བྱ་བ་མཆོད་ཅིང་བསྒོམ་པའོ། །ལྔ་པ་ལྟ་བ་ལ་འཕན་ཡུལ་
མཚན་ཉིད་པ་དང་། བཏགས་པ་བ་གཉིས་ཡོད་པས། མཚན་ཉིད་པའི་ལྟ་བ་ནི་
རང་རྟོགས་པ་དང་། མཐུན་ཏེ་བདག་མེད་ཕྱེད་དང་གཉིས་རྟོགས་པ་སྟེ། དགུ་
འཕར་ལས། རྟེན་འབྲེལ་ཕྱི་ནང་རྒྱུ་འབྲས་གཉིས། ཡོད་པར་འཛིན་པ་དྲང་སྲོང་
བ།། ཞེས་པས་སོ། །ཕྱིའི་རྟེན་འབྲེལ་ལ་བཟུང་བ་མི་འདོད་ཀྱང་འཛིན་ཆ་ལ་རྨི་
ལམ་གྱི་སྣང་བ་ཙམ་མི་སྤངས་བ་ལ་གསུངས་པའོ། །འོ་ན་གཡུང་དྲུང་ལས་དག་
ལས། དྲང་སྲོང་ཐེག་པའི་ལྟ་བ་ནི། དངོས་མེད་སེམས་ལ་དྲི་མ་གསུམ་བསྒོས་
ནས། ཕྲ་རབས་རྡུལ་ལས་སྣོད་བཅུད་འཇིག་ཆགས་རྟོགས།། ཞེས་པས། དེའི་གང་
ཟག་གི་བདག་མེད་ཙམ་ལས་མ་རྟོགས་པར་བཤད་པ་མ་ཡིན་ནམ་ཞེ་ན། དེ་འཕན་
ཡུལ་མཚན་ཉིད་པ་ཡིན་ཀྱང་བདག་མེད་ཕྱེད་གཉིས་རྟོགས་པས་ཕྱིའི་གཟུང་བ་
རྡུལ་ཕྲན་ཆ་མེད་དོན་དམ་དུ་མི་འདོད་པས་དེ་དེའི་དགག་བྱ་ཡིན་པའི་དོན་ཏེ།
དགེ་དྲང་གཉིས་ལ་བློ་རྣོ་རྡུལ་ཡོད་པའི་ཕྱིར་རོ། །འཕན་ཡུལ་བཏགས་པ་བས་ལྟ་
བ་བདག་མེད་གཉིས་ཀ་རྟོགས་ཏེ། གཅིག་ལས་རྣམ་པར་བགྲང་བའི་རྒྱུད་ལས།
164



ལུང་རིགས་མཛོད།
རྣམ་རྟོག་སྦྱོང་བའི་དྲང་སྲོང་ནི། བོན་ཉིད་སྤྲོས་དང་བྲལ་བ་དེ།། རང་བཞིན་མེད་
པ་རྟོགས་པ་དང་། བོན་དང་གང་ཟག་གཉིས་ཀ་ལ། བདག་མེད་པ་ནི་རྟོགས་པ་
ཡིན། བདེན་དང་ངེས་པའི་ས་ནི་འཐོབ།། ཅེས་གསུངས་པའི་ཕྱིར་རོ། །དེ་ནི་རྒྱུའི་
ཐེག་ཆེན་པ་དང་ལྟ་སྤྱོད་ལ་སོགས་མཐུན་པའོ། །དྲུག་པ་སྒོམ་པ་ལ། འཕན་ཡུལ་
མཚན་ཉིད་པ་ནི་རྣམ་རང་གཉིས་དང་མཐུན་ཞིང་། འཕན་ཡུལ་བཏགས་པ་བ་
ནི་སེམས་དཔའ་སྤྲོས་མེད་པ་དང་མཐུན་ལ། དེ་གཉིས་ཀྱིས་བྱང་ཆུབ་ཀྱི་སེམས་ཀྱང་
རང་དོན་དང་གཞན་དོན་དུ་བསྐྱེད་ནས། བྱང་ཆུབ་དོན་དུ་གཉེར་བའོ། །བདུན་
པ་སྤྱོད་ཚུལ་ནི། སེམས་ལུང་ལས། དྲང་སྲོང་བས་ལུས་གཙང་སྤྱོད། ངག་མཆོད་
བསྟོད། སེམས་ཚད་མེད་བཞིའི་སྒོ་ནས་སྤྱོད་པའོ། །ཞེས་སོ། །བརྒྱད་པ་ཁྲིམས་
ནི་སོ་ཐར་རིགས་བདུན་ལས་འདིས་ནི་དྲང་སྲོང་གི་སྡོམ་པ་ངེས་པར་བསྲུང་དགོས་
ཏེ། སྣང་ལྡན་ཐེག་པའི་རབ་དབྱེ་ལས། དམ་ཚིགས་སྡོམ་ཁྲིམས་ཉིས་བརྒྱ་ལྔ་བཅུ་
བསྲུང་།། ཞེས་པས་སོ། །དགུ་པ་འབྲས་བུ་ལ་འཕན་ཡུལ་མཚན་ཉིད་པ་ནི་རྣམ་
རང་དང་མཐུན་ལ། བཏགས་པ་བ་ནི་སེམས་དཔའ་སྤྲོས་མེད་པ་དང་མཐུན་ཏེ་
རིམ་བཞིན་གྲངས་མེད་བདུན་དང་གསུམ་ལ་སོགས་ན་འབྲས་བུ་འཐོབ་པའོ།།
གཉིས་པ་བྱང་གཏེར་ལས་ཐོན་པའི་ཕྱིའི་ཐེག་པ་གསུམ་ལས། སྣང་ལྡན་དང་
རང་ལྡན་གྱི་ཐེག་པ་གཉིས་ནི་རྒྱུའི་ཐེག་དམན་པ་དང་མཐུན་ཏེ། གཏེར་འབུམ་
ལས། སྣང་ལྡན་ཐེག་པའི་བོན་རྣམས་ནི།། འདུལ་ཁྲིམས་རྫོགས་པར་བསྲུང་བ་
ཡིས།། ཉོན་མོངས་དུག་ལྔའི་དགྲ་བཅོམ་འཐོབ། རང་ལྡན་ཐེག་པའི་བོན་རྣམས་
ནི།། རྟེན་འབྲེལ་བཅུ་གཉིས་གཞུང་སྤྱོད་ཀྱི། འཁོར་མེད་གཅིག་བུ་བདེན་དོན་
རྟོགས།། ཞེས་པས། དེ་གཉིས་ཀྱིས་ཉན་ཐོས་ཀྱི་ལམ་རྣམས་དང་རང་རྒྱལ་གྱི་ལམ་
རྟེན་འབྲེལ་བཅུ་གཉིས་རྣམས་ལུགས་ལྡོག་ཏུ་བསྒོམས་ནས་སྐྱེས་བུ་ཟུང་བཞི་
165



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གང་ཟག་ཡ་བརྒྱད་རྣམས་རིམ་གྱིས་ཐོབ་ནས་ཞི་བར་གནས་པའོ། །བཞེད་ལྡན་
གྱི་ཐེག་པ་ནི་རྒྱུ་མཚན་ཉིད་ཀྱི་ཐེག་པ་ཆེན་པོ་བཤད་འགྱུར་གྱི་སེམས་དཔའ་སྤྲོས་
མེད་པའི་ཐེག་པ་དང་མཐུན་ཏེ། དེ་ཉིད་ལས། བཞེད་ལྡན་ཐེག་པའི་བོན་རྣམས་
ནི།། ཕ་རོལ་ཕྱིན་བཅུར་སྤྱོད་པ་ཡིས།། ས་བཅུར་རིམ་གྱིས་བགྲོད་པའོ། །ཞེས་
གསུངས་པའི་ཕྱིར་རོ། །ཐེག་པ་རིམ་པ་མཐའ་དག་གི་དོན་གསལ་བར་བྱེད་པ་ལུང་
རིགས་རིན་པོ་ཆེའི་མཛོད་ལས། རྒྱུའི་ཐེག་ཆུང་པ་རང་རྟོགས་གཤེན་རབ་ཀྱི་གཞུང་
ལུགས་རྒྱ་ཆེར་བསྟན་པ་སྟེ་རིམ་ཁང་བཞི་པའོ། །
རྒྱུའི་ཐེག་ཆུང་པའི་གཞུང་ལུགས་རྣམས་བསྟན་ནས་དེ་ལས་རྒྱུའི་ཐེག་པ་
ཆེན་པོ་ཐུགས་རྗེ་སེམས་དཔའི་ཐེག་པའི་འདོད་གཞུང་རྒྱ་ཆེར་དབྱེ་བ་ལ་བདུན།
ལྟ་བ་ (༡） ཁྲིམས་ (༢）སྒོམ་ (༣）བསྒྲུབ་ (༤）ཕྲིན་ལས་ (༥） འབྲས་བུ་
(༦） ཁྱད་ （༧）འདོན་ནོ། ། དང་པོ་ལ་གསུམ། མཚན་ཉིད། ངེས་ཚིག །དབྱེ་
བའི་དོན་རྣམ་པར་གཞག་པའོ།།
དང་པོ་ནི། མཚན་ཉིད་ཀྱི་ཐེག་པ་ཆེན་པོའི་ལྟ་སྤྱོད་ལ་འདེགས་བྱེད་ཀྱི་བློ་
སྟོབས་དང་། གཟུང་འཛིན་གཉིས་མེད་ཀྱི་སེམས་དོན་དམ་དུ་འདོད་པའི་གཞི་
མཐུན་པའོ། །གཉིས་པ་ངེས་ཚིག་ནི། གཞན་དོན་གཙོ་བོར་བྱེད་པས་ཐུགས་རྗེ་
དང་། བོན་ཐམས་ཅད་སེམས་ཙམ་དུ་ལྟ་བས་སེམས་དཔའ་ཞེས་བྱ་སྟེ། ཡེ་ཁྲིའི་
ལ་བཟླ་ལས། སྤང་དང་ཡེ་ཤེས་ཐུགས་རྗེ་དང་། ཕྲིན་ལས་ཕུན་སུམ་ཚོགས་ལྡན་
པ། དེ་དོན་གཞན་ལ་སྒྲོགས་བྱེད་པས། ཐུགས་རྗེ་མིང་གི་ངེས་ཚིག་ཡིན། ཞེས་
སོ། །གསུམ་པ་ལ་གཉིས། དབྱེ་བ་སྤྱིར་བསྟན་པ་དང་། གཞུང་ལུགས་བྱེ་བྲག་ཏུ་
བཤད་པའོ། །དང་པོ་ལ་གཉིས། ཤེས་པའི་སྐྱེ་མཆེད་ཡང་དག་ཏུ་འདོད་པ་དང་།
དེ་འཁྲུལ་པར་འདོད་པའོ། །དེ་གཉིས་ཀྱི་དང་པོ་ལ་སེམས་ཙམ་རྣམ་བདེན་པ་
166



ལུང་རིགས་མཛོད།
དང་། ཕྱི་མ་ལ་སེམས་ཙམ་རྣམ་རྫུན་པར་ཞེས་ཀྱང་བྱ་བར་བཤད་དོ། །དང་པོ་
རྣམ་བདེན་ལ་ཡང་གཉིས་ཏེ། སྐྱེ་མཆེད་སྣ་ཚོགས་གཅིག་ཏུ་བདེན་པ་རྒྱུ་འབྲས་
དང་བཅས་པར་འདོད་པ་དང་། རྒྱུ་འབྲས་མེད་པའི་སྐྱེ་མཆེད་ཡང་དག་ཏུའདོད་
པ་གཉིས་སོ། །གཉིས་པ་རྣམ་རྫུན་པ་ལ་ཡང་གཉིས་ཏེ། སྐྱེ་མཆེད་མཐའ་དག་
འཁྲུལ་པར་འདོད་པ་དང་། ཕྱོགས་གཅིག་འཁྲུལ་པར་འདོད་པ་གཉིས་སོ། །འགྲེལ་
པ་མེ་ལོང་དགུ་བསྐོར་ལས། དེ་བཞི་ནི་གཞན་མཐའ་དག་མཐུན་པ་ལ། ལྟ་བའི་
ཕྱོགས་རེ་ཙམ་མི་མཐུན་པ་ལ་ཕྱེ་བའོ། །ཞེས་པས། སེམས་ཙམ་ཡང་དག་པའམ་
རྣམ་བདེན་པས་ནི། ཡུལ་གྱི་སྐྱེ་མཆེད་གཞན་དབང་དུ་འདོད་ལ་སེམས་ཙམ་
འཁྲུལ་པའམ་རྣམ་རྫུན་པས་ཡུལ་གྱི་སྐྱེ་མཆེད་ཀུན་བརྟགས་སུ་འདོད་དོ། །ཡང་
སྣ་ཚོགས་གཉིས་མེད་ཀྱི་ཡང་དག་པས་ནི་ཡུལ་གྱི་སྐྱེ་མཆེད་སྣ་ཚོགས་ཤེས་པ་གཅིག་
གི་ངོ་བོར་བདེན་པར་འདོད་ལ། རྒྱུ་འབྲས་མེད་པའི་ཡང་དག་པས་ནི་དོན་དམ་
པར་སྐྱེ་མཆེད་མེད་པར་འདོད་དོ། །ཕྱོགས་གཅིག་འཁྲུལ་པར་འདོད་པས་ནི་རེག་
པ་བདེ་སྡུག་སྣང་བའི་ཤེས་པ་བདེན་པར་འདོད་ལ། མཐའ་དག་འཁྲུལ་པ་བས་
ནི་བརྟག་པ་ཁ་དོག་དང་རེག་པ་བདེ་སྡུག་གི་སྐྱེ་མཆེད་གཉིས་ཀ་རྫུན་པར་འདོད་
།རང་རིག་ཙམ་ནི་བཞི་ཀས་བདེན་པ་ཡོངས་གྲུབ་ཏུ་འདོད་པ་ཡིན་ནོ། །
གཉིས་པ་གཞུང་ལུགས་བྱེ་བྲག་ཏུ་བཤད་པ་ལ་གསུམ། གཟུང་འཛིན་གང་ལ་
བྲལ་གཞིའི་མཚན་ཉིད་གསུམ། གང་ཕྱིར་བྲལ་བའི་གཏན་ཚིགས་བཞི། གང་ལྟར་
བྲལ་བའི་གཉིས་མེད་ཀྱི་ཤེས་པའི་གནས་ལུགས་སོ། །དང་པོ་ལ་ངོ་བོ་ངོས་བཟུང་
བ་དང་། མཚན་ཉིད་དང་། དབྱེ་བ་གསུམ་མོ། །དང་པོ་ནི། ཆ་ལག་ལས། མཚན་
ཉིད་གསུམ་དུ་བཞེད་དེ། གསུམ་ནི་ཀུན་བརྟགས་དང་། གཞན་དབང་དང་།
ཡོངས་སུ་གྲུབ་པའོ། །ཞེས་པ་ལྟར། སེམས་ཙམ་པའི་ལུགས་དངོས་ལ། ཕྱི་རོལ་
367



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དོན་ལ་མེད་བཞིན་རྟོག་པས་སྒྲོ་བཏགས་པས། ཀུན་བརྟགས་སུ་འདོད་ཅིང་། ནང་
ཁམས་གསུམ་གྱི་སེམས་དང་སེམས་བྱུང་རྒྱུ་རྐྱེན་བཞི་ལ་རག་ལས་པས་གཞན་
དབང་དུ་འདོད་ལ། རང་རིག་རང་གསལ་བློ་གང་གིས་འགྱུར་བ་མེད་པས། ཡོངས་
སུ་གྲུབ་ཏུ་འདོད་པར་རྗེ་རིན་པོ་ཆེའི་ཐེག་འགྲེལ་ལས་གསུངས་སོ། །
གཉིས་པ་མཚན་ཉིད་ནི། རྟོག་པས་སྒྲོ་བཏགས་ཀྱི་ཡུལ་དུ་གྱུར་པའི་བོན་དེ་
དང་པོའི་མཚན་ཉིད། མི་རྟོག་ཡེ་ཤེས་ཀྱི་ངོ་བོར་མ་གྱུར་པས་རྒྱུ་རྐྱེན་གཞན་གྱི་
དབང་གིས་བྱུང་བའི་བོན་དེ་གཉིས་པའི་མཚན་ཉིད། རྣམ་པར་མི་རྟོག་པའི་ངོ་
བོར་གྲུབ་པའི་དོན་དམ་པའི་བདེན་པ་དེ་གསུམ་པའི་མཚན་ཉིད་ཡིན་ཏེ། ཆ་ལག་
ལས། ཀུན་བརྟགས་ནི་སྒྲོ་བཏགས་ཀྱི་ངོ་བོར་གྲུབ་པའོ། །གཞན་དབང་ནི་རྣམ་
རྟོག་གི་ངོ་བོ་ཡིན་པའོ། །ཡོངས་སུ་གྲུབ་པ་ནི་དོན་དམ་དུ་གྲུབ། རྟོག་པ་ཡང་མི་རྟོག་
པར་གྲུབ་པའོ། །ཞེས་དང་། གཏན་ཚིགས་ངེས་པའི་གལ་མདོ་ལས། མེད་ལ་ཡོད་
པར་སྒྲོ་བཏགས་ཀུན་བརྟགས་སོ། །ཞེས་དང་། གཞན་དབང་རྒྱུ་དང་རྐྱེན་ལས་
གྲུབ་པས་ཡོད། རང་དབང་མངོན་ཐོབ་འགྱུར་བ་མེད་པས་ཡོད། ཅེས་པའི་རྐང་
པ་ཐ་མས་ཡོངས་གྲུབ་བསྟན་ཏོ།།
གསུམ་པ་ལ་གཉིས། དབྱེ་བ་དངོས་དང་། དོན་བསྡུ་བའོ། །དང་པོ་ལ་
གསུམ་ལས། ཀུན་བརྟགས་ལ་དབྱེ་ན་སྣང་བའི་ཀུན་བརྟགས་དང་མི་སྣང་བའི་
ཀུན་བརྟགས་གཉིས། དང་པོ་ལ་དབྱེ་ན་གཟུང་བའི་ཀུན་བརྟགས་དང་། འཛིན་
པའི་ཀུན་བརྟགས་གཉིས། དང་པོ་ནི། གཟུགས་སོགས་དོན་ལྔ་ལྟ་བུ། གཉིས་
པ་ནི། དོན་སྣང་གི་ཤེས་པ་ལྟ་བུ་ཡིན་ཏེ། མཚན་ཉིད་གསུམ་གྱི་རབ་དབྱེ་ལས།
སྣང་བའི་ཀུན་བརྟགས་ནི་གཟུང་འཛིན་ཆ་གཉིས་སོ། །ཞེས་དང་། ཆ་ལག་ལས།
ཀུན་བརྟགས་ལ་གཉིས་ཏེ། གཟུང་བ་དང་འཛིན་པའོ། །གཟུང་བ་ནི་སྒྲོ་བཏགས་
158



ལུང་རིགས་མཛོད།
ཀྱི་ངོ་བོར་ཡོད་དེ། ཕྱི་དོན་དུ་ཡོད་པའི་ཕྱིར་རོ། །ནང་འཛིན་པ་ནི་ཡུལ་གྱི་མིང་གི་
ཡུལ་ཅན་ལ་བཏགས་པ་ཡིན་ཏེ། སྒྲོ་འདོགས་ཀྱི་ངོ་བོར་ཡོད་པའི་ཕྱིར་རོ། །ཞེས་
པས་སོ། །གཉིས་པ་མི་སྣང་བའི་ཀུན་བརྟགས་དང་། མཚན་ཉིད་ཡོངས་སུ་ཆད་
པའི་ཀུན་བརྟགས། ཞེས་པ་དོན་གཅིག་སྟེ། རབ་དབྱེ་ལས། མི་སྣང་བའི་ཀུན་
བརྟགས་ནི། རི་བོང་གི་རྭ་དང་། མོ་གཤམ་གྱི་བུ་དང་། ནམ་མཁའི་མེ་ཏོག་དང་།
མུ་སྟེགས་ཀྱི་བདག་དང་། འཕེན་ཡུལ་སྒོ་པའི་ཕྲ་རབ་བོ། །ཞེས་པ་ལྟར་རོ། །
གཉིས་པ་གཞན་དབང་ལ་དབྱེ་ན། བསྐྱེད་པའི་གཞན་དབང་དང་། ལྟོས་
པའི་གཞན་དབང་གཉིས་སུ་ཡོད་དེ། རབ་དབྱེ་དེ་ཉིད་ལས། གཞན་དབང་ལ་
གཉིས་ཏེ། བསྐྱེད་པའི་གཞན་དབང་དང་། ལྟོས་པའི་གཞན་དབང་ངོ་། །དང་པོ་
ནི། ཁམས་གསུམ་གྱི་སེམས་ཅན་སེམས་དང་སེམས་ལས་བྱུང་བའི་བོན་རྒྱུ་རྐྱེན་
གྱིས་བསྐྱེད་པའོ། །ཞེས་དང་། ཆ་ལག་ལས། གཞན་དབང་ནི་རྣམ་པར་རྟོག་པའི་
ཤེས་པ་སྟེ། རྒྱུ་རྐྱེན་གཞན་གྱི་དབང་གིས་རྫས་སུ་གྲུབ་པའི་ཕྱིར། ཞེས་སོ། །དེ་ལ་
དབྱེ་ན་ཉོན་མོངས་པ་ལྟ་བུ་མ་དག་གཞན་དབང་དང་། འཕགས་རྒྱུད་ཀྱི་རྗེས་
ཐོབ་ལྟ་བུ་དག་པའི་གཞན་དབང་གཉིས་སུ་ཡོད་དོ། །
གཉིས་པ་ལྟོས་པའི་གཞན་དབང་ནི། རིང་ཐུང་དང་། ཆེ་ཆུང་སོགས་ཕན་
ཚུན་ལྟོས་འཇོག་རྣམས་དང་། མཁས་བཞིའི་ནང་ཚན་ཤ་རི་བས་བཞེད་པ་ལྟར་
ན། འདུས་མ་བྱས་བཞི་ཡང་ཡིན་ཏེ། གཏན་ཚིགས་ངེས་པའི་གལ་མདོ་ལས།
གཞན་དབང་གཉིས་ཏེ་བསྐྱེད་དང་ལྟོས་པ་གཉིས། བསྐྱེད་པ་སེམས་ཅན་རྒྱུ་དང་
རྐྱེན་ལས་བསྐྱེད། དེ་ལ་བརྟེན་ནས་འདུས་མ་བྱས་བཞི་ཡང་། ལྟོས་པའི་གཞན་
དབང་ཞེས་བྱ་འདུས་མ་བྱས་བཞི་ནི། སོ་སོར་བརྟགས་དང༌ (༡) མ་བརྟགས་
（༢） ནམ་མཁའ་ (༣）དེ་བཞིན་ཉིད(༤)། ཅེས་པའོ། །
6g



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསུམ་པ་ཡོངས་གྲུབ་ལ་གཉིས་ཏེ། འགྱུར་མེད་ཡོངས་གྲུབ་དང་། ཕྱིན་ཅི་
མ་ལོག་པའི་ཡོངས་གྲུབ་གཉིས། དང་པོ་ནི། མི་རྟོག་པའི་ཡུལ་སྟོང་ཉིད་བཅོ་བརྒྱད་
ལྟ་བུ། གཉིས་པ་ནི། ཐེག་ཆེན་འཕགས་རྒྱུད་ཀྱི་མཉམ་བཞག་ཡེ་ཤེས་ལྟ་བུ་ཡིན་
ཏེ ཆ་ལག་ལས། ཡོངས་སུ་གྲུབ་པ་ནི་གཉིས་ཏེ། མི་འགྱུར་བ་ནི་སྟོང་ཉིད་དོ། །ཕྱིན་
ཅི་མ་ལོག་པ་ནི། མི་རྟོག་པའི་ཡེ་ཤེས་དེ་ཉིད་རིག་པའོ། །ཞེས་དང་། གཏན་ཚིགས་
གལ་མདོ་ལས། རང་དབང་གཉིས་ཏེ་མི་འགྱུར་ཡང་དག་གཉིས།། མི་འགྱུར་བོན་
ཉིད་ཡང་དག་སེམས་ཉིད་རིག །ཅེས་སོ། །གཉིས་པ་དོན་བསྡུ་བ་ནི། ཀུན་བརྟགས་
ནི་ཕྱི་གཟུང་བའི་ཡུལ་དང་། ཡུལ་དེ་འཛིན་པའི་སེམས་དང། དེ་གཉིས་ལ་བཏགས་
པའི་མིང་ཐམས་ཅད་ཡིན་ལ། དེ་ཐམས་ཅད་ཀྱི་ངོ་བོ་སེམས་དང་སེམས་བྱུང་ཡིན་
ཏེ། དེ་ནི་གཞན་དབང་ངོ་
། །གཞན་དབང་དེ་ལ་ཀུན་བརྟགས་མེད་པའི་ཆ་གང་
ཡིན་པ་ནི་ཡོངས་གྲུབ་བོ། །དེ་ཡང་དཔེར་ན་རྡེའུ་དང་ཤིང་བུ་ལ་རིགས་སྔགས་
བཏབ་པས་རྟ་གླང་དུ་སྣང་དུས་རྡེའུ་དང་ཤིང་བུ་ལྟ་བུ་ནི་གཞན་དབང་དང་། དེ་
ལ་རྟ་གླང་སྣང་བ་ལྟ་བུ་ནི་ཀུན་བརྟགས། རྟ་གླང་དུ་སྣང་ཡང་རྡེའུ་དང་ཤིང་བུའི་
རང་བཞིན་ལས་རྟ་གླང་གིས་སྟོང་པ་ནི་ཡོངས་གྲུབ་བོ། །དེ་ལ་ཀུན་བརྟགས་ནི་
ཀུན་རྫོབས་དང་། གཞན་དབང་ནི་བོན་ཅན་དོན་དམ་དང་། ཡོངས་གྲུབ་ནི་
བོན་ཉིད་དོན་དམ་མོ།།
གཉིས་པ་གང་ཕྱིར་བྲལ་བའི་གཏན་ཚིགས་བཞི་ནི། ཐེག་རིམ་ལས། གཏན་
ཚིགས་ཆེན་པོའི་སྦྱོར་བ་རྣམ་པ་བཞིས།། ཕྱི་ནང་ལོགས་ན་མེད་དེ་གཟུང་འཛིན་
བྲལ་བའི་སེམས།། ཉམས་མྱོང་ཤེས་པས་རྣམ་པ་འདུག་བཅས་ལྟ།། ཞེས་པས།
གཏན་ཚིགས་ཆེན་པོའི་སྦྱོར་བ་བཞི་ལས། དང་པོ་ཡོད་པ་མ་ཡིན་ལ་དོན་དུ་སྣང་
བ་རང་བཞིན་གྱི་གཏན་ཚིགས་ནི། འགྲེལ་པ་མེ་ལོང་ལས། སྣང་བ་ཉམས་སུ་མྱོང་



ལུང་རིགས་མཛོད།
བ་བོན་ཅན། རྣམ་རིག་གི་ཤེས་པ་ཙམ་ཡིན་ཏེ། ཡོད་པ་མ་ཡིན་ལ་དོན་དུ་སྣང་བའི་
ཕྱིར། དཔེར་ན་དུང་ལ་སེར་པོ་མཐོང་བ་བཞིན་ནོ། །ཞེས་པས། གཏན་ཚིགས་
བསྒྲུབ་པ་ནི། རྟགས་མ་གྲུབ་ཅེ་ན། རང་རང་གི་བག་ཆགས་སད་སྟོབས་ཀྱིས་
འབྱུང་བ་གཅིག་ལ་ཡང་སྣང་བ་ཐ་དད་དུ་སྣང་བའི་ཕྱིར་ཏེ། ཆུ་ལ་ལྷས་བདུད་རྩི།
དམྱལ་བས་ཁྲོ་ཆུ། ཡི་དྭགས་ཀྱིས་རྣག་ཁྲག །མིས་ཆུར་མཐོང་བའི་ཕྱིར་ཏེ།
རྫོགས་ཆེན་ལས། རིགས་དྲུག་ཆུ་ལ་མཐོང་སྣང་དྲུག །ཅེས་པ་ལྟ་བུའོ། །གཉིས་པ་
ཕྱི་དོན་ལ་གནོད་པ་གཏོང་བ་གཅིག་དང་དུ་བྲལ་གྱི་གཏན་ཚིགས་ནི། འགྲེལ་ལས།
ཤེས་པ་ལས་མ་གཏོགས་པའི་ཕྱི་རོལ་གྱི་སྣང་བ་བོན་ཅན། ཡང་དག་པར་མེད་དེ།
ཡང་དག་པའི་གཅིག་དང་དུ་མ་དང་བྲལ་བའི་ཕྱིར། རི་བོང་གི་རྭ་བཞིན་ནོ། །ཞེས་
པས། འཁྲུལ་པའི་ཤེས་པས་སྒྲོ་བཏགས་པའི་ཕྱིར། ནམ་མཁའི་སྐྲ་ཤད་དང་ཐང་
གའི་སྒྲིག་རྒྱུ་ལྟ་བུའོ། །གསུམ་པ་རིག་པའི་གཏན་ཚིགས་དང་། ལྷན་གཅིག་དམིགས་
པར་ངེས་པའི་གཏན་ཚིགས་ལ་གཉིས། སེམས་ཙམ་ཡང་དག་པའི་ལུགས་དང་།
འཁྲུལ་པ་བའི་ལུགས་སོ། །དང་པོ་ནི། སྐྱེ་མཆེད་སྣ་ཚོགས་དང་ཤེས་རིག་གཉིས་
ཀ་བོན་ཅན། ཤེས་པ་ལས་གཞན་མ་ཡིན་ཏེ། ཤེས་པ་དང་ངོ་བོ་གཅིག་ལ་ལྷན་ཅིག་
དམིགས་པར་ངེས་པའི་ཕྱིར་རོ། །ཞེས་པ་ལྟ་བུའོ། །དེ་ཡང་སྐྱེ་མཆེད་སྣ་ཚོགས་
ནི་ཕྱིའི་རྣམ་པའོ། །ཤེས་རིག་ནི་ནང་གི་མྱོང་བའོ། །སྔོན་པོའི་རྣམ་པ་ཉིད་སྔོ་
འཛིན་ཤེས་པ་ཡིན་ལ། ཤེས་པ་ཉིད་སྔོན་པོའི་རྣམ་པར་ཤར་བར་འདོད་དོ། །འདི་
ལ་ལྷན་ཅིག་དམིགས་པར་ངེས་པའི་གཏན་ཚིགས་ཟེར་རོ། །ཡང་འགྲེལ་ལས།
སྐྱེ་མཆེད་དང་ཤེས་པ་གཉིས་ཀ་བོན་ཅན། ཤེས་པ་རིག་བཅས་ལས་མི་གཞན་ཏེ།
རིག་པར་བྱེད་པ་གཅིག་གིས་རང་ལས་ཐ་དད་དུ་མ་དམིགས་པའི་ཕྱིར་རོ། །ཞེས་
སོ། །འདི་ལ་རིག་པར་བྱེད་པར་གཅིག་གིས་གཞན་མ་དམིགས་པའི་གཏན་ཚིགས་
17



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཟེར་རོ། །གཉིས་པ་འཁྲུལ་པ་བའི་ལུགས་ནི། འགྲེལ་ལས། སྐྱེ་མཆེད་ཁ་དོག་སྣ་
ཚོགས་གཅིག་བུ་བོན་ཅན། ཤེས་རིག་ལས་གཞན་མེད་དེ། ཐ་དད་ཀྱི་འབྲེལ་པ་
མེད་ལ། ལྷན་ཅིག་དམིགས་པར་ངེས་པའི་ཕྱིར་རོ། །ཡང་ཁ་དོག་སྣ་ཚོགས་ཀྱི་སྐྱེ་
མཆེད་གཅིག་བུ་བོན་ཅན། ཤེས་རིག་ལས་མི་གཞན་ཏེ། རིག་པར་བྱེད་པ་གཅིག་
གིས་གཞན་དུ་མ་དམིགས་པའི་ཕྱིར་རོ། །ཞེས་སོ། །
གསུམ་པ་བྲལ་བ་གཉིས་མེད་ཤེས་པའི་གནས་ལུགས་ལ་གཉིས། སྤྱིར་བདེན་
རྫུན་གྱི་འདོད་པ་དང་། སྒོས་སེམས་ཙམ་པ་སྡེ་བཞི་སོ་སོའི་འདོད་ལུགས་སོ། །དང་པོ་
ལ་གཉིས། བདེན་པར་འདོད་པ་དང་། རྫུན་པར་འདོད་པའོ། །དང་པོ་ནི། མེ་
ལོང་དགུ་བསྐོར་ལས། དེ་ལྟར་སྐྱེ་མཆེད་ཡང་དག་པ་ན་རེ། ཁ་དོག་དང་དབྱིབས་ཀྱི་
སྐྱེ་མཆེད་སྣ་ཚོགས་མེད་ལ། སྣ་ཚོགས་སུ་སྣང་བ་ཤེས་པའི་སྐྱེ་མཆེད་ཡིན་ཏེ། དེ་
ཤེས་པའི་ངོ་བོར་བདེན། དེ་ཡང་ཁ་དོག་སྣ་ཚོགས་སུ་སྣང་བའི་ཤེས་པའི་སྐྱེ་མཆེད་
དང་། ཤེས་པ་རང་གི་ངོ་བོ་བདག་ཉིད་གཅིག་པའི་འབྲེལ་པར་འདོད་དེ། ཤེས་
པའི་སྐྱེ་མཆེད་དེ་ཉིད་གཞན་དབང་ཡིན་པར་འདོད་དོ། །ཞེས་གསུངས་པ་ལྟར་
རོ། །དེའང་། དེ་ཤེས་པའི་ངོ་བོར་བདེན། དེ་ཡང་ཁ་དོག་སྣ་ཚོགས་སུ་སྣང་བའི་
ཤེས་པའི་སྐྱེ་མཆེད། ཞེས་པ་འདི་དག་གི་མཆན་འགྲེལ་དུ་སྣ་ཚོགས་སུ་སྣང་བ་ཤེས་
པ་དང་ཐ་མི་དད་པས་ཤེས་པ་བདེན་ཚོད་དུ་སྐྱེ་མཆེད་ཀྱང་བདེན། ཞེས་དང་།
གཟུགས་སྒྲ་དྲི་རོ་སོགས་ཁ་དོག་སྣ་ཚོགས་སུ་སྣང་བ། ཝ་ལེ་ཁྱུག་གེ་བ་ཤེས་པ་ཉིད་
ཀྱི་སྐྱེ་མཆེད་དུ་སྣང་བས། ཞེས་གསུངས་སོ། །གཉིས་པ་རྫུན་པར་འདོད་པ་ནི། མེ་
ལོང་ལས། སྐྱེ་མཆེད་འཁྲུལ་པར་འདོད་པ་ན་རེ། ཁ་དོག་དབྱིབས་ཀྱི་སྐྱེ་མཆེད་
སྣ་ཚོགས་སུ་སྣང་བ་འདི་རྫུན་པར་འདོད་པས་ཀུན་བརྟགས་སུ་འདོད། དེ་ཉིད་
དང་གཞན་དུ་བརྗོད་དུ་མེད་པར་འདོད་དེ། སྐྱེ་མཆེད་དང་ཤེས་པ་རང་གི་ངོ་བོ་
72



ལུང་རིགས་མཛོད།
ལ་འབྲེལ་པ་མེད་པར་འདོད་དེ། དེ་ལ་དེ་ཉིད་དང་གཞན་དུ་བརྗོད་དུ་མེད་པ་ནི།
གཞན་དབང་དངོས་པོ་རྫས་སུ་གྲུབ་པ་གཉིས་ལ་མི་བརྩི། ཀུན་བརྟགས་གཏན་
མེད་གཉིས་ལ་མི་བརྩི། གཞན་དབང་དང་ཀུན་བརྟགས་གཉིས་ལ་བརྩིའོ། །དེ་
ལ་དཔེར་ན་རི་བོང་རྭ་འདི་བུམ་པ་དེ་ཉིད་ཀྱང་མ་ཡིན་ལ། བུམ་པ་ལས་གཞན་
ཡང་བརྗོད་དུ་མེད་དེ། རི་བོང་གི་རྭ་གཏན་མེད་པ་བཞིན་དུ། ཁ་དོག་དབྱིབས་
ཀྱི་སྐྱེ་མཆེད་སྣ་ཚོགས་འདི། ཤེས་པ་རང་གི་ངོ་བོ་དེ་ཉིད་ཀྱང་མིན་ལ། དེ་ལས་
ཀྱང་གཞན་ན་བརྗོད་དུ་མེད་དེ། སྣ་ཚོགས་སུ་སྣང་བ་ཀུན་བརྟགས་སུ་འདོད་པའོ།།
གཉིས་པ་ལ་བཞི། ཤེས་པའི་སྐྱེ་མཆེད་མཐའ་དག་འཁྲུལ་པར་འདོད་པ།
སྐྱེ་མཆེད་ཕྱོགས་གཅིག་འཁྲུལ་པར་འདོད་པ། སྐྱེ་མཆེད་སྣ་ཚོགས་གཅིག་ཏུ་བདེན་
པ་རྒྱུ་འབྲས་དང་བཅས་པར་འདོད་པ། རྒྱུ་འབྲས་མེད་པའི་སྐྱེ་མཆེད་པའི་འདོད་
ལུགས་སོ། །དང་པོ་ནི་འགྲེལ་ལས། ཤེས་པའི་སྐྱེ་མཆེད་མཐའ་དག་འཁྲུལ་པ་བ་
ན་རེ། སྣ་ཚོགས་སུ་སྣང་བའི་ཤེས་པའི་སྐྱེ་མཆེད་འཁྲུལ་པའམ་རྫུན་པ་ཡིན་ལ།
ཤེས་པ་གཉིས་མེད་དེ་ས་བརྒྱད་པ་མན་ཆད་བདེ་སྡུག་ཏུ་སྣང་བ་ཡིན་ཏེ། ལེགས་
པའི་བློ་གྲོས་ཡན་ཆད་དུ་བདེ་སྡུག་ཁ་དོག་ཀྱང་མེད་དེ། རང་རིག་གི་ཤེས་པ་ཙམ་
མྱོང་བ་ཙམ་ཡོད་དེ། དེ་ཡང་རྒྱུ་འབྲས་དང་བཅས་པའོ། །དེ་ལ་ཤེས་པ་རང་རྐྱང་
པ་ཞེས་ཐ་སྙད་དོ། །
གཉིས་པ་ནི། དེ་ཉིད་ལས། སྐྱེ་མཆེད་ཕྱོགས་གཅིག་འཁྲུལ་པར་འདོད་པ་
ན་རེ། ཤེས་པའི་སྐྱེ་མཆེད་ལ་གཉིས་ཏེ། རྟོག་པ་དང་། རིག་པའོ། །དེ་ལ་རྟོག་
པ་ཁ་དོག་དབྱིབས་ཀྱི་སྐྱེ་མཆེད་རྫུན་ཏེ། ཤེས་རིག་རང་གི་ངོ་པོ་དེ་བདེ་སྡུག་ཏུ་
སྣང་བ་མི་སྟོ་བ་ཡིན་ཏེ། སངས་རྒྱས་ཀྱི་ས་ན་ཡང་དེ་ཡོད་པའོ། །དེ་ཡང་རྒྱུ་འབྲས་
དང་བཅས་པའོ། །ཁ་དོག་སྣ་ཚོགས་སུ་ཤེས་པའི་སྐྱེ་མཆེད་དེ་ལ་གནས་སྐབས་རྣམ་
13



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པར་རྟོག་པ་ཞེས་བྱའོ། །ཤེས་པ་རང་གི་ངོ་བོ་རིག་པ་གཉིས་མེད་དེ་ལ་རང་བཞིན་
རྣམ་པར་དག་པ་ཞེས་བྱའོ། །དེའི་ཕྱིར་ཁ་དོག་སྣ་ཚོགས་སུ་སྣང་བ་ཤེས་པའི་སྐྱེ་
མཆེད་འདི་མ་རིག་པ་ལ་སྣང་བར་འདོད་དེ། དེ་ལ་མ་རིག་པ་དེ་སེལ་བའི་དུས་སུ་
སེལ་བྱ་དང་། སེལ་བྱེད་ཡེ་ཤེས་སོ། །སྤང་བྱ་མ་རིག་པས་བསྐྱེད་པས་ཉོན་མོངས་
པ་གསུམ་ཏེ། །སྔ་མའི་ཆ་དང་། ད་ལྟ་བ་དང་། མ་འོངས་པའི་ཆའོ། །གཉེན་པོ་ཡེ་
ཤེས་ལ་ཡང་སྔ་མ་དང་། ད་ལྟ་བ་དང་། མ་འོངས་པའི་ཆའོ། །དེ་ལ་གཉེན་པོས་
སྤང་བྱ་སེལ་བའི་དུས་སུ། ཡེ་ཤེས་སྔོན་མས་ཉོན་མོངས་སྔོན་མ་སྤང་ངམ། ད་ལྟ་
བས་ད་ལྟ་བ་སེལ་ལམ། མ་འོངས་པས་མ་འོངས་པ་སྤོང་། གལ་ཏེ་ཡེ་ཤེས་སྔོན་
མས་ཉོན་མོངས་ད་ལྟ་བ་སྤོང་ངམ། ད་ལྟ་བས་སྔོན་མ་སྤོང་བྱས་པ་ལ། ཡེ་ཤེས་
སྔོན་མས་ཉོན་མོངས་སྔོན་མ་སྤང་། ད་ལྟར་གྱིས་ད་ལྟར། མ་འོངས་པས་མ་འོངས་
པ་སྤོང་ཞེ་ན། དེ་མ་ཡིན་ཏེ། དུས་མཉམ་པོ་རང་གི་ངོ་བོ་གྲུབ་པ་མཉམ་པོ་ལ།
ཕན་བདག་བྱ་འདོགས་བྱེད་དང་
། གནོད་བྱ་གནོད་བྱེད་མེད་པའི་ཕྱིར་རོ། །ཡང་
ཡེ་ཤེས་སྔོན་མས་ཉོན་མོངས་ད་ལྟ་བ་སྤོང་ཞེ་ན། མ་ཡིན་ཏེ། སྤང་བྱེད་ཡེ་ཤེས་དེ་
ཡོད་ཙམ་ན། སྤང་བྱ་ཉོན་མོངས་དེ་མེད་དེ། དཔེར་ན་དབྱར་གྱི་ཆུ་དང་དགུན་
གྱི་ཞིང་བཞིན་ནོ། །འོ་ན་ཅི་ལྟར་སྤོང་ཞེ་ན། རྒྱུ་ལ་གནོད་པ་བྱས་པས་འབྲས་བུ་
ནུས་པ་ཆུང་དུ་སོང་བ་སྟེ། དཔེར་ན་སྤྲ་བའི་ཕུང་པོ་ཆེན་པོའི་ནང་དུ་མེ་ཆུང་ངུས་
སྤྲ་བ་ཀུན་མེར་འགྱུར་བ་བཞིན་ནོ། །ལྷན་ཅིག་གནས་པའི་ཡེ་ཤེས་སྐྱེས་ཙམ་ན་
ཉོན་མོངས་པ་འགག་གོ །དེས་ན་ཁ་དོག་དབྱིབས་ཀྱི་སྐྱེ་མཆེད་མི་བདེན་པའོ།།
གསུམ་པ་ནི། ཤེས་པའི་སྐྱེ་མཆེད་སྣ་ཚོགས་སུ་གཅིག་ཏུ་བདེན་པ་རྒྱུ་འབྲས་
དང་བཅས་པའི་འདོད་པ་ནི། དེ་ཉིད་ལས། སྣང་བའི་ངོ་བོ་ལ་ཁ་དོག་དང་།
དབྱིབས་དང་། རྣམ་པར་རིག་བྱེད་དུ་མར་སྣང་ལ། དེ་བཞིན་དུ་བདེ་བ་དང་།
74



ལུང་རིགས་མཛོད།
སྡུག་བསྔལ་དང་
། འཇམ་རྩུབ་དང་། གྲང་དྲོ་དང་། བཏང་སྙོམས་དུ་མ་སྣང་ཡང་།
རིག་པ་ཚད་མའི་ངོ་བོ་དེ་ལ། ཀུན་གཅིག་ཏུ་བདེན་པ་སྟེ། གཉིས་སུ་དབྱེར་མེད་
པའོ། །དཔེར་ན་ཟ་འོག་ལྡིང་པའི་ཁུད་དུ་ཤེལ་སྒོང་ཡོངས་སུ་དག་པ་ཞིག་བཞག་
ན་ཁ་དོག་དུ་མར་སྣང་ཡང་བདེན་པ་ཤེལ་སྒོང་དུ་བདེན་པ་ལྟར་རོ། །ཤེས་རིག་དེ་
ཡང་རྒྱུ་འབྲས་སུ་འདོད་དེ། རྒྱུ་འབྲས་དེ་འདས་པ་ལ་མི་བརྩི། རྒྱུ་རྐྱེན་གྱི་བྱ་བ་བྱས་
ཟིན་པའི་ཕྱིར་རོ། །མ་འོངས་པ་ལ་མི་བརྩི། རང་གི་ངོ་བོ་མ་ཐོབ་པའི་ཕྱིར་རོ། །ད་
ལྟ་བ་ལ་བརྩི་སྟེ། དེ་ཡང་དུས་མཉམ་པོ་ལ་མི་བརྩི། དུས་ཐ་དད་པ་ལ་བརྩི་སྟེ དེ་
ཡང་རང་ལས་གཞན་པ། མི་རྟག་པ། རྒྱུ་མ་ཞིག་པ་སྔར་བསེགས་པ་ལས། འབྲས་
བུ་ཕྱིས་བསེགས་པ་སྐྱེ་བའོ། །དཔེར་ན་སྲང་འགོ་དང་སྲང་གཞུག་ལྟ་བུའོ། །ཞེས་
འབྱུང་བ་ལྟར་རོ། །
བཞི་པ་རྒྱུ་འབྲས་མེད་པའི་སྐྱེ་མཆེད་པའི་འདོད་པ་ནི། ཡང་ཐེག་འགྲེལ་མེ་
ལོང་ལས། བདེན་པ་གཉིས་ལ་ལྟོས་པ་སྟེ། ཀུན་རྫོབ་ལ་ལྟོས་པའི་ཆ་ལ་ཁ་དོག་དང་
།
དབྱིབས་དང་། རིག་བྱེད་སྣ་ཚོགས་ཀྱང་ཡོད། བདེ་སྡུག་ཚ་གྲང་བཏང་སྙོམས་སྣ་
ཚོགས་ཀྱང་ཡོད། དགག་བསྒྲུབ་ཕན་གནོད། རྒོལ་ཕྱི་རྒོལ་དང་། བཟང་ངན་
དང་
། ཆེ་ཆུང་རང་གཞན་ཐམས་ཅད་ཡོད་སྐད། དོན་དམ་ལ་ལྟོས་ན་དེ་དག་མེད་
དོ་སྐད། འོ་ན་གཏན་མེད་དམ་ཞེ་ན། ཤེས་པ་ཙམ་མྱོང་བ་ཙམ་ཡོད་དོ། །དེ་ཡང་
རྒྱུ་འབྲས་སུ་བརྗོད་དུ་མེད་པའོ། །དེ་ལྟ་བུའི་ཤེས་པ་དེ་ཡོད་པར་རིས་མངོན་ཞེ་ན།
དོན་རང་རིག་པའི་མངོན་སུམ་གྱིས་གྲུབ་ལ། ཐ་སྙད་དུ་རྗེས་སུ་དཔག་པས་འགྲུབ་
ཉམས་མྱོང་གི་ཤེས་རིག་བོན་ཅན། གསལ་བ་གཉིས་མེད་ཡིན་ཏེ། གསལ་
བྱེད་གཞན་ལ་མི་ལྟོས་པའི་ཕྱིར་རོ། །མར་མེ་རླུང་གིས་མ་བསྐྱོད་པ་བཞིན་ནོ། །དེ་
ལྟར་རྒྱུ་འབྲས་ཀྱིས་སྟོང་པའི་ཤེས་པ་རང་རིག་གཉིས་མེད་དུ་འདོད་དོ། །དེ་དག་ནི་
35



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཐུགས་རྗེ་སེམས་དཔའི་ལྟ་བ་གཏན་ལ་དབབ་པའོ། །
དོན་གཉིས་པ་བསྲུང་བའི་ཁྲིམས་ནི། ཁྱབ་པ་སྣང་ལྡན་གྱི་ཐེག་པའི་རབ་དབྱེ་
ལས། དམ་ཚིག་ནི་ཐུགས་རྗེའི་སྡོམ་པ་ཉི་ཤུ་བསྲུང་། ཞེས་པས། ཉི་ཤུ་པ་དེ་དག་
གི་དབྱེ་བའི་རྣམ་གྲངས་ནི་རྒྱུད་ཡེ་ཁྲི་མཐའ་སེལ་གྱི་ལུང་གིས་སྟོན་པ་ཁོ་བོའི་
བཀའ་བརྟེན་སྡེ་སྣོད་མཛོད་དང་། སྡོམ་པ་གསུམ་རྣམ་པར་འབྱེད་པའི་གཞུང་
རྣམས་སུ་བཀྲལ་ནས་རྒྱས་པར་བཤད་པ་ཡོད་པས་འདི་རུ་ཡི་གེ་མང་གིས་དོགས་
ནས་མ་བྲིས་སོ། །གཞན་ཡང་ཐེག་རིམ་ལས། སྡོམ་པ་ལུས་ངག་ཡིད་སེམས་སྒོ་ནས་
བསྲུང་། ཞེས་པས། སེམས་ཅན་ལ་ལུས་ངག་ཡིད་གསུམ་གྱི་སྒོ་ནས་གནོད་པའི་
ངན་པའི་ལས་སྤྱོད་ཐམས་ཅད་སྤང་བ་དང་། དུས་རྒྱུན་དང་ཁྱད་པར་གྱི་དུས་སུ་
ད་ལ་བརྩོན་པ་དང་། སེམས་ཅན་ལ་ཕན་པ་གང་ནུས་བསྒྲུབ་པའོ།།
གསུམ་པ་བསྒོམ་པའི་རིམ་པ་ནི། ཡེ་ཁྲིའི་ལ་ཟླ་ལས། ཐུགས་རྗེ་སེམས་དཔའི་
སྒོམ་པ་ནི། སེམས་ཙམ་སེམས་ཉིད་རང་གསལ་བསྒོམ། ཞེས་དང་། ཐེག་རིམ་
ལས། གསལ་ལ་རིག་པ་ཉམས་སུ་མྱོང་བ་སྟེ།། རྣམ་རིག་དེ་དམིགས་ཤེས་པ་དེ་ཙམ་
བསྒོམ།། ཞེས་པས། དེའི་འགྲེལ་པ་མེ་ལོང་ལས། རྣམ་རིག་ཤེས་པ་གསལ་ལ་
ཉམས་སུ་མྱོང་བ་དེ་ཙམ་ལ་སེམས་གཏད་ནས་དེ་སྙམ་དུ་དམིགས་ཏེ། བསྒོམ་པ་
ཉིད་དེ་ཙམ་ཉིད་ལ་ཡང་མི་གནས་པར་འཇོག་གོ །ཞེས་གསུངས་པ་ལྟར་རོ། །དེ་
ཡང་རྣམ་རིག་དེ་ཙམ་ཉིད་ལ་སེམས་མི་གནས་པ་སྟེ། རང་བཞིན་ངང་དྭངས་རང་
གསལ་གཉིས་མེད་དུ་འཇོག་ཅེས་པའོ། །
བཞི་པ་བསྒྲུབ་ཐབས་ལ་གཉིས། ལམ་འགྲུབ་པར་བྱེད་པའི་རྒྱུ་དང་། རྒྱུ་དེ་
ལས་བྱུང་བའི་ལམ་གྱི་རང་བཞིན་ནོ། །དང་པོ་ནི། ས་ལམ་འཕྲུལ་སྒྲོན་ལས། ལམ་
ཉིད་སྐྱེ་བའི་རྒྱུ་དག་ནི། ལས་སྤྱོད་ཡིན་ཏེ་ལུང་ལས་བཤད། ཅེས་པས། ལས་སྤྱོད་
176



ལུང་རིགས་མཛོད།
གང་ཞེ་ན། མདོ་ལས། སྡིག་བཅུ་སྤྱོད་ན་ངན་སོང་གནས་སུ་སྐྱེ།། དགེ་བཅུ་སྤྱོད་
ན་མཐོ་རིས་མི་དང་ལྷའི་གོ་འཕང་ཐོབ། བསམ་གཏན་ཏིང་འཛིན་བསྒོམ་ན་བླ་
མེད་འབྲས་བུ་ཐོབ།། ཅེས་གསུངས་པ་དང་། མཛོད་ལས། ལས་ཀྱི་ཤུགས་ཀྱིས་སྐྱེ་
བར་བྱེད།། ཅེས་གསུངས་པའོ། །དེས་ན་བརྒྱུད་རྒྱུ་ནི་དགེ་མི་དགེའི་ལས་ཅི་རིགས་
དང་། དངོས་རྒྱུ་སེམས་བསྐྱེད་དག་མ་དག་ལ་སོགས་ལས་འབྱུང་བའོ། །གཉིས་
པ་དེའི་རང་བཞིན་ལ་གཉིས། དོན་ལྡོག་གི་མཚན་ཉིད་དང་། མཚན་གཞིའི་
དབྱེ་བའོ། །དང་པོ་ནི། ལམ་གྱི་དོན་ལྡོག་གམ་མཚན་ཉིད་གང་ཞེ་ན། ཕྱིན་པར་
བྱེད་པ་ཞེས་བློ་གྲོས་ཀྱི་བདག་ཉིད་ཀྱིས་གསུངས་སོ། །གཉིས་པ་མཚན་གཞི་ལ་གཉིས།
ཐུན་མོང་དང་། སོ་སོའི་དོན་ནོ། །དང་པོ་ལ། གང་ལ་དབྱེ་བའི་གཞི་ནི་ལམ་ཙམ་
མོ། །གང་དབྱེ་བའི་ངོ་བོ་ནི། འཁོར་བའི་ལམ་དང་ནི། ཐར་པའི་ལམ་གཉིས་ཏེ།
འབུམ་ལས། འཁོར་བའི་ལམ་དང་། མྱང་ངན་ལས་འདས་པའི་ལམ་མོ། །ཞེས་སོ།།
གང་གིས་འབྱེད་པའི་རྒྱུ་མཚན་ནི། རྟེན་གྱིས་སངས་རྒྱས་འདོད་པ་ལ་སོགས་ཐར་
ལམ་དང་། མི་འདོད་པ་ལ་སོགས་འཁོར་ལམ་དབྱེའོ། །ཇི་ལྟར་དབྱེ་བའི་དོན་ནི།
ངོ་བོ་ཡང་མི་གཅིག་ལ། བྱེད་ལས་ཀྱང་མི་གཅིག་ལ། བདག་ཉིད་ཀྱང་མི་གཅིག་
པར། རྫས་ཐ་དད་ལ་སོགས་ཀྱིས་འགྲུབ་བོ། །ཅི་སྙེད་དབྱེ་བའི་གྲངས་ངེས་
རྒྱུའི་དབང་དུ་བྱས་ན་ཉོན་མོངས་པས་བསྐྱེད་པ་ལ་ལྟོས་ཏེ་འཁོར་ལམ་དང་། བྱང་
ཆུབ་སེམས་གཉིས་ཀྱིས་བསྐྱེད་པ་ལ་ལྟོས་ནས་ཐར་ལམ་དང་གཉིས་སུ་ངེས་སོ། །ངོ་
བོའི་དབང་དུ་བྱས་ན་རྣམ་པར་ཞི་བ་ལ་ལྟོས་ཏེ་ཐར་ལམ་དང་། མ་ཞི་བ་ལ་ལྟོས་
ཏེ་འཁོར་ལམ་གཉིས་སུ་ངེས་སོ། །འབྲས་བུའི་དབང་དུ་བྱས་ན། ཡིད་དུ་འོང་བ་
ལ་སོགས་ལ་ལྟོས་ཏེ་ཐར་ལམ་དང་། ཡིད་དུ་མི་འོང་བ་ལ་སོགས་ལ་ལྟོས་ཏེ་འཁོར་
ལམ་གཉིས་སུ་ངེས་སོ། །གཞན་ཡང་འཕགས་པའི་ས་ཐོབ་བྱེད་ཡིན་མིན་ལ་སོགས་
ལ་
177



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཉིས་ཉིད་ལ་ལྟོས་ཏེ་རྣམ་པར་ངེས་སོ། །རྒྱུ་མཚན་ཡང་ཕལ་ཆེར་འདིས་ཤེས་
སོ། །ཞེས་རྗེ་མཉམ་མེད་ཆེན་པོས་གསུངས་སོ།།
གཉིས་པ་ལ་གཉིས། འཁོར་ལམ་དང་། ཐར་ལམ་མོ། །དང་པོ་ལ་གསུམ། རྒྱུ་
དང་། རང་བཞིན་དང་། བྱེད་ལས་སོ། །དང་པོ་ནི། རིང་རྒྱུ་ནི། འཕྲ་རྒྱས་ཀྱི་
ལས་མ་སྤངས་པ་དང་། ཚུལ་མིན་གྱི་རིགས་ཡིད་ལ་འཆང་བ་དང་། ཆགས་སྡང་
ལ་སོགས་སྐྱེ་བའི་ཡུལ་ཉེ་བར་གནས་པའི་རྐྱེན་ངན་བརྟེན་པ་ལ་སོགས་ཡིན་ཏེ།
མཛོད་ལས། སྲིད་པ་ཕྱིན་ཀ་ལོག་ལས་ཀྱང་། འཁོར་བ་དུག་གི་བ་མོ་བྱུང་། ཞེས་
དང་། ཡེ་ཤེས་རྩེ་རྒྱལ་ལས། ཀུན་བརྟགས་ཡུལ་དང་དབང་པོའི་རྐྱེན་འཛོམ་པས།
རྟག་ཏུ་མེད་ལ་རྟོག་པའི་མཐུ་བརྟས་པས། ཞེས་སོ། །ཉེ་བའི་རྒྱུ་ནི་བསམ་པ་མ་
དག་པ་ལོག་པའི་སེམས་བསྐྱེད་དང་། བསོད་ནམས་མ་ཡིན་པ་འཛོམ་པ་ལ་སོགས་
ལས་འབྱུང་སྟེ། བདུད་ཁ་ཅིག་ལོག་པའི་སེམས་བསྐྱེད། ཅེས་གསུངས་སོ། །མ་
དག་པའི་ཚོགས་ལམ་ཡོད་པར་ཐལ། མ་དག་པའི་སེམས་བསྐྱེད་ཡོད་པའི་ཕྱིར་ཞེ་
ན། འདོད་དེ་ལས་སུ་སྡུག་བསྔལ་བསྐྱེད་ཅིང་དོན་དུ་སྡིག་ཚོགས་ལ་སོགས་གསུངས་
སོ། །རྐྱེན་གྱི་རྒྱུ་ནི་དུག་གསུམ་དུག་ལྔ་དང་མཚུངས་ལྡན་ཟག་བཅས་ཀྱི་ལས་སྤྱོད་
དང་། དུག་ལྔའི་རྒྱུ་ལས་མི་དགེ་སྤྱོད། འཁོར་བའི་ལམ་ལྔ་རྣམ་པར་སྨིན་པ་ཏེ།
སྡིག་བཅུ་སྤྱོད་ན་ངན་སོང་གནས་སུ་སྐྱེ། ཞེས་སོ། །
གཉིས་པ་རང་བཞིན་ལ་གསུམ། མཚན་ཉིད། དབྱེ་བ། ངེས་ཚིག་གོ །དང་
པོ་ནི། འཁོར་ལམ་གྱི་མཚན་ཉིད་གང་ཞེ་ན། བདག་འཛིན་སྡུག་བསྔལ་གྱིས་བསྐྱེད་
ནས་ཕྱིན་པར་བྱེད་པ་ཞེས་རྗེ་བླ་མས་གསུངས་སོ། །གཉིས་པ་དབྱེ་བ་ལ། དབྱེ་
གཞི་འཁོར་ལམ་ཙམ་འདོད་ལ། དབྱེ་ངོ་ནི་དམྱལ་བའི་ལམ་དང་། ཡི་དྭགས་ཀྱི་
ལམ་དང་། བྱོལ་སོང་གི་ལམ་དང་། མིའི་ལམ་དང་། ལྷའི་ལམ་དང་ལྔར་མཛོད་
ཟླ78



ལུང་རིགས་མཛོད།
དང་ཁམས་བརྒྱད་ནས་གསལ་བར་བཤད་དོ། །དབྱེ་བའི་རྒྱུ་མཚན་ནི་རྒྱུ་དུག་ལྔ་
དང་རྐྱེན་སྲོག་གཅོད་ལ་སོགས་ལྔས་ལམ་ལྔར་རྣམ་པར་འབྱེད་དོ། །དབྱེ་དོན་ནི་རྒྱུ་
ཡང་ཐ་དད། འབྲས་བུ་ཡང་ཐ་དད། ངོ་བོ་ཡང་ཐ་དད་ནས་འབྲས་ལ་སོགས་ལྟ་
བུའོ། །གྲངས་ངེས་ནི་རྒྱུ་དུག་ལྔ་ལ་ལྟོས་ཏེ་འབྲས་བུ་འཁོར་བའི་ལམ་ལྔར་གྲངས་
རྣམ་པར་ངེས་ཏེ། འབྲས་བུ་ལྔའི་རྫས་རིགས་ནི་ས་བོན་ལྔ་ཡི་རིགས་ཀྱིས་བསྡུས་
པ་བཞིན་ནོ། །ལྷ་མིན་ལྷ་དང་གཅིག་སྟེ། བསོད་ནམས་ལ་སོགས་ཕལ་ཆེར་མཐུན་
ཀྱང་ཁོང་ཁྲོ་ལ་སོགས་ཆེ་བ་ལྷ་མིན་དུ་གྱུར་ཏེ། ལུང་རིགས་ཀྱི་མངའ་བདག་གིས་
གསུངས་སོ། །ཡང་ན་རྣམ་དག་ལས། སྟོད་གཅོད་ལྷ་ཡི་སྡེ་དང་ལམ་དུ་འགྲོ །སྨད་
གཅོད་གནོད་སྦྱིན་སྡེ་དང་ལམ་དུ་འགྲོ །ཞེས་གསུངས་སོ། །གསུམ་པ་ངེས་ཚིག་
ནི། འཁོར་བའི་གནས་གཅིག་ནས་གཅིག་ཏུ་ཡང་ནས་ཡང་དུ་ཕྱིན་པར་བྱེད་པའི་
ཕྱིར་ན། འཁོར་བའི་ལམ་གྱི་མིང་དོན་ངེས་པའོ། །ཞེས་རྗེ་བླ་མས་གསུངས་སོ། །
གསུམ་པ་བྱེད་ལས་ནི། ཡིད་དུ་འོང་བ་ལྷ་མིའི་བདེ་བ་དང་། ཡིད་དུ་མི་འོང་
བ་དམྱལ་བའི་སྡུག་བསྔལ་སོགས་དང་། བདེ་སྡུག་གང་ཡང་མིན་པའི་བར་མའི་
སྣང་བ་ལ་སོགས་རང་རང་གི་རྣམ་སྨིན་གྱི་འབྲས་བུའི་རྫས་རིགས་སྣ་ཚོགས་སོ་སོར་
འབྱིན་པར་བྱེད་དོ། །མཆོད་གཏོར་ལས། ལས་ཀྱི་དབང་གིས་འཁོར་བའི་ས་ལ་
གནས།། ཞེས་སོ། །གཉིས་པ་ཐར་ལམ་ལ་ལྔ། ཆགས་པར་བྱེད་པའི་རྟེན། རྒྱུ་
གང་ལས་སྐྱེ་བ། རྐྱེན་གང་གིས་བསྐྱེད་པ། ངོ་བོ་སྤང་གཉེན་ཅི་ལྟར་སྤང་བ། དེ་
དག་ཏུ་བསྒོམ་པའི་བོན་ནོ། །
དང་པོ་ལ་གཉིས། སྔར་མ་སྐྱེས་པ་ལ་སྐྱེས་པའི་རྟེན། སྐྱེས་པ་གནས་པའི་རྟེན་
ནོ། །དང་པོ་ལ་གཉིས། རྟེན་དུ་མི་རུང་བ་དང་། རུང་བའོ། །དང་པོ་ནི། མི་ཁོམ་
པའི་གནས་བརྒྱད་ཀྱི་རྟེན་ལ་ཕལ་ཆེར་མི་སྐྱེ་སྟེ། སྒྲིབ་པ་ཆེ་བས་རིགས་མི་སད་
79



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་ཕྱིར་དང་། ཤེས་རབ་མེད་པས་ངེས་འབྱུང་གི་བློ་མི་སྐྱེ་བའི་ཕྱིར་དང་
།
ལ་ནི་སྡུག་བསྔལ་གྱི་གདུངས་བ་ཆེན་པོ་མེད་པས་སྐྱོ་བ་མི་སྐྱེ་བའི་ཕྱིར་རོ། །གཉིས་
པ་སྔར་མ་སྐྱེས་པ་སྐྱེས་པའི་རྟེན་ཕལ་ཆེར་ནི། ལྷ་དང་མིའི་རྟེན་དག་ལ་སྐྱེ་བར་
འགྱུར་བ་ཡིན་ཏེ། དེ་ཡང་མིའི་ལུས་དལ་འབྱོར་ལྡན་པ་དང་། ལྷའི་ལུས་མི་ཁོམ་
པའི་གཡེང་བ་མེད་པའོ། །མདོ་ལས། དལ་འབྱོར་ཐོབ་པའི་དུས་འདིར་སྨྲ་བསམ་
དབང་དང་ལྡན།། གཞན་དག་གང་དུ་སྐྱེས་ཀྱང་མི་ཁོམ་ལོག་པར་གཡེང་། ཞེས་
གསུངས་པ་ལ་རྟེན་པས་སོ། །ལ་ལ་དྲང་སྲོང་སྡོམ་པ་ལ་སེམས་དཔའ་སེམས་བསྐྱེད་
ཀྱི་སྡོམ་པ་སྐྱེ་ལ་དེ་མེད་ན་མི་སྐྱེ་གསུངས་པ་ནི་མ་ཡིན་ཏེ། མདོ་ལས། ལྷ་ལ་རབ་
ཏུབྱུང་བ་མེད་དེ། བོན་ནང་རྒྱུད་ལ་ཐར་པ་ཐོབ། ཅེས་སོགས་ཀྱིས་གསལ་ལོ། །ཞེས་
རྗེ་བླ་མའི་བཞེད་པ་ལྟར་འདོད་དོ། །དེས་ན་རང་སྟོབས་ཀྱིས་སྐྱེ་བ་ཕལ་ཆེར་དེ་
ལྟར་ཡིན་ནོ། །གཞན་སྟོབས་ཀྱིས་སྐྱེ་བ་ནི། འདི་ལྟར་རྒྱལ་བའི་ཐུགས་རྗེ་མཐུ་
སྟོབས་ལ་སོགས་ལ་བརྟེན་ནས། འགྲོ་བ་དྲུག་གི་སེམས་ཅན་གང་ཡང་རུང་བ་ལ་སྐྱེ་
སྟེ། གཏོ་བུ་དམྱལ་བའི་ཡུལ་ན་ཡོད་ཀྱང་གཡུང་དྲུང་སེམས་དཔར་ཡོད། ཅེས་
གསུངས་པ་དང་། ཀླུ་མོ་དང་། ཀླུ་རིགས་ལྔ་དང་། བདུད་ལ་གཡུང་དྲུང་གི་སེམས་
ཐོབ་པ་གེ་སར་གཞོན་ནུར་ལ་སོགས་བཤད་པ་བཞིན་ནོ། །གཉིས་པ་སྐྱེས་པ་གནས་
པའི་རྟེན་ནི། སྔོན་གྱི་བག་ཆགས་དག་གི་རྒྱུན་ཡོངས་སུ་བརྟན་པར་འགྱུར་བས་
ན། ལམ་སྐྱེས་པ་གནས་པའི་རྟེན་ནི། འགྲོ་དྲུག་ཀུན་གྱི་ལུས་སེམས་གང་ཡང་རུང་
བར་སྐྱེ་སྟེ། སྐྱ་ཀས་ས་ཕྱོགས་དཀར་སར་ཚང་བཅའ་བ་དང་། ཁྱིས་ཉ་སྡོམ་བསྲུང་
བ་དང་། རྟས་སྒོ་ང་ལ་འཛེམ་པ་ལ་སོགས་སྔོན་གྱི་བག་ཆགས་བརྟས་པ་ཡིན་པ་
བཞིན་ནོ། །
གཉིས་པ་རྒྱུ་གང་ལས་སྐྱེ་བ་ལ་གཉིས། རིགས་དང་། ཁྱད་པར་གྱི་རྒྱུའོ། །དང་
180



ལུང་རིགས་མཛོད།
པོ་ལ་གཉིས། ངོ་བོ་ངོས་བཟུང་བ་དང་། དེའི་རང་བཞིན་ནོ། །དང་པོ་ནི། རང༌
བཞིན་རིགས་ནི་འགྲོ་བ་ཀུན་ལ་རྟེན་ཙམ་ཡོད་དེ། མདོ་ཕྲན་ལས། སེམས་ཉིད་
ཡེ་ནས་སངས་རྒྱས་ཉིད། ཅེས་དང་། གབ་པ་ལས། དེ་རྟོགས་མ་རྟོགས་ཁྱད་པར་ཆེ།
ཞེས་གསུངས་སོ། །རིག་པས་ཀྱང་སེམས་ཅན་ལ་རིགས་ཙམ་བརྟེན་པ་ཡོད་དེ།
སེམས་ཅན་ལ་སེམས་ཉིད་ཡོད་པའི་ཕྱིར། བྱས་མི་རྟག་བཞིན་ནོ། །སེམས་ཉིད་
ཡོད་པས་རིགས་སམ་སངས་རྒྱས་ཀྱི་རྒྱུ་ཡོད་དེ། ནམ་མཁའ་སྤྱི་གཅོད་ལས། རྒྱུད་ལ་
གཞི་ཡི་བག་ཡོད་པས། སངས་རྒྱས་བསྒྲུབ་པའི་རྒྱུ་རུ་ཡོད། ཅེས་གསུངས་སོ། །རྒྱས་
འགྱུར་གྱི་རིགས་ནི་ལམ་དུ་ཞུགས་པ་ལ་ཡོད་དེ། རྒྱུ་ཚོགས་གཉིས་རྫོགས་པ་ལས་
འབྲས་བུ་འབྱུང་རུང་གི་རྟགས་ཀྱིས་ངེས་སོ། །ལུང་ནི་འབུམ་ཏིག་ལས། དང་པོའི་
ས་ནས་འབྲས་བུ་ཐོབ་ཀྱི་བར། དོན་གྱི་དངོས་གཞི་དེ་ལས་སྐྱེ་ཕྱིར་རོ། །ཞེས་སོ།།
གཉིས་པ་དེའི་རང་བཞིན་ལ་བདུན། མཚན་ཉིད། དབྱེ་བ། ངེས་ཚིག །མིང་
གི་རྣམ་གྲངས། ཉེ་བ་དང་རིང་བ། རིགས་ཅན་དང་རིགས་ཆད། སད་པ་དང་མི་
སད་ཀྱི་སྐྱོན་ཡོན་ནོ། །དང་པོ་ནི། རྒྱལ་བའམ་སངས་རྒྱས་ཀྱི་ཉེར་ལེན་གྱི་རྒྱུར་
གྱུར་པ་དང་། དེ་བཞིན་དུ་བོན་ཉིད་ཀྱི་སྐུའི་བྲལ་རྒྱུར་གྱུར་བ་དང་། རྒྱལ་བའམ་
སངས་རྒྱས་ཀྱི་ཡོན་ཏན་བསྐྱེད་པའི་རྒྱུར་གྱུར་པའི་དགེ་བ་ནི་རིམ་པ་བཞིན་དུ།
རིགས་ཙམ་དང་། རང་བཞིན་གནས་རིགས་དང་། རྒྱས་འགྱུར་གྱི་རིགས་ཀྱི་
མཚན་ཉིད་ཡིན་ཏེ། ས་ལམ་འཕྲུལ་སྒྲོན་ལས། །རྒྱལ་བའི་ཉེར་ལེན་རྒྱུ་གྱུར་དང་
།
དེ་བཞིན་བོན་སྐུའི་འབྲལ་རྒྱུ་དང་། རྒྱལ་བའི་ཡོན་ཏན་བསྐྱེད་འགྱུར་གྱུར། རིགས་
ཙམ་རང་བཞིན་རྒྱས་རིགས་ཡིན།། ཞེས་སོ།།
གཉིས་པ་དབྱེ་བ་ལ་ངོ་བོའི་སྒོ་ནས་གཉིས། རང་བཞིན་གནས་རིགས་དང་།
རྒྱུས་འགྱུར་གྱི་རིགས་ཏེ། བྲལ་འབྲས་དང་བསྒྲུབ་འབྲས་ཡིན་པའི་ཕྱིར་ཏེ། དེ་
181



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཉིད་ལས། ངོ་བོའི་སྒོ་ནས་རང་བཞིན་དང་། རྒྱུས་འགྱུར་རིགས་གཉིས་རྣམ་པར་
དབྱེ།། ཞེས་སོ། །གསུམ་པ་ངེས་ཚིག་ནི། ལམ་གྱི་རྟེན་དུ་གྱུར་པས་ན་རྟེན་དང་།
སངས་རྒྱས་ཀྱི་རིགས་བསྐྱེད་ཅིང་ཡིན་པས་ན་རིགས་དང་། དེ་ལ་བརྟེན་ནས་དགེ་
བ་བསྒྲུབ་པས་ན་རྒྱུ་ཞེས་བྱ་སྟེ། དེ་ཉིད་ལས། ལམ་གྱི་རྟེན་དུ་གྱུར་པ་དང་།། རིགས་
ཡིན་རྒྱལ་བའི་རིགས་བསྐྱེད་ཅིང། དེ་ལ་བརྟེན་ནས་དགེ་བསྒྲུབ་པས།། རྟེན་དང་
རིགས་དང་རྒྱུ་ཞེས་བརྗོད།། ཅེས་སོ། །བྱེ་བྲག་ཏུ་སངས་རྒྱས་དང་སེམས་ཅན་
གང་གིས་ཀྱང་རྩོལ་བ་ལ་སོགས་ཀྱིས་བྱས་པ་མེད་པར་ཡེ་ནས་རང་ཆས་སུ་གནས་
པའི་རིགས་ཡིན་པའི་ཕྱིར་དང་། དགེ་བས་དེ་ཉིད་གསོས་བཏབ་ནས་ལམ་ཉམས་
སུ་ལེན་པས་ན། ཡོན་ཏན་རྒྱས་ཤིང་འཕེལ་བར་འགྱུར་བའི་རིགས་ཡིན་པའི་ཕྱིར་
ན། རིམ་པ་བཞིན་དུ། རང་བཞིན་གནས་རིགས་དང་ནི། རྒྱས་འགྱུར་གྱི་རིགས་
སྨོས་ཤིང་ཐ་སྙད་གདགས་ཏེ། ཡང་སྔ་མ་ལས། བྱས་པ་མེད་པར་ཡོད་གནས་དང་།།
གསོས་གདབ་ཉམས་སུ་ལེན་པས་ན། རང་བཞིན་དང་ནི་རྒྱུས་འགྱུར་སྨོས། ཞེས་
སོ། །བཞི་པ་མིང་གི་རྣམ་གྲངས་ནི་རིགས་དང་། ས་བོན་དང་། ཁམས་དང་།
དབྱིངས་ཞེས་བྱ་ཞིང་། སེམས་ཉིད་དྲི་བཅས་ལ་རྣམ་གྲངས་པ་ཡིན་གསུངས་སོ། །
ལྔ་པ་ཉེ་རིང་ནི། ཐེག་པ་ཆེན་པོའི་རིགས་ཡོད་པ་ནི་སངས་རྒྱས་ཀྱི་ཉེ་བའི་རྒྱུའོ། །
ཐེག་པ་འབྲིང་རང་སངས་རྒྱས་དང་
། ཆུང་བ་ཉན་ཐོས་ཀྱི་རིགས་ཀྱང་མཐར་སངས་
རྒྱས་ཐོབ་པས་ན་རིང་བའི་རྒྱུ་ཡིན་ཏེ། གནས་སྐབས་ཀྱི་ལམ་པ་དག་གི་ཁྱད་པར་ལ་
སོགས་ཀྱིས་སྒོ་ནས་ཕྱེ་བ་སྟེ། སྔ་མ་ལས། ཐེག་པ་ཆེ་འབྲིང་ཆུང་གསུམ་རིགས།།
གནས་སྐབས་དག་གིས་ཕྱེ་བའོ། །ཞེས་སོ། །འོ་ན་སློབ་དཔོན་དྲན་པས། བོན་ཉིད་
དབྱིངས་ལ་དབྱེར་མེད་ཕྱིར། རིགས་ལ་ཐ་དད་ཡོད་མ་ཡིན། ཞེས་པ་དང་འགལ་
ལོ་ཞེ་ན། དེ་ནི་རང་བཞིན་དུ་གནས་པ་ལ་དགོངས་ཀྱི། འདིར་བུམ་པ་ལ་ཁྱད་མེད་
182



ལུང་རི གས་མཛོད།
ཀྱང་འོ་མའམ་ཆུས་བཀངས་པའི་བུམ་པ་ལ་འོ་བུམ་དང་ཆུ་བུམ་ཞེས་པ་ལྟར། རྟེན་
གང་ཟག་གི་ཡོན་ཏན་ཆེ་ཆུང་ལ་བཏགས་པའོ། །དྲུག་པ་རིགས་ཅན་དང་རིགས་
ཆད་ལ་རིགས་ཅན་ནི་གོང་དུ་བཤད་པ་དག་གོ། །རིགས་ཆད་ནི། དཀོན་མཆོག་གི་
ཡོན་ཏན་བཤད་ཀྱང་དད་པ་མི་སྐྱེ་བ་དང་། ལས་འབྲས་བཤད་ཀྱང་ཡིད་མི་ཆེས་
པ་དང་། ངན་སོང་གི་སྡུག་བསྔལ་བཤད་ཀྱང་མི་སྐྲག་པ་དང་། རབ་ཏུ་བྱུང་བ་
དང་བསྟན་པ་ལ་འཇུག་པའི་བསམ་པ་ཅུང་ཟད་ཀྱང་མི་སྐྱེ་བ། གལ་ཏེ་རབ་ཏུ་བྱུང་
ནའང་ཁེ་གྲགས་དང་རྙེད་པའི་ཆེད་དུ་བྱེད་པ་དེ་ནི་གསེག་མ་ལ་སོ་ནམས་བྱས་
ཀྱང་སྟོན་ཐོག་མི་འབྱུང་བ་ལྟ་བུའོ། འོན་ཀྱང་ཡུན་རིང་བ་ལ་དགོངས་པ་ཙམ་ལས་
གཏན་ནས་བྱང་ཆུབ་མི་ཐོབ་པ་ནི་མིན་པས་ཤིན་ཏུ་རིང་བའི་རྒྱུར་བཞེད་དོ། །
བདུན་པ་སད་མ་སད་ཀྱི་སྐྱོན་ཡོན་ལ་གསུམ། ཡོད་པའི་བྱེད་པ། སྐྱོན་ཡོན་གྱི་བྱེད་པ།
འོག་མ་ལས་ཁྱད་འདོན་པའོ། །དང་པོ་ནི། རིགས་ཡོད་རུང་བ་ནི་རྐྱེན་གྱིས་དེ་སློང་
དུ་ཡོད་ལ། རྐྱེན་གྱིས་དེ་སློང་བས་ཐར་པའི་ལམ་དང་འཕྲད། ཐར་པའི་ལམ་དང་
འཕྲད་པས་འབྲས་བུ་རྫོགས་པའི་སངས་རྒྱས་ཐོབ་པར་འགྱུར་ཏེ། ནམ་མཁའ་སྤྱི་
གཅོད་ལས། སངས་རྒྱས་བསྒྲུབ་པའི་རྒྱུ་རུ་ཡོད། རྒྱུ་རུ་ཡོད་པས་ཐབས་སུ་བསྟན།།
ཐབས་ལ་བརྟེན་ནས་གཞི་རུ་ཕྱིན། གཞི་རུ་ཕྱིན་པས་རྟོགས་འཚང་རྒྱ།། ཞེས་སོ།།
གཉིས་པ་སྐྱོན་ཡོན་གྱི་བྱེད་པ་ལ་གཉིས། སད་པའི་ཕན་ཡོན། མ་སད་པའི་
ཉེས་དམིགས་སོ། །དང་པོ་ནི། ས་ལམ་ལས། རིགས་སད་ངན་སོང་མི་ལྟུང་ཞིང་།།
གཞན་སྨིན་མྱུར་དུ་ཐར་པར་བྱེད།། ཅེས་པས། རིགས་སད་པས་ངན་སོང་དུ་མི་ལྟུང་
ཞིང་། འགྲོ་བ་གཞན་ཡང་སྨིན་པར་བྱེད་ནུས་པ་དང་། རང་ལ་སྡུག་བསྔལ་བྱུང་
ཡང་མྱུར་དུ་ཐར་པར་བྱེད་པའོ། །གཉིས་པ་མ་སད་པའི་ཉེས་དམིགས་ནི། དེ་ཉིད་
ལས། མ་སད་ཉོན་མོངས་རྐྱེན་དབང་འགྲོ །སྡིག་པའི་གྲོགས་འཕྲད་གཞན་དབང་
【33



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འགྱུར།། ཞེས་པས། རིགས་མ་སད་པས་ཉོན་མོངས་དུག་ལྔ་ལ་སོགས་རྐྱེན་ངན་གྱི་
དབང་དུ་འགྲོ་བར་འགྱུར་ཏེ། སྡིག་པའི་གྲོགས་དང་འཕྲད་ཅིང། ལས་ཉོན་འདུ་
བ་དང་། མི་དང་མི་མིན་བསླུ་བ་པོའི་རིགས་གཞན་དག་གི་དབང་དུ་འགྱུར་ནས་
ངན་སོང་ལ་སོགས་པའི་རྒྱུར་འགྱུར་རོ། །གསུམ་པ་འོག་མ་ལས་ཁྱད་འདོན་པ་ནི།
ཐེག་པ་འོག་མ་བས་རང་དོན་ལས་གཞན་དོན་རྒྱ་ཆེན་མི་ནུས་ཤིང་ལམ་ཡང་འབྱུང་
ལ་ཐག་རིང་བ་དང་། འབྲས་བུ་ཕུན་ཚོགས་ཤིན་ཏུ་ཐོབ་པར་དཀའ་ལ། ཐེག་པ་
ཆེན་པོའི་རིགས་སད་པ་འདི་ནི། ཉོན་མོངས་ཤེས་བྱའི་སྒྲིབ་པ་ཐམས་ཅད་བྱང་
ཞིང་དག་པ་དང་། ལེགས་པའི་ཡོན་ཏན་ཐམས་ཅད་ཐོབ་པར་འགྱུར་བ་དང་།
གནས་སྐབས་མཐར་ཐུག་ཐམས་ཅད་དུ་གཞན་དོན་རྒྱ་ཆེར་ནུས་པ་དང་། མཐར་
ཐུག་རྫོགས་པའི་སངས་རྒྱས་ཐོབ་ནས་དོན་གཉིས་ལྷུན་གྱིས་གྲུབ་པར་བྱེད་པས་ན་
ཐེག་པ་འོག་མ་ལས་ཁྱད་པར་དུ་འཕགས་ཏེ། དེ་ཉིད་ལས། སྒྲིབ་བྱང་ཡོན་ཏན་
ཐམས་ཅད་ཐོག གཞན་དོན་རྒྱ་ཆེར་ནུས་པ་དང་། སངས་རྒྱས་མྱུར་དུ་འགྲུབ་པས་
ན། འོག་མ་དག་ལས་ཁྱད་པར་འཕགས། ཞེས་སོ། །གཉིས་པ་ཁྱད་པར་གྱི་རྒྱུ་ནི།
འབུམ་ཏིག་ལས། མཐའ་དགུ་བྲལ་བའི་ཤེས་པས་འཇུག་གསུངས་པས། སྤྱིར་
རང་རང་གི་རིགས་སད་ཅིང་ཁྱད་པར་དུ་ཐེག་པ་ཆེན་པོའི་རིགས་སད་པ་དང་།
བདག་མེད་རྟོགས་པའི་ཤེས་རབ་ལ་སོགས་ཐོབ་པར་འདོད་པ་དང་། སྟོང་ཉིད་
ལ་སོགས་ལ་མི་སྐྲག་པའི་བློ་དང་ལྡན་པའོ། །ཞེས་གསུངས་སོ།།
གསུམ་པ་རྐྱེན་གང་གིས་བསྐྱེད་པ་ལ་གསུམ། སྐྱབས་འགྲོ །སེམས་བསྐྱེད།
བསྔོ་བའོ། །དེ་ལ་སྐྱབས་འགྲོ་ནི་གོང་དུ་མདོར་ཙམ་བཤད་ཟིན་ལ། རྒྱས་བཤད་
ནི་སྡེ་སྣོད་མཛོད་དང་སྐྱབས་སྡོམ་ཉི་ཤུ་པ་སོགས་ལས་ཤེས་པར་བྱའོ། །སེམས་
བསྐྱེད་ནི་རྒྱུའི་ཐེག་པ་ཆེན་པོ་གཉིས་ཀྱི་ལམ་གྱི་རྩ་བ་ཡིན་པས་མེད་དུ་མི་རུང་བ་སྟེ།
184



ལུང་རིགས་མཛོད།
ཡེ་ཁྲི་ལ་བཟླ་ལས། ཐེག་པའི་ངོ་བོ་བསྟན་པ་ནི། ཤེས་རབ་དང་ནི་སྙིང་རྗེ་ཡིན།།
དེ་གཉིས་ཆེ་ན་ཐེག་པ་ཆེ།། དེ་གཉིས་ཆུང་ན་ཐེག་པ་ཆུང་། ཞེས་པས། ཐེག་ཆེན་
པ་ནི་གཞན་དག་སེམས་ཅན་རྣམས་ཕ་མར་ཤེས་ནས་དེ་རྣམས་ཀྱི་སྡུག་བསྔལ་ལ་
དམིགས་པའི་སྙིང་རྗེ་གཤའ་མ་དང་ལྡན་དགོས་པས་དེ་ལྟ་བུའི་སྙིང་རྗེ་དང་ལྡན་
པས་གཞན་དོན་དུ་སངས་རྒྱས་ཐོབ་འདོད་ཀྱི་བྱང་ཆུབ་མཆོག་ཏུ་སེམས་བསྐྱེད་པ་
སྟེ། ལུང་ལས། ཐེག་པ་ཆེ་ཆུང་སེམས་བསྐྱེད་ཁྱད།། ཅེས་གསུངས་པའི་ཕྱིར་རོ།།
དེ་བས་ན་སེམས་བསྐྱེད་ནི་ཐེག་པ་འདིའི་ལུགས་ལ་གལ་ཆེ་ཡང་འ
་འདིར་བཤད་པ་
མང་པོས་ཡི་གེ་འཕེལ་བས་མདོར་ཙམ་འོག་ཏུ་འཆད་ལ་རྒྱས་བཤད་ནི་སྡེ་སྣོད་
མཛོད་དང་ལྔ་བཅུ་པ་ལ་སོགས་ལས་ཤེས་པར་བྱའོ། །དེ་ལྟ་བུའི་སྐྱེས་བུ་ཆེན་པོའི་
སྐྱབས་འགྲོ་དང་། ཐེག་ཆེན་པའི་སེམས་བསྐྱེད་གཉིས་ཀྱིས་ཟིན་པར་བྱས་ལ་ལམ་
ལྔའི་ཐོག་མར་ཚོགས་ལམ་ནས་ཉམས་སུ་ལེན་པ་ལ། ཚོགས་ལམ་ཆུང་འབྲིང་མན་
ཆད་དུ་ནི་འདོད་ཆགས་ཀྱི་གཉེན་པོར་མི་སྡུག་པ་དང་མི་གཙང་བ་བསྒོམ་པ་ནི་
གོང་དུ་རིམ་ཁང་བཞི་པའི་རྣམ་རྩོད་པའི་སྒོམ་པའི་སྐབས་སུ་བཤད་ཟིན་པ་ལྟར་ལག་
རྣམ་རྟོག་གི་གཉེན་པོར་དབུགས་ཕྱི་ནང་དུ་རྒྱུ་བ་ལ་དྲན་པ་ལ་སོགས་པ་ལས་ཀྱང་
སྐྱེ་སྟེ། མདོ་འདུས་ལས། འདོད་པའི་འདོད་ཆགས་ངན་པ་སྤྱད་ཅིང་འདོད།། དེ་
ཡི་གཉེན་པོར་མི་སྡུག་བསམ་གཏན་བསྒོམ། ལན་ཚའི་ཆུ་ནི་འཐུང་ཞིང་ཕྱིར་ཕྱིར་
སྐོམ། རྡོ་ཅན་ནད་ནི་ཕྲུག་ཅིང་ཕྱིར་ཕྱིར་ཟ།། ཞེས་དང་། མདོ་ལས། ཚེས་གཅིག་
ཞག་དབྲི་སུམ་ཅུར་རྨུགས་གཉིད་སྤང་།། ལུས་དབེན་དབུགས་ཀྱི་ཆ་མཉམ་ཕྱག་
རྒྱའི་སྐུར་ལྡན་ན།། ཐར་པ་ཆེན་པོའི་དྲོད་ཚད་དང་དུ་ལེན་པའོ། །ཞེས་པ་ལྟ་
བུའོ། །རྫུ་འཕྲུལ་གྱི་རྐང་པ་ཡན་ཆད་ནི་སྐྱོན་དྲུག་སེལ་བའི་ཡོན་ཏན་དྲུག་བསྒོམ་
པ་ལས་སྐྱེ་སྟེ། གཡུང་དྲུང་ཡང་རྩེ་ལས། སྤྱིར་དགོངས་པར་མཉམ་པ་ལ་འཇོག་
85



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་
འི་དུས་སུ་སྐྱོན་དྲུག་སྤང་བར་བྱ་བ་ནི། དམིགས་པ་བརྗེད་པ་དང་གཅིག །ལེ་
ལོ་དང་གཉིས། བྱིང་བ་དང་གསུམ། རྒོད་པ་དང་བཞི། རྩོལ་བ་དང་ལྔ། མི་རྩོལ་
བ་དྲུག་འབྱུང་སྟེ་སེམས་འཛིན་གྱི་ཆོ་འཕྲུལ་ཡིན་ནོ། །དེ་ལས་གྲོལ་བར་བྱ་བ་ནི།
གཟུངས་དང་ལྡན་པ་དང་། བརྩོན་འགྲུས་དང་། གསལ་བ་དང་། མི་ཡེངས་བ་
དང་། མི་རྩོལ་བ་དང་། ལྷུན་གྱིས་གྲུབ་པ་དང་དྲུག་ཤར་བ་ནི་སེམས་ཀྱི་ཆེ་བའི་
ཡོན་ཏན་ནོ། །དེ་ལ་མཉམ་པར་བཞག་པའི་དུས་སུ་སྐྱོན་ཞོར་ལ་འགག །ཡོན་ཏན་
ཞོར་ལ་འཆར་བར་བཞེད་དོ། །ཞེས་པ་ལྟ་བུའོ། །གསུམ་པ་བསྔོ་བ་ནི། དགེ་བ་
ཆུད་མི་འཛའ་བར་བྱེད་པ་གང་ཞིག་རྗེས་ཀྱི་བྱ་བར་གྱུར་པའོ། །དབྱེ་ན་གསུམ་
སྟེ། ཡོངས་ལ་ཁྱབ་པ། མཐར་ཐུག་པ། རྣམ་པར་དག་པར་བསྔོ་བའོ། །རིམ་པ་
ལྟར་སེམས་ཅན་ཐམས་ཅད་ཀྱི་དོན་དང་། བླ་མེད་མཆོག་དང་
། འཁོར་གསུམ་
དམིགས་མེད་དུ་བསྔོ་བའོ། །བསྔོ་བའི་ཚུལ་རྒྱས་པར་བཤད་པ་ནི་ཁོ་བོའི་བོན་གྱི་
བཤད་ཐབས་ལ་སོགས་ལས་འབྱུང་ངོ། །
བཞི་པ་ལམ་ལྔའི་སྤང་གཉེན་ཇི་ལྟར་སྤང་བ་ལ་གཉིས། ལམ་ལྔའི་ཐུན་མོང་
གི་དོན་དང་། སོ་སོའི་དོན་ནོ། །དང་པོ་ལ་བཞི། ངོ་བོ། །ཁྱབ་མཉམ། དབྱེ་བ།
ངེས་ཚིག་གོ །དང་པོ་ལ་དགག་བཞག་སྤང་གསུམ། དང་པོ་ལ། གཞན་སྡེ་ཁ་ཅིག་
ན་རེ། བྱང་ཆུབ་བགྲོད་པའི་གོ་སྐབས་ཕྱེ་ཤུལ། ཞེས་དང་། ཡང་ཁ་ཅིག་གིས་
བདག་མེད་རྟོགས་པའི་མཁྱེན་པ། ཞེས་དང་། ཁ་ཅིག་གིས་ལམ་ཞུགས་སྐྱེས་བུའི་
རྒྱུད་ཀྱི་བྱང་ཆུབ་ཏུ་བགྲོད་བྱེད་ཀྱི་རིག་པ། ཞེས་དང། ཁ་ཅིག་གིས་ལམ་ཞུགས་
སློབ་པའི་རྒྱུད་ཀྱི་མཁྱེན་པ་རྣམས་ཐར་ལམ་གྱི་མཚན་གཞི་ཟེར་ན། དང་པོ་ལ་ཐར་
ལམ་དུ་མ་ཞུགས་པའི་གང་ཟག་གི་རྒྱུད་ཀྱི་བསླབ་པ་རིན་པོ་ཆེ་རྣམ་པ་གསུམ་བོན་
ཅན། མཚན་བྱ་དེར་ཐལ། མཚན་ཉིད་དེའི་ཕྱིར། མ་གྲུབ་ན། དེ་བོན་ཅན།
186



ལུང་རིགས་མཛོད།
དེར་ཐལ། ཁྱོད་བྱང་ཆུབ་སྒྲུབ་ཐབས་ཕྱིན་ཅི་མ་ལོག་པ་ཡིན་པ་གང་ཞིག །སྔོན་
གྱི་བྱང་ཆུབ་ཏུ་བགྲོད་པ་རྣམས་ཀྱང། བསླབ་པ་རྣམ་པ་གསུམ་ལ་བརྟེན་ནས་སྒྲུབ་
པའི་གཤེགས་ཤུལ་ཡོད་པའི་ཕྱིར། རྟགས་དང་པོ་གྲུབ་སྟེ། ལས་ཆོག་ཡིད་བཞིན་
ནོར་བུ་ལས། ཉམས་སུ་ལེན་པ་ལ་ལྟོས་ཏེ། ལྷག་པ་ཚུལ་ཁྲིམས་ཀྱི་བསླབ་པ་དང་།
ལྷག་པ་ཏིང་ངེ་འཛིན་གྱི་བསླབ་པ་དང་། ལྷག་པ་ཤེས་རབ་ཀྱི་བསླབ་པ་གསུམ་
དུ་གཙོ་ཆེ་བ་ཡིན་ཏེ། ཞེས་གསུངས་པའི་ཕྱིར། རྟགས་གཉིས་པ་གྲུབ་སྟེ། བསླབ་
པ་གསུམ་ལ་མ་བརྟེན་པར་བྱང་ཆུབ་ཐོབ་པ་མི་སྲིད་པའི་ཕྱིར་རོ། །གཉིས་པ་ལ།
རྣམ་མཁྱེན་བོན་ཅན། མཚན་བྱ་དེར་ཐལ། མཚན་ཉིད་དེའི་ཕྱིར། འདོད་ན་ཐར་
པར་བགྲོད་བྱེད་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ་རྣམ་མཁྱེན་
ཡིན་པའི་ཕྱིར་རོ། །གསུམ་པ་ཐེག་ཆེན་མཐོང་ལམ་པའི་རྒྱུད་ཀྱི་དགེ་བའི་ངོ་བོར་
གྱུར་པའི་མིག་གི་རྣམ་པར་ཤེས་པ་བོན་ཅན། མཚན་བྱ་དེར་ཐལ། མཚན་ཉིད་
དེའི་ཕྱིར་ཏེ། ཐེག་ཆེན་མཐོང་ལམ་པའི་རྒྱུད་ཀྱི་དགེ་བ་ཡིན་པའི་ཕྱིར། འདོད་
ན་ཐེག་ཆེན་གྱི་ལམ་ཡིན་པ་ཐལ། འདོད་པ་གང་ཞིག་ཐེག་དམན་གྱི་ལམ་མ་ཡིན་
པའི་ཕྱིར། འདོད་ན་ཐེག་ཆེན་སེམས་བསྐྱེད་དུ་ཐལ། དེའི་ཕྱིར། འདོད་མི་ནུས་
ཏེ། །སེམས་ཅན་གྱི་རྒྱུད་ཀྱི་དབང་ཤེས་ཡིན་པའི་ཕྱིར། ཁྱབ་སྟེ། དབང་ཤེས་ཀྱི་
སྟེང་ནས་ཐེག་ཆེན་སེམས་བསྐྱེད་ཀྱི་མཚན་གཞི་འཇོག་པའི་ལུང་རིགས་སྔར་མ་
གྲུབ་པའི་ཕྱིར། བཞི་པ་ལ། ཉན་ཐོས་ཀྱི་མི་སློབ་ལམ་བོན་ཅན། མཚན་ཉིད་དེར་
ཐལ། མཚོན་བྱ་དེའི་ཕྱིར་ཏེ། བྱང་ཆུབ་ཆེན་པོར་བགྲོད་དགོས་པའི་ཐར་ལམ་
ཡིན་པའི་ཕྱིར། མ་གྲུབ་ན། མཐར་ཐུག་ཐེག་པ་གཅིག་ཏུ་གྲུབ་པར་འདོད་དགོས་
པ་མིན་པར་ཐལ། ཉན་ཐོས་ཀྱི་མི་སློབ་ལམ། བྱང་ཆུབ་ཆེན་པོར་བགྲོད་མི་དགོས་
པའི་ཕྱིར་རོ།།
8



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཉིས་པ་རང་ལུགས་བཞག་པ་ནི། བདག་མེད་རྟོགས་པས་ཕྱིན་པར་བྱེད་
པའི་མངོན་རྟོགས་ཏེ། དེའི་མཚན་ཉིད་ཡིན་ཏེ། ས་ལམ་འཕྲུལ་གྱི་སྒྲོན་མེ་ལས།
བདག་མེད་རྟོགས་པས་ཕྱིན་པར་བྱེད།། ཐར་པའི་ལམ་གྱི་དོན་ལྡོག་ཡིན།། ཞེས་པས་
སོ། །གསུམ་པ་ལ། ཁོ་ན་རེ། ཐེག་ཆེན་གྱི་མི་སློབ་ལམ་བོན་ཅན། མཚན་ཉིད་དེར་
ཐལ། མཚན་བྱ་དེའི་ཕྱིར་ཏེ། བོན་ཅན་དེ་ཡིན་པའི་ཕྱིར་ཟེར་ན། དེ་ལ་དམ་
བཅའ་མི་འཐད་པ་དང་། བསྒྲུབ་བྱེད་མི་འཐད་པ་གཉིས། དང་པོ་ནི་ཐེག་ཆེན་གྱི་
མི་སློབ་ལམ་བོན་ཅན། བྱང་ཆུབ་ཆེན་པོར་བགྲོད་བྱེད་ཡིན་པར་ཐལ། ཐར་ལམ་
ཡིན་པའི་ཕྱིར། འདོད་མི་ནུས་ཏེ། དེར་བགྲོད་ཟིན་པའི་ཕྱིར་ཏེ། བགྲོད་པ་མེད་
པའི་གནས་སུ་ཕྱིན་པའི་མཁྱེན་པ་ཡིན་པའི་ཕྱིར་ཏེ། མདོ་ཡན་ལག་བརྒྱད་པ་ལས།
ཏིང་འཛིན་ཟབ་མོའི་འགྲོ་བའི་རྟ་བྱས་ནས། བགྲོད་པ་མེད་པའི་གནས་སུ་ཕྱིན།
ཞེས་གསུངས་པའི་ཕྱིར་རོ། །གཞན་ཡང་དེ་བོན་ཅན། ཐེག་ཆེན་སྒྲུབ་པ་ཡིན་པར་
ཐལ། ཐེག་ཆེན་གྱི་ཐར་ལམ་ཡིན་པའི་ཕྱིར་ཏེ། ཐར་ལམ་ཡིན་པར་ཁས་བླངས་
པ་གང་ཞིག །ཐེག་དམན་གྱི་ཐར་ལམ་མ་ཡིན་པའི་ཕྱིར། གོང་དུ་ཁྱབ་པ་ཡོད་དེ།
འགྲེལ་མེ་ལོང་དགུ་བསྐོར་ལས། ལ་ལ་བགྲོད་བྱེད། རིག་པ་སྒྲུབ་པ། ངེས་པར་
འབྱིན་པའོ། །ཞེས་གསུངས་པའི་ཕྱིར། གཉིས་པ་བསྒྲུབ་བྱེད་མི་འཐད་པ་ནི།
ཤེར་ཕྱིན་གྱི་ཡུལ་དུ་གྱུར་པའི་བོན་ཉིད་དེ་བཞིན་ཉིད་བོན་ཅན། ཤེར་ཕྱིན་ཡིན་
པར་ཐལ། སྙིང་པོ་དོན་གྱི་ཤེར་ཕྱིན་ཡིན་པའི་ཕྱིར་ཏེ། བོན་ཅན་དེ་ཡིན་པའི་ཕྱིར།
འདོད་ན་ཐེག་ཆེན་གྱི་མཁྱེན་པར་ཐལ་ལོ། །གལ་ཏེ་མ་ཁྱབ་སྟེ། དེ་ཤེར་ཕྱིན་བཏག་
པ་ཡིན་པའི་ཕྱིར་ཏེ། ཤེར་ཕྱིན་གྱི་རྟོགས་བྱའི་ཡུལ་ལ་ཤེར་ཕྱིན་དུ་བཏགས་
པའི་ཕྱིར་ཟེར་ན། སྔ་མ་ལའང་མ་ཁྱབ་སྟེ། དེ་ཐར་ལམ་བཏགས་པ་བ་ཡིན་པའི་
ཕྱིར། ཐར་ལམ་གྱི་འབྲས་བུར་གྱུར་པའི་མཁྱེན་པ་ལ་ཐར་ལམ་དུ་བཏགས་པའི་
188



ལུང་རིགས་མཛོད།
ཕྱིར་རོ། །གཉིས་པ་ནི། ཐར་ལམ་དང་། ལམ་ཞུགས་སེམས་ཅན་གྱི་རྒྱུད་ཀྱི་ལམ་
དང་། ཐར་པའི་ལམ་དུ་གནས་པའི་གང་ཟག་གི་རྒྱུད་ཀྱི་འམ་དང་། དེའི་རྒྱུད་ཀྱི་
མཁྱེན་པ་དང་། དེའི་རྒྱུད་ཀྱི་མངོན་རྟོགས། དེའི་རྒྱུད་ཀྱི་སེམས་བསྐྱེད་རྣམས་
ཡིན་ཁྱབ་མཉམ། དེས་ན་རང་ལུགས་ལ་མཚན་ཉིད་ཐེག་པ་འཆད་ཚེ། དབུ་སེམས་
གཉིས་གང་རུང་གི་ལུགས་སུ་ཁས་བླང་དགོས་ཕྱིར། ཐེག་ཆེན་གྱི་མི་སློབ་ལམ་དང་
ཐེག་ཆེན་གྱི་མཐར་ཕྱིན་པའི་ལམ་གཉིས་དོན་གཅིག་ཅིང་། དེ་གཉིས་ལམ་བཏགས་
པ་བ་ཡིན་ཏེ། མདོ་ལས། གཡུང་དྲུང་གནམ་བཅུ་སྦྱོང་བ་ལམ་གྱི་གནས།། བདེ་
ཆེན་བོན་དབྱིངས་ཕྱིན་པ་འབྲས་བུའི་གནས།། ཞེས་དང་། ཐེག་འགྲེལ་མེ་ལོང་
དགུ་བསྐོར་གྱི་དབུ་སེམས་སྟོན་པའི་སྐབས་ནས། མཐར་ཕྱིན་པའི་ལམ་ནི་ལམ་
བཏགས་པ་བ་ཡིན་ཏེ། འབྲས་བུ་ཉིད་ལ་ལམ་དུ་བཏགས་པའི་ཕྱིར་རོ། །ཞེས་
སོ། །མཁས་པ་དཔལ་ཆེན་པོས། མི་སློབ་པའི་ལམ་དང་མཐར་ཕྱིན་གྱི་ལམ་གཉིས་
ལ་དོན་ཐ་དད་པ་གཉིས་མེད་དེ། དེ་གཉིས་ཀ་ཡང་ལམ་བཏགས་པ་བའམ་འབྲས་བུ་
ཡི་སས་བསྡུས་པ་ཡིན་པའི་ཕྱིར་རོ། །ཞེས་གསུངས་པའི་ཕྱིར། གཞན་ཡང་མཁས་
པ་གཉོས་རྒྱལ་དང་འགྲོ་མགོན་བློ་གྲོས། སྒ་སྟོན་ཚུལ་ཁྲིམས་རྒྱལ་མཚན་མཉམ་
མེད་ཤེས་རབ་རྒྱལ་མཚན་ལ་སོགས་མཁས་པ་དུ་མས་ཀྱང་འདི་ཁོ་ན་ལྟར་བཞེད་
ཅིང་། དེའང་མཁས་པ་འདི་དག་གི་ཐེག་ཆེན་ལམ་རིམ་ཁོ་ན་ལས། ཐེག་དམན་གྱི་
ལམ་རིམ་གསལ་བ་མི་སྣང་རུང་ཁོ་བོས་ནི་ལུང་གི་དོན་ལ་དཔྱད་ན། ཐེག་དམན་
གྱི་མི་སློབ་ལམ་ནི། ཐར་ལམ་མཚན་ཉིད་པར་འདོད་དེ། བྱང་ཆུབ་ཆེན་པོར་བགྲོད་
དུ་ཡོད་པའི་ཕྱིར་རོ། །བགྲོད་མེད་བདེ་ཆེན་གྱི་ས་ལ་མ་ཕྱིན་པའི་ཕྱིར། གཞན་ཡང་
དེ་བོན་ཅན། ཐར་ལམ་མཚན་ཉིད་པ་ཡིན་ཏེ། སངས་རྒྱས་ཀྱི་སར་བགྲོད་བྱེད་ཀྱི་
ལམ་ཡིན་པའི་ཕྱིར། རང་ལུགས་ལ་མཐར་ཐུག་གི་ཐེག་པ་གཅིག་ཏུ་འདོད་པས།
89



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཉན་རང་བྱང་སེམས་ཀྱི་ལམ་མཐའ་དག་སངས་རྒྱས་ཀྱི་ལམ་དང་། རིགས་ཐམས་
ཅད་སངས་རྒྱས་ཀྱི་རིགས་སུ་འདོད་དགོས་པའི་ཕྱིར་རོ། །ཞེས་མཁན་པོ་ཉི་མས་
བཞེད་དོ། །དེ་ཐེག་དམན་རྣམ་རང་ལམ་གྱིས་རང་འབྲས་ཐོབ་ཟིན་ནས་སླར་ཐེག་
ཆེན་དུ་འཇུག་པར་འདོད་ན་འཐད་ཀྱང་འབྲས་བུ་ལ་ཐག་རིང་དུ་སོང་བ་དང་།
དབུ་སེམས་ལུགས་ཀྱི་ལམ་ཁོ་ན་དེ་ལྟར་འདོད་ན་ནི་ཐེག་ཆེན་རྣམས་དང་པོ་ཐེག་
དམན་དུ་ཞུགས་ནས་རང་འབྲས་ཚོལ་དགོས་པར་ཐལ་བ་དང་། དེ་ལྟར་ན་འབྲས་
བུ་ལའང་ཐེག་དམན་རྣམས་དམྱལ་བར་གནས་བས་ཀྱང་ཐག་རིང་བར་བྱམས་
འབུམ་ལས་བཤད་པས་མི་འཐད་དོ།
གསུམ་པ་དབྱེ་བ་ངོས་བཟུང་ནི། ཚོགས་ལམ་དང་། སྦྱོར་ལམ་དང་། མཐོང་
ལམ་དང་། བསྒོམ་ལམ་དང་བཞིའམ། དངོས་བཏགས་མ་ཕྱེ་བའི་དབང་དུ་བྱས་
ན་མི་སློབ་པའི་ལམ་དང་ལྔ་སྟེ། འབུམ་ཏིག་ལས། བསོད་ནམས་ཀྱི་ཚོགས་དང་དུ་
བླངས་པའི་དུས་ནི། ཁམས་གསུམ་འཁོར་བའི་གནས་ན་ཤེས་པ་ཞེན་ཅིང་ལམ་གྱི་
སྒོར་མ་ཞུགས་པའི་དུས་ན། སྦྱིན་པ་དང་ཚུལ་ཁྲིམས་ལ་སོགས་དང་དུ་བླང་པ་
དང་། རྒྱུ་གཙོ་བོར་བྱས་པའི་ཚོགས་ཀྱི་ལམ་དང་། ཞེས་དང་། མོས་པར་སྤྱོད་པའི་
ས་བཞི་ནི་འབྲས་བུ་ལ་ཉེ་བར་སྦྱོར་པའི་ལམ་ཡིན་ཏེ། དགེ་བའི་ཕྱོགས་ལ་གཞོལ་
ཞིང་མོས་པ་དང་། ལྷག་པར་མོས་པས་མོས་པར་སྤྱོད་པའི་ས་བཞི་སྟེ། ཞེས་དང་།
ས་དང་པོ་ལ་གནས་པ་གཡུང་དྲུང་གི་ས་ལ་གཤེགས་པའི་ལམ་ནི། དབུལ་པོས་
གཏེར་རྙེད་པ་དང་འདྲ་བ་སྔར་མ་མཐོང་བའི་བོན་ཉིད་ཀྱི་དོན་མཐོང་བས། ཞེས་
དང་། བོན་ཉིད་སྔར་མཐོང་བའི་དོན་ལ་གོམས་པའི་སྒོམ་ལམ་སྟེ། ཞེས་སོ། །གོམས་
པ་དེ་མཐར་སོན་པ་མཐར་ལམ་མམ། སེམས་དཔའམ་སྤྲོས་མེད་པས་བསླབ་པ་ལ་
ཆེད་བྱས་སློབ་མི་དགོས་པས་མི་སློབ་པའི་ལམ་མོ། །བཞི་པ་ངེས་ཚིག་ནི། ས་ལམ་
90



ལུང་རིགས་མཛོད།
རང་འགྲེལ་ལས། འཁོར་བའི་གདུངས་བ་ལས་ཡོངས་སུ་ཐར་ཞིང་རྣམ་མཁྱེན་ཐོབ་
པར་བྱེད་པའི་ལམ་ཡིན་པས་ན་ཐར་ལམ། ཞེས་དང་། ཡང་ན་ཐེག་འགྲེལ་ལྟར་ན།
ཐར་པ་བྱང་ཆུབ་ཆེན་པོར་བགྲོད་པར་བྱེད་པའི་ལམ་ཡིན་པས་ན་ཐར་ལམ་ཞེས་
བྱ་བ། ཞེས་གསུངས་པ་བཞིན་ནོ།།
གཉིས་པ་ལམ་ལྔ་སོ་སོའི་དོན་ལ་གཉིས། ལུང་གིས་མདོར་བསྟན་པ། དེའི་
དོན་རྒྱས་པར་བཤད་པའོ། །དང་པོ་ནི། འགྲེལ་པ་མེ་ལོང་དགུ་བསྐོར་ལས། ལམ་
ལྔ་བསྒྲུབ་པ་སྟེ། གང་ཞེ་ན། ཚོགས་ཀྱི་ལམ་དང་། སྦྱོར་བའི་ལམ་དང་། མཐོང་
བའི་ལམ་དང་། བསྒོམ་པའི་ལམ་དང་། མི་སློབ་པའི་ལམ་མོ། །དེ་ལ་ལམ་བཞི་
ནི་མཚན་ཉིད་པ་ཞེས་བྱ་སྟེ། བགྲོད་དུ་ཡོད་པའི་ཕྱིར་རོ། །མཐར་ཕྱིན་པའི་ལམ
ནི་བཏགས་པ་བ་སྟེ། འབྲས་བུ་ཉིད་ལ་ལམ་དུ་བཏགས་པ་སྟེ། ཞེས་པའི། ཚོགས་
ལམ་མན་ཆད་བསོད་ནམས་དང་། སྦྱོར་ལམ་ཡན་ཆད་ཡེ་ཤེས་ཀྱི་ཚོགས་སུ་འདོད་
ལ། ཡང་ལམ་གྱི་མི་རྟོག་པའི་ཆ་ཡེ་ཤེས་ཀྱི་ཚོགས་དང་། རྗེས་ཐོབ་བསོད་ནམས་
ཀྱི་ཚོགས་སུ་ཡང་རྩེ་ཀློང་ཆེན་ལས་བཤད་པ་དང་། ཐེག་རིམ་ལས། ལམ་ལྔར་
སྤྱོད་པས་བསོད་ནམས་ཡེ་ཤེས་རྫོགས།། ཞེས་གསུངས་སོ།།
གཉིས་པ་རྒྱས་པར་བཤད་པ་ལ་ལྔ། ཚོགས་ལམ་སྤང་གཉེན། སྦྱོར་ལམ་སྤང་
གཉེན། མཐོང་ལམ་སྤང་གཉེན། བསྒོམ་ལམ་སྤང་གཉེན། མི་སློབ་པའི་ལམ་
མོ། །དང་པོ་ལ་གཉིས། གཉེན་པོ་ལམ་དང་། སྤང་བྱ་ཉོན་མོངས་པའོ། །དང་པོ་
ལ་གཉིས། ངོ་བོའི་དང་། ཆེ་ཆུང་གི་དབྱེ་བའོ། །དེ་ལ་དང་པོ་ནི་མོས་པ་དང་།
དྲན་པ་དང་། ཏིང་ངེ་འཛིན་གསུམ་སྟེ། འབུམ་ཏིག་ལས། མོས་པ་ནི་ས་གཞི་དང་
འདྲ་བ་ཡིན། ཏིང་ངེ་འཛིན་ནི་མི་འགྱུར་བ་གསེར་དང་འདྲ་བ་ཡིན། དྲན་པ་ནི་
ཟླ་བ་ཡར་ངོ་དང་འདྲ་བ་ཡིན་ཏེ། ས་གཞི་ལ་སྐྱེ་འཁྲུང་གི་རྩ་བ་དང་ལོ་ཐོག་ཐམས་
91



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཅད་འབྱུང་བ་དང་འདྲ་བར། དགེ་བ་མོས་པ་ལ་བརྟེན་ནས་འབྱུང་བ་ཡིན་པ་
མོས་པ་ཞེས་བྱའོ། །ཏིང་ངེ་འཛིན་ནི་སེམས་རྩེ་གཅིག་གིས་གཞན་དུ་བསྒྱུར་དུ་མི་
གཏུབ་སྟེ་གསེར་གྱི་ཁ་དོག་གཞན་དུ་མི་འགྱུར་བ་བཞིན། ནམ་ཞིག་ཐར་པ་ཆེན་པོ་
མ་ཐོབ་ཀྱི་བར་དུ་མི་འགྱུར་བར་སེམས་བསྐྱེད་དོ། །དྲན་པ་ནི་འདྲིས་པ་དང་མི་
བརྗེད་པར་གསལ་འདེབས་པ་སྟེ། ཟླ་བ་ཡར་གྱི་ངོ་གོང་ནས་གོང་འཕེལ་བ་བཞིན།
དགེ་བ་སྤྱོད་པ་མི་བརྗེད་པར་གོང་ནས་གོང་དུ་འཕེལ་བའོ། །དེས་ནི་ཚོགས་ཀྱི་ལམ་
ཆུང་ངུ་དང་འབྲིང་དང་ཆེན་པོ་གསུམ་བསྟན་པ་ཡིན་ནོ། །ཞེས་གསུངས་སོ། །ཆེ་
ཆུང་གི་དབྱེ་བ་ཡང་དེའོ།།
གཉིས་པ་སྤང་བྱ་ནི་ཉོན་མོངས་པའི་རྣམ་འགྱུར་རྣམས་ཏེ། ཤས་ཆེར་འདོད་
པའི་ཉེས་པ་ལྔ་ལམ་གྱི་དངོས་རྒྱུས་སྤང་བའོ། །ཉེས་པ་ལྔ་ནི། འདོད་པ་ལ་ལྷག་
པར་འདུན་པ་དང་། གནོད་སེམས་དང་། རྒོད་འགྱེད་དང་། རྨུགས་གཉིད་དང་།
ཐེ་ཚོམ་མོ། །གཉིས་པ་སྦྱོར་ལམ་ལ་གཉིས། གཉེན་པོ་ཡེ་ཤེས་རིགས་བཞི་དང་།
སྤང་བྱ་རྟོག་པ་ཆ་བཞིའི་དབྱེ་བའོ། །དང་པོ་ནི། དྲོད་རྩེ་མོ་བཟོད་པ་བོན་མཆོག་
བཞིའི་རིམ་པ་ལྟར། སྒོམ་བྱུང་འཇིག་རྟེན་པའི་ཤེས་རབ་ཀྱིས་བོན་ཉིད་དོན་སྤྱི་ལ་
གསལ་སྣང་ཐོབ་པ་མི་མཆེད་པ་དང་། དེ་མཆེད་པ་མི་བརྟན་པ་དང་། དེ་མི་གཡོ་
བརྟན་པ་མཐར་འཛིན་ཡོད་པ་དང་
། དེས་སྤང་ལེན་གྱི་དགག་བསྒྲུབ་རོ་གཅིག་
ཏུ་རྟོགས་པ་སྟེ། འབུམ་ཏིག་ལས། མཉམ་པ་ཆེན་པོས་ཉོན་མོངས་པའི་བུད་ཤིང་
བསྲེགས་པར་བྱེད་པ། དེའི་སྔ་ལྟས་ཡིན་པས་དྲོད་སྟེ། མེ་དང་གཙུབ་ཤིང་ལྟ་
བུའོ། །ཞེས་དང་། དང་པོ་དྲོད་ཅེས་མོས་པར་སྤྱོད་པ་དེ་བསྟན་ཏེ། དེ་ནི་ཐེག་
པ་འདིའི་བཞེད་ཀྱི་སྣང་བ་ཐོབ་པའོ། །ཞེས་དང་། ཐར་པའི་ཆ་དང་མཐུན་པའི་
དགེ་བའི་རྩ་བ་གཡོ་བའི་རྩེ་མོ་ཡིན་ཏེ། འདི་ནི་ཡུལ་ལ་ཤེས་པ་རྒྱས་པ་སྟེ། ཡུལ་
192



ལུང་རིགས་མཛོད།
རྣམས་ངོ་བོ་གཅིག་པ་
ལ་རྒྱུ་མེད་པར་ཤེས་པས་ཤེས་པ་རྒྱས་པ་ཞེས་བྱའོ། །ཞེས་དང་། དེ་ལྟ་བུའི་བཟོད་
པ་ཅན་ངན་འགྲོ་གཏན་མེད་པ་སྟེ། དོན་དམ་ཟབ་མོར་བློ་མི་སྐྲག་ཅིང་མི་གཡོ་
བས་བཟོད་པར་གྱུར་པ་སྟེ། ཞེས་དང་། འཇིག་རྟེན་པའི་བོན་གྱི་ནང་ནས་མཆོག་
དང་གཙོ་བོ་དང་བཟང་པོར་སྣང་བས་ན་དེ་སྐད་ཅེས་བྱའོ། །ཞེས་དང་། བོན་གྱི་
མཆོག་མཐའ་ཕྱིན་པ་ནི། བདག་དང་བོན་དང་ཏིང་ངེ་འཛིན་ཐར་པའི་འབྲས་བུ་
བོ་གཅིག་པ་ཉིད་དོ་ཞེས་བྱའོ། །ཞེས་གསུངས་སོ། །ཡེ་ཤེས་རིགས་བཞིའི་
སྒྲ་དོན་ཀྱང་ཤུགས་ལས་རྟོགས་པར་བྱའོ། །དེ་བཞི་ལ་དབྱེ་ན་གཉིས་རེ་སྟེ། དེ་ཉིད་
ལས། རྒྱུ་དེ་ལ་ཡང་ཐོག་མ་སྐྱེ་མ་ཐག་པ་དང་། ཕྱི་མ་ཤེས་པ་བརྟས་པ་གཉིས་སུ་
རིག་པར་བྱའོ། །ཞེས་དང་། ཡང་ན་ས་ལམ་རང་འགྲེལ་ལས། དབྱེ་བ་ནི་གསུམ་
གསུམ་སྟེ། དྲོད་ཆེ་འབྲིང་ཆུང་གསུམ་དང་། རྩེ་མོ་དང་། བཟོད་པ་དང་། བོན་
མཆོག་གསུམ་མོ། །ཞེས་པས། དེ་རེ་རེ་ལའང་། དང་པོ་ཐོབ་པ་དང། དེ་ནས་ཅུང་
ཟད་འཕེལ་བ་དང་
། ཤིན་ཏུ་འཕེལ་བ་གསུམ་གྱིས་ཆུང་འབྲིང་ཆེ་གསུམ་དུ་དབྱེའོ།།
གཉིས་པ་སྤང་བྱ་རྟོག་པ་ཆ་བཞི་ནི། ཉོན་མོངས་སྤང་བྱར་ཞེན་པ། ཡེ་ཤེས་
གཉེན་པོར་ཞེན་པ། བདག་ཏུ་ལྟ་བའི་ཞེན་པ། བདག་ལྟ་ཕྲ་ལ་དངོས་ལྟའི་ཞེན་
པ་བཞི་ནི། རིམ་པ་ལྟར་ཀུན་ནས་ཉོན་མོངས་ཀྱི་གཟུང་རྟོག །གཉེན་པོ་རྣམ་བྱང་
གི་གཟུང་རྟོག །གང་ཟག་རྫས་འཛིན་གྱི་རྟོག་པ། སྐྱེས་བུ་བཏགས་འཛིན་གྱི་རྟོག་
པའོ། །དེ་ལ་ཉོན་མོངས་པ་ཡོད་པར་རྟོག་པའི་ངན་རྟོག་དང་། གཉེན་པོ་ཡོད་པར་
རྟོག་པའི་བཟང་རྟོག་དེ་གཉིས་གས་དོན་ལ་སྒྲིབ་པར་བྱེད་པས་ན་སྤང་བར་བྱ་སྟེ།
དཔེར་ན་སྤྲིན་དཀར་བ་དང་ནག་པ་གཉིས་གས་ཉི་མ་ལ་བསྒྲིབ་པ་བཞིན་ནོ། །དེ་ལ་
པོ་ལ་ནི་མ་རིག་པའི་མུན་པ་ལ་སོགས་བཟློག་ལ། གཉིས་པ་ལ་ནི་དེའི་གཉེན་
པོ་རྟོག་པ་བཟློག་པའོ། །རྒྱུ་འོག་མ་འཛིན་པའི་སེམས་སྤང་བ་ལ་གཉིས་ཏེ། མ་
【93



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རབས་ལོག་པར་ལྟ་བའི་བདག་བྱེད་པའི་སྐྱེས་བུར་ལྟ་བ་སྤོང་བ་དང་། ལུས་སེམས་
དངོས་པོར་ལྟ་བ་སྤོང་བའོ། །དེ་ལ་གཉིས་པའི་དང་པོ་ལ་ནི་ལོག་པར་ལྟ་བ་གཞི་
ནས་སྤོང་ལ། གཉིས་པ་ལ་ནི་དངོས་པོར་ལྟ་བ་གཞི་ནས་སྤོང་བའོ། །ཞེས་གསུངས་སོ།
གསུམ་པ་མཐོང་ལམ་ལ་གསུམ། གཉེན་པོ་མཐོང་ལམ་དང་། སྤང་བྱ་མཐོང་
སྤང་དང་
། དེས་ཅི་ལྟར་སྤང་བའི་ཚུལ་ལོ། །དང་པོ་ནི། བདེན་པ་བཞི་ལ་དམིགས་
པའི་སྐད་ཅིག་བཅུ་དྲུག་སྟེ གོང་དུ་རང་རྟོགས་ཀྱི་སྐབས་སུ་བཤད་ཟིན་ཏོ། །གཉིས་
པ་མཐོང་སྤང་ནི། ཀུན་ནས་དཀྲིས་པའི་ཉོན་མོངས་པ་སྟེ། དེའི་གོ་དོན་ནི་བདག་
མེད་མངོན་སུམ་གྱིས་མཐོང་བ་ལ་འཆིང་བའོ། །དབྱེ་ན་བདེན་པ་བཞི་ལ་དམིགས་
པའི་ལོག་ཞུགས་བརྒྱ་དང་བཅུ་གཉིས་ཏེ། འདི་ལྟར་འདོད་ཁམས་ཀྱི་སྡུག་བསྔལ་
བདེན་པ་ལ་དམིགས་པའི་ལོག་ཞུགས་ལྔ་ནི། འཇིག་ཚོགས་ལ་ལྟ་བས་སྡུག་བསྔལ་
གྱི་བདེན་པ་ལ་བདག་དང་བདག་གི་བར་འཛིན། མཐར་འཛིན་གྱི་ལྟ་བས་དེ་ལ་
ཡོད་མེད་རྟག་ཆད་དུ་འཛིན། ལོག་པར་ལྟ་བས་དེ་མེད་པར་འཛིན། མ་རིག་པས་
དེའི་མཚན་ཉིད་མི་ཤེས་བཞིན་དུ་འཇུག །ཐེ་ཚོམ་གྱིས་ཕུང་པོ་ལྔ་པོ་དེ་སྡུག་བསྔལ་
ཡིན་མིན་ཐེ་ཚོམ་ཟ་བཞིན་དུ་འཇུག་གོ །ལོག་པར་ཞུགས་པ་ལས་ལོག་པར་ཞུགས་
པ་ལྔ་ནི། འདོད་ཆགས་ཀྱིས་ལྟ་བ་ལྔ་ལ་ཆགས་ཤིང་ཞེན་པར་བྱེད། ང་རྒྱལ་གྱིས་
ལྟ་བ་ལྔ་ལ་རློམ་ཞིང་ངེས་པར་བྱེད། ལྟ་བ་མཆོག་འཛིན་གྱིས་ལྟ་ལོག་དེ་དག་མཆོག་
དང་གཙོ་བོར་འཛིན། ཚུལ་ཁྲིམས་བརྟུལ་ཞུགས་མཆོག་འཛིན་གྱིས་དེ་དག་ལ་
དམིགས་པའི་ཚུལ་ཁྲིམས་བརྟུལ་ཞུགས་བདག་འགྲོལ་བྱེད་དུ་འཛིན། ཁོང་ཁྲོས་
བདག་བཅས་ཀྱི་ལྟ་བ་དང་མི་མཐུན་པའི་བདག་མེད་ཀྱི་ལྟ་བ་ཐོས་ཚེ་ཁོང་ཁྲོ་བའོ། །དེ་
བཞིན་འདོད་པའི་ཀུན་འབྱུང་འགོག་ལམ་གསུམ་ལ་ཡང་བཅུ་བཅུ་རེ་སྟེ་ཀུན་ཏུ་
བཞི་བཅུ། གཟུགས་ཁམས་ལ་ཁོང་ཁྲོ་མེད་པས་བདེན་པ་བཞི་ལ་དགུ་རེ་སྟེ་སུམ་
194



ལུང་རིགས་མཛོད།
ཅུ་རྩ་དྲུག །གཟུགས་མེད་ལ་ཡང་སུམ་ཅུ་རྩ་དྲུག་སྟེ། བརྒྱ་དང་བཅུ་གཉིས་སོ།།
གསུམ་པ་དེས་དེ་སྤང་ཚུལ་ནི། སྐྱེ་འགྱུར་གྱི་ལམ་གྱིས་སྤང་བ་སྟེ། གོང་དུ་རང་
རྟོགས་སྐབས་སུ་བཤད་ཟིན་པའོ། །དེ་ལ་བརྒལ་བ་ནི། མཐོང་སྤང་གཉེན་པོ་མཐོང་
ལམ་ཡིན་ནམ། བོན་མཆོག་ཡིན། དང་པོ་ལྟར་ན་མ་ཡིན་ཏེ། དེ་དེ་དང་མ་ཕྲད་
པས་སོ། །གཉིས་པ་ལྟར་ན་མཐོང་སྤང་མ་ཡིན་པར་འགྱུར་ཏེ། སྒྲ་དོན་འགལ་བས་
སོ། །ཞེ་ན། མཐོང་སྤང་ནུས་མེད་དུ་བྱེད་པ་བོན་མཆོག་ཡིན་ལ། སྐྱེ་འགགས་ལྷན་
ཅིག་ཏུ་བྱེད་པའི་གཉེན་པོ་མཐོང་ལམ་ཡིན་པས་སྐྱོན་གཉིས་ཀ་མེད་དོ།
བཞི་པ་བསྒོམ་ལམ་ལ་གསུམ། གཉེན་པོ་བསྒོམ་ལམ་དང་། སྤང་བྱ་བསྒོམ་
སྤང་དང་། དེས་དེ་སྤང་ཚུལ་ལོ། །དང་པོ་ནི། འབུམ་ཏིག་ལས། བསྒོམ་པའི་ལམ་
ནི་ས་གཉིས་པ་ནས་བཅུ་པའི་བར་ཡིན་ཏེ། ཞེས་པས་དེ་ལ་ཆུང་འབྲིང་ཆེ་གསུམ་རེ་
རེར་ཕྱེ་བས་དགུ་སྟེ། དེ་དག་གི་མཚན་ཉིད་ནི་བོན་ཉིད་སྔར་རྟོགས་ཀྱི་རྒྱུན་ལ་གོམས་
པ་བསྒོམ་སྤང་ཆེན་པོའི་ཆེན་པོ་འཇོམ་བྱེད་ནས་རིམ་པ་ལྟར། བསྒོམ་སྤང་ཆུང་
ངུའི་ཆུང་ངུ་འཇོམ་བྱེད་ཀྱི་བར་དུ། བསྒོམ་ལམ་ཆུང་ངུའི་ཆུང་ངུ་ནས་བསྒོམ་
ལམ་ཆེན་པོའི་ཆེན་པོར་སྦྱར་རོ། །འོ་ན་དེ་དག་ལ་བོན་དང་བོན་ཉིད་གསར་
རྟོགས་རེ་ཡོད་དམ་མེད། ཡོད་ན་མཐོང་ལམ་དུ་མར་འགྱུར་ལ། མེད་ན་སྤང་པ་
ལ་ཁྱད་མེད་པར་འགྱུར་རོ་ཞེ་ན། ཁ་ཅིག་གིས་གསར་མཐོང་མེད་ཀྱང་གོམས་པ་ཆེ་
ཆུང་གི་ཁྱད་པར་ཡོད་དེ། དར་གྱིས་ཡོལ་བ་བཅུས་བསྒྲིབས་པའི་བུམ་པར་ལྟ་བ་
བཞིན་ཟེར་ཏེ། འོན་ཀྱང་བོན་དང་བོན་ཉིད་ཀྱི་རིགས་གསར་མཐོང་མེད་པས་
མཐོང་ལམ་དུ་མར་མི་འགྱུར་ལ། རྫས་གསར་མཐོང་ཡོད་དེ། སྔོན་དང་ཕྱི་མའི་གནས་
བརྒྱ་འམ་སྟོང་དང་འབུམ་ལ་སོགས་ལ་ཡེ་ཤེས་འཇུག་པའམ། ཏིང་ངེ་འཛིན་དེ་
སྙེད་ལ་སྙོམས་པར་འཇུག་པ་ཡོད་པའི་ཕྱིར་རོ། །ཞེས་མཁས་གྲུབ་སྒ་སྟོན་ཚུལ་རྒྱལ་
15



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྱིས་བཞེད་དོ །
གཉིས་པ་བསྒོམ་སྤང་ནི་བག་ལ་ཉལ་གྱི་ཉོན་མོངས་ཏེ། དབྱེ་ན་ཁམས་གསུམ་
ས་དགུ་ལ་དམིགས་པའི་འདོད་ཆགས་ང་རྒྱལ་མ་རིག་ཐེ་ཚོམ་ལྟ་བ་ལྔ་པོ་དེ་ལ།
ཆེ་འབྲིང་ཆུང་གསུམ། དེའི་ཡང་གསུམ་རེར་ཕྱེ་བས་བརྒྱད་ཅུ་རྩ་གཅིག་རེ་སྟེ་
བཞི་བརྒྱ་དང་རྩ་ལྔ། དེ་ལ་འདོད་ཁམས་ཀྱི་ཁོང་ཁྲོ་ཆེ་འབྲིང་ཆུང་དགུ་བསྣན་པས་
བཞི་བརྒྱ་དང་བཅུ་བཞིའོ། །དེའི་རྣམ་གྲངས་བརྩི་ལུགས་ཞིབ་ཏུ་འོག་ཏུ་རིམ་
ཁང་བདུན་པར་ས་དང་ལམ་གྱི་རྣམ་པར་གཞག་པར་འཆད་དོ། །ཁམས་གོང་མ་
གཉིས་ལ་ཁོང་ཁྲོ་མེད་དེ་རྒྱུད་ཞི་གནས་ཀྱི་བརླན་པས། ཀུན་ནས་མནར་སེམས་
ཀྱི་གཞི་དགུ་མེད་པའོ། །གཞི་དགུ་ནི་འདིས་སྔར་བདག་ལ་གནོད་པར་བྱས། ད་
ལྟ་ཡང་བྱེད། མ་འོངས་པ་ནའང་བྱེད་པར་འགྱུར་སྙམ་པ་གསུམ་དང་། འདིས་
བདག་གི་གཉེན་ལ་གནོད་པ་བྱེད་སྙམ་པ་གསུམ་དང་། འདིས་བདག་གི་དགྲ་ལ་
ཕན་འདོགས་པར་བྱེད་སྙམ་པ་གསུམ་སྟེ་དགུའོ། །དེ་ལ་བརྒལ་བ་ནི། ཁམས་གོང་
མའི་ས་པ་གཅིག་གོང་མ་ལས་ཉམས་ཏེ་འདོད་པར་སྐྱེས་པའི་ཚེ་ཞེ་སྡང་མི་འབྱུང་
བར་ཐལ། ཞེ་སྡང་གི་ས་བོན་མེད་དེ། ས་བོན་འཇོག་མཁན་ཞེ་སྡང་མངོན་གྱུར་
པ་མེད་པའི་ཕྱིར་ཞེ་ན། ཁམས་གོང་མས་གཞག་པའི་ས་བོན་མེད་ཀྱང་། སྔར་
འདོད་པས་གཞག་པའི་ས་བོན་ཡོད་པའི་ཕྱིར་རོ། །རང་རྒྱལ་གྱི་ལུགས་ནི་བྱང་
སེམས་དང་མཐུན་ནོ། །
གསུམ་པ་དེས་སྤོང་ཚུལ་ནི། སྒོམ་སྤང་ཐམས་ཅད་འགག་འགྱུར་གྱིས་སྤོང་སྟེ།
སྤང་གཉེན་དུས་མཉམ་དུ་ཕྲད་ནས་དུས་མཉམ་དུ་འགྲོགས་ཤིང་དུས་མཉམ་དུ་
འགག་གོ །དེ་ལ་བརྒལ་བ་ནི། བསྒོམ་ལམ་དེ་དག་རང་རང་གི་སྤང་བྱ་འགག་པ་
དང་རང་རང་སྐྱེ་བ་དུས་མཉམ་དུ་བྱས་སམ་མ་བྱས། བྱས་ན་སྐྱེ་འགྱུར་གྱི་ལམ་
196



ལུང་རིགས་མཛོད།
དུ་འགྱུར་ལ། མ་བྱས་ན་སྤང་བྱ་སྤོང་བ་དང་རྟོགས་པ་གོང་དུ་གྱུར་པ་མ་ཡིན་པར་
ཐལ། ངོ་བོ་མ་ཐོབ་པའི་ཕྱིར་རོ་ཞེ་ན་ས་བཅུ་རྒྱུན་མཐའ་དེ་མ་སྐྱེས་པར་ཐལ།
རང་གི་སྤང་བྱ་རྒོད་རྒྱང་གི་བག་ཆགས་འགག་པ་དང་དུས་མཉམ་མ་བྱས་པའི་ཕྱིར་
རོ། །རྟགས་མ་གྲུབ་ན་རྒྱུན་མཐའ་དྲི་བྲལ་དུ་འགྱུར་རོ། །ཁྱབ་པ་ཡང་རྒོད་རྒྱུང་
གི་བག་ཆགས་དེ་དྲི་མའི་ཕྲ་ཤེས་ཡིན་པས་འགྲུབ་བོ། །ཁ་ཅིག་གིས་དེ་ལ་ཕྲ་རགས་
གཉིས་ཡོད་པས་རགས་པ་དང་སྐྱེ་འགག་ལྷན་ཅིག་ཏུ་བྱེད་ལ་ཕྲ་བ་དང་འགྲོགས་
ཤིང་དེ་སངས་རྒྱས་པས་སྤང་ཟེར་བ་ནི་སངས་རྒྱས་སློབ་ལམ་དུ་འགྱུར་ཏེ། སྤང་
བྱ་སྤང་བའི་བྱ་བ་བྱེད་པས་སོ། །ཐལ་འགྱུར་འདི་སྔ་རབས་པས་མ་རྟོགས་པ་ཞེས་
སྒ་སྟོན་གྱིས་གསུངས་སོ།།
ལྔ་པ་མཐར་ལམ་ལ་དབྱེ་ན། ཐེག་དམན་གྱི་དང་། བྱང་སེམས་ཀྱི་དང་།
སངས་རྒྱས་དང་གསུམ་མོ། །དང་པོ་ནི་རྣམ་རང་དགྲ་བཅོམ། གཉིས་པ་ནི་རྒྱུན་
མཐའ། གསུམ་པ་ནི་ཀུན་ཏུ་འོད་སྐྱེས་མ་ཐག་གོ །དང་པོ་ནི་ལམ་རང་ངོས་ནས་
མི་སློབ་པ་མཚན་ཉིད་པ་སྟེ། རང་གི་སྤང་བྱ་མཐར་ཐུག་པས་ན། ལམ་བཏགས་
པའོ། །བར་མ་ནི་མི་སློབ་བཏགས་པ་བ་ལ། ལམ་མཚན་ཉིད་པ་སྟེ། སྤངས་པས་
མཐར་མ་ཐུག་པས་སོ། །མཐའ་མ་ནི་མི་སློབ་མཚན་ཉིད་པ་སྟེ། སྤང་རྟོགས་མཐར་
ཐུག་པས་ན། ལམ་བཏགས་པའོ། །
ལྔ་པ་དེ་དག་ཏུ་བསྒོམ་པའི་བོན་ནི། སྟོན་པའི་ཐེག་འགྲེལ་མེ་ལོང་དགུ་བསྐོར་
ལས། དེ་ལ་ལམ་ལྔ་ལ་ཐུགས་རྗེ་གཡུང་དྲུང་ཕྱོགས་ཀྱི་བོན་སུམ་ཅུ་རྩ་བདུན་རྫོགས་
ཏེ། ཞེས་གསུངས་པས། དེ་ལ་སྡེ་ཚན་བཞི། ཚོགས་ལམ་ལ་བསྒོམ་པ། སྦྱོར་ལམ་
ལ། མཐོང་ལམ་ལ། བསྒོམ་ལམ་ལ་བསྒོམ་པའོ། །དང་པོ་ཚོགས་ལམ་ལ་ཆེ་འབྲིང་
ཆུང་གསུམ་སྟེ། ཚོགས་ལམ་ཆུང་ངུ་ལ་དྲན་པ་ཉེ་བར་བཞག་པ་བཞི་བསྒོམ་སྟེ་
།
19



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གང་ཞེ་ན། ས་ལམ་འཕྲུལ་སྒྲོན་ལས། ལུས་དང་ཚོར་བ་སེམས་དང་བོན།། ཞེས་
པའོ། །དེའང་ལྷ་འགྲེལ་ལས། དྲན་པ་ནི་ཤེས་རབ་ཀྱི་ཆར་གཏོགས་པ་སྟེ། ཉེ་བར་
བཞག་པ་ནི་ཡིད་ཀྱི་སྔོན་དུ་བཏང་བའོ། །ཞེས་སོ། །དེ་དག་གི་བསྒོམ་ཚུལ་ནི།
གཞི་ལམ་འབྲས་བུའི་རྣམ་འབྱེད་ལས། ལུས་ནི་མི་གཙང་སེམས་མི་རྟག །ཚོར་
བ་སྡུག་བསྔལ་བོན་བདག་མེད།། ཅེས་སོ། །དེའང་ལུས་མི་གཙང་བ་དང་མི་སྡུག་
པ་བསྒོམ་པ་དང་། ཚོར་བ་སྡུག་བསྔལ་བ་བསྒོམ་པ་གཉིས་ནི་འདོད་ཆགས་ཀྱི་
གཉེན་པོ་དང་། སེམས་མི་རྟག་པ་དང་། བོན་ཐམས་ཅད་བདག་མེད་པར་བསྒོམ་
པ་གཉིས་ནི་བདག་ཏུ་འཛིན་པའི་ལྟ་བའི་གཉེན་པོའོ། །ཚོགས་ལམ་འབྲིང་གི་ཡང་
དག་པའི་སྤང་བ་བཞི་ནི། ལམ་དང་ལམ་མིན་སྤོང་གཉེན་འདོར་ལེན་གྱི་བརྩོན་
འགྲུས་ཏེ། ལྷ་འགྲེལ་ལས། ཡང་དག་པར་ཉམས་སུ་བླང་པའི་བརྩོན་འགྲུས་ཀྱིས་
མ་དག་པའི་རྣམ་པ་རང་བཞིན་གྱིས་སྤངས་ལ་སྤྱིའི་མཚན་ཉིད་བརྩོན་འགྲུས་སོ།།
ཞེས་སོ། །དབྱེ་བ་ནི་ནམ་མཁའ་འཕྲུལ་མཛོད་ལས། སྡིག་པ་མི་དགེ་བའི་སེམས་མི་
བསྐྱེད་པ་དང་། སྐྱེས་པ་སྤང་བར་བྱ་བ་གཉིས། དགེ་བའི་རྩ་བ་སྔར་མ་སྐྱེས་པ་
བསྐྱེད་པ་དང་
། སྐྱེས་པ་འཕེལ་བར་བྱ་བ་གཉིས་ཏེ་བཞིའོ། །ཞེས་པས། དང་པོ་
སྤང་པ་གཉིས་ནི་རིམ་པ་ལྟར་འབད་རྩོལ་དང་བརྩོན་འགྲུས། ཕྱི་མ་བསྒྲུབ་པ་
གཉིས་ནི་རྩོལ་སེམས་དང་སེམས་རབ་ཏུ་འཛིན་པའོ། །དེའང་ཕྱི་མ་གཉིས་ཀྱི་མི་
མཐུན་ཕྱོགས་མཐའ་དག་སྤང་བ་ན་ཡང་དག་སྤང་བཞིར་འགྱུར་རོ། །ཡང་ན་སྟོང་
ཁམས་ལས། མི་དགེ་བ་སྤྱི་དང་སྒོ་གསུམ་གྱི་གསུམ་སྤང་བ་དང་བཞིར་གསུངས་སོ།།
རིག་པའི་ཁམས་ནས། ཡོད་མེད་གཉིས་ཀྱི་རྗེས་སུ་མི་མཐོང་། རྟག་ཆད་གཉིས་
ཀྱི་མུ་ལ་རྗེས་སུ་མི་སྤྱོད། ཕྱིན་ཅི་ལོག་གི་ལྟ་བ་ལ་རྗེས་སུ་མི་རྟོག །ཉོན་མོངས་པའི་རྒྱུ་
ལ་རྗེས་སུ་མི་སེམས་པ་དང་བཞིར། ཞེས་གསུངས་པ་ལྟར་རོ། །ཚོགས་ལམ་ཆེན་པོར་
【98



ལུང་རིགས་མཛོད།
བསྒོམ་པ་ནི་རྫུ་འཕྲུལ་གྱི་རྐང་པ་བཞི་སྟེ། གང་ཞེ་ན། རྣམ་འབྱེད་ལས། འདུན་
བརྩོན་སེམས་པ་དཔྱད་པ་ཡི།། ཞེས་པས། རྫུ་འཕྲུལ་གྱི་རྐང་པ་སྤྱིའི་ངོ་བོ་ནི།
བདག་མེད་པ་ལ་མི་གཡོ་རྩེ་གཅིག་པའི་བསམ་གཏན་ཐོགས་མེད་དེ། ལྷ་འགྲེལ་ལས།
རྫུ་འཕྲུལ་གྱི་རྐང་པ་ནི་དངོས་སུ་ནི་ཏིང་ངེ་འཛིན་ཡིན་ཏེ་སྤྱིའི་མཚན་ཉིད་དོ། །
ཞེས་སོ། །དེའང་ངེས་པར་སེམས་པའི་འདུན་པ། ཉེ་བར་བསྒྲུབ་པའི་བརྩོན་འགྲུས།
དྲན་ཤེས་བཞིན་གྱིས་འཛིན་པའི་སེམས་པ། རྣམ་པར་འབྱེད་པའི་དཔྱོད་པ་སྟེ།
ཉོན་མོངས་རགས་པ་ཡོད་མེད་ལ་དཔྱོད་པའོ། །དེ་བཞི་ནི་བདག་རྐྱེན་ལས་དབྱེ་
བའོ། །འདི་དག་ལ་སོགས་པ་ལ་ཐེག་པ་དམན་མཆོག་ཁྱད་པར་གྱི་བསྒོམ་ལུགས་སོ་
སོར་ཡོད་དེ་སྡེ་སྣོད་མཛོད་གསང་སྔགས་རྫོགས་རིམ་གྱི་སྐབས་སུ་བཤད་ཟིན་ཏོ། །
གཉིས་པ་སྦྱོར་ལམ་ལ་བསྒོམ་པའི་བོན་ནི། རྣམ་འབྱེད་ལས། དད་པ་བརྩོན་
འགྲུས་དྲན་པ་དང་། ཏིང་ངེ་འཛིན་དང་ཤེས་རབ་ཀྱིས།། དོན་རྣམས་དབང་
བསྒྱུར་དབང་པོ་ལྔ།། དེ་ལྔ་ནུས་ཅན་གྱུར་པའི་སྟོབས།། དེ་བཅུ་སྦྱོར་བའི་ལམ་ལ་
རྫོགས།། ཞེས་པས། དྲོད་རྩེ་གཉིས་ལ་བསྒོམ་པའི་དབང་པོ་ལྔ་ནི། རྣམ་བྱང་
བསྐྱེད་པའི་བདག་རྐྱེན་ཏེ། རྫུ་འཕྲུལ་གྱི་རྐང་པའི་འབྲས་བུར་མཁས་པ་དག་གིས་
འདོད་དོ། །དབྱེ་ན་དད་པས་ཡིད་ཆེས་གཞན་གྱིས་མི་འཕྲོག་པར་བྱེད། བརྩོན་འགྲུས་
ཀྱིས་བར་མ་ཆད་དུ་བསྒོམ། དྲན་པས་བག་དང་ལྡན་པར་གནས། ཏིང་ངེ་འཛིན་
གྱིས་དམིགས་པ་ལས་གཞན་དུ་མི་འགྱུར། ཤེས་རབ་ཀྱིས་ཐེ་ཚོམ་ལས་གྲོལ་བར་
བྱེད་དོ། །བཟོད་པ་དང་བོན་མཆོག་གཉིས་ལ་བསྒོམ་པའི་སྟོབས་ལྔའི་མཚན་ཉིད་
ནི། རྣམ་བྱང་ངེས་པ་ཅན་དུ་བསྐྱེད་བྱེད་དུ་གྱུར་པའོ། །དབང་པོ་དང་སྟོབས་གཉིས་
ཀྱི་ཁྱད་པར་ནི་དད་པ་སོགས་ལྔ་པོའི་བྱེད་ལས་སམ་ནུས་པ་རྫོགས་མི་རྫོགས་ཀྱི་
ཆ་ནས་ཕྱེའོ།།
199



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསུམ་པ་མཐོང་ལམ་ལ་བསྒོམ་པའི་བོན་ནི། ཐེག་འགྲེལ་གྱི་ལུང་བཏུས་པ་
རྣམ་འབྱེད་ལས། མཐོང་ལམ་གཡུང་དྲུང་ཡན་ལག་བདུན། དྲན་པ་དང་ནི་བོན་
རྣམ་འབྱེད། བརྩོན་འགྲུས་དགའ་བ་ཤིན་ཏུ་སྦྱངས།། ཏིང་འཛིན་བཏང་སྙོམས་
ཡང་དག་གོ །ཞེས་པས། མཚན་ཉིད་ནི་བདེན་པ་མཐོང་བའི་ཆ་རྐྱེན་ནོ། །དབྱེ་
བ་ལ་རྒྱལ་སྲིད་རིན་པོ་ཆེ་སྣ་བདུན་གྱིས་འཁོར་ལོས་བསྒྱུར་བའི་རྒྱལ་པོའི་ཆེ་བའི་
ཡན་ལག་བྱེད་པ་བཞིན་དུ། གཡུང་དྲུང་གི་ཡན་ལག་བདུན་པོས་ཀྱང་འཕགས་པ་
དེ་ཕྱིར་མི་ལྡོག་པའི་ཡན་ལག་བྱེད་དེ། འདི་ལྟར་འཁོར་ལོ་རིན་པོ་ཆེས་གླིང་བཞི་
ལ་དབང་བསྒྱུར་བ་ལྟར། དྲན་པ་ཡང་དག་གིས་རྣམ་བྱང་གི་བོན་ལ་དབང་བསྒྱུར།
གླང་པོ་རིན་པོ་ཆེས་ཕས་རྒོལ་གྱི་དཔུང་ཚོགས་འཇོམས་པ་ལྟར། བོན་རྣམ་པར་
འབྱེད་པ་ཡང་དག་པས་མཚན་འཛིན་གྱི་རྣམ་པར་རྟོག་པ་འཇོམས། རྟ་མཆོག་
རིན་པོ་ཆེས་གླིང་བཞི་སྐད་ཅིག་གིས་བསྐོར་བ་ལྟར། བརྩོན་འགྲུས་ཡང་དག་གིས་
ཡོན་ཏན་གྱི་རིགས་མྱུར་དུ་རྫོགས་པར་བྱེད་། ནོར་བུ་རིན་པོ་ཆེ་ལ་དགོས་འདོད་
འབྱུང་བ་ལྟར། དགའ་བ་ཡང་དག་གིས་བོན་གྱི་སྣང་བ་འཕེལ་བར་བྱེད། བཙུན་
མོ་རིན་པོ་ཆེས་རྒྱལ་པོ་ཚིམས་པར་བྱེད་པ་ལྟར། ཤིན་ཏུ་སྦྱངས་པ་ཡང་དག་གིས་
ལུས་སེམས་ལས་སུ་རུང་བར་བྱེད། བློན་པོ་རིན་པོ་ཆེས་རྒྱལ་པོའི་བྱ་བ་ལ་ལྟང་ཆོད་
པ་བཞིན་དུ། ཏིང་ངེ་འཛིན་ཡང་དག་གིས་བསམ་པ་འགྱུར་ལྡོག་མེད་པར་ལྟང་
ཆོད་པར་བྱེད། དམག་དཔོན་རིན་པོ་ཆེས་ཕས་རྒོལ་གྱི་དཔུང་ཚོགས་འཇོམས་པར་
བྱེད་པའི་གཡུལ་བཤམ་པ་བཞིན་དུ། བཏང་སྙོམས་ཡང་དག་གིས་མི་མཐུན་པའི་
ཕྱོགས་བྱུང་ཚོར་གྱི་དཔུང་འཇོམས་པ་དེ་དང་འདྲ་བ་ཡིན་ནོ།
བཞི་པ་བསྒོམ་ལམ་དུ་གཤེན་རབ་ཀྱི་ཡན་ལག་བརྒྱུད་རྫོགས་པ་ཡིན་ཏེ།
རྣམ་འབྱེད་ལས། བསྒོམ་ལམ་གཤེན་རབ་ཡན་ལག་བརྒྱད། ཡང་དག་ལྟ་བ་རྟོགས་
200



ལུང་རིགས་མཛོད།
པ་ངག །ལས་ཀྱི་མཐའ་དང་འཚོ་བ་རྩོལ།། དྲན་པ་དང་ནི་ཏིང་འཛིན་ནོ། །ཞེས་
པས། མཚན་ཉིད་ནི་འཁོར་བའི་གཡང་ས་ལས་ཐར་པའི་འཕགས་རྟོགས་ཏེ།
འབུམ་ཏིག་ལས། འཁོར་བའི་གཡང་ས་ལས་ཐར་དང་། ཞེས་སོ། །དབྱེ་ན་བརྒྱད་
དེ་བཀྲ་ཤིས་རྫས་བརྒྱད་བཞིན་དུ་འཕགས་པ་རྣམས་ལ་ཡོངས་སུ་བརྒྱན་པའི་མཚན་
དཔེ་ཡིན་ཏེ། །ཡང་དག་པའི་ལྟ་བ་ནི་ཕྱོགས་འཛིན་མེད་པས་ཀུན་ལ་སྙོམས་པས་
གདུགས་དང་འདྲ། ཡང་དག་པའི་རྟོགས་པ་ནི་མཚན་འཛིན་གྱི་རྟོག་པས་འཆིངས་
བ་ལས་གྲོལ་བས་རྒྱལ་མཚན་དང་འདྲ། ཡང་དག་པའི་ངག་ནི་ལྟ་བ་སྟོན་པར་བྱེད་
པས་དུང་དང་འདྲ། ཡང་དག་པའི་ལས་ཀྱི་མཐའ་ནི་ལོག་པ་མེད་པའི་བྱ་བྱེད་ལ་
དབང་བསྒྱུར་བས་འཁོར་ལོ་དང་འདྲ། ཡང་དག་པའི་འཚོ་བ་ནི་ལོག་འཚོའི་དྲི་
མ་མེད་པས་པདྨ་དང་འདྲ། ཡང་དག་པའི་རྩོལ་བ་ནི་སྤང་བྱའི་ལྷག་མ་སྤང་བ་ལ་
བདེ་བླག་ཏུ་གྱུར་པས་གསེར་ཉ་དང་འདྲ། ཡང་དག་པའི་དྲན་པ་ནི་ཞི་གནས་
མཚན་མ་གསལ་བར་བྱེད་པས་བརྗེད་འབོལ་མེད་པས་བུམ་པ་དང་འདྲ། ཡང་
དག་པའི་ཏིང་ངེ་འཛིན་ནི་རྣམ་གཡེང་འཁྲུལ་པ་མེད་པའི་དཔལ་དབྱེའུ་དང་
འདྲ་བའོ། །དེ་བརྒྱུད་ལས་དང་པོ་གཉིས་ནི་ཡོངས་སུ་གཅོད་པའི་ཡན་ལག །དེ་
ནས་གསུམ་སོགས་གཞན་ནི་ཡིད་ཆེས་པར་བྱེད་པའི་ཡན་ལག་གོ །དེ་དག་གང་
གིས་གང་ཞིག་སྤང་ཞེ་ན། བློ་གྲོས་ཆེན་པོས། ལྟ་བ་ （ ༡）རྟོགས་པ་ ( ༢) ངག་
དང༌ (༣) ལས (༤)།། འཚོ་བ་(༥) རྩོལ( ༦) དྲན་(༧) ཏིང་འཛིན་(༨)གྱིས།།
རྟོག་འཛིན་(༡) རྟོག་དང་(༢) གཞན་དབང་དང་(༣)། ལོག་པའི་ལས་(༤) དང་
ལོག་འཚོ་དང་(༥)། མ་གྲུབ༦) མི་གསལ་(༧) འཁྲུལ་པ་(༨)རྣམས། རིམ་པ་བཞིན་
དུ་སྤོང་འགྱུར་རོ། །ཞེས་གསུངས་སོ།།
ལྔ་པ་ཕྲིན་ལས་ནི། ཐེག་རིམ་ལས། བདག་གཞན་གཉིས་དོན་ཐུགས་རྗེ་ཤུགས་
2j



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱིས་བསྐྱེད། ཅེས་དང། ཡེ་ཁྲི་མཐའ་སེལ་གྱི་ལ་བཟླའི་བམ་པོའི་སེམས་ཙམ་པའི་
ཁྱད་འདོན་ལས། ཚད་མེད་རྣམ་པ་བཞི་དང་ནི།། བསྡུ་བ་རྣམ་བཞིས་དོན་མཛད་
པས།། དེས་ན་སྤྱོད་པ་ཁྱད་པར་འཕགས། ཞེས་པས། འདི་ལ་གཉིས། ཀུན་སློང་
སེམས་བསྐྱེད། དེས་ཟིན་པའི་བསྡུ་བ་བཞིའོ། །དང་པོ་ལ། དང་པོ་སེམས་བསྐྱེད་
ཀྱི་རང་བཞིན་ནི་ཁྱད་པར་བཞི་དང་ལྡན་པ་སྟེ། བྱམས་མ་འབུམ་ལྔ་ལས། ཡེ་
གཤེན་དེ་དག་སྤྱོད་པ་ཡང་། རྩ་བ་བྱང་ཆུབ་སེམས་བསྐྱེད་དོ། །ཤེས་པས་འཁོར་
བར་མི་གནས་ཤིང་།། སྟབས་མ་རིག་མུན་ཚོགས་བཅོམ། སྙིང་རྗེས་ཞི་བདེའི་དོན་
སྤངས་ཏེ།། ཐམས་ཅད་མྱ་ངན་འདས་ལ་བསྒྲལ།། ཞེས་པས། རྩ་བ་བྱང་ཆུབ་
མཆོག་ཏུ་སེམས་བསྐྱེད་ནས། ཤེས་རབ་ཀྱིས་འཁོར་བའི་སྡུག་བསྔལ་ཤེས་པར་བྱས་
ལོ་འཁོར་བ་ལ་མི་གནས་པ་དང་(༡)། ལྟ་བ་ཟབ་མོས་མ་རིག་པ་བཅོམ་(༢)སྟེ།
སྙིང་རྗེས་རང་དོན་སྤངས་ནས་ཞི་བའི་མཐའ་མི་གནས་པར(༣)། སེམས་ཅན་ཐམས་
ཅད་མྱ་ངན་ལས་བསྒྲལ་བར་འདོད་པ་སྟེ་བཞིའོ། །ཡང་ན་སྲིད་པ་འཁོར་བའི་ས་
ལ་མི་གནས་པ་དང་། ཞི་བ་མྱ་ངན་ལས་འདས་པའི་མཐའ་ལ་མི་གནས་པ་སྟེ།
མཐའ་གཉིས་བྲལ་བ་ནི་སེམས་བསྐྱེད་པའོ། །
གཉིས་པ་ས་མཚམས་ནི། སྤྱིར་ནི་ལམ་གསར་ཞུགས་ཚོགས་ལམ་ཆུང་དུ་ཡན་
ཆད་ལ་ཡོད་ལ། བྱེ་བྲག་ཏུ་བརྡ་ལས་བླངས་པའི་སེམས་བསྐྱེད་ཀྱི་སྡོམ་པ་དང་།
བོན་ཉིད་ལས་ཐོབ་པའི་སྡོམ་པ་གཉིས་ནི། རིམ་པ་བཞིན་དུ། འཇིག་རྟེན་པའི་ལམ་
དང་། འཇིག་རྟེན་ལས་འདས་པའི་ལམ་ས་དང་པོ་ཡན་ཆད་ལ་ཡོད་དོ །དེའང་
ཀུན་རྫོབ་སེམས་བསྐྱེད་ནི་ཚོགས་ལམ་ནས་ཡོད་ལ། དོན་དམ་སེམས་བསྐྱེད་ཡང་
ཚོགས་ལམ་ནས་དོན་སྤྱིའི་ཚུལ་དུ་ཡོད་ལ། སྦྱོར་ལམ་ནས་གསལ་སྣང་ཅན་དུ་ཡོད་ལ།
མཐོང་ལམ་ཡན་ཆད་དུ་མངོན་སུམ་དུ་མཐོང་བའི་དོན་དམ་སེམས་བསྐྱེད་ཡོད་
202



ལུང་རིགས་མཛོད།
དེ། རྒྱུ་མཚན་ནི་མི་རྟོག་པའི་བློ་དང་། ལྟ་བ་དེ་བཞིན་དུ་ཡོད་པའི་ཕྱིར་རོ། །གསུམ་
པ་ངོས་བཟུང་ལ་ཁ་ཅིག་གིས་སེམས་བསྐྱེད་པ་དེ་ཡང་སེམས་བྱུང་རྐྱང་པ་ལ་མཚན་
གཞིར་འདོད་པ་དང་། ཁ་ཅིག་གིས་སེམས་རྐྱང་པ་ལ་འདོད་པ་ལ་སོགས་མི་མཐུན་
པ་མང་ཡང་། རང་ལུགས་ལ་སེམས་བསྐྱེད་པའི་མཚན་གཞི་ནི། སེམས་དང་
སེམས་བྱུང་གཉིས་ཀའི་འཚོགས་དོན་ཡིན་པར་འགྲོ་མགོན་བློ་གྲོས་དང་རྗེ་བླ་མས་
གསུངས་སོ། །རྒྱུ་མཚན་ནི་གཞན་དོན་ལ་དམིགས་པའི་ངོ་བོ་སེམས་ལ། དེའི་ཁྱད་
པར་འཛིན་པ་སེམས་བྱུང་ཡིན་པའི་ཕྱིར་རོ། །བཞི་པ་སེམས་བསྐྱེད་པའི་ཐབས་
སམ་ངོ་བོ་ནི་སྨོན་པ་སེམས་བསྐྱེད་དང་། འཇུག་པ་སེམས་བསྐྱེད་གཉིས་ཡིན་ཏེ།
འབུམ་ལྔ་ལས། བསྐྱེད་པའི་ཐབས་ནི་སྨོན་འཇུག་སེམས། ཞེས་སོ། །ལྔ་པ་དབྱེ་བ་
ལ་ཡང་ཡུལ་གྱི་སྒོ་ནས་ཀུན་རྫོབ་དང་དོན་དམ་སེམས་བསྐྱེད་གཉིས། ཕྲ་རགས་
ཀྱི་སྒོ་ནས་བརྡ་དང་བོན་ཉིད་ལས་ཐོབ་པ་གཉིས། རྟེན་གྱི་སྒོ་ནས་འཇིག་རྟེན་པའི་
སེམས་བསྐྱེད་དང་། འཇིག་རྟེན་ལས་འདས་པ་འཕགས་པའི་སེམས་བསྐྱེད་གཉིས།
ས་མཚམས་ཀྱིས་དབྱེ་ན་མོས་པས་སྤྱོད་པའི་དང་། ལྷག་བསམ་དག་པའི་དང་། རྣམ་
པར་སྨིན་པའི་སེམས་བསྐྱེད་གསུམ། གྲོགས་ཀྱིས་དབྱེ་ན་གཏན་གྱི་གྲོགས་སྨོན་
ལམ་དང་། རེ་འགའི་གྲོགས་ཕར་ཕྱིན་དྲུག་དང་འགྲོགས་པ་དང་། ཡང་ན་འདུན་
པ་སོགས་གྲོགས་ཉེར་གསུམ། ས་གཞི་སོགས་དཔེ་ཉེར་གསུམ་གྱིས་མཚན་པའི་
སེམས་བསྐྱེད་དོ། །དེའང་སེམས་བསྐྱེད་རྣམ་བཤད་རྒྱས་པ་ནི་ཁོ་བོའི་བྱང་སེམས་
ལྔ་བཅུ་པ་དང་སྡེ་སྣོད་མཛོད་སོགས་ལས་ཤེས་པར་བྱའོ། །གཉིས་པ་བྱང་སེམས་
ཀྱི་བསྡུ་བ་བཞི་ནི། ལ་བཟླ་ལས། སྦྱིན་པའི་གཡབ་མོས་ལེགས་བོས་ཏེ། སྙན་པར་
སྨྲ་བའི་གཏམ་སྨྲས་ནས། དོན་ཡོད་སྤྱོད་པས་བག་ཕབ་སྟེ། དོན་མཐུན་བློ་གྲོས་
ངེས་པར་གདབ།། ཅེས་གསུངས་པ་བཞིན་དུ་བསླབ་པའོ།།
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དྲུག་པ་འབྲས་བུ་ནི། འགྲེལ་པ་མེ་ལོང་དགུ་བསྐོར་ལས། གྲུབ་པའི་འབྲས་
བུ་ནི་ཡེ་ཤེས་སྐྱེ་མེད་ཀུན་ཏུ་འོད་ཀྱི་ས་བཅུ་གཅིག་གཡུང་དྲུང་ལྟ་བུ་ཞེས་ཀྱང་བྱ།
ཀུན་ཏུ་འོད་ཀྱི་ས་ཞེས་བྱ་བ་སྐུ་གསུམ་ལྷུན་གྲུབ་ཐོབ་པའོ། །ཞེས་པས། འདི་ལ་
གསུམ། རྟེན་སྐུ། བརྟེན་པ་ཡེ་ཤེས། མཛད་པ་ཕྲིན་ལས་སོ། །དང་པོ་ལ་བཞི།
སྐུ་ལྔའི་དབྱེ་བ་སྤྱིར་བསྟན་པ། སྐུ་གསུམ་གྱི་རང་བཞིན་བྱེ་བྲག་ཏུ་བཤད་པ།
གཅིག་གམ་ཐ་དད་ཀྱི་དབྱེ་དོན། དེ་ལ་བརྩོད་པ་སྤང་བའོ། །དང་པོ་ནི། དབྱིངས་
རང་བཞིན་གྱི་རྣམ་པར་དག་པ་ནི་ངོ་བོ་ཉིད་སྐུའམ་མི་འགྱུར་གཡུང་དྲུང་གི་སྐུ་
ལ་ཤེས་པ་གློ་བུར་གྱི་དྲི་མ་མཐའ་དག་ཕྲ་བ་དང་བཅས་པ་དག་པའི་ཆ་ནས་མངོན་
པར་བྱང་ཆུབ་པའི་སྐུ་ཞེས་བྱའོ། །ཡང་ན་ངོ་བོ་ཡེ་དག་ནི་ངོ་ཉིད་ཀྱི་སྐུ་དང་། དེའི་
རང་བཞིན་གྱི་གློ་བུར་གྱི་དྲི་མ་ཡོངས་སུ་དག་པ་མངོན་པར་བྱང་ཆུབ་པའི་སྐུ་སྟེ།
ས་ལམ་འཕྲུལ་སྒྲོན་ལས། དབྱིངས་ནི་རང་བཞིན་རྣམ་དག་ལ། ཤེས་པ་གློ་བུར་
དྲི་མ་དག །དོན་ལ་དབྱེར་མེད་ཐ་སྙད་དུ། ངོ་བོ་རང་བཞིན་རྣམ་དག་པ། མངོན་
པར་བྱང་ཆུབ་དྲི་བྲལ་དང་། ཞེས་སོ། །དེའང་ངོ་བོ་ཡེ་དག་ལ་རང་བཞིན་ཡོངས་
དག་གི་དག་པ་གཉིས་ལྡན་དབྱེར་མེད་བདེ་བ་ཆེན་པོ་ནི་བོན་སྐུ་སྟེ། ཡེ་ཁྲི་མཐའ་
སེལ་ལས། གཞི་ཉིད་དག་པ་བོན་སྐུ་ལ།། འབྲས་བུ་དག་པ་བོན་སྐུ་བརྒྱན།། དོན་
ལ་སྐུ་གསུམ་འདུ་འབྲལ་མེད།། ཅེས་སོ། །ངོ་བོ་ཉིད་སྐུ་དང་བོན་སྐུ་གཉིས་དག་
པ་གཉིས་ལྡན་གྱི་སྐུ་ངོ་བོ་གཅིག་པ་ལ། ཡེ་ཤེས་སྤངས་རྟོགས་མཐར་ཕྱིན་པའི་
རིག་པའི་ངོ་བོ་སྟེ་མཚན་ཉིད་ཉི་ཤུ་རྩ་གཅིག་མངོན་སུམ་དུ་རྫོགས་པའི་ཆ་ནས་
ཡེ་ཤེས་བོན་སྐུ་ཞེས་ཁྱད་པར་དུ་བྱེད་པ་ཡིན་ཏེ། ཇི་སྐད་དུ། མངོན་རྟོགས་ལམ་
རིམ་ལས། བདེ་གཤེགས་བོན་གྱི་སྐུ་འདི་ནི། ངོ་བོ་དག་དང་གློ་བུར་གྱི།། དྲི་མ་
དག་དང་ཟག་མེད་པས། ཡོན་ཏན་དབྱེར་མེད་བོན་སྐུར་འདོད།། ཅེས་སོ། །



ལུང་རིགས་མཛོད།
དེའང་མཚན་ཉིད་ཉི་ཤུ་རྩ་གཅིག་གང་ཞེ་ན། དེ་ཉིད་ལས། ཚད་མེད་བཞི་
དང་གཡུང་དྲུང་བོན།། མ་འདྲེས་རྣམ་དགུ་རིག་པ་ཉིད།། བདུན་དང་བདེན་པ་
བཞི་དང་ནི།། སོ་སོ་ཡང་དག་བཞི་དང་གཟུངས། བདུན་དང་སྙོམས་འཇུག་དགུ་
དང་ནི།། མཚན་མ་མེད་དང་ཐུགས་རྗེ་དང་། རྟོགས་པའི་ལྟ་བ་དམ་ཚིག་དང་།།
ཕྲིན་ལས་སྤྱོད་པ་ཡོན་ཏན་དང་།། སྟོབས་གནས་སྐུ་གསུང་ཐུགས་རྣམས་ནི།། བཞི་
བཞིར་བསྒྲགས་དང་ཐམས་ཅད་དག །མཁྱེན་པའི་ཡེ་ཤེས་འབྲས་བུ་སྟེ། ཞེས་པས།
སྡེ་ཚན་ཉི་ཤུ་རྩ་གཅིག་གི་དང་པོ་ཚད་མེད་བཞི་ནི། སྡུག་བསྔལ་ལ་དམིགས་པའི་
སྙིང་རྗེ་ཚད་མེད། སྡུག་བསྔལ་ལ་སྐྱོབ་པའི་བྱམས་པ། སྡུག་བསྔལ་དང་བྲལ་བ་ལ་
དགའ་བ། དེ་ཀུན་ལ་སྙོམས་པ་བཏང་སྙོམས་སོ། །སྡེ་ཚན་གཉིས་པ་གཡུང་དྲུང་གི་
བོན་ཕྱེ་བ་མེད་པ་ལ་མ་འདྲེས་པ་ནི། ཤེས་བྱ་ངོ་བོ་ཉིད་ཀྱིས་སྟོང་པར་གནས་པ་
ནི་ཕྱེ་བ་མེད་ལ། ཡོན་ཏན་མ་འགགས་པར་གསལ་བ་ནི་མ་འདྲེས་པའོ། །རྣམ་གྲངས་
དགུ་སྟེ། གཡུང་དྲུང་ལས་དག་ལས། སྐྱེ་འགག་མ་འདྲེས་ཕྱེ་མེད་པས། སྐྱེ་མེད་གདོད་
དག་གཡུང་དྲུང་བོན།། ཞེས་སོགས་གསུངས་པས། དེ་བཞིན་དུ། མུན་སྣང་མ་
འདྲེས་ཕྱེ་མེད་པས་སྣང་མེད་དཔེ་འདས། ཚེ་ཆུང་མ་འདྲེས་ཕྱེ་མེད་པས་ཚད་མེད་
ལྷུན་རྫོགས། གང་སྟོང་མ་འདྲེས་ཕྱེ་མེད་པས་ཟད་པ་མེད་པ། ལས་གྲུབ་མ་འདྲེས་
ཕྱེ་མེད་པས་རྩོལ་མེད་ལྷུན་གྲུབ། བརྟེན་འགྱུར་མ་འདྲེས་ཕྱེ་མེད་པས་ཡེ་ནས་
འགྱུར་མེད། རྟག་འགྱུར་མ་འདྲེས་ཕྱེ་མེད་པས་འཆི་མེད་སྐྱེས་བརྩོན། ཆགས་
ཐར་མ་འདྲེས་ཕྱེ་མེད་པས་ཆགས་མེད་རྣམ་དག །སྣང་སྟོང་མ་འདྲེས་ཕྱེ་མེད་པས་
དངོས་མེད་ཡོངས་ཁྱབ་གཡུང་དྲུང་བོན། །ཞེས་སོ། །འདི་དག་གི་རྐང་པ་དང་པོས་
རྩལ་དང་ཕྱི་མ་དག་གིས་གཞིའི་ངོ་བོ་བསྟན་པའོ། །སྡེ་ཚན་གསུམ་པ་རང་རིག་
བདུན་ནི། ཡོད་མེད་གཉིས་ཀྱི་མཐའ་ལས་འདས་པར་ཤེས་པ་ཡང་དག་པའི་རིག་
20;



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ་
པ། ཡི་གེ་ཨ་ལྟར་གསལ་བར་ཤེས་པ། མཚན་མར་མི་སྤྱད་མི་སྤང་བར་ཤེས་པ།
མི་སྦྱོར་མི་འབྱེད་པར་ཤེས་པ། བོན་ཐམས་ཅད་སྟོང་པར་ཤེས་པ། ཡེ་ནས་འདུས་
མ་བྱས་སུ་ཤེས་པ། ནམ་མཁའ་ལྟར་ཡོངས་སུ་རྒྱ་མ་ཆད་པར་ཤེས་པའོ། །དེ་དག་
ལས་དང་པོས་ངོ་བོ་སྟོང་པ་གཉིས་མེད། གཉིས་པས་རང་བཞིན་གསལ་བ་འགག་
མེད། དེ་ནས་གཉིས་ཀྱིས་དེའི་དོན་ལ་དགག་བསྒྲུབ་དང་བསལ་བཞག་མེད་པ། ཕྱི་
མ་གསུམ་གྱིས་བོན་ཐམས་ཅད་ཀྱི་ངོ་བོ་སྟོང་པར་ཤེས་ཤིང་རིག་པའོ། །སྡེ་ཚན་བཞི་
པ་གཤེན་རབ་ཀྱི་བདེན་པ་བཞི་ནི། རིག་ཁམས་ལས། དོན་དམ་པའི་བདེན་པ།
གཏན་ལ་འབེབ་པའི་བདེན་པ། ཚད་མར་གསུངས་པའི་བདེན་པ། ངེས་པར་
གསུངས་པའི་བདེན་པ་བཞི་གསུངས་པས། རིམ་པ་ལྟར་དོན་དམ་པ་(༡) དང་བོན་
ཐམས་ཅད་གཏན་ལ་འབེབ་པ(༢)དང་བཀའ་ལུང་དང་ （ ༣）མན་ངག་མི་བསླུ་
བ་(༤) བདེན་པའོ། །སྡེ་ཚན་ལྔ་པ་ཡང་དག་པའི་རིག་པ་བཞི་ནི། དེ་ཉིད་ལས།
བོན་ཐམས་ཅད་སྤྱི་དང་རང་གི་མཚན་ཉིད་མ་འདྲེས་པར་གསལ་བར་རི
བར་རིག་པ།
འཇུག་དང་མི་འཇུག་གི་ལམ་ཀུན་གསལ་བར་རིག་པ། མཐོ་དམན་གནས་ཀྱི་བྱེ་
བྲག་གསལ་བར་རིག་པ། དགེ་སྡིག་གི་འབྲས་བུ་མ་འདྲེས་པ་སོ་སོར་གསལ་བར་
རིག་པ། སྡེ་ཚན་དྲུག་པ་མི་བསྙེལ་བའི་གཟུངས་བདུན་ནི། རིག་ཁམས་དེ་ཉིད་
ལས། ཡེང་བ་མེད་པའི་སྤྱོད་པ་དང་ལྡན་པའི་མི་བསྙེལ་བའི་གཟུངས་ཐོབ་པ།
མ་སྒྲིབ་པའི་རིག་པ་རང་ལ་ཤར་བའི་མི་བསྙེལ་བའི་གཟུངས་ཐོབ་པ། མ་བཅོས་
པའི་ཡེ་ཤེས་རང་ལ་ཤར་བ། མི་གཡོ་བའི་དགོངས་པར་ངང་གིས་གནས་པ། མི་
འཁྲུལ་པའི་ཤེས་རབ་དང་ལྡན་པ། རྣམ་པར་མི་རྟོག་པའི་ལྟ་བ་རང་ལ་ཤར་བ། མི་
འགྱུར་བའི་འབྲས་བུ་གསལ་བར་རྟོགས་པའི་མི་བསྙེལ་བའི་གཟུངས་ཐོབ་པའོ། །དེ་
ཡང་བོན་ཉིད་རྩོལ་བ་དང་བྲལ་བ་རྟོགས་པ་བསྟན་ནོ། །སྡེ་ཚན་བདུན་པ་སྙོམས་
206



ལུང་རིགས་མཛོད།
འཇུག་དགུ་ནི། དེ་ཉིད་ལས། རྣམ་པར་མི་རྟོག་པའི་ལྟ་བ་ལ་མཐར་གྱིས་སྙོམས་
པར་འཇུག་པ། མི་འགྱུར་མི་ལྡོག་པའི་བསམ་གཏན་ལ་དང་། མི་འཁྲུལ་མི་འཚོལ་
བའི་བདེན་པ་ལ་དང་། ཐབས་ཀྱིས་མ་ཆགས་པའི་སྤྱོད་པ་ལ་དང་། ལྷུན་གྱིས་གྲུབ་
པའི་ཕྲིན་ལས་ལ་དང་། བགྲོད་དུ་མེད་པའི་ལམ་ལ་དང་། དམིགས་པ་མེད་པའི་
ཤེས་རབ་ལ་དང་། བྱུང་ཚོར་མེད་པའི་བཟོད་པ་ལ་དང་། གཟའ་གཏད་མེད་པའི་
དགོངས་པ་ལའོ། །དེའང་རིམ་པ་ལྟར། ལྟ་བ་དང་། བསམ་གཏན་དང་། བདེན་པ་
དང་། སྤྱོད་པ་དང་། ཕྲིན་ལས་དང་། ལམ་དང་། གནས་དང་། བཟོད་པ་དང་།
དགོངས་པ་སྟེ། དེ་དག་བླ་ན་མེད་པ་ཕུལ་དུ་བྱུང་བ་ལ་སྙོམས་པར་འཇུག་པར་
བསྟན་པའོ། །སྡེ་ཚན་བརྒྱད་པ་མཚན་མ་མེད་པ་ལ་སྙོམས་འཇུག་བཞི་ནི། དེ་ཉིད་
ལས། དངོས་པོ་མེད་པ་ལ་སྙོམས་པར་འཇུག་པ།། རང་བཞིན་མཚན་མ་མེད་པ་
ལ་དང་།། རྣམ་པར་རྟོག་པ་མེད་པ་ལ་དང་།། བག་ཆགས་ཀྱིས་མཚན་མ་མེད་པ་
ལའོ། །སྡེ་ཚན་དགུ་པ་ཐུགས་རྗེ་བཞི་ནི། རྒྱུན་ཆད་མེད་པའི་ཐུགས་རྗེ་ཆུ་བོ་ལྟ་
བུ། ཟད་མེད་ས་གཞི། ཀུན་སྙོམས་ཉི་མ། དཔག་མེད་ནམ་མཁའ་ལྟ་བུའི་ཐུགས་
རྗེའོ། །སྡེ་ཚན་བཅུ་པ་ཡན་ཆད་ནི་འབྲས་བུའི་རྟགས་ཆེན་བཅུ་གཅིག་ལ་སོགས་
ཡིན་ཏེ་འོག་ཏུ་གཡུང་དྲུང་སེམས་དཔའ་སྤྲོས་མེད་པའི་འབྲས་བུ་འཆད་པའི་
སྐབས་ནས་འབྱུང་ངོ་། །དེ་ལྟ་བུའི་ངོ་བོ་རང་བཞིན་མེད་པའི་བོན་སྐུ་དེ་ཉིད་དང་
ཡེ་ཤེས་བོན་སྐུ་ལ་གཉིས་སུ་མེད་དེ། གཞི་དབྱིངས་སྟོང་པ་ཡེ་ཤེས་བསམ་གྱིས་མི་
ཁྱབ་པའི་བདག་ཉིད་དུ་ཐོག་མ་མེད་པའི་དུས་ན་ནམ་མཁའ་དང་ཆོ་འཕྲུལ་གྱིས་
ཚུལ་དུ་དབྱེར་མེད་པ་གནས་ཏེ། མངོན་རྟོགས་ལམ་རིམ་ལས། ཚད་མེད་མ་འདྲེས་
ཡང་དག་པས། ཞེས་པ་ནས། མཁྱེན་པའི་ཡེ་ཤེས་འབྲས་བུ་ནི། གསལ་བར་གནས་
པའི་ཡོན་ཏན་ཏེ། རང་བཞིན་མེད་པའི་སྐུ་དེ་དང་། གཉིས་སུ་མེད་པར་ཡིན་པར་
207



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འདོད། ཅེས་སོ། །རྫོགས་སྐུ་ནི་ཡེ་ཤེས་དྲི་མ་མེད་པའི་སྐུ་དང་། སྤྲུལ་སྐུ་ནི་དེའི་
སྤྲུལ་པ་མོས་པ་སྣ་ཚོགས་སུ་སྣང་བའི་གཟུགས་བརྙན་ཏེ་འཆད་འགྱུར་ལྟར་རོ།།
གཉིས་པ་སྐུ་གསུམ་གྱི་རང་བཞིན་བྱེ་བྲག་ཏུ་བཤད་པ་ལ། བོན་སྐུ་རྫོགས་སྐུ་
སྤྲུལ་སྐུ་གསུམ་ནི། གཞི་ལམ་འབྲས་བུའི་རྣམ་འབྱེད་ལས། སྐུ་འཁོར་དུས་གནས་
བཀའ་དང་ལྔ།། མེད་པ་དང་ནི་ངེས་མ་ངེས།། ཞེས་པས། བོན་སྐུ་ལ་མེད་པ་ལྔ་སྟེ།
སྐུ་འཁོར་དུས་གནས་བཀའ་དང་ལྔ་མེད་པ་སྟེ་མཚན་མར་མ་གྲུབ་པའོ། །དབྱིངས་
ཀྱི་ཆ་ཡིན་པའི་ཕྱིར་རོ། །རྫོགས་སྐུ་ལ་ངེས་པ་ལྔ་སྟེ། སྐུ་ངེས་པ་ཡེ་ཤེས་ཀྱི་མཚན་
དཔེ་རྫོགས་པ། འཁོར་ངེས་པ་ས་བཅུའི་སེམས་དཔའ། བོན་ངེས་པ་ཐེག་པ་ཆེན་
པོ། །གནས་ངེས་པ་འོག་མིན་ཁོ་ན། དུས་ངེས་པ་རྟག་ཏུ་སྟེ་ཐུན་མོང་མ་ཡིན་པའི་
སྟོན་པ་ཡིན་པས་སོ། །སྤྲུལ་སྐུ་ལ་མ་ངེས་ལྔ་སྟེ། སྐུ་ངེས་མེད་གང་མོས། འཁོར་སྐྱེ་
འཕགས། བོན་དྲང་དོན་དང་ངེས་དོན། གནས་འདོད་གཟུགས། དུས་རིང་ཐུང་
མ་ངེས་པ་སྟེ། ཐུན་མོང་གི་སྟོན་པ་ཡིན་པས་སོ། །
གསུམ་པ་གཅིག་དང་ཐ་དད་ཀྱི་དབྱེ་དོན་ནི། ཀ་བ་དང་བུམ་པ་ལྟ་བུ་དངོས་
པོ་ཐ་དད། བྱས་པ་དང་མི་རྟག་པ་ལྟ་བུ་ངོ་བོ་གཅིག་ལ་ལྡོག་པ་ཐ་དད། དངོས་
པོ་དང་དངོས་མེད་ལྟ་བུ་གཅིག་པ་བཀག་པའི་ཐ་དད། བུམ་པ་དང་བུམ་པའི་དེ་
བཞིན་ཉིད་ལྟ་བུ་དེ་ཉིད་དང་གཞན་དུ་བརྗོད་དུ་མེད་པའི་ལྡོག་པ་ཐ་དད་དང་
བཞིར་གྲགས་པ་སྟེ། གཞིའི་བམ་པོ་ལས། གཏན་མེད་པ་ཡི་དབྱེར་མེད་དང་། དེ་
ཉིད་གཞན་དུ་བརྗོད་མེད་དང་། ངོ་བོ་གཅིག་པའི་དབྱེར་མེད་དང་།། ཡང་དག་
དོན་གྱི་དབྱེར་མེད་དེ། དང་པོ་ནམ་མཁའི་པདྨ་འམ། མོ་གཤམ་བུ་དང་མུ་སྟེགས་
བདག །རི་བོང་རྭ་ལ་སོགས་པའོ། །གཉིས་པ་བུམ་པ་ཡང་མིན་ལ། དེ་ལས་ལོགས་
ན་མེད་པ་གཅིག །གཞན་དུ་བརྗོད་དུ་མེད་པའོ། །གསུམ་པ་བུམ་པའི་དངོས་པོ་དེ།
208



ལུང་རིགས་མཛོད།
བྱས་པ་ཡང་ནི་ཡིན་པ་ལ། མི་རྟག་པ་ཉིད་ལྟ་བུའོ། །དེ་དག་འཁྲུལ་པའི་དབྱེར་
མེད་དོ། །ཞེས་སོ། །ཡང་དག་དོན་གྱིས་དབྱེར་མེད་ནི་འོག་ཏུ་དངོས་བསྐྱེད་པའི་ལྟ་
བ་ལས་འཆད་པར་འགྱུར། དེ་ལ་སྐུ་གསུམ་ནི་བོན་ལོངས་སྤྲུལ་གསུམ་སྟེ། དེ་
གསུམ་སངས་རྒྱས་ཀྱི་ས་ན་དངོས་སུ་གཅིག་ལས་གཅིག་ལོག་པ་གསུམ་ཐང་ངེ་ཡོད་
དམ། དེ་ཉིད་དང་གཞན་དུ་བརྗོད་དུ་མེད་པར་ཡོད་དམ། ངོ་བོ་གཅིག་ལ་ཚུལ་
གྱིས་ཐ་དད་པ་ཡོད། ཅེ་ན། དང་པོ་ལྟར་ན་སྐུ་གསུམ་དངོས་པོར་འགྱུར་ཏེ། དངོས་
སུ་གཅིག་ལས་གཅིག་ལོག་པ་གསུམ་ཡོད་པའི་ཕྱིར་ཏེ། དཔེར་ན་འཁྲུལ་པ་ལ་སྣང་
བའི་བེམ་པོ་ལྟ་བུའོ། །གཉིས་པ་ལྟར་ན་སྐུ་གསུམ་གཏན་མེད་པར་འགྱུར་ཏེ། དེ་
ཉིད་དང་གཞན་དུ་བརྗོད་དུ་མེད་པའི་ཕྱིར་ཏེ། དཔེར་ན་ནམ་མཁའི་མེ་ཏོག་བཞིན་
ནོ། །ངོ་བོ་གཅིག་ལ་ཚུལ་གྱིས་ཐ་དད་པར་ཡོད་ཅེ་ན། འོ་ན་སྐུ་གསུམ་ངོ་བོ་གཅིག་
ན་བོན་སྐུར་གཅིག་གམ། རྫོགས་སྐུར་གཅིག་གམ། སྤྲུལ་སྐུར་གཅིག །བོན་སྐུའི་
མཚན་ཉིད་ཅིར་ཡང་མི་སྣང་བ་གཅིག་ལ་འདོད་ཅིང་། རྫོགས་སྐུའི་མཚན་ཉིད་
ཡེ་ཤེས་རོལ་པའི་སྐུ་ཡིན་པ་དང་། སྤྲུལ་སྐུ་དངོས་སུ་སྣང་བའི་གཟུགས་ཅན་ཡིན་
པས་ན། བོན་སྐུར་གཅིག་ན་སྐུ་གཉིས་པོ་གཏན་ནས་མི་སྣང་བར་འགྱུར་ཏེ། སྟོང་
པ་ཉིད་དུ་གཅིག་པའི་ཕྱིར་རོ། །རྫོགས་སྐུར་གཅིག་ན། བོན་སྐུ་མཚན་བཅས་སུ་
འགྱུར་ཏེ། རྫོགས་སྐུ་ཡེ་ཤེས་ཀྱི་རོལ་པར་གཅིག་པའི་ཕྱིར་རོ། །སྤྲུལ་སྐུར་གཅིག་
ན་སྐུ་གཉིས་པོ་གཟུགས་ཅན་དངོས་ཡོད་དུ་འགྱུར་ཏེ། སྤྲུལ་སྐུ་དངོས་པོ་གཟུགས་
ཅན་དུ་གཅིག་པའི་ཕྱིར་རོ། །དེ་ལྟར་མ་ཡིན་ན། འོ་ན་ཅི་ལྟར་ཡིན་ཞེ་ན། དོན་གྱི་
ངོ་བོ་ཉིད་ནི་བོན་སྐུར་གནས་པ་ལ། དེའི་ཡེ་ཤེས་རོལ་པ་རྫོགས་སྐུར་ཤར་བ་ཡིན་
ཏེ། དཔེར་ན་ཉི་མ་དང་ནི་ཉི་མའི་འོད་ཟེར་བཞིན་ནོ། །དེའི་སྤྲུལ་པ་གཟུགས་
བརྙན་ལྟར་སྣང་གིས་འགྲོ་དོན་བྱེད་དེ། ཉི་ཟེར་མཁའ་ལ་ཤར་ཀྱང་འོད་ཀྱིས་ས་
209



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་དོན་བྱེད་པ་བཞིན་ནོ། །དེའང་གཟུགས་སྐུ་གཉིས་ནི་ཐ་དད་དེ། དངོས་པོ་དང་
མཚན་མར་སྣང་བའི་ཕྱིར་རོ། །དེ་གཉིས་དང་བོན་སྐུ་ནི་དེ་ཉིད་ཀྱང་མིན་ལ་
གཞན་གཅིག་ཡང་བརྗོད་དུ་མེད་ལ་ལྡོག་པ་ཐ་དད་དོ།
བཞི་པ་དེ་ལ་རྩོད་པ་སྤང་བ་ནི། རིག་པ་གཅིག་གམ་དུ་མ་དང་། བློའི་ཡུལ་དུ་
བྱས་སམ་མ་བྱས་ལ་རྩོད་པའོ། །དང་པོ་ལ་སྤྲུལ་སྐུ་གཅིག་ལས་བྱེ་བ་ཕྲག་བརྒྱ་འགྱེས་
ཡོད་དམ་མེད། ཡོད་ན་ཤེས་རྒྱུད་ལ་ཐོག་མ་ཡོད་པར་འགྱུར་ཏེ། དང་པོའི་རྒྱུད་
གཅིག་ལས་བྱེ་བ་ཁྲག་ཁྲིག་ཏུ་གྱེས་པའི་ཕྱིར་རོ། །མེད་ན་ལུང་དང་འགལ་བའི་
ཕྱིར་རོ་ཞེ་ན། སྐུ་གཅིག་པོ་ཉིད་ཁྲག་ཁྲིག་ཏུ་སྣང་བའི་ཕྱིར་ཏེ། ཡང་རྩེ་ཀློང་ཆེན་
ལས། སྐུ་གཅིག་དུ་མར་སྣང་བ་ཡུལ་གྲུའི་ཉི་མ་ལྟ་བུའོ། །ཞེས་དང་། ཐབས་ཞགས་
ལས། རྟ་བདུན་ཉི་མ་རི་བོང་ཅན།། ཟླ་བའི་དཀྱིལ་འཁོར་གཞལ་མེད་ཁང་། དེ་
ཡི་ངང་ལས་མ་གཡོས་པར། ཀུན་ལ་ཐ་དད་སྣང་བ་ལྟར། འགྲོ་འོང་མེད་པར་གདུལ་
བྱ་ཀུན།། འདུལ་བ་སྤྲུལ་པ་མཆོག་ཡིན་ནོ། །ཞེས་སོ། །གཉིས་པ་བློའི་ཡུལ་དུ་བྱས་
སམ་མ་བྱས་ནི། བོན་སྐུ་དེ་རང་རིག་གི་ཡུལ་དུ་བྱས་སམ། གཞན་རིག་གི་ཡུལ་
དུ་བྱས། དང་པོ་ལྟར་ན་ཤེས་པར་འགྱུར་ཏེ། དཔེར་ན་རང་རིག་བཞིན་ནོ། །གཉིས་
པ་ལྟར་ན་རིག་པ་ལས་རྫས་གཞན་དུ་འགྱུར་ཏེ། བུམ་པ་བཞིན་ནོ། །གཉིས་ཀའི་
ཡུལ་དུ་མ་བྱས་ན། ཤེས་བྱ་ལ་མི་སྲིད་པར་འགྱུར་ཏེ། དཔེར་ན་རི་བོང་གི་རྭ་བཞིན་
ནོ། །ཞེ་ན། བོན་སྐུའི་བོན་ཅན་རྫོགས་སྐུའི་ཡེ་ཤེས་ཀྱི་ཡུལ་དུ་བྱས་སོ། །
གཉིས་པ་བརྟེན་པ་ཡེ་ཤེས་ལ་ལྔ། མཚན་ཉིད། དབྱེ་བ། གནས་འགྱུར་གྱི་
རྒྱུ། སྐུ་གསུམ་གང་དུ་འདུས་པ། རྟོགས་ཚུལ་ལ་རྩོད་པ་སྤང་བའོ། །དང་པོ་ནི།
ཀུན་གསལ་ལ་དོན་རྟོགས་ཀྱི་རིག་པ་ནི། སྐབས་འདིར་བསྟན་གྱི་ཡེ་ཤེས་ཀྱི་མཚན་
ཉིད་སྟེ། མཛོད་ལས། རྣམ་པར་ཐམས་ཅད་མཁྱེན་པ་ཡི།། ཡེ་ཤེས་ཉིད་ཀྱི་མཚན་
20



ལུང་རིགས་མཛོད།
ཉིད་ནི།། ཀུན་གསལ་དོན་རྟོགས་མཚན་ཉིད་འཛིན།། ཞེས་སོ། །གཉིས་པ་དབྱེ་
བ་ལ་གསུམ་ལས། དང་པོ་ངོ་བོས་དབྱེ་ན་ལྔ་སྟེ། སྟོང་ཉིད་མེ་ལོང་སོར་རྟོགས་བྱ་
གྲུབ་མཉམ་ཉིད་ཡེ་ཤེས་སོ། །རིམ་པ་ལྟར། བོན་ཐམས་ཅད་ངོ་བོ་སྐྱེ་བ་མེད་པར་
རྟོགས་པ། རང་བཞིན་མ་བསྒྲིབས་རང་ཤར་དུ་རྟོགས་པ། མཚན་ཉིད་མ་འདྲེས་
པ་སོ་སོར་རྟོགས་པ། རོལ་པ་མ་འགགས་པ་སྣ་ཚོགས་སུ་འཆར་བར་ཤེས་པ།
དོན་ལ་རོ་གཅིག་མཉམ་ཉིད་དུ་གནས་པར་རྟོགས་པའོ། །གཉིས་པ་ཡུལ་གྱི་སྒོ་ནས་
དབྱེ་ན། དོན་དམ་མཁྱེན་པ་སྣང་མེད་ཅི་ལྟ་བ་མཁྱེན་པ་དང་། ཀུན་རྫོབ་མཁྱེན་
པ་སྣང་བཅས་ཅི་སྙེད་མཁྱེན་པའི་ཡེ་ཤེས་གཉིས་སོ། །གསུམ་པ་མཐོ་དམན་གྱིས་
དབྱེ་ན་ལམ་དང་འབྲས་བུའི་ཡེ་ཤེས་གཉིས་སུ་དབྱེར་ཡོད་པའོ། །དབྱེ་བའི་རྒྱུ་
མཚན་ནི་རྒྱུ་དུག་ལྔ་དང་། རྟེན་རིགས་ལྔ་དང་། བྱེད་ལས་བདུད་ལྔ་འདུལ་བ་ལ་
སོགས་ལ་ལྟོས་ནས་ཡེ་ཤེས་ལྔ་དང་། ཡུལ་དོན་དམ་དང་ཀུན་རྫོབ་གཉིས་ལ་ལྟོས་
ནས་ཅི་ལྟ་བ་དང་ཅི་སྙེད་པའི་ཡེ་ཤེས་གཉིས་སུ་དབྱེ་བའོ། །དབྱེ་དོན་ནི་ངོ་བོ་གཅིག་
ལ་ལྡོག་པ་ཐ་དད་དོ། །དེ་དག་ཀྱང་ས་ལམ་ལས། དུག་ལྔ་རིགས་ལྔ་བདེན་གཉིས་
ལག རྒྱུ་རྟེན་ཡུལ་གྱི་སྒོ་ནས་འབྱེད། ངོ་བོ་གཅིག་ལ་ལྡོག་ཐ་དད། ཅེས་སོ། །གསུམ་
པ་གནས་འགྱུར་གྱི་རྒྱུ་ནི། དབྱེ་བཤད་ལས། ཀུན་གཞི་སྟོང་ཉིད། རྣམ་ཤེས་མེ་
ལོང་། ཡིད་ཤེས་སོ་རྟོགས། དབང་ཤེས་ནན་ཏན། ཉོན་ཡིད་མཉམ་ཉིད་དུ་གནས་
འགྱུར་བར་བཤད་དོ། །བཞི་པ་སྐུ་གསུམ་གང་དུ་འདུས་པ་ནི། འབུམ་ཏིག་ལས།
དེ་ལ་སྐུ་གསུམ་ལས། བོན་གྱི་དབྱིངས་ཀྱི་ཡེ་ཤེས་ཀྱིས་བོན་གྱི་སྐུར་བསྡུས་ལ། བྱ་
བ་ནན་ཏན་གྱིས་སྤྲུལ་པའི་སྐུར་བསྡུས་ལ། ལྷག་མ་གསུམ་གྱིས་ལོངས་སྤྱོད་རྫོགས་
པའི་སྐུར་བསྡུས་སོ།།
ལྔ་པ་རྟོགས་ཚུལ་ལ་རྩོད་པ་སྤང་བ་ལ་གསུམ། དུས་མཉམ་མཁྱེན་མི་མཁྱེན།
2] }



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྫུན་པ་ཀུན་རྫོབ་སྣང་མི་སྣང་། ཤེས་པ་ཡིན་མ་ཡིན་ལ་རྩོད་པའོ། །དང་པོ་ནི།
ཐམས་ཅད་མཁྱེན་པའི་ཡེ་ཤེས་ད་ལྟ་བ་དེས། དུས་སྔ་ཕྱི་གཉིས་མཁྱེན་ནམ་མི་མཁྱེན།
མི་མཁྱེན་ན་ཐམས་ཅད་མཁྱེན་པ་མ་ཡིན་པར་འགྱུར་ལ། མཁྱེན་ན་མངོན་གྱུར་
དུ་མཁྱེན་ན་འཁྲུལ་པར་འགྱུར་ཏེ། འདས་པ་འགགས་པ་མ་འོངས་པ་ངོ་བོ་མ་ཐོབ་
པ་གཉིས་མངོན་དུ་བྱེད་པའི་ཡུལ་ཅན་མ་ཡིན་པས་སོ། །དོན་སྤྱིར་མཁྱེན་ན་རྟོག་
པར་འགྱུར་ཏེ། དོན་སྤྱིའི་ཡུལ་ཅན་ཡིན་པས་སོ། །ཞེ་ན། འགའ་ཞིག་གིས་མཁྱེན་
པའི་ཡེ་ཤེས་སྐད་ཅིག་མ་དེས་དུས་གསུམ་ལ་ཁྱབ་བདལ་དུ་གནས་ཤིང་ཁྱབ་པས་
དུས་གསུམ་མངོན་གྱུར་དུ་མཁྱེན་ཟེར་ཀྱང་མཁས་པ་བཙན་རྒོད་པས་ནི། སོ་སོ་
ཀུན་ཏུ་རྟོགས་པའི་ཡེ་ཤེས་ཏེ་རྟོགས་པའི་གནས་འགྱུར་གྱི་འབྲས་བུ་ཡིན་པས།
དེས་སྔ་ཕྱི་དོན་སྤྱིར་མཁྱེན་པར་འདོད་དེ། ལེགས་པའི་རྣམ་གཞག་གོ །གཉིས་
པ་ཀུན་རྫོབ་སྣང་མི་སྣང་ནི། ཡེ་ཤེས་དེ་ལ་དོན་དང་སེམས་ཅན་སྣང་ངམ་མི་སྣང་།
མི་སྣང་ན་ཇི་སྙེད་མི་མཁྱེན་པར་འགྱུར་ལ། སྣང་ན་བག་ཆགས་ངན་པ་ཡོད་པར་
འགྱུར་ཏེ། ཁུ་བྱུག་ལས། དངོས་པོ་མེད་པར་དངོས་པོ་འབྱུང་རྟོག་པ། འདི་ནི་
རྟོག་པའི་དབང་གིས་ཕྱིན་ཅི་ལོག །རྟོག་པའི་རང་བཞིན་བརྟགས་ཤིང་ཕྱིར་ཕྱིར་
མང་།། བག་ཆགས་མཐུ་བརྟས་བལྟས་པ་བཞིན་དུ་སྣང་།། ཞེས་པས་སོ། །ཞེ་ན།
སེམས་དཔའ་སྤྲོས་མེད་པས་ནི། དོན་སྣང་ཤེས་སྣང་མེད་དེ། སྣང་བཅས་ཡེ་ཤེས་
འདི་ཐེག་དམན་དང་སྒོ་བསྟུན་པའི་རྣམ་གཞག་ཏུ་འདོད་དོ། །སེམས་ཙམ་པ་ལ་
སྐྱེ་མཆེད་འཁྲུལ་པ་བས་ནི་སྣང་བཅས་མེད་པར་འདོད་ལ། ཕྱོགས་གཅིག་འཁྲུལ་
པ་བས་ནི་སངས་རྒྱས་པ་ན་བདེ་སྡུག་གི་སྣང་བ་ཙམ་ཡོད་པར་མི་འགལ་ཏེ། དཔེར་
ན་སྟོན་པ་གཏོ་རྒྱལ་ཡང་ཁམས་གསུམ་མ་འདྲོངས་པ་ལུས་པ་རྣམས་ལ་བཤུམས་པ་
ལྟ་བུར་འདོད་དོ། །གསུམ་པ་ཡེ་ཤེས་ཤེས་པ་ཡིན་མིན་ལ། ཡེ་ཤེས་དེ་ཤེས་པ་མ་ཡིན་
212



ལུང་རིགས་མཛོད།
ན་ཡུལ་རིག་པ་མ་ཡིན་པར་འགྱུར་ལ། ཤེས་པ་ཡིན་ན་ཀུན་གཞི་ཡོད་པར་འགྱུར་
ཏེ། མཛོད་ལས། སེམས་ཉིད་ཀུན་གཞིའི་རྣམ་ཤེས་དེ། འཇུག་པའི་ཚོགས་དྲུག་
འོད་དང་ཟེར། ཞེས་སོ། །འདོད་ན་ཀུན་གཞི་མེ་ལོང་ཡེ་ཤེས་སུ་གནས་མ་གྱུར་
པར་འགྱུར་རོ། །ཞེ་ན། ཤེས་པ་མཚན་ཉིད་པ་མེད་ལ་གནས་འགྱུར་ཡེ་ཤེས་ཡོད་
པས་སྐྱོན་གཉིས་ཀ་ལས་གྲོལ་ལོ། །འོན་ཀྱང་སེམས་ཙམ་པ་འདིས་ནི་ཤེས་པ་ཙམ་
ཡོད་པར་འདོད་ལ། སྤྲོས་མེད་པས་ནི་ཡེ་ཤེས་སྟོང་པར་འདོད་དོ། །གསུམ་པ་ཕྲིན་
ས་ལ་གསུམ། མཚན་ཉིད། དབྱེ་བ། རྩོད་སྤང་ངོ་། །དང་པོ་ནི། གཞན་དོན་
རྩོལ་མེད་ལྷུན་གྱིས་གྲུབ་པའི་མཛད་པ་ནི། སྐབས་འདིར་བསྟན་གྱི་ཕྲིན་ལས་ཀྱི་
མཚན་ཉིད་དེ། ས་ལམ་ལས། གཞན་དོན་རྩོལ་མེད་ལྷུན་གྱིས་གྲུབ།། ཅེས་སོ། །
གཉིས་པ་དབྱེ་བ་ལ་གསུམ། དང་པོ་བྱེད་པའི་སྒོ་ནས་བཞི་སྟེ། ལྷུན་གྱིས་གྲུབ་
པ། སྣ་ཚོགས་སུ་འབྱུང་བ། རྒྱ་ཆེ་བ། རྒྱུན་མི་འཆད་པའོ། །གཉིས་པ་རྟེན་གྱི་སྒོ་
ནས་སྐུ་གསུང་ཐུགས་ཀྱི་ཕྲིན་ལས་གསུམ་མོ། །གསུམ་པ་གདུལ་བྱ་འདུལ་དཀའ་
སླའི་སྒོ་ནས་ཞི་རྒྱས་དབང་དྲག་གི་ཕྲིན་ལས་བཞིའོ། །གསུམ་པ་རྩོད་པ་སྤང་བ་
ལ་དྲུག །འཛིན་རྟོག་མེད་པ། ལྷུན་གྱིས་གྲུབ་པ། རྒྱུན་ཆད་མེད་པ། ཕྱོགས་རིས་
མེད་པ། རྒྱ་ཆེ་བ། འཁོར་བ་སྟོང་པར་ཐལ་བ་སྤང་བའོ། །དང་པོ་ནི། རྟོག་མེད་
ལ་རྩོད་པ་སྤང་བ་ནི། སངས་རྒྱས་ཀྱི་ཕྲིན་ལས་དེ་ལ་བྱ་བྱེད་མེད་པར་ཐལ། སྐུ་
ལ་མ་རྟོག་པ་མེད་པས་སོ་ཞེ་ན། གཟུངས་སྡེ་ལྔ་པ་ལས། འཛིན་རྟོག་སྤངས་ཀྱང་
དགོས་པ་འབྱུང་བའི་གཞི།། ཡིད་བཞིན་ནོར་བུ་དཔག་བསམ་ལྗོན་ཤིང་འདྲ།།
ཞེས་སོ། །གཉིས་པ་ལྷུན་གྲུབ་ལ་སྤང་བ་ནི། སངས་རྒྱས་ཀྱི་ཕྲིན་ལས་དེ་ལྷུན་གྲུབ་
མ་ཡིན་པར་ཐལ། འབད་རྩོལ་དང་བཅས་པས་སོ་ཞེ་ན། དེ་ཉིད་ལས། བྱ་རྩལ་
བྲལ་ཀྱང་ཕྲིན་ལས་ལྷུན་གྱིས་གྲུབ། གཟའ་གཏད་མེད་པ་འདམ་གྱི་ཕུར་པ་འདྲ།
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཞེས་སོ། གསུམ་པ་རྒྱུན་ཆད་མེད་པ་ལ་སྤང་བ་ནི། དེ་རྒྱུན་མེད་མ་ཡིན་པར་ཐལ།
སྐལ་ངན་ལ་མི་འབྱུང་བས་སོ། །ཞེ་ན། རྟགས་མི་འགྲུབ་སྟེ། མཆོག་གི་སྤྲུལ་སྐུ་མེད་
ཀྱང་སྐྱེ་བའི་སྤྲུལ་པས་དོན་མཛད་པའི་ཕྱིར། རྣམ་འབྱེད་ལས། ཐ་དད་མོས་ཕྱིར་
སྣ་ཚོགས་འཆར། རྒྱུན་ཐགས་རིང་བས་དེ་བཞིན་སྲིང་
། ཞེས་སོ། །བཞི་པ་ཕྱོགས་
རིས་མེད་པ་ལ་སྤང་བ་ནི། དེ་དེ་མ་ཡིན་པར་ཐལ། སྣོད་ངན་གྱི་དོན་དུ་མི་རུང་
བས་སོ། །ཞེ་ན། དེ་ཉིད་ལས། མཐའ་མེད་ཕྱིར་ན་རྒྱ་ཆེ་སྟེ། མ་འབྱེད་མཉམ་ཕྱིར་
ཕྱོགས་རིས་མེད། ཅེས་སོ། །ལྔ་པ་རྒྱ་ཆེ་བ་ལ་སྤང་པ་ནི། དེ་རྒྱ་ཆེ་བ་མ་ཡིན་པར་
ཐལ། མི་མཇེད་ཕར་འདས་ཀྱི་དོན་མི་མཛད་པར་བཤད་པའི་ཕྱིར་རོ། །རྟགས་
མ་གྲུབ་ན་སྟོན་པ་གཅིག་སྟོན་པ་དུ་མར་འགྱུར་ཏེ། སྟོན་པ་འདིས་རང་གཞན་
གཉིས་ཀའི་ཞིང་འདུལ་བས་སོ་ཞེ་ན། ཕ་རོལ་ཀྱང་འདིར་སྐྱེ་ཁ་མའི་དོན་བྱས་པ་
ལ་མཐའ་མི་དཔོག་སྟེ། མདོ་ལས། མི་མཇེད་འཇིག་རྟེན་ཕར་འདས་པའི་ཚུར་
སྐྱེ་ཁ་མ་ལ་ཤིན་ཏུ་གྲངས་མང་བ་སངས་རྒྱས་ཏེ་སོང་། ཞེས་དང་། རྣམ་འབྱེད་
ལས། ཚུར་ལ་སྐྱེ་ཁ་ཕར་འདུལ་ཕྱིར། ཕར་འདས་འདྲེན་ཀྱང་སྟོན་གཉིས་མིན།།
ཞེས་སོ། །དྲུག་པ་འཁོར་བ་སྟོང་པར་ཐལ་བ་སྤང་བ་ནི། འཁོར་བ་སྟོང་པར་ཐལ།
དབྲི་བྱེད་ཡོད་ལ་བསྣན་བྱེད་མེད་པའི་ཕྱིར་ཏེ། ཕྲིན་ལས་ཁྱད་པར་ལྔ་ལྡན་དེ་རྟག་
ཏུ་གནས་ལ་ཤེས་རྒྱུད་ལ་གསར་སྐྱེས་མེད་པའི་ཕྱིར་རོ། །ཞེ་ན། ཁྱབ་པ་མེད་དེ་
སེམས་ཅན་ལ་མཐའ་མེད་པས་སོ། །དེ་ཉིད་ལས། མཁའ་ལྟར་སེམས་ཅན་མཐའ་
མེད་ཕྱིར།། བསྣན་མེད་འབྲིད་ཀྱང་སྟོང་པ་མིན།། ཞེས་དང་། མདོ་ལས། འཁོར་
བ་སྟོང་པའི་བོན་ནི་ཤིན་ཏུ་ཡང་མི་སྲིད་པ་ལགས་སོ། །ཞེས་པས་སོ།།
དོན་བདུན་པ་རང་རྟོགས་གཤེན་གྱི་ཐེག་པ་ལས་ཁྱད་འདོན་པ་ནི། ཐེག་རིམ་
ལས། རྟོགས་སྤྱོད་ཡེ་ཤེས་བརྩོན་འགྲུས་ཐབས་ཆེན་པོ། །འབྲས་བུ་ཕྲིན་ལས་དེ་
214



ལུང་རིགས་མཛོད།
ཙམ་ཁྱད་པར་འཕགས། ཞེས་པས། ཁྱད་པར་བདུན་ཡོད་དོ། །གང་ཞེ་ན། ལྟ་
བ། ཕྲིན་ལས། ཡེ་ཤེས། བརྩོན་འགྲུས། ཐབས་དང་། འབྲས་བུ། སྒྲུབ་ཐབས་
སོ། །དང་པོ་ལྟ་བའི་ཁྱད་པར་ལ་གཉིས་ཏེ། ཕྱི་ཡུལ་གྱི་དངོས་པོ་བདེན་པར་འདོད་
པ་ལ་དང་། ཕྱི་རོལ་གྱི་དངོས་པོ་ཡང་དག་མ་ཡིན་པར་འདོད་པ་ལ་གནོད་བྱེད་
ཀྱི་ཚད་མའོ། །དང་པོ་ནི། ཐེག་འགྲེལ་མེ་ལོང་དགུ་བསྐོར་ལས། ཕྱི་ཡུལ་གྱི་དངོས་
པོ་བདེན་པར་འདོད་པ་ལ་གནོད་བྱེད་ཀྱི་ཚད་མ་བཞི་ཡོད། ཅེས་པས། བཞི་
གང་ཞེ་ན། འབྲེལ་པ་ཡོད་མེད་གཉིས། སྣང་མི་སྣང་གཉིས་ཏེ་བཞི་ལས། རྟག་
པ་མཐའ་གཅོད་ཀྱིས་དགག་སྟེ། དེ་ལ་གཉིས་ཏེ། འབྲེལ་པ་ཡོད་མེད་དང་། སྣང་
མི་སྣང་ངོ་། །
དང་པོ་ལ་འབྲེལ་པའི་སྟོབས་ཀྱིས་གནོད་པ་ནི། ཁྱོད་ཀྱི་འདོད་པའི་ཕྱི་རོལ་གྱི་
དངོས་པོ་ཡང་དག་དོན་དམ་དུ་འདོད་པ་དེ། མཐོང་ནས་ཡོད་དམ་མ་མཐོང་བར་
ཡོད། མ་མཐོང་བར་ཡོད་དོ་ཞེ་ན། འོ་ན་རི་བོང་གི་རྭ་ཡང་ཡོད་པར་འགྱུར་ཏེ།
མ་མཐོང་བར་ཡོད་པའི་ཕྱིར་རོ། །མུ་སྟེགས་ཀྱི་བདག་བཞིན་ནོ། །གལ་ཏེ་མཐོང་
ནས་ཡོད་དོ་ཞེ་ན། འབྲེལ་པ་ཡོད་ནས་མཐོང་ངམ་མེད་ནས་མཐོང་། འབྲེལ་པ་
མེད་ཀྱང་མཐོང་ངོ་ཞེ་ན། འོ་ན་མིག་གི་རྣམ་པར་ཤེས་པས་ཀྱང་སྒྲ་ཐོས་པར་འགྱུར་
རོ། །དེ་ལྟར་མ་ཡིན་ཏེ། སྒྲ་ཡུལ་མ་ཡིན་པས་མི་ཐོས་ལ། གཟུགས་ཡུལ་ཡིན་པས་
མཐོང་ངོ་ཞེ་ན། འོ་ན་གཅིག་ཡུལ་མ་ཡིན་པ་བཞིན་དུ། གཅིག་ཀྱང་ཡུལ་མ་ཡིན་
པར་འགྱུར་ཏེ། འབྲེལ་པ་མེད་པར་འདྲ་བའི་ཕྱིར་རོ། །གལ་ཏེ་འབྲེལ་པ་ཡོད་པས་
མཐོང་ངོ་ཞེ་ན། འོ་ན་བདག་ཉིད་གཅིག་གམ་དེ་ལས་འབྱུང་། གལ་ཏེ་བདག་ཉིད་
གཅིག་གོ་ཞེ་ན། ཕྱི་ཡུལ་ལ་ཕར་གཅིག་གམ་ནང་ཤེས་པ་ལ་ཚུར་གཅིག །ཕར་
གཅིག་གོ་ཞེ་ན། ཤེས་པ་ཡང་བེམ་པོར་འགྱུར་ཏེ། བེམ་པོ་དང་བདག་ཉིད་གཅིག་
25



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་ཕྱིར་རོ། །ཚུར་གཅིག་གོ་ཞེ་ན་བེམ་པོ་ཡང་རིག་པར་འགྱུར་ཏེ། རིག་པ་དང་
བདག་ཉིད་གཅིག་པའི་ཕྱིར་རོ། །གལ་ཏེ་དེ་ལས་བྱུང་ངོ་ཞེ་ན། འོ་ན་དུས་མཉམ་
པོ་ལས་བྱུང་ངམ། དུས་ཐ་དད་པ་ལས་བྱུང་། དུས་མཉམ་པོ་ལས་བྱུང་ངོ་ཞེ་ན།
དེ་ལ་ཕན་བཏགས་ནས་བྱུང་ངམ། མ་བཏགས་པར་ཡང་བྱུང་། གལ་ཏེ་ཕན་མ་
བཏགས་པར་བྱུང་ངོ་ཞེ་ན། འོ་ན་རྟས་ཀྱང་གླང་པོ་ཆེ་ལ་རྒྱུ་འབྲས་སུ་འགྱུར་ལ།
མེ་ལས་ཀྱང་ཆུ་སྐྱེ་བར་འགྱུར་རོ། །ཕན་བཏགས་ནས་རྒྱུ་འབྲས་སུ་བྱུང་ཞེ་ན། འོ་
ན་འབྲས་བུ་གྲུབ་པ་ཞིག་ལ་ཕན་བཏགས་སམ། མ་གྲུབ་པ་ཞིག་ལ་ཕན་བཏགས།
མ་གྲུབ་པ་ཞིག་ལ་ཕན་བཏགས་སོ་ཞེ་ན། དུས་མཉམ་པོར་འདོད་པ་ཉམས་སོ། །གྲུབ་
པ་ཞིག་ལ་ཕན་བཏགས་སོ་ཞེ་ན། ཕན་འདོགས་པ་ལ་ཐུག་པ་མེད་པར་འགྱུར་ཏེ།
གྲུབ་ཟིན་པ་ལ་ཡང་ཕན་འདོགས་པའི་ཕྱིར་ཏེ། གྲུབ་པ་ལ་བསྒྲུབ་པར་ཀྱང་འགྱུར་
རོ། །བྱེ་བྲག་ཏུ་སྨྲ་བ་ན་རེ། དུས་མཉམ་པོའི་ཡུལ་དང་ཤེས་པ་གཉིས་ཀ་འབྲས་
བུར་འདོད་དེ། དཔེར་ན་མདུང་ཁྱིམ་བཞིན་ནོ་ཞེ་ན། དུས་མཉམ་པོའི་མདུང་
གཉིས་གཅིག་ལ་གཅིག་ཕན་བཏགས་པར་མེད་དེ། འབྲས་བུ་ཙོག་གེ་བ་གཉིས་
འདུག་པས། ཕྱི་མ་གཅིག་ལ་ཕན་བཏགས་པ་ཡིན་ཏེ། དུས་མཉམ་པོ་ལ་ཕན་
བཏགས་པའི་དཔེ་རང་མ་གྲུབ་པའི་ཕྱིར་རོ། །དེ་བཞིན་དོན་ལ་ཡང་རྒྱུ་འབྲས་མ་
གྲུབ་བོ། །གལ་ཏེ་དུས་ཐ་དད་པ་ལ་རྒྱུ་འབྲས་ཀྱི་འབྲེལ་པ་འདོད་དེ། དུས་ཐ་དད་
པར་འདོད་པའི་ལུགས་ཀྱིས་རྒྱུ་ཡོད་པའི་དུས་ན་འབྲས་བུ་མེད་ལ། འབྲས་བུ་ཤེས་
པ་སྐྱེས་པའི་དུས་ན་རྒྱུ་འགགས་པ་མ་ཡིན་ནམ། ཡིན་ཙམ་ན་འབྲས་བུ་སྐྱེས་པའི་
དུས་ན་རྒྱུ་འགགས་པའི་ཕྱིར། མཐོང་ནས་ཡོད་བྱ་བ་ཉམས་སོ། །གལ་ཏེ་རྒྱུ་འགགས་
ཀྱང་དེས་བཞག་པའི་རྣམ་པ་མཐོང་བ་ཡིན་ཞེ་ན། རྣམ་པ་དེ་ནི་ཤེས་པ་ལ་ཡོད་ཀྱི་
ཕྱི་རོལ་ཡུལ་གྱི་རྣམ་པ་མ་ཡིན་ཏེ། དཔེར་ན་ཟླ་བ་གཉིས་སུ་སྣང་བའི་ཤེས་པ་བཞིན་
21 6



ལུང་རིགས་མཛོད།
ནོ། །དེ་ལྟར་འབྲེལ་པ་མེད་པའི་ཕྱིར་རོ། །རང་ལས་མ་གཏོགས་པའི་ཕྱི་རོལ་གྱི་
དོན་ཡོད་པར་མི་འགྲུབ་བོ།།
གཉིས་པ་ཕྱི་རོལ་གྱི་དོན་རྣམ་པ་སྣང་མི་སྣང་གི་སྒོ་ནས་དགག་པ་ནི། ཁྱོད་
འདོད་པའི་ཕྱི་རོལ་གྱི་དོན་ཡང་དག་ཏུ་ཡོད་ཅེས་བྱ་བ་དེ། མཐོང་ནས་ཡོད་དམ་
མ་མཐོང་བར་ཡོད། མ་མཐོང་བར་ཡོད་དོ་ཞེ་ན། གོང་དུ་བསྟན་པའི་སྐྱོན་གཏོང་
ངོ། །གལ་ཏེ་མཐོང་ནས་ཡོད་དོ་ཞེ་ན། རྣམ་པ་སྣང་ནས་མཐོང་ངམ། མི་སྣང་བར་
ཡང་མཐོང་། མི་སྣང་བར་མཐོང་ངོ་ཞེ་ན། ཁྱོད་ཅི་སྐད་འདོད་པའི་དོན་དེ་གཏན་
ནས་མ་མཐོང་བར་འགྱུར་ཏེ། རྣམ་པ་མི་སྣང་བའི་ཕྱིར་རོ། །དཔེར་ན་རི་བོང་གི་རྭ་
བཞིན་ནོ། །གལ་ཏེ་རྣམ་པ་སྣང་ནས་མཐོང་བར་ཡོད་དོ་ཞེ་ན། འོ་ན་ཁ་དོག་ལ་
སོགས་པའི་རྣམ་པ་དེ། ཡུལ་གྱི་རྣམ་པ་ཡིན་ནམ་ཤེས་པའི་རྣམ་པ་ཡིན། ཡུལ་གྱི་
རྣམ་པ་ཡིན་ནོ་ཞེ་ན། ཡུལ་དང་ཤེས་པ་བདག་ཉིད་གཅིག་པ་མ་ཡིན་ནམ། བདག་
ཉིད་གཅིག་ན་དེ་འགགས་པ་བཞིན་དུ་རྣམ་པ་ཡང་འགག་པར་འགྱུར་རོ། །དཔེར་ན་
མེ་འགགས་ན་ཚ་བ་འགག་པ་བཞིན་ནོ། །གལ་ཏེ་དེ་ལས་བྱུང་ན་རྒྱུ་འབྲས་ཀྱི་
ལུགས་ཀྱིས་ཐ་དད་དུ་འདོད་པ་མ་ཡིན་ནམ། ཡིན་ནོ་ཞེ་ན། འབྲས་བུ་ཤེས་པ་སྐྱེས་
པའི་དུས་ན་རྒྱུ་འགགས་པས། དེའི་རྣམ་པ་སྣང་ནས་མཐོང་བ་ཉམས་སོ། །གལ་ཏེ་
རྣམ་པ་དེ་ཤེས་པའི་རྣམ་པ་ཡིན་ནོ་ཞེ་ན། སེམས་ལས་མ་གཏོགས་པའི་ཕྱི་རོལ་གྱི་
དོན་ཡོད་པས་བྱུང་བ་ཡིན་ནོ་ཞེས་བྱ་བ་ཉམས་སོ།།
གཉིས་པ་ཕྱི་རོལ་གྱི་དངོས་པོ་ཡང་དག་མ་ཡིན་པར་འདོད་པའི་གཤེན་རབ་
ཀྱི་གྲུབ་མཐའ་ལ་གནོད་བྱེད་ཀྱི་ཚད་མ་ནི། ཁྱོད་ཅི་ལྟར་འདོད་པའི་ནང་གི་ཤེས་
པ་འཛིན་བྱེད་དེ་བོན་ཅན། དོན་དམ་པར་མེད་དེ། ཕྱི་ཡུལ་གཟུང་བ་དོན་དམ་པར་
མེད་པའི་ཕྱིར་རོ། །ཕྱི་ཡུལ་གྱི་གཟུང་བ་དོན་དམ་པར་མེད་ཀྱང་དེར་འཛིན་པའི་
27



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སེམས་ཡོད་ན་ཅི་སྟེ་སྟེ་ཁྱབ་པ་མ་གྲུབ་བོ་ཞེ་ན། འོ་ན་འགལ་ལམ། མ་ངེས། མ་ངེས་
ཞེ་ན། དངོས་ཀྱིས་མ་ངེས་སམ་ཐེ་ཚོམ་ཟ། དངོས་ཀྱིས་མ་ངེས་ཏེ། དཔེར་ན་ཟླ་
བ་གཉིས་མེད་ཀྱང་ཟླ་བ་གཉིས་སུ་འཛིན་པའི་ཤེས་པ་སྐྱེ་བ་བཞིན་ནོ་ཞེ་ན། འོ་
ན་ཤེས་པ་འཁྲུལ་པ་སྐྱེའམ་མ་འཁྲུལ་བ་སྐྱེ། འཁྲུལ་པ་སྐྱེ་འོ་ཞེ་ན། འོ་ན་ནི་ཤེས་པ་
དོན་དམ་ཡིན་པར་འདོད་པ་ཉམས་སོ། །མ་འཁྲུལ་པ་སྐྱེའོ་ཞེ་ན། འོ་ན་ཟླ་བ་གཉིས་
སུ་འཛིན་པ་མ་འཁྲུལ་པར་འགྱུར་རོ། །དེ་ནི་ལྟ་བའི་ཁྱད་པར་རོ། །ཞེས་འགྲེལ་པ་
མེ་ལོང་དགུ་བསྐོར་ལས་གསུངས་སོ། །ཉོན་མོངས་ཅན་གྱི་ཡིད་མེད་ན་འགྲོ་བ་
རྣམས་ལ་བདག་ཏུ་འཛིན་པ་མེད་པར་འགྱུར་ཏེ། ཡིད་ཀྱི་དབང་པོ་ཡང་མེད་པ་
དང་
། ཡིད་ཤེས་ཀྱི་བདག་རྐྱེན་མ་ཚང་པར་འགྱུར་བ་དང་། སྙོམས་འཇུག་གསུམ་
གྱི་ཁྱད་པར་ཀྱང་ཉོན་ཡིད་བཀག་མ་བཀག་ཡིན་པས། ཉོན་ཡིད་མེད་ན་ཁྱད་མེད་
དུ་འགྱུར་རོ། །ཀུན་གཞིའི་རྣམ་ཤེས་མེད་ན་ནི་དབྱེ་བཤད་ལས། ཀུན་གཞི་མེད་
ན་སྐྱོན་བདུན་ཡོད་དེ། སྙོམས་འཇུག་གསུམ་ （ ༣）ལས་ལྡང་བ་མི་འཐད། གཉིད་
དང་ (༤) བརྒྱལ་ （༥）ཚེ་སད་པ་མི་འཐད། འཁོར་བ་ལུགས་མཐུན་ (༦）ལུགས་
ལྡོག་ （༧) མི་འཐད་དོ། །ཞེས་པ། སྙོམས་འཇུག་གསུམ་བསྐལ་པར་ལོན་པ་ལས་
ཕྱིས་ལྡང་བའི་རྒྱུ་མེད་པར་ཐལ་བ་དང་། གཉིད་དང་བརྒྱལ་ཚེ་སད་པ་མེད་པ་དང་།
འཁོར་བ་ལུགས་འབྱུང་ལུགས་ལྡོག་ཀྱང་མི་འཐད་དེ། ས་བོན་བཞག་པ་དང་བག་
ཆགས་བསྒོ་ས་མེད་པས་སོ། །ཡིད་ཤེས་སྔ་ཕྱི་གཅིག་ལ་གཅིག་གིས་བསྒོ་ས་མེད་
དེ་མ་ཕྲད་པས་སོ། །ཤེས་པ་རིགས་གཅིག་པ་ཙམ་གཅིག་ལ་གཅིག་གིས་བསྒོ་ན་
ནི། མྱ་ངན་ལས་འདས་པའི་ཤེས་རབ་ལ་ཡང་བསྒོས་པར་འགྱུར་བས་ཧ་ཅང་ཐལ་
ལོ། །གཉིས་པ་ཕྲིན་ལས་ནི། རང་རྟོགས་གཤེན་རབ་པས་རང་དོན་ལས་སྤྱོད་མི་
ནུས་ཏེ། འདིས་རང་དོན་དང་གཞན་དོན་གཉིས་ཀ་བྱེད་དེ། སེམས་ཅན་ཐམ་
བམས་
218



ལུང་རིགས་མཛོད།
ཅད་ཀྱི་དོན་ལ་བཏང་སྙོམས་སུ་མཛད་པའོ། །ཞེས་མེ་ལོང་ལས་གསུངས་སོ། །གསུམ་
པ་ཡེ་ཤེས་ནི། དེ་ལས། དེས་གང་ཟག་གི་བདག་དང་བོན་གྱི་བདག་ཕྱོགས་གཅིག་
ལ་བདག་མེད་ཙམ་ལས་མ་རྟོགས་ཏེ། འདིས་ནི་བདག་མེད་གཉིས་ཀ་རྟོགས་
པའོ། །བཞི་པ་བརྩོན་འགྲུས་ནི། བསྐལ་པ་ཆེན་པོ་གྲངས་ཀྱི་གནས་གཞན་དྲུག་ཅུ་
པ་གྲངས་མེད་སུམ་ཅུ་སོ་གཅིག་ནས་འབྲས་བུ་འཐོབ་པར་ལྟ་བ་བྱེ་བྲག་ཏུ་སྨྲ་བ་
ཡང་ཡོད་ལ། མདོ་སྡེ་པས་བདུན་ན་འབྲས་བུ་འཐོབ་པར་ལྟ་སྟེ། དེའང་ཚོགས་
ལམ་ལ་གཅིག །སྦྱོར་ལམ་དྲོད་རྩེ་བཟོད་བོན་བཞི་ལ་བཞི་སྟེ་ལྔ། མཐོང་སྒོམ་
གཉིས་སུ་རེ་རེ་སྟེ་བདུན་ན་ཚོགས་བསག་པའོ། །འོ་ན་བསེ་རུ་བསྐལ་པ་བརྒྱ་དང་།
མྱུར་བ་སྲིད་པ་གསུམ་གྱིས་ཐར་པར་བཤད་དོ། །ཞེ་ན། དེས་འཁོར་བ་ལ་ཡུན་
རིང་ནས་སླར་ལྡོག་དགོས་ཀྱི། སྐྲག་བསྔངས་ཀྱིས་ལམ་ལ་ཆེས་བརྩོན་པས། དེས་
ཞི་བ་ཕྱོགས་གཅིག་པའི་ཡེ་ཤེས་ཕྱོགས་རེ་ལས་མེད་པའོ། །ཐུགས་རྗེ་སེམས་དཔའི་
ལུགས་ལ་གྲངས་མེད་ལྔར་སོག་སྟེ། ཚོགས་ལམ་ལ་གཅིག །དྲོད་རྩེ་གཉིས་ལ་གཅིག་
དང་གཉིས། བཟོད་བོན་གཉིས་ལ་གཅིག་དང་གསུམ་མཐོང་སྒོམ་གཉིས་ལ་རེ་
རེ་སྟེ་ལྔའོ། །གྲངས་མེད་གསུམ་དུ་ཚོགས་བསག་པ་ནི་སེམས་དཔའ་སྤྲོས་མེད་པ་
སྟེ། དེས་ནི་ལྷ་འགྲེལ་ལས། ས་དང་པོ་མ་ཐོབ་བར་དུ་དཀའ་བ་སྤྱོད་པར་བྱས་ཏེ།
ས་དང་པོ་མན་ཆད་ལ་གྲངས་མེད་གཅིག །དེ་ནས་བརྒྱད་པ་ལ་གཅིག །དེ་ནས་
བཅུ་གཅིག་པ་ལ་གཅིག་སྟེ། བསྐལ་པ་གྲངས་མེད་གསུམ་གྱིས་དམྱལ་བ་དོང་ནས་
སྤྲུག་སྟེ། ཐམས་ཅད་འབྲས་བུར་སངས་རྒྱ་བའོ། །ཞེས་སོ། །ལྔ་པ་ཐབས་ནི། རྣམ་
རང་གཉིས་
ས་ལ་ནི་རང་གི་ཤེས་རབ་ཕྱོགས་གཅིག་པ་དེ་ལས་མེད་དེ། ཐེག་ཆེན་
བཤེས་གཉེན་གྱིས་མ་ཟིན་པའི་ཕྱིར་རོ། །དེས་ན་རྣམ་རང་གཉིས་ཀྱིས་ནི་དེ་བཞིན་
གཤེགས་པ་མཐོང་ཡང་རྣམ་སྨིན་དང་སྒྲིབ་པའི་ལྷག་མ་ཅན་འདས་གྲོང་དུ་མཐོང་
219



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ། རང་རང་གི་མོས་པ་དང་མཐུན་པའི་བོན་ཙམ་བསྟན་པ་གོ་བའོ། །འདི་ལ་
ཤེས་རབ་ཆེན་པོས་འཁོར་བའི་མཐའ་ལ་མི་གནས་པ་དང་། སྙིང་རྗེ་ཆེན་པོས་
མྱ་ངན་ལས་འདས་པའི་མཐའ་ལ་མི་གནས་པས་འགྲོ་དོན་བྱེད་པའི་ཐབས་མངའ་
བས་ན་ཀུན་ཏུ་འོད་ཀྱི་སྐུ་གསུམ་འཐོབ་པ་སྟེ། རྣམ་འབྱེད་ལས། ཐབས་ཆེན་སྙིང་
རྗེས་སྲིད་ཞིའི་མཐར།། མི་གནས་མྱང་འདས་སངས་རྒྱུས་ནི། བཅུ་གཅིག་ཀུན་
ཏུ་འོད་ཀྱི་ས།། སྤངས་རྟོགས་མཐར་ཐུག་སྐུ་གསུམ་རྫོགས།། ཞེས་དང་། བྱམས་
འབུམ་ལས། ཐེག་པ་དམན་པ་རང་ཉིད་ཞི་བདེར་གཉེར་བ་ནི། དམྱལ་བར་
གནས་པ་བས་ཀྱང་སངས་རྒྱས་ལ་རིང་བས། ཞེས་པས། རྣམ་རང་གཉིས་ཤེས་
རབ་ཆུང་བས་འཁོར་བར་ཡུན་རིང་འཁོར་ནས་ཐར་པ་ན། སྙིང་རྗེ་ཆུང་བས་
གཞན་དོན་མི་བྱེད་པར་མྱང་འདས་ཀྱི་མཐའ་ལ་གནས་པའོ། །དྲུག་པ་འབྲས་བུ་
ནི། མེ་ལོང་དགུ་བསྐོར་ལས། འབྲས་བུ་ནི། དེས་ཤེས་རབ་མགྱོགས་ཆེན་ཙམ་
ལས་མེད་དེ། འདིས་ཀུན་ཏུ་འོད་ཀྱི་སྐུ་གསུམ་འཐོབ་པའོ། །ཞེས་སོ། །བདུན་པ་
བསྒྲུབ་ཐབས་ནི། དེ་ཉིད་ལས། འདིས་ལམ་ལྔ་ལ་བོན་སུམ་ཅུ་རྩ་བདུན་རྫོགས་
པར་སྒྲུབ་སྟེ། དེ་ལ་དེ་མེད་པའི་ཕྱིར་ཁྱད་པར་དུ་འཕགས་སོ། །ཞེས་སོ། །འོ་ན་
རྣམ་རང་གཉིས་ལའང་ལམ་ལྔའི་རྣམ་གཞག་བྱེད་པ་མ་ཡིན་ནམ་ཞེ་ན། ཡིན་ཏེ་
འདིས་ནི་བསྒོམ་པའི་ལམ་ལ་ཡང་ས་ད་
ང་ས་དགུའི་ཉོན་མོངས་དགུ་ཚན་དུ་བསྡུས་པ་ས་
དགུར་གཅིག་ཆར་སྦྱང་ལ། རྣམ་རང་གཉིས་ཀྱིས་ནི་བསྒོམ་ལམ་དགུ་དགུ་བརྒྱུད་
ཅུ་རྩ་གཅིག་གིས་ས་དགུའི་ཉོན་མོངས་དགུ་དགུ་གྱ་གཅིག་རིམ་པར་སྤང་པ་ལས་
མི་ནུས་ཤིང་། ལམ་སུམ་ཅུ་རྩ་བདུན་ཡང་དེ་ལ་འདི་བཞིན་མེད་པས་ན་ཁྱད་པར་
བདུན་གྱིས་ཉན་རང་ལས་ཐུགས་རྗེ་སེམས་དཔའ་འཕགས་སོ། །ཐེག་པ་རིམ་པ་
མཐའ་དག་གི་དོན་གསལ་བར་བྱེད་པ་ལུང་རིགས་རིན་པོ་ཆེའི་མཛོད་ལས།
22)



ལུང་རིགས་མཛོད།
ངེས་
རྒྱུའི་ཐེག་ཆེན་པ་ཐུགས་རྗེ་སེམས་དཔའི་གཞུང་ལུགས་རྒྱ་ཆེར་བསྟན་པ་སྟེ་རིམ་
ཁང་ལྔ་པའོ།། །།
༈ ད་ནི་རྒྱུ་མཚན་ཉིད་པའི་ཐེག་པ་མཐའ་ཐུག་པ་གཡུང་དྲུང་སེམས་དཔའ་སྤྲོས་
མེད་པའི་འདོད་གཞུང་རྒྱ་ཆེར་དབྱེ་བ་ལ་ལྔ། མཚན་ཉིད། རྣམ་གྲངས།
ཚིག །དབྱེ་བ། གཞུང་དོན་གཏན་ལ་དབབ་པའོ། །དང་པོ་ནི། མཚན་ཉིད་ཀྱི་
ཐེག་པ་ཆེན་པོ་དང་
། བོན་ཐམས་ཅད་བདེན་མེད་སྤྲོས་བྲལ་དུ་འདོད་པའི་གཞི་
མཐུན་པའོ། །ཞེས་མཁས་དབང་ཉི་མས་བཞེད་དོ། །གཉིས་པ་ནི། དེ་དང་དབུ་
མའི་ཐེག་པ། ཕ་རོལ་ཕྱིན་པ་སྤྲོས་བྲལ་གྱི་ཐེག་པ་རྣམས་མིང་གི་རྣམ་གྲངས་ཡིན་
ཞེས་སོ། །གསུམ་པ་ངེས་ཚིག་ནི། ལ་བཟླ་ལས། སྤྱོད་པས་དགེ་སྤྱོད་མས་ཡར་
འཛེག །ལྟ་བ་འཁྲུལ་མེད་ཡས་མར་དབུབ།། གཡུང་དྲུང་མིང་གི་ངེས་ཚིག་ཡིན།
ཞེས་དང་། འགྲེལ་མེ་ལོང་དགུ་བསྐོར་ལས། འགྱུར་བ་དང་མཚན་མ་མེད་པའི་
ཕྱིར་དོན་གཡུང་དྲུང་། དེ་ལ་སེམས་སྟོབས་སུ་གྱུར་པའི་ཕྱིར་སེམས་དཔའ། མཐའ་
བརྒྱད་ལས་གྲོལ་བའི་ཕྱིར་སྤྲོས་མེད་དོ། །ཞེས་དང་། བདེན་གཉིས་ལས། སྤྲོས་
པའི་མཐའ་རྣམས་ཡོངས་བྲལ་བ།། དེ་ཚེ་དབུས་ནི་རྙེད་མིན་ཀྱང་།། དབུ་མ་ཞེས་
བྱའི་ཐ་སྙད་གདགས།། ཞེས་གསུངས་པ་བཞིན་ནོ། །མཐའ་བརྒྱད་ནི། ཁ་ཅིག་
གིས་ཡོད་མཐའ། མེད་མཐའ། སྣང་མཐའ། སྟོང་མཐའ། རྟག་མཐལ། ཆད་
མཐའ། སྐྱེ་མཐའ། འགག་མཐའ་དང་བརྒྱད་དུ་འདོད་དོ། །ཡང་ཁ་ཅིག་གིས།
སྣང་སྟོང་གཉིས（ ༡)། རྟག་ཆད་གཉིས(༢) ། སྐྱེ་འགག་གཉིས ( ༣）། སྤང་
ལེན(༤) བདག་ཡོད་མེད（༥） དབེན་དང་མི་དབེན (༦)། སྨོན་པ་ཡོད་
མེད （༧)། ཐོག་མཐར་ལྟ་བ་བརྒྱད་ཅེས་འདོད་དོ། །
བཞི་པ་གཞུང་ལུགས་ཀྱི་སྒོ་ནས་གཉིས་ཏེ། རོལ་པ་སྐྱེ་མཆེད་ལྟར་སྣང་གི་དབུ་
223



ཀུན་མཁྱེན་ཤར་རྫ་པ་བཀྲ་ཤིས་རྒྱལ་
J་ཤིས་རྒྱལ་མཚན་གྱི་གསུང་འབུམ།
མ་དང་། མཚན་མ་ཀུན་བྲལ་ཅི་མི་གནས་པའི་དབུ་མ་གཉིས། དང་པོ་ནི། གཅིག་
དང་དུ་བྲལ་ལ་སོགས་ཀྱི་རྟགས་ཀྱིས། སྣང་བ་ལ་ཡང་དག་གིས་སྤྲོས་པ་གཅོད་པའི་
ཚེ། ཤུགས་ལ་སྐྱེ་མཆེད་སྒྱུ་མ་རྫུན་དུ་བསྒྲུབ་པའི་རང་རྒྱུད་ཀྱི་དམ་བཅའ་བཀོད་
པར་བྱེད་པའོ། །དེ་ལ་དབུ་མར་རང་རྒྱུད་པ་ཡང་བྱ་སྟེ་དོན་གཅིག་གོ །གཉིས་
པ་ནི། དེ་ཚེ་རྣམ་པར་བཅད་པ་ཙམ་གྱི་ཐལ་འགྱུར་བརྗོད། དམ་བཅའ་མི་བྱེད་
པའོ། །དེ་ལ་དབུ་མ་ཐལ་འགྱུར་བ་ཞེས་བྱའོ། །དེ་ལ་དབྱེ་ན་གཉིས་སུ་ཡོད་དེ།
མཚན་མ་འགེག་པ་བ་དང་
། མཚན་མ་ཤུགས་སྣང་བ་གཉིས། དང་པོ་ནི། ནམ་
མཁའི་མེ་ཏོག་ལྟར་སྣང་བ་འགེག་པར་འདོད་པའོ། །གཉིས་པ་ནི། སྒྱུ་མ་ལྟར་སྣང་
ཡང་སྣང་ལ་བདེན་པ་མེད་པར་འདོད་པའོ།
ལྔ་པ་གཞུང་དོན་གཏན་ལ་དབབ་པ་ལ་བདུན་དུ་གསུངས་པའི། དང་པོ་ལྟ་
བ་ནི། ཐེག་རིམ་ལས། དོན་ལྔ་རྣམ་པར་གཞག་པའི་ཚད་མ་ཡིས། དོན་དམ་ཀུན་
རྫོབ་གཉིས་འཇལ་ཤེས་པ་དེས། བོན་རྣམས་བདག་མེད་སྤྲོས་དང་བྲལ་བར་ལྟ།།
སྤྲོས་ལ་གནོད་བྱེད་ཚད་མས་དེ་སེམས་བཟློག །ཅེས་པས། དེ་ལ་གསུམ་སྟེ། གང་
གཏན་ལ་དབབ་བྱའི་བདེན་པ་གཉིས། གང་གིས་གཏན་ལ་འབེབ་བྱེད་ཀྱི་གཏན་
ཚིགས་བརྒྱད། ཚུལ་ཇི་ལྟར་གཏན་ལ་དབབ་པའི་དོན་ལྔའོ།།
དང་པོ་ནི། འགྲེལ་པ་མེ་ལོང་ལས། གཡུང་དྲུང་སེམས་དཔའི་ལུགས་ཀྱིས་
བདེན་པ་གཉིས་སུ་ཁས་ལེན་ཏེ། གང་ཞེ་ན། དོན་དམ་བདེན་པ་དང་
། ཀུན་རྫོབ་
ཀྱི་བདེན་པའོ། །ཞེས་པས། འདི་ལ་གསུམ། མཚན་ཉིད། དབྱེ་བ། དབྱེ་དོན་
ནོ། །དང་པོ་བདེན་པའི་མཚན་ཉིད་ལ་སྔ་རབས་ཀྱི་མཁས་པ་རྣམས་ཀྱིས་འདོད་
ལུགས་མི་མཐུན་པ་མང་དུ་ཡོད་ཀྱང་། རང་ལུགས་ནི་རྗེ་རིན་པོ་ཆེས་ཡིན་ལུགས་
དང་ལྡན་པར་གསུངས་པ་ལྟར་འདོད་དགོས་ཏེ། ས་ལམ་འཕྲུལ་སྒྲོན་ལས། བདེན་
222



ལུང་རིགས་མཛོད།
པ་ཡིན་ལུགས་ལྡན་པར་གསུངས།། ཞེས་འགྲོ་མགོན་བློ་གྲོས་སོགས་ཀྱིས་ཀྱང་དེ་
ལྟར་གསུངས་སོ། །འོ་ན་ཟླ་བ་གཉིས་དུང་སེར་སོགས་ཀུན་རྫོབ་ཀྱི་བདེན་པ་མ་
ཡིན་པར་ཐལ། ཡིན་ལུགས་དང་ལྡན་པ་མ་ཡིན་པའི་ཕྱིར་ཞེ་ན། འདོད་དེ། ཀུན་
རྫོབ་ཡིན་ཀྱང་བདེན་པ་མ་ཡིན་པས་སོ། །འདི་ལ་སྒ་སྟོན་གྱིས་མི་འཐད་པར་
གསུངས་ཀྱང་སྐྱོན་དུ་མི་བསམ་སྟེ། རྗེ་བླ་མས་གསུངས་པ་ལ་འཁྲུལ་པ་མི་མངའ་
བའི་ཕྱིར་རོ།།
གཉིས་པ་དབྱེ་བ་ལ་གཉིས། རྣམ་གྲངས་བརྗོད་པའི་སྒོ་ནས་དབྱེ་བ་དང་།
བདེན་པ་གཉིས་སུ་དབྱེ་བ་དངོས་སོ། །དང་པོ་ནི། གང་ལ་དབྱེ་བའི་གཞི་ནི། གནས་
སྐབས་ཀྱི་བདེན་པའི་ཁྱབ་བྱེད་རང་བཞིན་གྱི་བདེན་པ་དེས་ཁྱབ་ཙམ་ལ། གང་
དབྱེ་བའི་ངོ་བོ་ནི། དོན་དམ་གྱི་བདེན་པ་དང་། ཀུན་རྫོབ་ཀྱི་བདེན་པ་གཉིས།
གང་གིས་འབྱེད་པའི་རྒྱུ་མཚན་ནི། གཞིའི་དབང་དུ་བྱས་ན་བོན་ཅན་ལ་ལྟོས་ཏེ་
ཀུན་རྫོབ་ཀྱི་བདེན་པ། བོན་ཉིད་ལ་ལྟོས་ཏེ་དོན་དམ་གྱི་བདེན་པ་དང་། འབྲས་
བུའི་དབང་དུ་བྱས་ན་ཇི་ལྟ་བ་རྟོགས་པའི་ཡེ་ཤེས་ཀྱི་ཡུལ་ལ་ལྟོས་ཏེ་དོན་དམ་གྱི་
བདེན་པ། ཇི་སྙེད་པ་མཁྱེན་པའི་ཡེ་ཤེས་ཀྱི་ཡུལ་ལ་ལྟོས་ཏེ་ཀུན་རྫོབ་ཀྱི་བདེན་
པ་དང་། ལམ་གྱི་དབང་དུ་བྱས་ན་འཕགས་པའི་མཉམ་བཞག་གི་ཡེ་ཤེས་ལ་ལྟོས་
ཏེ་དོན་དམ་གྱི་བདེན་པ། རྗེས་ཐོབ་ཀྱི་ཡེ་ཤེས་ལ་ལྟོས་ཏེ། ཀུན་རྫོབ་ཀྱི་བདེན་པ་
གཉིས་སུ་དབྱེའོ། །ཡང་དགག་བྱའི་དབང་དུ་བྱས་ན་བདེན་དངོས་བཀག་ནས་
སྒྱུ་མ་ལྟ་བུ་ལ་སོགས་བསྟན་པའི་ཕྱིར་དུ་ཀུན་རྫོབ་ཀྱི་བདེན་པ་དང་། སྒྱུ་མ་ལ་སོགས་
སྤྲོས་པའི་མཚན་མ་ཐམས་ཅད་ཀྱི་རྣམ་པར་བཀག་ནས་སྤྲོས་བྲལ་སྟོང་པ་ལ་ལྟོས་པ་
སོགས་ཀྱི་སྒོ་ནས་དོན་དམ་གྱི་བདེན་པ་གཉིས་སུ་རྣམ་པར་དབྱེ་སྟེ། ས་ལམ་ལས།
དབྱེ་གཞི་མཚན་ཉིད་དེས་ཁྱབ་ཙམ།། དབྱེ་ངོ་དོན་དམ་ཀུན་རྫོབ་གཉིས།། རྒྱུ་མཚན་
223



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བོན་ཅན་བོན་ཉིད་དང་། འབྲས་བུའི་ཇི་ལྟ་ཇི་སྙེད་མཁྱེན།། འཕགས་པའི་མཉམ་
བཞག་རྗེས་ཐོབ་གཉིས། བདེན་དངོས་བཀག་ནས་སྒྱུ་མ་དང་།། ཐམས་ཅད་རྣམ་
བཀག་སྤྲོས་བྲལ་ལ། ལྟོས་སོགས་སྒོ་ནས་རྣམ་པར་དབྱེ།། ཞེས་སོ། །ཇི་ལྟར་དབྱེ་
བའི་དོན་ནི་འོག་ཏུ་འཆད་དོ། །ཇི་སྐད་དབྱེ་བའི་གྲངས་ངེས་ནི། ཡིན་ཚུལ་དུ་ཅི་
ཡང་མ་གྲུབ་པ་ལ་ལྟོས་ཏེ་དོན་དམ་གྱི་བདེན་པར་ངེས་ཤིང། སྣང་ཚུལ་དུ་སྣ་ཚོགས་
སུ་མ་འགགས་པར་འཆར་བ་ལ་སོགས་ལ་ལྟོས་ཏེ་ཀུན་རྫོབ་ཀྱི་བདེན་པ་གཉིས་སུ་
དབྱེ་བར་ངེས་ཏེ། དེ་ཉིད་ལས། གྲངས་ནི་ཡིན་ཚུལ་མ་གྲུབ་ཅིང་།། སྣང་ཚུལ་དག་
ཏུ་མ་འགགས་པ།། སྣ་ཚོགས་ལ་ལྟོས་རྣམ་པར་ངེས།། ཞེས་སོ། །
གཉིས་པ་བདེན་པ་གཉིས་སུ་དབྱེ་བ་དངོས་ལ་གཉིས། ཀུན་རྫོབ་དང་དོན་
དམ་མོ། །དང་པོ་ལ་གསུམ། མཚན་ཉིད། མཚན་གཞི། སྒྲ་དོན་ནོ། །དང་པོ་ནི།
མཚན་མར་སྣང་བའི་ཡིན་ལུགས་དང་ལྡན་པ་དེ་དག་ནི་ཐ་སྙད་དུ་ཀུན་རྫོབ་ཀྱི་བདེན་
པའི་མཚན་ཉིད་ཡིན་ཏེ། སྔ་མ་ལས། མཚན་མར་སྣང་བའི་ཡིན་ལུགས་ལྡན།།
དེ་ནི་ཀུན་རྫོབ་བདེན་པ་ཉིད། ཅེས་སོ། །སྨྲིག་རྒྱུ་ལ་ཆུར་འཁྲུལ་པ་སོགས་ནི། ལྟོས་
པའི་སྒོ་ནས་བཏགས་པར་བྱ་བ་ཡིན་ནོ།།
གཉིས་པ་མཚན་གཞི་ལ་གཉིས་ཏེ། དག་པའི་ཀུན་རྫོབ་དང་། མ་དག་པའི་
ཀུན་རྫོབ་བོ། །དང་པོ་ལ་གསུམ། མཚན་ཉིད། མཚན་གཞི། ངེས་ཚིག་གོ །དང་པོ་
ནི། བག་ཆགས་ཅི་རིགས་དང་བྲལ་ཞིང་མཚན་མར་སྣང་བའི་ཡིན་ལུགས་དང་
ལྡན་པ་དེ། དག་པའི་ཀུན་རྫོབ་ཀྱི་བདེན་པའི་མཚན་ཉིད་ཡིན་ཏེ། དེ་ཉིད་ལས།
བག་ཆགས་ཅི་རིགས་དང་བྲལ་བ། མཚན་མ་སྣང་བའི་ཡིན་ལུགས་ལྡན།། དག་
པ་ཀུན་རྫོབ་བདེན་པ་ཉིད།། ཅེས་སོ། །གཉིས་པ་མཚན་གཞི་ནི། སངས་རྒྱས་ཀྱི་
གཞན་སྣང་དུ་ཤར་བའི་སྐུ་དང་ཡེ་ཤེས་ཕྲིན་ལས་སྣ་ཚོགས་དང་། གཡུང་དྲུང་
224



ལུང་རིགས་མཛོད།
སེམས་དཔའི་རྗེས་ཐོབ་ལ་གང་སྣང་བའི་སྣང་བ་རྣམས་སོ། །གསུམ་པ་ངེས་ཚིག་
ནི། སྒྲིབ་པ་ཅི་རིགས་ཀྱིས་དབེན་ཅིང་དག་པའི་ཀུན་རྫོབ་ཡིན་པས་ན། དག་པའི་
ཀུན་རྫོབ་བརྗོད་ཅིང་ཐ་སྙད་འདོགས་སོ།།
གཉིས་པ་མ་དག་པའི་ཀུན་རྫོབ་ལ་གསུམ། མཚན་ཉིད། མཚན་གཞི། ངེས་
ཚིག་གོ །དང་པོ་ནི། བག་ཆགས་དང་འགྲོགས་པ་གང་ཞིག་མཚན་མར་སྣང་བའི་
ཡིན་ལུགས་དང་། ལྡན་པ་དེ་མ་དག་ཀུན་རྫོབ་ཀྱི་བདེན་པའི་མཚན་ཉིད་ཡིན་ཏེ།
ས་ལམ་དེ་ཉིད་ལས། བག་ཆགས་མངོན་གྱུར་དང་འགྲོགས་གང་།། མཚན་མར་
སྣང་བའི་ཡིན་ལུགས་ལྡན།། མ་དག་ཀུན་རྫོབ་བདེན་པ་ཉིད།། ཅེས་སོ། །གཉིས་པ་
མཚན་གཞི་ལ་གཉིས་ཏེ། ཡང་དག་ཀུན་རྫོབ་དང་། ལོག་པའི་ཀུན་རྫོབ་བོ། །དང་
པོ་ཡང་དག་ཀུན་རྫོབ་ལ་གསུམ། མཚན་ཉིད། མཚན་གཞི། ངེས་ཚིག་གོ །དང་པོ་
ནི། ཐ་སྙད་པའི་བློ་མ་འཁྲུལ་པ་ལ་གྲུབ་ཅིང་། མཚན་མར་སྣང་བའི་ཡིན་ལུགས་
དང་ལྡན་པ་དེ། ཡང་དག་ཀུན་རྫོབ་ཀྱི་མཚན་ཉིད་དུ་སྔོན་གྱིས་མཁས་པས་འཇོག་
ཅེས་རྗེ་བླ་མས་གསུངས་ཏེ། དོན་ལ་ཁྲིད་བདེ་བའི་སྒོ་ནས་སོ། །གཉིས་པ་མཚན་
གཞིའི་དབྱེ་བ་ནི། དེ་ནི་མངོན་སུམ་གྱི་ཡུལ་དང་ཡུལ་ཅན། རང་རིག་དང་གཞན་
རིག་གིས་བསྡུས་པའི་གཟུགས་སོགས་ཀྱི་དོན་རང་མཚན་བློས་མཐོང་བ་རྣམས་
དང་། དོན་སྤྱི་ཡང་དོན་དང་མཐུན་པ་དང་། དོན་རང་མཚན་ལ་བརྟེན་ནས་
རྟོགས་པ་དང་
། དོན་སྤྱི་ཉིད་དུ་རྟོགས་པ་དེ་དག་ཡིན་ནོ། །དེ་དག་ནི་ཤིན་ཏུ་མང་
བར་གནས་ཀྱང་། རང་མཚན་དང་དོན་སྤྱིའི་སྒོ་ནས་གཉིས་སུ་བསྡུས་པའོ། །གསུམ་
པ་ངེས་ཚིག་ནི། ཅིའི་ཕྱིར་ཡང་དག་ཀུན་རྫོབ་བརྗོད་ཅེ་ན། སོ་སོའི་སྐྱེ་བོའི་ཤེས་
པ་འཁྲུལ་པ་མེད་པར་བདེན་པ་ལྟར་སྣང་བའི་ཕྱིར་ན་དེ་སྐད་བརྗོད་དོ།།
གཉིས་པ་ལོག་པའི་ཀུན་རྫོབ་ལ་གསུམ། མཚན་ཉིད། མཚན་གཞི། ངེས་
225



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཚིག་གོ །དང་པོ་ནི། འཁྲུལ་པའི་ཤེས་ངོར་གྲུབ་ཅིང་མཚན་མར་སྣང་བའི་སྣང་
ཚུལ་ལྟར་དོན་བྱེད་ནུས་པས་སྟོང་པ་ནི་ལོག་པའི་ཀུན་རྫོབ་ཀྱི་མཚན་ཉིད་ཡིན་ཏེ།
དེ་ཉིད་ལས། འཁྲུལ་ངོར་གྲུབ་ཅིང་མཚན་མར་སྣང་། དོན་བྱེད་ནུས་པས་སྟོང་པ་
ནི། ལོག་པའི་ཀུན་རྫོབ། ཅེས་གསུངས་སོ། །གཉིས་པ་མཚན་གཞི་ནི། དབང་ཤེས་
འཁྲུལ་པའི་ཡུལ་ལ་ཟླ་བ་གཉིས་སྣང་བ། དུང་སེར་སྣང་བ་ལ་སོགས་དང་། ཡིད་
ཤེས་བསླད་པའི་ཡུལ་ལ་རྨི་ལམ་གྱི་སྣང་བ་ལ་སོགས་རྣམས་སོ། །གསུམ་པ་ངེས་
ཚིག་ནི། དོན་བཞིན་བདེན་པ་ལྟར་སྣང་ཡང་དོན་ལ་ལོག་པའི་ཀུན་རྫོབ་ཡིན་པས་
ན། ལོག་པའི་ཀུན་རྫོབ་ཅེས་བརྗོད་ཅིང་ཐ་སྙད་གདགས་སོ། །གསུམ་པ་མ་དག་
ཀུན་རྫོབ་ཀྱི་ངེས་ཚིག་ནི། བག་ཆགས་མངོན་གྱུར་དང་འགྲོགས་པའི་ཀུན་རྫོབ་
ཡིན་པས་ན། མ་དག་ཀུན་རྫོབ་ཅེས་སུ་ཐ་སྙད་གདགས་པའོ། །གསུམ་པ་ཀུན་རྫོབ་
ཀྱི་སྒྲ་དོན་ནི། ཀུན་ནི་སྣང་བ་ཇི་སྙེད་པ། རྫོབ་ནི་མི་བདེན་བསླུ་བ་སྟེ། བརྟགས་
ཤིང་དཔྱད་ན་སྙིང་པོ་མེད་པའི་ཕྱིར་ན་ཡང་ཀུན་རྫོབ་ཅེས་བྱ་ལ། རིགས་པས་
དཔྱད་ན་རིགས་པས་སྲུང་མི་བཟོད་པས་ན་ཀུན་རྫོབ་ཅེས་བརྗོད་པ་སྟེ། མེ་ལོང་
དགུ་བསྐོར་ལས། ངེས་ཚིག་ནི་སྣང་ལ་བརྟག་མི་བཟོད་པའི་ཕྱིར་དང་། བསླུ་བའི་
ཕྱིར་རོ། །ཞེས་སོ།།
གཉིས་པ་དོན་དམ་གྱི་བདེན་པ་ལ་གསུམ། མཚན་ཉིད། མཚན་གཞི། སྒྲ་དོན་
ནོ། །དང་པོ་ནི། མཚན་མར་མ་གྲུབ་པའི་ཡིན་ལུགས་དང་ལྡན་པ་དེ་ཉིད་དོན་
དམ་བདེན་པའི་མཚན་ཉིད་ཡིན་ཏེ། ས་ལམ་ལས། མཚན་མར་མ་གྲུབ་ཡིན་
ལུགས་ལྡན།། དེ་ནི་དོན་དམ་བདེན་པ་ཉིད།། ཅེས་གསུངས་སོ། །འོ་ན་དོན་དམ་
མཚན་མཚོན་གྱིས་སྤྲོས་པ་དང་བཅས་པར་ཐལ། མཚན་མར་མ་གྲུབ་པའི་ཡིན་
ལུགས་དང་ལྡན་པ་དོན་དམ་བདེན་པའི་མཚན་ཉིད་ཡིན་པའི་ཕྱིར། ཞེ་ན། རང་
226



ལུང་རིགས་མཛོད།
ལྡོག་དེ་ལྟར་མིན་ཀྱང་བརྡའ་རུང་བ་ཙམ་ལ་སྐྱོན་མེད་དོ། །གཉིས་པ་མཚན་གཞིའི་
དབྱེ་བ་ནི། ཡང་དག་པའི་སྤྲོས་པ་ཐམས་ཅད་ཀྱིས་དབེན་པ་གྲངས་དང་དབྱེ་བ་
ལ་སོགས་མེད་ཀྱང་། གདུལ་བྱ་དྲངས་བའི་སླད་དུ་གྲངས་དང་དབྱེ་བ་ཐ་སྙད་དུ་
བརྡའ་རུ་གསུངས་ཏེ། ཐེག་འགྲེལ་མེ་ལོང་དགུ་བསྐོར་ལས། ཟབ་མོ་གཏམ་གྱི་
དོན་དམ་དང་། འཇིག་རྟེན་གྲགས་སྡེའི་དོན་དམ་གཉིས་སུ་རྣམ་པ་བཤད། དེ་
ནི་སྟོང་ཉིད་ཇི་ལྟ་བའི་ཡེ་ཤེས་ལ་མངོན་དུ་འཆར་བ་དང་། མོས་སྤྱོད་ལ་དོན་སྤྱིར་
འཆར་བ་ལྟ་བུའོ། །ཡང་ན་བརྗོད་བྱེད་ཚིག་གི་སྒོ་ནས་རྣམ་གྲངས་དང་རྣམ་གྲངས་
མ་ཡིན་པའི་དོན་དམ་གཉིས། བརྗོད་བྱ་དོན་གྱི་སྒོ་ནས་སྤྲོས་པའི་ཕྱོགས་རེ་བཀག་
པ་ནི་འཇིག་རྟེན་གྲགས་སྡེའི་དོན་དམ་དང་། ཕྱོགས་མཐའ་དག་བཀག་པ་ནི་ཟབ་
མོ་གཏམ་གྱི་དོན་དམ་མོ། །གསུམ་པ་སྒྲ་དོན་ནི། བོན་ཅན་གྱི་མཐར་ཐུག་པའི་
ཕྱིར་དང་། འཕགས་པ་དམ་པ་རྣམས་ཀྱི་དགོངས་སྤྱོད་ཟབ་མོ་ཡིན་པའི་ཕྱིར་དོན་
དམ་ཞེས་བརྗོད་དེ། ས་ལམ་ལས། མཐར་ཐུག་དོན་དང་དམ་པ་ཡི།། སྤྱོད་ཡུལ་
ཡིན་ཕྱིར་དོན་དམ་བརྗོད།། ཅེས་སོ།།
གསུམ་པ་དབྱེ་དོན་ནི། ཐེག་འགྲེལ་མེ་ལོང་ལས། ཀུན་རྫོབ་ཀྱི་བདེན་པ་དང་།
དོན་དམ་པའི་བདེན་པ། མཚན་ཉིད་གཅིག་གམ་ཐ་དད་པ་ཡིན་ཞེ་ན། དེ་ལ་ཐ་
དད་པ་མེ་ཆུ་ལྟ་བུ་མ་ཡིན་ཏེ། གལ་ཏེ་ཡིན་ན་དོན་དམ་པ་རྟོགས་པས་ཀུན་རྫོབ་ཀྱི་
མཚན་མ་ཟིལ་གྱིས་མི་ནོན་པར་འགྱུར་རོ། །འདོད་ན་སངས་རྒྱས་ལ་མཚན་མ་
དངོས་སུ་ཡོད་པར་འགྱུར་ཏེ། ཐ་དད་པའི་ཕྱིར་རོ། །ཡང་ཐ་དད་ན་ཀུན་རྫོབ་ཏུ་
དགེ་བ་བོན་སྤྱོད་བྱས་པ་དང་། ལམ་བསྒོམ་པ་ཐམས་ཅད་དོན་མེད་དུ་འགྱུར་ཏེ།
འཐོབ་བྱ་དོན་དམ་ཡིན་པ་ལ་དོན་དམ་ལ་མི་ཕན་པའི་ཕྱིར་ཏེ། ཐ་དད་པའི་ཕྱིར་
རོ། །མཚན་ཉིད་གཅིག་པ་ཡང་མ་ཡིན་ཏེ། གལ་ཏེ་ཡིན་ན་ཀུན་རྫོབ་ཀྱི་དངོས་
227



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པོ་རྟོགས་པས་དོན་དམ་རྟོགས་པར་འགྱུར་ཏེ། གཅིག་པའི་ཕྱིར་རོ། །ཡང་སངས་
རྒྱས་པ་ན་ཀུན་རྫོབ་དངོས་སུ་ཡོད་པར་འགྱུར་ཏེ། ངོ་བོ་གཅིག་པའི་ཕྱིར་རོ། །ཞེས་
པས། དབྱེ་དོན་ལ་བདེན་པ་གཉིས་ངོ་བོ་གཅིག་པའི་སྐྱོན་བཞི། ཐ་དད་པའི་
སྐྱོན་བཞིའོ། །དང་པོ་ལ་བདེན་གཉིས་ངོ་བོ་གཅིག་ན། སོ་སོ་སྐྱེ་བོས་དོན་དམ་
མངོན་སུམ་དུ་རྟོགས་པར་འགྱུར་ཏེ། ཀུན་རྫོབ་མངོན་སུམ་དུ་མཐོང་བའི་ཕྱིར་
།ཡང་ （༢） ན་དོན་དམ་ལ་བརྟེན་ནས་ཟག་པ་འཕེལ་བར་འགྱུར་ཏེ། ཀུན་
རྫོབ་ལ་བརྟེན་ནས་ཟག་པ་འཕེལ་བའི་ཕྱིར་རོ། །ཡང་ (༣） ཀུན་རྫོབ་ལ་དབྱེ་བ་
མེད་པར་འགྱུར་ཏེ། དོན་དམ་ལ་དབྱེ་བ་མེད་པའི་ཕྱིར་རོ། །ཡང་ (༤)ན་དོན་དམ་
མཐོང་ཐོས་ཙམ་དུ་ཟད་པར་འགྱུར་ཏེ། ཀུན་རྫོབ་མཐོང་བ་ཙམ་དུ་ཟད་པའི་ཕྱིར་
རོ། །ཐ་དད་པའི་སྐྱོན་བཞི་ནི། སྟོང་ （༡）ཉིད་རྟོགས་ཀྱང་ཀུན་རྫོབ་ལོགས་ཤིག་
ན་དམིགས་པར་འགྱུར་ཏེ། ཀུན་རྫོབ་དོན་དམ་ལས་ངོ་བོ་ཐ་དད་པའི་ཕྱིར་རོ། །དེ་
ལྟར་བསྒོམས་པས་འདུ་བྱེད་ཀྱི་མཚན་མ་ཟིལ་གྱིས་མི་ནོན་ཅིང་། གནས་ངན་
ལེན་གྱི་འཆིང་བ་ལས་མི་གྲོལ་བར་མྱ་ངན་ལས་འདས་པ་མེད་པར་ཡང་འགྱུར།
གཞན་ （༢） ཡང་དོན་དམ་ཀུན་རྫོབ་འདིའི་བོན་ཉིད་མ་ཡིན་པར་འགྱུར་ཏེ། དོན་
དམ་དང་དངོས་པོ་ཐ་དད་པའི་ཕྱིར་རོ། །བུམ་པ་སྣམ་བུའི་བོན་ཉིད་མ་ཡིན་པ་
བཞིན་ནོ། །གཞན་ (༣) ཡང་ཀུན་རྫོབ་བདག་མེད་པ་དང་རབ་ཏུ་མ་གྲུབ་པ་
དོན་དམ་མ་ཡིན་པར་འགྱུར་ཏེ། བུམ་པ་མ་གྲུབ་པ་ཙམ་སྣམ་བུ་མ་ཡིན་པ་བཞིན་
ནོ། །གཞན་ (༤)ཡང་ཀུན་ནས་ཉོན་མོངས་པ་དང་རྣམ་པ་བྱང་བ་གཉིས་དུས་
གཅིག་ཏུ་དམིགས་པར་འགྱུར་ཏེ། དམིགས་ཡུལ་སོ་སོར་དམིགས་པའི་ཕྱིར་རོ། །བུམ་
པ་དང་སྣམ་བུ་འཛིན་པ་བཞིན་ནོ། །གཅིག་བཀག་པའི་ཐ་དད་ཀྱང་མ་ཡིན་ཏེ།
གང་རུང་གཅིག་དངོས་པོར་ཐལ་བས་སོ། །གཞན་ཡང་ས་ལམ་རང་འགྲེལ་ལས།
228



ལུང་རིགས་མཛོད།
བདེན་པ་གཉིས་ངོ་བོར་གཅིག་དང་། ངོ་བོ་ཐ་དད་དང་ ངོ་བོ་གཅིག་ལ་ལྡོག་པ་
ཐ་དད་དང་། གཅིག་པ་བཀག་པའི་ཐ་དད། ཤིན་ཏུ་གཅིག་མིན་ཐ་དད་མིན་པ་
དང་། དེ་ལ་སོགས་མི་མཐུན་པ་མང་མོད་ཀྱང་། ཞེས་དང། དོན་ལ་ནི་དེ་ཉིད་ཀྱི་
གཞུང་ལས། དབྱེ་བའི་དོན་ནི་དེ་ཉིད་དང་། གཞན་དུ་བརྗོད་དུ་མེད་པ་སྟེ། གཅིག་
དང་ཐ་དད་གང་དུ་ཡང་། དབྱེ་བ་མེད་པའི་དབྱེར་མེད་ཡིན། ཞེས་པས། དོན་
དམ་དེ་ཀུན་རྫོབ་ཀྱང་མ་ཡིན་ལ། ཀུན་རྫོབ་ལས་གཞན་ན་ཡང་བརྗོད་དུ་མེད་
པའོ། །དབུ་མ་བདེན་གཉིས་ལས་ཀྱང་། འདི་ལྟར་སྣང་བའི་བོན་རྣམས་ལ། བདེན་
པ་གཉིས་སུ་རྣམ་པར་གནས།། ཤིན་ཏུ་གཅིག་མིན་ཐ་དད་མིན།། ལྡོག་པས་བྱས་
མིན་རྟོག་པ་ཡི། ཤེས་པ་གཉིས་ལྟོས་རྣམ་པར་དབྱེ།། ཞེས་གསུངས་པ་ལྟར་རོ།
གཉིས་པ་གང་གིས་གཏན་ལ་འབེབ་བྱེད་ཀྱི་གཏན་ཚིགས་ལ་ལྔའམ་བརྒྱད་
ཡོད་དེ། གང་ཞེ་ན། བདག་ཅག་གི་སྟོན་པ་ཡང་དག་པ་གཤེན་རབ་མི་བོས་མཛད་
པའི་ཐེག་འགྲེལ་མེ་ལོང་དགུ་བསྐོར་ལས། ད་ནི་སྤྲོས་པ་དང་བྲལ་བ་རང་བཞིན་
མེད་པའི་དོན། སྐྱེ་འགག་གིས་སྟོང་པ་མཚན་མ་ལས་གྲོལ་བའི་དོན་ཡང་དག་པ་
དེ་བསྒྲུབ་པར་བྱེད་པའི་གཏན་ཚིགས་ཆེན་པོ་རྣམས་བཀོད་དེ། ཞེས་དང་། སྤྲོས་
པའི་རྒྱུ་ལ་གནོད་པ་གཏོང་བ་གཡུང་དྲུང་གཟེགས་ཆེན་གྱི་གཏན་ཚིགས་དང་།
རྟེན་འབྲེལ་ཆེན་པོའི་གཏན་ཚིགས་གཉིས། སྤྲོས་པ་རང་གི་ངོ་བོ་ལ་གནོད་པ་
གཏོང་བ་གཅིག་དང་དུ་བྲལ་གྱི་གཏན་ཚིགས་དང་། འབྲས་བུ་ལ་གནོད་པ་གཏོང་
བའི་ཡོད་མེད་སྐྱེ་བ་དགག་པའོ། །ཞེས་གསུངས་པས། གཡུང་དྲུང་གཟེགས་ཆེན་
གྱི་གཏན་ཚིགས། མུ་བཞི་སྐྱེ་འགོག་གི་གཏན་ཚིགས། རྟེན་འབྲེལ་ཆེན་པོའི་གཏན་
ཚིགས།། ཡོད་མེད་སྐྱེ་འགོག་གི་གཏན་ཚིགས།། གཅིག་དང་དུ་བྲལ་གྱི་གཏན་
ཚིགས་དང་ལྔ།། དེ་དག་གི་སྟེང་དུ་རྟག་འཇིག་མེད་པའི་གཏན་ཚིགས། དོན་བྱེད་
229



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནུས་པ་འགོག་པའི་གཏན་ཚིགས། འགྱུར་མི་འགྱུར་གྱིས་སྟོང་པའི་གཏན་ཚིགས་
གསུམ་བསྣན་པས་བརྒྱད་དོ། །གཏན་ཚིགས་ཆེན་པོ་དེ་དག་གིས་དགག་བྱ་ནི་བོན་
ཅན་ཅེས་པ་སྣང་བ་དང་བརྟགས་པ་གཉིས་སུ་ངེས་པ་ལ། སྣང་བ་ནི་དབུ་མ་བ་
རང་གི་ལུགས་ལ་རང་བཞིན་མེད་པ་སྟེ་བདེན་པས་སྟོང་པ་ན་ཡང་། མ་རིག་པ་
མ་སྤངས་པ་དེ་སྲིད་དུ་ཚོགས་དྲུག་གི་སྣང་བ་སྒྱུ་མ་ལྟ་བུ་འདི་མི་ལྡོགས་པས། དེ་
བས་ན་ཀུན་བརྟགས་པ་འབའ་ཞིག་འགོག་པར་བྱེད་པ་སྟེ། དེ་ནི་ཐག་པ་ལ་སྦྲུལ་
བཞིན་དུ་བློས་ཞེན་པ་ཙམ་མ་གཏོགས་དོན་ལ་མ་ཞུགས་པས་དགག་པར་ནུས་པའི་
ཕྱིར་ཏེ། དབུ་མ་བདེན་གཉིས་ལས། དངོས་པོར་འཛིན་པའི་ནད་སེལ་བ། བདེན་
པ་རྣམ་གཉིས་འདིར་གསལ་བྱ།། ཞེས་གསུངས་པ་བཞིན་ནོ། །དེ་བས་ན་གཏན་
ཚིགས་ཆེན་པོ་བརྒྱད་ལས། དང་པོ་གཡུང་དྲུང་གཟེགས་ཆེན་གྱི་གཏན་ཚིགས་
ལ་གཉིས། རྟགས་བཀོད་པ་དང་། ཚུལ་བསྒྲུབ་པའོ། །དང་པོ་རྟགས་བཀོད་པ་
ནི། སྣང་བ་ཉམས་སུ་མྱོང་བའམ་དེར་འཛིན་གྱི་ཤེས་པ་བོན་ཅན། ཡང་དག་
པར་རྒྱུ་འབྲས་སུ་མེད་དེ། རང་ལ་སྐྱེ་བ་ལ་སོགས་སྐྱེ་བ་མུ་བཞི་དང་བྲལ་བའི་ཕྱིར་
རོ། །དཔེར་ན་ནམ་མཁའི་མེ་ཏོག་བཞིན་ནོ།།
གཉིས་པ་ཚུལ་བསྒྲུབ་པ་ལ་གཉིས། རྟགས་བསྒྲུབ་པ་དང་། ཁྱབ་པ་བསྒྲུབ་
པའོ། །དང་པོ་ནི། གཏན་ཚིགས་མ་གྲུབ་བོ་ཞེ་ན། འོ་ན་རྒྱུ་འབྲས་དེ་རང་ལས་སྐྱེ་
འམ། གཞན་ལས་སྐྱེ་འམ། གཉིས་ཀ་ལས་སྐྱེའམ རྒྱུ་མེད་པ་ལས་སྐྱེ། གལ་ཏེ་རང་
ལས་སྐྱེའོ་ཞེ་ན། རང་གྲུབ་པ་ལས་སྐྱེ་འམ། མ་གྲུབ་པ་ལས་སྐྱེ། མ་གྲུབ་པ་ལས་སྐྱེ་
ན། རི་བོང་གི་རྭ་ལས་ཀྱང་སྐྱེ་བར་འགྱུར་རོ། །རང་གྲུབ་པ་ལས་སྐྱེ་ན། སྐྱེ་བ་ཐུག་
མེད་དུ་འགྱུར་རོ། །གྲུབ་ཀྱང་བསྒྲུབ་དགོས་ན། སྟོན་མར་ལ་ཡང་གཟོད་ཅིག་སོས་
ཀའི་རྩི་ཐོག་གིས་བསྐྱེད་པར་འགྱུར་རོ། །ཡང་གྲུབ་པ་རྒྱུ་འབྲས་སུ་མི་འཐད་དེ།
230



ལུང་རིགས་མཛོད།
རྒྱུ་འབྲས་ཀྱི་མཚན་ཉིད་དང་མི་ལྡན་པའི་ཕྱིར་རོ། །དཔེར་ན་ར་རུ་གཡས་གཡོན་
གཅིག་གཅིག་ལ་ཕན་འདོགས་མི་རུང་བ་བཞིན་ནོ། །གལ་ཏེ་ཁུ་རླངས་དང་ཐོག་
སེར་ལྟར་གློ་བུར་བ་ལས་སྐྱེའོ་ཞེ་ན། གློ་བུར་བ་རྒྱུ་འབྲས་སུ་མི་འཐད་དེ། རྒྱུ་འབྲས་
ཀྱི་མཚན་ཉིད་མི་ལྡན་པའི་ཕྱིར་རོ། །གལ་ཏེ་ལྡན་ནོ་ཞེ་ན་མ་ཡིན་ཏེ། དེ་རྒྱུ་རྐྱེན་
ལ་བརྟེན་དགོས་སམ་མི་དགོས། མི་དགོས་ན་རང་ལས་སྐྱེ་བའི་དམ་བཅའ་ཉམས་
སོ། །དགོས་ན་ཡང་ན་ཤའི་འབུའམ་སོས་ཀའི་ཞོད་ཆེན་གྱི་རྩི་ཐོག་ལྟར་དུས་གཅིག་
ཏུ་སྐྱེ་བར་འགྱུར་ལ། ཡང་ན་ཐན་ཆེན་གྱི་རྩི་ཐོག་ལྟར་གཏན་མི་སྐྱེ་བར་འགྱུར་
ཏེ། གློ་བུར་བ་ལས་སྐྱེ་བའི་ཕྱིར་རོ། །གཞན་ལས་སྐྱེའོ་ཞེ་ན། གཞན་རྟག་པ་ལས་
སྐྱེ་འམ། མི་རྟག་པ་ལས་སྐྱེ། རྟག་པ་ལས་སྐྱེའོ་ཞེ་ན། རྟག་པ་ཡང་དག་པའི་དངོས་
པོར་མེད་དོ། །དོན་བྱེད་ནུས་པས་སྟོང་པའི་ཕྱིར། དཔེར་ན་མོ་གཤམ་གྱི་བུ་བཞིན་
ནོ། །གཏན་ཚིགས་མ་གྲུབ་ཅེ་ན། འོ་ན་རིམ་གྱིས་དོན་བྱེད་དམ། གཅིག་ཆར་དོན་
བྱེད། རིམ་གྱིས་དོན་བྱེད་ན་རྟག་པའི་མཚན་ཉིད་ཉམས་ཤིང་མི་རྟག་པར་འགྱུར་
ཏེ། རེ་འགའ་བར་སོང་བའི་ཕྱིར་རོ། །གཅིག་ཆར་བྱེད་ན་དུས་མཉམ་གྱི་གཅིག་
ཆར་རམ། སྔ་ཕྱི་གཉིས་གཅིག་ཆར་དོན་བྱེད། དང་པོ་ལྟར་ན་སེམས་ཅན་རྣམས་
དུས་གཅིག་ཏུ་སྐྱེ་ཤི་བྱེད་པའམ། གཉིས་པ་ལྟར་ན་བུ་ཆུང་གི་ཚེ་རྒན་པོར་སོང་
པར་འགྱུར་རོ། །མི་རྟག་པ་ལས་སྐྱེ་ཞེ་ན། འདས་པ་ལས་སྐྱེ་འམ། མ་འོངས་པ་
ལས་སྐྱེ་འམ། ད་ལྟ་བ་ལས་སྐྱེ། འདས་པ་ལས་སྐྱེའོ་ཞེ་ན་མ་ཡིན་ཏེ། འདས་པ་
རྒྱུ་འབྲས་སུ་མི་འཐད་དེ། རྒྱུ་རྐྱེན་གྱི་བྱ་བ་བྱས་ཟིན་པའི་ཕྱིར་རོ། །མ་འོངས་པ་
ལས་མི་སྐྱེ་སྟེ། རང་གི་ངོ་བོ་མ་ཐོབ་པའི་ཕྱིར་རོ། །ད་ལྟ་བ་ལས་སྐྱེ་ཞེ་ན། དུས་མཉམ་
པ་ལས་སྐྱེ་འམ། དུས་ཐ་དད་པ་ལས་སྐྱེ། དུས་མཉམ་པ་ལས་སྐྱེ་ཞེ་ན། རང་གི་
ངོ་བོ་གྲུབ་པ་དུས་མཉམ་པོ་ལས་སྐྱེའམ། མ་གྲུབ་པ་དུས་མཉམ་པོ་ལས་སྐྱེ། རང་གི་
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ངོ་བོ་གྲུབ་པ་དུས་མཉམ་པ་ལས་རྒྱུ་འབྲས་མི་འཐད་དེ། ཕན་གདགས་བྱ་འདོགས་
བྱེད་མེད་པའི་ཕྱིར་རོ། །དཔེར་ན་ར་རུ་གཡས་གཡོན་བཞིན་ནོ། །རང་གི་ངོ་བོ་མ་
གྲུབ་པ་དུས་མཉམ་པ་ལ་ཡང་རྒྱུ་འབྲས་སུ་མི་འཐད་དེ། རང་གི་ངོ་བོ་མ་ཐོབ་པའི་
ཕྱིར་རོ། །དཔེར་ན་རི་བོང་གི་རྭ་དང་མོ་གཤམ་གྱི་བུ་བཞིན་ནོ། །དུས་ཐ་དད་པ་
ལས་སྐྱེ་སྟེ། རང་ལས་གཞན་པ་དེ་ཡང་མི་རྟག་པ། དེ་ཡང་མ་ཞིག་པའི་རྒྱུ་སྔ་
བསེགས་པ་ལས། ཤེས་པ་དོན་དམ་ཕྱི་བསེགས་པ་སྐྱེའོ་ཞེ་ན། འོ་ན་བར་དུ་ཆོད་
པ་ལས་སྐྱེ་འམ། མ་ཆད་པ་ལས་སྐྱེ། གལ་ཏེ་བར་དུ་མ་ཆོད་པ་ལས་སྐྱེ་ན་དུས་མཉམ་
དུ་འགྱུར་རོ། །བར་དུ་ཆད་པ་ལས་སྐྱེ་ན། གཞན་དུས་ཀྱི་བར་དུ་ཆོད་པ་ལས་སྐྱེ་
འམ། རང་དུས་ཀྱིས་བར་དུ་ཆོད་པ་ལས་སྐྱེ། གལ་ཏེ་གཞན་དུས་ཀྱིས་བར་དུ་ཆོད་
པ་ལས་སྐྱེ་ན། འདས་པ་ལས་སྐྱེ་བར་འགྱུར་ཏེ། སྔ་མ་ཕྱི་མའི་བར་དུ་སྐད་ཅིག་
མ་གཞན་ཅིག་གིས་ཆོད་པའི་ཕྱིར་རོ། །གལ་ཏེ་རང་དུས་ཀྱིས་བར་དུ་ཆོད་པ་ལས་
སྐྱེ་ཞེ་ན། རང་དུས་ཕྱོགས་ཀྱི་ཕྱོགས་གཅིག་གིས་ཆོད་དམ། རང་དུས་ཕྱོགས་ཀྱི་
ཕྱོགས་མཐའ་དག་གིས་ཆོད། མཐའ་དག་གིས་ཆོད་ན། འདས་པ་ལས་སྐྱེ་བར་
འགྱུར་ཏེ། ཕྱོགས་མཐའ་དག་གིས་ཆོད་པའི་ཕྱིར་རོ། །རང་དུས་ཕྱོགས་ཀྱི་ཕྱོགས་
གཅིག་གིས་ཆོད་ན། སྔ་མ་ལ་ཡང་ཆོད་མ་ཆོད་གཉིས། ཤེས་པ་ཕྱི་མ་ལ་ཡང་ཆོད་
མ་ཆོད་གཉིས་འབྱུང་བས། རྒྱུ་ནུས་པ་ཐོགས་མེད་ཀྱི་སྐད་ཅིག་མ་ཆ་ཤས་དང་
བཅས་པར་འགྱུར་རོ། །འདོད་ཅེ་ན། བུམ་འཛིན་གྱི་དངོས་རྒྱུ་ལས་ཕྱེ་བའི་སྐད་
གཅིག་དང་པོ་སྐྱེས་པའི་ཚེ། དུས་གཉིས་པ་ལ་བུམ་འཛིན་སྐྱེས་སམ་མ་སྐྱེས། མ་
སྐྱེས་ན་སྐད་ཅིག་མ་དང་པོ་དེ་བུམ་འཛིན་གྱི་དངོས་རྒྱུ་མ་ཡིན་པར་ཐལ། དུས་
གཉིས་པ་ལ་བུམ་འཛིན་མ་སྐྱེས་པའི་ཕྱིར་རོ། །སྐྱེ་ན་བུམ་འཛིན་གྱི་དངོས་རྒྱུའི་
སྐད་ཅིག་མ་ལས་ཕྱེ་བའི་སྐད་ཅིག་མ་གཉིས་པ་གསུམ་པ་དེ། བུམ་འཛིན་གྱི་དངོས་
232



ལུང་རིགས་མཛོད།
རྒྱུ་མ་ཡིན་པར་ཐལ། རང་གི་སྔ་ལོགས་སུ་བུམ་འཛིན་སྐྱེས་ཟིན་པའི་ཕྱིར་རོ། །གལ་
ཏེ་དེ་གཉིས་ཀ་ལས་སྐྱེའོ་ཞེ་ན་མ་ཡིན་ཏེ། རང་གཞན་གཉིས་ཀ་ལས་སྐྱེ་བ་ཁེགས་
ཙམ་ན། དེ་གཉིས་ཀ་ལ་བརྟེན་ནས་སྐྱེ་བ་མི་འཐད་པར་འགྱུར་རོ། །དེས་ན་བྱེ་
བྲག་ལྡོག་ན་སྤྱི་ལྡོག་གོ །གལ་ཏེ་མུ་སྟེགས་རྒྱང་འཕན་པ་ན་རེ། སྲན་མ་ཟླུམ་པོ་
ལ་རྒྱུ་མེད་དེ་ཟླུམ་པོར་བྱུང༌། དེ་བཞིན་དུ་ཚེར་མའི་རྩེ་མོ་རྣོ་བ། རྨ་བྱའི་སྒྲོ་ལ་
བཀྲ་བའི་རྒྱུ་མེད་དེ་བཀྲ་བར་བྱུང་། དེ་བཞིན་དུ་འདི་དག་ཐམས་ཅད་རྒྱུ་མེད་
པ་ལས་བྱུང་ངོ་ཞེ་ན། དོན་དམ་པའི་དབང་དུ་བྱས་ན་སྲན་མ་ལ་སོགས་པ་ད
དངོས་པོར་རང་མེད་པ་རུ། རྒྱུ་མེད་པ་ལས་སྐྱེ་བ་ཅི་ལ་སྲིད་དེ་མི་འཐད་དོ། །ཀུན་
རྫོབ་ཀྱི་དབང་དུ་བྱས་ན་དཔེ་མ་གྲུབ་སྟེ། ཚེར་མ་དང་སྲན་མ་རང་རེའི་རྒྱུ་ལ་
བརྟེན་ནས་སྐྱེ་བའོ།།
གཉིས་པ་ཁྱབ་བསྒྲུབ་ནི། དེས་ན་རྒྱུ་འབྲས་ལ་སྐྱེ་བ་མུ་བཞིས་ཁྱབ། སྐྱེ་བ་མུ་
བཞི་ལོག་ན་ཡང་དག་པའི་རྒྱུ་འབྲས་ལོག་གོ །དཔེར་ན་མེ་ལོག་ན་དུ་བ་ལྡོག་ལ། ཤིང་
ལོག་ན་ཤ་པ་ལྡོག་པ་བཞིན་ནོ། །གཉིས་པ་མུ་བཞི་སྐྱེ་འགོག་གི་གཏན་ཚིགས་ལ་
རྟགས་དགོད་པ་ནི། ཐེག་འགྲེལ་མེ་ལོང་ལས། ཕྱི་ནང་གནས་པའི་ཡུལ་སེམས་
བོན་ཅན་ཡང་དག་པའི་རྒྱུ་འབྲས་སུ་མེད་དེ། སྐྱེ་བ་མུ་བཞི་དང་བྲལ་བའི་ཕྱིར་
རོ། །དཔེར་ན་མོ་གཤམ་གྱི་བུ་བཞིན་ནོ། །ཞེས་སོ། །
གཉིས་པ་ཚུལ་བསྒྲུབ་པ་ལ་གཉིས། རྒྱུ་འབྲས་མང་ཉུང་དགག་པ། རིགས་
མཐུན་མི་མཐུན་དགག་པའོ། །དང་པོ་ནི། གཏན་ཚིགས་མ་གྲུབ་བོ་ཞེ་ན། རྒྱུ་དུ་
མས་འབྲས་བུ་དུ་མ་བསྐྱེད་དམ། རྒྱུ་གཅིག་གིས་འབྲས་བུ་གཅིག་བསྐྱེད་དམ།
རྒྱུ་དུ་མས་འབྲས་བུ་གཅིག་བསྐྱེད་དམ། རྒྱུ་གཅིག་གིས་འབྲས་བུ་དུ་མ་བསྐྱེད།
གལ་ཏེ་རྒྱུ་དུ་མས་འབྲས་བུ་གཅིག་བསྐྱེད་དེ། དུ་མ་ནི་རྒྱུ་རྐྱེན་བཞིས་མིག་གི་རྣམ་
233



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཤེས་གཅིག་བསྐྱེད་དོ་ཞེ་ན་མ་ཡིན་ཏེ། དུ་མས་གཅིག་བསྐྱེད་པ་བོན་ཅན། རྒྱུ་
འབྲས་སུ་མི་འཐད་དེ། རྗེས་སུ་འགྲོ་ལྡོག་མ་ངེས་པའི་ཕྱིར་རོ། །རྒྱུ་གཅིག་གིས་
འབྲས་བུ་དུ་མ་བསྐྱེད་དེ། རྒྱུ་གཅིག་ནི་མིག་གི་དབང་པོ། །འབྲས་བུ་དུ་མ་དབང་
པོའི་རིགས་འདྲ། དེས་རྣམ་ཤེས་བསྐྱེད་ཅེ་ན། དེ་ཡང་རྗེས་སུ་འགྲོ་ལྡོག་ངེས་པ་
མེད་པའི་ཕྱིར། རྒྱུ་འབྲས་སུ་མི་འཐད་དོ། །དོན་སྣང་གི་སེམས་དང་སེམས་བྱུང་
ཐམས་ཅད་རྒྱུ་རྐྱེན་བཞི་ཚང་པས་བསྐྱེད་དེ། གཅིག་མ་ཚང་ན་མི་འབྱུང་བའི་ཕྱིར།
རྒྱུ་དུ་མས་འབྲས་བུ་དུ་མ་བསྐྱེད་དེ། བདག་རྐྱེན་མིག་དང་། དམིགས་རྐྱེན་གཟུགས་
དང་། རྒྱུའི་རྐྱེན་ཀུན་གཞི་ལ་ཡོད་པའི་ས་བོན་གྱི་རྣམ་པ་དང་། དེ་མ་ཐག་རྐྱེན་
སྔ་ལོགས་སུ་འགག་མ་ཐག་གི་ཤེས་པ་ཡིད་ལ་བྱེད་པ་བཞིས། དབང་པོ་མིག་གིས་
གཟུགས་ལ་འཛིན་ནུས་སུ་བསྐྱེད། གཟུགས་ཀྱིས་རང་འདྲའི་རྣམ་པ་ཅི་འདྲ་བ་
བསྐྱེད། རྣམ་པས་ཡིད་ལ་བྱེད་པར་བསྐྱེད། ཡིད་ལ་བྱེད་པས་རིགས་འདྲར་བསྐྱེད་
ཅེ་ན་མི་འཐད་དེ། རྒྱུ་དུ་མ་ཚོགས་ཀྱིན་འབྲས་བུ་རེ་རེ་བསྐྱེད་དམ། རྒྱུ་ངོ་སྐལ་རེས་
འབྲས་བུ་ངོ་སྐལ་རེ་བསྐྱེད། འཚོགས་ནས་བསྐྱེད་ན་དུ་མས་གཅིག་བསྐྱེད་པའི་
མུ་རུ་འགྱུར་ལ། ངོ་སྐལ་རེས་ངོ་སྐལ་རེ་བསྐྱེད་ན་གཅིག་གིས་གཅིག་བསྐྱེད་པའི་
མུ་རུ་འགྱུར་རོ། །གལ་ཏེ་རྒྱུ་གཅིག་གིས་འབྲས་བུ་གཅིག་བསྐྱེད་དོ་ཞེ་ན། རྒྱུ་གཅིག་
པོ་དེ་རྟག་པ་ཞིག་གམ། མི་རྟག་པ་ཞིག་གིས་བསྐྱེད། གལ་ཏེ་རྟག་པ་ཞིག་གིས་
བསྐྱེད་དོ་ཞེ་ན་མ་ཡིན་ཏེ། རིམ་དང་གཅིག་ཆར་གྱིས་དོན་བྱེད་ནུས་པའི་རྟག་པ་
མེད། གཞི་དེ་མེད་ཙམ་ན་དེས་བསྐྱེད་པའི་འབྲས་བུ་མེད་དོ། །མི་རྟག་པས་བསྐྱེད་
དོ་ཞེ་ན། མི་འཐད་པ་གོང་དུ་གཡུང་དྲུང་གཟེགས་ཆེན་གྱི་སྐབས་སུ་བཤད་ཟིན་ཏོ།།
གཉིས་པ་རྒྱུ་འབྲས་རིགས་འདྲ་མི་འདྲ་བསྐྱེད་པ་དགག་པ་ནི། གཞན་ཡང་
རྒྱུ་གཅིག་གིས་ཏེ། དབང་པོས་འབྲས་བུ་གཅིག་བསྐྱེད་པའི་དུས་སུ་དབང་པོའི་
234



ལུང་རིགས་མཛོད།
རིགས་འདྲ་བསྐྱེད་དམ། རྣམ་ཤེས་བསྐྱེད། རིགས་འདྲ་བསྐྱེད་དོ་ཞེ་ན། འོ་ན་
སྐད་ཅིག་གཉིས་པ་ལ། འགྲོ་བ་ཐམས་ཅད་འོན་ལོང་རྒྱུན་ཆད་པར་འགྱུར་ཏེ།
དབང་པོའི་རིགས་འདྲ་བསྐྱེད་པའི་ཕྱིར་རོ། །རྣམ་ཤེས་བསྐྱེད་དེ་དབང་པོའི་
རིགས་འདྲ་མི་བསྐྱེད་དོ་ཞེ་ན། ཤེས་པར་རྒྱུན་ཆད་པར་འགྱུར་ཏེ། དབང་པོ་ལས་
མ་སྐྱེས་པའི་གཞན་པའི་ཤེས་པ་མེད་པའི་ཕྱིར་རོ། །ཁྱབ་བསྒྲུབ་ནི། དེས་ན་དངོས་
པོ་ལ་རྒྱུ་འབྲས་ཀྱིས་ཁྱབ། རྒྱུ་འབྲས་ལ་གཅིག་དང་དུ་མས་ཁྱབ། མཐུན་པའི་རྒྱུ་
འབྲས་གཉིས་མི་མཐུན་པའི་རྒྱུ་འབྲས་གཉིས་ཏེ། མུ་བཞི་དང་བྲལ་བས་ཡང་དག་
པའི་རྒྱུ་འབྲས་ལྡོག་གོ།
གསུམ་པ་རྟེན་འབྲེལ་ཆེན་པོའི་གཏན་ཚིགས་ལ་རྟགས་དགོད་པ་ནི། སྣང་བ་
ཉམས་སུ་མྱོང་བ་འདི་དག་བོན་ཅན། ཡང་དག་པའི་རྒྱུ་འབྲས་སུ་མེད་དེ། རེ་ཞིག་
པའི་རྟེན་འབྲེལ་དུ་སྣང་བའི་ཕྱིར་རོ། །དཔེར་ན་མར་མེ་བཞིན་ནོ། །གཉིས་པ་ཚུལ་
བསྒྲུབ་པ་ནི། གཏན་ཚིགས་མ་གྲུབ་བོ་ཞེ་ན། འོ་ན་ཡང་དག་ཏུ་ཡོད་དམ། ཡོད་
ན་གཅིག་ཏུ་ཡོད་དམ། དུ་མ་ཡོད་དམ། ཡང་ན་སྐྱེས་ནས་ཡོད་དམ། མ་སྐྱེས་པར་
ཡོད་བྱས་པས། དགག་པ་འོག་ཏུ་འབྱུང་བ་དེ་དག་གིས་ལོག་རྟོག་འགྲུབ་པོ། མཐུན་
པའི་ཕྱོགས་ཁོ་ན་ལ་ཡོད་པས་འགལ་བའི་སྐྱོན་མེད་ལ། མི་མཐུན་པའི་ཕྱོགས་ལ་
མ་གྲུབ་པས་མ་ངེས་པའི་སྐྱོན་མེད་དོ། །དེས་ན་རེ་ཞིག་པའི་རྒྱུ་འབྲས་ཡོད་ན་རེས་
ཤིག་པའི་རྟེན་འབྲེལ་དུ་སྣང་དུ་མི་བཏུབ། ཚུ་རོལ་རེས་ཤིག་ཏུ་སྣང་ན་ཡང་དག་
ཡིན་དུ་མི་འདོད་དོ། །གལ་ཏེ་ཚུ་རོལ་རེས་ཤིག་པའི་སྤྱོད་ཡུལ་དུ་སྣང་ཡང་ཡང་
དག་པ་ཡིན་པར་འདོད་དོ་ཞེ་ན། འོ་ན་རྟག་པ་དང་མི་རྟག་པ་ཡང་མི་འགལ་བར་
རྫས་གཅིག་ཏུ་འདུ་བྱའོ། །གལ་ཏེ་རྟེན་འབྲེལ་ནི་དངོས་པོ་ཡོད་པ་ཡིན་ལ། དངོས་
མེད་རང་བཞིན་མེད་པ་དང་རྟེན་འབྲེལ་འགལ་ལོ་ཞེ་ན། དངོས་པོ་ཡོད་པ་ལ་འགལ་
235



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལམ་མེད་པ་ལ་འགལ། དངོས་པོ་ཡོད་པ་དང་རྟེན་འབྲེལ་དུ་སྣང་བ་མི་འགལ་ཏེ།
འགལ་བ་མ་གྲུབ་པས་སོ། །མེད་པ་ལས་རྟེན་འབྲེལ་མི་འགལ་ཏེ། མེད་པ་ལ་རྟེན་
འབྲེལ་མི་སྣང་བའི་ཕྱིར་རོ། །
བཞི་པ་ཡོད་མེད་སྐྱེ་འགོག་གི་གཏན་ཚིགས་ལ། མེད་པ་སྐྱེ་བ་དགག་པ་དང་།
ཡོད་པ་སྐྱེ་བ་དགག་པ་གཉིས་ཏེ། མེད་པ་སྐྱེ་བ་དགག་པ་ནི། དེ་ལས་འབྲས་བུ་ཅིག་
བསྐྱེད་པའི་དུས་སུ་ཡོད་པ་སྐྱེའམ་མེད་པ་སྐྱེ། མེད་པ་སྐྱེ་ན། འབྲས་བུ་ཡོད་པ་འདི་
བོན་ཅན། མེད་པའི་བོན་དང་མི་ལྡན་པ་སྟེ། ཕན་ཚུན་རྣམ་པ་འགལ་བའི་ཕྱིར་
རོ། །དཔེར་ན་ནམ་མཁའ་ལ་གཟུགས་བརྙན་མི་ལྡན་བཞིན་ནོ། །ཡོད་པ་སྐྱེ་བ་
དགག་པ་ནི། གལ་ཏེ་ཡོད་པ་སྐྱེའོ་ཞེ་ན། ཡོད་པ་འདི་རྒྱུ་འབྲས་སུ་མི་འཐད་དེ། རྒྱུ་
འབྲས་གཞན་གྱིས་ཁྱད་པར་དུ་བྱར་མེད་པའི་ཕྱིར་རོ། །དེས་ན་འབྲས་བུ་ཡོད་དུ་
མི་འདོད་དོ།
ལྔ་པ་གཅིག་དང་དུ་བྲལ་གྱི་གཏན་ཚིགས་ལ་རྟགས་དགོད་པ་ནི། ཕྱི་རོལ་གྱི་
དོན་སྣང་བ་ཉམས་སུ་མྱོང་བ་བོན་ཅན། དངོས་པོ་ཡང་དག་པ་མེད་དེ། བདེན་
པ་གཅིག་དང་དུ་མ་དང་འབྲལ་བའི་ཕྱིར་རོ། །དཔེར་ན་གཟུགས་བརྙན་བཞིན་
ནོ། །ཚུལ་བསྒྲུབ་པ་ལ་གཏན་ཚིགས་མ་གྲུབ་བོ་ཞེ་ན། འོ་ན་ཡང་དག་པ་གཅིག་ཏུ་
ཡོད་དམ། དུ་མར་ཡོད། གལ་ཏེ་གཅིག་ཏུ་ཡོད་དོ་ཞེ་ན། ཕྱི་དོན་གཅིག་ཏུ་ཡོད་
དམ། ནང་ཤེས་པ་གཅིག་ཏུ་ཡོད། ཕྱི་རོལ་བདེན་པ་གཅིག་ཏུ་ཡོད་ཅེ་ན། རགས་པ་
བདེན་པ་གཅིག་ཏུ་ཡོད་དམ། ཕྲ་བ་གཅིག་ཏུ་ཡོད། སྣང་བ་ཉམས་སུ་མྱོང་བ་བོན་
ཅན། ཡང་དག་པ་གཅིག་ཏུ་མེད་དེ། ཆ་དུ་མར་དམིགས་པའི་ཕྱིར་རོ། །དཔེར་
ན་སྐར་མའི་ཚོགས་སམ་དམག་ཚོགས་བཞིན་ནོ། །དེ་ལ་ཡང་རགས་པ་རྫས་གཅིག་
ཏུ་བདེན་པ་མ་ཡིན་ཏེ། ཡན་ལག་ཅན་གྱི་ལུས་ལ་གཡོ་མི་གཡོ། བསྒྲིབས་མ་
236



ལུང་རིགས་མཛོད།
བསྒྲིབས། ཚོན་གྱིས་ཁ་དོག་བསྒྱུར་མ་བསྒྱུར་གཉིས་སུ་ཡོད་པའི་ཕྱིར་རོ། །གཏན་
ཚིགས་མ་གྲུབ་སྟེ། རྡུལ་ཕྲན་སྨྲས་གཅིག་ཏུ་བདེན་པའི་ཕྱིར་རོ་ཞེ་ན། འོ་ན་རགས་
པ་བརྩོམ་པའི་ཚེ་ཕྱོགས་ཆ་དྲུག་གིས་དབུས་རྡུལ་གཅིག་པོ་དེ་ལ་འབྱར་རམ་མ་འབྱར།
འབྱར་ན་ཆ་དྲུག་ཏུ་འགྱུར་ཏེ། ཕྱོགས་ཆ་དྲུག་གིས་འབྱར་བའི་ཕྱིར་རོ། །གལ་ཏེ་
ཕྱོགས་ཆ་དྲུག་གིས་མ་སྦྱར་ཏེ། ཐམས་ཅད་དབུས་རྡུལ་ལ་ཐིམ་མོ་ཞེ་ན། འོ་ན་
གོང་བུ་ཐམས་ཅད་རྡུལ་ཕྲ་མོའི་ཚད་ཙམ་དུ་འགྱུར་ཏེ། ཐམས་ཅད་དབུས་ཀྱི་
དངོས་པོ་དེ་ལ་ཐིམ་པའི་ཕྱིར་རོ། །གལ་ཏེ་ནང་ཤེས་པ་བདེན་པ་གཅིག་ཏུ་ཡོད་དོ་
ཞེ་ན། ཤེས་རྒྱུན་གཅིག་ཏུ་བདེན་པ་མེད་དེ། སྐྱེ་འགག་གནས་གསུམ་གྱི་ཆ་དང་
བཅས་པས་སོ། །དཔེར་ན་ཕྲེང་བ་བཞིན་ནོ། །རྒྱུན་གཅིག་ཏུ་མི་བདེན་ཀྱང་སྐད་
ཅིག་རྫས་གཅིག་ཏུ་བདེན་ནོ་ཞེ་ན། འོ་ན་རྒྱུན་རྩོམ་པའི་ཚེ། སྐད་ཅིག་དེ་རང་གི་
སྔ་ཕྱི་དང་ཕྲད་དམ་མ་ཕྲད། མ་ཕྲད་ན་རྒྱུན་རྩོམ་མི་ནུས་པར་འགྱུར་ཏེ། དཔེར་
ན་གློག་བཞིན་ནོ། །ཕྲད་ན་ཆ་རེས་ཕྲད་དམ། མཐའ་དག་གིས་ཕྲད། ཆ་རེས་ཕྲད་
ན་ཆ་མེད་གཅིག་ཏུ་བདེན་པ་ཉམས་ལ། དུས་མཐའ་དག་གིས་ཕྲད་ན་བསྐལ་པ་
ཡང་སྐད་ཙམ་དུ་འགྱུར་ཏེ། སྐད་ཅིག་སྔ་ཕྱི་ཐམས་ཅད་ད་ལྟའི་སྐད་ཅིག་མ་
དང་ཕྲད་དེ་བདག་གཉིད་གཅིག་ཏུ་འགྱུར་བའི་ཕྱིར་རོ། །གལ་ཏེ་ཕྱི་རོལ་དང་ནང་
ཤེས་པའི་དངོས་པོ་དུ་མ་ཡོད་དོ་ཞེ་ན། དུ་མ་འདི་བོན་ཅན། ཡང་དག་པའི་དུ་
མ་མེད། ཡང་དག་པའི་གཅིག་མ་རྙེད་པའི་ཕྱིར་རོ། །དེ་བས་ན་ཡང་དག་པའི་
གཅིག་དང་དུ་མ་དང་བྲལ་བའི་གཏན་ཚིགས་མ་གྲུབ་བོ། །
དྲུག་པ་རྟག་འཇིག་མེད་པའི་གཏན་ཚིགས་ནི། ཤེས་བྱ་ཙམ་བོན་ཅན། དངོས་
པོ་མེད་དེ། འཇིག་མི་འཇིག་གཉིས་ཀ་མེད་པའི་ཕྱིར་རོ། །རྟགས་མ་གྲུབ་ཅེ་ན།
དངོས་པོ་འཇིག་གམ་མི་འཇིག་ཅེ་ན། རིགས་པ་དུ་མས་ཁེགས་ལ། འཇིག་ན་ཡོད་
237



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དུས་འཇིག་གམ་མེད་དུས་འཇིག །ཡོད་དུས་འཇིག་པར་མི་རུང་སྟེ། ཡོད་པ་ཁོ་ན་
ལ་ཡོད་པ་དང་མེད་པ་གཉིས་ཀར་འགྱུར་རོ། །མེད་དུས་འཇིག་པར་མི་རུང་སྟེ།
འཇིག་པའི་རྟེན་མེད་པའི་ཕྱིར་རོ། །དཔེར་ན་ནམ་མཁའི་མེ་ཏོག་བཞིན་ནོ།།
བདུན་པ་དོན་བྱེད་ནུས་པ་འགོག་པའི་གཏན་ཚིགས་ནི། ཤེས་བྱ་ཙམ་བོན་ཅན།
དངོས་པོ་མེད་དེ། དོན་བྱེད་པ་མེད་པའི་ཕྱིར་རོ། །རྟགས་མ་གྲུབ་བོ་ཞེ་ན། རང་ལ་
དོན་བྱེད་དམ། གཞན་ལ་དོན་བྱེད། རང་ལ་དོན་བྱ་བ་དང་བྱེད་པ་གཉིས་འགལ་
ཅིང་། གཞན་ལ་དོན་བྱེད་ཅེ་ན། གཞན་ལ་ཕྲད་ན་དུས་མཉམ་དུ་འགྱུར་ལ། མ་
ཕྲད་ན་དོན་བྱེད་མི་བཏུབ་བོ། །
བརྒྱད་པ་འགྱུར་མི་འགྱུར་གྱི་གཏན་ཚིགས་ནི། ཤེས་བྱ་ཙམ་བོན་ཅན། དངོས་
པོ་མེད་དེ། འགྱུར་བ་དང་མི་འགྱུར་བ་གཉིས་ཀར་མེད་པའི་ཕྱིར་རོ། །རྟགས་མ་
གྲུབ་བོ་ཞེ་ན། དངོས་པོ་རྣམས་གནས་སྐབས་གཞན་དུ་འགྱུར་རམ་མི་འགྱུར།
མི་འགྱུར་བར་མི་རུང་སྟེ། བྱི་སྦ་ལས་གཞོན་ནུ་དང་། སྣང་བ་ལས་མུན་པའམ།
སྟོན་ལས་དགུན་ལ་སོགས་འགྱུར་བའི་ཕྱིར་རོ། །འགྱུར་ན་རྟག་པ་འགྱུར་རམ་མི་
རྟག་པ་འགྱུར། རྟག་པ་འགྱུར་བར་མི་རུང་སྟེ། སྔར་གྱི་རང་བཞིན་ཉིད་ཀྱིས་མི་
མཉམ་པའི་ཕྱིར་རོ། །མི་རྟག་པ་ཡང་འགྱུར་བར་མི་རུང་སྟེ། སྐད་ཅིག་སྔ་ཕྱིའི་
གནས་སྐབས་མི་འདྲ་བ་གཉིས་མེད་པའི་ཕྱིར་རོ། །སྐད་ཅིག་གི་ཚེ་སྟོད་དཀར་ལ་སྨད་
སྔོན་པོར་འགྱུར་མི་སྲིད་པ་བཞིན་ནོ། །གཏན་ཚིགས་ཆེན་པོ་བརྒྱད་བཤད་ཟིན་ཏོ།།
ད་འདིར་ནི་མཚུངས་པ་དགག་པ་ལ་གཉིས། ཤེས་བྱ་ཙམ་མཚུངས་པ་དང་།
ཡུལ་སེམས་ཙམ་མཚུངས་པའོ། །དང་པོ་ལ་ལྔ། རྟག་དངོས་དང་འཇིག་དངོས་
མཚུངས་པ། རང་སྐྱེ་དང་གཞན་སྐྱེ་མཚུངས་པ། བདག་དང་ཕུང་པོ་མཚུངས་པ།
རྒྱུན་དང་སྐད་ཅིག་མཚུངས་པ། རྨི་ལམ་དང་སད་པ་མཚུངས་པའོ། །དང་པོ་ནི། ཐ་
238



ལུང་རིགས་མཛོད།
སྙད་དུ་འཇིག་པའི་དངོས་པོ་གྲུབ་ན། རྟག་པའི་དངོས་པོ་ཡང་གྲུབ་ཅེས་བྱའོ། །རྟག་
དངོས་མི་རུང་སྟེ། རིམ་གྱིས་སེམས་གཅིག་ཆར་གྱིས་དོན་བྱེད་པས་སྟོང་པའི་ཕྱིར་
རོ། །ཞེ་ན། མི་རྟག་པ་ཡང་དངོས་པོར་མི་རུང་སྟེ། ཕྲད་མ་ཕྲད་དང་སྐྱེ་འཇིག་རྫས་
གཅིག་ཏུ་མི་རུང་བའི་ཕྱིར་བྱའོ། །གཉིས་པ་རང་སྐྱེ་དང་གཞན་སྐྱེ་མཚུངས་པ་ནི།
ཐ་སྙད་དུ་གཞན་ལས་སྐྱེ་བ་གྲུབ་ན་རང་ལས་སྐྱེ་བ་ཡང་གྲུབ་ཅེས་བྱའོ། །དེ་ནི་མི་
རུང་སྟེ། གྲུབ་དུས་སམ་མ་གྲུབ་དུས་སུ་སྐྱེར་མི་རུང་བའི་ཕྱིར་རོ་ཞེ་ན། གཞན་སྐྱེ་ཡང་
མེད་དེ། དུས་མཉམ་མི་མཉམ་པ་ལ་མི་རུང་བའི་ཕྱིར་དང༌། ཕྲད་མ་ཕྲད་པ་
ལས་མི་རུང་བའི་ཕྱིར་རོ། །གསུམ་པ་བདག་དང་ཕུང་པོ་མཚུངས་པ་ནི། ཐ་སྙད་
དུ་ཕུང་པོ་ཡོད་ན་བདག་ཀྱང་ཡོད་ཅེས་བྱའོ། །བདག་ནི་མེད་དེ། ཕུང་པོ་ལས་
དེ་ཉིད་དང་གཞན་དུ་མ་རྙེད་པའི་ཕྱིར་རོ་ཞེ་ན། བུམ་པ་དང་རྡུལ་ཡང་མེད་དེ་
བུམ་པ་དེ་རྡུལ་ལས་གཞན་དུ་མི་རྙེད་བའི་ཕྱིར་རོ། །བཞི་པ་རྒྱུན་དང་སྐད་ཅིག་
མཚུངས་པ་ནི། ཐ་སྙད་དུ་སྐད་ཅིག་རྫས་སུ་ཡོད་ན། རྒྱུན་ཡང་རྫས་སུ་ཡོད་ཅེས་
བྱའོ། །རྒྱུན་ནི་རྫས་སུ་མེད་དེ། ལོ་ལ་སོགས་པ་དུ་མར་གཞག་ཏུ་ཡོད་པས་སོ་ཞེ་ན།
སྐད་ཅིག་ཀྱང་རྫས་སུ་མེད་དེ། དུས་ཕྲ་མོ་འབུམ་ཕྲག་ཏུ་གཞག་ཏུ་ཡོད་པའི་ཕྱིར་
རོ། །ལྔ་པ་རྨི་ལམ་དང་སད་པ་མཚུངས་པ་ནི། ཐ་སྙད་དུ་མེ་ཆུ་ཡོད་ན། རྨི་ལམ་
གྱི་མེ་ཆུ་དང་རབ་རིབ་ཀྱི་སྐྲ་ཤད་ཀྱང་དངོས་པོ་ཡོད་ཅེས་བྱའོ། །རྨི་ལམ་གྱི་མེ་ཆུ་
མེད་དེ། སད་པ་ལ་མ་དམིགས་པའི་ཕྱིར་ཞེ་ན། སད་པའི་མེ་ཆུ་ཡང་མེད་དེ། རིག་
ངོར་མ་དམིགས་པའི་ཕྱིར་རོ།།
གཉིས་པ་ཡུལ་སེམས་མཚུངས་པ་ལ་བཞི། རང་རིག་དང་གཞན་འཁྲུལ་
མཚུངས། རང་རིག་དང་རང་སྐྱེ་མཚུངས། རྨི་ལམ་གྱི་དོན་སེམས་མཚུངས། རྗེས་
དཔག་དང་ཤུགས་གྲུབ་མཚུངས་པའོ། །དང་པོ་ནི། ཐ་སྙད་དུ་རང་རིག་འཁྲུལ་
239



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མི་སྲིད་ན། གཞན་རིག་ཀྱང་འཁྲུལ་མི་སྲིད་ཅེས་བྱའོ། །དེ་ནི་སྲིད་དེ། ཟླ་གཉིས་ལ་
སོགས་ལ་དམིགས་པའི་ཕྱིར་ཞེ་ན། རང་རིག་ཀྱང་འཁྲུལ་ཏེ། སེམས་དངོས་པོར་སྣང་
བའི་ཕྱིར་རོ། །གཉིས་པ་རང་རིག་རང་སྐྱེ་མཚུངས་པ་ནི། ཐ་སྙད་དུ་རང་གིས་
རང་རིག་ན། དངོས་པོ་རང་ལས་རང་སྐྱེའོ། །དེ་ནི་མེད་དེ། རང་གྲུབ་དུས་སུ་དང་
མ་གྲུབ་དུས་སུ་སྐྱེ་བ་མེད་པའི་ཕྱིར་ཞེ་ན། རང་གིས་རང་རིག་པ་ཡང་། རིག་བྱ་
དང་རིག་བྱེད་གཉིས་མེད་ཅིང་། ལྡོག་པ་དེ་ཀུན་བརྟགས་ཡིན་པས་རིག་པ་ཀུན་
བརྟགས་སུ་འགྱུར་བའི་ཕྱིར་རོ་བྱའོ། །གལ་ཏེ་རང་མི་རིག་ན་གཞན་ཀྱང་མི་རིག་
པས་རིག་པ་རྒྱུན་ཆད་པར་འགྱུར་རོ་ཞེ་ན། རང་ལས་མི་སྐྱེ་ན་གཞན་ལས་ཀྱང་མི་
སྐྱེ་བས་སྐྱེ་བ་རྒྱུན་ཆད་དོ་ཞེས་བྱའོ། །གསུམ་པ་རྨི་ལམ་གྱི་དོན་སེམས་མཚུངས་པ་
ནི། རྨི་ལམ་གྱི་སེམས་དངོས་པོར་ཡོད་ན། རྨི་ལམ་གྱི་མེ་ཆུ་ཡང་དངོས་པོ་ཡོད་ཅེས་
བྱའོ། །རྨི་ལམ་གྱི་མེ་ཆུ་མེད་དེ། སད་ན་ཅི་ཡང་མི་དམིགས་པའི་ཕྱིར་ཞེ་ན། རྨི་ལམ་
གྱི་སེམས་ཀྱང་མེད་དོ། །རིགས་ངོར་རྟག་འཇིག་ཏུ་མེད་པའི་ཕྱིར་བྱའོ། །རྨི་ལམ་
གྱི་སེམས་མེད་ན། རྨི་ལམ་མ་རྨིས་པར་ཐལ་ཞེ་ན། རྨི་ལམ་གྱི་མེ་ཆུ་མེད་ན། རྨི་
ལམ་གྱི་ཤེས་པ་སྐྱེ་མི་ནུས་པར་ཐལ་ཞེས་བྱའོ། །བཞི་པ་རྗེས་དཔག་དང་ཤུགས་
འགྲུབ་མཚུངས་པ་ནི། བྱས་པའི་རྟགས་ལས་རྗེས་དཔག་ཚད་མའི་སྒྲ་མི་རྟག་པར་
དངོས་སུ་རྟོགས་ན། དེ་ལ་བརྟེན་ནས་དེས་སྒྲ་དང་རྟག་པའི་ཚོགས་དོན་ཀྱང་ཤུགས་
ལ་རྟོགས་པས། རྟོགས་པ་དེ་གཉིས་རྟོགས་པ་ཁྱད་པར་མེད་དེ། གལ་ཏེ་སྒྲ་དང་
རྟག་པའི་ཚོགས་དོན་ནི་དངོས་སུ་རྟོགས་པ་མེད་དོ། །ཡོད་ན་སྒྲ་དང་རྟག་པའི་
ཚོགས་དོན་ཤེས་བྱར་ཐལ་བ་དང་། རྗེས་དཔག་འཇུག་ཡུལ་ལ་ལོག་ཤེས་སུ་ཐལ་
བས་སོ་ཞེ་ན། སྒྲ་དང་མི་རྟག་པའི་ཚོགས་དོན་ཀྱང་དོན་སྤྱིར་རྟོགས་ཀྱིས། དངོས་
སུ་རྟོགས་ན་རང་མཚན་དུ་ཐལ་བ་དང་རྗེས་དཔག་མངོན་སུམ་དུ་ཐལ་བའི་ཕྱིར་རོ།།
240



ལུང་རིགས་མཛོད།
དོན་གསུམ་པ་ཚུལ་ཇི་ལྟར་གཏན་ལ་དབབ་པའི་དོན་ལ་ལྔ་སྟེ། ཐེག་འགྲེལ་མེ་
ལོང་དགུ་བསྐོར་ལས། དེ་ལ་དོན་ལྔ་ཁྱད་པར་གཞག་པའི་ཚད་མས། ཚད་མའི་
སྤྲོས་པ་ཐམས་ཅད་ཡོངས་སུ་བཅད་ནས་དོན་དམ་པའི་བདེན་པ་གཏན་ལ་འབེབ་
སྟེ། ལྔ་གང་ཞེ་ན། བོན་ཅན་གྱི་དོན་དང་དགག་བྱའི་དོན་དང་། བསྒྲུབ་བྱའི་དོན་
དང་། གཏན་ཚིགས་ཀྱི་དོན་དང་། དཔེ་ཡི་དོན་ནོ། །ཞེས་པས། དང་པོ་བོན་ཅན་
ལ་ལྔ་སྟེ། འཚོགས་དོན། སྒྲ་དོན། མཚན་ཉིད། དབྱེ་བ། སྐབས་དོན་ངོས་
བཟུང་བའོ། །དང་པོ་འཚོགས་དོན་ནི། བོན་དང་བོན་ཅན་གཉིས་ཀ་དངོས་པོ་
ཡིན་པའི་འཚོགས་དོན་ནི་སྒྲ་དང་མི་རྟག་པའི་འཚོགས་དོན་ལྟ་བུའོ། །བོན་དང་
བོན་ཅན་གཉིས་ཀ་གཉིས་མེད་ཡིན་པའི་འཚོགས་དོན་ནི་ནམ་མཁའ་དང་དངོས་
མེད་ཀྱི་འཚོགས་དོན་ལྟ་བུའོ། །བོན་ཅན་དངོས་པོ་དང་བོན་དངོས་མེད་ཡིན་པའི་
འཚོགས་དོན་ནི་སྒྲ་དང་སྟོང་ཉིད་ཀྱི་འཚོགས་དོན་ལྟ་བུའོ། །བོན་དངོས་པོ་དང་
བོན་ཅན་དངོས་མེད་ཡིན་པའི་འཚོགས་དོན་ནི་ནམ་མཁའ་རྟག་དངོས་སུ་སྒྲུབ་
པའི་འཚོགས་དོན་ལྟ་བུ་རྣམས་ཏེ། རྣམ་འབྱེད་ལས། གཉིས་ཀ་དངོས་དང་
དངོས་མེད་དང།། དངོས་དང་དངོས་མེད་འཚོགས་པ་ཡི།། སྒོ་ནས་དབྱེ་བ་རྣམ་
པ་བཞི།། ཞེས་སོ། །གཉིས་པ་སྒྲ་དོན་ནི། བསྒྲུབ་བྱའི་བོན་དང་ལྡན་པ་ཅན་ཡིན་
པས་བོན་ཅན་ཞེས་བྱའོ། །གསུམ་པ་བོན་ཅན་གྱི་མཚན་ཉིད་ནི། བསྒྲུབ་བྱའི་བོན་
གྲུབ་བསལ་མེད་ཅིང་བསྒྲུབ་བྱའི་བོན་གྱི་དཔག་གཞིར་བཟུང་བ་སྟེ། དེ་ཉིད་ལས།
བོན་ཅན་བསྒྲུབ་བྱ་གྲུབ་བསལ་མེད།། བསྒྲུབ་བྱའི་བོན་གྱི་དཔག་གཞིར་བཟུང་།།
ཞེས་སོ། །མཚན་གཞི་ནི། སྒྲ་བོན་ཅན་མི་རྟག་སྟེ་བྱས་པའི་ཕྱིར། ཞེས་པའི་ཚེ།
སྒྲ་ལྟ་བུའོ། །བཞི་པ་དབྱེ་བ་ལ་གསུམ་སྟེ། མཐུན་པ་དཔེའི་བོན་ཅན། མི་མཐུན་པ་
དཔེའི་བོན་ཅན། རྩོད་གཞིའི་བོན་ཅན་ནོ། །དེ་ལ་མཐུན་པ་དཔེའི་བོན་ཅན་ནི་རྗེས་
4



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འགྲོའི་ཁྱབ་པ་ངེས་པའི་དཔག་གཞིར་བཟུང་བའོ། །མི་མཐུན་དཔེའི་བོན་ཅན་ནི་
ལྡོག་ཁྱབ་ངེས་པའི་དཔག་གཞིར་བཟུང་བའོ། །རྩོད་གཞིའི་བོན་ཅན་ནི་ཤེས་
འདོད་བོན་ཅན་ཞེས་ཀྱང་བྱ་སྟེ། མཚན་ཉིད་ནི་བསྒྲུབ་བྱའི་བོན་གྱི་དཔག་གཞིར་
བཟུང་བའོ། །དེ་གསུམ་རིམ་པ་ལྟར། བྱས་པའི་སྒྲ་མི་རྟག་པར་བསྒྲུབ་པ་ལ།
བུམ་པ་དང་། ནམ་མཁའ་དང་། སྒྲ་ལྟ་བུའོ། །ལྔ་པ་སྐབས་དོན་ངོས་བཟུང་བ་ལ་
བཞི་སྟེ། ཐེག་འགྲེལ་ལས། དེ་ལ་བོན་ཅན་ལ་བཞི་སྟེ། མཐུན་པ་དཔེའི་བོན་
ཅན། མི་མཐུན་པ་དཔེའི་བོན་ཅན། སྐབས་སུ་བབས་པའི་བོན་ཅན། རྩོད་
གཞིའི་བོན་ཅན་ནོ། །དེ་ལས་བོན་ཅན་སྤྱིའི་མཚན་ཉིད་ནི། གང་བོན་གྱི་རྟེན་བྱེད་
པ་དེའོ། །མཐུན་པ་ནི་བསྒྲུབ་བྱའི་བོན་དང་ལྡན་པའོ། །རྩོད་གཞིའི་བོན་ཅན་ལ་
གཉིས་ཏེ། གྲགས་པ་བོན་ཅན་དང་། བཏགས་པ་བོན་ཅན་ནོ། །དེ་ལ་གྲགས་པ་
ནི་རྒོལ་ཕྱི་རྒོལ་གཉིས་ཀ་ལ་མཐུན་པར་སྣང་བའི་ཚད་མས་གྲུབ་པ་ཞིག་ལ་བྱའོ།།
བཏགས་པ་ནི་མི་སྣང་བ་སྣང་བར་བྱས་ནས་འཇོག་པ་སྟེ། མཐུན་སྣང་དུ་ཚད་མས་
གྲུབ་པ་ལ་བྱའོ། །ཤུགས་ལས་གྲུབ་ཀྱང་སྲིད་དོ། །ཞེས་པས། དེ་ལ་སྐབས་སུ་བབས་
པའི་བོན་ཅན་སྤྱིའི་མཚན་ཉིད་གང་ཞེ་ན། གང་བོན་གྱི་རྟེན་དུ་བྱེད་པ་དེའི་ཞེས་
བྱའོ། །རྒོལ་ཕྱི་རྒོལ་ཞེས་པའི་མཆན་འགྲེལ་ལས། རྒོལ་བ་ནི་བསྒྲུབ་བྱེད་ཡང་
དག་བརྗོད་པར་ཁས་ལེན་པ། ཕྱི་རྒོལ་ནི་སུན་འབྱིན་ཡང་དག་བརྗོད་པར་ཁས་ལེན་
པའོ། །ཞེས་སོ། །རྒོལ་ཕྱི་རྒོལ་གཉིས་ཀའི་མཐུན་སྣང་དུ་གྲུབ་པ་ནི། དཔེར་ན་
སངས་རྒྱས་པ་དང་མུ་སྟེགས་པ་ལ་སྒྲ་བོན་ཅན་ལྟ་བུའོ། །མཐུན་སྣང་དུ་མ་གྲུབ་པ་
ནི་མུ་སྟེགས་ཀྱི་བདག་དང་སངས་རྒྱས་ཀྱི་བདག་མེད་ལྟ་བུའོ། །ཤུགས་ལས་གྲུབ་
པ་ནི་རྟག་དངོས་ལྟ་བུའོ། །དེ་ལ་གཏན་ཚིགས་ཆེན་པོ་ལྔའི་བོན་ཅན་དེ། སྣང་བའི་
འཚོགས་སྤྱི་འཇོག་གམ། བྱེ་བྲག་འགའ་ཞིག་འཇོག །དང་པོ་ལྟར་ན་བོན་ཅན་ཚད་
242



ལུང་རིགས་མཛོད།
མས་མ་ངེས་པར་ཐལ། ཡུལ་དུས་གཞན་གྱི་སྣང་བ་ཚད་མས་ངེས་པའི་ཕྱིར་རོ།
གཉིས་པ་ལྟར་ན་སྤྱི་ལྡོག་ནས་དོགས་པ་མི་ཆོད་པར་ཐལ། འགའ་ཞིག་ཏུ་སྤྲོས་
པ་ཆོད་ཀྱང་འགའ་ཞིག་ཏུ་ཐེ་ཚོམ་ཟ་བའི་ཕྱིར་རོ་ཞེ་ན། སྣང་བའི་འཚོགས་སྤྱི་
མི་འཇོག་ལ། རིགས་ཀྱི་སྤྱི་འཇོག་པས་སྐྱོན་གཉིས་ཀ་མེད་དོ།།
གཉིས་པ་དགག་བྱའི་དོན་ལ། དབུ་མ་སྡེ་གཉིས་ཀྱི་དགག་བྱ་ནི་འཚོགས་
དོན་རྟགས་ཀྱི་རྣམ་པར་གཅད་བྱ་སྟེ། རྟགས་ཡང་དག་གི་དགག་བྱ་ཤེས་བྱ་ལ་མི་
སྲིད་དོ། །དགག་བྱའི་བོན་ནི་ཅི་རིགས་སོ། །དགག་བྱའི་དོན་ལ་གཉིས་ཏེ། གང་
ཞེ་ན། ཐེག་འགྲེལ་མེ་ལོང་དགུ་བསྐོར་ལས། རོལ་པ་སྐྱེ་མཆེད་ལྟར་སྣང་བའི་
འདོད་པ་དང་། མཚན་མ་ཀུན་བྲལ་ཅིར་མི་སྣང་བའི་འདོད་པའོ། །དེ་གཉིས་
ཀྱི་འདོད་པ་ནི། ཟབ་མོའི་གཏམ་གྱི་དོན་དམ་ལ་མཐུན་ནོ། །དེ་གཏན་ལ་འབེབས་
པའི་སྐབས་སུ་བརྟགས་པ་བོན་ཅན་དུ་བཞག་ནས་བརྟགས་པ་འགེགས་ལ་མཐུན།
སྣང་བ་བོན་ཅན་དུ་བཞག་ནས་རྟག་པ་འགེགས་པར་མཐུན་ཏེ། སྣང་བ་བོན་ཅན་
དུ་བཞག་ནས་སྣང་བ་འགེགས་པ་ལ་མ་མཐུན་ཏེ། ཞེས་པས། དེ་ལ་བརྟགས་པ་བོན་
ཅན་དུ་བཞག་ནས་རྟག་པ་འགེགས་པའི་ལུགས་ནི། ཕྱི་རོལ་པའི་བློ་ངོར་རྟག་
དངོས་བོན་ཅན་རྟག་པ་མ་ཡིན་པར་ཐག དངོས་པོ་ཡིན་པའི་ཕྱིར་རོ། །ཞེས་པ་ལྟ་
བུའོ། །སྣང་བ་བོན་ཅན་དུ་བཞག་ནས་བརྟགས་པ་འགེགས་པ་ནི། སྣང་བ་བོན་
ཅན། བདེན་དངོས་ཀྱིས་སྟོང་སྟེ། བདེན་པ་གཅིག་དང་དུ་མ་དང་བྲལ་བའི་ཕྱིར་
རོ། །ཞེས་པ་ལྟ་བུའོ། །སྣང་བ་བོན་ཅན་དུ་བཞག་ནས་སྣང་བ་འགེགས་པ་ལ་མ་
མཐུན་པ་ནི། དེ་ཡང་མ་རིག་པའི་གཉིད་ཀྱིས་བསླད་པའི་འགྲོ་བ་གང་ལ་སྣང་བ་
དེ་ནི་རྫུན་ཏེ་རྨི་ལམ་ལྟ་བུར་འདོད། ཅེས་པས་སྣང་བ་ཡང་དག་གོ །དེ་ལ་ཡང་
རོལ་པ་སྐྱེ་མཆེད་ཀྱི་ལུགས་ཀྱིས་སྣང་བ་བོན་ཅན་ལ་གཏན་ཚིགས་གཅིག་དང་དུ་
243



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བྲལ་གྱིས་ཡང་དག་གི་སྤྲོས་པ་བཅད་ནས་ཤུགས་ལ་སྐྱེ་མཆེད་སྒྱུ་རྫུན་དུ་ཡོངས་སུ་
གཅོད་ཅིང་བསྒྲུབ་པའོ། །མཚན་མ་ཀུན་བྲལ་ཅིར་མི་སྣང་ལ་གཉིས་ཏེ། མཚན་
མ་འགེགས་པ་དང་། མཚན་མ་ཤུགས་སྣང་ངོ་། །མཚན་མ་ཀུན་བྲལ་ཇིར་མི་སྣང་
བའི་གོ་བ་ནི། སྣང་བ་ལ་རིགས་པས་དཔྱད་ན་རྣམ་པར་བཅད་པ་ཙམ་ལ་ཐ་སྙད་
གདག་སྟེ། སྤྲོས་པ་ཐམས་ཅད་ཡོངས་སུ་བྲལ་བའི་ཕྱིར་རོ། །རིགས་པའི་ངོ་ན་ཡོངས་
གཅོད་མི་གནས་ཏེ། ཡོངས་སུ་གཅོད་ན་ཡང་དག་ཏུ་འགྱུར་བའི་ཕྱིར་རོ། །དེ་ལ་
མཚན་མ་ཤུགས་སྣང་གི་འདོད་པའི་དགག་བྱ་ལ་གཉིས། ལམ་གྱི་དགག་བྱ་དང་།
རིགས་པའི་དགག་བྱའོ། །དེ་ལ་ལམ་གྱི་དགག་བྱ་ནི་རྒྱུད་འགལ་གྱིས་འགེགས།
རིགས་པའི་དགག་བྱ་ནི་དངོས་འགལ་གྱིས་འགེགས་སོ། །དེ་ལ་སྤྱིར་ཁམས་གསུམ་ན་
གནས་པའི་ཤེས་བྱ་ཐམས་ཅད་སྒྲོ་བཏགས་པ་ཡིན་ལ། ཤེས་པ་ཐམས་ཅད་སྒོ་
འདོགས་པ་ཡིན་ཏེ། དེས་ན་སྒྲོ་བཏགས་འདོགས་ཡིན་པས་ཀུན་དགག་བྱ་ཡིན་ནོ།།
ཡིན་པ་ལ་དེ་ལྟར་རྟོགས་ན་རྟོག་པས་རྟོག་པ་འགེགས། སྤྲོས་པས་སྤྲོས་པ་གཅོད།
བཟང་རྟོག་གིས་ངན་རྟོག་འགེགས་ཏེ། དཔེར་ན་ཁྲག་གིས་ཁྲག་བཀྲུ་བ་དང་འདྲའོ། །
དེ་ལ་ལམ་དང་རིགས་པའི་དགག་བྱ་གཉིས་སུ་འབྱུང་ངོ་། །དེ་ལ་ཐ་སྙད་ནི་དགག་
བྱ་དང་
། དགག་བྱའི་རིགས་འགེགས་བྱེད་དང་། འགེགས་བྱེད་ཀྱི་རིགས་གཉིས་
སོ། །དེ་ལ་སྐྱེ་མཆེད་དང་ཇིར་མི་གནས་གཉིས་ཀའི་ལུགས་ཀྱིས་རྣམ་པར་བཅད་
པ་ཙམ་གྱི་དགག་བྱ་གང་ཡིན་ཞེ་ན། དོན་དམ་ཟབ་མོའི་བདེན་པ་ལ་དགག་སྒྲུབ་
གཉིས་ཀ་མེད་དེ། བོན་ཉིད་ངོ་ཤེས་པར་བྱེད་པ་ཙམ་མོ། །ཀུན་རྫོབ་གཏན་ལ་
འབེབ་པའི་སྐབས་སུ་སྣང་བ་མི་འགེགས་པ་དང་། ཚད་མ་དེས་རྣམ་གཅོད་
ཡོངས་གཅོད་གཉིས་ཀ་བྱེད་དོ། །དོན་དམ་གཏན་ལ་འབེབ་པའི་སྐབས་སུ་རྣམ་
པར་བཅད་པ་ཙམ་ལས་ཡོངས་སུ་གཅོད་པ་མི་བྱེད་དོ། །མི་མཐུན་པའི་མུ་ནི་མཚན་
244



ལུང་རིགས་མཛོད།
མ་ཤུགས་སྣང་གི་ལུགས་ཀྱིས་དོན་དམ་གཏན་ལ་འབེབ་པའི་སྐབས་སུ། དེའི་ཚད་
མས་སྣང་བ་སྣང་ཚད་ཀྱང་མི་འགེགས། སྣང་བ་ཡང་དག་པའི་རང་བཞིན་བྱ་བ་
ཙམ་ཡང་མི་འགེགས། སྣང་བ་སྒྱུ་མ་ཙམ་ཡང་མི་འགེགས། འོ་ན་གང་འགེགས་ཞེ་
ན། སྣང་བ་ལས་གོང་རྒལ་བའི་བརྟགས་པའི་བརྟགས་པའམ། སྣང་བ་རིགས་
ངོར་ཡོད་པའམ། ཡང་དག་ཏུ་ཡོད་པ་དེ་འགེགས་སོ། །དེ་ནི་ཚད་མ་དངོས་ཀྱི་
འགལ་བས་འགེགས་སོ། །སྣང་བ་ཚད་མ་རྒྱུད་འགལ་གྱིས་འགེགས་ཏེ། ལམ་གྱི་
དགག་བྱའི་འགེགས་པའི་འདོད་པ་ནི། སྣང་བ་ལ་གཅིག་དང་དུ་བྲལ་གྱིས་རང་
བཞིན་མེད་པར་གཏན་ལ་འབེབ་སྟེ། རང་བཞིན་མེད་པར་གོ་བས་རང་བཞིན་
དུ་འཛིན་པའི་བློ་ལྡོག །དེ་ལོག་པས་རང་ལྟ་ལ་མི་ཆགས། གཞན་ལྟ་ལ་མི་སྡང་།
དེ་གཉིས་གཉིས་མེད་དུ་རྟོགས་པས་གཏི་མུག་མེད། དེ་མེད་པས་དུག་གསུམ་ལྡོག་
པས། ལོག་ཞུགས་ལྔ་དང་ལོག་པར་ཞུགས་པ་ལས་ལོག་པར་ཞུགས་ལྔ་དང་བཅུ་པོ་
དེ་ལོག་པས་འཁོར་བ་ཁམས་གསུམ་དུ་མི་སྐྱེ། དེར་མ་སྐྱེས་པས་མི་ལ་སོགས་
པའི་ལུས་ངན་མི་འཐོབ། དེ་མ་ཐོབ་པས་མིག་ལ་སོགས་པའི་དབང་པོ་ལྔ་ངན་པ་
ལྡོག །དེ་མ་བྱུང་བས་རྣམ་ཤེས་ལྔ་ངན་པ་མེད། དེ་མེད་པས་སྣང་བ་བཀྲ་ཅག་གེ་
བ་འདི་གང་ལ་སྣང་སྟེ་མི་སྣང་། དེར་རྣམ་པར་མི་རྟོག་པའི་ཡེ་ཤེས་སྐྱེ། ཡེ་ཤེས་
དེས་རིག་ཤེས་ལ་སོགས་པ་ཀུན་ཡེ་ཤེས་ཉིད་དུ་བསྒྱུར་རོ། །མཚན་མ་འགེགས་
པའི་ལུགས་ཀྱིས་དོན་དམ་གཏན་ལ་འབེབ་པའི་སྐབས་སུ་དེའི་ཚད་མས་སྣང་བ་
སྣང་ཚད་དང་སྒྱུ་མ་དང་སྣང་བ་ཡང་དག་ཏུ་འདོད་པ་ལ་སོགས་ཀུན་འགེ
འགེགས་སོ།།
སྣང་ཡང་སྒྱུ་མ་ལྟར་བདེན་མེད། སྤྲིན་ལྟར་རང་བྱུང་རང་ཞིར་འདོད་པའོ། །
ཚད་མ་ཚད་མ་རང་གི་ངོ་ལ་སྤྲོས་པར་སོང་བས། ཚད་མ་ཚད་མ་རང་གིས་འགེགས་
སོ། །ཚད་མ་དེས་ཀྱང་མེད་དགག་རྣམ་གཅོད་འབའ་ཞིག་བྱེད་པ་ལས་ཡོངས་གཅོད་
24 རྒྱུ



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མི་བྱེད་དོ། །ཡང་མཚན་མ་འགེགས་པ་ཤུགས་སྣང་གོ་བ་ནི། དཔེར་ན་དུང་དཀར་
པོ་ལ་སེར་པོར་འཛིན་པའི་ཤེས་པ་དེ། འཁྲུལ་པའི་དུས་ན་སེར་པོར་སྣང་ངམ་མི་
སྣང་ཞེ་ན། སྣང་ཞེས་སོ། །སེར་པོར་ཡོད་དམ་ཞེ་ན་མེད་ཅེས་སོ། །དེ་བཞིན་དུ་
རིགས་པའི་ཤེས་པ་ལ་སྣང་བ་སྣང་ངམ་ཞེ་ན་སྣང་ངོ་ཞེས་སོ། །ཡོད་དམ་མེད་ཅེ་
ན་མེད་དོ། །འདུ་བྱེད་ཀྱི་གཉིད་སད་ན་རྨི་ལམ་མེད་མ་རིག་པའི་གཉིད་སད་ན་
མཚན་མ་མེད་དོ། །ཤུགས་སྣང་བ་ནི་རིག་པའི་ཤེས་པ་ལ་སྣང་བ་སྣང་ངམ་མི་
སྣང་ཞེ་ན། ཡང་དག་ཏུ་མི་སྣང་ལ་སྒྱུ་མར་སྣང་ཞེས་བྱའོ། །དེ་གཉིས་ཀྱི་ཁྱད་པར་
ཚད་མ་ལ་སྣང་བ་སྣང་མི་སྣང་ལ་ཡང་འཇོག་གོ །
གསུམ་པ་བསྒྲུབ་བྱའི་དོན་ལ་གསུམ། སྒྲ་དོན། མཚན་ཉིད། དབྱེ་བའོ། །དང་
པོ་ནི། རྟགས་ཀྱིས་གོ་བྱ་ཡིན་པས་ན་བསྒྲུབ་བྱ་ཞེས་ཐ་སྙད་གདགས་ལ། ཤེས་
འདོད་ཀྱི་ཡུལ་དུ་བྱས་པས་ཕྱོགས་ཞེས་ཐ་སྙད་གདགས་ལ། རྗེས་དཔག་གི་གཞལ་
བྱའམ་དཔག་བྱ་ཡིན་པས་གཞལ་བྱ་ཞེས་ཀྱང་གདགས་ལ། རྒོལ་བས་ཕྱི་རྒོལ་བ་
ལ་བཀོད་པས་ན་དམ་བཅའ་ཞེས་སུ་ཐ་སྙད་གདགས་ཏེ། རྣམ་འབྱེད་ལས། རྟགས་
དང་ཤེས་འདོད་རྗེས་དཔག་དང་། ཕྱི་རྒོལ་ལ་ནི་བཀོད་པ་ལ། བསྒྲུབ་བྱ་ཕྱོགས་
དང་གཞལ་བྱ་དང་།། དམ་བཅའ་ཞེས་སུ་ཐ་སྙད་གདགས།། ཞེས་སོ། །གཉིས་
པ་མཚན་ཉིད་ནི། བོན་དང་བོན་ཅན་གྱི་ཚོགས་དོན་རྟགས་དགོད་པས་གྲུབ་
སལ་མེད་ཅིང་དཔག་འདོད་དུ་བྱས་པ་ཞེས་སྒ་སྟོན་གྱིས་གསུངས་སོ། །དེ་ཡང་
འཚོགས་དོན་ཞིག་དགོས་ཏེ། བོན་དང་བོན་ཅན་རྐྱང་པ་རེ་བསྒྲུབ་བྱར་མི་རུང་བས་
སོ། །རྟགས་དགོད་པས་མ་གྲུབ་པ་ཅིག་དགོས་ཏེ། གྲུབ་ཟིན་ན་རྟགས་ཀྱི་རྗེས་སུ་
དཔག་བྱ་མི་རུང་བས་སོ། །ཕྱི་རྒོལ་གྱིས་དཔག་འདོད་ཅིག་ཀྱང་དགོས་ཏེ། དེ་མེད་
ན་ཤེས་འདོད་མེད་པས་རྟགས་དགོད་པའི་དགོས་པའམ་བསྒྲུབ་བྱ་བསྒྲུབ་པའི་
246



ལུང་རིགས་མཛོད།
དགོས་པ་མེད་པས་སོ། །བསལ་བ་བཞིས་མ་བསལ་བ་
་བ་ཅིག་དགོས་ཏེ། བསལ་ན་
བསྒྲུབ་བྱར་མི་རུང་བས་སོ། །བསལ་བ་བཞི་ནི། ལུང་གིས་བསལ་བ་ནི། རྣམ་
མཁྱེན་མེད་པར་ཁས་བླངས་པ་ལ། རྣམ་པ་ཐམས་ཅད་མཁྱེན་པ་ཡི། ཡེ་ཤེས་ཉིད་
ཀྱི་མཚན་ཉིད་ནི། ཀུན་གསལ་དོན་རྟོགས་མཚན་ཉིད་འཛིན། ཞེས་པས་བསལ་
ན་གནོད་པ་ལྟ་བུའོ། །མངོན་སུམ་ཚད་མས་བསལ་བ་ནི། སྒྲ་མཉན་བྱ་མ་ཡིན་པར་
དམ་བཅས་པ་ལ། སྒྲ་འཛིན་མངོན་སུམ་གྱིས་བསལ་བ་ལྟ་བུའོ། །རྗེས་དཔག་ཚད་
མས་བསལ་བ་ནི། སྒྲ་རྟག་པར་དམ་བཅས་པ་ལ། སྒྲ་མི་རྟག་པར་ངེས་པའི་རྗེས་
དཔག་གིས་བསལ་བ་ལྟ་བུའོ། །ཁས་བླང་གིས་བསལ་བ་ནི། སྒྲ་རྟག་པར་ཁས་
བླངས་པ་ལ། སྒྲ་མི་རྟག་པར་ཁས་བླངས་ནས་བསལ་བ་ལྟ་བུ་སྟེ་བཞིའོ། །གསུམ་
པ་དབྱེ་བ་ལ་གསུམ། བོན་དང་བོན་ཅན་གཉིས་ཀ་བསྒྲུབ་པ་ཡིན་པ་དང་
། གཉིས་
ཀ་དགག་པ་ཡིན་པ་དང་། དགག་བསྒྲུབ་སྤེལ་མ་གསུམ་མམ། ཡང་ན་མེ་ལོང་
དགུ་བསྐོར་ལས། རང་བཞིན་མེད་པའི་དོན་བསྒྲུབ་དང་། ཐ་སྙད་བསྒྲུབ་པའོ། །
ཞེས་དང་། རྣམ་འབྱེད་ལས། དོན་སྒྲུབ་དང་ནི་ཐ་སྙད་སྒྲུབ། ཅེས་པས། དང་པོ་
དོན་སྒྲུབ་ནི། ཐེག་འགྲེལ་ལས། དོན་གྱི་སྒྲོ་འདོགས་དང་མ་འབྲེལ་བ་འབྲེལ་པར་
བྱེད་པ་དོན་བསྒྲུབ་བོ། །ཞེས་པས། བོན་ཅན་ལ་རྟགས་ཚད་མས་ངེས་པའི་ཚེ་
བསྒྲུབ་བྱའི་དོན་མ་ངེས་པ་ན། དོན་བསྒྲུབ་སྟེ་བྱས་པའི་སྒྲ་མི་རྟག་པར་བསྒྲུབ་པ་
བཞིན་ནོ། །གཉིས་པ་ཐ་སྙད་སྒྲུབ་པ་ནི། དེ་ཉིད་ལས། ཐ་སྙད་ཀྱི་སྒྲོ་འདོགས་དང་མ་
འབྲེལ་བ་འབྲེལ་པར་བྱེད་པ་ཐ་སྙད་བསྒྲུབ་པའོ། །ཞེས་པས། བོན་ཅན་ལ་རྟགས་
ངེས་ཚེ་བསྒྲུབ་བྱའི་དོན་ངེས་པ་སྟེ། སྐད་ཅིག་མའི་སྒྲ་མི་རྟག་པར་བསྒྲུབ་པ་ལྟ་
བུའི་བོན་རང་རང་གི་མཚན་ཉིད་རྟགས་སུ་བཀོད་པ་ཐམས་ཅད་དོ། །དེ་ལ་སྤྲོས་
མེད་ཀྱི་རང་བཞིན་མེད་པའི་དོན་བསྒྲུབ་པ་ནི་སྤྲོས་པ་འགེགས་པ་སྟེ། གཏན་ཚིགས་
24



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཆེན་པོ་དྲུག་གིས་འགེགས་ཏེ། སྤྲོས་པའི་རྒྱུ་ལ་གནོད་པ་གཏོང་བ་གཡུང་དྲུང་
གཟེགས་ཆེན་དང་། མུ་བཞི་སྐྱེ་འགོག་ལ་རིགས་གཉིས་དང་། རྟེན་འབྲེལ་ཆེན་པོ་
དང་། སྤྲོས་པ་རང་གི་ངོ་བོ་ལ་གནོད་པ་གཏོང་བ་གཅིག་དང་དུ་བྲལ་དང་། འབྲས་
བུ་ལ་གནོད་པ་གཏོང་བ་ཡོད་མེད་སྐྱེ་བ་དགག་པའོ། །དེ་ལྟར་དོན་དང་ཐ་སྙད་
བསྒྲུབ་པའོ། །དོན་གྲུབ་ན་ཐ་སྙད་བསྒྲུབ་ཅི་དགོས་སྙམ་ན། ཐ་སྙད་མ་ཐོགས་པའི་
ཕྱིར་ཏེ། གཅིག་དང་དུ་མ་བྲལ་ཡང་རང་བཞིན་ཡོད་དམ་སྙམ་པའི་སྒྲོ་འདོག་
འདོགས་དེ་
གཅོད་པ་སྟེ། གཅིག་དང་དུ་མ་བྲལ་བའི་ཕྱིར། རང་བཞིན་མེད་པའི་ཐ་སྙད་བྱ།
ཞེས་ཐ་སྙད་དུ་བསྒྲུབ་པའོ། །དཔེར་ན་སྔོ་ལ་འཕྱུར་ཞིང་མཚུལ་དུ་བཀུ་ཡང་དུད་པ་
མིན་ནམ་སྙམ་པ་ལ། མཚན་ཉིད་དེ་གསུམ་དང་ལྡན་པས་དུད་པ་ཡིན་ཞེས་ཐ་སྙད་
ངེས་པར་བསྒྲུབ་པ་ལྟ་བུའོ། །དེའང་བོན་དང་བོན་ཅན་སོ་སོ་བ་ནི་བསྒྲུབ་བྱ་
བཏགས་པ་བའམ། དེ་གཉིས་འཚོགས་དོན་ནི་བསྒྲུབ་བྱ་མཚན་ཉིད་པའོ། །གཏན་
ཚིགས་དྲུག་ནི་གོང་དུ་བཤད་ཟིན་པ་དེ་དག་གོ །
བཞི་པ་གཏན་ཚིགས་ཀྱི་དོན་ལ་གཉིས་ཏེ། སྤྱིར་གཏན་ཚིགས་ཀྱི་རྣམ་པར་
གཞག་པ་དང་། རྟགས་ཁྱབ་བསྒྲུབ་པའོ། །དང་པོ་ལ་གཉིས། སྐབས་དོན་རང་
རྒྱུད་ཀྱི་སྦྱོར་བ། ཞར་བྱུང་ཐལ་འགྱུར་གྱི་སྦྱོར་བའོ། །དང་པོ་ལ་གཉིས། ཡང་དག་
གི་གཏན་ཚིགས། ལྟར་སྣང་གི་གཏན་ཚིགས་སོ། །དང་པོ་ལ་གཉིས། མཚན་ཉིད།
དབྱེ་བའོ། །དང་པོ་མཚན་ཉིད་ནི། གཏན་ཚིགས་གྲུབ་ཅིང་རྗེས་སུ་འགྲོ་ལྡོག་གི་
ཁྱབ་པ་རྣལ་མར་ངེས་པ་ཞེས་སློབ་དཔོན་སྒ་སྟོན་གྱི་བཞེད་དོ། །གཏན་ཚིགས་
གྲུབ་པ་ནི། རྟགས་བསྒྲུབ་བྱའི་བོན་ཅན་ལ་ཡོད་ངེས་པ་སྟེ། རྟགས་བྱས་པའི་སྒྲ་ལ་
ཡོད་པར་ངེས་པ་ལྟ་བུའོ། །རྗེས་འགྲོའི་ཁྱབ་པ་ནི། དཔེ་ལ་ཚད་མས་གྲུབ་པའི་
མཐུན་ཕྱོགས་ཁོ་ན་ལ་ཡོད་པར་ངེས་པ་སྟེ། བྱས་པ་ལ་མི་རྟག་པས་ཁྱབ་པ་ལྟ་བུའོ།།
248



ལུང་རིགས་མཛོད།
ལྡོག་ཁྱབ་ནི་དཔེ་ལ་ཚད་མས་གྲུབ་པའི་རྟགས་མི་མཐུན་ཕྱོགས་ལ་མེད་པར་ངེས་
པ་སྟེ། མ་བྱས་པ་ལ་རྟག་པས་ཁྱབ་པ་ལྟ་བུའོ། །
གཉིས་པ་དབྱེ་བ་ལ་གཉིས་ཏེ། རང་བཞིན་གྱི་གཏན་ཚིགས་དང་། འབྲས་
བུའི་གཏན་ཚིགས་སོ། །དང་པོ་རང་བཞིན་གྱི་གཏན་ཚིགས་ནི། རྟགས་སུ་བཀོད་པ་
གང་ཞིག་རང་གི་བསྒྲུབ་བྱ་དང་བདག་གཅིག་པ་སྟེ། རྟགས་དོན་བྱེད་ནུས་པ་
དངོས་པོ་དང་བདག་གཅིག་ཡིན་པ་བཞིན་ནོ། །དབྱེ་ན་དགག་རྟགས་བསྒྲུབ་
རྟགས་གཉིས་ཏེ། རྣམ་འབྱེད་ལས། དགག་པ་དང་ནི་བསྒྲུབ་པའི་རྟགས།། ཞེས་
པས། དེ་གཉིས་ཀྱང་རང་གི་བསྒྲུབ་པ་དང་དེ་དགག་པ་དང་བདག་གཅིག་པར་
བསྙད་དོ། །བསྒྲུབ་རྟགས་ལ་གཉིས་ཏེ། རང་བཞིན་དག་པའི་དང་། རང་བཞིན་
ལྟོས་པའི་གཏན་ཚིགས་སོ། །དེ་གཉིས་ཀྱང་རང་གི་རྣམ་པར་འཇོག་བྱེད་ངེས་པ་
ལ་མི་ལྟོས་པ་དང་དེ་ལ་ལྟོས་པ་སྟེ། རིམ་པ་ལྟར་རང་གི་མཚན་ཉིད་རྟགས་སུ་དགོད་པ་
དང་། གཞན་གྱི་མཚན་བྱ་རྟགས་སུ་དགོད་པའི་རང་རྒྱུད་ནི་ཡང་དག་ལ་མེད་དོ།།
སྒྲ་མི་རྟག་བསྒྲུབ་པ་ལ་སྐད་ཅིག་རྟགས་བཀོད་དང་། སྒྲ་མི་རྟག་བསྒྲུབ་ལ་བྱས་པ་
རྟགས་བཀོད་གཉིས་ཡང་དག་ཡིན་གྱི། སྒྲ་སྐད་ཅིག་མར་བསྒྲུབ་པ་ལ་མི་རྟག་པར་
བསྒྲུབ་པ་རྟགས་དགོད་ཡང་དག་ཡིན་མི་སྲིད་པ་བཞིན་ནོ། །བསྒྲུབ་བྱའི་དོན་ངེས་
མ་ངེས་ཀྱིས་དབྱེ་ན། དོན་བསྒྲུབ་དང་ཐ་སྙད་བསྒྲུབ་གཉིས་ཏེ། གཞན་གྱི་མཚན་
བྱ་རྟགས་དགོད་དང་། རང་གི་མཚན་ཉིད་རྟགས་དགོད་དོ། །དགག་རྟགས་ལ་
གཉིས་ཏེ། །མ་དམིགས་པའི་གཏན་ཚིགས་དང་། འགལ་དམིགས་ཀྱི་གཏན་
ཚིགས་སོ།།
དང་པོ་མ་དམིགས་པའི་གཏན་ཚིགས་ལ་བཞི་སྟེ། རང་བཞིན་མ་དམིགས་
པའི་གཏན་ཚིགས་ནི། མདུན་གྱི་གཞི་འདི་བོན་ཅན། སྣང་རུང་གི་བུམ་པ་མེད་དེ།
249



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡོད་ན་སྣང་དུ་རུང་བ་ལ་མ་དམིགས་པའི་ཕྱིར་རོ། །ཞེས་པ་ལྟ་བུ་དང། ཁྱབ་བྱེད་
ལ་མ་དམིགས་པ་ནི། ཤིང་མེད་ཀྱི་བྲག་རྫོང་བོན་ཅན། ཤ་པ་མེད་དེ། ཤིང་མེད་
པའི་ཕྱིར་རོ། །ཞེས་པ་ལྟ་བུ་དང་། རྒྱུ་མ་དམིགས་པ་ནི། མེ་མེད་མཚན་མོའི་རྒྱ་མཚོ་
བོན་ཅན། དུ་བ་མེད་དེ། མེ་མེད་པའི་ཕྱིར། ཞེས་པ་ལྟ་བུ་དང་། འབྲས་བུ་མ་
དམིགས་པ་ནི། མེ་སྟོབས་ཆེན་གྱིས་ཁྱབ་པར་ནོན་པའི་གཞི་འདི་བོན་ཅན།
གྲང་རེག་རྒྱུན་ཆགས་པ་མེད་དེ། ཚ་རེག་སྟོབས་ཆེན་གྱིས་ཁྱབ་པར་ནོན་པའི་ཕྱིར་
ཞེས་པ་ལྟ་བུའོ། །དེ་དག་ཀྱང་རྣམ་འབྱེད་ལས། ཁྱབ་བྱེད་དངོས་འབྲས་མ་དམིགས་
བཞི།། ཞེས་སོ། །གཉིས་པ་འགལ་བའི་དམིགས་པའི་གཏན་ཚིགས་ནི། ས་ཕྱོགས་
ན་གྲང་རེག་མེད་པར་བསྒྲུབ་པ་ལ། མེ་དང་། ཙན་དན་གྱི་མེ་དང་། མེ་རུ་ནུས་
པ་ཐོགས་མེད་དང་། དུ་བ་དམིགས་པ་རྟགས་སུ་བཀོད་པ་བཞིན་ནོ། །རིམ་པ་
ལྟར་རང་བཞིན་འགལ་དམིགས། ཁྱབ་བྱ་དང་། རྒྱུའི་དང་། འབྲས་བུ་འགལ་
དམིགས་སོ། །དེ་ལ་གཏན་ཚིགས་ཆེན་པོ་ལྔ་ལས་རྟེན་འབྲེལ་ཆེན་པོ་ནི། རང་
བཞིན་ལྟོས་པ་བ་དང་དོན་སྒྲུབ་གཉིས་ཆར་ཡིན་ལ། གཞན་ནི་དག་པ་དང་ཐ་
སྙད་བསྒྲུབ་པའོ། །དེ་དག་ཀྱང་ཀུན་ཀ་དགག་རྟགས་སོ། །གཉིས་པ་འབྲས་བུའི་
གཏན་ཚིགས་ནི། རྟགས་སུ་བཀོད་པ་གང་ཞིག་རང་གི་བསྒྲུབ་བྱ་དང་དེ་བྱུང་དུ་
འབྲེལ་པ་སྟེ། དབྱེ་ན་རྒྱུའི་རང་ལྡོག་བསྒྲུབ་པའི་འབྲས་རྟགས་ནི། དུད་ལྡན་གྱི་
ལ་བོན་ཅན། མེ་ཡོད་དེ། དུ་བ་ཡོད་པའི་ཕྱིར་ཞེས་པ་ལྟ་བུ་དང་། རྒྱུ་སྔོན་སོང་བསྒྲུབ་
པའི་འབྲས་རྟགས་ནི། ནམ་མཁའི་དུ་བ་སྔོ་ལངས་བ་བོན་ཅན། རྒྱུ་མེ་སྔོན་དུ་
སོང་བ་ཡིན་ཏེ་དུ་བ་ཡིན་པའི་ཕྱིར་ཞེས་པ་ལྟ་བུ་དང་། རྒྱུའི་བྱེད་པ་བསྒྲུབ་པའི་
འབྲས་རྟགས་ནི། དུ་བ་ཆེར་སོང་བའི་ཚེ། ནམ་མཁའི་ལོང་ལོང་པོ་བོན་ཅན།
བུས་ཤིང་ཚེར་བུས་པ་སྟེ་དུ་བ་དྲག་ཏུ་འཕྱུར་བའི་ཕྱིར་ཞེས་པ་ལྟ་བུ་དང་། རྒྱུའི་
250



ལུང་རིགས་མཛོད།
ཁྱད་པར་བསྒྲུབ་པའི་འབྲས་རྟགས་ནི། ཁ་ནང་གི་བུ་རམ་གྱི་གོང་བུ་བོན་ཅན།
གཟུགས་ད་ལྟ་བ་ཡོད་དེ་རོ་ད་ལྟ་བ་ཡོད་པའི་ཕྱིར་རོ་ཞེས་པ་ལྟ་བུ་དང་བཞིའོ། །
དེ་དག་ཀྱང་སྔ་མ་ལས། རང་ལྡོག་སྔོན་སོང་ཁྱད་པར་དང་། བྱེད་པ་བསྒྲུབ་པའི་
འབྲས་རྟགས་བཞི། ཞེས་སོ།།
གཉིས་པ་གཏན་ཚིགས་ལྟར་སྣང་བ་ནི། རྟགས་སུ་བཀོད་པ་གང་ཞིག་ཚུལ་
གསུམ་མ་ཚང་པ་སྟེ། དབྱེ་ན་གསུམ་ལས། མ་གྲུབ་པའི་དང་། མ་ངེས་པའི་དང་།
འགལ་བའི་གཏན་ཚིགས་སོ། །དང་པོ་མ་གྲུབ་པའི་གཏན་ཚིགས་ནི། རྟགས་སུ་
བཀོད་པ་གང་ཞིག་བསྒྲུབ་བྱ་བོན་ཅན་ལ་ཡོད་པ་མ་ངེས་པ་སྟེ། དབྱེ་ན་གཉིས་ཏེ།
ཐ་དད་མེད་ནས་མ་གྲུབ་པ་ནི། སྒྲ་མི་རྟག་བསྒྲུབ་པ་ལ་སྒྲ་རྟགས་སུ་བཀོད་པ་ལྟ་བུའོ།།
འགལ་ནས་མ་གྲུབ་པ་ནི། སྒྲ་མི་རྟག་བསྒྲུབ་པ་ལ་འདུས་མ་བྱས་རྟགས་སུ་བཀོད་
པ་ལྟ་བུའོ། །གཉིས་པ་མ་ངེས་པའི་རྟགས་ནི། རྟོགས་མཐུན་ཕྱོགས་ཁོ་ན་ལ་ཡོད་
པ་མ་ངེས་ཏེ། དབྱེ་ན་དངོས་ཀྱི་མ་ངེས་པ་ནི། སྒྲ་མི་རྟག་བསྒྲུབ་ལ་ཤེས་བྱ་རྟགས་
སུ་བཀོད་པ་ལྟ་བུ་དང་། །ལྷག་ལྡན་ནི་སྐྱེས་བུ་འདོད་ཆགས་དང་ལྡན་པར་བསྒྲུབ་
པ་ལ་སྨྲ་བ་རྟགས་སུ་བཀོད་པ་ལྟ་བུ་དང་གཉིས་སོ། །གསུམ་པ་འགལ་བའི་གཏན་
ཚིགས་ནི། རྟགས་སུ་བཀོད་པ་རྗེས་སུ་འགྲོ་ལྡོག་གི་ཁྱབ་པ་ཕྱིན་ཅི་ལོག་ཏུ་ངེས་
པ་སྟེ། སྒྲ་མི་རྟག་བསྒྲུབ་ལ་རྟག་པ་རྟགས་སུ་བཀོད་པ་ལྟ་བུའོ།།
གཉིས་པ་ཞར་བྱུང་ཐལ་འགྱུར་གྱི་སྦྱོར་བ་ནི། རྟགས་དང་ཁྱབ་པ་ཕ་རོལ་
པོའི་བློ་ངོར་གྲུབ་ཅིང་དམ་བཅའ་ལ་བསལ་བ་འབེབ་པའི་རྟགས་སྟོན་པའོ། །དེ་
བཟློག་ན་ཚུལ་གསུམ་ཚང་བ་སྟོན་བྱེད་ནི་བསྒྲུབ་བྱེད་འཕེན་པའི་ཐལ་འགྱུར་ལ།
དེ་མི་སྟོན་པ་ནི་བསྒྲུབ་བྱེད་མི་འཕེན་པའི་ཐལ་འགྱུར་ཏེ། དཔེར་སྒྲ་རྟག་པར་ཁས་
ལེན་པ་ལ། སྒྲ་རྟག་པ་མ་ཡིན་པར་ཐལ། འདུས་མ་བྱས་མ་ཡིན་པའི་ཕྱིར། ཞེས་
21



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་དང་། སྒྲ་རྟག་པ་མ་ཡིན་པར་ཐལ། བྱས་པ་ཡིན་པའི་ཕྱིར། ཞེས་པ་ལྟ་བུའོ།
གཉིས་པ་རྟགས་ཁྱབ་བསྒྲུབ་པ་ལ་གཉིས། གཏན་ཚིགས་ཀྱིས་ཕྱོགས་བསྒྲུབ་པ་
དང་། ཁྱབ་པ་བསྒྲུབ་པའོ། །དང་པོ་ནི། ཐེག་འགྲེལ་མེ་ལོང་དགུ་བསྐོར་ལས། དེ་
ལ་གཅིག་དང་དུ་བྲལ་གྱི་གཏན་ཚིགས་ཅིས་འགྲུབ་ཅེ་ན། རྗེས་སུ་དཔག་པས་
འགྲུབ་སྟེ། གཅིག་དང་བྲལ་བའི་རང་བཞིན་འགལ་བ་དམིགས་པས་འགྲུབ་ལ།
དུ་མ་དང་བྲལ་བའི་གཏན་ཚིགས་ནི་ཁྱབ་བྱེད་ལ་དམིགས་པས་བསྒྲུབ་པའོ། །དེ་ལ་
གཅིག་དང་དུ་མ་དང་བྲལ་བར་མ་གྲུབ་བོ་ཞེ་ན། སྣང་བ་ཉམས་སུ་མྱོང་བ་བོན་ཅན།
ཡང་དག་པ་གཅིག་ཏུ་མེད་དེ། ཆ་དུ་མས་དམིགས་པའི་ཕྱིར་རོ་བྱས་པ་ལ། སྤྱིར
ཁྱབ་བྱེད་ཀྱི་སྒོ་ནས་ཁྱབ་བྱ་དགག་ཏུ་བཏུབ་པ་ལས། ཁྱབ་བྱ་དུ་མའི་སྒོ་ནས་
ཁྱབ་བྱེད་གཅིག་དགག་ཏུ་མི་བཏུབ་པོ་ཞེ་ན། གཅིག་དང་དུ་མ་ལ་ཁྱབ་བྱ་ཁྱབ་
བྱེད་ཡིན་པའི་མུ་དང་། མ་ཡིན་པའི་མུ་ཅིག་ཡོད་དེ། ཡིན་པའི་མུ་ནི་སྣང་གྲགས་ཀྱི་
གཅིག་དང་དུ་མ་ཁྱབ་བྱ་ཁྱབ་བྱེད་ཡིན་ཏེ། སྣང་གྲགས་ཀྱི་གཅིག་ལོག་ན་སྣང་
གྲགས་ཀྱི་དུ་མ་ཡང་ལྡོག་གོ་ཡང་དག་པའི་གཅིག་དང་དུ་མ་ཁྱབ་བྱ་ཁྱབ་བྱེད་
ཡིན་ཏེ། རྗེས་སུ་འགྲོ་ལྡོག་ངེས་པའི་ཕྱིར་རོ། །འདིའི་སྒོ་ནས་མི་འགེགས་སོ།
ཁྱབ་བྱ་ཁྱབ་བྱེད་མ་ཡིན་པའི་མུ་ནི། ཡང་དག་པའི་གཅིག་དང་སྣང་གྲགས་ཀྱི་དུ་
མ་ཁྱབ་བྱ་ཁྱབ་བྱེད་མ་ཡིན་ཏེ་འགལ་ལོ། །ཡང་དག་པའི་གཅིག་ལོག་ཀྱང་སྣང་
གྲགས་ཀྱི་དུ་མ་མི་ལྡོག་གོ །སྣང་གྲགས་ཀྱི་གཅིག་དང་ཡང་དག་པའི་དུ་མ་ཁྱབ་
བྱ་ཁྱབ་བྱེད་མ་ཡིན་ཏེ་འགལ་ལོ། །སྣང་གྲགས་ཀྱི་གཅིག་ལོག་ཀྱང་ཡང་དག་པའི་
དུ་མ་མི་ལྡོག་གོ །དེས་ན་སྣང་གྲགས་ཀྱི་གཅིག་གིས་ཡང་དག་པའི་དུ་མ་མི་ཁེགས་
སོ། །སྣང་གྲགས་ཀྱི་དུ་མས་ཡང་དག་པའི་གཅིག་དགག་གོ །ཡང་ཆ་མེད་ཀྱི་གཅིག་
དང་དུ་མ་དང་བྲལ་བ་མངོན་སུམ་གྱིས་འགྲུབ། སྣང་གྲགས་ཀྱི་གཅིག་དང་དུ་མ་
252



ལུང་རིགས་མཛོད།
བྲལ་བ་ནི་རྗེས་དཔག་གིས་འགྲུབ་བོ། །གཉིས་པ་ནི་ཁྱབ་པ་ཅིས་འགྲུབ་ཅེ་ན།
བཟློག་པ་ལ་མངོན་སུམ་གྱིས་འགྲུབ་སྟེ། རྗེས་སུ་འགྲོ་བའི་ཁྱབ་པ་ནི། ཡང་དག་
པའི་གཅིག་དང་དུ་མ་དང་བྲལ་བ་ཁྱབ་བྱ། ཡང་དག་པའི་རང་བཞིན་མེད་པ་
ཁྱབ་བྱེད་སྟེ། རང་བཞིན་མེད་པ་ལོག་ན་གཅིག་དང་དུ་མ་དང་བྲལ་བ་ལྡོག་གོ །
དེ་ལས་བཟློག་པ་ཡང་དག་པའི་གཅིག་དང་དུ་མ་ཁྱབ་བྱེད། ཡང་དག་པའི་རང་
བཞིན་ཁྱབ་བྱ། ཡང་དག་པའི་གཅིག་དང་དུ་མ་ལོག་ན་རང་བཞིན་ལྡོག་གོ །དཔེར་
ན་མེ་དང་དུ་བའམ། མངོན་སུམ་དང་བུམ་པ་ལྟ་བུ་ལ་བསྒྲུབ་བོ། །ཞེས་སོ།།
ལྔ་པ་དཔེ་ཡི་དོན་ལ། གཡུང་དྲུང་གཟེགས་ཆེན་གྱི་མཐུན་དཔེ་ལ་ནམ་མཁའི་
མེ་ཏོག་ཡང་དག་པར་མེད་པའི་དཔེར་འཇོག་པ་ལ། འོ་ན་སྐྱེས་བུ་དམ་པ་རྣམས་
སྔ་བའི་དགེ་བའི་ལྟས་ལ་ནམ་མཁའ་ལ་མེ་ཏོག་གི་ཆར་འབབ་པར་བཤད་དོ་ཞེ་
ན། དེ་ནི་ཟིལ་པ་ལ་མེ་ཏོག་གི་གཟུགས་བརྙན་གྲུབ་པའམ། ལྷའི་རྫུ་འཕྲུལ་གྱིས་
སྤྲུལ་པ་ལ་ངེས་པ་མེད་པ་སྟེ། དཔེར་ན་གཞན་འཕྲུལ་གྱི་རྫུ་འཕྲུལ་ལྟ་བུའོ། །མུ་
བཞི་སྐྱེ་འགོག་གི་མཐུན་དཔེ་ལ་མོ་བཤམ་གྱི་བུ་བཞིན་མི་སྐྱེ་བའི་དཔེར་འཇོག་ལ།
གཅིག་དང་དུ་བྲལ་གྱི་མཐུན་དཔེ་གཟུགས་བརྙན་ལ་གཉིས་ཏེ། གཞན་གྱི་འདོད་
པ་དགག་པ། རང་གི་གཞུང་ལུགས་བསྒྲུབ་པའོ།།
དང་པོ་ལ་གསུམ་ལས། རང་རྟོགས་གཤེན་རབ་ཀྱི་ཐེག་པ་ན་རེ། འབྱུང་བ་
དང་དེ་ལས་གྱུར་པའི་གཟུགས་གསམ་པ་ཅིག་ཡོད་དེ། གཟུགས་བརྙན་ཡིན་བྱ་
བའི་དཔེར་མ་གྲུབ་པོ། །ཞེས་ཟེར་རོ། །དེ་དགག་བྱེད་ཀྱི་ཚད་མ་ནི། མེ་ལོང་ནང་ན་
སྣང་བའི་གཟུགས་འདི་བོན་ཅན། འབྱུང་བ་དང་དེ་ལས་གྱུར་པའི་གཟུགས་
གསམ་པ་མ་ཡིན་ཏེ། གཟུགས་ཅན་ཐོགས་པ་དང་བཅས་པ་གཉིས་འདུག་པ་
གཅིག་ཏུ་འགལ་བའི་ཕྱིར་རོ། །ཡང་མུ་སྟེགས་གཞོན་ནུ་དབང་པོ་ན་རེ། བྱད་
253



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འདི་ཕ་གིར་སོང་བ་ཡིན་ཏེ། གཟུགས་བརྙན་ཡིན་བྱ་བའི་དཔེ་མ་གྲུབ་བོ་ཞེས་ཟེར་
རོ། །དེ་མི་བདེན་པའི་བསྒྲུབ་བྱེད་ནི། མེ་ལོང་ནང་ན་སྣང་བའི་གཟུགས་བརྙན་
བོན་ཅན། བྱད་ཕ་གིར་སོང་པ་མ་ཡིན་ཏེ། ཕན་ཚུན་རྣམ་པ་འགལ་བའི་ཕྱིར་ཏེ།
གཅིག་དངོས་པོ་ལ་གཅིག་དངོས་མེད་ཡིན་པའི་ཕྱིར་རོ། །ཡང་ཐུགས་རྗེ་སེམས་
དཔའི་ཐེག་པ་ན་རེ། དཔེ་མ་གྲུབ་སྟེ། རང་གི་སེམས་ཉིད་གཟུགས་བརྙན་དུ་སྣང་
བ་ཡིན་ཞེས་ཟེར་རོ། །དེ་ལ་མ་ཡིན་པའི་བསྒྲུབ་བྱེད་ནི་གཡུང་དྲུང་གཟེགས་ཆེན་
གྱི་སྐབས་སུ་བཤད་ཟིན་ཏོ། །ཅི་སྟེ་ཡུལ་ཤེས་ཀྱི་འབྲེལ་པ་བཀག་ཟིན་པའི་ཕྱིར།
དེས་ན་རང་གི་འདོད་པ་གཟུགས་བརྙན་དུ་བསྒྲུབ་པའོ། །དེ་ནི་དོན་ལྔའི་ཁྱད་
པར་རྣམ་པར་བཞག་པའོ། །དེ་ལྟར་སྤྲོས་པ་ཐམས་ཅད་ཆོད་པའི་དོན་ནི་ལྟ་བ་
ཞེས་བྱའོ། །
གཉིས་པ་བསྲུང་བའི་ཁྲིམས་ནི། ཐེག་རིམ་ལས། སྒོ་གསུམ་ཟོལ་སོགས་མེད་
པའི་སྡོམ་ཁྲིམས་དམ་པོར་བསྲུང་། ཞེས་པས། སྒོ་གསུམ་ལ་གཡོ་ཟོལ་མེད་པར་
བྱས་ལ་སྡོམ་ཁྲིམས་གཙང་མར་བསྲུང་བ་སྟེ། སྡོམ་པ་དང་ཁྲིམས་ནི། མདོ་དང་
བྱམས་འབུམ་ལས་གསུངས་པའི་ལྟ་བ་ཡས་ཕུབ་དང་། སྤྱོད་པ་མས་འཛེག་ལ་
སོགས་གཡུང་དྲུང་སེམས་དཔའི་ཐུན་མོང་དང་ཐུན་མོང་མ་ཡིན་པའི་སྤྱིར་དགོས་
ཀྱི་བསླབ་ཚིག་བཞི་རྣམས་དང་། ཐུགས་རྗེའི་སྡོམ་པ་ཉི་ཤུ་ཡང་བསྲུང་དགོས་པ་
སྒ་སྟོན་གྱིས་གསུངས་སོ། །དེ་དག་སྡེ་སྣོད་མཛོད་དང་སྡོམ་གསུམ་སོགས་ལས་
བཤད་པ་བཞིན་ནོ། །ཐེག་འགྲེལ་མེ་ལོང་དགུ་བསྐོར་ལས། བསྲུང་བའི་དམ་
ཚིགས་ནི། ལུས་ཀྱི་སྒོ་ནས་སྡིག་པ་མི་བྱེད་པ་དང་། ངག་གི་སྒོ་ནས་འཁྱལ་པ་མི་
སྨྲ་བ་དང་། ཡིད་ཀྱི་སྒོ་ནས་ངན་སེམས་མི་གཏོང་བ་དང་། ལུས་ངག་ཡིད་ཀྱི་ལས་
རྣམ་པ་གསུམ་བསྲུང་། ཞེས་པ་རྣམས་སོ།།
24



ལུང་རིགས་མཛོད།
གསུམ་པ་སྒོམ་པ་ནི། ཐེག་རིམ་ལས། གཟུང་ཆ་ཅིར་མ་གྲུབ་པས་འཛིན་ཆ་
ཅིར་མི་རྟོག །བོན་རྣམས་རང་བཞིན་མེད་པས་མ་ཡེངས་གསལ་བར་བསྒོམ།
ཞེས་པས། དེའི་འགྲེལ་པ་སྟོན་པས་མཛད་པའི་མེ་ལོང་དགུ་བསྐོར་ལས། བསྒོམ་
པའི་རིམ་པ་ནི། དེ་ལྟར་བོན་ཐམས་ཅད་ལ་སྤྲོས་པ་ཆོད་ནས་རང་བཞིན་མེད་པས་
གཟུང་ཆ་ཅི་ཡང་མ་གྲུབ་པས་འཛིན་ཆ་ཅིར་མི་རྟོག་སྟེ། རྣམ་པར་མི་རྟོག་པ་ནམ་
མཁའ་ལྟར་གནས་པ་དེ་ལ་རྩོལ་བ་གློད་ལ་བོན་ཅི་བཞིན་པའི་དོན་ལ་བློ་དེ་བཞིན་
པར་བཞག་སྟེ། ཅིར་ཡང་མི་རྟོག་པའི་དོན་ལ་རིག་པ་མ་གཡོས་པར་ཡེང་བ་མེད་
པར་གསལ་བར་གནས་པར་བྱའོ། །དེ་ཡང་མི་སེམས་སོ་སྙམ་ན་ཡང་རྟོག་པ་ཡིན་
པས་དེ་ཉིད་དུ་མི་དམིགས་པར་གནས་པར་བྱའོ། །འོ་ན་དེ་ལྟར་མཉམ་པ་ལ་བཞག་
པའི་དུས་སུ་རང་སྣང་ངམ་མི་སྣང་། སྣང་ན་རང་རིག་གི་དངོས་པོར་འགྱུར་ཏེ་
རང་སྣང་བའི་ཕྱིར་རོ། །མི་སྣང་ན་ཤེས་པར་མི་འགྱུར་ཏེ། རང་མི་སྣང་བའི་ཕྱིར་
རོ་ཞེ་ན། ཤེས་པའི་དངོས་པོ་གཅིག་ལ་རང་སྣང་ལ། སྒོམ་པའི་མཚན་མ་ནས་
རང་དུ་ཡང་མི་སྣང་ངོ་། །སྤྲོས་པ་བཅད་པ་ཙམ་ལ་གནས་པ་དེ་ཁོ་ན་བསྒོམ་པའི་
ཕྱིར་རོ། །ཞེས་སོ། །དེའང་ཞི་ལྷག་ཟུང་འཇུག་ཏུ་བསྒོམ་པ་སྟེ། ཡེ་ཁྲི་ལས། ཞི་
གནས་ཏིང་འཛིན་སྟབས་བདེ་དང་། ལྷག་མཐོང་ཤེས་རབ་སྟོབས་ཀྱིས་གསལ།།
ཞི་ལྷག་ཟུང་འཇུག་མི་རྟོག་དང་། དེ་མཐར་ཕྱིན་པ་མི་གཡོ་བ།། ཞེས་སོ།།
བཞི་པ་བསྒྲུབ་པའི་ཐབས་ནི། ཐེག་རིམ་ལས། ཕ་རོལ་ཕྱིན་བཅུས་ས་བཅུར་
རིམ་གྱིས་བགྲོད། ཅེས་དང་། འགྲེལ་ལས། བླ་ན་མེད་པ་རྣམ་པ་བཅུ་ལ་སྤྱད་པའི་
འབྲས་བུ་ས་བཅུར་རིམ་གྱིས་བགྲོད། ཅེས་པས། འདི་ལ་གཉིས་ཏེ། བླ་མེད་བཅུ་
དང་། ཤེས་བཅུའི་བོན་གྱི་རྫོགས་ཚུལ་ལོ། །དང་པོ་ལ་བཞི། མཚན་ཉིད། དབྱེ་
དོན། དེ་དག་ལ་རྫོགས་ཚུལ་གྱི་དབྱེ་བ། བསྡུ་ཚུལ་ལོ། །དང་པོ་ནི་བླང་དོར་དག་
255



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་འཇུག་ལྡོག་བྱེད་པའི་དབང་གིས་ཁྱད་པར་དུ་བྱས་པའི་བླ་ན་མེད་པར་ཕྱིན་པ་
བཅུ་པོ་དེ་ལ་མཚན་ཉིད་ཀྱི་སྒོ་ནས་དབྱེ་ན་བཅུར་ཡོད་པ་ཡིན་ཏེ། ཐེག་འགྲེལ་
གྱི་ལུང་བཏུས་པ་གཞི་ལམ་འབྲས་བུའི་རྣམ་འབྱེད་ལས། བླང་དོར་དག་ལ་འཇུག་
ལྡོག་གིས།། བླ་མེད་ཕྱིན་པ་བཅུ་པོ་ནི།། སྦྱིན་པ་བློ་ཡིས་གཏོང་བ་སྟེ། ཚུལ་ཁྲིམས་
ཉེས་སྤྱོད་སྤང་བའི་རྒྱུན།། བཟོད་པ་གནོད་ལ་སྲན་ཚུགས་ཏེ།། བརྩོན་འགྲུས་དགེ་
ལ་སྤྲོ་བའོ། །བསམ་གཏན་དམིགས་པ་མི་གཡོ་བར།། སྟོབས་ནི་འཇུག་པར་ནུས་པ་
ཅན། སྙིང་རྗེས་བརྩེ་བར་སེམས་པར་ཏེ།། སྨོན་ལམ་དོན་ལ་ཐག་ཆོད་དོ། །ཐབས་
ནི་བསྒྲུབ་བྱ་བདེ་བླག་སྟེ།། ཤེས་རབ་རྣམ་པར་འབྱེད་པའོ། །ཞེས་སོ། །གཉིས་པ་
གང་ཕྱིར་དབྱེ་བའམ་དབྱེ་དོན་ནི། དེ་དག་དང་མི་མཐུན་པའི་ཕྱིན་ཅི་ལོག་གི་བློ་
དེ་ལ་བཅུར་ངེས་པས་དེས་དབེན་པས་ཕ་རོལ་ཏུ་ཕྱིན་པར་བྱེད་པར་ཡང་བཅུར་
ངེས་པ་སྟེ། འཛིན་ཆགས་དང་ (༡) འཆལ་པ་དང་ (༢）བྱུང་ཚོར་དང་ (
ལོ་དང་ (༤) གཡོ་འཁྲུག་དང༌ (༥）གཡོ་སྒྱུ་དང་ (༦） རེ་དོགས་དང་ (༧) ལྟུང་
བ་དང༌ (༨） མཚན་མར་འཛིན་པ་དང་ (༩）འཁྲུལ་པ་དང་བཅུའོ། །དེ་ལ་
བཅུར་འབྱེད་པ་ནི་ས་བཅུ་རིམ་པར་རྫོགས་པས་འབྱེད་ལ། དྲུག་ཏུ་བསྡུ་བ་ནི་རིགས་
དྲུག་གི་བཀྲིད་དྲང་ལ་དྲུག་ཏུ་བསྡུ་བའོ།།
གསུམ་པ་དེ་དག་ལ་རྫོགས་ཚུལ་ནི། བླ་ན་མེད་པར་ཕྱིན་པ་བཅུ་སྤྱད་པའི་
འབྲས་བུ་ས་བཅུ་རིམ་གྱིས་བགྲོད། དེ་ལ་བླ་ན་མེད་པ་ཕྱིན་པ་བཅུ་ནི་ཐེག་འགྲེལ་
གྱི་ལུང་བསྡུས་པ་གཞི་ལམ་འབྲས་བུའི་རྣམ་འབྱེད་དེ་ཉིད་ལས། དེ་དག་དབྱེ་ན་
གསུམ་གསུམ་སྟེ། བོན་སྐྱབས་ཟང་ཟིང་སྦྱིན་པ་གསུམ།། ཞེས་པས། སྦྱིན་པ་ལ་
རྣམ་པ་གསུམ་སྟེ། འཁོར་བའི་ཡོ་བྱད་ཟང་ཟིང་དང་
། གཞན་གྱི་སྲོག་བསྐྱབ་པའམ་
ལམ་དགྲར་སྐྱེལ་མ་སྐྱབས་དང་། བཀྲིད་དྲུང་བོན་སྦྱིན་པའོ། །དེ་གསུམ་སྤྱད་པས་
(༣)
དེས
256



ལུང་རིགས་མཛོད།
ས་དང་པོར་རབ་ཏུ་དགའ་བ་ནོན་པའོ། །ལུས་དང་སྲོག་ལ་མ་ཆགས་པའི་སྦྱིན་པ་
དྲག་པོ་དེས་བོན་ཉིད་སྔར་མ་མཐོང་བའི་དོན་གསར་དུ་མཐོང་བའི་ཕྱིར་ཏེ།
དཔེར་ན་དགའ་བ་རྒྱས་དང་ཤེས་རབ་ལྡན་ལྟ་བུའོ། །དེ་ཉིད་ལས། དགེ་བ་དང་
ལེན་མི་དགེ་སྤོང་།། སེམས་ཅན་དོན་བྱེད་ཚུལ་ཁྲིམས་གསུམ།། ཞེས་པས། ཚུལ་
ཁྲིམས་གསུམ་ནི། དགག་བྱ་མི་དགེ་བ་སྡོམ་པ། བསྒྲུབ་བྱ་དགེ་བའི་བོན་བསྡུད་
པ། སྙིང་རྗེ་ཆེན་པོས་གཞན་རྗེས་སུ་འཛིན་པ་སེམས་ཅན་དོན་བྱེད་པ། དེ་གསུམ་
སྤྱད་པས་ས་གཉིས་པ་དྲི་མ་མེད་པ་ནོན་པའོ། །འཆལ་བའི་དྲི་མ་མེད་པའི་ཚུལ་
ཁྲིམས་རྫོགས་པ་གཙུག་གཤེན་རྒྱལ་བ་ལྟ་བུའོ། །སྔ་མ་ལས། སྡུག་བསྔལ་དང་ལེན་
གནོད་མི་སྙམ།། བོན་ལ་ངེས་སེམས་བཟོད་པ་གསུམ།།
རེས་སེམས་བཟོད་པ་གསུམ།། ཞེས་པའི་བཟོད་པ་གསུམ་
ནི། རྒྱལ་བུ་གསལ་མཆོག་དམ་པ་ལྟ་བུ་སྡུག་བསྔལ་དང་དུ་ལེན་པ། གཞན་གྱི་གནོད་
པ་ལ་ཇི་མི་སྙམ་པ། བདེ་སྡུག་རོ་སྙོམས་བཟོད་པའི་ཡེ་ཤེས་ལྟ་བུ་བོན་ལ་ངེས་པར་
སེམས་པ། དེ་གསུམ་སྤྱད་པས་ས་གསུམ་པ་འོད་དུ་འཕྲོ་བ་ནོན་པའོ། །དེ་ཉིད་
ལས། གོ་ཆ་དང་ནི་སྦྱོར་བ་དང་།། ཡོངས་སུ་མཐར་ཕྱིན་བརྩོན་འགྲུས་གསུམ།།
ཞེས་པས། བརྩོན་འགྲུས་གསུམ་ནི། འགལ་རྐྱེན་གྱིས་མི་བསྐྱོད་པ་གོ་ཆ། མཐུན་
རྐྱེན་ལ་སྦྱོར་བ། བསྐལ་པ་གྲངས་མེད་པ་གསུམ་དུ་མི་དགེ་བ་དང་མ་འདྲེས་
ཡོངས་སུ་མཐར་ཕྱིན་པ། དེ་གསུམ་སྤྱད་པས་ས་བཞི་པ་ཕྱག་རྒྱ་ཀུན་བསྒྱུར་ནོན་
པའོ། །ལེ་ལོ་སྙོམས་ལས་ཀྱི་མུན་པ་འཇོམས་པའི་བརྩོན་འགྲུས་རྫོགས་པའི་ཕྱིར་
རོ། །དེ་ལས། ཡོན་ཏན་མངོན་གྲུབ་མི་གཡོ་བ།། དབང་འབྱོར་ཅན་གྱི་བསམ་
གཏན་གསུམ། ཞེས་པས། བསམ་གཏན་གསུམ་ནི། འབྲས་བུ་ཡོན་ཏན་མངོན་
པར་བསྒྲུབ་པ། ཚད་མེད་པ་ལས་གཞན་དུ་མི་གཡོ་བ། སེམས་དཔའི་རྫུ་འཕྲུལ་
ཞིང་ཁམས་གསེར་དུ་བསྒྱུར་བ་ལྟ་བུ་དབང་འབྱོར་པ་ཅན། དེ་གསུམ་སྤྱད་པས་ས་
257



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལྔ་པ་བོན་ཉིད་སྤྲིན་ཚོགས་སྡུད་པ་ནོན་པའོ། །གཡོ་རྩོལ་ཉེས་པ་སྤངས་པའི་བསམ་
གཏན་རྫོགས་པ་འ་ཞ་གསང་བ་མདོ་སྡུད་ལྟ་བུའོ། །དེ་ལས། དགེ་ལ་མི་ལྡོག་ཉོན་
མོངས་སྤོང་། བདུད་དང་གཞན་གྱིས་མི་ཚུགས་སྟོབས། ཞེས་པས། སྟོབས་གསུམ་
ནི། བསྒྲུབ་བྱ་དགེ་བའི་སྟོབས་ལས་མི་ལྡོག་པ། སྤང་བྱ་ཉོན་མོངས་པ་སྤང་བར་
བྱེད་པ། ལམ་ལོག་པ་བསྟན་པའི་བདུད་དང་གཞན་ཐེག་དམན་གྱི་ལྟ་བས་མི་ཚུགས་
དེ་གསུམ་སྤྱད་པས་ས་དྲུག་པ་བདེ་ལྡན་རྟོགས་པ་ནོན་པའོ། །མི་མཐུན་པའི་
ཕྱོགས་ཀྱིས་མི་ཚུགས་པའི་སྟོབས་མཆོག་རྫོགས་པའི་ཕྱིར་རོ། །དེ་ལས་། བརྩེ་བའི་
སྙིང་རྗེ་སྐྱོབ་པའི་བྱམས། དྭངས་བསྐྱེད་དགའ་བ་མཉམ་པར་སྙོམས།། ཞེས་པས།
བརྩེ་བའི་སྙིང་རྗེ་ཆེན་པོ་ལ་སེམས་ཅན་རྣམས་བདེ་བ་དང་ལྡན་ཞིང་སྐྱོབ་པར་འདོད་
པའི་བྱམས་པ། སྡུག་བསྔལ་མེད་པའི་བདེ་བ་ཐོབ་པར་འདོད་པའི་དགའ་བ། ཉེ་
རིང་ཆགས་སྡང་མེད་པའི་བཏང་སྙོམས་དང་གསུམ་ལྡན་པ། དེ་གསུམ་སྦྱང་པས་ས་
བདུན་པ་ཡིད་བཞིན་ཀུན་གྲུབ་ནོན་པའོ། །རང་བས་གཞན་ལ་བརྩེ་བའི་སྙིང་རྗེ་ཆེན་
པོའི་གཞན་དོན་འབད་མེད་ལྷུན་གྲུབ་ཏུ་རྫོགས་པའི་ཕྱིར་རོ། །ཡང་དེ་ལས། རང་
ཚོགས་སེམས་ཅན་དོན་དང་འབྲེལ། སངས་རྒྱས་ཞིང་དག་སྨོན་ལམ་གསུམ། །ཞེས་
པས། སྨོན་ལམ་གསུམ་ནི། རྣམ་པར་གྲོལ་བའི་སྨོན་ལམ་རང་གི་ཚོགས་གསོག་
དང་འབྲེལ་པ། གཞན་གྱི་ཚོགས་བསགས་པ་དང་རྗེས་སུ་འབྲེལ་པ། སེམས་ཅན་
དཔག་མེད་ཐར་པར་བཀོད་པ་དང་སངས་རྒྱས་ཞིང་ཡོངས་སུ་དག་པར་སྐྱེ་བ། །དེ་
གསུམ་སྤྱོད་པས་ས་བརྒྱད་པ་མ་ཆགས་དག་པ་ནོན་པའོ། །ཡོན་ཏན་སྣ་ཚོགས་
འབྱུང་བའི་དཔག་བསམ་ལྟ་བུ་རྫོགས་པའི་ཕྱིར་རོ། །དེ་ལས། རང་གི་སྐྱོན་སྤོང་
ས་ཅན་འཇུག །མྱུར་དུ་གཡུང་དྲུང་རྫོགས་ཐབས་གསུམ།། ཞེས་པས། ཐབས་
གསུམ་ནི་རང་གི་སྐྱོན་སྤོང་བ་ཉོན་མོངས་མགོ་ནོན་པའམ་རྩེད་ནས་འབྱིན་པ།
སེམས་
258



ལུང་རིགས་མཛོད།
སེམས་ཅན་ཡང་དག་གི་ལམ་ལ་འཇུག་པར་བྱེད་པ་བཀྲིད་དྲང་གིས་གཞན་འཁྲིད་
པ། མྱུར་དུ་གཡུང་དྲུང་ལྟ་བུའི་ཏིང་ངེ་འཛིན་རྫོགས་པའི་ཐབས་ཉེ་བར་སྔགས་
ཀྱི་ལམ་ལྟ་བུ་ལ་ངལ་དུབ་མེད་པར་འཇུག་པ། དེ་གསུམ་ལ་སྤྱད་པས་ས་དགུ་པ་
ཡི་གེ་འཁོར་ལོའི་ས་ནོན་པའོ། །རྩོལ་བསྒྲུབ་མེད་པ་བདེ་བླག་གི་ཐབས་རྫོགས་པའི་
ཕྱིར་རོ། །ཡང་དེ་ཉིད་ལས། ཐོས་པས་སྒྲ་འཛིན་སྒོམ་པས་དོན།། འབྲེལ་འཛིན་
བསམ་པའི་ཤེས་རབ་གསུམ།། ཞེས་པས། སྒྲ་ཡུལ་དུ་འཛིན་པ་ཐོས་པའི་ཤེས་
རབ། དོན་ཡུལ་དུ་འཛིན་པ་སྒོམ་པའི་ཤེས་རབ། སྒྲ་དོན་གཉིས་འབྲེལ་དུ་འཛིན་
པ་བསམ་པའི་ཤེས་རབ། དེ་གསུམ་སྤྱད་པས་འགྱུར་མེད་གཡུང་དྲུང་གི་ས་ནོན་
པའོ། །སྐུ་དང་ཡེ་ཤེས་ཀྱི་སྣང་བ་སངས་རྒྱས་དང་ཆ་འདྲ་བ་སྤྲོ་ནུས་པའི་ཡེ་ཤེས་
རྫོགས་པའི་ཕྱིར་རོ། །དེ་ལ་གསུམ་གསུམ་པོ་དེ་དག་ལ་སྦྱིན་པ་ལྟ་བུ་གཏོང་ཡུལ་དང་
གཏོང་བྱར་སེམས་མི་སེམས། མི་སེམས་ན་སྙིང་རྗེས་གཞན་ཕན་གྱིས་གཏོང་བ་
མ་ཡིན་པར་འགྱུར་ལ། སེམས་ན་དམིགས་གཏད་ཆ་འདྲ་བས་སྦྱིན་པ་བསོད་
ནམས་ཆ་མཐུན་ཙམ་དུ་འདུག་གི །བླ་ན་མེད་པར་མི་འདུག་སྟེ་མི་དམིགས་པའི་
བས་ཀྱིས་མ་ཟིན་པའི་ཕྱིར་རོ། །ཞེ་ན། སྦྱིན་པ་ལ་སོགས་པ་དེ་དག་ལ་དཔེར་
ན་སྒྱུ་མའི་སྐྱེས་བུའི་བྱ་བྱེད་བཞིན་དུ་སྤྱོད་ལ་མི་རྟོག་པ་སེམས་ཅི་བཞིན་ངང་ཉིད་
ཡོངས་སུ་རྫོགས་པར་བྱས་ཏེ། སེམས་ཅན་ཐམས་ཅད་ལ་བཏང་སྙོམས་བདལ་པ་
ཆེན་པོར་བསྒོམ་ནས་བདག་དང་གཞན་དུ་མི་འབྱེད་པར་དེ་ཁོ་ན་ཉིད་རིག་པས་
འཁོར་གསུམ་ལ་དམིགས་གཏད་དང་བྲལ་བའི་སེམས་རབ་ཏུ་བསྐྱེད་པ་ནི། སྦྱིན་
པ་ལ་སོགས་པ་བཅུ་པོ་དེ་རྣམས་བླ་ན་མེད་པར་ཞེས་བྱ་སྟེ། ཐེག་འགྲེལ་ལས། ཐབས་
ཀྱི་ཡས་རྩིས་ཟིན་པ་ནི། སུམ་ཅུ་པོ་ཀུན་ཤེས་པར་བྱ། དེའི་ཕྱིར་ཕ་རོལ་ཕྱིན་ཞེས་
བྱ། ཞེས་སོ། །དེ་དག་ས་དང་བླ་མེད་བཅུ་སྦྱོར་ཚུལ་ནི་སྤྱི་དོན་དུ་བཤད་པའོ། །ས་
259



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་ལམ་གྱི་རྣམ་གཞག་ནི་འོག་ཏུ་འཆད་དོ། །
བཞི་པ་བསྡུ་ཚུལ་ལ་གཉིས། ཚོགས་གཉིས་སུ་དང་། བསླབ་གསུམ་དུ་བསྡུ་
ཚུལ་ལོ། །དང་པོ་ནི། ཁྱབ་པ་སྣང་ལྡན་གྱིས་མཛད་པའི་ཐེག་པའི་རབ་དབྱེ་ལས།
སྦྱིན་པ་དང་ཚུལ་ཁྲིམས་དང་བཟོད་པ་གསུམ་ལ་བརྩོན་འགྲུས་ཀྱིས་གྲོགས་བྱས་
པས་བསོད་ནམས་ཀྱི་ཚོགས་རྫོགས་ལ། གཞན་དྲུག་ལ་བརྩོན་འགྲུས་ཀྱིས་གྲོགས་
བྱས་པས་ཡེ་ཤེས་ཀྱི་ཚོགས་རྫོགས་སོ། །ཞེས་སོ། །གཉིས་པ་བསླབ་གསུམ་དུ་བསྡུ་
ཚུལ་ནི། ཕར་ཕྱིན་བཅུ་པོ་དེ་རང་གི་མི་མཐུན་ཕྱོགས་སྤང་བས་ཚུལ་ཁྲིམས་སུ་འདུ་
ལ། དམིགས་པ་རྩེ་གཅིག་པས་ཏིང་ངེ་འཛིན་དུ་འདུ་ལ། བླང་དོར་རྣམ་པར་
འབྱེད་པས་ཤེས་རབ་ཀྱི་བསླབ་པར་འདུ་བའོ། །
གཉིས་པ་ཤེས་བཅུའི་བོན་གྱི་རྫོགས་ཚུལ་ནི། དེ་ལ་ཕ་རོལ་ཕྱིན་པ་བཅུ་ནི་སྤྱོད་
པའི་ཆ། གཡུང་དྲུང་གི་ལམ་བཅུ་གཉིས་ནི་སྒོམ་པའི་ཆ་སྟེ། དེ་གཉིས་ནི་གོང་དུ་
བཤད་ཟིན། སྟོང་ཉིད་བཅོ་བརྒྱད་ནི་ལྟ་བའི་ཆ་སྟེ། འབུམ་ཏིག་ལས། འཛིན་པ་
སྟོང་པ་ནང་ཞེས་བྱ།། ཡུལ་སྟོང་ཕྱི་ཡི་མཚན་ཉིད་ཡིན། གཉིས་བྲལ་ཕྱི་ནང་སྟོང་
པ་ཉིད། འདུས་བྱས་དངོས་པོ་སྟོང་པ་ཉིད། འདུས་མ་བྱས་པ་རྒྱུ་མེད་པ།། མཐའ་
ལས་འདས་པ་ཡོད་མེད་སོགས།། མི་དམིགས་པ་ནི་དམིགས་མི་བྱེད།། ཆེན་པོ་རྒྱ་
ཆེ་ནམ་མཁའ་འདྲ། དོན་དམ་དབྱིངས་ཉིད་སྟོང་པའོ། །རང་བཞིན་མེད་པ་དེ་
དངོས་བྲལ། རང་བཞིན་དེ་ཡི་ངོ་བོས་སྟོང་། མཚན་ཉིད་དེ་ཉིད་མཚན་ཉིད་སྟོང་།
ཐོག་མཐའ་མེད་པ་སྔ་ཕྱི་སྟོང་། དོར་མེད་ལྷག་མཐོང་དོར་དུ་མེད། དངོས་མེད་
རང་གི་ངོ་བོས་སྟོང་། ངོ་བོ་མེད་པས་དེ་བྲལ་སྟོང། ཐམས་ཅད་སྟོང་པ་མ་ལུས་
སྟོང་། སྟོང་ཉིད་སྟོང་ཉིད་ཙམ་ཡང་སྟོང་། ཞེས་པས། དང་པོ་དགུ་སྤྱིའི་མཚན་
ཉིད་སྟོང་པ་ཉིད། ཕྱི་མ་དགུ་ནི་རང་གི་མཚན་ཉིད་སྟོང་པ་ཉིད་དུ་བསྟན་པའོ། །དེ་
260



ལུང་རིགས་མཛོད།
ལྟར་རྟོགས་གོམས་སྤྱོད་པས་ཤེས་པ་བཅུ་རྫོགས་ཏེ། ཐེག་འགྲེལ་ལས། ས་རྣམས་
དང་བླ་ན་མེད་པའི་གནས་སྐབས་དེ་ལ་ཤེས་པ་བཅུ་ཡང་རྫོགས་ཏེ། བོན་ཤེས་པ་
དང་། རྗེས་སུ་རྟོགས་པ་ཤེས་པ་དང་། གཞན་གྱི་སེམས་ཤེས་པ་དང་། ཀུན་རྫོབ་
སྣ་ཚོགས་ཤེས་པ་དང་། ཟག་བཅས་ཤེས་པ་དང་། གཞི་དངོས་ཤེས་པ་དང་། རྣམ་
བཅད་ཤེས་པ་དང་། བགྲོད་བྱེད་ཤེས་པ་དང་། ཟག་པ་ཟད་པ་ཤེས་པ་དང་། །མི་
སྐྱེ་བ་ཤེས་པའོ། །ཞེས་པས། དང་པོ་གཉིས་ནི་མཉམ་བཞག་དང་རྗེས་ཐོབ་གཉིས་
ཡིན་ལ། དེ་ནས་གཅིག་ནི་བོན་གྱི་སྤྱན་དང་། གཞན་སེམས་ཤེས་པའི་མངོན་ཤེས་
སོ། །དེ་ནས་གཅིག་ནི་ཤ་ཡི་སྤྱན་དང་སྔོན་གནས་རྗེས་སུ་དྲན་པ་དང་ལྷའི་སྤྱན་
དང་ལྷའི་མིག་དང་རྣ་བ་དང་རྫུ་འཕྲུལ་གྱི་མངོན་ཤེས་རྣམས་སོ། །དེ་ནས་བཞི་
ནི་སྡུག་བསྔལ་བདེན་པ་སོགས་བདེན་བཞི་ཤེས་པ་ལ་འདོད། དེ་ནས་གཉིས་ནི་
ཟག་ཟད་ཀྱི་ངོ་བོ་ཤེས་པའི་མངོན་ཤེས་དང་། དགྲ་བཅོམ་པའི་རྒྱུད་ཀྱི་མངོན་ཤེས་
ལྟ་བུ་སྟེ། ལམ་གྱི་རྩལ་ལ་འཇོག་པ་ཡིན་ནོ། །
ལྔ་པ་སྤྱོད་ཚུལ་ནི་ཐེག་རིམ་ལས། བདག་གཞན་གཉིས་དོན་ཐུགས་རྗེ་ཆེན་
པོ་སྤྱོད། ཅེས་དང་། འགྲེལ་ལས། ཐུགས་རྗེ་ཆེན་པོ་གྲོལ་བའི་སྤྱོད་པས་བདག་
དོན་དང་གཞན་དོན་གཉིས་ཀ་ཕུན་སུམ་ཚོགས་པར་སྤྱོད་པའོ། །ཞེས་པས། ཚད་
མེད་བཞི་དང་བསྡུ་བའི་དངོས་པོ་བཞི་སོགས་ལ་འཇུག་པ་སྟེ། གོང་དུ་སེམས་
དཔའ་དང་མཚུངས་སོ།།
དྲུག་པ་འབྲས་བུ་ནི་ཐེག་རིམ་ལས། གཡུང་དྲུང་ལྟ་བུའི་ཡེ་ཤེས་འོད་ལྡན་ས།
ཞེས་དང་། འགྲེལ་ལས། གཡུང་དྲུང་ལྟ་བུའི་ཡེ་ཤེས་འོད་ལྡན་གྱི་ས་ནོན་པའོ།།
ཞེས་པས། འདི་ལ་གཉིས། རྫོགས་པའི་ཡེ་ཤེས་རྣམ་པ་གཉིས།། རྫོགས་པ་བོན་
གྱི་རྣམ་དབྱེའོ། །དང་པོ་ནི། མི་རྟོག་པ་དང་རྗེས་ལ་ཐོབ་པའི་ཡེ་ཤེས་གཉིས་ལ་
26f



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བྱ་སྟེ། དེ་གཉིས་གཉིས་སུ་མེད་པ་སྟེ། མི་རྟོགས་པ་ནི་སྣང་བ་མེད་པའི་ཡེ་ཤེས་
ཏེ་ནམ་མཁའི་དཀྱིལ་ལྟར་རྟོགས་སོ། །རྗེས་ལ་ཐོབ་པ་ནི་སྣང་བ་དང་བཅས་པ་
ཡིན་ཏེ་སྒྱུ་མའི་དཔེ་བརྒྱད་ལྟར་དུ་རྟོགས་སོ། །དེ་ལ་ནམ་མཁའ་ནི་ཕྱི་ནང་ཕྱོགས་
མཚམས་སྟེང་འོག་མེད། སྒྱུ་མའི་དཔེ་བརྒྱད་ནི། སྡུས་པ་ལས། འཁོར་འདས་བོན་
རྣམས་སྒྱུ་མ་ལྟ་བུ་སྟེ། སྨིག་རྒྱུ་སྒྲ་སྙན་རྨི་ལམ་མིག་ཡོར་དང་།། གཟུགས་བརྙན་
ཆུ་ཟླ་གཞའ་ཚོན་ལྟ་བུ་སྟེ།། ཅིར་ཡང་མ་ཡིན་ཅི་ཡང་བྱ་རུ་མེད། ཅེས་སོ། །འོ་ན་
མི་རྟོག་པའི་སེམས་ཀྱི་ངོ་ན་རང་རིག་གི་ཤེས་པ་ཡོད་དམ་མེད། ཡོད་ན་རང་རིག་
གི་ཤེས་པ་དེ་དོན་དམ་པར་འགྱུར་ཏེ། རིགས་པས་གྲུབ་པའི་ཕྱིར་དང་། རིགས་
པ་དེས་གྲུབ་པ་ལ་གཞན་གྱིས་མི་གནོད་པའི་ཕྱིར་རོ། །གལ་ཏེ་གནོད་ན་ཚད་མ་
ངེས་མེད་རྟོལ་མེད་དུ་ཐལ་བའི་ཕྱིར་རོ། །མེད་ན་སྤྲོས་པ་རྒྱུན་ཆད་པས། སྤྲོས་
པ་མི་ཆོད་དོ་ཞེ་ན། རང་རིག་གི་ཤེས་པ་ཐ་སྙད་པའི་ངོ་ན་ཡོད་པས་ཤེས་པ་རྒྱུན་
ཆོད་པའི་ཕྱིར། སྤྲོས་པ་མི་ཆོད་པའི་ངེས་པ་མེད་ལ། དོན་དམ་པར་མི་འགྱུར་ཏེ་
མི་རྟོགས་པའི་ཡེ་ཤེས་ཀྱི་ངོ་ན་རང་རིག་ཏུ་མི་གནས་པའི་ཕྱིར་རོ། །འོ་ན་རང་རིག་
ཏུ་མི་གནས་ན་གདུལ་བྱའི་ཕན་བདེ་བསྐྱེད་པའི་ཕྲིན་ལས་རྒྱུན་ཆད་པར་འགྱུར་
རོ་ཞེ་ན། བོན་སྐུ་འགག་མེད་ཀྱི་ཆེ་བ་དང་གདུལ་བྱའི་ཞིང་དག་པའི་བསོད་ནམས་
དང་། སྔོན་གྱི་སྨོན་ལམ་ལ་བརྟེན་ནས་འབྱུང་ངོ་། །དེས་ན་མྱ་ངན་ལས་འདས་
པ་སྟོང་པ་ཉིད་ཡིན་པས། རང་སྣང་གི་སྐུ་དང་ཡེ་ཤེས་མེད་པ་ཉིད་དོ། །དེ་ཡོད་
ན་སེམས་ཙམ་དུ་ཐལ་བའོ།།
གཉིས་པ་རྫོགས་པ་བོན་གྱི་རྣམ་དབྱེ་ལ་གཉིས་ཏེ། འབྲས་བུའི་བོན་བདུན་
དང་། འབྲས་བུའི་རྟགས་ཆེན་བཅུ་གཅིག་གོ །དང་པོ་ལ་བདུན། གཤེན་རབ་
ཀྱི་བོན་མ་བསླད་པ་བཅོ་བརྒྱད། རྣམ་པར་ཐར་པ་བརྒྱུད། བདེ་བར་གཤེགས་
262



ལུང་རིགས་མཛོད།
པའི་སྟོབས་བཅུ། མི་འཇིགས་པ་བཞི། བསྲུང་བ་མེད་པ་གསུམ། དྲན་པ་ཉེ་བར་
བཞག་པ་གསུམ། མི་བསྙེལ་བ་གསུམ་མོ། །དང་པོ་ནི། མཁས་བཞིའི་མཛོད་
འགྲེལ་ལས། ཐུགས་རྗེ་ཆེན་པོ་བཞི་དང་ལྡན་པའི་གཤེན་རབ་ཀྱི་བོན་མ་འདྲེས་
པ་བཅོ་བརྒྱད་མཁྱེན་པ་ནི། འཁྲུལ་པ་མི་མངའ་བ་དང་། ཅ་ཅོ་མེད་པ་དང་།
བསྙེལ་བ་མེད་པ་དང་། སེམས་མཉམ་པར་མ་བཞག་པ་མེད་པ་དང་། ཐ་དད་པའི་
འདུ་ཤེས་མེད་པ་དང་། སོ་སོར་མ་བརྟགས་པའི་བཏང་སྙོམས་མེད་པ་དང་།
འདུན་པ་མཉམ་པ་མེད་པ་དང་།། བརྩོན་འགྲུས་མཉམ་པ་མེད་པ་དང་། དྲན་པ་
མཉམ་པ་མེད་པ་དང་།། ཏིང་ངེ་འཛིན་མཉམ་པ་མེད་པ་དང་། ཤེས་རབ་མཉམ་
པ་མེད་པ་དང་།། རྣམ་པར་གྲོལ་བ་མཉམ་པ་མེད་པ་དང་།། རྣམ་པ་ཐམས་ཅད་
ཀྱི་མཆོག་གི་ཡེ་ཤེས་དང་ལྡན་ཏེ། ཞེས་པས། སོ་སོར་མ་བརྟགས་པ་ཡན་ཆད་དྲུག་
ནི་ཞི་གནས་ཀྱིས་བསྡུས་ལ། འདུན་པ་མཉམ་པ་མེད་ནས་རྣམ་གྲོལ་མཉམ་པ་མེད་
ཀྱི་བར་དྲུག་ནི་ལྷག་མཐོང་གིས་བསྡུས་པའོ། །རྣམ་པ་ཐམས་ཅད་ཀྱི་མཆོག་གི་ཡེ་
ཤེས་ལ་དྲུག་སྟེ། སྐུ་དང་གསུང་དང་ཐུགས་ཀྱི་ཕྲིན་ལས་ཡེ་ཤེས་སྔོན་དུ་འགྲོ་ཞིང་
ཡེ་ཤེས་ཀྱིས་རྗེས་སུ་བྱེད་པ་གསུམ་དང་། འདས་པ་དང་། ད་ལྟ་བ་དང་། མ་འོང་
པ་གསུམ་ལ་མ་ཆགས་ཤིང་མ་ཐོགས་པའི་ཡེ་ཤེས་གསུམ་སྟེ་དྲུག་གོ །གཉིས་པ་རྣམ་
པ་ཐར་པ་བརྒྱད་ནི། དེ་ལས། གཟུགས་ཅན་རྣམ་པར་ལྟ་བ་དང་།། ནང་གཟུགས་
མེད་པས་ཕྱི་རོལ་གྱི་གཟུགས་ལ་ལྟ་བ་དང་། སྡུག་པའི་རྣམ་པར་ལུས་ཀྱིས་མངོན་
སུམ་དུ་བྱས་ཏེ་གནས་པ་དང་། དེ་རྣམ་པ་ཐམས་ཅད་དུ་གཟུགས་ཀྱི་འདུ་ཤེས་
ལས་ཡང་དག་པར་འདས་ཏེ་ཐོགས་པའི་འདུ་ཤེས་རྣམ་པ་ནུས་པར་གྱུར་ཚད་རྣམ་
པར་ཐར། སྣ་ཚོགས་ཀྱི་འདུ་ཤེས་ལ་ཡིད་ལ་བྱེད་པ་མཐའ་ཡས་སོ་སྙམ་ནས་ནམ་
མཁའ་མཐའ་ཡས་སྐྱེ་མཆེད་རྫོགས་པར་བྱས་ཏེ་གནས་པ་ལ་སོགས་དེ་བཞིན་ཟིལ་
263



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྱིས་གནོན་པའི་སྐྱེ་མཆེད་བརྒྱད་དང་། ཞེས་པས། དབྱིབས་ཟིལ་གྱིས་གནོན་པའི་
སྐྱེ་མཆེད་བཞི། ཁ་དོག་ཟིལ་གྱིས་གནོན་པའི་སྐྱེ་མཆེད་བཞི་སྟེ་བརྒྱད་དང་། སོགས་
ཁོང་ནས་ཅི་ཡང་མ་ཡིན་པ་དང་། ཡོད་མིན་མེད་མིན་རྫོགས་པར་བྱས་པ་དང་།
འདུ་ཤེས་དང་ཚོར་བ་འགོག་པ་བསྟན་ཏོ། །གསུམ་པ་བདེ་བར་གཤེགས་པའི་སྟོབས་
བཅུ་ནི། དེ་ཉིད་ལས། གནས་དང་གནས་མ་ཡིན་པ་མཁྱེན་པའི་སྟོབས་དང་
ལས་ཀྱི་རྣམ་པར་སྨིན་པ་མཁྱེན་པའི་སྟོབས་ལ་སོགས་དང་། དབང་པོ་མཆོག་དང་
མཆོག་མ་ཡིན་པ་ཐམས་ཅད་དང་། འཁོར་བའི་ལམ་མཁྱེན་པ་དང་། སྔོན་གྱི་གནས་
རྗེས་སུ་དྲན་པ་དང་
། འཆི་འཕོ་དང་སྐྱེ་བ་མཁྱེན་པ་དང་། ཞེས་པས། སོགས་ཁོང་
ནས་བཞི་སྟེ། མོས་པ་སྣ་ཚོགས་དང་ཁམས་རྣམས་དང་འཁོར་འདས་ཀྱི་བོན་ཐམས་
ཅད་དང་ཟག་པ་ཟད་པ་མཁྱེན་པའི་སྟོབས་དང་བཅུའོ། །ཞེས་སོ། །བཞི་པ་ནི།
དེ་ལས། མི་འཇིགས་པ་བཞི་དང་ལྡན་པ་དེ་གང་ལ་བྱ་ཞེ་ན། བྱང་ཆུབ་ཀྱི་འཇིགས་
པ་དང་
། ཟག་པ་བཅས་པའི་འཇིགས་པ་དང་། ངེས་པར་འབྱུང་བའི་ལམ་བསྟན་
པ་དང་།། བར་དུ་གཅོད་པའི་བོན་བསྟན་པ་དང་ངོ། །ཞེས་པས། དང་པོ་གཉིས་
ནི་རང་དོན་དུ་རིམ་བཞིན་ཡོན་ཏན་ཐམས་ཅད་ལྡན་པ་ལ་དང་། སྐྱོན་ཐམས་ཅད་
སྤོང་བར་དམ་བཅས་པ་ལ་དང་། ཕྱི་མ་གཉིས་ནི་གཞན་དོན་དུ་རིམ་བཞིན་སྤང་
བྱ་སྤང་བའི་ཐབས་ལམ་དང་
། དེའི་གཉེན་པོར་འགྱུར་བའི་བོན་བསྟན་པར་དམ་
བཅས་པ་ལ་མི་འཇིགས་པ་སྟེ་བཞིའོ། །ལྔ་པ་བསྲུང་དུ་མེད་པ་གསུམ་དང་ལྡན་ཏེ།
ལུས་ངག་ཡིད་ཀྱི་སྤྱོད་པ་མ་དག་པ་མི་མངའ་བས་བཅའ་བར་དགོངས་པའི་བསྲུང་
བ་མི་མངའ་བའོ། །ཞེས་སོ། །དྲུག་པ་དྲན་པ་ཉེ་བར་བཞག་པ་གསུམ་དང་ལྡན་ཏེ།
གུས་པས་ཉན་པ་རྣམས་ལ་སྙོམས་པ་དང་། གུས་པས་མི་ཉན་པ་རྣམས་ལ་སྙོམས་
པ་དང་
། ཉན་པ་ཡང་མ་ཡིན་མི་ཉན་པ་ཡང་མ་ཡིན་པ་རྣམས་ལ་སྙོམས་པའོ། །ཞེས་
264



ལུང་རིགས་མཛོད།
པས། ལེགས་པར་ཉན་པ་ལ་དགའ་བ། མི་ཉན་པ་ལ་མི་དགའ་བ། བར་མ་ལ་ཁྲོ་
ཆགས་མེད་པར་དྲན་པ་ཉེར་བཞག་གོ །བདུན་པ་མི་བསྙེལ་བ་གསུམ་ནི། དེ་ཉིད་
ལས། བག་ཆགས་སྒྲིབ་པ་བསྙེལ་བ་མི་མངའ་བའི་བོན་མཁྱེན་པ་ནི། བོན་ཅན་
གཞི་འདྲ་མཛད་པ་ཐམས་ཅད་དང་། མཛད་པའི་ཐབས་ཐམས་ཅད་དང་། དུས་
ཐམས་ཅད་ལ་བསྙེལ་བ་མེད་པའོ། །ཞེས་པས། གདུལ་བྱའི་བག་ཆགས་སྒྲིབ་པ་ཟད་
པར་བྱེད་པ་ལ་སོགས་འགྲོ་བའི་དོན་གང་ལའང་བསྙེལ་བར་མི་མངའ་བ་
པངའ་བ་སྟེ་བརྗེད་
དུ་མེད་པའོ། །
གཉིས་པ་འབྲས་བུའི་རྟགས་བཅུ་གཅིག་ནི། གོང་དུ་སེམས་དཔའི་འབྲས་བུའི་
སྐབས་སུ་ཡེ་ཤེས་བོན་སྐུའི་མཚན་ཉིད་རྣམ་གྲངས་ཉི་ཤུ་རྩ་གཅིག་པའི་སྡེ་ཚན་དགུ་
པ་མན་ཆད་བཤད་ཟིན་པའི། སྡེ་ཚན་བཅུ་པ་ཡན་ཆད་ནི་འདིར་འབྱུང་བའི་འབྲས་
བུའི་རྟགས་བཅུ་གཅིག་རྣམས་ཡིན་ཏེ། དེ་དག་གི་ལུང་ནི་གོང་དུ་སེམས་དཔའི་
སྐབས་སུ་དྲངས་ཟིན་ལ་ཚངས་པ་གཙུག་ཕུད་ཀྱི་འབུམ་ཏིག་ལས་ཀྱང་། བོན་ཉིད་
རྟོགས་པའི་ལྟ་བ་དང་། མ་སྲུང་བསྲུངས་བའི་དམ་ཚིག་དང་། བྱ་རྩལ་བྲལ་བས་
ལྷུན་གྱིས་སྒྲུབ། སྤྱོད་པ་ཐམས་ཅད་རྣམ་པར་དག །ལེགས་པ་ཀུན་ནས་འབྱུང་བ་
དང་། གཡོ་མེད་ངང་ལ་སྙོམས་པ་དང་། སྐུ་ལ་སྐྱེ་ཤི་འགྱུར་བ་མེད།། གསུང་ནི་རང་
བཞིན་ཅིར་ཡང་གོ །ཇི་ལྟར་དོན་ལ་མ་འཁྲུལ་ཐུགས།། ཇི་ལྟ་ཇི་སྙེད་ཐམས་ཅད་
མཁྱེན།། ཞེས་དང་། དེ་དག་ལ་མངོན་རྟོགས་ལས།། བཞི་བཞིར་བསྒྲགས་དང་
ཐམས་ཅད་ནི། མཁྱེན་པའི་ཡེ་ཤེས་འབྲས་བུ་སྟེ། ཞེས་པས། སྡེ་ཚན་བཅུ་གཅིག་
སྡེ། སྡེ་ཚན་བཅུ་པ་རྟོགས་པ་ཆེན་པོའི་ལྟ་བ་བཞི་ནི། རྣམ་པར་རྟོག་པ་ལས་འདས་
པར་མཁྱེན་པ། གསལ་བ་འཛིན་ཆགས་མེད་པར་མཁྱེན་པ། སྣང་སྲིད་མ་སྤངས་
རྒྱན་དུ་མཁྱེན་པ། དབྱིངས་དང་ཡེ་ཤེས་མ་འགགས་པར་མཁྱེན་པའོ། །སྡེ་ཚན་
265



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཅུ་གཅིག་པ་སྲུང་དུ་མེད་པའི་དམ་ཚིག་བཞི་ནི། བླང་དོར་མེད་པས་བསྲུང་དུ་
མེད་པ། བདག་གཞན་དུ་མི་འཛིན་པས། མི་གཡོ་ངང་ལ་གནས་པས། སྤྱོད་པ་
ཡོངས་སུ་དག་པས་བསྲུང་དུ་མེད་པའོ། །སྡེ་ཚན་བཅུ་གཉིས་པ་ལྷུན་གྱིས་སྒྲུབ་པའི་
ཕྲིན་ལས་བཞི་ནི། མ་རྩལ་ལྷུན་གྱིས་གྲུབ་པ། རང་བཞིན་ལྷུན་གྱིས་གྲུབ་པ།
དབང་ལྡན་ལྷུན་གྱིས་གྲུབ་པ། ཟབ་མོ་ལྷུན་གྱིས་གྲུབ་པའི་ཕྲིན་ལས་སོ། །སྡེ་ཚན་
བཅུ་གསུམ་པ་རྣམ་པ་དག་པའི་སྤྱོད་པ་བཞི་ནི། ཐབས་ཀྱིས་མ་ཆགས་དག་པའི་
སྤྱོད་པ་དང་། མི་གཡོ་ངང་ལས་མ་བཅོས་པའི། མཚན་མར་མི་སྤྱོད་སྤྱད་དུ་མེད་
པའི། རང་བཞིན་མ་བཅོས་དག་པའི་སྤྱོད་པའོ། །སྡེ་ཚན་བཅུ་བཞི་པ་ལེགས་པ་
འབྱུང་བའི་ཡོན་ཏན་བཞི་ནི། ཐམས་ཅད་ཡོངས་སུ་འོད་གསལ་བ། ཐམས་ཅད་
ཡོངས་སུ་མ་སྤངས་བ། ཐམས་ཅད་ཡོངས་སུ་མ་འགགས་པ། ཐམས་ཅད་ཡོངས་
སུ་མ་སྒྲིབ་པའི་ཡོན་ཏན་ནོ། །སྡེ་ཚན་བཅོ་ལྔ་པ་སྙོམས་པར་གནས་པའི་ངང་ཉིད་
བཞི་ནི། སྐྱེ་མེད་དབྱིངས་ཉིད་ལ་སྙོམས་པར་ངང་གནས། བདེ་ཆེན་ཕོ་བྲང་ན་
སྙོམས་པར་ངང་གནས། ཀུན་ཏུ་གསལ་བའི་འོད་ལ་སྙོམས་པར་ངང་གནས།
ཐུགས་རྗེ་ཆེན་པོའི་རྒྱུན་ལ་སྙོམས་པར་ངང་གནས་པའོ། །སྡེ་ཚན་བཅུ་དྲུག་པ་
འགྱུར་བ་མེད་པའི་སྐུ་བཞི་ནི། གསལ་བ་ཡོངས་ཁྱབ་ཀྱི་སྐུ། མི་འཇིག་ལྷུན་གནས་
ཀྱི་སྐུ། སྲོག་མེད་གཡུང་དྲུང་གི་སྐུ། བདེ་ཆེན་བོན་ལ་ཐིམས་པའི་སྐུའོ། །སྡེ་ཚན་
བཅུ་བདུན་པ་རང་བཞིན་མེད་པའི་གསུང་བཞི་ནི། སྤྲོས་པ་ཐམས་ཅད་
ཅད་དང་བྲལ་
བའི། མཐར་གྱིས་མ་འགགས་པའི་སྣང་སྲིད་ཡོངས་སུ་གྲགས་པའི། གཉིས་མེད་
འདུ་འབྲལ་མེད་པའི་གསུང་ངོ་། །སྡེ་ཚན་བཅོ་བརྒྱད་པ་མཉམ་ཉིད་འཁྲུལ་པ་མེད་
པའི་ཐུགས་བཞི་ནི། མི་མཉམ་མཉམ་མཁྱེན་རྗེས་མི་རྟོག །མི་འཁྲུལ་སོ་སོའི་རྗེས་
མི་རྟོག །མི་སྐྱེ་མི་འགག་རྗེས་མི་རྟོག །རིག་པ་གདིང་གྱུར་རྗེས་མི་རྟོག་གོ །སྡེ་ཚན་
266



ལུང་རིགས་མཛོད།
བཅུ་དགུ་པ་རྣམ་པ་ཐམས་ཅད་མཁྱེན་པའི་ཡེ་ཤེས་ནི། ཤེས་བྱ་ཐམས་ཅད་མ་
བསྒྲིབས་པར་མངོན་སུམ་དུ་མཁྱེན་པའོ། །སྡེ་ཚན་ཉི་ཤུ་པ་བླ་ན་མེད་པའི་འབྲས་
བུ་ནི་དེ་ཉིད་མ་བཅོས་པ་དབྱིངས་མཐར་ཐུག་པའོ། །སྡེ་ཚན་ཉེར་གཅིག་པ་དོན་
གཉིས་ལྷུན་གྲུབ་ཀྱི་འབྲས་བུ་ནི་དེ་ལས་སྐུ་དང་ཡེ་ཤེས་ཀྱི་སྣང་བ་མི་འགག་པའོ། །དེ་
དག་མཛོད་ལས་གསུངས་པའོ། །
བདུན་པ་འོག་མ་ལས་ཁྱད་འདོན་པ་ནི། མེ་ལོང་དགུ་བསྐོར་ལས། ལྟ་བ་
སྒོམ་པ་བསྒྲུབ་ཐབས་ཁྱད་པར་འཕགས། ཞེས་པས། དེ་ལ་བཞི་ལས་དང་པོ་ལྟ་
བའི་ཁྱད་པར་ནི། དེ་ཉིད་ལས། ཐུགས་རྗེ་སེམས་དཔའི་ཐེག་པ་ནི་སྣ་ཚོགས་སུ་
སྣང་བ་ཐམས་ཅད་སྐྱེ་མཆེད་དེ་རྣམ་པ་ཡིན། ཤེས་པ་ལ་མ་གཏོགས་པའི་ཕྱི་རོལ་
གྱི་དངོས་པོ་གང་ཡང་མེད་དེ། ཐམས་ཅད་སེམས་སུ་འདུས་ལ་སེམས་དེ་ཡང་དག་
པར་བདེན་ཟེར་རོ། །འདིས་ནི་ཤེས་པ་ཙམ་དུ་ཡང་མི་འདོད་དེ་རང་བཞིན་མེད་
པའི་དོན་ནོ། །ཤེས་པ་རང་རིག་ཡང་དག་ཏུ་འདོད་པ་དེ་ལ་འགེགས་བྱེད་ཀྱི་ཚད་
མ་ནི་འདི་དག་གོ །ཞེས་པས་ཚད་མ་ནི། ཁྱོད་ཅི་ལྟར་འདོད་པའི་ཤེས་པ་རང་རིག་
དོན་དམ་དེ་ལ་དངོས་པོ་མེད་དེ། བསྒྲུབ་བྱེད་མེད་ལ་གནོད་བྱེད་ཡོད་པའི་ཕྱིར་
རོ། །བསྒྲུབ་བྱེད་མེད་པའི་གཏན་ཚིགས་མ་གྲུབ་བོ་ཞེ་ན། འོ་ན་མངོན་སུམ་གྱིས་
འགྲུབ་བམ། རྗེས་དཔག་གིས་འགྲུབ་བམ། ཤིན་ཏུ་ལྐོག་གྱུར་འཇལ་བའི་ལུང་
གིས་འགྲུབ། མངོན་སུམ་གྱིས་འགྲུབ་ཅེ་ན། ཚུ་རོལ་མཐོང་བའི་མངོན་སུམ་གྱིས་
འགྲུབ་བམ། ཕ་རོལ་མཐོང་བའི་མངོན་སུམ་གྱིས་འགྲུབ། །དང་པོ་མ་ཡིན་ཏེ།
ཤེས་པ་དོན་དམ་དེ་ཉམས་སུ་མ་མྱོང་བའི་ཕྱིར་ཏེ། དེ་ཁོ་ན་ཉིད་མ་མཐོང་བའི་
ཕྱིར་རོ། །གལ་ཏེ་དེ་ཁོ་ན་ཉིད་མཐོང་ན་བདེན་པར་མཐོང་པར་འགྱུར་རོ། །འདོད་
ན་འབད་པ་མེད་པ་གྲོལ་བར་འགྱུར་རོ། །ཅི་སྟེ་སོ་སྐྱེས་ཀྱིས་གཤེན་རབ་ཀྱི་བདེན་
267



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་མཐོང་བའི་ཕྱིར་རོ། །ཕ་རོལ་མཐོང་བས་མི་འགྲུབ་སྟེ། ད་ལྟ་རྣལ་འབྱོར་མངོན་
སུམ་ཤེས་རྒྱུད་ལ་མ་སྐྱེས་པའི་ཕྱིར་རོ། །གཏན་ཚིགས་མ་གྲུབ་བོ་ཞེ་ན། མཐོང་
ལམ་སྐྱེས་པར་འགྱུར་རོ། །དེ་ལ་དེ་མ་སྐྱེས་པས་དེ་འགྲུབ་ཏུ་མི་བཏུབ་སྟེ། དཔེར་ན
རི་བོང་གི་རྭ་མེད་པས་དེས་ཕུག་པ་མེད་པ་བཞིན་ནོ། །རྗེས་དཔག་གིས་མི་འགྲུབ་
སྟེ། རྗེས་དཔག་ནི་རྟགས་དང་འབྲེལ་པ་ཞིག་དགོས་པ་ལ། དཔེར་ན་མེ་དང་དུད་
པ་བཞིན་དུ་ཁྱོད་ཀྱི་རང་རིག་དོན་དམ་ལ་འདི་ན་རྟགས་མི་སྣང་བའི་ཕྱིར་རོ། །ལུང་
ནི་འདམ་གྱི་ཕུར་པ་དང་འདྲ་སྟེ་གར་དྲང་དྲང་དུ་འོང་བས་རིགས་པའི་རྒྱབ་རྟེན་
མེད་པར་ཡིད་མི་ཆེས་སོ། །ཡང་ན་དོན་དམ་པ་མངོན་སུམ་ཉིད་མ་གྲུབ་པའི་ཕྱིར།
མངོན་སུམ་གྱིས་མི་འགྲུབ་བོ། །རྗེས་དཔག་གིས་ཀྱང་མི་འགྲུབ་སྟེ། དོན་དམ་
གཏན་ཚིགས་ལ་སོགས་མ་གྲུབ་པའི་ཕྱིར་རོ། །གནོད་བྱེད་ཡོད་པ་མི་འགྲུབ་བོ་ཞེ་
ན། གཡུང་དྲུང་གཟེགས་ཆེན་གྱིས་གནོད་དེ་གོང་དུ་བཤད་ཟིན་ནོ། །ཤེས་པའི་
སྐྱེ་མཆེད་ཡང་དག་ཏུ་འདོད་པ་ལ་སྐྱོན་ནི། དཀར་དམར་བདེ་སྡུག་རེག་བྱ་སྣ་
ཚོགས་སུ་ཤེས་པའི་རྣམ་པ་འདི། དངོས་པོ་ཡང་དག་པའི་གནས་ལུགས་ཀྱང་ཡིན།
ཡིན་པ་ལྟར་ཤེས་ཀྱང་ཤེས། ཤེས་པ་ལྟར་སྣང་ཡང་སྣང་། སྣང་བ་ལྟར་ངེས་ཀྱང་
ངེས་ན་བདེན་པ་མཐོང་བར་འགྱུར་ཏེ། དེ་ལྟར་ངེས་པའི་ཕྱིར་རོ། །ཡང་ཁ་དོག་
དང་བདེ་སྡུག་སྣ་ཚོགས་སུ་སྣང་བའི་ཤེས་པ་བོན་ཅན། ཡང་དག་པའི་གནས་
ལུགས་མ་ཡིན་ཏེ། གཅིག་དང་དུ་མ་དང་བྲལ་བའི་ཕྱིར་རོ། །ཤེས་པའི་སྐྱེ་མཆེད་
འཁྲུལ་པར་འདོད་པའི་སྐྱོན་ནི། དེའི་ལུགས་ཀྱི་ཁ་དོག་དང་དབྱིབས་དང་རེག་
བྱ་སྣང་བའི་ཤེས་པའི་སྐྱེ་མཆེད་དུ་གསལ་བར་ཉམས་སུ་མྱོང་བ་འདི་ནི་རྫུན་པར་
འདོད་ལ། ཤེས་པ་རང་གི་ངོ་བོ་གཉིས་མེད་དེ་ནི་བདེན་པར་འདོད་དོ། །དེས་
ན་འཁྲུལ་ཏེ། དེ་ལ་སྤྱིར་མཚན་ཉིད་དང་ལྡན་པ་གཅིག་ལ་གནོད་པ་སྲིད་ཕན་
268



ལུང་རིགས་མཛོད།
ཆད། མཚན་ཉིད་དང་ལྡན་པ་ཐམས་ཅད་ལ་གནོད་པ་སྲིད་པ་མ་ཡིན་ནམ། ཡིན་
ནོ་ཞེ་ན། ཁ་དོག་སྣ་ཚོགས་སུ་སྣང་བའི་ཤེས་པའི་སྐྱེ་མཆེད་རྫུན་པ་བཞིན་དུ་ཤེས་
པ་རང་གི་ངོ་བོ་གཉིས་མེད་དེ་ཡང་རྫུན་པར་འགྱུར་རོ། །འདོད་ན་གཉིས་མེད་
དུ་བདེན་བྱ་བའི་དམ་བཅའ་བུད། ཡང་ན་ཁྱོད་ཀྱི་ཤེས་པ་དོན་དམ་དེ་དང་སངས་
རྒྱས་རང་རིག་ལ་ཁྱད་ཡོད་དམ་མེད། མེད་ན་འབད་པ་ལ་དོན་མེད་པར་འགྱུར་
རོ། །ཁྱད་མེད་པའི་ཕྱིར་རོ། །ཁྱད་ཡོད་དེ་ད་ལྟའི་ཤེས་པ་ནི་གནས་སྐབས་སྒྲིབ་
པ་དང་བཅས་པ་ཡིན་ལ། སངས་རྒྱས་ནི་སྒྲིབ་པ་མེད་པའི་ཤེས་པ་ཡིན་ནོ་ཞེ་ན།
འོ་ན་ད་ལྟ་བའི་ཤེས་པ་གཉིས་མེད་དེ་དང་ཁ་དོག་བདེ་སྡུག་ལ་འབྲེལ་པ་ཡོད་དམ་
མེད། འབྲེལ་པ་མེད་ན་ཁ་དོག་བདེ་སྡུག་སྣ་ཚོགས་སུ་སྣང་བའི་ཤེས་པའི་སྐྱེ་མཆེད་
དེ་སྣང་བ་ངེས་པ་མེད་པར་ཐལ། འདོད་དོ་ཞེ་ན། འཁྲུལ་ཚོད་རང་དུ་ཡང་མེད་
པར་འགྱུར་ཏེ། འབྲེལ་པ་མེད་པའི་ཕྱིར་རོ། །འབྲེལ་པ་ཡོད་དོ་ཞེ་ན། བདག་ཉིད་
གཅིག་གམ་དེ་ལས་བྱུང་
། དེ་ལས་བྱུང་ན་ཁ་དོག་སྐྱེ་མཆེད་བདེན་པ་དང། ཤེས་པ་
རྫུན་པར་འགྱུར་རོ། །བདག་ཉིད་གཅིག་ན་སྐྱེ་མཆེད་སྣ་ཚོགས་བདེན་པར་འགྱུར་
རོ། །ཡང་ན་ཉམས་སུ་མྱོང་བ་ཙམ་དུ་གྲུབ་ཀྱི། དེ་དོན་དམ་དུ་སྒྲུབ་བྱེད་མེད་དོ།།
གཉིས་པ་སྒོམ་པ་ལ་ཁྱད་བྱུང་བ་ནི། དེ་ལྟར་ལྟ་བ་ལ་ཁྱད་བྱུང་བས་སྒོམ་པ་
ལ་ཡང་ཁྱད་མི་འབྱུང་བའི་ཐབས་མེད་དེ། ལྟ་བ་ཇི་ལྟ་བ་མཐོང་བ་བཞིན་དུ་བསྒོམ་
པའི་ཕྱིར་རོ། །དེས་ནི་རྣམ་པར་རིག་པའི་སྐྱེ་མཆེད་ཙམ་ལ་རྩོལ་བས་མི་འགྱུར་
བར་ཆེད་དུ་དམིགས་ནས་བསྒོམ་སྟེ། འདིས་ནི་རང་བཞིན་མེད་པའི་དོན་ཇི་
བཞིན་པ་ལ་བློ་དེ་བཞིན་པ་རྩོལ་བ་མེད་པར་གྱི་ན་སོ་མ་རང་བབས་སུ་འཇོག་སྟེ།
གང་ལ་ཡང་གཏད་མི་འཆའ་བའི་ཕྱིར་བསྒོམ་པའི་ཁྱད་པར་འཕགས་སོ། །སེམས་
དཔའ་བདག་མེད་མཐའ་དག་རྟོགས་པས་རང་བཞིན་མེད་པར་རྟོགས་པ་མ་ཡིན་
269



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནམ་ཞེ་ན། རྣམ་རང་ལ་ལྟོས་ཏེ་དེ་ལྟར་ཡིན་ཀྱང་གཟུངས་འཛིན་གཉིས་མེད་ཀྱི་
རང་རིག་རང་གསལ་དོན་དམ་དུ་ལྟ་བ་དམའ་བའོ། །
གསུམ་པ་བསྒྲུབ་ཐབས་ལ་ཁྱད་ཡོད་དེ། ཐུགས་རྗེ་སེམས་དཔའ་ནི་ལམ་ལྔ་
རིམ་པར་བསྒྲུབ་པས་ཚོགས་གཉིས་རྫོགས་པར་འདོད་དོ། །དེའང་ཚོགས་ལམ་
ལ་བསོད་ཚོགས་སྦྱོར་ལམ་དང་ཁྱད་པར་མཐོང་ལམ་ཡན་ཆད་ལ་ཡེ་ཤེས་ཀྱི་ཚོགས་
རིམ་པས་རྫོགས་པར་འདོད་དོ། །དེ་ཡང་ཚོགས་སྦྱོར་གཉིས་ལ་ཡུན་རིང་འགོར་
ཏེ། ཐོད་རྒལ་གྱི་ཤེས་རབ་དང་སྤྱོད་པ་རླབས་ཅན་མི་མངའ་བས་སོ། །འདིས་ནི་
ཚོགས་ལམ་འདི་ཉིད་ནས་ཞུགས་པ་ཙམ་གྱིས་བླ་ན་མེད་པར་ཕྱིན་པ་བཅུར་སྤྱོད་
པས་ས་བཅུའི་རྣམ་པ་རིམ་གྱིས་བགྲོད་པས་ནོན་པའོ། །དེ་ཡང་འདི་ལྟར་ལུས་དང་
སྲོག་ལ་མི་ལྟ་བའི་སྦྱིན་པ་དྲག་པོས་ས་དང་པོར་ཐོད་རྒལ་དུ་འཕར་བའི་ཕྱིར་ཏེ།
མདོ་ལས། བསྒོམ་པ་མཐིལ་དུ་ཕེབས་པ་དང་། སྦྱིན་པ་དྲག་པོ་དེ་གཉིས་ཀྱིས།
སྟེང་ཕྱོགས་མི་མཇེད་འཇིག་རྟེན་འདིའི། སྲིད་པ་ཡེ་སངས་ཡུལ་དུ་སྐྱེས། མྱ་ངན་
མེད་པའི་བར་ལྷར་གྲུབ། ཅེས་པ་ལྟ་བུའོ། །བར་ལྷ་དེ་ཤིན་ཏུ་མཐོང་བར་བཤད་
པའི་གནད་ཀས་ཏེ། མདོ་འདུས་ལས། ཤིན་ཏུ་མཐོང་བ་བར་ལྷ་འོད། ཅེས་པས་
སོ། །ཚུལ་ཁྲིམས་ཀྱང་ལས་དག་ལས། ཡིད་འཕྲོག་ལྷ་མོས་སྐུ་བསླུས་ཀྱང་།། ལོག་
པར་མི་གཡེམ་དཀའ་ཐུབ་གནས།། ཞེས་སོ། །བཟོད་པ་ཡང་པདྨ་འཕྲུལ་མདོ་ལས།
མ་ཡི་ཚབ་ཏུ་རང་ཉིད་འགྲོ །ལྕགས་ཀྱི་གཟེར་རྣམས་ང་ལ་རྡོབ། ཅེས་པ་ལྟ་བུའོ།།
བཞི་པ་འབྲས་བུ་ལ་དེ་ལྟར་བསྒྲུབ་པའི་ཐབས་ལ་ཁྱད་བྱུང་བས་འབྲས་བུ་ལ་
ཡང་ཁྱད་མེད་པ་མ་ཡིན་ཏེ། རྒྱུ་ལམ་ལ་ཁྱད་དུ་བྱུང་བའི་ཕྱིར། དཔེར་ན་མར་གྱི་
དྭངས་སྙིགས་ལས་བྱས་པའི་མར་མེ་བཞིན་ནོ། །དེ་ཡང་སེམས་དཔའ་བས་ནམ་
མཁའ་འོད་མི་ཐོབ་སྟེ། རང་རིག་དོན་དམ་དུ་ལྟ་བས་སོ། །འདིས་ནི་ནམ་མཁའ་
270



ལུང་རིགས་མཛོད།
འོད་ཐོབ་ཏུ་རུང་སྟེ། བོན་ཐམས་ཅད་སྤྲོས་བྲལ་དུ་ལྟ་བའི་ཕྱིར་རོ། །འོ་ན་སེམས་
དཔའ་བས་ཀུན་ཏུ་འོད་དེ་སྤང་རྟོགས་མ་ཚང་བར་ཐལ་ཞེ་ན། སྤྲོས་མེད་པ་ལ་
ལྟོས་ཏེ་འདོད་དོ། །ཐེག་པ་རིམ་པ་མཐའ་དག་གི་དོན་གསལ་བར་བྱེད་པ་ལུང་
རིགས་རིན་པོ་ཆེའི་མཛོད་ལས། གཡུང་དྲུང་སེམས་དཔའི་ཐེག་པ་སྤྲོས་མེད་པའི་
གཞུང་ལུགས་རྒྱ་ཆེར་བསྟན་པ་སྟེ་རིམ་ཁང་དྲུག་པའོ།། །།
༈ དེ་ལྟར་རྒྱུའི་ཐེག་པ་དམན་མཆོག་གཉིས་སོ་སོའི་གཞུང་ལུགས་ཡང་དག་
པ་གཏན་ལ་ཕབ་ནས། །དེ་དག་གི་ལམ་བགྲོད་ཚུལ་བྱེ་བྲག་ཏུ་བཤད་པ་ལ་གསུམ།
ཉན་ཐོས་ཀྱི་ལམ་དང་། རང་རྒྱལ་གྱི་ལམ་དང་། བྱང་ཆུབ་སེམས་དཔའི་ལམ་
མོ། །དང་པོ་ལ་བཞི། མཚན་ཉིད། ཁྱབ་མཉམ། དབྱེ་བ། དབྱེ་བ་སོ་སོའི་དོན་
ནོ། །དང་པོ་ནི། གང་ཟག་གི་བདག་མེད་ཙམ་རྟོགས་ཤིང་། གཟུང་བ་བོན་གྱི་བདག་
མེད་མ་རྟོགས་པའི་ཐེག་དམན་གྱི་མངོན་རྟོགས་སོ། །གཉིས་པ་ནི། རྣམ་རྩོད་པའི་
ལམ་དང་། ཉན་ཐོས་པའི་ལམ་དང་། ཉན་ཐོས་རྒྱུད་ཀྱི་མངོན་རྟོགས་རྣམས་དོན་
གཅིག་གོ །གསུམ་པ་དབྱེ་བ་ལ་ཉན་ཐོས་ཀྱི་ཚོགས་ལམ་སོགས་ལྔའོ། །བཞི་པ་
དབྱེ་བ་སོ་སོའི་དོན་ལ་ལྔ་ལས། དང་པོ་ཚོགས་ལམ་ལ་གཉིས། མཚན་ཉིད། དབྱེ་
བའོ། །དང་པོ་ནི། གང་ཟག་གི་བདག་མེད་དོན་སྤྱིའི་ཚུལ་དུ་རྟོགས་པའི་ཉན་ཐོས་
ལས་དང་པོའི་མངོན་རྟོགས། དེ་དང་རྣམ་རྩོད་པའི་ཚོགས་ལམ་ཉན་ཐོས་ཀྱི་ཐར་
པ་ཆ་མཐུན། དེའི་ལས་དང་ལམ་རྣམས་དོན་གཅིག་གོ །གཉིས་པ་དབྱེ་བ་ལ་
ཉན་ཐོས་ཀྱི་ཚོགས་ལམ་ཆུང་འབྲིང་ཆེན་པོ་གསུམ་མོ། །གཉིས་པ་ཉན་ཐོས་ཀྱི་སྦྱོར་
ལམ་ལ་གཉིས། དང་པོ་མཚན་ཉིད་ནི། ཉན་ཐོས་ཀྱི་ཚོགས་ལམ་ཆེན་པོ་རྫོགས་
རྗེས་སུ་བྱུང་པའི་གང་ཟག་གི་བདག་མེད་བསྒོམས་བྱུང་གི་སྒོ་ནས་དོན་སྤྱིའི་ཚུལ་
དུ་རྟོགས་པའི་མངོན་རྟོགས། དེ་དང་རྣམ་རྩོད་པའི་སྦྱོར་ལམ། དེའི་ངེས་འབྱེད་
27f



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡན་ལག །དེའི་ངེས་འབྱེད་ཆ་མཐུན་རྣམས་དོན་གཅིག །གཉིས་པ་དབྱེ་བ་ལ་
ཉན་ཐོས་སྦྱོར་ལམ་དྲོད་རྩེ་མོ་བཟོད་པ་བོན་མཆོག་དང་བཞི་ཡོད། དང་པོའི་
མཚན་ཉིད་ནི། ཉན་ཐོས་ཀྱི་ཚོགས་ལམ་ཆེན་པོ་རྫོགས་རྗེས་སུ་བྱུང་ཞིང་། སྦྱོར་
ལམ་གྱི་རྩེ་མོ་མ་སྐྱེས་གོང་གི་ཉན་ཐོས་ཀྱི་ངེས་འབྱེད་ཡན་ལག །དབྱེ་ན་ཉན་ཐོས་
ཀྱི་སྦྱོར་ལམ་དྲོད་ཆུང་ངུ་འབྲིང་ཆེན་པོ་གསུམ་ཡོད་། གཉིས་པའི་མཚན་ཉིད་ནི་
ཉན་ཐོས་སྦྱོར་ལམ་དྲོད་རྫོགས་རྗེས་སུ་བྱུང་ཞིང་། སྦྱོར་ལམ་བཟོད་པ་མ་སྐྱེས་གོང་
གི་ཉན་ཐོས་ཀྱི་ངེས་འབྱེད་ཡན་ལག །དབྱེ་ན་ཉན་ཐོས་ཀྱི་སྦྱོར་ལམ་རྩེ་མོ་ཆུང་
འབྲིང་ཆེན་པོ་གསུམ་ཡོད། གསུམ་པ་བཟོད་པ་ལ་ཡང་དེ་བཞིན་འགྲེའོ། །བཞི་
པ་བོན་མཆོག་གི་མཚན་ཉིད་ནི། ཉན་ཐོས་ཀྱི་སྦྱོར་ལམ་བཟོད་པ་རྫོགས་རྗེས་སུ་
བྱུང་ཞིང་། མཐོང་ལམ་མ་སྐྱེས་གོང་གི་ཉན་ཐོས་ཀྱི་ངེས་འབྱེད་ཡན་ལག །དབྱེ་
ན་བོན་མཆོག་ཆུང་འབྲིང་ཆེན་པོ་གསུམ་ཡོད་དོ། །ཁ་གཅིག་གིས་ཐེག་དམན་གྱི་
སྦྱོར་ལམ་བོན་མཆོག་འདི་ལ་དབྱེ་བ་མེད་པར་འདོད་ཀྱང་། རང་ལུགས་ཐེག་དམན་
གྱི་ཚོགས་སྦྱོར་མཐོང་གསུམ་ལམ་རིམ་སྐྱེས་པར་གསུངས་པའི་ཤུགས་ལས་མི་
འཐད་པར་སེམས་སོ། །ཞེས་མཁས་དབང་ཉི་མས་གསུངས་སོ།།
གསུམ་པ་ཉན་ཐོས་ཀྱི་མཐོང་ལམ་ལ་གཉིས། དང་པོ་མཚན་ཉིད་ནི། གང་
ཟག་གི་བདག་མེད་མངོན་སུམ་གསར་དུ་རྟོགས་པའི་རིགས་སུ་གནས་པའི་ཉན་
ཐོས་ཀྱི་བདེན་པར་མངོན་རྟོགས། དེ་དང་རྣམ་རྩོད་པའི་མཐོང་ལམ། དེ་དག་
གི་བདེན་པ་མངོན་རྟོགས། ངེས་འབྱེད་མངོན་རྟོགས་ཉན་ཐོས་མཐོང་ལམ་པའི་
སེམས་བསྐྱེད་རྣམས་དོན་གཅིག་གོ །གཉིས་པ་དབྱེ་བ་ནི། བདེན་བཞིའི་རྣམ་པ་
བཅུ་དྲུག་མངོན་སུམ་དུ་རྟོགས་པའི་ཡེ་ཤེས་བཅུ་དྲུག་སྟེ། གོང་དུ་རྣམ་རྩོད་པའི་ས་
བཅད་བཞི་པ་བསྒྲུབ་ཐབས་ཀྱི་སྐབས་སུ་བཤད་ཟིན་ནོ། །བཞི་པ་སྒོམ་ལམ་ལ་
272



ལུང་རིགས་མཛོད།
གཉིས། དང་པོ་མཚན་ཉིད་ནི། གང་ཟག་གི་བདག་མེད་མངོན་སུམ་དུ་རྟོགས་
ཟིན་རྒྱུད་ལྡན་དུ་གོམས་པར་བྱེད་པའི་རིགས་སུ་གནས་པའི་ཉན་ཐོས་སློབ་པའི་
མངོན་རྟོགས། དེ་དང་རྣམ་རྩོད་པའི་སྒོམ་ལམ། དེའི་རྗེས་ལ་མངོན་རྟོགས། དེའི་
རྒྱུད་ཀྱི་སེམས་བསྐྱེད་རྣམས་དོན་གཅིག་གོ།
གཉིས་པ་དབྱེ་བ་ལ་གསུམ། དང་པོ་ངོ་བོའི་སྒོ་ནས་དབྱེ་བ་ལ་ཉན་ཐོས་ཀྱི་
ཟག་བཅས་སྒོམ་ལམ་དང་། ཟག་མེད་སྒོམ་ལམ་གཉིས་དང་པོའི་མཚན་ཉིད་ནི་
ཀུན་རྫོབ་བདེན་པ་ཡུལ་གྱི་གཙོ་བོར་བྱེད་པའི་ཉན་ཐོས་ཀྱི་རྗེས་ལ་མངོན་རྟོགས།
དེ་དང་ཉན་ཐོས་ཀྱི་སྒོམ་ལམ་རྗེས་ཐོབ་ཡེ་ཤེས་དོན་གཅིག །གཉིས་པའི་མཚན་
ཉིད་ནི། དོན་དམ་བདེན་པ་ཡུལ་གྱི་གཙོ་བོར་བྱེད་པའི་ཉན་ཐོས་ཀྱི་རྗེས་ལ་མངོན་
རྟོགས། དེ་དང་ཉན་ཐོས་ཀྱི་སྒོམ་ལམ་མཉམ་བཞག་ཡེ་ཤེས་དོན་གཅིག །གཉིས་
པ་མཚན་གཞིའི་སྒོ་ནས་དབྱེ་ན་ཉན་ཐོས་ཀྱི་སྒོམ་ལམ་ཆུང་ངུའི་ཆུང་ངུ་ལ་སོགས་
དགུར་ཡོད་དོ། །གསུམ་པ་སྤང་བྱའི་སྤོང་ཚུལ་གྱི་སྒོ་ནས་དབྱེ་ན་གསུམ་སྟེ། ཉན་
ཐོས་ཀྱི་བར་ཆོད་མེད་ལམ་དང་། དེའི་རྣམ་གྲོལ་ལམ་དང་། དེའི་ཁྱད་པར་ལམ་
དང་གསུམ་མོ།།
དང་པོ་ནི་སྒོམ་སྤངས་ཉོན་སྒྲིབ་ཀྱི་སྤང་པ་གཉེན་པོའི་བསྡུས་པའི་ཉན་ཐོས་
ཀྱི་སྒོམ་ལམ་མཉམ་བཞག་རྣམས་སོ། །གཉིས་པ་ནི། བསྒོམ་སྤངས་ཉོན་སྒྲིབ་ཀྱི་
རྟེན་གཉེན་པོའི་བསྡུས་པའི་ཉན་ཐོས་ཀྱི་སྒོམ་ལམ་མཉམ་བཞག་རྣམས་སོ། །གསུམ་
པ་ནི། ཉན་ཐོས་ཀྱི་སྒོམ་ལམ་རྗེས་ཐོབ་ཡེ་ཤེས་ལྟ་བུའོ། །ལྔ་པ་ཉན་ཐོས་ཀྱི་མི་སློབ་
ལམ་ལ་གསུམ། མཚན་ཉིད། ཁྱབ་མཉམ། དབྱེ་བའོ། །དང་པོ་ནི། གང་ཟག་གི་
བདག་མེད་མངོན་སུམ་རྟོགས་པ་མཐར་ཕྱིན་པའི་ཉན་ཐོས་ཀྱི་མངོན་རྟོགས།
གཉིས་པ་ནི། དེ་དང་རྣམ་རྩོད་ཀྱི་མི་སློབ་ལམ་དང་། དེ་དག་གི་མཐར་ཕྱིན་པའི་
273
-



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལམ་དང་། ཉན་ཐོས་དགྲ་བཅོམ་པའི་རྒྱུད་ཀྱི་མངོན་རྟོགས། དེའི་མཁྱེན་པ།
དེའི་ཡེ་ཤེས་རྣམས་དོན་གཅིག །གསུམ་བ་དབྱེ་བ་ལ་ཉན་ཐོས་ཀྱི་མཉམ་བཞག་ཡེ་
ཤེས་ཀྱི་བསྡུས་པའི་མི་སློབ་ལམ་དང་། རྗེས་ཐོབ་ཡེ་ཤེས་ཀྱི་བསྡུས་པའི་མི་སློབ་
ལམ་གཉིས་སོ།།
གཉིས་པ་རང་རྒྱལ་གྱི་ལམ་ལ་བཞི། མཚན་ཉིད། ཁྱབ་མཉམ། དབྱེ་བ།
དབྱེ་བ་སོ་སོའི་དོན་ནོ། །དང་པོ་ནི། གཟུང་བ་བོན་གྱི་བདག་མེད་ཙམ་རྟོགས་
པས་རབ་ཏུ་ཕྱེ་བའི་ཐེག་དམན་གྱི་མངོན་རྟོགས་སོ། །གཉིས་པ་ནི། དེ་དང་རང་
རྟོགས་པའི་ལམ། དེ་དག་གི་མངོན་རྟོགས་རྣམས་དོན་གཅིག་གོ །གསུམ་པ་དབྱེ་
བ་ལ་རང་རྒྱལ་གྱི་ཚོགས་ལམ་སོགས་ལྔའོ། །བཞི་པ་དབྱེ་བ་སོ་སོའི་དོན་ལ་ལྔ་ལས།
དང་པོ་ཚོགས་ལམ་ལ་གཉིས། མཚན་ཉིད། དབྱེ་བའོ། །དང་པོ་ནི། གཟུང་བ་
བོན་གྱི་བདག་མེད་དོན་སྤྱིའི་ཚུལ་དུ་རྟོགས་པའི་རང་རྒྱལ་ལས་དང་པོའི་མངོན་
རྟོགས། དེ་དང་རང་རྟོགས་པའི་ཚོགས་ལམ། དེ་དག་གི་ཐར་པ་ཆ་མཐུན། དེའི་
ལས་དང་པོའི་ལམ་རྣམས་དོན་གཅིག་གོ།
གཉིས་པ་རང་རྟོགས་ཀྱི་ཚོགས་ལམ་ཆུང་འབྲིང་ཆེན་པོ་གསུམ་མོ། །གཉིས་
པ་རང་རྟོགས་ཀྱི་སྦྱོར་ལམ་ལ་གཉིས། དང་པོ་མཚན་ཉིད་ནི། རང་རྟོགས་ཀྱི་
ཚོགས་ལམ་ཆེན་པོ་རྫོགས་རྗེས་སུ་བྱུང་ཞིང་། བཟུང་བ་བོན་གྱི་བདག་མེད་བསྒོམ་
བྱུང་གི་སྒོ་ནས་དོན་སྤྱིའི་ཚུལ་དུ་རྟོགས་པའི་རང་རྒྱལ་གྱི་མངོན་རྟོགས། དེ་དང་
རང་རྟོགས་པའི་སྦྱོར་ལམ། དེའི་ངེས་འབྱེད་ཡན་ལག་དེའི་ངེས་འབྱེད་ཆ་མཐུན་
རྣམས་དོན་གཅིག །གཉིས་པ་དབྱེ་བ་ལ་རང་རྒྱལ་སྦྱོར་ལམ་དྲོད་རྩེ་མོ་བཟོད་པ་
བོན་མཆོག་དང་བཞིར་ཡོད། དང་པོའི་མཚན་ཉིད་རང་རྒྱལ་གྱི་ཚོགས་ལམ་ཆེན་
པོ་རྫོགས་རྗེས་སུ་བྱུང་ཞིང་། སྦྱོར་ལམ་རྩེ་མོ་མ་སྐྱེས་གོང་གི་རང་རྒྱལ་གྱི་ངེས་འབྱེད་
24



ལུང་རིགས་མཛོད།
ཡན་ལག །དབྱེ་ན་རང་རྒྱལ་གྱི་དྲོད་ཆུང་འབྲིང་ཆེན་པོ་གསུམ། གཉིས་པའི་མཚན་
ཉིད་རང་རྒྱལ་གྱི་སྦྱོར་ལམ་དྲོད་རྫོགས་རྗེས་སུ་བྱུང་ཞིང་། སྦྱོར་ལམ་བཟོད་པ་མ་
སྐྱེས་གོང་གི་རང་རྒྱལ་གྱི་ངེས་འབྱེད་ཡན་ལག །དབྱེ་བ་སྔ་ལྟར་ཆུང་འབྲིང་ཆེན་
པོ་གསུམ། གསུམ་པ་ལ་དེ་ལྟར་རིགས་འགྲེའོ། །བཞི་པའི་མཚན་ཉིད་ནི་རང་རྒྱལ་
སྦྱོར་ལམ་བཟོད་པ་རྫོགས་རྗེས་སུ་བྱུང་ཞིང་། མཐོང་ལམ་མ་སྐྱེས་གོང་གི་རང་རྒྱལ་
གྱི་ངེས་འབྱེད་ཡན་ལག །དབྱེ་བ་སྔར་ལྟར་རོ། །
གསུམ་པ་མཐོང་ལམ་ལ་གསུམ། མཚན་ཉིད། དབྱེ་བ། ཅི་ལྟར་བསྐྱེད་ཚུལ་
ལོ། །དང་པོ་ནི། གཟུང་བ་བོན་གྱི་བདག་མེད་མངོན་གསུམ་དུ་གསར་དུ་རྟོགས་པའི་
རིགས་སུ་གནས་པའི་རང་རྒྱལ་གྱི་མངོན་རྟོགས། དེ་དང་རང་རྟོགས་ཀྱི་མཐོང་
ལམ། དེ་དག་གི་བདེན་པ་མངོན་རྟོགས། ངེས་འབྱེད་མངོན་རྟོགས་སོགས་དོན་
གཅིག་གོ །གཉིས་པ་ལ། ཁ་ཅིག་ཉན་ཐོས་ལྟར་འདོད་པ་ནི་མི་འཐད་དེ། འདིའི་
སྐབས་སུ་ཐེག་འགྲེལ་མེ་ལོང་དགུ་བསྐོར་ལས། ཕྱི་རོལ་ཡང་དག་ཏུ་འདོད་པ་དང་
།
འཁྲུལ་པར་འདོད་པ་གཉིས་མི་མཐུན་ཏེ། ཞེས་གསུངས་པ་དེ་ཉན་རང་གཉིས་
ཀྱིས་བདེན་བཞི་ལ་དམིགས་པའི་སྒོ་ནས་ཁྱད་པར་ཡོད་པའི་དོན་ཡིན་ཞེས་སྨྲ་
དབང་ཉི་མ་བསྟན་འཛིན་གྱིས་གསུངས་སོ། །དེ་བས་ན་རང་ལུགས་ནི་སྡུག་བསྔལ་
བདེན་པ་སོགས་བཞི་ལ་དམིགས་པའི་སྒོ་ནས་བོན་བཟོད་བཞི་དང་། བོན་ཤེས་
བཞི་དང་། རྗེས་བཟོད་བཞི་དང་། རྗེས་ཤེས་བཞི་དང་བཅུ་དྲུག་ཏུ་དབྱེའོ། །ཞེས་
སོ། །གསུམ་པ་ཇི་ལྟར་བསྐྱེད་ཚུལ་ནི། ཁ་ཅིག་ཐེག་པ་ཆེན་པོ་ལྟར་སྐད་ཅིག་མ་
གཅིག་ལ་སྐྱེ་བར་འདོད་པ་ནི་མི་འཐད་དེ། དུས་སྐད་ཅིག་མ་གཅིག་ལ་བདེན་
བཞི་མི་རྟག་ལ་སོགས་པའི་རྣམ་པ་བཅུ་དྲུག་རྟོགས་པའི་བློ་ནུས་ཐེག་དམན་ལ་ཡོད་
ན་ཐེག་ཆེན་དང་ཁྱད་པར་མེད་པར་ཐལ་བའི་སྐྱོན་ཡོད་ཅིང་། ཐེག་ཆེན་གྱི་ཐུན་
275



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མོང་མ་ཡིན་པའི་ཡོན་ཏན་ཐམས་ཅད་ཐེག་དམན་ལ་ཡོད་པར་འགྱུར་རོ། །ཞེས་
མཁན་ཉི་མས་གསུངས་སོ། །དེས་ན་རང་ལུགས་ནི་རྒྱལ་ཚབ་རིན་ཆེན་རྒྱལ་
མཚན་གྱིས་མཛད་པའི་ཐལ་འཕྲེང་ལས། ཐེག་ཆེན་མཐོང་ལམ་ལ། རྣམ་གྲོལ་
གྱིས་ཁྱབ་ལ། འོག་མ་རྣམས་ཀྱིས་རིམ་གྱིས་སྐྱེ་བ་ཡིན་ནོ། །ཞེས་གསུངས་པ་ལྟར།
སྐད་ཅིག་བཅུ་དྲུག་སོ་སོར་སྐྱེས་ཤིང་། དེ་ཡང་དང་པོ་འདོད་པའི་སས་བསྡུས་པའི་
སྡུག་བསྔལ་མཐོང་སྤང་དངོས་སུ་སྤངས་པའི་བར་ཆད་མེད་ལམ་གཅིག་སྐྱེས།
ལ་སྡུག་བསྔལ་བོན་བཟོད་དུ་འཇོག །དེའི་རྗེས་སུ་དེ་ལས་གྲོལ་བའི་རྣམ་གྲོལ་ལམ་
གཅིག་སྐྱེ་བ་དེ་ལ་སྡུག་བསྔལ་བོན་ཤེས་སུ་འཇོག །དེའི་རྗེས་སུ་ཁམས་གོང་མས་
བསྡུས་པའི་སྡུག་བསྔལ་མཐོང་སྤང་སྤངས་པའི་བར་ཆད་མེད་ལམ་གཅིག་སྐྱེ་བ་དེ་ལ་
སྡུག་བསྔལ་རྗེས་བཟོད་དུ་འཇོག །དེའི་རྗེས་སུ་དེ་ལས་གྲོལ་བའི་རྣམ་གྲོལ་ལམ
གཅིག་སྐྱེ་བ་དེ་ལ་སྡུག་བསྔལ་རྗེས་ཤེས་སུ་འཇོག །དེའི་རྗེས་སུ་བདེན་པ་གཞན་
གསུམ་ལའང་དེ་བཞིན་དུ་བཞི་བཞིར་འདོད་པས་བཅུ་དྲུག་རིམ་ཅན་དུ་སྐྱེ་བ་ཡིན་ནོ།།
བཞི་ པ་སྒོམ་ལམ་ལ་གཉིས། མཚན་ཉིད། དབྱེ་བའོ། །དང་པོ་ནི། གཟུང་
བ་བོན་གྱི་བདག་མེད་མངོན་གསུམ་དུ་རྟོགས་ཟིན་རྒྱུད་ལྡན་དུ་བསྒོམ་པའི་རིགས་
སུ་གནས་པའི་རང་རྒྱལ་སློབ་པ་འཕགས་པའི་མངོན་རྟོགས། དེ་དང་ཁྱབ་མཉམ་
དང་གཉིས་པ་དབྱེ་བ་སོགས་ནི་གོང་གི་ཉན་ཐོས་ལྟར་རིགས་འགྲེའོ། །
ལྔ་པ་མི་སློབ་པའི་ལམ་ལ་གཉིས། མཚན་ཉིད། དབྱེ་བའོ། །དང་པོ་ནི། གཟུང་
བ་བོན་གྱི་བདག་མེད་མངོན་སུམ་དུ་རྟོགས་པ་མཐར་ཕྱིན་པའི་རང་རྒྱལ་གྱི་མངོན་
རྟོགས། དེ་དང་རང་རྟོགས་ཀྱི་མི་སློབ་ལམ་དང་། དེ་དག་གི་མཐར་ཕྱིན་པའི་ལམ་
དང་། དགྲ་བཅོམ་པའི་རྒྱུད་ཀྱི་ལམ་དང་མངོན་རྟོགས། དེའི་མཁྱེན་པ་དང་ཡེ་
ཤེས་རྣམས་དོན་གཅིག་གོ །གཉིས་པ་ལ་རང་རྒྱལ་གྱི་མཉམ་བཞག་མི་སློབ་ལམ་
276



ལུང་རིགས་མཛོད།
དང་། རྗེས་ཐོབ་མི་སློབ་ལམ་གཉིས་ཡོད། ཡང་ན་བསེ་རུ་ལྟ་བུའི་རང་རྒྱལ་དགྲ་
བཅོམ་པའི་རྒྱུད་ཀྱི་མི་སློབ་ལམ་དང་། ཚོགས་ན་སྤྱོད་པའི་རང་རྒྱལ་དགྲ་བཅོམ་
པའི་རྒྱུད་ཀྱི་མི་སློབ་ལམ་གཉིས་སུ་དབྱེ་ཡང་རུང་ངོ་། །
གསུམ་པ་དེ་དག་ལས་ཁྱད་པར་དུ་འཕགས་པའི་བྱང་ཆུབ་སེམས་དཔའི་ལམ་ལ་
བཞི། མཚན་ཉིད་ཁྱབ་མཉམ། དབྱེ་བ། དབྱེ་བ་སོ་སོའི་དོན་ནོ། །དང་པོ་ནི། བདག་
མེད་གཉིས་ཀ་རྟོགས་པས་རབ་ཏུ་ཕྱེ་བའི་ཐེག་ཆེན་གྱི་མངོན་རྟོགས་སོ། །གཉིས་པ་ནི་
དེ་དང་སེམས་དཔའ་སྤྲོས་མེད་ཀྱི་ལམ། རྒྱུའི་ཐེག་ཆེན་པའི་ལམ་དེ་དག་གི་མངོན་རྟོགས་
རྣམས་དོན་གཅིག་གོ །གསུམ་པ་དབྱེ་བ་ལ་བྱང་ཆུབ་སེམས་དཔའི་ཚོགས་ལམ་
སོགས་ལྔའོ།། བཞི་བ་དབྱེ་བ་སོ་སོའི་དོན་ལ་ལྔ། ཚོགས་སྦྱོར་མཐོང་སྒོམ་མི་
སློབ་པའོ། །དང་པོ་ཚོགས་ལམ་ལ་བཞི རྒྱུ་དབ རང་བཞིན། རྒྱུད་ལ་སྐྱེ་ཚུལ། བྱེད་
ལས་སོ། །དང་པོ་ལ་རྟེན་དང་ཚོགས་དང་ས་དང་གསུམ་མོ། །དང་པོ་རྟེན་གྱི་གང་ཟག་
ནི་སྔར་བཤད་པའི་རྒྱས་འགྱུར་གྱི་རིགས་ཏེ་ཐེག་ཆེན་དུ་རིགས་སད་པའོ། །གཉིས་
པ་ཚོགས་ནི་བསྐལ་པ་གྲངས་མེད་གསུམ་མམ་གཅིག་ལ་སོགས་ན་བསོད་ནམས་ཆ་
མཐུན་གྱི་ལས་བསགས་པ་སྟེ། མཛད་བསྟོད་ལས། བསྐལ་པ་གྲངས་མེད་གསུམ་དུ་
ཚོགས་གཉིས་བསགས།། ཞེས་པ་ལྟ་བུའོ། །གསུམ་པ་ས་ནི་ཁམས་གསུམ་གང་རུང་
རྒྱུད་ལ་སྐྱེ་སྟེ། མདོ་ལས། ཁམས་གསུམ་ས་དགུ་བརྟེན་པ་གནས་ཀྱི་ས། ཞེས་སོ། །
གཉིས་པ་རང་བཞིན་ལ་གསུམ། མཚན་ཉིད། དབྱེ་བ། དབྱེ་བ་སོ་སོའི་དོན་
ནོ། །དང་པོ་ནི། བདག་མེད་གཉིས་ཀ་དོན་སྤྱིའི་ཚུལ་དུ་རྟོགས་པས་རབ་ཏུ་
ཕྱེ་བའི་ཐེག་ཆེན་གྱི་མངོན་རྟོགས། དེའང་ཐེག་པ་ཆེན་པོའི་ལམ། དེ་དག་གི་མངོན་
རྟོགས་རྣམས་དོན་གཅིག་གོ །གཉིས་པ་དབྱེ་བ་ལ་བྱང་ཆུབ་སེམས་དཔའི་ཚོགས་
ལམ་སོགས་ལྔ་ཡོད། གསུམ་པ་དབྱེ་བ་སོ་སོའི་དོན་ལ་ལྔ། ཚོགས་ལམ། སྦྱོར་ལམ།
277



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཐོང་ལམ། བསྒོམ་ལམ། མི་སློབ་པའོ། །དང་པོ་ལ་གསུམ། ངོ་བོ། །ངེས་ཚིག །རབ་
ཏུ་དབྱེ་བའོ། །དང་པོ་ནི། བདག་མེད་གཉིས་དོན་སྤྱིའི་ཚུལ་དུ་རྟོགས་པའི་བྱུང་
ཆུབ་སེམས་དཔའ་ལས་དང་པོའི་མངོན་རྟོགས་དེ་ལ་འཇོག་སྟེ། རྣམ་འབྱེད་ཉི་འོད་
ལས། བདག་མེད་རྟོགས་པའི་ཤེས་རབ་ཀྱིས།། ཐར་ལམ་དང་པོར་ཕྱིན་བྱ་བ།
འདི་ནི་ཚོགས་ཀྱི་ལམ་ཞེས་བྱ།། ཞེས་སོ། །དེ་དང་ཐེག་ཆེན་པའི་ཚོགས་ལམ། དེའི་
ཐར་པ་ཆ་མཐུན། དེའི་ལས་དང་པོའི་ལམ་རྣམས་དོན་གཅིག་གོ །གཉིས་པ་ངེས་
ཚིག་ནི། ལམ་གྱི་ཐོག་མར་ཚོགས་སོགས་པས་ན་ཚོགས་ལམ་མོ། །གསུམ་པ་དབྱེ་
བ་ལ་གསུམ། ཚོགས་ལམ་ཆུང་འབྲིང་ཆེན་པོའོ། །དང་པོ་ཚོགས་ལམ་ཆུང་ངུ་ལ་
དྲན་པ་ཉེ་བར་བཞག་ལ། བཞི་ལས། དང་པོ་ངོ་བོ་ནི། ཡོངས་སུ་བརྟགས་པའི་
ཤེས་བཞིན་དང་ལྡན་པ། གཉིས་པ་ངེས་ཚིག་ནི། སྤང་བྱ་སྤང་བ་དང་གཉེན་པོ་
རྟེན་པར་དྲན་པ་ཉེ་བར་འཇོག་པས་སོ། །གསུམ་པ་དབྱེ་བ་ལ་བཞི་སྟེ། ས་ལམ་ལས།
ལུས་དང་ཚོར་བ་སེམས་དང་བོན། ཞེས་སོ། །བཞི་པ་བསྒོམ་ཚུལ་ནི། གོང་དུ་རྣམ་
རྩོད་པ་དང་སེམས་དཔའི་སྐབས་སུ་བཤད་ཟིན་ལ། དེའང་ཐེག་པ་འོག་མ་བ་ལྟར་ན་
རང་གི་ཕུང་པོ་ལྔ་དང་། ཐེག་ཆེན་པས་རང་གཞན་གཉིས་ཀའི་ཕུང་པོ་ལྔ་ལ་
དམིགས་ནས་མཉམ་བཞག་ཏུ་སྐྱེ་མེད་སྟོང་པ་དང་རྗེས་ཐོབ་ཏུ་སྒྱུ་མ་ལྟ་བུར་བསྒོམ་
པའོ། །གཞན་ཡང་ཉོན་མོངས་པ་སོ་སོ་འགོ་གནོན་པ་གོང་བཤད་བཞིན་བསྒོམ་པའོ།།
གཉིས་པ་འབྲིང་པོར་ཡང་དག་པའི་སྤོང་བ་ལ་བཞི་ལས། དང་པོ་ངོ་བོ་ནི།
སྤོང་བའི་སེམས་པ་ཤེས་རབ་དང་མཚུངས་ལྡན་ཡིན་ལ། གཉིས་པ་ངེས་ཚིག་ནི་
སྤང་བྱ་སྤོང་བའི་བྱ་བ་ལ་འཇུག་པས་སོ། །གསུམ་པ་དབྱེ་བ་ལ་བཞི་སྟེ། ཐུགས་རྗེ་
སེམས་དཔའི་ས་བཅད་བཞི་པ་བསྒྲུབ་ཐབས་སྐབས་ཀྱི་ལམ་ལྔའི་དང་པོ་ཚོགས་
ལམ་དུ་བཤད་ཟིན་ནོ། །བཞི་པ་བསྒོམ་ཚུལ་ནི། མཐའ་དག་སྤྱི་འབྱིན་གྱི་གཉེན་
278



ལུང་རིགས་མཛོད།
པོ་གོང་བཞིན་སྐྱེ་མེད་སྒྱུ་མ་དང་ ཁྱད་པར་དུ་ཡོད་མེད་དུ་མ་དམིགས་པས་མི་མཐོང་
བ། རྟག་ཆད་དུ་མ་དམིགས་པས་མི་སྤྱོད་པ། གཟུང་འཛིན་དུ་མ་དམིགས་པས་
མི་རྟོག་པ། བྱིང་རྒོད་དུ་མ་དམིགས་པས་སེམས་པའི་རྣམ་པ་ཅན་དུ་བསྒོམ་པའོ།།
གསུམ་པ་རྫུ་འཕྲུལ་གྱི་རྐང་པ་ལ་བཞི། དང་པོ་ངོ་བོ་ནི། ཕུང་པོ་ལྔ་ལ་
དམིགས་ནས་རྣམ་པ་དུ་མར་འགྱུར་བར་བྱེད་པའི་ཡན་ལག་གོ །གཉིས་པ་ངེས་
ཚིག་ནི། འཕགས་པའི་རྫུ་འཕྲུལ་ལ་སོགས་འདྲེན་པས་སོ། །གསུམ་པ་དབྱེ་བ་ལ་
རྩ་བ་ཡན་ལག་ཉིང་ལག་གསུམ། རྩ་བའི་སྒོ་ནས་བདལ་འབུམ་ལས། འདུན་པ།
བརྩོན་འགྲུས། སེམས་པ། དཔྱོད་པ་དང་བཞི་དང་། སྟོང་ཁམས་དང་མཛོད་
ལས། མོས་པའི་ཏིང་ངེ་འཛིན་དང་
། འདུན་པ། གསལ་བ་རྟོགས་པ། མཉམ་
པའི་ཏིང་ངེ་འཛིན་བཞི། ཡན་ལག་གི་སྒོ་ནས་དད་པ་དང་། (༡) འདུན་
པ་དང༌ ( ༢) བརྩོན་འགྲུས་དང༌ (༣） ཤིན་ཏུ་སྦྱངས་བ་དང༌ (༤) དྲན་པ་
དང་ (༥） ཤེས་བཞིན་དང་ (༦） སེམས་པ་དང༌ (༧) བཏང་སྙོམས་དང་བརྒྱད།
ཉིང་ལག་གི་སྒོ་ནས་མོས་པ་ལ་སོགས་རེ་རེ་ལ་དད་འདུན་ལ་སོགས་བརྒྱད་བརྒྱད་
དུ་ཕྱེ་བ་སུམ་ཅུ་སོ་གཉིས་སོ། །བཞི་པ་བསྒོམ་ཚུལ་ནི་དེ་དག་ལ་དམིགས་ནས་
མཉམ་རྗེས་ཟུང་འབྲེལ་དུ་བསྒོམ་པའོ།།
གསུམ་པ་རྒྱུད་ལ་སྐྱེ་ཚུལ་ནི། དང་པོ་དྲན་པ་ཉེ་བཞག་བསྒོམ་པས་བདག་
རྟག་པ་གཅིག་བུ་བའི་ལོག་རྟོགས་སྤངས་ནས་མི་རྟག་པ་རྒྱུད་ལ་སྐྱེ། གཉིས་པ་ཡང་
དག་པས་ལྟ་བ་ཡོད་མེད་རྟག་ཆད་དུ་འཛིན་པ་སྤངས་ནས་སྒོམ་པ་བྱིང་རྒོད་དང་
གཟུང་འཛིན་ལས་གྲོལ་བའི་མི་རྟོག་པའི་སྒོམ་བྱུང་རྒྱུད་ལ་སྐྱེ། གསུམ་པས་ནི་ཉེས་
པའི་དྲི་མ་ལྔ་སྤོང་བར་བྱེད་དེ། སྒོམ་ལ་མ་ཞུགས་པའི་སྔ་རོལ་ཏུ་ལེ་ལོ་འབྱུང་བས་
དེའི་གཉེན་པོ་འདུན་པས་རྒྱུའི་ཚུལ་དུ་བསྐུལ་མ་འདེབས་ཤིང་བརྩོན་འགྲུས་ཀྱིས་
273



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འབྲས་བུའི་ཚུལ་དུ་བསྐུལ་མ་འདེབས་ལ། དེ་གཉིས་ཀྱི་རྒྱུ་དད་པ་ཡིན་ཞིང་འབྲས་
བུ་ཤིན་ཏུ་སྦྱངས་བ་ཡིན་ནོ། །ཞུགས་པ་དང་པོའི་དུས་སུ་བརྗེད་པ་འབྱུང་བས་དེའི་
གཉེན་པོར་དྲན་པས་རྟག་ཏུ་ཡིད་ལ་བྱེད་ཅིང་། ཞུགས་པ་དངོས་གཞིའི་དུས་སུ་སྐྱོན་
ཡོན་འབྱུང་བས་དེའི་གཉེན་པོར་ཤེས་བཞིན་གྱི་བྱ་རས་སྐྱོན་སྤངས་ཤིང་ཡོན་ཏན་
དང་དུ་ལེན་པའོ། །དངོས་གཞི་ཐ་མའི་དུས་སུ་བྱིང་རྒོད་འབྱུང་བས་དེའི་གཉེན་
པོར་སེམས་པས་བྱིང་བ་སྤོང་ཞིང་བཏང་སྙོམས་ཀྱིས་རྒོད་པ་སྤོང་བར་བྱེད་དོ། །དེ་
དག་སྤངས་ནས་རྟོགས་བྱ་སྒོམ་བྱུང་རྫུ་འཕྲུལ་གྱི་རྟོགས་པ་རྒྱུད་ལ་སྐྱེ་བར་འགྱུར་
རོ། །བཞི་པ་བྱེད་ལས་ནི། སྦྱོར་ལམ་རྒྱུད་ལ་སྐྱེ་བར་བྱེད་པའི་ལས་ཅན་ནོ།།
གཉིས་པ་སྦྱོར་ལམ་ལ་བཞི། རྒྱུ་དང་། རང་བཞིན། རྒྱུད་ལ་སྐྱེ་ཚུལ། བྱེད་
ལས་སོ། །དང་པོ་རྟེན་ཚོགས་ས་གསུམ་ལས། དང་པོ་གཉིས་གོང་དང་མཐུན། ས་
ནི་བསམ་གཏན་ས་དྲུག་གོ །གཉིས་པ་རང་བཞིན་ལ་གསུམ། མཚན་ཉིད། ངེས་
ཚིག །དབྱེ་བའོ། །དང་པོ་ནི། མཚན་ཉིད་ཀྱི་ཐེག་ཆེན་རང་ལུགས་ཀྱི་ཚོགས་ལམ་
ཆེན་པོ་རྫོགས་རྗེས་སུ་བྱུང་ཞིང་། བྱང་ཆུབ་སེམས་དཔའ་རང་གི་རྟོགས་བྱའི་
གཙོ་བོར་གྱུར་པ་བདག་མེད་གཉིས་སྒོམ་འབྱུང་གི་སྒོ་ནས་དོན་སྤྱི་ལ་གསལ་སྣང་
ཐོབ་པའི་ཚུལ་དུ་རྟོགས་པའི་མཁྱེན་པ། དེ་དང་མོས་པ་སྤྱོད་པའི་ལམ་ངེས་འབྱེད་
ཡན་ལག །དོན་མངོན་རྟོགས། ངེས་འབྱེད་ཆ་མཐུན་རྣམས་དོན་གཅིག་སྟེ། རྣམ་
འབྱེད་ཉི་འོད་ལས། མོས་པ་སྤྱོད་དང་ངེས་པར་འབྱེད། ཆ་མཐུན་ལམ་ཞེས་ཀུན་
ཏུ་བརྗོད། ཅེས་སོ། །གཉིས་པ་ངེས་ཚིག་ནི། འཇིག་རྟེན་པའི་ལམ་གྱིས་འཇིག་
རྟེན་ལས་འདས་པའི་ལམ་ལ་སྦྱོར་བར་བྱེད་པས་སྦྱོར་ལམ། གསུམ་པ་དབྱེ་བ་ལ་
བཞི་སྟེ། ས་ལམ་ལས། དྲོད་རྩེ་བཟོད་པ་བོན་མཆོག་གོ །ཞེས་པས། དྲོད་དང་རྩེ་
མོ་དང་བཟོད་པ་དང་བོན་མཆོག་དང་བཞི། རིམ་བཞིན་རང་རང་གི་མཚན་
230



ལུང་རིགས་མཛོད།
ཉིད་ཀྱི་དང་། བསྒོམ་ཚུལ་དང་གཉིས་རེའི་སྒོས་དབྱེ་བ་སྟེ། དེ་ཉིད་ལས། སྤང་
གཉེན་རྫས་བཏགས་རྣམ་པ་བཞི། རང་བཞིན་མེད་རྟོགས་ཉིད་ཀྱིས་འབྱེད། ཞེས་
པས། དང་པོའི་མཚན་ཉིད་ཀུན་ནས་ཉོན་མོངས་པའི་གཟུང་བ་རང་བཞིན་མེད་
པར་རྟོགས་པ་ལ་གསལ་སྣང་ཐོབ་པ། དེའི་བསྒོམ་ཚུལ་ཀུན་ནས་ཉོན་མོངས་ཀྱིས་
གཟུང་བ་ལ་དམིགས་ནས་མཉམ་རྗེས་ཟུང་འབྲེལ་དུ་བསྒོམ་པ། གཉིས་པའི་མཚན་
ཉིད་གཉེན་པོ་བརྟེན་པའི་གཟུང་བ་རང་བཞིན་མེད་པར་རྟོགས་པ་ལ་གསལ་སྣང་
ཐོབ་པ། བསྒོམ་ཚུལ་གཉེན་པོ་བརྟེན་པའི་གཟུང་བ་ལ་དམིགས་ནས་སྐྱེ་མེད་སྒྱུ་
མར་བསྒོམ་པ། གསུམ་པའི་མཚན་ཉིད་གང་ཟག་རྫས་འཛིན་རང་བཞིན་མེད་པར་
རྟོགས་པ་ལ་གསལ་སྣང་ཐོབ་པ། བསྒོམ་ཚུལ་ནི་གང་ཟག་རྫས་འཛིན་ལ་དམིགས་
ནས་སྔ་ལྟར་བསྒོམ་པའོ། །བཞི་པའི་མཚན་ཉིད་སྐྱེས་བུ་བཏགས་འཛིན་རང་བཞིན་
མེད་པར་རྟོགས་པ་ལ་གསལ་སྣང་ཐོབ་པ། བསྒོམ་ཚུལ་ཀྱང་སྐྱེས་བུ་བཏགས་
འཛིན་ལ་དམིགས་ནས་སྔ་མ་ལྟར་བསྒོམ་པའོ། །དེའང་འབུམ་ཏིག་ལས། སྦྱོར་
བའི་ལམ་འོག་མ་གཉིས་ལ་ཕྱི་གཟུང་བའི་ཡུལ་སྤང་། གོང་མ་གཉིས་ལ་ནང་འཛིན་
པའི་སེམས་སྤང་། ཞེས་པས། དྲོད་རྩེ་གཉིས་ལ་གཟུང་རྟོག་དང་། བཟོད་པ་བོན་
མཆོག་གཉིས་ལ་འཛིན་རྟོག་རང་བཞིན་མེད་པར་རྟོགས་པའོ། །དེ་དག་གི་སྒྲ་དོན་
དང་དབྱེ་བ་དང་བསྒོམ་པའི་བོན་དབང་པོ་ལྔ་དང་སྟོབས་ལྔ་རྣམས་སེམས་དཔའི་
སྐབས་སུ་བཤད་ཟིན་ནོ།།
གསུམ་པ་རྒྱུད་ལ་སྐྱེ་ཚུལ་ལ་གསུམ། སྤང་བྱ་དྲི་མའི་རང་བཞིན། སྤོང་བྱེད་
གཉེན་པོས་སྤང་ཚུལ་དེས་ཐོབ་པའི་རྟགས་སོ། །དང་པོ་ནི་ཀུན་ནས་ཉོན་མོངས་
ཀྱིས་གཟུང་བ་ནི་ཕུང་པོ་ཁམས་དང་སྐྱེ་མཆེད་རྟེན་འབྲེལ་བཅུ་གཉིས་ལ་སོགས་
སྡུག་ཀུན་གྱི་རྒྱུད་ཀྱིས་བསྡུས་པ་རྣམས་ཡིན་ཅིང་དེ་ལ་སྤངས་བྱ་དང་གཟུང་བར་
28f



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཞེན་པ་དང་། གཉེན་པོ་བརྟེན་པའི་གཟུང་ནི་བླ་མེད་བཅུ་དང་སྟོང་ཉིད་བཅོ་
བརྒྱད་ལམ་སུམ་ཅུ་རྩ་བདུན་ལ་སོགས་འགོག་ལམ་གྱིས་བསྡུས་པ་རྣམས་ཡིན་ཞིང་
དེ་ལ་གཉེན་པོར་ཞེན་པ་དང་། གང་ཟག་རྫས་འཛིན་ནི་ཕུང་པོ་ལྔ་ལ་བདག་རྟག་
པ་གཅིག་བུ་རང་དབང་ཅན་ཡུལ་ལ་ལོངས་སྤྱོད་པ་པོར་ཞེན་པ་དང་། སྐྱེས་བུ་
བཏགས་འཛིན་ནི་དེ་ལྟར་མི་རྟོག་ཀྱང་ཕུང་པོའི་རྒྱུན་ཙམ་ལ་སེམས་ཅན་དང་་ སེམས་
དཔར་མིང་བཏགས་ནས་ཡུལ་ལ་ལོངས་སྤྱོད་པར་འཛིན་ཅིང་ཞེན་པའོ། །དེ་ལྟར་
རྣམ་པ་བཞི་ལ་ཞེན་པའི་རྟོག་པ་ནི་གཟུང་འཛིན་གྱི་རྟོག་པ་ཆ་བཞི་ཞེས་བྱའོ། །གཉིས་
པ་སྤོང་བྱེད་ཀྱི་གཉེན་པོ་ངེས་འབྱེད་ཆ་བཞི་དྲོད་རྩེ་མོ་བཟོད་པ་བོན་མཆོག་བཞི་
སྟེ། དེ་ཉིད་ལས། དྲོད་སྣང་བ་ཐོབ་པ། རྩེ་མོ་སྣང་བ་མཆེད་པ། བཟོད་པ་དེ་ཁོ་
ན་ཉིད་ཀྱི་དོན་ལ་ཞུགས་པ། འཇིག་རྟེན་བོན་མཆོག་བར་ཆད་མེད་པའི་ལམ།
ཞེས་སོ། །དེ་དག་གིས་སྤོང་ཚུལ་ནི་བོན་ཉིད་སྤྱིའི་རྣམ་པ་ལ་གསལ་སྣང་ཐོབ་པས་
རྟོག་པ་ཆ་བཞི་རགས་པ་འགོ་གནོན་ཅིང་ངེས་འབྱེད་བཞི་ལ་གསལ་སྣང་རིམ་གྱིས་
སྐྱེས་པའོ། །གསུམ་པ་དེས་ཐོབ་པའི་རྟགས་ལ་དྲོད་དང་རྩེ་མོ་བཟོད་པ་བོན་མཆོག་
ཐོབ་པའི་རྟགས་སོ། །དང་པོ་དྲོད་ཐོབ་པའི་རྟགས་ནི། ས་ལམ་འཕྲུལ་
འཕྲུལ་སྒྲོན་ལས།
མི་ཁོམ་གནས་སུ་མི་ལྟུང་ཞིང་། མཚན་འཛིན་ལྡོག་དང་སོམ་ཉི་མེད། བྱམས་པ་སོགས་
ཀྱི་མཆན། ཀུན་སློང་བྱས་ནས་ལས་མཚན་ ལ་འཇུག་སྟགཞན་དོན་བྱེད།། འདོད་པ་ལ་ལྷག་པར་
མཆན། འདུན་གནོད་སེམས་ཐེ་ཚོམ་དང་། གཉིད་རྨུགས་སེམས་ཞུམ་རྒོད་དང་
འགྱོད། རྣམ་གཡེང་བག་ཆགས་དང་མི་འགྲོགས།། དགེ་སྤྱོད་གཞན་ཡང་དེར་འགོད་
བྱེད། དགེ་བ་སེམས་ཅན་དོན་དུ་བསྔོ།། དྲན་དང་ཤེས་བཞིན་རྟག་ཏུ་ལྡན། ལུས་
གཙང་ཤིག་དང་སྲོ་མ་མེད།། ཅེས་སོ། །གཉིས་པ་རྩེ་མོ་ཐོབ་པའི་རྟགས་ནི། དེ་ལས་
འབུ་རིགས་ཏེ་སྲིན་བུ་ལྔ་བརྒྱ་མཆན། རྣམས་ནི་འབྱུང་མི་འགྱུར། རང་། དགེ་ལ་གནས་གཞན་
282



ལུང་རིགས་མཛོད།
དགེ་ལ་མཆན་འགོད་ཡང་དག་ལེན། རང་དོན་ཁོ་ན་སྟེ་མཆན། དམན་སེམས་མི་འཆང་གཞན་
ལ་བརྩེ།། ཞེས་སོ། །གསུམ་པ་བཟོད་པ་ཐོབ་པའི་རྟགས་ནི། དེ་ལས། ལམ་ལ་ཡིད་
ཆེས་བདུད་སོགས་ཀྱི་མཆན་ བསླུ་མི་ནུས།། བཞི་པ་བོན་མཆོག་ཐོབ་པའི་རྟགས་ནི། སྔ་
མ་ལས། འཁོར་གསུམ་མཆན། མི་དམིགས་སྤྱོད་པས་སངས་རྒྱས་དགྱེས།། ཞེས་སོ། །
བཞི་པ་བྱེད་ལས་ནི། མཐོང་ལམ་ཉེ་བར་རྒྱུད་ལ་བསྐྱེད་པའི་ལས་ཅན་ནོ། །དེ་ལྟར་
ཚོགས་སྦྱོར་གཉིས་ནི་འཇིག་རྟེན་པའི་ལམ་ཞེས་བྱའོ། །
གསུམ་པ་འཇིག་རྟེན་ལས་འདས་པའི་ལམ་མཐོང་སྒོམ་གཉིས་ཏེ། མཐོང་
ལམ་ལ་གསུམ། རྒྱུ་དང་། རང་བཞིན། བྱེད་ལས་སོ། །དང་པོ་ནི། གོང་དུ་རིམ་
ཁང་ལྔ་པ་སེམས་དཔའི་ཐར་ལམ་བཤད་པའི་སྐབས་སུ་ཆགས་པར་བྱེད་པའི་རྟེན།
རྒྱུ་གང་ལས་སྐྱེ་བ། རྐྱེན་གང་གིས་བསྐྱེད་པ་རྣམས་ཡིན་ལ། ཁྱད་པར་དུ་རྒྱུ་རྐྱེན་
ཐེག་ཆེན་སེམས་བསྐྱེད། བདག་རྐྱེན་འོག་མར་ཕར་ཕྱིན་ཉམས་སུ་ལེན་པ། དམིག་
རྐྱེན་གཟུང་འཛིན་གཉིས་ཀྱིས་སྟོང་པའི་བོན་ཉིད། དེ་མ་ཐག་རྐྱེན་བོན་མཆོག་
ཆེན་པོའི་ཡེ་ཤེས་བཞི་དང་། རྟེན་ཚོགས་ས་དང་གསུམ་རྣམས་ལས། ས་ནི་བསམ་
གཏན་ས་དྲུག་སྟེ་སྡེ་སྣོད་མཛོད་ཀྱི་རྒྱུ་མཚན་ཉིད་ཀྱི་གྲུབ་མཐའ་གཏན་ལ་ཕབ་
པར་ལེའུ་བཅུ་པར་བསམ་གཏན་གྱི་སྐབས་སུ་བཤད་པ་བཞིན་དུ་རྟོགས་པར་བྱའོ།།
གཉིས་པ་རང་བཞིན་ལ་ལྔ། མཚན་ཉིད། ངེས་ཚིག །དབྱེ་བ། མཐོང་སྤངས།
དེ་ཅི་ལྟར་སྤང་བའི་ཚུལ་ལོ། །དང་པོ་ནི། མཚན་ཉིད་ཀྱི་ཐེག་ཆེན་རང་ལུགས་
ཀྱི་སྦྱོར་ལམ་ཆེན་པོ་རྫོགས་རྗེས་སུ་བྱུང་ཞིང་། བྱང་ཆུབ་སེམས་དཔའ་རང་གི་
རྟོགས་བྱའི་གཙོ་བོར་གྱུར་པ་བདག་མེད་གཉིས་མངོན་སུམ་དུ་རྟོགས་པའི་རིགས་
སུ་གནས་པའི་བདེན་པ་མངོན་རྟོགས། དེ་དང་འཕགས་ལམ་དང་པོ། །བདེན་པ་
མངོན་རྟོགས། ངེས་འབྱེད་མངོན་རྟོགས་རྣམས་དོན་གཅིག་སྟེ། རང་གི་དམིགས་
283



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡུལ་དུ་གྱུར་པའི་བདག་མེད་གཉིས་དང་། བདེན་བཞིའི་རྣམ་པ་བཅུ་དྲུག་གི་
མཚན་ཉིད་རང་བཞིན་མེད་པར་མངོན་སུམ་དུ་གསར་དུ་རྟོགས་པས་མཐོང་ལམ་
བདེན་པ་མངོན་རྟོགས་དང་། རང་གི་རྟོགས་བྱའི་དོན་གྱི་རང་མཚན་སྔར་མ་
རྟོགས་པ་མངོན་སུམ་དུ་ངེས་པར་བྱེད་པས་ན་ངེས་འབྱེད་མངོན་རྟོགས་སུ་འཇོག་
པ་གང་ཞིག །དེ་གསུམ་དོན་གཅིག་པའི་ཕྱིར་ཏེ། མཛོད་ཀུན་བཏུས་ལས། འཁོར་
མེད་ལམ་མཆོག་མཐོང་བའི་ལམ། བདེན་བཞིའི་མཚན་ཉིད་གསར་དུ་མཐོང་།
ཞེས་དང་། ས་ལམ་ལས། དེ་ཉིད་རང་མཚན་སྔར་མ་རྟོགས། རྟོགས་པས་ཕྱིན་
བྱེད་མཐོང་ལམ་མོ། །ཞེས་སོ། །གཉིས་པ་ངེས་ཚིག་ནི། སྔར་མ་མཐོང་བའི་དོན་
མངོན་སུམ་དུ་མཐོང་བས་སྟེ། མདོ་ལས། མ་མཐོང་མཐོང་ཕྱིར་མཐོང་བའི་ལམ།
ཞེས་སོ། །གསུམ་པ་དབྱེ་བ་ག ས་ལམ་ལས། ཤེས་བཟོད་སྐད་ཅིག་བཅུ་དྲུག་གོ །དག་
དང་མ་དག་སྒོ་ནས་འབྱེད།། ཅེས་པས། དབྱེ་བ་དངོས། དབྱེ་བ་སོ་སོའི་དོན།
དེའི་ཁྱད་པར་གྱི་བོན་ནོ། །དང་པོ་ནི། མཐོང་ལམ་ཤེས་བཟོད་བཅུ་དྲུག་ཡིན་ཏེ།
བདེན་པ་བཞི་རེ་རེ་ལ་ཤེས་བཟོད་སྐད་ཅིག་བཞི་བཞི་སྟེ། གང་ཞེ་ན། སྡུག་བསྔལ་
ལ་བོན་དུ་ཤེས་པའི་བཟོད་པ་དང་སྐད་ཅིག་མ་གཉིས། རྗེས་སུ་ཤེས་པའི་བཟོད་
པ་དང་སྐད་ཅིག་མ་གཉིས་ཏེ་བཞིའོ། །དེ་བཞིན་དུ་ཀུན་འབྱུང་དང་འགོག་པ་དང་
ལམ་ལ་ཡང་བཞི་རེ་སྟེ་བཅུ་དྲུག་གོ །དེ་ཡང་བློ་སྐད་ཅིག་གི་ངོ་བོ་གཅིག་ཏུ་སྐྱེ་ལ་
རྣམ་པ་རྟོག་ཚུལ་གྱི་ལྡོག་པ་ཐ་དད་དུ་སྐྱེའོ། །དེ་ཡང་འཁོར་གཡུང་དྲུང་གི་ཡན་
ལག་བདུན་བདུན་དང་ལྡན་པ་རྟོགས་ཤིང་འཇུག་སྟེ། གཡུང་དྲུང་ཡན་ལག་
བདུན་ནི་གོང་དུ་སེམས་དཔའི་སྐབས་སུ་བསྟན་ཟིན་ནོ། །
གཉིས་པ་དབྱེ་བ་སོ་སོའི་དོན་ལ་གསུམ། གཉིས་མེད་མཐོང་བའི་ལམ། བོན་
ཉིད་མཐོང་བའི་ལམ། ཡེ་ཤེས་མཐོང་ལམ་མོ། །དང་པོ་ནི། བོན་ཉིད་སྐྱེ་མེད་
284



ལུང་རིགས་མཛོད།
དབྱིངས་སྤྲོས་བྲལ་གྱི་རང་བཞིན་དང་། ཡེ་ཤེས་འགག་མེད་རྩལ་སྒྲིབ་མེད་དུ་གསལ་
བ་གཉིས་དབྱེར་མེད་ཉག་གཅིག་ཏུ་སྔར་མ་རྟོགས་པའི་དོན་སལ་གྱིས་དུས་གཅིག་
ཏུ་གསར་དུ་རྟོགས་པ་དེ་ཡིན། གཉིས་པ་བོན་ཉིད་མཐོང་བའི་ལམ་ལ་གསུམ་ལས།
ངོ་བོ་ནི་སྐྱེ་བ་མེད་པའི་དབྱིངས་རང་མཚན་སྔར་མ་རྟོགས་པའི་དོན་མངོན་སུམ་
དུ་རྟོགས་པ། ངེས་ཚིག་བོན་ཉིད་སྐྱེ་བ་མེད་པའི་དོན་མངོན་སུམ་དུ་མཐོང་བས་
སོ། །དབྱེ་བ་བོན་ཤེས་པའི་བཟོད་པ་དང་། བོན་ཤེས་པའི་སྐད་ཅིག་མ་གཉིས་ཏེ།
དམིགས་ཡུལ་བདེན་པ་བཞི་ལ་ལྟོས་ནས་ཕྱེ་བས་བརྒྱད་དོ། །རྒྱུད་ལ་སྐྱེ་ཚུལ་ནི།
སྤང་བྱ་མཐོང་སྤངས་དྲི་མ་མ་དག་པ་དེ་བོན་ཤེས་པའི་བཟོད་པས་རྟོགས་པས་ན་
བོན་ཤེས་པའི་བཟོད་པ་ནི་མ་དག་པ་མཐོང་ཞེས་བྱ་ལ། སྤང་བྱ་མཐོང་སྤངས་དྲི་
མ་དག་པ་དེ་བོན་ཤེས་པའི་སྐད་ཅིག་མས་རྟོགས་པས་ན་སྐད་ཅིག་མ་ནི་དག་པ་
མཐོང་བའི་ལམ་ཞེས་བྱ་སྟེ། དེ་ལས། བོན་ཤེས་གཉིས་ཀྱིས་བོན་ཉིད་མཐོང་།།
ཞེས་སོ། །བློ་ངོ་བོ་གཅིག་ལ་རྟོགས་ཚུལ་གྱི་ལྡོག་པ་ཐ་དད་དོ། །གསུམ་པ་ཡེ་ཤེས་
མཐོང་བ་ལ་གསུམ་ལས། ངོ་བོ་ནི་སྒྱུ་མ་ལྟ་བུའི་རང་མཚན་སྔར་མ་རྟོགས་པའི་དོན་
མངོན་སུམ་དུ་རྟོགས་པ། ངེས་ཚིག་ཡེ་ཤེས་སྒྱུ་མ་ལྟ་བུའི་དོན་མངོན་སུམ་དུ་མཐོང་
བས་སོ། །དབྱེ་བ་རྗེས་སུ་ཤེས་པའི་བཟོད་པ་དང་། རྗེས་སུ་ཤེས་པའི་སྐད་ཅིག་
མ་གཉིས་ཏེ། དམིགས་ཡུལ་བདེན་པ་བཞི་ལ་ལྟོས་ནས་ཕྱེ་བས་བརྒྱད་དོ། །རྒྱུད་
ལ་སྐྱེ་ཚུལ་ནི། རྗེས་སུ་ཤེས་པའི་བཟོད་པས་བོན་ཤེས་པའི་བཟོད་པ་རང་རིག་
པའི་ཚུལ་གྱིས་གཞལ་ཞིང་། རྗེས་སུ་ཤེས་པའི་སྐད་ཅིག་མས་བོན་ཤེས་པའི་སྐད་ཅིག་
མ་རང་རིག་པའི་ཚུལ་གྱིས་གཞལ་བས་ཏེ། དེ་ལས། རྗེས་ཤེས་གཉིས་ཀྱིས་ཡེ་ཤེས་
གཞལ།། ཞེས་སོ། །བློ་ངོ་བོ་གཅིག་ལ་རྟོགས་ཚུལ་གྱིས་ཐ་དད་དོ། །སྐད་ཅིག་མ་
སྐྱེ་བའི་ཚུལ་ནི། མཐོང་ལམ་ངོ་བོ་གཅིག་ལ་ལྡོག་པ་བཅུ་དྲུག་སྐད་ཅིག་མ་དག་
235



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་ཅིག་ཅར་སྐྱེས་པ་སྟེ། སྤང་བྱ་སྤངས་པ་དང་མཐོང་ལམ་རྒྱུད་ལ་སྐྱེ་བ་གཉིས་
སྐད་ཅིག་གཞན་གྱིས་བར་མ་ཆོད་པ་དུས་ཅིག་ཆར་དུ་སྔར་མ་མཐོང་བའི་དོན་མངོན་
སུམ་དུ་མཐོང་སྟེ། གབ་པ་ལས། ཐེག་པ་ཆེན་པོའི་ལུགས་ཀྱིས་སྒྲིབ་པ་ཐམས་ཅད་
ཅིག་ཆར་དུ་འབྱོང་སྟེ། ཞེས་གསུངས་སོ། །སྐད་ཅིག་མ་ནི་བྱ་རྫོགས་ཀྱི་སྐད་ཅིག་
ར་འདོད་ན་ནི་རིམ་ཅན་དུ་འགྱུར་བས་འདི་ནི་དུས་མཐའི་སྐད་ཅིག་མའོ། །དུས་
མཐའ་ལ་ཡང་ཕྲ་རགས་གཉིས་སུ་བཤད་པའི་རགས་པའི་དུས་མཐའི་སྐད་ཅིག་
མའོ། །དུས་མཐའི་སྐད་ཅིག་མའི་ངོས་བཟུང་ནི་གོང་དུ་རྣམ་རྩོད་པའི་བསྒྲུབ་
ཐབས་སུ་བཤད་ཟིན་ནོ།།
གསུམ་པ་ཁྱད་པར་བོན་ལ་གསུམ། མཐོང་བར་བྱ་བའི་བོན། མཐོང་བར་
བྱེད་པའི་བློ་རིག་པ། མཐོང་བའི་རྟགས་དང་ཕན་ཡོན་ནོ། །དང་པོ་ནི། གཤེན་རབ་
ཀྱི་ལམ་བཞི་སྟེ། གཤེན་ལམ་དཀར་པོ་བག་ཆགས་མེད་པ་ནི་ཀུན་བརྟགས་ཀྱི་རིཌ་
ཀྱིས་དག་པ་དང་། གཤེན་ལམ་དང་པོ་ཐུགས་རྗེ་རྒྱུན་ཞུགས་ནི་དངོས་སུ་སེམས་
ཅན་སྐྱོབ་ནུས་པ་དང་། གཤེན་ལམ་དྲང་པོ་འཁོར་བ་མེད་པ་ནི་སྤང་བྱ་ཀུན་
བརྟགས་ཀྱི་རིགས་སྤངས་པ་ལས་ཕྱིར་མི་ལྡོག་པ་དང་། གཤེན་ལམ་དབུ་མ་བླར་
ཕྱིན་པ་ནི་འཇིག་རྟེན་པའི་བློ་རྟོག་པའི་གོང་དུ་སླེབ་པ་སྟེ་བཞི་པོ་དེ་སྐབས་འདིར་
མཐོང་ལམ་གྱིས་བསྡུས་པའི་བོན་དུ་འདོད་དོ། །གཉིས་པ་མཐོང་བྱེད་ཀྱི་བློ་རིག་
པ་ནི་མངོན་སུམ་ཚད་མ་སྟེ། དེ་ཡང་ཡུལ་གྱི་སྒོ་ནས་དོན་དམ་མངོན་སུམ། བློ་རང་
གི་སྒོ་ནས་རྟོགས་པའི་མངོན་སུམ། རྟེན་གྱི་སྒོ་ནས་རྣལ་འབྱོར་མངོན་སུམ་ཚད་
མའོ། །གསུམ་པ་རྟགས་དང་ཕན་ཡོན་ནི། མཐོང་ལམ་གྱི་མཉམ་བཞག་ལ་ཕྱི་
ནང་གི་བོན་རྣམས་མི་དམིགས་པ་ནམ་མཁའ་ལྟར་རྟོགས་ཤིང་
། རྗེས་ཐོབ་ལ་མིག་
གི་རྫི་གོར་བ་བཞིན་དུ་སྣང་ལ་རང་བཞིན་མེད་པར་མཐོང་བ་སྟེ་དེ་ནི་རྟོགས་པའི་
286



ལུང་རིགས་མཛོད།
ཡོན་ཏན་ནོ། །འདི་ལ་ནི་བོན་གྱི་མིག་རྡུལ་མེད་ཅེས་བྱ་སྟེ། བོན་གྱི་མིག་རྡུལ་
མེད་ཅེས་པ་ནི་མཐོང་ལམ་ཐོབ་པ་ཡིན་ནོ། །སྤངས་པའི་ཡོན་ཏན་ནི། མཛོད་ལ་
སོགས་ནས་ཡེ་ཤེས་ཆེན་པོའི་སྟོབས་ལ་སོགས་མི་འཇིགས་པའི་སྟོབས་རྣམས་ཐོབ་
པར་བཤད་ཅིང་། ས་ལམ་ལས། མཉམ་བཞག་མི་དམིགས་རྗེས་ཐོབ་ཏུ། མིག་
གི་རྫི་གོར་བཞིན་དུ་མཐོང་།། མི་འཇིགས་སྟོབས་རྣམས་ཐོབ་པར་བཤད། ཅེས་
སོ། །གཞན་ཡང་འབུམ་ཏིག་ལས། ས་ཐོབ་འཇིགས་པ་ལྔ་དང་བྲལ།། ཞེས་པས།
ས་དང་པོ་ཐོབ་པའི་དུས་ན་རྣམ་པ་མི་འདྲ་བ་ལྔ་འབྱུང་ལ་འཇིགས་པ་ལྔ་དང་བྲལ་
ཏེ། གང་ཞེ་ན། ས་དང་པོ་ཐོབ་པའི་གཡུང་དྲུང་སེམས་དཔའ་དེ་ལ་ཟག་པ་མེད་
པའི་ཡེ་ཤེས་གསར་དུ་ཐོབ་པས་དགའ་བའི་རྣམ་པ་ཅན་དང་། སྔར་དུག་སྦྲུལ་
དང་གཅན་གཟན་ལ་སོགས་འཇིགས་པ་ཅན་གྱི་ལུས་བླངས་པ་དྲན་པས་སྐྱི་འཇིགས་
པའི་རྣམ་པ་ཅན་དང་། དམྱལ་བའི་བཙོ་བསྲེགས་ལ་སོགས་གསལ་བར་མཐོང་
བས་གཡང་ཟ་བའི་རྣམ་པ་ཅན་དང་། སྦལ་པ་དང་ཕག་སྦྲུལ་ལྟ་བུ་ངན་པའི་ལུས་
བླངས་པ་དྲན་པ་དང་། མངལ་སྒོར་འགྲིམས་པ་དྲན་པས་སྐྱུག་བྲོ་བའི་རྣམ་པ་ཅན་
དང་། སྔར་འཁྲིགས་ཆགས་དང་བག་མེད་སྤྱོད་པ་དྲན་པས་ངོ་ཚ་བའི་རྣམ་པ་
ཅན་དང་ལྔ་རྣམས་འབྱུང་ཞིང་། འཇིགས་པ་ལྔ་དང་བྲལ་བའི་ཡོན་ཏན་ཡོད་དེ།
རྣམ་པ་མི་རྟོག་པའི་ཡེ་ཤེས་ལ་མངའ་བརྙེས་པས་འཚོ་བ་ཆད་དོགས་པའི་འཇིགས་
པ་དང་བྲལ། སྐྱེ་བའི་ཀུན་སྦྱོར་སྤངས་པས་འཆི་དོགས་པའི་འཇིགས་པ་དང་བྲལ།
འཇིག་རྟེན་བོན་བརྒྱད་སྤངས་པས་མི་བསྔགས་པ་སྟེ་མི་སྙན་པ་སྒྲོགས་དོགས་
པའི་འཇིགས་པ་དང་བྲལ། འཁོར་བར་འཆིང་བྱེད་ཀྱི་ཉོན་མོངས་པ་སྤངས་པས་
ངན་སོང་དུ་ལྟུང་དོགས་པའི་འཇིགས་པ་དང་བྲལ། སྟོང་ཉིད་མངོན་སུམ་དུ་
རྟོགས་པས་འཁོར་བ་ལ་བག་ཚ་བའི་འཇིགས་པ་རྣམས་དང་བྲལ་བའི་ཕྱིར་ཏེ།
2g7



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཞི་ལམ་འབྲས་བུའི་རྣམ་འབྱེད་ལས། ས་ནི་དང་པོ་སྔར་མ་མཐོང་། བོན་གྱི་དོན་
དག་གསར་མཐོང་ཕྱིར།། དགའ་དང་སྐྱི་འཇིགས་གཡང་ཟ་ཞིང་།། སྐྱུག་བྲོ་ངོ་ཚའི་
རྣམ་པ་ཅན།། ས་ཐོབ་འཇིགས་པ་ལྔ་བྲལ་ཏེ།། འཚོ་ཆད་འཆི་དང་མི་བསྔགས་དང་།།
ངན་སོང་འཁོར་བ་བག་ཚའོ། །ཞེས་དང་། ཡང་ན་ས་ལམ་ལས། མེ་ཆུ་དུག་མཚོན་
ནད་རིམ་དང་། མུ་གེ་ཉོན་མོངས་འཇིག་པ་བྲལ། ཞེས་སོ།།
བཞི་པ་མཐོང་སྤང་ལ་གསུམ། རྒྱུ་དང་། རང་བཞིན། བྱེད་ལས་སོ། །དང་
པོ་ནི། སྤང་བྱ་མཐོང་སྤང་གི་རྒྱུ་ནི་མ་རིག་པ་ཡིན་ཏེ། མདོ་ཕྲན་ལས། མ་རིག་
རྒྱུ་ལས་དུག་ལྔ་རྐྱེན་དབང་གི །འབྲས་བུ་ཁམས་གསུམ་འཁོར་བའི་གནས་སུ་སྦྱངས།
ཞེས་སོ། །གཉིས་པ་རང་བཞིན་ལ་བཞི། མཚན་ཉིད། ངེས་ཚིག །དབྱེ་བ། རྣམ་
གྲངས་སོ། །དང་པོ་ནི། དུས་གློ་བུར་དུ་སྐྱེས་པའི་བདག་ལྟ་གང་ཞིག །དེ་ཁོ་ན་
ཉིད་ཀྱི་རང་མཚན་རྟོགས་པ་ལ་གེགས་བྱེད་པ་དེ་ཡིན་ཏེ། ས་ལམ་ལས། བདག་
ལྟ་གང་གིས་ཁོ་ན་ཉིད། རང་མཚན་རྟོགས་ལ་གེགས་བྱེད་ཡིན། ཞེས་སོ། །གཉིས་
པ་ངེས་ཚིག་ནི། མཐོང་ལམ་གྱི་གནོད་བྱར་གྱུར་པ་དང་། དེ་དག་རྒྱུད་ལ་ཡོད་
ན་མཐོང་ལམ་རྒྱུད་ལ་མི་སྐྱེ་བས་ན་མཐོང་སྤང་ཞེས་སུ་བརྗོད་དོ། །གསུམ་པ་དབྱེ་
བ་ལ་ངོ་བོའི་ཆ་ནས་ཉོན་མོངས་པའི་སྒྲིབ་པ་དང་ཤེས་བྱའི་སྒྲིབ་པ་གཉིས་སོ། །དེ་
ཡང་ལྷན་སྐྱེས་ནི་མ་ཡིན་ཅིང་། ཀུན་བརྟགས་ཀྱི་རིགས་ཀྱིས་བསྡུས་པའོ། །བཞི་
པ་རྣམ་གྲངས་ནི། བདེན་པ་བཞི་ལ་དམིགས་པའི་ལོག་ཞུགས་བརྒྱ་དང་བཅུ་གཉིས་
ཏེ་གོང་དུ་སེམས་དཔའི་སྐབས་སུ་བཤད་ཟིན་ནོ།།
འོ་ན་འབུམ་ཏིག་ལས། མཐོང་སྤང་བརྒྱ་དང་བཅུ་གསུམ་ཞེས་པར་གཅིག་
ལྷག་པ་གང་ཡིན་ཞེ་ན། རྒྱུ་མ་རིག་པའམ་གཏི་མུག་དང་བརྒྱ་དང་བཅུ་གསུམ་
མོ། །གསུམ་པ་བྱེད་ལས་ནི། མཐོང་ལམ་རྒྱུད་ལ་སྐྱེ་བ་ལ་གེགས་བྱེད་པའི་ལས་
288



ལུང་རིགས་མཛོད།
ལན
ཅན་ཡིན་ནོ། །ལྔ་པ་དེ་ཅི་ལྟར་སྤང་ཚུལ་ལ། མཐོང་སྤང་སྤོང་བྱེད་ཀྱི་གཉེན་པོ་གང་
ཡིན་ཞེ་ན། ས་ལམ་ལས། སྐྱེ་དང་འགག་འགྱུར་རྣམ་གཉིས་སོ། །ཞེས་པས།
འགག་འགྱུར་ནི་བོན་མཆོག་སྟེ་བར་ཆད་མེད་པའི་ལམ་ཡིན་ལ། སྐྱེ་འགྱུར་ནི་མཐོང་
པམ་སྟེ་རྣམ་གྲོལ་ལམ་ཡིན་ནོ། །དེས་ན་སྦྱོར་མཐོང་གཉིས་ཏེ། སྤང་བྱ་སྤང་ཚུལ་
ལ་འགག་འགྱུར་གྱིས་སྤོང་བ་ནི་སྤོང་བྱ་མཐོང་སྤང་དང་། དུས་དང་པོ་ལ་འཚོགས།
དུས་གཉིས་པར་གཉེན་པོས་སྤང་བྱ་ལ་གནོད་པ་བསྐྱལ་ནས་སྤང་བྱ་ནུས་མེད་དུ་
བྱས། དུས་གསུམ་པར་སྤང་བྱ་སྤང་གཉེན་དུས་མཉམ་དུ་འགག་པས་ན་འགག་
འགྱུར་གྱི་གཉེན་པོ་ཡིན་ལ། སྐྱེ་འགྱུར་གྱིས་སྤང་ཚུལ་ནི་སྤང་གཉེན་གཉིས་ཀ་
འགགས་པའི་ཤུལ་དུ་སྐད་ཅིག་གཞན་གྱིས་བར་དུ་མ་ཆོད་པར་མཐོང་ལམ་རྣམ་གྲོལ་
གྱི་ཡེ་ཤེས་རྒྱུད་ལ་སྐྱེས་པས་ན་སྐྱེ་འགྱུར་གྱི་གཉེན་པོ་ཞེས་བྱ་ལ། དེ་ཡང་སྐད་ཅིག་
ལ་སྐྱེ་བས་ན་མཐོང་ལམ་སྐད་ཅིག་ཏུ་སྐྱེ་ཞིང་ལྡོག་པ་བཅུ་དྲུག་ཏུ་སྐྱེ་བའོ། །ཞེས་
འགྲོ་མགོན་བློ་གྲོས་དང་རྗེ་མཁས་གྲུབ་མཉམ་མེད་བླ་མ་གཉིས་ཀྱིས་གསུངས་
སོ། །གསུམ་པ་བྱེད་ལས་ནི། བསྒོམ་ལམ་རྒྱུད་ལ་བསྐྱེད་པའི་ལས་ཅན་ཡིན་ནོ།།
བཞི་པ་མཐོང་བའི་རྒྱུན་ལ་གོམས་པར་བྱེད་པ་བསྒོམ་ལམ་ལ་གསུམ། རྒྱུ་དང་།
རང་བཞིན། བྱེད་ལས་སོ། །དང་པོ་ལ་རྟེན་དང་ཚོགས་དང་། ས་དང་གསུམ་སྔ་
ལྟར་ལ་གཟུགས་མེད་འོག་མ་གསུམ་ལའང་སྐྱེ་ཞིང་ཁྱད་པར་མཐོང་ལམ་རྒྱུད་ལ་
སྐྱེས་པ་ཡིན་ཏེ། དེ་མ་སྐྱེས་ན་གོམས་བྱ་མེད་པའི་ཕྱིར་རོ། །གཉིས་པ་རང་བཞིན་
ལ་ལྔ། ངོ་བོ། །ངེས་ཚིག །དབྱེ་བ། སྒོམ་སྤང་། དེ་ཅི་ལྟར་སྤང་ཚུལ་ལོ། །དང་
པོ་ནི། མཚན་ཉིད་ཀྱི་ཐེག་པ་ཆེན་པོ་རང་གི་ལུགས་ཀྱི་མཐོང་ལམ་རྫོགས་རྗེས་སུ་
བྱུང་ཞིང་། བྱང་ཆུབ་སེམས་དཔའི་རང་གི་རྟོགས་བྱའི་གཙོ་བོར་གྱུར་པ་བདག་
མེད་གཉིས་མངོན་སུམ་དུ་རྟོགས་ཟིན་གོམས་པར་བྱེད་པའི་སློབ་པ་འཕགས་པའི་
289



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྒྱུད་ཀྱི་མཁྱེན་པའོ། །སྒོམ་ལམ་དང་རྗེས་ལ་མངོན་རྟོགས་དོན་གཅིག །དེའི་དོན་
ཡང་རྟོགས་ཟིན་གྱི་དོན་ལ་འདྲིས་པས་ན་རྗེས་ལ་དང་། དེ་གོམས་པར་བྱེད་པའི་
རྟོགས་པ་ཡིན་པས་ན་མངོན་རྟོགས་ཞེས་བྱ་སྟེ། ས་ལམ་ལས། འདྲིས་ནས་ཕྱིན་
བྱེད་སྒོམ་པའི་ལམ།། ཞེས་སོ། །གཉིས་པ་ངེས་ཚིག་ནི། མཐོང་བའི་རྒྱུན་ལ་གོམས་
པར་བྱེད་པས་ན་བསྒོམ་ལམ་སྟེ། རྣམ་འབྱེད་ལས། སྔར་མཐོང་དོན་ལ་གོམས་
པ་གདེང་གྱུར་ལམ།། ཞེས་སོ། །གསུམ་པ་དབྱེ་བ་ལ་གསུམ། དབྱེ་བ་དངོས། དབྱེ་
བ་སོ་སོའི་དོན། ཁྱད་པར་གྱི་བོན་ནོ། །དང་པོ་ནི། སྒོམ་ལམ་ཆུང་འབྲིང་ཆེ་གསུམ་
དེའི་རེ་རེ་ལའང་གསུམ་གསུམ་སྟེ་དགུ་ཡིན་ལ། དེ་ཡང་སྤང་བྱ་རྣམ་པར་རྟོག་པ་
དགུ་སྤོང་པ། སྤོང་བྱེད་ཏིང་ངེ་འཛིན་དགུ་བསྐྱེད་པ། རྟོགས་བྱ་གཡུང་དྲུང་གི་
དབྱིངས་དགུ་རྟོགས་པ་ལ་ལྟོས་པ་སྟེ། ས་ལམ་ལས། ཆེ་འབྲིང་ཆུང་གསུམ་རྣམ་
པ་དགུ །རྟོགས་བྱ་རྟོགས་བྱེད་སྤང་བྱ་ནི།། དབྱིངས་དང་ཏིང་འཛིན་རྟོགས་པ་
དགུ །དེ་ལ་ལྟོས་ནས་རྣམ་པར་འབྱེད། ཅེས་སོ། །དེའང་འབུམ་ཏིག་ལས། བསྒོམ་
པའི་ལམ་ནི་ས་གཉིས་པ་ནས་བཅུ་པའི་བར་དུ་ཡིན་ཏེ། ཞེས་པས། སྤང་བྱ་རྟོག་
པ་དགུ་ནི་སྒོམ་སྤང་ཆེན་པོའི་ཆེན་པོ་སྒོམ་སྤང་ཆུང་ངུའི་ཆུང་ངུ་བར་གྱི་དགུ་སྟེ།
ཉོན་སྒྲིབ་དང་ཤེས་སྒྲིབ་གཉིས་ཀྱིས་བསྡུས་པའི་བག་ཆགས་ཀྱི་རྟོག་པ་ངོ་བོ་གཅིག་
ལ་ལྡོག་པ་ཐ་དད་པ། སྒྲིབ་བྱེད་གཅིག་ལ་སྒྲིབ་ལུགས་ཐ་དད་པ་སྟེ། མིང་ནི་རིམ་
བཞིན།(༡) བག་ཆགས་ཀྱི་སྒྲིབ་པ། (༢） འཁོར་དང་ཟང་ཟིང་གི་བག་ཆགས།
(༣）ཁམས་གསུམ་ས་དགུའི་བག་ཆགས། (༤) ） ཤེས་བྱའི་རྟོག་འཛིན་གྱི།
(༥）སྡུག་བསྔལ་སྐྱེར་ལེན་གྱི། (༦) བདུད་ཀྱི་ཆུ་བཞིའི། ( ༧) བརྗེད་ངས་
ཀྱི། (༨）འཁྲུལ་པའི་མཚན་མའི། (༩) ཤེས་བྱ་རྣམ་པར་གཡེང་བའི་བག་ཆགས་
དང་དགུའོ། །དེ་སྤོང་བྱེད་ཏིང་ངེ་འཛིན་དགུ་ནི་རིམ་བཞིན། (༡) མི་དམིགས་
290



ལུང་རིགས་མཛོད།
པའི་ཤེས་རབ། (༢） མི་ཆགས་པའི་བརྟུལ་ཞུགས། (༣） མི་མཉམ་པའི་སྟོབས་
མཆོག (༤) མི་རྟོགས་པའི་ཡེ་ཤེས། (༥) མི་ནུབ་པའི་རྒྱལ་མཚན། (༦) མི་
ཤིགས་པའི་གསས་མཁར། (༧) མི་བརྗེད་པའི་གཟུང་། (༨) མི་འཁྲུལ་པའི་
བླར་ཕྱིན་པ། (༩) མི་ཡེངས་པའི་ཏིང་ངེ་འཛིན་དང་དགུའོ། །དེ་དག་མདོའི་ལུང་
ལས་བསྟན་པ་སྟེ་མདོ་ལས། གནམ་རིམ་པ་གཉིས་ཀྱི་སྟེང་དུ་མི་དམིགས་པའི་ཤེས་
རབ་ཀྱིས་བག་ཆགས་དང་སྒྲིབ་པ་སྦྱོང༌། ཞེས་པ་ནས། གནམ་རིམ་པ་བཅུའི་
སྟེང་དུ་མི་ཡེངས་པའི་ཏིང་ངེ་འཛིན་དོན་གྱི་གཟེར་བུས་མི་འགྱུར་གཡུང་དྲུང་གི་
ས་ལ་གནས་པར་འགྱུར། ཞེས་ཀྱི་བར་དུ་གསུངས་སོ། །དེའང་གནམ་ནི་སེམས་
ཉིད་སྟོང་པ་ཉིད་དོན་དམ་པའི་ནམ་མཁའ་ཡིན་ལ། རིམ་པ་ཞེས་པ་བག་ཆགས་
ཀྱི་སྒྲིབ་པ་རིམ་གྱིས་སྦྱངས་ནས་ཡེ་ཤེས་རིམ་གྱིས་ཐོབ་པ་སྟེ། མདོ་ལས། དེ་ཡང་
དོན་དུ་བསྟན་པ་ནི། གནམ་ལ་གནམ་གྱི་དངོས་པོ་མེད། ཡེ་ཤེས་བསྐྱེད་པའི་སྐྱེས་
ལུགས་དང་།། ལྟ་བའི་ཁྱད་པར་རིམ་པའོ། །ཞེས་སོ། །དེ་ལྟར་ས་རེ་རེ་ལ་སྤང་བྱ་
རེ་རེ་སྤངས་ལ་གློ་བུར་དྲི་བྲལ་གྱི་རྟོགས་པ་རེ་རེ་ཐོབ་ཅིང་། ས་གཉིས་པ་ཡན་ཆད་
དུ་རྟོགས་བྱ་གཡུང་དྲུང་གི་དབྱིངས་རེ་རེ་རྟོགས་པ་སྟེ། དབྱིངས་དགུ་ནི་འགྲོ་
མགོན་བློ་གྲོས་ཀྱི་ས་ལམ་འཕྲུལ་གྱི་ལྡེ་མིག་ལས། མུ་མེད་ (༡)འབྱམས་ཡས་
(༢）རྒྱ་མ་ཆད(༣)། ཁ་གཏིང་ (༤)དཔག་མེད་ (༥) དོག་པ་མེད (༦)།
བདལ་ཆེན་ (༧) ཟད་མེད་ (༨） འགྱུར་བ་མེད་ (༩)། ཅེས་སོ། །གཉིས་པ་
དབྱེ་བ་སོ་སོའི་དོན་ལ་གཉིས།
མཉམ་བཞག་སྒོམ་ལམ། རྗེས་ཐོབ་སྒོམ་ལམ་མོ། །དང་པོ་ལ་ལྔ་ལས། དང་
པོ་མཚན་ཉིད་ནི། ས་ལམ་འཕྲུལ་གྱི་ལྡེ་མིག་ལས། སྟོང་པ་ཉིད་ཀྱི་རང་མཚན་ལ།།
འདྲིས་པས་ཕྱིན་པར་བྱེད་པའོ། ཞེས་སོ། །གཉིས་པ་ངེས་ཚིག་ནི། བོན་ཉིད་སྐྱེ་
2]]



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བ་མེད་པའི་དོན་ལ་མཉམ་པར་འཇོགས་པས་ན་མཉམ་བཞག་གོ །གསུམ་པ་ས་
མཚམས་ནི། ས་དང་པོ་རབ་ཏུ་དགའ་བའི་མཐོང་ལམ་གྱི་རྟོགས་པ་རྫོགས་ནས་
ནི་རྣམ་མཁྱེན་མ་ཐོབ་ཀྱི་བར་དུ་དེ་སྲིད་དོ །བཞི་པ་དབྱེ་བ་ནི་སྒོམ་ལམ་ཆེ་འབྲིང་
ཆུང་གསུམ་གསུམ་དགུ་ཡིན་ལ། དབྱེ་དོན་ཐ་དད་དེ་དུས་སྔ་ཕྱིར་སྐྱེ་བས་སོ། །ལྔ་
པ་རྒྱུད་ལ་སྐྱེ་ཚུལ་ནི། ས་དང་པོ་བོན་ཅན་ཀུན་ལ་ཁྱབ་པའི་བོན་དབྱིངས་ཙམ་
ནི་མངོན་དུ་རྟོགས་ལ། གཉིས་པ་ནས་ནི་བོན་ཅན་སོ་སོ་དང་འབྲེལ་པའི་བོན་
དབྱིངས་རེ་རེ་རྟོགས་པའོ། །དེ་དག་ས་རེ་རེ་ལ་སྤང་བྱ་རེ་རེ་སྤངས་པ་དང་
། དྲི་
བྲལ་གྱི་རྟོགས་པ་རེ་རེ་ཐོབ་པ་དང་། རྟོགས་བྱ་དབྱིངས་རེ་རེ་རྟོགས་ཚུལ་རྣམས་
གོང་དུ་བཤད་ཟིན་པ་དེའོ།།
གཉིས་པ་རྗེས་ཐོབ་ལ་གསུམ། མཚན་ཉིད། དབྱེ་བ། ངེས་ཚིག་གོ །དང་
པོ་ནི། འགྲོ་མགོན་བློ་གྲོས་ཀྱི་ས་ལམ་བསྡུས་པ་རིན་ཆེན་ཐེམ་སྐས་ལས། བོན་གང་
ཞིག་བརྟེན་པའི་གཞིར་གྱུར་པ་ནི་ས་ཙམ་ལ། སྡུག་བསྔལ་བརྟེན་པའི་གཞིར་གྱུར་
པ་ནི། འཁོར་བའི་ས་ལ། ཡོན་ཏན་བརྟེན་པའི་གཞིར་གྱུར་པ་ནི་མྱང་འདས་ཀྱི་
ས་ལ། ཡོན་ཏན་མཐར་ཐུག་བརྟེན་པའི་གཞིར་གྱུར་པ་ནི་རྣམ་མཁྱེན་གྱི་སའི་
མཚན་ཉིད་ལ། རྗེས་ཐོབ་དང་འབྲེལ་པའི་སའི་མཚན་ཉིད་སྒྱུ་མ་ལྟ་བུར་རྟོགས་
པའི་དོན་ལ་འདྲིས་པའི་ཡོན་ཏན་གྱི་གཞིར་གྱུར་པ། ཞེས་སོ། །དེའང་རྣམ་མཁྱེན་
གྱི་ས་ནི་སངས་རྒྱས་ཀྱི་ས་ཡིན་ལ། སྒྱུ་མ་ལྟ་བུའི་རང་མཚན་ལ་འདྲིས་པས་ཕྱིན་
པར་བྱེད་པ་དེ་རྗེས་ཐོབ་སྒོམ་ལམ་གྱི་མཚན་ཉིད་དོ། །
གཉིས་པ་དབྱེ་བ་ལ་གསུམ། ཐུན་མོང་གི་དབྱེ་བ། དེའི་རང་བཞིན། སོ་སོའི་
དོན་ནོ། །དང་པོ་ལ་གསུམ། སྤྱད་བྱ། བསླབ་པ། སྦྱང་བྱའི་སྒོ་ནས་དབྱེ་བའོ། །དང་
པོ་ནི། ས་རེར་བླ་མེད་ཕྱིན་པ་རེ་རེ་སྤྱད་པས་བཅུ་ཕྱེའོ། །དེའང་ས་དང་ལམ་གྱི་མདོ་
292



ལུང་རིགས་མཛོད།
ལ་སོགས་ནས། དང་པོ་སྦྱིན་པ། གཉིས་པ་ནས་རིམ་བཞིན་དུ་ཚུལ་ཁྲིམས་
(༢) བཟོད་པ་ (༣） བརྩོན་འགྲུས་ (༤) བསམ་གཏན་ (༥) སྟོབས་ (༦) སྙིང་
རྗེ་ (༧) སྨོན་ལམ་ (༨) ཐབས་ (༩) ཤེས་རབ་ ( ༡༠) བླ་མེད་དང་སྦྱར་
རོ། །གཉིས་པ་བསླབ་བྱ་ནི། བསླབ་གསུམ་གྱི་རྒྱུའི་རབ་ཏུ་ཕྱེ་བས་དང་པོ། །ཚུལ་
ཁྲིམས་ཀྱིས་གཉིས་པ། སེམས་ཀྱི་བསླབ་པས་གསུམ་པ། ཤེས་རབ་ཀྱི་བསླབ་པ་
ལ་གཡུང་དྲུང་ཕྱོགས་ཀྱི་བོན་སོ་བདུན་དང་། བདེན་པ་བཞི། རྟེན་འབྲེལ་བཅུ་
གཉིས་ལ་སོགས་པ་སྣང་ལ་རང་བཞིན་མེད་པར་ཤེས་པས་ས་བཞི་པ་དང་ལྔ་པ་
དང་དྲུག་པ། བསླབ་གསུམ་གྱི་འབྲས་བུ་རབ་ཏུ་ཕྱེ་བ་ལས། མཚན་མ་མེད་ཅིང་
རྩོལ་བ་དང་བཅས་པ་རབ་ཏུ་ཕྱེ་བ་ནི་ས་བདུན་པ། རྩོལ་བ་མེད་ཅིང་ཡོངས་སུ་
ལྷུན་གྱིས་གྲུབ་པ་རབ་ཏུ་ཕྱེ་བ་ནི་བརྒྱུད་པ། སོ་སོ་ཡང་དག་པའི་ཤེས་པ་རབ་ཏུ་
ཕྱེ་བ་དགུ་པ། མངོན་པར་ཤེས་པ་ཆེན་པོ་ལས་དབང་བསྒྱུར་བའི་རབ་ཏུ་ཕྱེ་བ་ནི་ས་
བཅུ་པའོ། །གསུམ་པ་སྦྱང་བྱའི་སྒོ་ནས་ཕྱེ་བ་ནི། སེར་སྣའི་སྒྲིབ་པ་དང་（ ༡ )།
དེ་བཞིན་དུ་འཆལ་པ་ (༢）བྱུང་ཚོར་ (༣) (༤) གཡོ་རྩོལ་ (༥) སྲུང་
ཆུང་ (༦) གདུག་སེམས་ (༧) རེ་དོགས་ (༨）ཕྱིན་ལོག་ (༩） འཁྲུལ་པ་དང་
བཅུ་ས་བཅུར་རིམ་བཞིན་སྤང་བར་བྱའོ། །ཞེས་ས་ལམ་གྱི་མདོ་ལས་གསུངས་སོ།།
གཉིས་པ་རང་བཞིན་ལ་གཉིས། བསྐྱེད་བྱའི་བོན། ཡོན་ཏན་ནོ། །དང་པོ་
རྒྱུད་ལ་བསྐྱེད་པར་བྱེད་པའི་བོན་གང་ཞེ་ན། སྦྱིན་པའི་བླ་ན་མེད་པར་ཕྱིན་པ་ལ་
སོགས་བཅུ་ཡིན་ཏེ། སྦྱིན་པའི་བླ་མེད་ཀྱིས་ས་དང་པོ་ཐོབ་པ་ནས་རིམ་གྱིས་སྦྱར་
བ་ནི་བདལ་འབུམ་དང་ས་ལམ་གྱི་མདོ་ལ་སོགས་ནས་བཤད་དོ།།
གཉིས་པ་ཡོན་ཏན་ལ་གཉིས། བདག་དོན་དང་གཞན་དོན་ཕུན་ཚོགས་སོ། །དང་
པོ་ནི། ས་བཅུ་རིམ་པ་བཞིན་དུ་སྦྱིན་པ་བྱམས་མ་ལ་སོགས་བྱམས་མ་བཅུའི་ཞལ་
མེ་ལོ་
PG3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཐོང་བར་འགྱུར་ཏེ། ས་ལམ་མདོ་ལས་གསུངས་པ་བཞིན་ནོ། །གཉིས་པ་ལ་
གསུམ། །རྟགས་ཁྱད་པར་ཅན་ཐོབ་པ། ཡུལ་ཁྱད་པར་ཅན་རྟོགས་པ། ལུས་ཁྱད་
པར་ཅན་སྤྲུལ་པའི་ཡོན་ཏན་ནོ། །དང་པོ་ནི། ས་དང་པོའི་སྔ་ལྟས་སམ་རྟགས་ལ་
སྟོང་གསུམ་གྱི་སྟོང་རིན་ཆེན་གྱི་གཏེར་བྱེ་བ་ཁྲག་ཁྲིག་གིས་གང་བར་མཐོང་བ།
དེ་བཞིན་དུ་གཉིས་པར་སྟོང་གསུམ་ལག་མཐིལ་དང་མཉམ་པ་ལ་གོང་མ་བཞིན་
གྱིས་གང་བ་མཐོང་བ། གསུམ་པར་བདག་ཉིད་གོ་ཆ་བཙན་པོར་གོན་ནས་
ཀྱི་རྒོལ་བ་ཚར་གཅོད་པར་མཐོང་བ། བཞི་པར་ཕྱོགས་བཞི་ན་རླུང་གི་དཀྱིལ་འཁོར་
ཆེན་པོ་ལ་མེ་ཏོག་སྣ་ཚོགས་ཀྱིས་བརྒྱན་པའི་བཙུན་མོས་བདག་གི་མགོ་ལ་མེ་ཏོག་
ཙམ་པ་ཀའི་ཕྲེང་བ་འདོགས་པ་མཐོང་བ། ལྔ་པར་ཐེམ་སྐས་བཞི་དང་ལྡན་པའི་
རྫིང་བུ་ལ་རིན་པོ་ཆེ་གསེར་གྱི་ཕྱེ་མས་གང་ཞིང་བདལ་པ་ལ་ལོངས་སྤྱོད་པར་མཐོང་
བ། དྲུག་པར་རྙོག་པ་མེད་པའི་ ཡན་ལག་བརྒྱད་ལྡན་གྱི་ཆུ་བོ་མེ་ཏོག་ཨུཏྤལ་བརྒྱན་
པ་ལ་བདག་རྩེ་དགས་ལོངས་སྤྱོད་པར་མཐོང་བ། བདུན་པར་བདག་ཉིད་ཀྱིས་
གཡས་གཡོན་ན་སེམས་ཅན་གཡང་ས་ཆེན་པོར་མཐོང་བར་བདག་ཉིད་མ་སྨྲས་མ་
ཉམས་པར་སླར་ལ་ལོག་པར་མཐོང་བ། བརྒྱད་པར་བདག་ཉིད་ཀྱི་ཕྲག་པ་གཡས་
གཡོན་གཉིས་ན་གཅན་གཟན་གྱི་རྒྱལ་པོ་སེངྒེའི་རལ་པ་ཅོད་པན་དང་ལྡན་པའི་
ཤིན་ཏུ་བརྗིད་པས་གཅན་གཟན་ཕྲ་མོ་ཐམས་ཅད་སྐྲག་པར་བྱེད་པར་མཐོང་བ།
དགུ་པར་འཁོར་ལོས་བསྒྱུར་བའི་རྒྱལ་པོ་ལ་སྐྱེ་བོའི་ཚོགས་ཐམས་ཅད་བྱེ་བ་ཁྲག་
ཁྲིག་དུ་མས་བསྐོར་ཏེ་མདུན་གྱིས་བལྟ་ས་ན་རིན་ཆེན་སྣ་ཚོགས་ཀྱིས་སྤྲས་པའི་
གདུགས་དཀར་བདག་གི་མགོ་ལ་ཕུབ་པར་མཐོང་བ། བཅུ་པར་སངས་རྒྱས་ཀྱི་
སྐུ་རིན་པོ་ཆེ་སྣ་ཚོགས་ཀྱི་མདོག་ཏུ་སྣང་བ་བྱེ་བ་ཁྲག་ཁྲིག་དུ་མས་བསྐོར་ནས་མདུན་
གྱི་བར་སྣང་ལ་ལྷག་ཏེ་མདུན་གྱིས་བལྟ་ས་ན་བོན་སྟོན་པར་མཐོང་ངོ་། །ཞེས་བྱང་
294



ལུང་རིགས་མཛོད།
ད་བྱའོ།།
བལ་ཡན།
གཏེར་གཡུང་དྲུང་ས་འཕར་ལས་གསུངས་སོ། །རྟགས་རེ་རེ་ཐོབ་པ་དང་ཏིང་ངེ་
འཛིན་རེ་རེ་ཐོབ་པའི་སྔ་ལྟས་སུ་རིག་པར་བྱ
གཉིས་པ་ཡུལ་ཁྱད་པར་ཅན་རྟོགས་པའི་ཡོན་ཏན་ནི། ས་དང་པོ་ཐོབ་པའི་
འཕགས་པར་ཡོན་ཏན་བརྒྱ་ཕྲག་བཅུ་གཉིས་དང་ལྡན་པ་ནི། སྐད་ཅིག་མ་གཅིག་གི་
ཆ་ལ་ཡང་ཏིང་འཛིན་མི་འདྲ་བ་བརྒྱ་ལ་འཇུག་ཅིང་ལྡང་བ་དང་ (༡) བདེ་གཤེགས་
བརྒྱའི་ཞལ་མཐོང་བ(༢)། དེ་དག་ལ་བོན་སྒོ་མི་འདྲ་བ་བརྒྱ་ཉན་པ ( ༣)། སྟོང་
གསུམ་འཇིག་རྟེན་བརྒྱ་གཡོ་བར་ནུས་པ (༤)། འོད་ཟེར་མི་འདྲ་བ་བརྒྱ་འགྱེད་
པ (༥）། སངས་རྒྱས་ཀྱི་ཞིང་ཁམས་བརྒྱར་བགྲོད་པ (༦)། སྐྱེ་བ་སྔ་ཕྱིའི་གནས་
བརྒྱ་མཁྱེན་པ (༧)། བོན་སྒོ་མི་འདྲ་བ་བརྒྱ་སྟོན་ནུས་པ (༨)། བསྐལ་པ་བརྒྱར་
གནས་པ ( ༩) སྤྲུལ་པ་མི་འདྲ་བ་བརྒྱར་འགྱེད་པ ( ༡༠)། ལུས་མི་འདྲ་བ་བརྒྱར་
སྤྲུལ་ནུས་པ ( ༡༡)། དེ་རེ་རེ་ལ་འཁོར་ཡང་བརྒྱ་རེས་བསྐོར་ (༡༢) བར་
འགྱུར་རོ། །དེ་བཞིན་དུ་ས་གཉིས་པར་སྟོང་དང་། ས་གསུམ་པར་འབུམ། བཞི་
པར་འབུམ་ཕྲག་བརྒྱ། ལྔ་པར་འབུམ་ཕྲག་སྟོང། དྲུག་པར་འབུམ་ཕྲག་འབུམ།
ས་བདུན་པ་དང་བརྒྱད་པ་དང་དགུ་པ་དང་བཅུ་པ་བཞི་ལ་རིམ་བཞིན་དུ། བྱེ་བ་
ཕྲག་བརྒྱ་དང་སྟོང་དང་འབུམ་དང་བྱེ་བ་ཕྲག་སའི་རྡུལ་ཕྲན་གྱི་གྲངས་དང་མཉམ་
པའི་ཡོན་ཏན་བརྒྱ་ཕྲག་བཅུ་གཉིས་འབྱུང་ཞེས་གཡུང་དྲུང་ས་འཕར་ལས་
ལས་གསུངས་
པ་བཞིན་ཡིན་པར་བཤད་དོ། །
གསུམ་པ་ལུས་ཁྱད་པར་ཅན་སྤྲུལ་པའི་ཡོན་ཏན་ལ་གཉིས། སེམས་ཅན་གྱི་
དོན་བྱེད། རྣམ་སྨིན་རང་ལུགས་པའོ། །དང་པོ་ནི། གང་ལ་གང་འདུལ་དུ་སྟོན་
པ་སྟེ། མུ་གེའི་བསྐལ་པའི་དུས་སུ་ཞྭ་ཆེན་པོ་མང་དུ་སྤྲུལ་པ་དང་
། ནད་ཀྱི་བསྐལ་
པའི་དུས་སུ་འཚོ་བྱེད་གཞོན་ནུར་སྤྲུལ་པ་དང་། དེ་ལ་སོགས་སྟེ་བྱ་དང་རི་བོང་
29,



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་སོགས་གང་ལ་གང་འདུལ་གྱི་སྐུར་སྤྲུལ་པའོ། །གཉིས་པ་ནི། ས་དང་པོ་ཐོབ་པས་
འཛམ་བུ་གླིང་པ་ལ་དབང་བསྒྱུར་བའི་སྟོང་འཁོར་ལོས་བསྒྱུར་བའི་རྒྱལ་པོར་སྐྱེ་
བ་ལེན་པ་དང། དེ་བཞིན་དུ་ས་གཉིས་པར་གླིང་བཞི་པ་དང་། གསུམ་པར་སུམ་ཅུ་
རྩ་གསུམ་མན་ཆད་དང་། བཞི་པར་འཐབ་བྲལ་དང་། ལྔ་པར་དགའ་ལྡན་དང་།
དྲུག་པར་འཕྲུལ་དགའི་རྒྱལ་པོ་དང་། བདུན་པར་གཞན་འཕྲུལ་དབང་བྱེད་ཀྱི་
རྒྱལ་པོ་དང་། བརྒྱུད་པར་སྟོང་གཅིག་པ་སྤྱི་ཕུད་དང་། དགུ་པར་སྟོང་གསུམ་པ་
མཐར་ཐུག་དང་། བཅུ་པར་ཐེག་པ་ཆེན་པོའི་དོན་ལ་དབང་བྱེད་པའི་འཁོར་ལོས་
བསྒྱུར་བའི་རྒྱལ་པོའི་ལུས་ལེན་པ་སྟེ་ཐབས་ཞགས་ལ་སོགས་ནས་གསུངས་སོ།།
གསུམ་པ་སོ་སོའི་དོན་ལ་གསུམ། མཚན་ཉིད། དབྱེ་བ། ངེས་ཚིག་གོ །དང་
པོ་ནི། སྒྱུ་མ་ལྟ་བུའི་རང་མཚན་ལ་འདྲིས་པའི་ཡེ་ཤེས་ཆུང་ངུན་གྱི་ཆུང་ངུན་དུ་གྱུར་
པ་ནི་ས་གཉིས་པའི་སྒོམ་ལམ་ཆུང་ངུན་གྱི་ཆུང་ངུན་གྱི་རྗེས་ཐོབ་ཀྱི་མཚན་ཉིད་
དོ། །དེ་བཞིན་དུ་ཆུང་ངུན་གྱི་འབྲིང་ལ་སོགས་རིགས་འགྲེའོ། །གཉིས་པ་དབྱེ་བ་
ནི། བོན་ཉིད་གོམས་པའི་རྗེས་ཐོབ་དང། བོན་ཅན་གོམས་པའི་རྗེས་ཐོབ་གཉིས་
སམ། སྒོམ་ལམ་ཆེ་འབྲིང་ཆུང་གསུམ་ལ་དགུ་རུ་དབྱེ་བའི་རྗེས་ཐོབ་དགུའོ། །གསུམ་
པ་ངེས་ཚིག་ནི། སྤྱིར་སྒོམ་ལམ་དགུའི་ཡོན་ཏན་ལ་སོགས་འབྱུང་བས་ན་ས་ཞེས་
བྱའོ། །བྱེ་བྲག་ཏུ་རྟོགས་པ་ལ་སོགས་སྔར་མེད་པའི་ཡོན་ཏན་རྒྱུད་ལ་སྐྱེས་པས་
རབ་ཏུ་དགའ་བས་ན་རབ་ཏུ་དགའ་བའི་ས་ཞེས་བྱའོ། །འཆལ་བྱེད་དྲི་མ་དང་
བྲལ་བའི་ཚུལ་ཁྲིམས་ཀྱི་རྟེན་བྱེད་པས་ན་དྲི་མེད་ཤེལ་གྱི་སའོ། །གཞན་ལ་གནོད་
འཚེ་མེད་ཅིང་གཞན་ཕན་གྱི་འོད་ཟེར་འཕྲོ་བའི་བཟོད་པ་ལ་སོགས་པའི་རྟེན་བྱེད་
པས་ན་འོད་ཟེར་འཕྲོ་བའི་སའོ། །སྡུག་བསྔལ་མི་འབྱུང་རྒྱས་གདབ་ཅིང་དོན་
གཉིས་ལ་ཕྱག་རྒྱས་སྒྱུར་བའི་བརྩོན་འགྲུས་ལ་སོགས་ཀྱི་རྟེན་བྱེད་པས་ན་ཕྱག་རྒྱ་
296



ལུང་རིགས་མཛོད།
བསྒྱུར་བའི་སའོ། །བོན་ཉིད་རྟོགས་བྱེད་དང་གཞན་དོན་རྒྱ་ཆེར་འགྲུབ་བྱེད་ཀྱི་
བསམ་གཏན་དང་ཏིང་འཛིན་དུ་མ་འདུས་པའི་རྟེན་བྱེད་པས་ན་བོན་ཉིད་སྤྲིན་
ཚོགས་ཀྱི་སའོ། །སྡུག་བསྔལ་སྐྱེ་ལེན་གྱི་བག་ཆགས་ངན་པའི་ཐག་ཆད་ཅིང་མི་
མཐུན་པ་གནོན་པའི་སྟོབས་ལ་སོགས་པའི་རྟེན་བྱེད་པས་ན་བདེ་ལྡན་རྟོགས་པའི་
སའོ། །ཉོན་མོངས་ས་བོན་སྤངས་ཤིང་གཞན་དོན་འགྲུབ་བྱེད་ཀྱི་སྙིང་རྗེའི་རྟེན་
བྱེད་པས་ན་ཡིད་བཞིན་འགྲུབ་པའི་སའོ། །རེ་དོགས་མེད་ཅིང་གང་ལ་ཡང་མི་
ཆགས་སྨོན་ལམ་རྣམ་དག་གི་རྟེན་བྱེད་པས་ན་མ་ཆགས་དག་པའི་སའོ། །ཐུགས་
ཉིད་སྐྱེ་མེད་ཡི་གེ་ཐབས་དང་རྫུ་འཕྲུལ་གྱི་བོན་གྱི་འཁོར་ལོས་འགྲོ་དོན་གྲུབ་པ་
ལ་སོགས་པའི་རྟེན་བྱེད་པས་ན་ཡི་གེ་འཁོར་ལོ་རྫོགས་ཆེན་གྱི་སའོ། །ཤེས་རབ་
རྣོན་པོའི་མཆོག་ཏུ་གྱུར་པ་ལ་འགྱུར་བ་མེད་པའི་རྟེན་བྱེད་པས་ན་བཅུ་པ་མི་
འགྱུར་གཡུང་དྲུང་ས་ཞེས་བྱའོ། །གསུམ་པ་ངེས་ཚིག་ནི། དེ་དག་ས་བཅུའི་གཡུང་
དྲུང་སེམས་དཔའི་ཡོན་ཏན་ཀུན་གྱི་འབྱུང་གཞིར་གྱུར་པས་ན་གཡུང་དྲུང་ཐེག་
པའི་ས་ཞེས་བརྗོད་ལ། མཉམ་བཞག་ལ་སོགས་ཀྱི་རྗེས་སུ་ལ་ཡོན་ཏན་གོང་འཕེལ་
དུ་ཐོབ་པས་ན་རྗེས་ཐོབ་ཅེས་ཀྱང་བྱའོ། །
གསུམ་པ་ཁྱད་པར་གྱི་བོན་ལ་གསུམ། བསྒོམ་བྱའི་བོན། བསྒོམ་བྱེད་བློ་
རིག །བསྒོམ་པའི་རྟགས་ཕན་ཡོན་ནོ། །དང་པོ་ནི་གཤེན་རབ་ཀྱི་ཡན་ལག་བརྒྱད་
དེ་གོང་དུ་སེམས་དཔའི་སྐབས་སུ་སྒོམ་ལམ་དུ་བཤད་ཟིན་ཏོ། །གཉིས་པ་བློ་རིག་
ནི། ས་གཉིས་པ་ནས་བཅུ་པའི་བར་དུ་བོན་ཅན་སོ་སོ་དང་འབྲེལ་པའི་བོན་ཉིད་
ལ་ལྟོས་ནས་རྫས་ལ་ཚད་མ་ཡིན་ལ། བོན་ཉིད་ཀྱི་རིག་ཙམ་རྟོགས་ཟིན་ལ་འཇུག་
པ། རིག་པ་ནི་བཅད་ཤེས་ཡིན་ལ། ཤེས་བྱ་འགའ་ཞིག་དང་འབྲེལ་པའི་བོན་ཉིད་
ལ་ལྟོས་ནས་སྣང་ལ་མ་ངེས་པ་ཡང་ཡིན་ནོ། །གསུམ་པ་རྟགས་ཕན་ཡོན་ནི་སེམས་
29



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡོངས་སུ་དུལ་བ། ཉོན་མོངས་པ་ལས་རྣམ་པར་རྒྱལ་བ། སྐྱེ་བོའི་ཚོགས་མང་པོ་
འདུ་བ། གནོད་འཚེ་ཉེ་བར་ཞི་བ། གཞན་དག་གིས་མཆོད་པའི་འོས་སུ་གྱུར་པ།
བླ་ན་མེད་པའི་བྱང་ཆུབ་ཐོབ་རུང་དུ་བྱེད་པ་དང་དྲུག་ཏུ་བསྟན་ནོ།།
བཞི་པ་སྒོམ་སྤང་ལ་གསུམ། རྒྱུ་དང། རང་བཞིན། བྱེད་ལས་སོ། །དང་པོ་
ནི། བདག་གཞན་གཉིས་འཛིན་གྱི་ཕྲ་རྒྱུས་མ་སྤང་ཞིང་། རྐྱེན་གཉིས་སྣང་དུ་ཤར་
བ་དང་། ཚུལ་བཞིན་མ་ཡིན་པའི་བག་ཆགས་ཡིད་ལ་བྱེད་པ་དང་གསུམ་འཛོམ་
པ་ལས་བྱུང་བ་སྟེ། གབ་པ་ལས། ཤེས་བྱའི་སྒྲིབ་པ་ནི་བདག་དང་གཞན་དུ་འཛིན་
པ་ལས་བྱུང་ངོ་། །ཞེས་གསུངས་སོ།།
གཉིས་པ་རང་བཞིན་ལ་བཞི། མཚན་ཉིད། ངེས་ཚིག །དབྱེ་བ། རྣམ་གྲངས་
སོ། །དང་པོ་ནི། ལྷན་ཅིག་སྐྱེས་པའི་བདག་ལྟ་གང་ཞིག་གིས་དེ་ཁོ་ན་ཉིད་ཀྱི་རང་
མཚན་མཐོང་བ་ལ་འདྲིས་ཤིང་གོམས་པའི་ལམ་ལ་གེགས་བྱེད་པ་ནི་སྒོམ་སྤང་
གི་མཚན་ཉིད་ཡིན་ནོ། །གཉིས་པ་ངེས་ཚིག་ནི། སྒོམ་ལམ་གོམས་པར་གནོད་བྱེད་
སྤང་པར་བྱེད་པས་ན་སྒོམ་སྤང་ཞེས་ཐ་སྙད་གདགས་སོ། །གསུམ་པ་དབྱེ་བ་
མཚམས་ཀྱིས་དབྱེ་ན། དང་པོ་མཐོང་ལམ་ཐོབ་པ་ཡན་ཆད་ཀྱི་དོན་ལ་སྒྲིབ་པར་
བྱེད་པ་ཀུན་ཡིན་ནོ། །ངོ་བོའི་ཆ་ནས་ཉོན་མོངས་པའི་སྒྲིབ་པ་དང་ཤེས་བྱའི་སྒྲིབ་པ་
གཉིས་སོ། །རྒྱུ་མཚན་ནི་བག་ཆགས་འཇོག་བྱེད་ལ་སོགས་ལ་ལྟོས་ཏེ་ཀུན་བརྟགས་ཀྱི་
ཉོན་སྒྲིབ་དང་ཤེས་སྒྲིབ་གཉིས་འཇོག་པས་སོ། །དབྱེ་དོན་ལ་སྒྲིབ་བྱེད་དུ་གཅིག་ཅིང་
སྒྲིབ་ལུགས་ཐ་དད་དེ། ངོ་བོ་གཅིག་ལ་ལྡོག་པ་ཐ་དད་ཀྱང་བྱེ་བྲག་ཏུ་སྲིད་པར་ལྟའོ།།
བཞི་པ་རྣམ་གྲངས་ནི་གོང་དུ་སེམས་དཔའི་སྒོམ་ལམ་དུ་བཤད་ཟིན་པ་ལ།
སྒོམ་སྤང་བཞི་བརྒྱ་དང་བཅུ་བཞིའི་བརྩི་ལུགས་ནི། འདོད་པ་དང་གཅིག །བསམ་
གཏན་དང་པོ་ (༢） གཉིས་པ་ (༣）གསུམ་པ་ (༤) བཞི་པ་དང་ལྔ། གཟུགས་མེད་
298



ལུང་རིགས་མཛོད།
ས་
ནམ་མཁའ་མཐའ་ཡས (༦) རྣམ་ཤེས་མཐའ་ཡས་ (༧)ཅི་ཡང་མེད་པ (༨) སྲིད་
རྩེ་སྟེ་བཞི་དང་དགུ་ན། འདོད་ཆགས་ཆེ་འབྲིང་ཆུང་དགུ་དགུ་སྟེ་བརྒྱད་ཅུ་རྩ་གཅིག་
ཡོད་པ་བཞིན་དུ། ང་རྒྱལ་དགུ་ཚན་དགུ །མ་རིག་དགུ་ཚན་དགུ །ཐེ་ཚོམ་དགུ་
ཚན་དགུ །ལྟ་བ་དགུ་ཚན་དགུ་སྟེ་བརྒྱད་ཅུ་རྩ་གཅིག་པ་ཚན་ལྔ་བསྡོམས་པས་བཞི་
བརྒྱ་དང་ལྔའི་སྟེང་དུ་འདོད་པའི་ཁོང་ཁྲོ་ཆེ་འབྲིང་དགུ་བསྣན་པས་བཞི་བརྒྱ་དང་
བཅུ་བཞི་ཡོད་པ་ཡིན་ནོ། །གསུམ་པ་སྒོམ་སྤང་གི་བྱེད་ལས་ནི། རང་རང་གི་སྒོམ་
ལམ་གོང་མའི་གོང་མ་རྣམས་དང་། རྣམ་མཁྱེན་ཐོབ་པ་ལ་གེགས་བྱེད་པའི་ལ
ཅན་ནོ། །
ལྔ་པ་ཅི་ལྟར་སྤང་ཚུལ་ལ་གསུམ། རིམ་གྱིས་སྤང་ཚུལ། ཅིག་ཅར་སྤང་བ།
མཐོང་སྒོམ་གཉིས་ཀས་སྤང་ཚུལ་ལ་མཁས་རྣམས་ཚིག་དོན་མཐུན་པར་བསྟན་
པའོ། །དང་པོ་ནི། སྒ་སྟོན་སོགས་ཀྱི་འདོད་ལུགས་གོང་དུ་སེམས་དཔའི་སྐབས་
སུ་བཤད་ཟིན་ལ། འདིར་འགྲོ་མགོན་བློ་གྲོས་དང་རྗེ་བླ་མ་གཉིས་ཀྱི་འདོད་ལུགས་
ནི། སྒོམ་ལམ་ཆུང་ངུའི་ཆུང་ངུན་གྱིས་སྤང་བྱ་ཆེན་པོའི་ཆེན་པོ་སྤང་བར་བྱེད་ཅེས་
འབུམ་ཏིག་ལས་གསུངས་པས། ས་གཉིས་པར་སྒོམ་སྤང་ཆེན་པོའི་ཆེན་པོའམ་བག་
ཆགས་ཀྱི་སྒྲིབ་པ་རྒྱུད་ལ་ཡོད་པ་ལ་རྣམ་གྲོལ་གྱིས་བསྐྱེད་པའི་གཉེན་པོ་ཆུང་ངུའི་
ཆུང་ངུ་མི་དམིགས་པའི་ཤེས་རབ་རྫོགས་པའི་ཏིང་ངེ་འཛིན་རྒྱུད་ལ་སྐྱེས་ནས་དུས་
དང་པོར་འཚོགས། བར་པར་གཉེན་པོས་སྤང་བྱ་ནུས་མེད་དུ་བྱས། གསུམ་པར་
སྤང་བྱའི་རྒྱུན་ལྡོག་པ་དང་གཉེན་པོ་རྒྱུད་ལ་སྐྱེ་བ་གཉིས་དུས་གཞན་གྱིས་བར་མ་
ཆོད་པར་སྐྱེས་ཏེ་འགག་འགྱུར་དང་སྐྱེ་འགྱུར་གྱི་གཉེན་པོ་ཞེས་བྱའོ། །དེ་བཞིན་
དུ་བཅུ་པ་མན་ཆད་དུ་རིམ་གྱིས་སྐྱེ་བའི་ཚུལ་ནི་དེ་ལྟར་རོ།།
གཉིས་པ་ཅིག་ཆར་སྤང་བ་ལ་ཡང་འགག་འགྱུར་གྱི་གཉེན་པོ་དང་། སྐྱེ་འགྱུར་
299



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྱི་གཉེན་པོ་གཉིས་ལས། དང་པོ་ནི་གཡུང་དྲུང་ལྟ་བུའི་ཏིང་ངེ་འཛིན་ཡིན་ཏེ།
དེ་ཡང་འཁོར་འདས་གཉིས་མེད་མཉམ་པར་རྟོགས་པས་མི་འབྱེད་མཉམ་པའི་ཏིང་
ངེ་འཛིན་ཞེས་བྱའོ། །བརྟན་ཞིང་མི་འགྱུར་བས་ན་གཡུང་དྲུང་ལྟ་བུའི་ཏིང་ངེ་འཛིན་
ཞེས་དང་། སངས་རྒྱས་ཀྱི་ཡེ་ཤེས་དང་བར་དུ་གང་གིས་མ་ཆོད་པས་ན་བར་ཆོད་
མེད་པའི་ལམ་ཞེས་བྱའོ། །ངོ་བོ་ནི་མི་རྟོག་པའི་ཡེ་ཤེས་ནམ་མཁའ་ལྟ་བུར་སྙམ་
བྱེད་ཆ་ཕྲ་བ་ཐམས་ཅད་འཇོམ་པར་བྱེད་པའི་ཏིང་ངེ་འཛིན་ནོ། །སྐྱེ་འགྱུར་གྱི་
གཉེན་པོ་ནི་སངས་རྒྱས་ཀྱི་ཡེ་ཤེས་རྣམ་མཁྱེན་སྐད་ཅིག་དང་པོས་སྤང་ངོ༌། །དེ་
ལ་རིམ་པ་བཞིན་དུ་རྒྱུན་གཅོད་བྱེད་ཀྱི་གཉེན་པོ་དང་། ཐག་བསྲིང་བྱེད་ཀྱི་གཉེན་
པོ་ཞེས་བྱའོ། །དེ་ལ་རྣམ་མཁྱེན་སྐད་ཅིག་དང་པོ་སློབ་ལམ་དུ་ཐལ། སྤང་བྱ་སྤོང་
བྱེད་ཀྱི་གཉེན་པོ་ཡིན་པའི་ཕྱིར་ཞེ་ན། འགག་འགྱུར་དུ་འདོད་པ་མ་གྲུབ་ཅིང་།
སྐྱེ་འགྱུར་གྱི་གཉེན་པོས་སྤང་བྱ་སྤང་བའི་བྱ་བ་བྱེད་དགོས་པས་མ་ཁྱབ་གསུངས་
སོ། །སྤང་བྱ་གང་ཞེ་ན་རྒོད་རྐྱང་གི་བག་ཆགས་སོ་ཞེས་བྱས་ཏེ། གནས་ངན་ལེན་
གྱི་དྲི་མ་ཆ་ཕྲ་ཞིང་ཕྲ་བ་གཅིག་ཡོད་དེ། སྒོམ་སྤང་ཆུང་ངུའི་ཆུང་ངུ་བཞག་པའི་
བག་ཆགས་སོ། །ཅི་ལྟར་སྤང་བའི་ཚུལ་ནི་གཡུང་དྲུང་ལྟ་བུའི་ཏིང་ངེ་འཛིན་དང་།
གནས་ངན་ལེན་གྱི་དྲི་མ་གཉིས་སྐད་ཅིག་དང་པོར་འཚོགས། གཉིས་པར་སྤང་བྱ་
ནུས་མེད་དུ་བྱས་ཏེ་གཉེན་པོ་རྒྱས་ལ། གསུམ་པ་སྦྱང་བྱ་འགག་པ་དང་གཉེན་པོ་
དུས་མཉམ་དུ་འགག་པ་དང་ས་བོན་ཀྱང་འགག་འགྱུར་གྱིས་སྤང་སྟེ། དེ་ཡང་སྒྲིབ་
པ་ཤིན་ཏུ་ཕྲ་བའི་ཟད་མཚམས་ཡིན་པས་ན་དེ་ལྟར་གྲུབ་པོ། །དེ་གཉིས་འགགས་
པའི་ཤུལ་དུ་དུས་སྐད་ཅིག་གཞན་གྱིས་བར་མ་ཆོད་པའི་ཤུལ་དུ་སངས་རྒྱས་ཀྱི་ཡེ་
ཤེས་སྐད་ཅིག་དང་པོར་སྐྱེ་བར་གསུངས་སོ།།
གསུམ་པ་མཐོང་སྒོམ་གཉིས་ཀས་སྤང་ཚུལ་ལ་མཁས་རྣམས་ཚིག་དོན་མཐུན་
300



ལུང་རིགས་མཛོད།
པར་བསྟན་པ་ནི། འགྲོ་མགོན་བློ་གྲོས་སོགས་མཁས་པ་ཁ་ཅིག་གིས་མཐོང་སྤང་
ནི་སྐྱེ་འགྱུར་དང་འགག་འགྱུར་གཉིས་ཀྱིས་སྤང་སྟེ། སྦྱོར་མཐོང་གཉིས་སོ། །དེའི་
གོ་དོན་ནི་རྗེའི་ས་ལམ་རང་འགྲེལ་ལས། འགག་འགྱུར་ནི་བོན་མཆོག་སྟེ། བར་
ཆོད་མེད་པའི་ལམ་ཡིན་ལ། སྐྱེ་འགྱུར་ནི་མཐོང་ལམ་སྟེ། འགག་ཤུལ་དུ་སྐྱེ་བ་སྟེ་
རྣམ་གྲོལ་ལམ་ཡིན་ནོ། །ཞེས་གསུངས་སོ། །ཡང་སྒ་སྟོན་སོགས་མཁས་པ་ཁ་ཅིག་
གིས་མཐོང་སྤང་སྐྱེ་འགྱུར་གྱི་ལམ་གྱིས་སྤང་བ་འདོད་པའང་
། གོང་མ་དང་དགོངས་
དོན་གཅིག་སྟེ། བོན་མཆོག་གིས་མཐོང་སྤང་ནུས་མེད་དུ་བྱས་པ་སྟེ། དེས་མཐོང་
སྤང་འགག་ཤུལ་དུ་མཐོང་ལམ་སྐྱེ་བར་འདོད་པས་ཏེ། དེ་སྐྱེས་ན་དེ་འགག་ཟིན་
པའི་ཕྱིར་རོ། །ཞེས་གསུངས་པས་སོ། །འདི་ལ་རྒལ་བ་བཟློག་པ་ཡང་མཛད་དོ། །སྐྱེ་
འགག་ལྷན་ཅིག་ཏུ་བྱེད་པར་ཡང་བློ་ངོར་ཡེ་ཤེས་སྐྱེས་པ་ལ་སྤང་བྱ་འགག་པ་ཞེས་
ཐ་སྙད་དུ་འདོགས་པ་སྟེ། སྤང་གཉེན་ལྷན་ཅིག་ཏུ་འདུ་བ་མི་སྲིད་དེ་འགལ་བས་
།ཡང་འགྲོ་མགོན་བློ་གྲོས་སོགས་ཀྱིས་སྒོམ་སྤང་ཡང་སྤང་བྱ་ཉིད་འགག་པས་
འགག་འགྱུར་དང་འགགས་ཤུལ་དུ་སྐྱེས་པས་སྐྱེ་འགྱུར་གྱི་གཉེན་པོ་ཞེས་གསུངས་
པ་དེའང་། སྒོམ་སྤང་ཆེན་པོའི་ཆེན་པོའམ་བག་ཆགས་དང་གཉེན་པོ་ཆུང་ངུའི་
ཆུང་ངུ་མི་དམིགས་པའི་ཤེས་རབ་གཉིས་གཅིག་ཏུ་འཚོགས་ཏེ་དབང་པོའི་ཁྱད་པར་
བཞིན་དུས་རིམ་པས་སྤང་བྱ་ནུས་མེད་དུ་བྱས་ནས་རྒྱུན་ལྡོག་པར་བྱས་པའོ། །ཡང་
སྒ་སྟོན་སོགས་ཀྱིས་སྒོམ་སྤང་ཐམས་ཅད་འགག་འགྱུར་གྱི་ལམ་གྱིས་སྤང་སྟེ་ཞེས་
གསུངས་པའང་གོང་མ་དང་དོན་གཅིག་སྟེ། གོང་མར་སྤང་གཉེན་འཚོགས་ཏེ་
སྤང་བྱ་ནུས་མེད་རྒྱུན་ལྡོག་པ་དང་
། འོག་མར་སྤང་གཉེན་དུས་མཉམ་དུ་ཕྲད་དེ་
དུས་མཉམ་དུ་འགྲོགས་ཤིང་འགག་པ་གཅིག་པའི་ཕྱིར་རོ། །འདི་འང་སྤང་གཉེན་
དུས་གཅིག་ཏུ་འཚོགས་པ་དང་ཕྲད་པ་ཞེས་པར་ཡང་བློ་ངོར་གཉེན་པོ་ཡེ་ཤེས་
391



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྐྱེས་པ་ལ་དེ་དང་ལྷན་ཅིག་ཏུའགག་པ་ཞེས་ཐ་སྙད་དུ་འདོགས་པ་སྟེ། སྤང་གཉེན་
གཉིས་དུས་གཅིག་ལ་ཕྲད་པ་མི་སྲིད་པའི་ཕྱིར་རོ། །གསུམ་པ་སྒོམ་ལམ་གྱི་བྱེད་ལས་
ནི། སྒོམ་སྤང་སྤང་ཞིང་རྣམ་མཁྱེན་རྒྱུད་ལ་བསྐྱེད་པར་བྱེད་པའི་ལས་ཅན་ནོ། །ལྔ་
པ་མི་སློབ་པའི་ལམ་གྱི་མཚན་ཉིད་ནི། ཐེག་ཆེན་རང་ལུགས་ཀྱི་རྟོགས་པ་མཐར་
ཐུག་པའི་མཁྱེན་པའོ། །མི་སློབ་པའི་ལམ་
ལམ་དང་མཐར་ཕྱིན་པའི་ལམ་དང་། དགྲ་
བཅོམ་པའི་རྒྱུད་ཀྱི་མངོན་རྟོགས་དང་། དེའི་མཁྱེན་པ་རྣམས་དོན་གཅིག་གོ །གཞན་
ཡང་ལུང་འགའ་ཞིག་ལ་སེམས་དཔའི་རྒྱུན་མཐའི་ཡེ་ཤེས་ལ་མི་སློབ་ལམ་དང་།
མཐར་ཕྱིན་པའི་ལམ་དུ་བཤད་པའང་། འགའ་ཞིག་ལ་མི་སློབ་ལམ་རྐྱང་པ་རྒྱུན་
མཐའི་ཡེ་ཤེས་ལ་ངོས་འཛིན་པ་སོགས་ནི་བསླབ་བྱ་ལ་སློབ་མི་དགོས་པ་དང་། སེམས་
དཔའི་རྟོགས་པ་མཐར་ཐུག་པ་ལ་དགོངས་ནས་བཏགས་པ་ཙམ་དུ་གསུངས་པ་
ཡིན་པས་དོན་དུ་འཁྲུལ་པར་མི་བྱའོ། །དེ་ལྟར་ཉམས་སུ་བླངས་པས་དེའི་འབྲས་
བུ་ནི། སའི་ངོས་ནས་ཐུགས་རྗེ་སེམས་དཔའི་ལུགས་ལ་ཡེ་ཤེས་སྐྱེ་མེད་ཀུན་ཏུ་
འོད་ཀྱི་སའམ་གཡུང་དྲུང་ལྟ་བུ་ཞེས་བྱ་བ་དང་། གཡུང་དྲུང་སེམས་དཔའི་ལུགས་
ལ་གཡུང་དྲུང་ལྟ་བུ་ཡེ་ཤེས་འོད་ལྡན་གྱི་ས་ཞེས་བྱ་བ་འབྲས་བུའི་རྟགས་བཅུ་
གཅིག་རྫོགས་པ་སྟེ། ཡོངས་གྲགས་སུ་བཅུ་གཅིག་ཀུན་ཏུ་འོད་ཀྱི་ས་ཞེས་བྱ་བ་ཐོབ་
པའོ། །དེའི་རང་བཞིན་རྟེན་སྐུ། བརྟེན་པ་ཡེ་ཤེས། མཛད་པ་ཕྲིན་ལས་རྣམས་
ནི་གོང་དུ་ཐུགས་རྗེ་སེམས་དཔའི་སྐབས་སུ་བཤད་ཟིན་པའོ། །ཐེག་པ་རིམ་པ་
མཐའ་དག་གི་དོན་གསལ་བར་བྱེད་པ་ལུང་རིགས་རིན་པོ་ཆེའི་མཛོད་ལས།
མཚན་ཉིད་པའི་གཞུང་ལུགས་ས་དང་ལམ་གྱི་རྣམ་པར་གཞག་པ་སྟེ་རིམ་ཁང་
བདུན་པའོ།། །།
༈ རྒྱུ་མཚན་ཉིད་པའི་གྲུབ་པའི་མཐའ་ལེགས་པར་གཏན་ལ་ཕབ་ནས།
302



ལུང་རིགས་མཛོད།
ད་ནི་འབྲས་བུ་གསང་བ་སྔགས་ཀྱི་ཐེག་པའི་རྣམ་པར་གཞག་པ་ལ་གཉིས་ཏེ། དབུས་
གཏེར་གྱི་ཐེག་པ་ནས་བཤད་པའི་དོན་རྒྱས་པར་བསྟན། ལྷོ་བྱང་གཉིས་ཀྱི་ཐེག་
པ་ནས་བཤད་པའི་དོན་བསྡུས་ཏེ་བསྟན་པའོ།།
དང་པོ་ལ་གཉིས་ཏེ། སྤྱིར་རྒྱུ་འབྲས་ཀྱི་ཁྱད་པར་གཞག་པ་དང་། འབྲས་བུ་
སྔགས་ཀྱི་ལམ་གཏན་ལ་དབབ་པའོ། །དང་པོ་ལ་གཉིས། རྒྱུའི་ལམ་དམན་ཚུལ།
རྒྱུ་ལས་འབྲས་བུ་ཁྱད་པར་འཕགས་པའི་ཚུལ་ལོ། །དང་པོ་ལ་གསུམ། དགེ་བསྙེན་
པའམ་རྣམ་རྩོད་པ་དང་། དྲང་སྲོང་ངམ་རང་རྟོགས་གཤེན་རབ་པ་དང་། བྱང་ཆུབ་
སེམས་དཔའ་འམ་སེམས་དཔའ་སྤྲོས་མེད་པའི་ཐེག་པ་དམན་པའི་ཚུལ་ལོ། །དང་པོ་
ནི། བོན་ཉིད་མཉམ་པ་ཉིད་ཀྱི་དོན་མ་ཤེས་པས་བོན་རྣམས་སྣང་བཞིན་དུ་ཡོད་
པར་ལྟ་ཞིང་སྡུག་ཀུན་གཉིས་ལ་སྤང་བྱ་དང་འགོག་ལམ་གཉིས་ལ་བླང་བྱར་གཟུང་
ནས་ཡང་དག་པའི་དོན་མ་རྟོགས་པས་དམན་པ་སྟེ། དགུ་འཕར་ལས། དེ་ལ་དགེ་
བསྙེན་གོལ་བ་ནི། བོན་ཉིད་གཉིས་མེད་མ་རྟོགས་པས། བོན་རྣམས་ཀུན་ལ་བདེན་
པ་བཞི། ཡོད་པ་ལྟ་ཞིང་སྤང་བ་དང་། བླང་བར་བྱེད་པའི་དགེ་བསྙེན་ཡིན།། ཞེས་
སོ། །དེའང་ཀུན་རྫོབ་ཙམ་དུ་དེ་དག་མི་བསླུ་ཡང་དོན་དམ་པར་བོན་རྣམས་ལ་ངོ༌
བོ་མེད་པ་ལ་ཡོད་པར་གཟུང་བས་གོལ་བར་བཤད་པ་ཡིན་ནོ། །གཉིས་པ་ནི། ཕྱི་
ནང་གཉིས་ཀྱིས་བསྡུས་པའི་བོན་རྣམས་བདེན་པ་མེད་བཞིན་དུ་ཡོད་པར་རྟོག་
ནས་རྒྱུ་ལ་སོགས་པའི་བྱུང་ཁུངས་བཙལ་བས་འཁྲུལ་པ་སྟེ། དེ་ཉིད་ལས། ལས་
དང་ཉོན་མོངས་ཐམས་ཅད་ལ།། མཉམ་པ་ཉིད་དུ་མ་ཤེས་ཤིང་།། རྟེན་འབྲེལ་ཕྱི་
ནང་རྒྱུ་འབྲས་གཉིས།། ཡོད་པར་འཛིན་པ་དྲང་སྲོང་བ། ཞེས་སོ། །གསུམ་པ་ནི།
བོན་ཐམས་ཅད་བདེན་པ་གཉིས་སུ་གཏན་ལ་ཕབ་ནས་བཟང་ངན་དུ་ལྟ་བའམ་
ལྷག་པའི་ཀུན་རྫོབ་དང་ལྷག་པའི་དོན་དམ་མ་རྟོགས་པས་ལྟ་བ་དམན་པ་སྟེ། དེ་
303



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཉིད་ལས། མཉམ་པ་ཉིད་དུ་མ་ཤེས་པས།། བདེན་པ་གཉིས་སུ་བཟང་ངན་འབྱེད།།
བདག་མེད་གཉིས་སུ་ལྟ་བ་ནི། གཡུང་དྲུང་སེམས་དཔའི་ཐེག་པའོ། །ཞེས་སོ།།
གཉིས་པ་རྒྱུ་ལས་འབྲས་བུའི་ཐེག་པ་ཁྱད་པར་འཕགས་ཚུལ་ནི། ཐེག་རིམ་
ལས། འབྲས་བུར་འཇོག་པའི་རྒྱུ་མཚན་རྣམ་པ་བཞི།། མྱུར་དུ་ཐོབ་བྱེད་རྣམ་པ་
གཡར་ལམ་བྱེད།། མ་ཡིན་བརྟགས་ནས་བསྒོམ་དང་དེ་ཉིད་རང་ལ་སྤྱོད།། ཞེས་
པས། རྣམ་པ་བཞི་སྟེ་གང་ཞེ་ན། འབྲས་བུ་མྱུར་དུ་ཐོབ་པར་བྱེད་པ། འབྲས་བུའི་
རྣམ་པ་དེ་གཡར་ནས་ལམ་དུ་བྱེད་པ། མ་ཡིན་པ་ལ་བརྟགས་ནས་བསྒོམ་པ།
འབྲས་བུ་ཉིད་ལ་སྤྱོད་པའོ། །དང་པོ་ནི། མེ་ལོང་དགུ་བསྐོར་ལས། གཅོད་པ་ཙམ་
དུ་འདྲ་ཡང་རྣོན་པོས་གཅོད་ན་མྱུར་དུ་ཆོད་པ་དང་འདྲ་སྟེ། འབྲས་བུ་ཐོབ་པ་
ཙམ་དུ་འདྲ་ཡང་འདིས་འབྲས་བུ་མྱུར་དུ་ཐོབ་པར་བྱེད་དེ། ཚེ་གཅིག་ཁོ་ན་ལ་
སངས་རྒྱས་ཀྱི་ཆེ་བ་བླང་དོར་མེད་པའི་སྐུ་གཡུང་དྲུང་ལྟ་བུ་ཐོབ་པའོ། །རྒྱུའི་ཐེག་
པས་བསྐལ་པ་གྲངས་མེད་པ་ལྔའམ་བདུན་ལས་འབྲས་བུ་མི་ཐོབ་སྟེ། འབྲས་བུ་
ཉིད་ལ་ཉེ་རིང་དང་མཐོ་དམན་ཡོད་པས་སོ། །ཞེས་སོ། །དེའང་འབྲས་བུ་ལ་ཐག་
ཉེ་རིང་ཡོད་པ་ནི། རྒྱུའི་ཐེག་པས་བསྐལ་པ་གྲངས་མེད་པ་གནས་གཞན་དྲུག་ཅུ་
པ་སུམ་ཅུ་རྩ་བདུན་ནམ། བདུན་ནམ། ལྔ་འམ། གསུམ་གྱི་བར་དུ་རིམ་པ་ལྟར་
རྣམ་རྩོད་པ་དང་རང་རྟོགས་པ་དང་། སེམས་དཔའ་དང་། སྤྲོས་མེད་པས་འབྲས་
བུ་མི་ཐོབ་སྟེ། ཐོབས་ཆུང་ཞིང་ཤེས་རབ་ཞན་པས་འགྱུངས་པའོ། །གསང་སྔགས་
ཕྱི་ནང་གིས་མི་ཚེ་བགྲང་བས་ཐག་ཉེ་བ་སྟེ། རྣམ་པ་ཀུན་ལྡན་པས་མི་ཚེ་བདུན་
དང་། དངོས་བསྐྱེད་རོལ་པས་མི་ཚེ་ལྔ་དང་། ཤིན་ཏུ་དོན་ལྡན་མི་ཚེ་གསུམ། ཁྱད་
པར་ཡང་རྩེ་བས་ཚེ་འདི་ལ་སངས་རྒྱས་ཀྱི་འབྲས་བུ་ཐོབ་སྟེ། དེས་ན་རིམ་བཞིན་
ཐབས་ཇེ་ཚེ་ཤེས་རབ་ཇེ་ཟབ་ཀྱིས་འབྲས་བུ་ལ་ཉེ་བའོ། །ཞེས་ནམ་མཁའ་འཕྲུལ་
304



ལུང་རིགས་མཛོད།
མཛོད་ལས་གསུངས་པའོ། །དེ་ལྟར་འབྲས་བུ་ལ་ཐག་ཉེ་རིང་ཡོད་པ་བཞིན་དུ་ལམ་
ལའང་ཟབ་ཞན་ཡོད་པས་མཐོ་དམན་དུ་ཡོད་པའོ། །གཉིས་པ་ནི། རྒྱུ་མཚན་
ཉིད་པས་ཉོན་མོངས་པ་སྤངས་ནས་འབྲས་བུ་གཟོད་ཅིག་ཐོབ་པར་འདོད་པ་ཡིན་
ལ། སྔགས་ཀྱིས་འབྲས་བུ་ཉིད་ལ་ལམ་དུ་བྱེད་པ་སྟེ། འགྲེལ་པ་མེ་ལོང་ལས།
སངས་རྒྱས་ཀྱི་ཡོན་ཏན་ཡེ་ཤེས་རོལ་པའི་སྐྱེ་མཆེད་ལྷ་དང་ལྷ་མོའི་དཀྱིལ་འཁོར་
གཡར་ནས་ལམ་དུ་བྱེད་པ་སྟེ། ཕ་རོལ་དུ་ཕྱིན་པ་བཅུ་ལྟ་བུ་ཉིད་ལྷ་དང་ལྷ་མོར་
བསྒོམ་པ་སྟེ། ཐབས་ཀྱི་རྩི་ཆེན་པོས་བཟུང་ནས་རྣམ་པ་དེས་བགྲོད་པས་འབྲས་
བུའི་ཐེག་པ་ཞེས་བྱའོ། །ཞེས་སོ། །གསུམ་པ་ནི། ཕུང་པོ་ལྔ་དང་འབྱུང་བ་ལྔ་དང་
ཁམས་བཅོ་བརྒྱད་སྐྱེ་མཆེད་བཅུ་གཉིས་ལ་སོགས་འབྲས་བུ་མ་ཡིན་པ་ལ། ཕུང་
པོ་ལྔ་གསས་ཡབ་ལྔ་འབྱུང་བ་ལྔ་ཡུམ་ལྔ་ཁམས་བཅོ་བརྒྱད་ཁྲི་བཞི་ནམ་ཏིང་དང་
སྲིད་རྒྱལ་ཡེ་སངས་ཡེ་ལྕམ་བཅོ་བརྒྱད་སྐྱེ་མཆེད་བཅུ་གཉིས་འདུལ་བ་གཤེན་དྲུག་
མེ་ཏོག་མ་བཞི་དུས་བཞིའི་རྒྱལ་མོ་ལ་སོགས་ལྷ་དང་ལྷ་མོའི་དཀྱིལ་འཁོར་འབྲས་
བུ་ཡིན་པར་བརྟགས་ནས་བསྒོམ་པས་འབྲས་བུའི་ཐེག་པ་ཞེས་བྱ་སྟེ། དཔེར་ན་
སྒོ་ངའི་དྲི་རྫས་ཀྱི་མར་དུ་བསྒྱུར་བས་མར་གྱི་བྱ་བ་བྱེད་ནུས་པ་དང་འདྲའོ། །སྤྱིར་
དཀྱིལ་འཁོར་ལ་རྣམ་པ་གསུམ་སྟེ། རང་བཞིན་གྱི་དཀྱིལ་འཁོར་དབྱིངས་ན་ལྷུན་
གྱིས་གྲུབ་པ། ཏིང་འཛིན་དཀྱིལ་འཁོར་མཁའ་ལ་ཡིད་ཀྱིས་བསྒོམ་པའོ། །རྡུལ་
མཚོན་དཀྱིལ་འཁོར་ས་ལ་ལག་གིས་བྲིས་པའོ། །རྡུལ་མཚོན་ལ་ཡང་གསུམ་སྟེ།
ཙ་ཀ་ལི་བཀོད་པ་སྐུ། ཡིག་འབྲུ་བཀོད་པ་གསུང་། ཕྱག་མཚན་བཀོད་པ་ཐུགས་
ཀྱི་དཀྱིལ་འཁོར་རོ། །བཞི་པ་ནི། འགྲེལ་མེ་ལོང་ལས། ལན་གཅིག་ཐོབ་པར་བྱ་
བའི་འབྲས་བུ་དེ་ཉིད་ལམ་དུ་བྱེད་པ་སྟེ། དེ་ཡང་རྒྱུ་དང་འབྲས་བུ་ཡེ་ནས་དབྱེར་
མེད་ཅིང་སྔ་ཕྱི་མེད་པས་འབྲས་བུ་ཉིད་ལ་ལམ་དུ་གྱུར་པས་ལམ་རྟོགས་པ་དང་
305



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འབྲས་བུ་ཐོབ་པ་དུས་གཅིག་མཉམ་པོར་སྦྱོར་བའོ། །ཞེས་གསུངས་སོ། །གཞན་
ཡང་རྩ་རྒྱུད་ཀྱི་འགྲེལ་པ་རིན་པོ་ཆེ་ཡིད་བཞིན་རྣམ་པར་བཀོད་པའི་རྒྱན་ཞེས་བྱ་
བ་ལས། གསང་སྔགས་ལམ་གཞན་ལས། ཁྱད་པར་འཕགས་པའི་ཚུལ་སྟོན་ཏེ།
དེ་ཡང་ལུང་མ་བསྟན་དང་མི་དགེ་བ་དང་བྲལ་བས་སོ་སོར་སྐྱེ་བོ་ལས་ཁྱད་པར་
དུ་འཕགས། རྟག་ཆད་ལ་སོགས་ལོག་པའི་ལྟ་སྤྱོད་དང་བྲལ་ཡང་དག་པའི་ལྟ་སྤྱོད་
རྒྱུད་ཐོག་ཏུ་འགེལ་བས་ཕྱི་རོལ་ལོག་པར་བྱེད་པ་ལས་ཁྱད་པར་འཕགས། བདག་
ཏུ་འཛིན་པའི་ཞེན་བློ་སྤངས་བདག་མེད་ཀྱིས་གཞན་དོན་ལྷུར་ལེན་པས་ཐེག་པ་
དམན་པ་ལས་འཕགས། རྒྱུ་འདུས་བྱས་དང་བདག་མེད་རྐྱང་པར་མ་སོང་སྟེ་གཞི་
བདེན་པ་གཉིས་ལ་ལམ་བསྐྱེད་རྫོགས་ཟུང་འཇུག་གི་འབྲས་བུ་ལམ་དུ་བྱེད་པས་
མཚན་ཉིད་ཀྱི་ཐེག་པ་ཆེན་པོ་ལས་འཕགས། དེ་ཡང་ཅི་སྟེ་གསང་སྔགས་འཕགས་
ཤེ་ན་གསང་སྔགས་ཐེག་པ་ཆེན་པོ་འདི་ཐབས་ཆེ་སྟེ་དུག་ལྔ་རྣམ་རྟོག་ལ་སོགས་
ཕྱི་ནང་གི་ཤེས་བྱ་ལམ་དུ་སློངས་བས་ཐབས་ཆེ། སྒོ་ཡང་སྟེ་ཉོན་མོངས་བསྒྱུར་གྲོལ་
དུ་བྱེད་ཅིང་སྦྱོར་སྒྲོལ་ཟབ་མོ་ལ་བརྟེན་པས་སྒོ་ཡངས། ཐབས་སྣ་ཁ་མང་སྟེ་གང་
ལྟར་བསྒྲུབས་ཀྱང་བྱང་ཆུབ་ཀྱི་ལམ་དུ་འགྱུར་བས་ཐབས་སྣ་ཁ་མང་ལ་མྱུར་བས་
ཐེག་པ་གང་ལས་ཀྱང་ཁྱད་པར་དུ་འཕགས་པ་ཡིན་ཏེ། ཚེ་གཅིག་གིས་བྱང་ཆུབ་
བསྒྲུབས་པ་ལ་གསང་སྔགས་ཐེག་པ་ཆེན་པོ་འདི་བསྟན་ནོ། །ཞེས་གསུངས་སོ།།
གཉིས་པ་འབྲས་བུ་གསང་སྔགས་ཀྱི་ལམ་ལ་སྔགས་ཕྱི་པ་སྡེ་གཉིས། ནང་
པ་སྡེ་གསུམ་རྣམས་ཡོད་པ་སྟེ། ཕྱི་པའི་ཐེག་པ་གཉིས་ནི་བྱ་བ་གཙང་སྤྱོད་དང་
རྣམ་པ་ཀུན་ལྡན་ནོ། །དེ་ལ་བྱ་བ་གཙང་སྤྱོད་ལ་གཉིས། ངོ་བོ་ངོས་བཟུང་དང་།
ཡན་ལག་གི་དབྱེ་བའོ། །དང་པོ་ནི། ཕྱི་གཙང་སྦྲ་དང་ཡོ་བྱད་ལ་བརྟེན་ནས་སྤྱོད་
པ་གཙོར་བྱེད་པས་བྱ་བ་གཙང་སྤྱོད་པ་ཞེས་བྱ་སྟེ། ཐེག་རིམ་འགྲེལ་ཆེན་ལས།
306



ལུང་རིགས་མཛོད།
བྱ་བ་གཙང་སྤྱོད་ཐེག་པ་ནི། གཙང་སྦྲའི་སྤྱོད་པ་རྐྱང་པ་སྟེ། ནང་གི་དམ་རྫས་
བདུད་རྩི་དང་།། སྦྱོར་སྒྲོལ་ལ་སྤྱོད་མི་ནུས་པའོ། །ཞེས་སོ། །འདིའི་རྒྱུད་ནི་རྣམ་
དག་ལ་སོགས་པ་སྟེ། ལྷོ་གཏེར་གྱི་རྒྱུད་ལས། དཀྱིལ་འཁོར་བརྒྱ་དང་རྩ་བརྒྱད་
ལ།། སྦྱིན་སྲེག་མེད་པ་དགུ་ཞིག་བཞུགས།། ཞེས་པས། སྦྱིན་སྲེག་མེད་པའི་དཀྱིལ་
འཁོར་རྣམས་ཡིན་པར་སྒ་སྟོན་གྱིས་གསུངས་སོ།།
གཉིས་པ་ཡན་ལག་གི་དབྱེ་བ་ནི། ཐེག་རིམ་ལས། བྱ་བ་གཙང་སྤྱོད་ཡེ་བོན་
ཐེག་པ་ནི། གཏན་ཚིགས་དང་བཅས་དག་པའི་བོན་ཉིད་ལྟ། ཞེས་པས། འགྲེལ་
པ་མེ་ལོང་དགུ་བསྐོར་ལས། ཕྱི་ནང་མཚན་ཉིད་འཛིན་པའི་བོན་སྣ་ཚོགས་སྣང་
བ་རྒྱུ་འབྲས་དང་བཅས་པ་འདི་དག་ཐམས་ཅད་རང་ས་ནས་བརྟགས་པས་དངོས་
པོ་ཅིར་མ་གྲུབ་ཅིང་རྣམ་པར་རྟོག་པས་དབེན་པར་འདུག་སྟེ། མ་རིག་པའི་སྐྱེ་
མཆེད་ཀྱིས་སྟོང་པའི་བོན་ཉིད་ཡང་དག་པ་དྲི་མ་དང་བྲལ་བ་ལྟ་བའོ། །ཞེས་སོ།།
དེའང་ཕྱི་ཡུལ་དང་ནང་གི་རྣམ་པར་ཤེས་པ་དང་འཁོར་འདས་ཀྱི་བོན་རྒྱུ་འབྲས་
དང་བཅས་པ་ལ་སོགས་པ་ཀུན་ལ་རིགས་པས་རང་ས་ནས་བརྟགས་པས་དངོས་
པོར་མ་གྲུབ་ཅིང་ངོ་བོ་སྟོང་པར་གནས་པའོ། །དོན་དམ་པར་དེ་ལྟར་རྟོགས་ལ་
ཀུན་རྫོབ་ལ་བརྟགས་པས་ལྷའི་གཟུགས་བརྙན་ཆེན་པོར་ལྟ་བ་སྟེ། སྣང་ལྡན་ཐེག་
པའི་རབ་དབྱེ་ལས། ཕྱིའི་ཡུལ་འཇམ་པ་དང་། རྩུབ་པ་དང་། མཐོ་བའི་རི་དང་།
ནང་གི་སེམས་འདོད་ཆགས་དང་
། ཞེ་སྡང་དང་། གཏི་མུག་སྟེ། ཕྱི་ནང་ལུས་དང་
ངག་དང་སེམས་གསུམ་ཀ་དག་པ་གསུམ་གྱི་ལྷའི་གཟུགས་བརྙན་དུ་ལྟ་བ་སྟེ། དེའང་
རི་མཐོ་བ་དང་ཞེ་སྡང་ནི་ལྷུན་པོ་བདེ་གསས་ཐུགས་ཀྱི་ལྷ་རུ་དག་པར་ལྟའོ། །རི་
འཇམ་པ་དང་གཏི་མུག་ནི་བྱམས་པ་ཐུགས་རྗེ་སྐུའི་ལྷ་རུ་དག་པའོ། །རི་རྩུབ་པ་
དང་འདོད་ཆགས་ནི་གཡུང་དྲུང་དྲག་གསས་གསུང་གི་ལྷ་རུ་དག་པའོ། །ལྷ་དེ་
307



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དག་ཀྱང་རྗེ་བོར་ལྟ་ཞིང་རང་ཁོལ་པོའི་ཚུལ་དུ་ལྟ་བའོ། །ཞེས་སོ། །འོ་ན་ལྷ་དེ་དག་
ནང་རྒྱུད་ཀྱི་ལྷར་བྱུང་བ་མ་ཡིན་ནམ་ཞེ་ན། དེར་བྱུང་ཡང་ཕྱི་རྒྱུད་ཡིན་པ་ལ་
འགལ་བ་མེད་དེ། ལྟ་སྤྱོད་ལ་ཁྱད་ཞུགས་པས་འབྱེད་དེ། རྒྱུའི་གཤེན་བཞི་ཡང་
ཕྱི་ནང་གཉིས་ཀར་འབྱུང་བའམ། རྣམ་དག་ལས་དབལ་གྱི་རྒྱལ་པོ་གཤེན་བརྒྱད་
བཤད་པ་ལྟ་བུའོ།།
གཉིས་པ་དམ་ཚིག་ནི། ཐེག་འགྲེལ་མེ་ལོང་ལས། བསྲུང་བའི་དམ་ཚིག་ནི་བདུན་
བསྲུང་སྟེ། སེམས་ཀྱིས་རྣམ་པར་མི་རྟོག་པ་དང་ལྷའི་སྐུ་ལ་གནས་པའོ། །ངག་
གིས་འཛབ་དང་བསྟོད་པ་ལ་འཇུག་པའོ། །ལུས་ཀྱིས་མི་ཚངས་སྤྱོད་དང་སྲོག་བཅད་
པ་དང་མ་བྱིན་པ་ལེན་པ་བསྲུང་བའོ། །ཞེས་དང་། ཁྱབ་པ་སྣང་ལྡན་གྱི་རབ་
དབྱེ་ལས། དམ་ཚིག་ནི་ལྔ་བསྲུང་སྟེ། རྟག་ཏུ་ལྷའི་སྐུ་མི་སྤང་བ་དང་། གསུང་མི་
འགོག་པ་དང་། ཐུགས་མི་འདོར་བ་དང་། སྨེ་བ་དགག་པ་དང་། འགྲོ་བའི་དོན་
ཡོངས་སུ་བྱ་བའོ། །ཞེས་དང་། རྣམ་དག་རྒྱུད་ལས། འགྲོ་བའི་དོན་དུ་སེམས་བསྐྱེད་
ཅིང་།། དགེ་བཅུའི་སྟོབས་ལྡན་ཚུལ་ཁྲིམས་བསྲུང་།། བྱང་ཆུབ་སེམས་ནི་ནམ་
ཡང་འབྲལ་མི་བྱ། ཡི་དམ་ལྷ་ནི་རྟག་ཏུ་བརྗེད་མི་རུང་།། སློབ་དཔོན་ཡི་དམ་ལྷ་
བཞིན་རྟག་ཏུ་བསྐུར།། མཆེད་གྲོགས་ཀུན་དང་བརྩེ་ཞིང་མཐུན་པར་བྱ།། མི་ནག་
ཉམས་པ་ཀུན་དང་མི་འགྲོགས་ཤིང་།། དམན་པའི་རྫས་རྣམས་ལྷ་ལ་དབུལ་མི་བྱ།།
མཆོད་བསྟོད་བཟླས་བརྗོད་ཟུར་མ་ཆག་པར་བརྗོད། ཁྲུས་དང་གཙང་སྦྲ་དུས་
སུ་བྱ་བ་དང་། ཤ་ཆང་སྒོག་ཙོང་དག་གི་ཁ་ཟས་སྤང་།། སྐུ་གཟུགས་གྲིབ་མ་དག་
ལ་མི་འགོམ་ཞིང་། དཔོན་གསས་གདན་དང་ཁྲི་ལ་འདུག་མི་བྱ།། སྦྱིན་པ་རྣམ་བཞི་
རྟག་ཏུ་གཏོང་བར་བྱ། འགྲོ་བའི་དོན་ལ་ཕྱོགས་རིས་མེད་པར་སྤྱད། འདི་ལྟར་
སྡོམ་པའི་དོན་ལ་རབ་གནས་པས།། དུས་རྣམས་ཀུན་ཏུ་བཟོད་པ་བསྒོམ་པར་བྱ།
308



ལུང་རིགས་མཛོད།
བཟོད་ཐོབ་ནས་ནི་ངན་སོང་ལྟུང་མི་འགྱུར།། ཞེས་གསུངས་པའོ།།
གསུམ་པ་སྒོམ་པ་ནི། མེ་ལོང་དགུ་བསྐོར་ལས། སྒོམ་པའི་རིམ་པ་ནི་དོན་དམ་
པར་དག་པའི་བོན་ཉིད་བསྒོམ་ལ། ཀུན་རྫོབ་ཏུ་བརྟགས་པ་ལྷའི་གཟུགས་བརྙན་
ཆེན་པོ་བསྒོམ་པའོ། །ཞེས་དང་། རབ་དབྱེ་ལས། སྒོམ་པ་ནི་བོན་ཉིད་རྣམ་པར་
དག་པའི་གཟུགས་བརྙན་ཆེན་པོ་གསུམ་ལ་ཤེས་པ་མ་ཡེངས་པར་བསྒོམ་སྟེ། གཟུང་
འཛིན་ཤིན་ཏུ་ཕྲ་བའོ། །ཞེས་སོ། །འོ་ན་ལྷ་དེ་དག་རྣམ་ཤེས་ཚོགས་བརྒྱུད་གང་གིས་
བསྒོམ་ཞེ་ན། སྒ་སྟོན་གྱིས་དབང་ཤེས་ལྔ་ཡིས་མི་བསྒོམ་སྟེ་བེམ་པོ་ལས་དམིགས་
པ་མེད་པས་སོ། །ཡིད་ཤེས་ལ་བརྟན་པ་མ་ཐོབ་ན་རྟོག་བཅས་ཀྱིས་བསྒོམ་སྟེ།
དོན་སྤྱིའི་རྣམ་པ་བསྒོམ་པས་སོ། །བརྟན་པ་ཐོབ་ནས་ཡིད་ཤེས་རྟོག་མེད་ཀྱིས་ཀྱང་
བསྒོམ་སྟེ། ལྷ་དེ་དག་མངོན་གྱུར་དུ་དམིགས་པས་སོ། །ཉོན་ཡིད་ལ་ཡང་བསྒོམ་
མོ་བའི་ངར་འཛིན་ཙམ་ཞིག་ཡོད་ལ། ཀུན་གཞི་ལ་ནི་མི་གསལ་བའི་ཚུལ་གྱིས་
བག་ཆགས་པ་ཙམ་ཡོད་པས་སོ། །ཞེས་སོ།།
བཞི་པ་སྒྲུབ་ཐབས་ནི། མེ་ལོང་དགུ་བསྐོར་ལས། བསྒྲུབ་པའི་ཐབས་ནི་གཟའ་
དང་སྐར་མ་དུས་ཚིགས་བཟང་པོ་ལ་ཁྲུས་དང་གཙང་སྦྲའི་སྒོ་ནས། རྫས་དང་ཡོ་
བྱད་མ་ཉམས་པ་ལ་བསྟེན་ནས་འཛབ་གྲངས་ཚང་བར་བྱ་སྟེ། ཐབས་དེ་ལྟར་
བསྒྲུབ་པའོ། །དེ་ཡང་གཟུང་བ་དང་འཛིན་པའི་ཏིང་ངེ་འཛིན་དུ་གནས་པའོ། །ཞེས་
པས། ལོ་རྒྱལ་པོ་ཟླ་བ་བློན་པོ་ཞག་དམག་མི་དུས་ཚོད་མཚོན་ཆ་དང་འདྲ་བས།
གཟའ་སྐར་བཟང་ངན་བརྟགས་ནས་བརྐུས་འཕྲོག་གི་རྫས་དགག་སྟེ། ལྷ་སེམས་
དཔའ་རྣམ་གཉིས་སོ་སོར་འབྱེད་དེ་མཆོག་དམན་གྱི་ཚུལ་དུ་བསྒྲུབ་པའོ།།
ལྔ་པ་སྤྱོད་པའི་ཕྲིན་ལས་ནི། དེ་ཉིད་ལས། སྤྱོད་པའི་ཕྲིན་ལས་ནི་སྟོབས་རྣམ་
པ་གསུམ་གྱིས་རང་གཞན་གཉིས་ཀའི་དོན་སྤྱོད་དེ། གང་ཞེ་ན། ལྟ་བའི་སྟོབས་
309



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་། སྒྲུབ་ཐབས་ཀྱི་སྟོབས་དང། ཐུགས་རྗེའི་སྟོབས་སོ། །ལྟ་བ་ནི་དག་པ་གསུམ་
གྱི་བོན་ཉིད་དེ་རང་ཡང་ཉམས་སུ་ལེན་ལ་གཞན་ལ་ཡང་སྟོན་པའོ། །བསྒྲུབ་ཐབས་
ནི་དེས་རང་དོན་དང་གཞན་དོན་གཉིས་ཀ་མཐར་ཕྱིན་པར་བྱེད་པའོ། །ཐུགས་
རྗེ་ནི་ཡས་སྟག་ལ་སོགས་པ་སྟེ། དེ་དང་མཐུན་པར་ལྷ་འདྲེ་ལ་བསྔོས་པས་མི་
གསོན་པོ་རྣམས་ཀྱི་ན་ཚ་ལ་སོགས་པའི་སྡུག་བསྔལ་སེལ་བ་དང་། ལྷ་འདྲེ་གཟུགས་
མེད་རྣམས་ཀྱང་ཚིམ་ཞིང་མགུ་བས་ན་ཐུགས་རྗེའི་སྤྱོད་པའོ། །ཞེས་སོ། །དེའང་
དག་པ་གསུམ་ནི་ཕྱི་རྫས་དང་ཏིང་ངེ་འཛིན་གསང་བ་སེམས་རྟོག་ཡེ་ཤེས་སུ་དག་
པའོ། །ཡས་སྟགས་ནི་གཏོ་དང་མཐུན་པའི་འབྲུ་ཕྱེ་དང་བལ་ཚོན་ལ་སོགས་པ་ལྷ་
འདྲེ་ལ་འདོད་རྫས་སྣ་ཚོགས་བསྔོའོ། །འོ་ན་ཡས་སྟགས་དེ་རྣམས་ཁམས་གསུམ་
ལ་ཁྱབ་པར་སྦྱིན་ནམ་ཕྱེ་ལ་སྦྱིན། དང་པོ་ལྟར་ན་ཐུགས་རྗེ་ལ་བྲི་བཀོལ་ཅན་དུ་
འགྱུར་ལ། གཉིས་པ་ལྟར་ན་གཟུགས་མེད་མིག་ལ་སོགས་པའི་དབང་པོ་ཚང་བར་
མེད་པ་ལ་གཟུགས་སོགས་སྦྱིན་པ་གཏོང་བ་དགོས་པ་མེད་དོ་ཞེ་ན། མཉམ་པོར་
སྦྱིན་པ་ཡིན་ཏེ་དབང་པོའི་རྟེན་ཚང་བར་མེད་ཀྱང་དབང་པོ་ཚང་བར་ཡོད་པས་
སྔ་མའི་བག་ཆགས་ཀྱིས་ཤིན་ཏུ་གདུངས་བས་སོ།།
དྲུག་པ་གྲུབ་པའི་འབྲས་བུ་ནི། སྔ་མ་ལས། འབྲས་བུ་ནི་བདེ་བར་གཤེགས་
པའི་ས་བཅུ་གཉིས་ལས་གཡུང་དྲུང་འོད་ཀྱི་ས་ཞེས་བྱ་སྟེ་ས་བཞི་པ་མན་ཆད་ཐོབ་
པའོ། །ཞེས་སོ། །བདེ་བར་གཤེགས་བའི་ས་བཅུ་གཉིས་ནི། ཤལ་འབལ་ལྷ་རྒྱུད་
ལས། ཀུན་ཏུ་འོད་དང་། བདུད་རྩི་འོད་དང་། ནམ་མཁའ་འོད་དང་། གཡུང་
དྲུང་འོད་དང་
། རིན་ཆེན་འོད་དང་
། པདྨ་འོད་དང་། ལས་ཀྱི་འོད་དང་། དཔེ་
མེད་འོད་དང་། དཔེ་དང་བྲལ་བ་དང་། ཤེས་རབ་འོད་དང་། ཐམས་ཅད་མཁྱེན་
པ་དང་། རང་རིག་འོད་ཀྱི་ས་ཆེན་ནོ། །ཞེས་སོ། །ཀུན་ཏུ་འོད་སོགས་དང་པོ་
310



ལུང་རིགས་མཛོད།
གསུམ་རིམ་པ་ལྟར་ཉི་ཟླ་ལྟར་ཀུན་ལ་སྣང་བའི་སྐུ་དང་། མོས་པ་སྣ་ཚོགས་སུ་གོ་
བའི་གསུང་དང་། ཀུན་ཁྱབ་རྒྱ་མ་ཆད་པའི་ཐུགས་ཏེ། སྐུ་གསུང་ཐུགས་ཀྱི་རྩལ་
གསུམ་རྫོགས་པ་ཕྱིའི་སྐུ་གསུམ་ལ་དབྱེ་བ་སྟེ། དོན་གྱི་འོག་མིན། གནས་ཀྱི་འོག་
མིན། འཛམ་བུ་གླིང་གསུམ་དུ་འགྲོ་དོན་མཛད་པའོ། །དེ་ནས་གཡུང་དྲུང་འོད་
སོགས་བཞི་ནི་རིམ་བཞིན་སྐུ་མི་འགྱུར་བ། ཡོན་ཏན་དགོས་འདོད་འབྱུང་བ།
གསུང་བོན་སྒོ་རྒྱས་པ། ཕྲིན་ལས་ཐོགས་པ་མེད་པ་སྟེ་རིགས་ཀྱི་རྟགས་བཞིའི་བདེ་
བར་གཤེགས་པ་ལས་ཕྱེ་སྟེ། དེའང་ཤར་མངོན་དགའ་ལྷོ་ཡོན་ཏན་ནུབ་བདེ་ལྡན་
བྱང་ལས་ཀྱི་འཇིག་རྟེན་ཏེ། རང་བཞིན་ལྷུན་གྲུབ་དཀྱིལ་འཁོར་ན་བཞུགས་པ་
སྟེ། དེ་དག་འཇིག་རྟེན་ཏེ་གཟུགས་ཁམས་ཀྱི་གནས་རིགས་ཡིན་པ་སྟེ། གནས་
ཀྱི་འོག་མིན་གྱི་བྱེ་བྲག་ཡིན་པའི་ཕྱིར་རོ། །ཚད་མེད་བཞིའི་བརྩེ་བ་དཔེ་མེད་འོད་
དང་། རྨད་དུ་བྱུང་བའི་མཚན་དཔེ་ལྡན་པ་གཉིས་ནི་བརྩེ་བ་དང་ཡོན་ཏན་ལ་
དབྱེ་བའོ། །སོ་སོར་འབྱེད་པའི་ཤེས་རབ་འོད་དང་། ཕྲིན་ལས་སྤྲོ་བསྡུའི་ཚད་
ཐམས་ཅད་མཁྱེན་པ་དང་། སླར་ཡང་མཉམ་ཉིད་རང་རིག་འོད་ལ་བཞུགས་པ་
གསུམ་ནི་མཁྱེན་པ་དང་སྤྲོ་བསྡུ་ལས་དབྱེ་བའོ། །འོ་ན་བདེ་བར་གཤེགས་པའི་ས་
བཞི་པ་མན་ཆད་བོན་ཅན། སྤངས་རྟོགས་མཐར་མ་ཐུག་པར་ཐལ། དབྱེར་མེད་
གཡུང་དྲུང་ཐིག་ལེའི་ས་མ་ཐོབ་པའི་ཕྱིར། འདོད་ན་སངས་རྒྱས་མ་ཡིན་པར་ཐལ་
ལོ་ཞེ་ན། སྤངས་རྟོགས་ཙམ་གྱི་སྤྱི་རིགས་ལ་ཁྱད་མེད་ཀྱང་རྒྱུ་ལམ་ལ་ཐབས་ཟབ་
ཞན་གྱི་འབྲས་བུའི་ཕྲིན་ལས་ལའང་རྒྱ་ཆེ་ཆུང་འབྱུང་བ་སྟེ། དཔེར་ན་མཐུ་ལྡན་
སྟོབས་མཆོག་བདེ་གཤེགས་སྟོང་དང་མཐུ་སྟོབས་མཉམ་པའམ། མཉམ་ལྡན་
བྱམས་པ་བདེ་གཤེགས་སྟོང་དང་ཐུགས་རྗེ་དོ་མཉམ་པ་ལྟ་བུའོ། །འོ་ན་ད་ལྟའི་
གཤེན་རབ་དེ་ས་དེ་དག་ལས་གང་ནོན་ཞེ་ན། སྔོན་གྱི་ཡེ་གཤེན་གཙུག་ཕུད་ནི་
3 1



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལམ་གྱི་ས་དགུ་ལས་མ་ནོན་པར་ཞི་བ་ཡོངས་རྫོགས་ལས་བཤད་ལ། ད་ལྟའི་གཤེན་
རབ་ནི་བླ་ན་མེད་པའི་ས་ནོན་ཏེ། ཁམས་བརྒྱད་ལས། བླ་ན་མེད་པ་ཡང་དག་
པའི་དོན་གཏན་ལ་ཕེབས་པའི་གཤེན་རབ་ཆེན་པོ་དེས། ཞེས་པས་སོ། །དེ་ལ་
བརྒལ་བ་ནི། སངས་རྒྱས་དང་རྒྱལ་སྲས་ཁྱད་མེད་དུ་ཐལ། གཤེན་ཕྲན་ལ་ཡང་
ས་བཅུ་ལས་བརྒལ་བ་ཡོད་པའི་ཕྱིར་ཏེ། ས་བཅུ་ཟིལ་གྱིས་ནོན་པ་ཡིན། ཚོགས་ཆེན་
ད་པ་ལ་སོགས་ཏེ།། ཞེས་རྣམ་དག་ལས་བཤད་པས་སོ་ཞེ་ན། དེ་དེ་ཡིན་ཀྱང་
རྩོད་ལྡན་གདུལ་དཀའ་འདུལ་བའི་གཤེན་གྱི་བསྟན་པའི་ཟུར་སྟོངས་ལ་བྱོན་
པའི་འགལ་བ་མེད་དེ། དཔེར་ན་དམ་པ་ཏོག་དཀར་ཀྱང་ང་མེན་ཆོས་པོ་སྐྱེས་
འདུལ་བ་ལ་བྱོན་པ་བཞིན་ནོ།།
བདུན་པ་ཁྱད་འདོན་པ་ནི། མེ་ལོང་ལས། གཡུང་དྲུང་སེམས་དཔའི་ཐེག་
པ་ལས་ཁྱད་པར་རྣམ་པ་ལྔ་ཡོད་དེ། གང་ཞེ་ན། ལྟ་བ་དང་རྟེན་དང་ལས་དང་
སྒྲུབ་ཐབས་དང་འབྲས་བུའོ། །དེ་ལ་ལྟ་བ་ནི་དག་པ་གསུམ་གྱི་བོན་ཉིད་ཡེ་ཤེས་
སྒྲིབ་མེད་དང་རང་བཞིན་མེད་པས་ཏེ་ཚད་མས་བཤད་དོ། །རྟེན་ཡེ་ཤེས་སེམས་
དཔའི་སྐུ་འོག་མ་ལ་མེད། ལས་ནི་ཁྲུས་དང་གཙང་སྦྲ་དང་གཟའ་སྐར་དུས་ཚིགས་
འོག་མ་ལ་མེད། བསྒྲུབ་ཐབས་ནི་འཛབ་དང་དངོས་གྲུབ་འདུ་བ་འོག་མ་ལ་མེད།
འབྲས་བུ་ནི་གཡུང་དྲུང་འོད་ཀྱི་ས་འོག་མས་མི་ཐོབ་པའོ། །ཞེས་སོ། །འོ་ན་འཕན་
ཡུལ་བ་རྣམས་ལ་མཆོད་གཏོར་ལྟ་བུ་འཛབ་དངོས་གྲུབ་འདུ་བ་སེམས་དཔའ་རྣམ་
གཉིས་ལྟ་བུ་དང་། གཟའ་སྐར་བཟང་པོ་ལ་འཇུག་པ་མི་མངའ་འམ་ཞེ་ན། དེ་ནི་
འཕན་ཡུལ་བརྟགས་པ་བའམ་སྔགས་ཀྱི་ཐུན་མོང་མ་ཡིན་པའི་བོན་ཏེ། བྱ་བ་
གཙང་སྤྱོད་དུ་འདུའོ། །འོ་ན་རྒྱུའི་ཐེག་པ་དག་གིས་ཚོགས་ཅི་ལྟར་གསོག་ཅེ་ན།
ཚུལ་ཁྲིམས་ཏིང་འཛིན་ཤེས་རབ་གསུམ་རྐྱང་པ་ཉམས་སུ་ལེན་པ་སྟེ། བསྙེན་སྒྲུབ་
312



ལུང་རིགས་མཛོད།
ལ་ལྟོས་པ་མེད་པའོ། །དེ་ལ་ལྟོས་ན་གྲངས་མེད་གསུམ་དུ་འགོར་དོན་མེད་པའི་
ཕྱིར་རོ། །ཐེག་པ་རིམ་པ་མཐའ་དག་གི་དོན་གསལ་བར་བྱེད་པ་ལུང་རིགས་རིན་
པོ་ཆེའི་མཛོད་ལས། རྒྱུ་མཚན་ཉིད་པ་ལས་སྔགས་ཁྱད་པར་འཕགས་ཚུལ་དང་
སྔགས་ཕྱི་པ་བྱ་བ་གཙང་སྤྱོད་པའི་གཞུང་དོན་གསལ་བར་བསྟན་པ་སྟེ་རིམ་ཁང་
བརྒྱད་པའོ།། །།
༈ ད་ནི་རྣམ་པ་ཀུན་ལྡན་མངོན་ཤེས་ཀྱི་ཐེག་པ་ལ་གཉིས་ཏེ། ངོ་བོ་ངོས་
བཟུང་དང་། ཡན་ལག་གི་དབྱེ་བའོ། །དང་པོ་ནི། ཐེག་རིམ་འགྲེལ་ཆེན་ལས།
ཞི་རྒྱས་དབང་དྲག་བཞི་ཀའི་རྣམ་པར་མངའ་བའམ། དྲོད་ཚད་དྲ་ལྟས་མངའ་
བས་སོ། །ཞེས་སོ། །རྒྱུད་སྡེ་ནི། ཀློང་རྒྱས་སམ་གནས་ཆོག་ཡོད་པ་རྣམས་ཏེ། སྦྱིན་
སྲེག་དང་རོ་བསྲེག་ཀྱང་ཡོད་པས་སོ།
་པས་སོ། །ཀློང་རྒྱས་ཀྱི་ཡང་སྦྱིན་སྲེག་ཡོད་པའོ།།
གཉིས་པ་ཡན་ལག་ལའང་སྔ་མ་ལྟར་བདུན་ལས། དང་པོ་ལྟ་བ་ནི། སྣོད་
བཅུད་སྣ་ཚོགས་སུ་སྣང་བའི་མཚན་མ་འདི་དག་ལ་སེམས་དང་ཏིང་ངེ་འཛིན་གྱིས་
དབང་བསྒྱུར་ཏེ། དགོངས་པས་གང་ལྟར་བརྟགས་པ་ལྟར་སྣང་བ་སྟེ། སྣང་བ་
ཀེང་རུས་སུ་བསྒོམས་པས་ཀེང་རུས་སུ་སྣང་བ་ལྟ་བུའོ། །རང་རིག་པ་དང་རྣལ་
འབྱོར་གྱི་ཚད་མས་བརྟགས་པས་ལོག་པའི་མ་རིག་པ་ཉོན་མོངས་པའི་རྟོགས་པ།
མཚན་མ་དང་བྲལ་བའི་བོན་ཉིད་དུ་རྟོགས་པ་སྟེ། དཔེར་ན་ནམ་མཁའ་ལ་ཉི་ཟླ་
གཟའ་སྐར་ཤར་བ་ལྟར་དེའི་རོལ་པའམ་སྐྱེ་མཆེད་ཤར་བའི་བྱིན་བརླབས་ལྷའི་
སྐུ་ཕྱག་རྒྱ་བཞི་དང་ལྡན་པ་ཡང་དག་པའི་མཚན་མར་སྣང་བ་སྟེ། ཐེག་རིམ་ལས།
རྣམ་པར་ཀུན་ལྡན་མངོན་ཤེས་ཐེག་པ་ནི།། མཚན་མའི་དངོས་པོ་དག་ལ་ཚད་
མས་བརྟགས།། མཚན་མ་མེད་པའི་བོན་ཉིད་རྟོགས་པ་ཡི།། བྱིན་བརླབས་རོལ་
པ་མཚན་མ་ལྷ་རུ་ལྟ།། ཞེས་དང་། སྣང་ལྡན་རབ་དབྱེ་ལས། རྣམ་པར་ཀུན་ལྡན་
313



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མངོན་ཤེས་ཀྱི་རྟོགས་པ་ནི།། རང་གི་སེམས་ཀྱིས་བོན་ཐམས་ཅད་ལ་མཚན་མ་མེད་
པར་རྟོགས་པའི་བྱིན་གྱིས་བརླབས་ལས་བྱུང་བའི་ལྷའི་དཀྱིལ་འཁོར་གཞའ་ཚོན་
ལྟར་གནས་པ་གྲོགས་ཀྱི་ཚུལ་དུ་ལྟ་བའོ། །ཞེས་སོ། །ཕྱག་རྒྱ་བཞི་ནི་སྐུ་དང་རྒྱུན་
དང་གདན་དང་འོད་ཟེར་དང་བཞིའོ། །རྒྱུན་ནི་དར་གྱི་སྟོད་གཡོག་སྨད་ཤམ་
དར་དཔྱང་དང་རིན་པོ་ཆེའི་རྒྱུན་ནོ།།
གཉིས་པ་བསྲུང་བའི་དམ་ཚིག་ནི། ཐེག་རིམ་ལས། སྤྱི་དང་ཁྱད་པར་གཉིས་
ཀྱི་དམ་ཚིག་བསྲུང་། ཞེས་པའི། འགྲེལ་མེ་ལོང་ལས། སྤྱིར་སྔགས་ཀྱི་དམ་ཚིག་
ཀུན་བསྲུང་ལ། ཁྱད་པར་དུ་ཡི་དམ་ལྷ་དང་དཔོན་གསས་སྔགས་དང་ཕྱག་རྒྱས་
བསྲུང་བའོ། །ཞེས་སོ། །སྤྱིར་སྔགས་ཐུན་མོང་གི་དམ་ཚིག་ནི། ཡེ་ཁྲི་དམ་ཚིག་གི་
མཆོང་ལས། ནམ་མཁའ་དྭངས་པའི་ངོག་མི་དཀྲུགས། བྱད་དང་མེ་ལོང་དབྲལ་
མི་བྱ།། གསས་ཁང་ཆེན་པོ་བཤིག་མི་བྱ།། བྱ་རྒྱལ་ཁྱུང་གི་གཤོག་མི་བསྐུམ། གཡུ་
འབྲུག་སྔོན་མོའི་ངར་མི་ཕྲོག །སྨན་ལྟོར་དུག་གི་ཟས་མི་ཟ།། གསང་ཆེན་གྲིབ་མ་
འགམ་མི་བྱ།། རྒྱ་མཚོ་ཆེན་པོའི་འཇིང་མི་སྐམ། ནོར་བུ་རིན་ཆེན་སྟོར་མི་གཞུག
བོ་ཆེན་པོ་གྱེན་མི་བཟློག །བཅུ་ཚོ་དང་པོའོ། །ཤེལ་སྒོང་འབར་བ་མེས་མི་བསྲེགས།།
གསང་སྒོ་ཆེན་པོ་དབྱེ་མི་བྱ།། ཟ་མའི་ཐོག་ཏུ་དུག་མི་སྦྱར།། བདུད་རྩི་རྐྱལ་པའི་
ཁ་མི་དབྱེ།། སྟག་མོ་ངར་མའི་ལྟོ་མི་དཀྲུགས།། གངས་དཀར་རྩེ་ནས་བཞུར་མི་བྱ།།
གནམ་ལྕགས་ཕུར་པའི་རྩེ་མི་བཟློག །ལོ་ཐོག་བཀྲམ་ལ་སད་མི་བསྐུར།། ཙིཏྟ་རིན་
ཆེན་ཕྱིར་མི་དབྱུང་། ནོར་བུ་རིན་ཆེན་ཟོང་མི་བྱ།། བཅུ་ཚོ་གཉིས་པའོ། །རིན་ཆེན་
འཁར་བ་ཐང་མི་བསྒྱུར། ལྷ་ཡི་ཁྱེའུ་ཆུང་ཞལ་མི་བསྟན།། བདུད་རྩི་ཆུ་རྒྱུན་བཅད་
མི་བྱ། རྒྱལ་པོ་ཡོ་ལ་མི་འགྲོ་སྐྱོང་། ངན་སྐྱུག་རོ་ལ་ཆགས་མི་བྱ། གཅན་གཟན་རྔམ་
པའི་ཞེ་མི་དཀྲུགས།། སྡོང་པོའི་ལོ་འདབ་བཅད་མི་བྱ། གཅེས་ཕྲུག་མ་ཡི་པང་མི་
34



ལུང་རིགས་མཛོད།
འདོར།། རིན་ཆེན་མེ་ཏོག་ཕྱོགས་བཅུར་གཏོར།། བུ་ཡིས་མེས་ཀྱི་གདན་ས་བཟུང་།
བཅུ་ཚོ་གསུམ་པའོ། །ཞེས་པ་རྣམས་ཀྱི་དོན་བཀྲལ་བར་འདོད་ན་སྡེ་སྣོད་མཛོད་
གསང་སྔགས་དམ་ཚིག་གི་ལེའུར་བཤད་ཡོད་དོ།།
གསུམ་པ་བསྒོམ་རིམ་ནི། ཐེག་རིམ་ལས། མངོན་པར་དྲི་མེད་ཡེ་ཤེས་བདལ་
པ་ཡི།། གཡུང་དྲུང་སྐྱེ་མཆེད་ཆེན་པོ་རྣམ་ལྔ་བསྒོམ། ཞེས་པའི་འགྲེལ་པ་མེ་ལོང་
ལས། དེ་ཡང་སྐུ་ཕྱག་རྒྱ་ལས་གཡུང་དྲུང་གི་སྐྱེ་མཆེད་དང་། གསུང་ཡིག་འབྲུ་ལས་
དང་། ཐུགས་ཕྱག་མཚན་ལས་དང་། གདན་པདྨ་ལས་དང་ རྒྱུན་འོད་ཟེར་ལས་
སོ། །དེ་ལ་དམ་ཚིག་དང་། ལས་དང་། བོན་དང་། སྐུ་ཕྱག་རྒྱ་ཆེན་པོ་དེ་བཞི་
རྫོགས་པར་བསྒོམ་པའོ། །ཞེས་པས། ཐུགས་དམ་ཚིག་མི་གཏོང་བ (༡) །
ཐོགས་མེད་པ(༢）། གསུང་བོན་མི་འདའ་བ ( ༣） སྐུ་ཕྱག་རྒྱུ་རྫོགས་པ (༤) !
ཡང་ཡེ་ཁྲིའི་རྒྱུད་ལས། སྐུ་དང་གདན་རྒྱན་རིན་པོ་ཆེ། འོད་ཟེར་ཕྱག་མཚན་བསྟན་
པའོ། །སྐུ་ནི་ལྷུན་སྡུག་གཟི་བརྗིད་ཆེ།། ཐུན་མོང་མ་ཡིན་མཚན་དཔེ་ལྡན། རྒྱན་
དང་གདན་ཁྲི་ཡོངས་དག་པས།། སྣ་ཚོགས་སྒྲིབ་མེད་ཡོངས་ལ་གསལ།། རིན་ཆེན་
ཐུགས་རྗེ་ཆེ་ལྡན་པས། འགྲོ་བའི་འདོད་སྐོང་ཡིད་བཞིན་འབྱུང་། འོད་ཟེར་ཡེ་
ཤེས་རྩལ་ལྡན་པས།། འགྲོ་འདུལ་རྣམ་རྟོག་བག་ཆགས་སེལ།། ཕྱག་མཚན་སྣ་
ཚོགས་དོན་ལྡན་པས། དགོས་ཆེད་དོན་སྟོན་སྒྲིབ་པ་སྦྱོང་། དེ་དག་ཡོན་ཏན་ལྔ་
རུ་བཤད། ཅེས་སོ།།
བཞི་པ་སྒྲུབ་ཐབས་ནི། ཐེག་འགྲེལ་ལས། རྫས་དང་ཡོ་བྱད་དང་། སྔགས་
དང་ཏིང་འཛིན་འཚོགས་པ་ལས་ཕྱག་རྒྱ་བཞིས་བསྒྲུབ་པས་དངོས་གྲུབ་ཐོབ་
པའོ། །ཞེས་པས། རྫས་ནི་ལྷ་རྫས་དང་དགྲ་རྫས་གཉིས། ཡོ་བྱེད་ནི་འཚོ་བའི་ཡོ་
བྱད་དང་མཆོད་པའི་ཡོ་བྱད་དེ་བྱིན་འབེབས་སོ། །སྔགས་ནི་རྒྱུ་ས་བོན་རྐྱེན་བསྐྱེད་
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྔགས་བཟླས་སྔགས་འཛབ་བསྙེན་ནོ། །ཏིང་ངེ་འཛིན་ནི་དེ་བཞིན་ཉིད་ཀུན་ཏུ་
སྣང་རྒྱུའི་ཏིང་འཛིན་གསུམ། ཕྱག་རྒྱ་བཞི་ནི་དམ་ཚིག་ （༡） ལས་ (༢）བོན་
( ༣) སྐུ་དང་བཞི་གོང་དུ་བསྟན་པ་བཞིན་ནོ། །དེ་དག་ཐེག་རིམ་ལས། ཡོ་བྱད་
རྫས་དང་ཏིང་འཛིན་གཉིས་འཚོགས་ལས།། དེ་བསྒྲུབ་ཕྱག་རྒྱ་བཞི་ཡིས་དངོས་
གྲུབ་འཐོབ། ཅེས་སོ།།
ལྔ་པ་སྤྱོད་པའི་ཕྲིན་ལས་ནི། དེ་ཉིད་ལས། ཕྲིན་ལས་བཞི་དང་གཉིས་དོན་
རྫོགས་པར་སྤྱོད། ཐུགས་རྗེ་གར་ཆེན་ཚེ་འདས་གཞན་དོན་སྤྱོད། །ཅེས་སོ། །འགྲེལ་
མེ་ལོང་ལས། སྤྱོད་པའི་ཕྲིན་ལས། ཞི་བ་དང་རྒྱས་པ་དང་དབང་དང་མངོན་སྤྱོད་
དང་བཞིས་བདག་གཞན་གཉིས་ཀའི་དོན་མཐར་ཕྱིན་པར་སྤྱོད་པའོ། །ཡང་
གཞན་དོན་དུ་ཐུགས་རྗེ་ཆེན་པོས་ཚེ་འདས་ཀྱི་སྒྲིབ་པ་སྦྱོང་སྟེ། འབྲས་བུ་ཐོབ་པར་
བྱེད་པའི་དོན་ཕྱི་འདུར་རྣམས་ཀྱང་སྤྱོད་པའོ། །ཞེས་པས། དེ་ལ་ཞི་བ་བདག་དོན་
དུ་བསྒྲུབ་པ། རྒྱས་པ་གཞན་དོན་དུ་སྤྲོ་བ། དབང་གཉིས་མེད་དུ་སྦྱོར་བ། མངོན་
སྤྱོད་དབྱིངས་སུ་སྒྲོལ་བའོ། །ཡང་ན་མཆོད་གཏོར་གྱི་ཏི་ཀ་འགྲེལ་ལས། དུས་མིན་
འཆི་དང་གནོད་པ་དང་། སྡུག་བསྔལ་དགྲོ་དང་བགེགས་ཞི་བས། ཞི་བའི་ལས་
ཞེས་དེ་ལ་གདགས།། ཞེས་དང་
། ཚེ་དང་ལོངས་སྤྱོད་གཟི་བྱིན་དང་།། གསེར་དང་
དབྱིག་དང་འབྲུ་རྣམས་ཀུན།། ཐམས་ཅད་རྒྱས་པར་བྱེད་པས་ན། རྒྱས་པའི་ལས་
ཞེས་དེ་ལ་གདགས། ཞེས་དང་། ལྷ་དང་ལྷ་མིན་མི་རྣམས་དང་། འགྲོ་བ་རིས་དྲུག་
ཐམས་ཅད་ཀུན།། བྲན་བཞིན་ཕྱི་ནས་འབྲེང་པས་ན།། དབང་གི་ལས་ཞེས་དེ་ལ་
གདགས། ཞེས་དང་། བདུད་དང་སྲིན་པོ་དགྲ་དང་བགེགས། གཤིན་རྗེ་ནག་པོ་
ལ་སོགས་པ།། ཐམས་ཅད་དྲག་པོས་ཚར་བཅད་པས། དྲག་པོའི་ལས་ཞེས་དེ་ལ་
གདགས།། ཞེས་པས། ལས་བཞིའི་སྒྲ་དོན་དང་བཅས་པ་བསྟན་ནོ། །ཐུགས་རྗེ་
316



ལུང་རིགས་མཛོད།
ཆེན་པོས་ཚེ་འདས་ཀྱི་སྒྲིབ་པ་སྦྱོང་བ་ག འདུར་རྒྱུད་ལས། ཚེ་འདས་འདྲེན་པའི་
དུས་ཚིགས་བདུན།། ཚེ་འདས་ཚེ་འདས་
་འདས་ཤེས་དང་གཅིག །ཚེ་འདས་རིགས་དྲུག་
ཤེས་དང་གཉིས།། ཚེ་འདས་གདུལ་བྱར་ཤེས་དང་གསུམ། ཚེ་འདས་སློབ་མར་
ཤེས་དང་བཞི།། ཚེ་འདས་རྒྱལ་པོར་ཤེས་དང་ལྔ།། ཚེ་འདས་སེམས་དཔར་ཤེས་
དང་དྲུག །ཚེ་འདས་ལྷ་རུ་ཤེས་དང་བདུན། ཞེས་དང་
། ཡང་ཐེག་རིམ་འགྲེལ་
ཆེན་ལས། ཤེས་ཚུལ་བཞི་དང་གདགས་ཡིག་དྲུག །ཅེས་པས། ཚེ་འདས་རིགས་
དྲུག་སྤྱི་རུ་ཤེས་པ། ཚེ་འདས་སུ་ཤེས་པ། གདུལ་བྱར་ཤེས་པ། ལྷ་རུ་ཤེས་པ་བཞི་
ནི་ཤེས་ཚུལ་བཞི་དང་། ནཱི་ལ་དཔའ་བོ་འབྲུ་ལྔ་གདགས་པས་དུག་ལྔ་གཞོམ་པ་
སྟེ་གདགས་ཡིག་དྲུག་གོ །ཚེ་འདས་ཀྱི་རྣམ་ཤེས་ནི་ཡི་རྣམ་པ་ཅན་དེའི་ན་ཡིད་
ཀྱི་ངོ་བོ། །ར་བཏགས་བླའི་ངོ་བོ། །གུ་གུ་སེམས་ཀྱི་ངོ་བོ་ཡིན། ཚེ་འདས་ནི་ལ་སྦྱང་
བྱ་དུག་གསུམ་དང་། སྦྱངས་འབྲས་སྐུ་གསུམ་ཚང་པའོ། །རྒྱས་པ་གཞན་དུ་ཤེས་
སོ། །དེའང་འདུར་ལ་ཕྱི་འདུར་ནི་གཏོ་བུ་མདོ་སྦྱང་དང་ཀུན་རིག་གནས་སྦྱོང་
ལྟ་བུ་འདུར་དཀར་དང་། ནང་འདུར་ཨ་དྲུག་གནས་ཁུག་དང་ཉི་ཟེར་ཞགས་པ་
ལྟ་བུ་འདུར་ནག་རྣམས་སོ། །འོ་ན་ལྷོ་གཏེར་ལས་འདུར་ཆོག་དེ་རྣམས་རྒྱུའི་ཐེག་
པར་འཇོག་པ་དང་མི་འགལ་ལམ་ཞེ་ན། དེ་ནི་ཆབ་ནག་ལས་གྱེས་པའི་འདུར་
གཤེན་རྨ་དའི་གླང་འདུར་རྣམས་ཡིན་ཏེ། དེ་དག་ནི་ལྷ་མི་གཞན་རྟེན་གྱི་ཐེག་པར་
འདུས་ལ། ཕྱིའི་གནས་ཆོག་གཏོ་བུ་མདོ་སྦྱོང་སོགས་འདུར་དཀར་རྣམས་ནི་
འདི་རྣམ་པ་ཁོ་ནའོ། །ནང་སྔགས་འདུར་རྣམས་ནི་རམ་པ་དང་རོལ་པ་ཁོ་ནའོ།།
དྲུག་པ་གྲུབ་པའི་འབྲས་བུ་ནི། ཐེག་འགྲེལ་མེ་ལོང་ལས། བདེ་བར་གཤེགས་
པའི་ས་རིན་ཆེན་འོད་ཡན་ཆད་ནས་རང་རིག་འོད་ཀྱི་ས་མན་ཆད་ཐོབ་པའོ། །ཞེས་
དང་། ཐེག་རིམ་ལས། གཡུང་དྲུང་བདེ་གཤེགས་ས་བཅུ་གཉིས་པ་ཐོབ།། ཅེས་
37



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པས་སོ།།
བདུན་པ་འོག་མ་ལས་ཁྱད་འདོན་པ་ལ་གཉིས་ཏེ། རྒྱུའི་ཐེག་པ་ཆེན་པོ་ལས་ཁྱད་
འདོན་པ་དང་། འབྲས་བུ་སྔགས་ཕྱིའི་ཐེག་པ་འོག་མ་ལས་ཁྱད་འདོན་པའོ། །རྒྱུའི་
ཐེག་ཆེན་ལས་ཁྱད་འདོན་པའི་ཚད་མ་དང་གཏན་ཚིགས་ནི་བཤད་ཟིན་ནོ། །བྱ་
བ་གཙང་སྤྱོད་ཐེག་པ་ལས་ཁྱད་འདོན་པ་ལ་ལྔ་སྟེ། ཐེག་རིམ་ལས། ལྟ་སྤྱོད་སྒོམ་
འབྲས་ཐོབ་བྱས་ཁྱད་པར་འཕགས། དེ་ལྟར་རྣམ་པ་ལྔ་ཡིས་ལ་ཤན་དབྱེའོ། །ཞེས་
པས། དེ་ལ་ལྟ་བ་ནི་དག་པ་གསུམ་གྱི་བོན་ཉིད་ཙམ་ལས་མེད་དེ། འདིས་བོན་
ཐམས་ཅད་མཚན་མ་མེད་པར་རྟོགས་ཏེ། དེའི་བྱིན་བརླབས་ཀྱང་ལྷ་ལྷ་མོའི་དཀྱིལ་
འཁོར་དུ་ལྟའོ། །སྤྱོད་པ་ནི་དེ་ལ་སྟོབས་གསུམ་ལས་མེད་དེ། འདི་ལ་ཕྲིན་ལས་
བཞི་དང་ཚེ་འདས་སྒྲིབ་པ་སྦྱོང་བས་འགྲོ་དོན་མཐར་ཕྱིན་པའོ། །དེར་སྒོམ་པ་ནི་
དོན་དམ་ཀུན་རྫོབ་ཙམ་དུ་བསྒོམ་སྟེ། འདིས་གཡུང་དྲུང་གི་སྐྱེ་མཆེད་ཆེན་པོ་ལྔ་
བསྒོམ་པའོ། །འབྲས་བུ་ནི་དེས་ས་བཅུ་གཉིས་ལས་བཞི་པ་མན་ཆད་ལས་མ་ནོན་
འདིས་ས་ལྔ་པ་ནས་བཅུ་གཉིས་པ་མན་ཆད་ཐོབ་པའོ། །ལྔ་མ་ཚང་ཞེ་ན་བྱ་
བས་ཡེ་ཤེས་སེམས་དཔའ་རྗེ་བོ་ལྟ་ལ། རྣམ་པས་གྲོགས་པོར་ལྟ་བས་ཁ་འགེངས་
སོ། །ཐེག་པ་རིམ་པ་མཐའ་དག་གི་དོན་གསལ་བར་བྱེད་པ་ལུང་རིགས་རིན་པོ་
ཆེའི་མཛོད་ལས། སྔགས་ཕྱི་པ་རྣམ་པ་ཀུན་ལྡན་མངོན་ཤེས་ཀྱི་ཐེག་པའི་གཞུང་
དོན་གསལ་བར་བསྟན་པ་སྟེ་རིམ་ཁང་དགུ་པའོ།། །།
༈ དེ་ལྟར་སྔགས་ཕྱི་པའི་ཐེག་པ་གཉིས་བསྟན་ནས། ད་ནི་གསང་སྔགས་ནང་
གི་ཐེག་པ་གསུམ་གཏན་ལ་དབབ་པ་ལ་ནི་དངོས་བསྐྱེད་པ་དང་ཀུན་རྫོགས་པ་དང་
རྫོགས་པ་ཆེན་པོ་དང་གསུམ་མོ།
དེ་ལའང་རྣམ་པ་བཞི། གསང་སྔགས་ཀྱི་སྒྲ་དོན། ཕྱི་ནང་གི་རྣམ་གཞག །སྤྱི་
318



ལུང་རིགས་མཛོད།
དོན་བསྙེན་བསྒྲུབ་ལས་གསུམ་གྱི་དབྱེ་བ། སྒོས་དོན་དངོས་བསྐྱེད་རོལ་པའི་གྲུབ་
མཐའ་གཏན་ལ་དབབ་པའོ། །དང་པོ་ནི། ཡེ་ཁྲི་གཞིའི་བམ་པོ་ལས། སྦྱོར་སྒྲོལ་
གང་སྣང་ཐབས་ཀྱི་ཞིང་། ཀུན་སྒྲོལ་ཡོངས་གཅོད་ཤེས་རབ་ཕུལ།། སྣང་སྲིད་རྫུན་
དུ་དེས་གྲོལ་བས།། གསང་ཕྱིར་རྫུན་སྨྲས་དེས་མི་འགལ། མ་གོ་ལོག་ལྟ་རྣམས་ལ་
གསང་། ལས་ཅན་དོན་མི་གཏོང་ལ་སྔགས། གསང་སྔགས་ཞེས་སུ་གྲགས་པ་ཡིན།
ཞེས་གསུངས་སོ།།
གཉིས་པ་གསང་སྔགས་ཕྱི་ནང་གི་རྣམ་པར་གཞག་པ་ལ། ཐེག་རིམ་ལས།
གསང་སྔགས་འབྲས་བུ་དག་གི་ཐེག་པ་ལ།། རྟེན་ལྷ་ཕྱིས་འབྱུང་སྤྱོད་པ་ལྟ་བ་དང་།།
འབྲས་བུ་རང་འབྱུང་གཞན་འབྱུང་རྣམ་པ་བཞིས། ཕྱི་དང་ནང་ཞེས་ཁྱད་པར་
རྣམ་པར་གཞག །ཅེས་པས། དེ་ལ་བཞི། ལྟ་བ། ལྷ་དང་། སྤྱོད་པ། འབྲས་
བུའོ། །དང་པོ་ལྟ་བ་ནི། །ཕྱི་པས་ཡུལ་དང་ཡུལ་ཅན་དུ་བལྟས་ཏེ། ཤེས་པས་ཡུལ་ལ་
ཕར་བརྟགས་པའོ། །ནང་པས་ནི་ལྟ་ཡུལ་སྤྱོད་ཡུལ་དང་བྲལ་ཏེ། ཕྱི་ནང་གཉིས་
མེད་ཤེས་བྱ་དང་ཤེས་བྱེད་གཉིས་སུ་མི་འབྱེད་དེ། མཉམ་པ་ཉིད་ཀྱི་བདག་ཉིད་
ཆེན་པོ་རྟོགས་སོ། །ཞེས་མེ་ལོང་ལས་གསུངས་སོ། །གཉིས་པ་ལྷ་ནི། ཡང་མེ་ལོང་
དེ་ཉིད་ལས། ཕྱི་པས་ཡེ་ཤེས་སེམས་དཔའ་རྗེ་བོའི་ཚུལ་དུ་དམིགས་ཏེ། དེ་ལ་མཆོད་
ཅིང་བསྟོད་པས་དེ་མཉེས་ནས། བདག་དམ་ཚིག་སེམས་དཔའ་ལ་དངོས་གྲུབ་
དང་འབྲས་བུ་ཚུར་གསོལ་བ་སྟེ་གཞན་ལ་རེ་བ་ལས་མ་ཤེས། ནང་པས་ནི་ལྷ་དང་
ལྷ་མོའི་དཀྱིལ་འཁོར་སེམས་དཔའ་སུམ་བརྩེགས་པ་བདག་ཉིད་ལས་མི་གཞན་
པ་ཡིན་པ་ལ་ཡིན་པར་བསྒོམ་སྟེ། མཆོད་པ་ལ་སོགས་པས་བདག་ཉིད་ཆེན་པོར་
མཆོད་ནས་དངོས་གྲུབ་དང་འབྲས་བུ་གཞན་ནས་མི་ཚོལ་ཏེ་བདག་ཉིད་ཆེན་པོའི་
དཀྱིལ་འཁོར་ལས་འབྱུང་བའོ། །ཞེས་སོ། །གསུམ་པ་སྤྱོད་པ་ནི། དེ་ཉིད་ལས།
319



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕྱི་པས་དམ་རྫས་ཁྱད་པར་ཅན་གྱི་ཐབས་ལ་སྤྱོད་མི་ནུས་ཏེ་གཙང་སྦྲ་འབའ་ཞིག་
སྤྱོད་པའོ། །འདིས་ནི་སྤྱོད་པ་སྦྱོར་སྒྲོལ་ལ་སོགས་པའི་ཐབས་ཁྱད་པར་ཅན། དམ་
རྫས་ཁྱད་པར་ཅན་ལ་གཙང་སྨེ་མེད་པ་འཇོལ་ཉོག་ཏུ་སྤྱོད་པའོ། །ཞེས་སོ། །འོ་
ན་མེ་རི་གྱད་ཕུར་ལས། མི་ཤ་ཡི་གསུར་དང་མི་ལྤགས་ཀྱི་བླ་བྲེ་མི་བགོ །ཞེས་པས་སྨྲ་
སྨེ་དེ་དག་དགག་པས་གསང་སྔགས་མི་འགྱུར་རམ་ཞེ་ན། དེ་ནི་གཙང་མ་ཞང་ཞུང་
གི་བོན་སྡེ་ཡིན་པས་ན་སྡེ་ཚན་གྱིས་དགག་པའོ། །ཞང་ཞུང་ལ་ཡང་བམ་སྒྲུབ་ཡོད་
པ་ཡང་སྣང་ངོ་། །བཞི་པ་འབྲས་བུ་ནི། འགྲེལ་པ་མེ་ལོང་ལས། འབྲས་བུ་ནི་ཕྱི་པ་
གཞན་ལས་ཐོབ་པར་འདོད། འདིས་རང་ལས་ཐོབ་པ་ཡང་ཁྱད་ཡིན་ལ། ས་བཅུ་
གཉིས་
ས་ལས་ཕྱི་པས་མ་ནོན་ཏེ། འདིས་བླ་ན་མེད་པའི་ས་གསུམ་ནོན་པའོ། །ཞེས་
གསུངས་སོ།།
གསུམ་པ་སྤྱི་དོན་བསྙེན་བསྒྲུབ་ལས་ཀྱི་དབྱེ་བ་ནི་ཤམ་པོ་ནས་བླ་མ་རྨ་སྟོན་
གྱིས་བཏོན་པའི་རྒྱུད་སྟོང་རི་ཐོ་ཆེན་ལས་གསང་བ་སྔགས་ཀྱི་སྡོང་པོ་ལ། གཞི་མ་
སྒོ་དགུའི་ཡལ་ག་རྒྱས།། ཡན་ལག་བཅོ་བརྒྱད་ཡལ་འདབ་ཀྱི།། མཆོང་ཆེན་དགུ་
ཡི་ལྟེ་བ་ལ། སྐུ་གསུང་ཐུགས་ཀྱི་འབྲས་བུ་སྨིན།། ཞེས་པས། བསྙེན་པའི་གཞི་མ་
སྒོ་དགུ། བསྒྲུབ་པའི་ཡན་ལག་བཅོ་བརྒྱད། ལས་ཀྱི་མཆོང་ཆེན་སྡེ་དགུ་སྟེ། གསང་
སྔགས་ཀྱི་བསྙེན་བསྒྲུབ་ལས་གསུམ་གྱི་ཡན་ལག་སུམ་ཅུ་རྩ་དྲུག་ཏུ་གྲགས་པའོ། །དེ་
ཡང་བསྙེན་སྒྲུབ་གཉིས་ལ་དགུ་གསུམ་ཉི་ཤུ་རྩ་བདུན། དེ་ཡང་གསུམ་གསུམ་དུ་
བསྡུས་པའི་སྤྱི་བསྡོམ་ཆེན་པོ་དྲུག་སྟེ། རྒྱུད་ཏིང་མུར་གཡུ་རྩེ་ལས། སྔོན་འགྲོ་ཕྱི་
ཡི་བསྙེན་པ་གསུམ།། བསྙེན་པའི་བསྙེན་པར་ཤེས་པར་གྱིས།། ཉེ་བ་ནང་གི་བསྙེན་
པ་གསུམ། བསྙེན་པའི་བསྒྲུབ་པར་ཤེས་པར་གྱིས།། བཅའ་གཞི་ལས་ཀྱི་བསྙེན་པ་
གསུམ།། བསྙེན་པའི་འབྲས་བུར་ཤེས་པར་གྱིས།། དཀྱིལ་འཁོར་གཞི་ཡི་བསྒྲུབ་
320



ལུང་རིགས་མཛོད།
པ་དྲུག །བསྒྲུབ་པའི་བསྙེན་པར་ཤེས་པར་གྱིས།། ངོ་མཚར་ལམ་གྱི་བསྒྲུབ་པ་
དྲུག །བསྒྲུབ་པའི་བསྒྲུབ་པར་ཤེས་པར་གྱིས།། འབྲས་བུ་དབང་གི་བསྒྲུབ་པ་
དྲུག །བསྒྲུབ་པའི་འབྲས་བུར་ཤེས་པར་གྱིས། བསྙེན་བསྒྲུབ་ལས་ཀྱི་གོ་རིམ་མོ། །ཞེས་
་སོ། དེ་ཡང་རྒྱུད་ཉི་ཟེར་དྲ་བ་ལས། བསྙེན་པ་དང་ནི་ཉེ་བར་བསྙེན།། བསྒྲུབ་པ་
དང་ནི་བསྒྲུབ་པ་ཆེ།། ལས་སྦྱོར་དང་ནི་གསུམ་ཡིན་ནོ། །ཞེས་པས། བསྙེན་པ་དང་།
ཉེ་བསྙེན་དང་། བསྒྲུབ་པ་དང་། བསྒྲུབ་པ་ཆེན་པོ་སྟེ། གསང་སྔགས་ཀྱི་བསྙེན་
བསྒྲུབ་ཡན་ལག་བཞིར་འདུ་སྟེ། ཇི་ལྟར་ཡིན་ཞེ་ན། ཞི་ཁྲོ་ཕུར་གསུམ་གྱི་དཀྱིལ་
འཁོར་བྲིས་ནས་བསྙེན་པའི་གཞི་ལ་གཞུག་ཅིང་རྒྱན་བཀོད་ཡན་ཆད་བསྙེན་པ།
ཏིང་ངེ་འཛིན་རྣམ་པ་གསུམ་ནས་དམ་བཅའ་ཡན་ཆད་ཉེ་བར་བསྙེན་པ། ཕྱག་
རྒྱ་གཞུང་བསྐྱེད་ནས་ཚོགས་ལས་ཡན་ཆད་བསྒྲུབ་པ། ཕོ་ཉ་བཅོལ་བསྐུལ་རྣམས་
ནི་བསྒྲུབ་པ་ཆེན་པོའོ། །འདི་དག་གི་དོན་ཅུང་ཟད་རྒྱས་པར་བཤད་པ་ནི་གསང་
བ་སྔགས་ཀྱི་བསྙེན་བསྒྲུབ་ལས་གསུམ་རྣམ་པར་འབྱེད་པ་ལྷ་གཉེན་ཤེལ་སྒོང་བྱ་
བ་ཟུར་དུ་བཀོད་ཡོད་པར་ལྟོས་ཤིག།
བཞི་པ་དངོས་བསྐྱེད་རོལ་པའི་ཐེག་པ་གཏན་ལ་དབབ་པ་ལ་གཉིས། ངོ་བོ་
ངོས་བཟུང་། ཡན་ལག་གི་དབྱེ་བའོ། །དང་པོ་ནི་ཐེག་རིམ་ལས། དངོས་བསྐྱེད་
ཐུགས་རྗེ་རོལ་པའི་ཐེག་པ་ནི།། ཞེས་པས། ལྷ་ཐིག་ལེ་ལས་ས་བོན། དེ་ལས་ཕྱག་
མཚན། དེ་ལས་སྐུར་བསྐྱེད་པས་དངོས་བསྐྱེད། གཞན་དོན་བརླབས་ཅན་མ་
འགགས་པས་ཐུགས་རྗེ། ཐབས་ཁྱད་པར་ཅན་གྱིས་སྦྱོར་སྒྲོལ་ལ་རོལ་པས་རོལ་པའོ།།
གཉིས་པ་ལ་བདུན་ལས། དང་པོ་ལྟ་བ་ནི། ཐེག་རིམ་ལས། དོན་དམ་ཀུན་
རྫོབ་བདེན་པ་གཉིས་མེད་ཀྱིས།། ལྷག་པའི་བདག་ཉིད་ཆེན་པོ་མཉམ་པ་ཉིད།།
ཅེས་པས། འགྲེལ་མེ་ལོང་དགུ་བསྐོར་ལས། ལྟ་བ་ནི་ཐབས་དང་ཤེས་རབ་དབྱིངས་
32



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་ཡེ་ཤེས་དོན་དམ་ཀུན་རྫོབ་གཉིས་སུ་མེད་པའི་བདག་ཉིད་ཆེན་པོར་འདོད་
དེ། ཞེས་པས། སེམས་ཉིད་རང་རིག་པ་ཐམས་ཅད་དུ་རྩལ་མ་འགགས་པར་སྣང་
བ་ནི་ཐབས་སྐུ་དང་ཕྲིན་ལས་སུ་འཆར་བའོ། །དེ་ཉིད་ངོས་སམ་ཕྱོགས་ཀྱིས་སྟོང་
པ་གཟུགས་བརྙན་ནམ་སྒྲ་སྙན་ལྟ་བུ་ཤེས་རབ། དེ་ལས་བོན་སྣ་ཚོགས་པ་ཐམས་
ཅད་ཀྱི་གཞི་གྲུབ་སྟེ་འབྱུང་བས་ན་དབྱིངས། རྟོགས་པ་ལ་ཐུགས་རྗེ་དང་མ་རྟོགས་
པ་ལ་སྡུག་བསྔལ་དུ་ཤར། དེ་ཉིད་བོན་ཐམས་ཅད་ཡེ་ནས་ཉིད་དུ་ཤེས་ཤིང་སྒྲིབ་
པ་ཡེ་ནས་བྲལ་བས་ཡེ་ཤེས། ཡུལ་ཤེས་དབྱེར་མེད་དྲི་མ་ཀ་ནས་དག་པ་སྟེ་དཔེར་
ན་ཆུ་ཁམས་བཞིན་ནོ། །དཀོར་བདུན་ལྷུན་གྱིས་གྲུབ་པའི་དོན་དམ། ཡེ་ཤེས་ཀྱི་
སྣང་བ་ལྷ་དང་ལྷ་མོའི་དཀྱིལ་འཁོར་དུ་ཤར་བས་ཀུན་རྫོབ། དེ་ལྟར་ཐ་སྙད་དུ་
བཏགས་པ་ཐམས་ཅད་རང་གི་སེམས་ཉིད་ལས་མི་གཞན་པས་བདག་ཉིད་ཆེན་
པོ་ཞེས་བྱའོ། །ཡེ་ཁྲིའི་སྤྱི་རྒྱུད་ལས། སྐུ་དང་གསུང་དང་ཐུགས་དང་ནི།། ཡོན་ཏན་
དང་ནི་ཕྲིན་ལས་དང་། གཉིས་སུ་མེད་དེ་བདག་ཉིད་ཆེ།། ཞེས་སོ། །གཞན་ཡང་
ཐེག་འགྲེལ་མེ་ལོང་ལས། དེའི་ཆ་ནས་དོན་དམ་རྣམ་པ་གསུམ་དུ་འདོད་དེ། རང་
བཞིན་དོན་དམ་པ་དང་། ཡེ་ཤེས་དོན་དམ་པ་དང། འབྲས་བུ་དོན་དམ་པའོ། །ཞེས་
གསུངས་པས། དང་པོ་རང་བཞིན་དོན་དམ་པ་ནི། འཁོར་བ་དང་མྱ་ངན་ལས་
འདས་པའི་བོན་སྣ་ཚོགས་སུ་འདུག་པ་འདི་དག་ཐམས་ཅད་ཡེ་ནས་སེམས་ཉིད་
ཅི་བཞིན་མ་བཅོས་པའི་ངོ་བོ་ཉིད་ཡིན་པའོ། །དེ་ཡང་རྟོག་ཚོགས་དུ་མ་སྣང་བས་
སེམས་ཡིན་ལ། སེམས་སྤྲོས་པ་དང་བྲལ་བས་སྟོང་པ་ཡིན་ནོ། །གཉིས་པ་ཡེ་ཤེས་
དོན་དམ་པ་ནི། འོ་ན་དེ་ལྟར་ཡིན་པར་སུས་ཤེས་ཤེ་ན། བོན་ཐམས་ཅད་རང་གིས་
ཀྱང་ཤེས་ཏེ། བོན་ཐམས་ཅད་སེམས་ཙམ་དུ་འདུས་ལ་དེ་རང་རིག་པ་མི་གཡོ་བས་
སོ། །བོན་ཉིད་སེམས་ཉིད་ཀྱིས་ཀྱང་དེ་ལྟར་ཡིན་པ་ལ་ཡིན་པར་ཤེས་པའོ། །དེ་
322



ལུང་རིགས་མཛོད།
གཉིས་ཀྱང་སྟོང་པ་རྒྱ་མ་ཆད་དེ་ངོ་བོ་སྟོང་པ་ལ་རང་བཞིན་གསལ་བ་དེའི་ཕྱིར་
རིག་པ་བྱང་ཆུབ་ཀྱི་སེམས་ཞེས་བྱའོ། །གསུམ་པ་འབྲས་བུ་དོན་དམ་པ་ནི། དེ་
ལྟར་ཡིན་པ་ལ་ཡིན་པར་ཤེས་ཙམ་ན་རིན་པོ་ཆེ་གསེར་གླིང་ན་ཐ་མལ་གྱི་ས་རྡོ་མེད་
པ་ལྟར། འཁོར་བའི་མཚན་མ་དག་པས་སྣང་བ་དང་གཟུགས་ཐམས་ཅད་སྐུ།
སྟོང་པ་དང་སྒྲ་ཐམས་ཅད་གསུང་། གཉིས་མེད་དང་དྲན་རྟོག་གི་ཤེས་པ་ཐམས་
ཅད་ཐུགས། དེ་ལྟར་སྐུ་གསུང་ཐུགས་མི་ཟད་རྒྱན་གྱི་འཁོར་ལོར་ཡེ་ནས་ལྷུན་གྱིས་
གྲུབ་པའོ། །ཡང་དེ་ཉིད་ལས། དེའི་ཆ་ནས་ལྷག་པའི་བདེན་པ་གསུམ་དུ་ཡང་འདོད་
དེ། ལྷག་པའི་དོན་དམ་དང་། ལྷག་པའི་ཀུན་རྫོབ་དང་། ལྷག་པའི་དབྱེར་མེད་
དོ། །ཞེས་པས། ཐེག་པ་གཞན་ལས་གསང་སྔགས་ཁྱད་པར་འཕགས་པའི་གཏན་
ཚིགས་གསུམ་ལྷག་པ་གསུམ་གྱིས་སྒྲས་སྟོན་ཏེ། དང་པོ་ལྷག་པའི་དོན་དམ་ནི།
ཐེག་པ་གཞན་ལས་དོན་དམ་ཁྱད་པར་དུ་འཕགས་ཏེ། འདི་ལྷག་པར་འཇོག་པའི་
རྒྱུ་མཚན་ནི། ཐེག་པ་གཞན་ནི་དོན་དམ་པ་ཞེས་བྱ་བ་རང་བཞིན་མེད་པ་སྤྲོས་པ་དང་
བྲལ་བ་མི་རྟོག་པ་འབའ་ཞིག་ཏུ་འདོད་དེ། གསང་སྔགས་འདི་ཡི་ལུགས་ཀྱི་དོན་
དམ་པ་ནི། སེམས་ཉིད་རང་བཞིན་མ་བཅོས་པ། (༡)ཅི་ཡང་མ་གྲུབ་པ(༢)།
མི་སྣང་བ་མ་ཡིན་པ ( ༣ )། ཅི་ཡང་མ་ཡིན་པ་ཉིད་ (༤)། བོན་ཉིད་ཐམས་ཅད་
ཀྱི་ངོ་བོ་ཉིད་དུ་རང་སྣང་ (༥)། ཇིར་ཡང་བསམ་ན་ཇི་ཡང་སྣང་ (༦)། གང་
དུ་བསྒྲུབ་ན་དེ་ལྟར་འགྲུབ (༧) ། དཔེར་ན་ཉི་མ་ཉི་འོད་ཟེར་དུ་བྱུང་བ་བཞིན་
ནོ། །དེའི་ཆ་ནས་དཀོར་བདུན་ལྷུན་གྱིས་གྲུབ་པ་ཉིད་དོ། །དེའི་ཕྱིར་ན་ཁྱད་པར་
དུ་འཕགས་པའོ།།
གཉིས་པ་ཀུན་རྫོབ་ལྷག་པར་འཇོག་པའི་རྒྱུ་མཚན་ནི། ཐེག་པ་འོག་མ་བས་
ཀུན་རྫོབ་འདི་ནི་བསླུ་བ་མི་བདེན་པ་རེས་ཤིག་གི་ཚད་མས་གྲུབ་པ། རེས་ཤིག་
）
323



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གི་དོན་བྱེད་ནུས་པ་ཙམ། མདོར་ན་སྣང་སྲིད་འདི་དག་ཀུན་རྫོབ་སྟེ་འཁྲུལ་པར་
འདོད་པ་ལས་མེད་དོ། །གསང་སྔགས་འདིའི་བཞེད་ཀྱིས་ཀུན་རྫོབ་ཏུ་སྣང་སྲིད་
འདི་ཉིད་ཡེ་ཤེས་རོལ་པར་རང་སྣང་བ་ཡིན་པས་
ན་པས་ལྷ་དང་ལྷ་མོའི་དཀྱིལ་འཁོར་དུ་
མཉམ་པར་རྫོགས་པར་བཞེད་དེ། ཕྱི་སྣོད་མ་སྤངས་ལྷའི་གཞལ་ཡས། ནང་
བཅུད་གནས་དག་ལྷ་དང་ལྷ་མོ་ཡིན་པས་དེའི་ངང་ལས་འཁོར་བ་མེད་པར་བཞེད་
དོ། །དེ་ལ་བརྒལ་བ་ནི། འོ་ན་ད་ལྟར་འཁོར་བར་འདུག་པས་མངོན་སུམ་དང་
འགལ་ལོ་ཞེ་ན། འོ་ན་བརྟག་པའི་མགོ་བསྒྲེ་སྟེ། ཁྱོད་ཐུགས་རྗེ་སེམས་དཔའ་དང་།
གཡུང་དྲུང་སེམས་དཔའི་ལུགས་ཀྱིས་བོན་ཐམས་ཅད་རང་བཞིན་མེད་པ་དང༌
སེམས་རིག་པ་ཙམ་ཡིན་ཞེས་པ་དེ་ཡང་། ད་ལྟར་བོན་ཐམས་ཅད་ལ་གཟུགས་དངོས་
སུ་གྲུབ་པ་དང་རང་བཞིན་ཡོད་པར་འདུག་པས་ཁྱོད་ཀྱི་འདོད་གཞུང་གཏིང་
ནས་ཉམས་པར་འགྱུར་ཞེས་མཚུངས་སོ། །ཡང་ཁྱོད་གསང་སྔགས་པས་ཡེ་ནས་སངས་
རྒྱས་ཡིན་ཞེས་པ་འདི་མངོན་སུམ་དང་འགལ་ཏེ། ད་ལྟར་སངས་མ་རྒྱས་པར་འདུག་
པའི་ཕྱིར་ཞེ་ན་ཡང་གོང་དང་མཚུངས་སོ། །འོ་ན་ཡེ་ནས་སངས་རྒྱས་ན་ལམ་བསྟན་
ཅིང་བསྒྲུབ་པ་དགོས་པ་མེད་པར་འགྱུར་རོ་ཞེ་ན་མ་ཡིན་ཏེ། མ་རྟོགས་པས་རྟོགས་
པར་བྱ་དགོས་པས་ལམ་བསྟན་པ་ལ་དགོས་པ་ཡོད་དོ། །འོ་ན་ནི་སངས་རྒྱས་སུ་མ་
རྟོགས་པའི་ཕྱིར་ཡེ་སངས་རྒྱས་པ་མ་ཡིན་པར་འགྱུར་ཞེ་ན་མ་ངེས་ཏེ། རང་བཞིན་
ཡེ་ནས་ཇི་བཞིན་པའི་སངས་རྒྱས་ཡིན་ཀྱང་དེ་མ་རྟོགས་པས་རྟོགས་པར་བྱ་དགོས་
ཏེ། དཔེར་ན་རྒྱལ་པོའི་ཕྲུ་གུ་རྒྱལ་བུ་འཁྱམ་ལོག་གིས་རང་རྒྱལ་བུ་ཡིན་པར་མ་
ཤེས། སྤྱི་མི་དབང་བཙན་གྱིས་ངོས་མ་ཟིན་ནམ། རྒྱལ་པོ་རུང་པར་མ་རྟོགས་ཤིང་
ཡིག་ཚང་མ་ཐོབ་པ་རྒྱལ་པོ་མ་ཡིན་པ་དེ་ལ་ངོ་སྤྲད་དགོས་པ་བཞིན་ནོ། །དེ་བས་
ན་ཁྱད་པར་འཕགས་པའོ།།
324



ལུང་རིགས་མཛོད།
གསུམ་པ་དབྱེར་མེད་ལྷག་པར་འཇོག་པའི་རྒྱུ་མཚན་ནི། འོག་མ་བས་བདེན་
གཉིས་ཕྱོགས་རེ་ཙམ་ལས་མ་ཤེས་ཏེ། འདིས་ནི་ཇིར་ཡང་མ་ཡིན་པ་ཉིད་ཇིར་ཡང་
སྣང་། ཇིར་ཡང་སྣང་བ་ཉིད་ཇིར་ཡང་མ་ཡིན་ཏེ། དཔེར་ན་ཐང་ཀའི་སྒྲིག་རྒྱུའམ་
སྒྱུ་མ་ལྟ་བུའོ། །དེས་ན་སོ་སོ་ཐ་དད་ཀྱི་མཚན་ཉིད་དང་མི་ལྡན་པའི་ཕྱིར་ཕྱོགས་
སུ་མི་ལྟ་བས་ཁྱད་པར་དུ་འཕགས་པའོ། །ཡེ་ཁྲི་གཞིའི་བམ་པོ་ལས། དང་པོ་བདེན་
པ་རྣམ་གཉིས་སོ། །ཕྱོགས་རེ་ཙམ་ལས་དངོས་པོ་མེད། འདི་ཉིད་རྩ་བ་སེམས་ཉིད་
ཀྱི།། རྣམ་འཕྲུལ་མ་འགགས་པ་ཡི་ཆ།། དངོས་མེད་སྟོང་ཉིད་རང་བཞིན་གཉིས།།
གཅིག་ཆོད་དུས་ན་དབྱེར་མེད་དོ། །ཞེས་སོ། །གཡུང་དྲུང་སེམས་དཔའ་ཡང་
གཉིས་མེད་དུ་བལྟའོ་ཞེ་ན། ཁྱོད་ཀྱི་བདེན་པ་གཉིས་མེད་དུ་བཤད་པ་ཡོད་སྲིད་
ཀྱི། མཐའ་ཐུག་གི་ལྟ་བ་དོན་དམ་བདེན་པ་སྤྲོས་བྲལ་རང་བཞིན་མེད་པར་འདོད།
ཀུན་རྫོབ་མཚན་མ་དངོས་སྣང་དུ་འདོད་པ་ཡིན་ཏེ། གཉིས་མེད་ལ་འགལ་བ་
འདུས་པའི་ཕྱིར་དང་། སྣང་བ་སྐྱོན་དུ་བལྟས་ནས་རྟོག་པ་གཉེན་པོས་འགེགས་
པའི་ཕྱིར་རོ། །དེ་ལྟར་ལྟ་བས་ཁྱད་པར་དུ་འཕགས་སོ།།
གཉིས་པ་བསྲུང་བའི་དམ་ཚིག་ནི། ཐེག་རིམ་ལས། དམ་ཚིག་སྒོ་གསུམ་གྲངས་
མེད་མ་ཉམས་བསྲུང་།། ཞེས་དང་། མེ་ལོང་དགུ་བསྐོར་ལས། བསྲུང་བའི་དམ་
ཚིག་ནི་རྩ་བ་དང་ཡན་ལག་གིས་བསྲུང་སྟེ། རྩ་བ་ནི་མཉམ་པ་ཉིད་ལ་གནས་པ་
དང་། ཡི་དམ་གྱི་ལྷ་བསྒོམ་པ་དང་། དེའི་འཛབ་དང་ཕྱག་རྒྱ་རྒྱུན་དུ་བགྲང་ཞིང་
བཅའ་བ་དང། བོན་གསང་སྔགས་སྤྱོད་པ་མ་བུ་གཅིག་པ་ལྟར་བརྩེ་བ་དང་། ལྟ་
སྤྱོད་བརླང་པོ་གཞན་ལ་མི་བསྒྲིག་པའོ། །ཡན་ལག་ཏུ་དུག་ལྔ་དང་དམ་རྫས་ལྔ་དང་
སྦྱོར་སྒྲོལ་ལ་སོགས་པ་ལ་ཐབས་ཀྱིས་ཟིན་པར་བྱའོ། །ཞེས་གསུངས་སོ། །མདོར་
ན་བསྲུང་བའི་དམ་ཚིག་ནི་གསང་སྔགས་བསྐྱེད་རིམ་པས་བསྲུང་བྱ་རྩ་བ་ཡན་
325



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལག་གཉིས་ཀྱིས་བསྡུས་པ་ཀུན་ཡིན་ལ་དེ་དག་གི་དོན་རྒྱས་པ་སྡེ་སྣོད་མཛོད་ལ་
སོགས་ལས་བཤད་ཟིན་པ་ལ་བལྟ་དགོས་སོ།།
གསུམ་པ་བསྒོམ་པའི་རིམ་པ་ནི། ཐེག་རིམ་ལས། ཏིང་འཛིན་རིམ་པ་བཞི་
ལྔ་གསུམ་སྒོ་ནས། བདག་ཉིད་ཆེན་པོ་ལྷ་ཡི་དཀྱིལ་འཁོར་བསྒོམ། ཞེས་པས།
ལྷ་བསྐྱེད་པའི་ཆོ་ག་ལ་རྒྱས་པ་ཆོ་ག་ལྔ་པ་སྟེ་མངོན་བྱང་ལྔ་དང་། འབྲིང་པོ་ཆོ་ག་
བཞི་པ་དང་། བསྡུས་པ་ཆོ་ག་གསུམ་པ་འམ། ཡང་ན་ཅི་ཡང་མ་ཡིན་པ། དེ་བཞིན་
ཉིད། ཀུན་ཏུ་སྣང་། རྒྱུ། ཡོངས་སུ་རྫོགས་པ་ལྔ་དང་། གོང་མ་དོར་བའི་བཞི་དང་
།
བར་མ་གསུམ་དུ་བསྡུས་པ་སྟེ་དེ་ལྟ་བུའི་སྒོ་ནས་ལྷ་བསྐྱེད་པའོ། །དེ་དག་གིས་
བསྐྱེད་ཚུལ་ཡང་རྒྱས་པ་སྡེ་སྣོད་མཛོད་ལ་སོགས་སུ་གསལ་ལོ། །ལྷ་བསྐྱེད་པ་དེ་
ཡང་ཞི་ཁྲོ་གཉིས་ལས་ཞི་བ་ཚངས་ཚུལ་དགུ་དང་ལྡན་པ་ལ་ཞི་རྒྱུན་བཅུ་གསུམ་
གྱིས་སྤྲས་པ། ཁྲོ་བོ་གར་དགུའི་ཉམས་དང་ལྡན་པ་ལ་དུར་ཁྲོད་ཀྱི་ཆས་བརྒྱད་ཀྱིས་
བརྒྱན་པའོ། །ཚངས་ཚུལ་དགུ་ཞི་རྒྱན་བཅུ་གསུམ་རྣམས་གཞན་དུ་གསོལ། གར་
གྱི་ཉམས་དགུ་ནི། མཉེན་ལྕགས་འཁྲིལ་ལྡེམས་ཁྲོ་བཞེད་རྔམ། གཤེ་གཏུམ་འགྱིང་
བ་རྣམ་དགུའོ། །དུར་ཁྲོད་ཀྱི་ཆས་བརྒྱུད་ནི་གཞན་དུ་བལྟའོ། །ཡང་ཞི་ཁྲོ་རྩ་
འགྲེལ་ལས། ཞི་བ་ལ་ལྷུན་བཅུ་གསུམ་ནི། ཐུགས་བརྩེ་བ། སྐུ་གཞོན་པ། ཤ་རྒྱས་
པ། མདངས་འཛུམ་པ། ལྷུན་ཆགས་པ། མཛེས་པའི་རྒྱན་རྫོགས་པ། ཀུན་གྱི་ཡིད་
དུ་འཇུག་པ། ཞི་དེས་པ་དང་བརྒྱད། ཚད་མེད་བཞིས་འགྲོ་དོན་བྱེད་པ་དང་
བཅུ་གཉིས། ཕྱོགས་རིས་བྲལ་བ་དང་བཅུ་གསུམ་མོ། །ཞེས་དང་། ཁྲོ་བོ་ལ་འབར་
བ་བཅོ་བརྒྱད་ནི། དེ་ཉིད་ལས། སྐུ་རགས་ཤིང་གཏུམ་པོར་འབར་བ། གསུང་
ང་རོ་དྲག་གཏུམ་འབར་བ། ཐུགས་ཐུགས་རྗེ་ཁྲོ་གཏུམ། ཡོན་ཏན་མྱུར་གཏུམ།
ཕྲིན་ལས་བྱ་རྩལ་གཏུམ་པོ། །རྒྱུན་ཆ་འཇིགས་བྱེད་གཏུམ་པོ། །ཡབ་ཡུམ་འཁྲིལ་
326



ལུང་རིགས་མཛོད།
སྦྱོར་ཆགས་མེད། འཁོར་རྣམས་ཐུགས་རྗེ་མཐུ་སྟོབས། ཕོ་ཉ་དྲག་ཤུལ། དབང་
ཆེན་གཞལ་ཡས་མི་ཤིགས། བསྐལ་པའི་མེ་ལྟར་སྲེགས་བྱེད། བོན་ཉིད་ཁྲོ་གཏུམ་
མི་ཟད། སྟོང་པ་བཅོ་བརྒྱད་རྫུ་འཕྲུལ། གསལ་མཐོང་མངོན་པ་ཡེ་ཤེས། དབྱིངས་
དང་ཡེ་ཤེས་ལྔའི་གཙོ་བོ་ལྔ་རུ་གཏུམ་པོ་འབར་བ། མཁའ་ལ་བ་ག་ཡུམ་ལྔའི་གཙོ་
མོ་རུ། ཀློང་ལ་ཡབ་ཡུམ་གཉིས་མེད་གཏུམ་པོ་འབར་བའོ། །གཏུམ་པོ་འབར་བ་
ཀུན་ལ་འགྲེའོ། །ཞི་བའི་ཡུམ་འཛུམ་གཟིགས། ཁྲོ་བོའི་ཡུམ་རྣམས་འཁྲིལ་སྦྱོར་
རོ། །ཞེས་སོ། །རྫོགས་རིམ་ནི། ལྟ་བ་མཉམ་པ་ཉིད་དུ་རྟོགས་པ་ལ་བློ་མི་གཡོ་བ་
བཞིན་པའི་དོན་ལ་བློ་དེ་བཞིན་པར་བཞག་སྟེ། མཚན་མ་ཐམས་ཅད་འགེགས་ཀྱང་
མི་འགེགས་རྗེས་སུ་ཡང་མི་འབྲེང་བར་བསྒོམ་པའོ། །ཞེས་མེ་ལོང་ལས་གསུངས་
སོ། །དེའང་བསྐྱེད་རིམ་གྱི་ངོས་ནས་མཚན་མ་མི་འགེགས་ཏེ་ལྷའི་དཀྱིལ་འཁོར་དུ་
བསྒོམ། རྫོགས་རིམ་གྱི་ངོས་ནས་རྣམ་རྟོག་གི་རྗེས་སུ་མི་འབྲེང་བ་སྟེ་སྟོང་པར་བསྒོམ།
བསྐྱེད་རྫོགས་གཉིས་མེད་ཀྱི་ངོས་ནས་སྒྱུ་མ་བདེན་སྟོང་གི་སྐུ་རུ་བསྒོམ་པའོ།།
བཞི་པ་བསྒྲུབ་ཐབས་ལ་གཉིས་ཏེ། ལམ་གྱི་སྐྱེ་ལུགས་དང་། བསྒྲུབ་ཐབས་
ལམ་མོ། །དང་པོ་ནི། གསང་སྔགས་གསུམ་ཆར་གྱི་ལུགས་ཀྱིས་ལམ་སྐྱེ་ལུགས་
བརྒྱད་དུ་འདོད་དེ། གཞིའི་བམ་པོ་ལས། སེམས་སྐྱེ་བ་ཡི་ཚུལ་ཡང་ཡིན།། ལམ་
གྱི་དབྱེ་སྒོ་ཞེས་ཀྱང་བྱ། གདུལ་བྱ་བློ་ནི་ཐ་དད་པའི།། དབང་དུ་གྲོལ་ལམ་ཐབས་
ལམ་ལྟར།། སེམས་ནི་སྐྱེ་བ་དག་དང་གཅིག །གདུལ་བྱ་བློ་ནི་ཐེག་ཆུང་གི །དབང་
དུ་རིམ་དང་ཅིག་ཆར་དུ།། སེམས་ནི་སྐྱེ་བ་དག་དང་གཉིས།། རིམ་ལས་སྤངས་
དང་མ་སྤངས་དེའི། དབང་དུ་ཐོད་རྒལ་མཐར་ཆགས་ལྟར།། སེམས་ནི་སྐྱེ་བ་དག་
དང་གསུམ། ཞེན་པ་དག་དང་མ་དག་གི །དབང་དུ་ཟག་བཅས་ཟག་མེད་ལྟར།།
སེམས་ནི་སྐྱེ་བ་དག་དང་བཞི།། ཏིང་འཛིན་གསལ་དང་མི་གསལ་གྱི།། དབང་དུ་
327



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མོས་བསྒོམ་ཡོངས་རྫོགས་ལྟར།། སེམས་ནི་སྐྱེ་བ་དག་དང་ལྔ།། རང་སྟོབས་དང་
ནི་གཞན་སྟོབས་ཀྱི།། སྒོ་ནས་ཤེས་རབ་གདམས་ངག་ལྟར།། སེམས་ནི་སྐྱེ་བ་དག་
དང་དྲུག །བོན་ཉིད་ཕྱག་རྒྱ་ལམ་བྱེད་པའི།། དབང་དུ་མཚན་བཅས་མཚན་མེད་
ལྟར།། སེམས་ནི་སྐྱེ་བ་དག་དང་བདུན། ཐུགས་རྗེས་གདུལ་དང་གདུལ་དཀའ་
དག །དབང་དུ་ཞི་དང་ཁྲོ་བོ་ལྟར།། སེམས་ནི་སྐྱེ་བ་དག་དང་བརྒྱད། མགོ་འབྲེལ་
ལྟག་སྤྲོད་ཤེས་པར་བྱ།། ཞེས་སོ།།
གཉིས་པ་ལ་གསུམ། གྲོལ་ལམ། ཐབས་ལམ། ཐུན་མོང་གི་དོན་ནོ། །དང་
པོ་ནི། ཐེག་འགྲེལ་མེ་ལོང་དགུ་བསྐོར་ལས། དམ་རྫས་ཁྱད་པར་ཅན། ཡོ་བྱད་རྣམ་
པ་ལྔ་ལ་སོགས་ལྡན་པས་ཏིང་ངེ་འཛིན་རྣམ་པ་དྲུག་གི་སྒོ་ནས་གྲོལ་བའི་ལམ་དུ་
བསྒྲུབ་པ་དང་། ཞེས་པས། དམ་རྫས་ཁྱད་པར་ཅན་བདུད་རྩི་ལྔ་དང་། ཡོ་བྱད་
ལྔ་ནི་འཚོ་བའི་ཟས་ལ་སོགས་གཤེན་གྱི་ཡོ་བྱད། རྟེན་རྫས་སོགས་ལྷའི་ཡོ་བྱད། ལིངྒ་
སོགས་དགྲ་རྫས། སྤྱད་པ་མེ་ཆུ། སོགས་ཁང་ནས་ནད་ལ་སྨན་གདོན་ལ་ཡས་
དགྲ་ཟློག་མཚོན་ལ་སོགས་སོ། །ཏིང་འཛིན་དྲུག་ནི། ངོ་བོ་སྟོང་ཉིད་རྟོགས་པའི་
དེ་བཞིན་ཉིད། དེ་ལས་གཡོ་བའི་ཆོ་འཕྲུལ་ཡེ་ཤེས། དེ་བདེན་མེད་སྒྱུ་མ། དེས་
གདུང་བའི་སྙིང་རྗེ། དེ་ཀུན་རོ་གཅིག་ཏུ་རྟོགས་པའི་ཕྱག་རྒྱ་གཅིག་པ། དེ་ལ་སྣོད་
བཅུད་ལྷ་དང་གཞལ་ཡས་སུ་བསྒོམ་པ་དང་དྲུག་གོ །གཉིས་པ་ཐབས་ལམ་ནི།
དེ་ཉིད་ལས། ཡུམ་མཚན་དང་ལྡན་པ་ལ་བརྟེན་ནས་རྩེ་དང་ཐིག་ལེ་ཡེ་ཤེས་ཀྱི་
དཀྱིལ་འཁོར་དུ་གསལ་བར་བྱ་སྟེ་ཐབས་ཀྱི་ལམ་དུ་བསྒྲུབ་པའོ། །ཞེས་པས། འདི་
ལ་རང་ལུས་ལ་བརྟེན་པ་སྟེང་སྒོ་རྣམ་གྲོལ་གྱི་ལམ་དང་། གཞན་ལུས་ལ་བརྟེན་པ་
འོག་སྒོ་བདེ་ཆེན་གྱི་ལམ་གཉིས་ཡོད་ལ། རྩ་ཐིག་རླུང་ཡེ་ཤེས་ལས་སྣོད་རྩ་ལ་དབུ་
རྐྱང་རོ་གསུམ་འཁོར་ལོ་ལྔ། བཅུད་ཐིག་ལེ་ལ་ཐབས་ཤེས་གཉིས་མི་ཤིགས་པའི་
328



ལུང་རིགས་མཛོད།
ཐིག་ལེ་དང་གསུམ། བསྐྱེད་པ་རླུང་ལ་ཕོ་མོ་མ་ནིང་གསུམ།། འབྲས་བུ་ཡེ་ཤེས་ལ་
དགའ་བདེ་བཅུ་དྲུག་སྟེ་དེ་དག་གིས་ཐབས་ལམ་བསྒྲུབ་པ་སྟེ། མཁའ་འགྲོ་སྤྱི་རྒྱུད་
ལས། ཐབས་ལམ་གསང་ཆེན་རྒྱལ་པོ་ནི།། རྣམ་དྲུག་རང་གི་ལུས་ལ་ལྡན།། གསུམ་
ལྡན་རང་རང་བཅུད་ཐིག་ལེ། དབབ་བྱ་ཡུམ་ཕྱོགས་མཚན་ལྡན་ལ། དབབ་སྐྱིལ་
བཟློག་དགྲམ་བཅུ་དྲུག་གོ །དེ་དེས་འབྲས་བུ་མཐར་ཕྱིན་རྫོགས། ཞེས་སོ། །གསུམ་
པ་ཐུན་མོང་གི་དོན་ནི། དེ་ཡང་གྲོལ་ལམ་ནི་ལམ་དངོས་ཡིན་ལ། ཐབས་ལམ་ནི་
ཆ་རྐྱེན་ཡིན་ཏེ། ཡེ་ཁྲི་ལས། ཉོན་མོངས་ཤས་ཆུང་གང་ཟག་ལ།། ལྟ་བསྟན་ཉོན་
མོངས་སྤངས་ལ་བསྒོམ། ཉོན་མོངས་ཡེ་ཤེས་ལམ་དུ་འགྱུར།། ཉོན་མོངས་ཤས་
ཆེར་སྤྱོད་གཙོར་བྱས།། བོན་ཉིད་དོན་དམ་མི་འབྲལ་བས།། བསྒོམ་པས་ཐབས་ཀྱི་
ལམ་དུ་འགྱུར།། ཞེས་དང་། གང་ཟག་བློ་ཆེའི་ཤེས་པ་ལ། ཐིག་ལེ་སྙིང་པོ་ཡེ་རྫོགས་
བསྟན། དེ་ཉིད་དོན་ལ་གནས་པའི་ལམ། དེ་དོན་མི་ཤེས་གཟུང་པོ་ལ། བསྐྱེད་
རྫོགས་རིམ་པ་གཙོར་བསྒོམས་ནས།། གོང་ནས་གོང་དུ་འཕར་བའི་ལམ།། ཞེས་
སོ། །འདི་དག་གི་དོན་ཉམས་སུ་ལེན་པར་འདོད་པ་རྣམས་ཀྱིས་དབྱིངས་རིག་མཛོད་
དང་སྡེ་སྣོད་མཛོད་སོགས་ལས་ཐོས་བསམ་བྱ་དགོས་སོ།།
ལྔ་པ་སྤྱོད་པའི་ཕྲིན་ལས་ནི། ཞི་རྒྱས་དབང་དང་མངོན་སྤྱོད་བཞིས་བདག་
གཞན་གྱི་དོན་མཐར་ཕྱིན་པར་སྤྱོད་པ་དང་། སྦྱོར་བ་དང་སྒྲོལ་བའི་སྤྱོད་པས་ཀྱང་
གཉིས་དོན་རྫོགས་པར་བྱ་སྟེ། ཐེག་རིམ་ལས། ཕྲིན་ལས་རྣམ་བཞི་སྦྱོར་སྒྲོལ་
གཉིས་པོ་ཡིས།། བདག་དོན་གཞན་དོན་ཕུན་སུམ་ཚོགས་པར་སྤྱོད། ཚེ་འདས་
ཐུགས་རྗེས་བཟུང་ནས་འབྲས་བུར་སྦྱོར།། ཞེས་སོ། །གཞན་ཡང་ཚེ་འདས་ཐུགས་
རྗེས་བཟུང་བའི་ཕྱིར་འདུར་ནག་ཅེས་བྱ་སྟེ་ནང་འདུར་དང་གནས་ཆོག་ཀྱང་
འདིར་འབྱུང་བས་ཚེ་འདས་ཐར་པའི་འབྲས་བུ་ལ་སྦྱོར་བར་བྱ་སྟེ། འདུར་དཀར་
329



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནག་ལ་ཟབ་ཞན་ཡོད་པར་བཤད་དོ།།
དྲུག་པ་ཐོབ་པའི་འབྲས་བུ་ནི། ཐེག་རིམ་ལས། ཡི་གེ་འཁོར་ལོ་ཚོགས་ཆེན་
ས་ཡང་ནོན།། ཞེས་དང་། འགྲེལ་མེ་ལོང་ལས། ཐོབ་པའི་འབྲས་བུ་ནི་བླ་ན་མེད་
པའི་ས་གསུམ་གྱི་ཐ་མ་ཡི་གེ་འཁོར་ལོ་ཚོགས་ཆེན་གྱི་ས་ཞེས་ཀྱང་བྱ། དབྱིངས་
ཀྱི་ལྷ་ལྔའི་མཚན་ཡོངས་སུ་རྫོགས་པའི་ས་ཞེས་བྱ་བ་དེ་ནོན་པའོ། །ཞེས་སོ། །དེ་
ཡང་ཡི་གེ་ནི་སྒྱུ་འཕྲུལ་གྱི་གནས་འགྲོ་དོན་འབྱུང་བ། ཚོགས་ནི་ཚོགས་ཀྱི་འཁོར་
ལོ་ཡང་ཡང་བསྐོར་བའི་འབྲས་བུ་ཡེ་ཤེས་ཀྱི་ཚོགས་ལ་དབང་བསྒྱུར་བ། དབྱིངས་
ཀྱི་ལྷ་ལྔའི་མཚན་དཔེ་ལས་འོག་མ་རྣམས་ལ་དབུས་དེ་བཞིན་རིགས་ཀྱི་མཚན་
དཔེ་མ་རྫོགས་པ་འདི་ལ་རྫོགས་པའོ།།
བདུན་པ་ཁྱད་འདོན་ནི། སྔགས་ཕྱི་པ་ལས་འདི་ཉིད་ལྟ་སྤྱོད་དབང་དམ་ཕྲིན་
ལས་བསྒྲུབ་འབྲས་ཀུན་ཁྱད་པར་དུ་འཕགས་ཏེ། ཐེག་རིམ་ལས། ཐུགས་རྗེ་ལ་
སོགས་རྣམ་པ་ཀུན་ལྡན་པར། ཕྱི་པ་ལས་ནི་ཁྱད་པར་བདུན་གྱིས་འཕགས། ལྟ་
བ་སྤྱོད་པ་དབང་དང་ཕྲིན་ལས་དང་།། བསྒྲུབ་ཐབས་དཀྱིལ་འཁོར་འབྲས་བུ་ཚུལ་
མཐུན་སྦྱོར།། ཞེས་སོ། །དེའང་ལྟ་བ་སྤྱོད་པ་འབྲས་བུ་གསུམ་ནི་གོང་དུ་བཤད་པ་
དེ་བཞིན་སྔགས་ཕྱི་པ་ལ་མེད་དོ། །དབང་ནི་ཕྱི་རྫས་དབང་དང་ནང་དབང་བདུད་
རྩི་གསང་དབང་མཚན་ལྡན་ཡུམ་ལ་བརྟེན་པ་ཕྱི་པ་ལ་མེད། དམ་ཚིག་ནི་དབང་
བཞི་ཡོངས་རྫོགས་ཀྱི་དམ་ཚིག་དེ་ལ་མེད། ཕྲིན་ལས་ནི་བདག་ཉིད་ཆེན་པོའི་
དཀྱིལ་འཁོར་ལ་མཆོད་པས་དགྲ་བགེགས་ཞོར་ལ་སྒྲོལ། འབྲས་བུ་ཞོར་ལ་ཐོབ་
པ་སྟེ་སྒྲོལ་བ་ཁྱད་པར་ཅན་དེ་ལ་མེད། བསྒྲུབ་ཐབས་ནི་ཐུན་མོང་དང་མཆོག་གི་
ཐབས་ལམ་ཕྱི་པ་ལ་མེད་དོ། །ཐེག་པ་རིམ་པ་མཐའ་དག་གི་དོན་གསལ་བར་བྱེད་
པ་ལུང་རིགས་རིན་པོ་ཆེའི་མཛོད་ལས། སྔགས་ཕྱི་ནང་གི་རྣམ་གཞག་དང་ནང་
30



ལུང་རིགས་མཛོད།
པ་དངོས་བསྐྱེད་ཐུགས་རྗེ་རོལ་པའི་འདོད་གཞུང་གསལ་བར་བསྟན་པ་སྟེ་རིམ་
ཁང་བཅུ་པའོ།། །།
༈ གསང་སྔགས་ནང་པ་རྫོགས་རིམ་པ་ཀུན་རྫོགས་ཀྱི་ཐེག་པའི་གཞུང་ལུགས་
གཏན་ལ་དབབ་པ་ལ་གཉིས་ཏེ། ངོ་བོ་ངོས་བཟུང་དང་ཡན་ལག་གི་དབྱེ་བའོ།།
དང་པོ་ནི། ཐེག་རིམ་ལས། ཤིན་ཏུ་དོན་ལྡན་ཀུན་རྫོགས་ཐེག་པ་ལ། ཞེས་པའི།
ལྟ་སྒོམ་རྫོགས་ཆེན་ལ་ཉེ་བས་ཤིན་ཏུ་དོན་ལྡན། ལྷ་མཁའ་ལ་ཉི་ཟླ་ཤར་བའམ།
ཆུ་ལ་ཞྭ་ལྡང་བའམ། སཱཙྪ་སྐོལ་ཕོར་ནས་བཏོན་པ་བཞིན་དབྱིངས་ནས་རྫོགས་
ཚུལ་དུ་སྐད་ཅིག་དྲན་རྫོགས་སུ་བསྒོམ་པས་དེ་སྐད་བརྗོད་པའོ།།
གཉིས་པ་ཡན་ལག་གི་དབྱེ་བ་ལ་བདུན་ལས། དང་པོ་ལྟ་བ་ནི། ཐེག་རིམ་
ལས། རྒྱུ་ནི་དག་པའི་དབྱིངས་ཉིད་ནས།། འབྲས་བུ་ཡེ་ཤེས་དཀྱིལ་འཁོར་ཤར།།
ཡེ་ནས་ལྷུན་གྲུབ་འདུས་མ་བྱས།། བདག་ཉིད་ཡབ་ཡུམ་སྲས་བཅས་རྟོགས།། ཞེས་
པས། འདི་ལ་གཉིས་ཏེ། དབྱིངས་ཡེ་ཤེས་ལྷུན་གྲུབ་གསུམ། བདག་ཉིད་ཡབ་ཡུམ་
སྲས་གསུམ་མོ། །དང་པོ་ནི། ཐེག་འགྲེལ་མེ་ལོང་དགུ་བསྐོར་ལས། དེ་ལ་རྟོགས་
པའི་ལྟ་བ་ནི། སེམས་ཀྱི་བོན་ཉིད་ཡེ་ནས་སྒྲིབ་པ་མི་མངའ་བའི་ངང་ཅིར་ཡང་
མ་གྲུབ་པ་དེ་ལས་ཅི་ཡང་འབྱུང་བ་དེ་ནི་རྒྱུ་དག་པའི་དབྱིངས་སོ། །དེའི་ངང་ལས་
ཡེ་ཤེས་རོལ་པའི་སྐྱེ་མཆེད་རང་སྣང་དུ་ཤར་བ་ནི། འབྲས་བུ་ཡེ་ཤེས་ཀྱི་དཀྱིལ་
འཁོར་རོ། །དེ་ལྟར་ཡང་རྒྱུ་སེམས་ཉིད་ཀྱི་དབྱིངས་དེ་ཡེ་ཤེས་མ་སྐྱེས་ཏེ། རང་
བཞིན་མ་འགགས་པ་ལས་འབྲས་བུ་ཅི་ཡང་མ་འགགས་རོལ་པར་རང་སྣང་བ་སྟེ།
དཀྱིལ་འཁོར་དང་ཡོན་ཏན་ཐམས་ཅད་ཡེ་ནས་རང་ལ་གནས་པ་ལས་མ་གཏོགས་
པ་ད་གཟོད་བསྐྱེད་ཅིང་བཙལ་མི་དགོས་ཏེ། དེ་དག་ཀྱང་གདོད་ནས་འདུས་མ་
བྱས་ཡེ་ནས་ལྷུན་གྱིས་གྲུབ་པའི་བདག་ཉིད་དུ་གནས་པའོ། །དེ་ལ་བརྟག་པ། རྒྱུ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དག་པའི་དབྱིངས་ནས་འབྲས་བུ་ཡེ་ཤེས་དཀྱིལ་འཁོར་འབྱུང་བ་འདོད་པ་དེ།
དག་པའི་དབྱིངས་དེ་སྟོང་པ་ཡིན་པའི་ཕྱིར། དེ་བཞིན་ཉིད་ཀྱི་ཏིང་ངེ་འཛིན་གྱི་
མུ་རུ་འགྱུར་རོ། །ཡེ་ཤེས་ཀྱི་དཀྱིལ་འཁོར་འབྱུང་བ་དེ། ཀུན་ཏུ་སྣང་གི་ཏིང་ངེ་
འཛིན་གྱི་མུ་རུ་འགྱུར་ཏེ། དངོས་བསྐྱེད་ཐུགས་རྗེ་རོལ་པའི་ཐེག་པ་དང་ཁྱད་མེད་
པར་འགྱུར་རོ། །གཞན་ཡང་རྒྱུ་དང་འབྲས་བུ་ཁས་བླངས་པའི་ཕྱིར། ཤེས་པ་སྐྱེ་
མཆེད་སྣ་ཚོགས་གཅིག་ཏུ་བདེན་པ་དང་ཁྱད་མེད་པར་འགྱུར་རོ་ཞེ་ན་མ་ཡིན་ཏེ།
ང་ཡི་རྒྱུ་དག་པའི་དབྱིངས་དེ་དང་འབྲས་བུ་ཡེ་ཤེས་ཀྱི་དཀྱིལ་འཁོར་གཉིས་ངོ་བོ་
གཅིག་ལ་ཚུལ་གྱིས་ཐ་དད་དུ་འབྱུང་བ་ཡིན་ཏེ། དཔེར་ན་ཉི་མའི་སྙིང་པོ་དང་
ཉི་མའི་འོད་ཟེར་ལྟ་བུའོ། །ཁྱོད་ཀྱི་དེ་བཞིན་ཉིད་དང་ཀུན་ཏུ་སྣང་ནི། དངོས་
པོ་ཐ་དད་པ་གཅིག་ལས་གཅིག་ལོག་པ་ཡིན་ཏེ། དེ་བཞིན་ཉིད་སྟོང་པ་དེ་ཀུན་
ཏུ་སྣང་མ་ཡིན། ཀུན་སྣང་མཚན་མ་སྣ་ཚོགས་པ་དེ་དེ་བཞིན་ཉིད་མ་ཡིན་ཏེ། དཔེར་
ན་རྩིད་པ་དང་རེ་ལྡེ་ལྟ་བུའོ། །གལ་ཏེ་དངོས་པོ་ཐ་དད་མ་ཡིན་ཏེ་གཅིག་པ་ཡིན་
ན། བསྐྱེད་པའི་རིམ་པ་ཉམས་ཏེ་རྫོགས་རིམ་དུ་འགྱུར་རོ། །ལམ་ཅིག་ཆར་བའི་
དབང་དུ་འདོད་དོ་ཞེ་ན། འོ་ན་ལམ་རིམ་སྐྱེས་པ་གཏན་མེད་པར་འགྱུར་རོ། །ཡང་
ཤེས་པའི་སྐྱེ་མཆེད་པའི་ལུགས་ཀྱིས་ཉམས་སུ་མྱོང་བའི་ཤེས་པ་སྐད་ཅིག་མ་སྔ་ཕྱི་
ལ་རྒྱུ་འབྲས་དངོས་སུ་སྐྱེ་བའམ་ཡོད་པར་འདོད་དེ། ངའི་སེམས་ཉིད་ཀྱི་དབྱིངས་
དེ་ཀུན་འབྱུང་བའི་ཁུངས་པར་འགྱུར་བའི་ཕྱིར། རྒྱུ་ཞེས་ཐ་སྙད་དུ་བཏགས་པ་
ཡིན་ལ། སེམས་ཉིད་ཀྱི་རླབས་སམ་རོལ་པ་ལྷའི་དཀྱིལ་འཁོར་ཡེ་ཤེས་ཀྱི་སྐྱེ་མཆེད་
སྣ་ཚོགས་སུ་རང་ཤར་བའི་ཕྱིར། འབྲས་བུ་ཞེས་ཐ་སྙད་དུ་བཏགས་པ་ཡིན་ཏེ།
ཁྱོད་ཀྱི་རྒྱུ་འབྲས་བཞིན་དུ་རང་རྒྱུད་དངོས་སུ་ཡོད་པར་མི་འདོད་དོ། །འོ་ན་ནི་
སེམས་ཀུན་འབྱུང་གི་དབྱིངས་དང་ཡེ་ཤེས་རོལ་པའི་དཀྱིལ་འཁོར་དེ་ལ་རྒྱུ་འབྲས་
332



ལུང་རིགས་མཛོད།
ཀྱི་ཐ་སྙད་འཇུག་གོ་ཞེན། ཀུན་གྱི་གཞིར་འདུག་པའི་ཕྱིར་ཐ་སྙད་དུ་རྒྱུ་ཞེས་བྱའོ། །དེ་
ལས་འབྱུང་བའི་ཕྱིར་འབྲས་བུ་ཞེས་བྱ་སྟེ་མི་འགལ་བར་འཇུག་གོ །གཞན་ཡང་
གཡུང་དྲུང་སེམས་དཔའི་ཐེག་པ་ན་རེ། དག་པའི་དབྱིངས་དེ་དོན་དམ་དུ་འགྱུར་
ཏེ་སྟོང་པ་ཉིད་སྒྲིབ་པ་མེད་པར་འདུག་པའི་ཕྱིར་རོ། །ཡེ་ཤེས་ཀྱི་དཀྱིལ་འཁོར་
དེ་ཀུན་རྫོབ་ཏུ་འགྱུར་ཏེ་མཚན་མ་དང་བཅས་པར་འདུག་པའི་ཕྱིར་རོ་ཞེ་ན་མ་
ཡིན་ཏེ། ཁྱོད་ཀྱི་ཀུན་རྫོབ་མཚན་ཉིད་བཞི་ རྐྱེན་ལ་ལྟོས་པ་ལ་སོགས་མཆན དང་ལྡན་པ་
དང་། དོན་དམ་སྤྲོས་པ་ཐམས་ཅད་ཉེ་བར་ཞི་བ་དེ་གཉིས་གཅིག་ལས་གཅིག་
འབྱུང་ཞིང་ངོ་བོ་གཉིས་མེད་དུ་ཁས་ལེན་མི་ནུས་ཏེ། གལ་ཏེ་ཁས་ལེན་ན་ཀུན་རྫོབ་
དངོས་པོ་རྟོགས་པས་དོན་དམ་རྟོགས་པར་འགྱུར་ཏེ། གཅིག་པའི་ཕྱིར་རོ། །འདོད་
ན་མངོན་སུམ་གྱིས་གསལ་ལོ། །ཡང་ན་སངས་རྒྱས་ཀྱི་ས་ན་ཀུན་རྫོབ་མཚན་ཉིད་
བཞི་དང་ལྡན་པ་དངོས་སུ་ཡོད་པར་འགྱུར་ཏེ་གཅིག་པའི་ཕྱིར་རོ། །འདོད་ན་
མངོན་སུམ་གྱིས་གསལ་ལོ། །ང་ཡི་དག་པའི་དབྱིངས་དང་ཡེ་ཤེས་ཀྱི་དཀྱིལ་འཁོར་
དེ་གཉིས་དངོས་པོ་རྫས་སུ་གྲུབ་པ་གཅིག་ལས་གཅིག་ལོག་པ་མ་ཡིན་ཏེ། ངོ་བོ་
གཅིག་པ་ཉིད་ཡིན་ཏེ། དབྱིངས་ཡེ་ཤེས་སུ་སྣང་། ཡེ་ཤེས་ཉིད་དབྱིངས་སུ་གནས་
པའི་ཕྱིར་རོ། །དེ་ནི་རྟོགས་པའི་ལྟ་བའོ། །ཞེས་གསུངས་སོ། །ཡབ་ཡུམ་སྲས་
གསུམ་འོག་ཏུ་ཁྱད་འདོན་སྐབས་སུ་འབྱུང་ངོ་།།
གཉིས་པ་དམ་ཚིག་ནི། ཐེག་འགྲེལ་ལས། དམ་ཚིག་བཞི་སྟེ། དམ་ཚིག་ཡུལ་
ལ་སྦྱོར་བ་དང་། སྙིང་རྗེ་འབྱུང་བ་དང་། ཐུགས་རྗེའི་ཡུལ་དང་། བོན་ཐ་མི་དད་
པར་བསྲུང་སྟེ། ཞེས་པས། དང་པོ་ཡུལ་གྱི་དངོས་པོ་རྒྱུའི་ཐེག་པ་ལྟར་མི་སྤོང་སྟེ་
ཡུལ་སྣང་ལྷ་དང་དཀྱིལ་འཁོར་རང་རྩལ་ཡིན་པས་སོ། །གཉིས་པ་ནི་ཕྱོགས་རིས་
མེད་པའི་སྙིང་རྗེས་གདུལ་བྱའི་དོན་མཐར་ཕྱིན་པར་བྱེད་དེ་ཐུགས་རྗེའི་གདུལ་
333



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཞིང་ཡིན་པས་སོ། །གསུམ་པ་ནི་ས་གནས་སེམས་དཔའ་ནས་རབ་ཏུ་དམྱལ་བའི་
ཁམས་ཡན་ཆད་གང་བསྒྲལ་བ་འོས་པ་དེ་འདས་པ་དང་འདས་པ་ཆེན་པོའི་སར་
བཀོད་པ་ལ་བྱའོ། །བཞི་པ་ནི། བོན་ཉིད་ཀྱི་དགོངས་པ་ཅི་བཞིན་པའི་ངོ་བོ་ཉིད་
ལ་འབྱེད་པ་མེད་པར་སྦྱར་བའོ།།
གསུམ་པ་བསྒོམ་པ་ནི། ཐེག་འགྲེལ་ལས། བསྒོམ་པའི་རིམ་པ་ནི། ལྟ་བའི་
དོན་རྟོགས་པ་དེ་ཉིད་ཀྱི་ངང་ལ་འཇོག་པའོ། །ལྷའི་དཀྱིལ་འཁོར་དང་ཕྱག་རྒྱ་ཆེན་
པོ་གང་བསྒོམ་ཡང་རྒྱུ་དང་རྐྱེན་གྱིས་མི་བསྐྱེད་དེ། ནམ་མཁའ་དྭངས་པའི་དབྱིངས་
ནས་ཉི་ཟླ་ཤར་བ་ལྟར་རྫོགས་ཚུལ་དུ་བསྒོམ་པའོ། །ཞེས་གསུངས་སོ། །དེའང་བོན་
ཐམས་ཅད་ངོ་བོ་སྟོང་པ་ཉིད་ལ་ཡུལ་ཤེས་གདོད་ནས་ལྷའི་དཀྱིལ་འཁོར་དུ་གནས་
པ་དྲན་པས་གསལ་ཐེབས་པ་ཙམ་གྱིས་མེ་ལོང་དུ་གཟུགས་བརྙན་ཤར་བ་བཞིན་
དུ་བསྒོམ་པ་སྟེ། དངོས་བསྐྱེད་ལྟར་ཡིག་འབྲུ་ཕྱག་མཚན་ལས་ལྷ་བསྐྱེད་པ་མི་
དགོས་པ་སྟེ། ཐེག་རིམ་ལས་ཀྱང་། དཀྱིལ་འཁོར་ཕྱག་རྒྱ་མ་ལུས་ཀུན།། རྒྱུ་རྐྱེན་
མ་ཡིན་རྫོགས་ཚུལ་བསྒོམ། ཞེས་སོ།།
བཞི་པ་བསྒྲུབ་ཐབས་ནི། མེ་ལོང་དགུ་བསྐོར་ལས། བསྒྲུབ་པའི་ཐབས་ནི།
འབད་རྩོལ་རྒྱུ་རྐྱེན་ཕུན་སུམ་ཚོགས་པས་འབྲས་བུ་ཐོབ་པ་ལྟར་བསྒྲུབ་མི་དགོས་
ཏེ། ཡེ་ནས་ཡིན་པ་ལ་ཡིན་པར་ངོ་ཤེས་པ་ཙམ་གྱིས་རྒྱ་མཚོ་ཆེན་པོ་ལ་གཟིངས་
བསྐྱོད་པ་བཞིན་དུ་ཤུགས་ཀྱིས་འགྲུབ་པའོ། །ཞེས་པས། ཐེག་པ་འོག་མ་བས་ལམ་
ཕུན་སུམ་ཚོགས་པ་ལ་བརྟེན་ནས་འབྲས་བུ་བསྒྲུབས་ནས་ཐོབ་དགོས་པ་ལ། འདིས་
དེ་ལྟར་བསྒྲུབ་མི་དགོས་ཏེ། འབྲས་བུ་ཉིད་ལམ་དུ་བྱས་པས་འབྲས་བུ་རང་ས་
ན་ཡོད་པར་ངོ་ཤེས་པ་སྟེ། ཐེག་རིམ་ལས་ཀྱང་། འབད་རྩོལ་དག་གིས་བསྒྲུབ་མི་
དགོས། ཡིན་ལ་ཡིན་པར་ངོ་ཤེས་ན། མཚོ་ལ་གཟིངས་འགྲོའི་ཚུལ་བཞིན་བསྒྲུབ།
34



ལུང་རིགས་མཛོད།
ཞེས་གསུངས་སོ།།
ལྔ་པ་སྤྱོད་པའི་ཕྲིན་ལས་ནི། དེ་ཡང་མེ་ལོང་དགུ་བསྐོར་ལས། དོན་དེ་ལ་
གནས་པའི་དུས་ན་བྱེད་སྤྱོད་གང་ཡང་མ་འགགས་པ་སྟེ། ཅི་ལ་ཡང་ཉམ་ང་མེད་
པར་ལྷུགས་པར་སྤྱོད་པའོ། །ཞེས་པས། རྟོགས་པའི་ལྟ་བ་དེའི་དོན་ལ་གནས་པའི་
དུས་ན་ལུས་ངག་གི་སྤྱོད་པ་གང་ཡང་མ་བཀག་པར་རང་ལུགས་སུ་སྤྱོད་པ་སྟེ།
ཐེག་རིམ་ལས། སྤྱོད་བྱ་སྤྱོད་བྱེད་སྣ་ཚོགས་ཀུན།། གང་ཡང་མ་འགགས་ལྷུགས་
པར་སྤྱོད། ཅེས་སོ།།
དྲུག་པ་གྲུབ་པའི་འབྲས་བུ་ནི། དེ་ཉིད་ལས། འབྲས་བུ་ཐོབ་པའི་རང་བཞིན་ནི།།
ཡེ་ཤེས་བླ་མེད་ས་ནོན་པའོ། །ཞེས་པས། བླ་ན་མེད་པའི་ས་གསུམ་ལས་འདིས་ས་
གཉིས་པ་ཡེ་ཤེས་བླ་ན་མེད་པའི་ས་ཞེས་བྱ་བ་དེ་ནོན་པའོ། །རྫོགས་རིམ་ཡེ་ཤེས་ཀྱི་
ཚོགས་ཀྱིས་ཐུག་པའོ། །འོ་ན་དེའི་ཐུག་ས་རྫོགས་ཆེན་མ་ཡིན་ནམ་ཞེ་ན། དེ་ནི་
ཚོགས་གཉིས་དབྱེར་མེད་ཀྱིས་རྫོགས་པར་འདོད་དོ།།
བདུན་པ་འོག་མ་ལས་ཁྱད་པར་འཕགས་ཚུལ་ནི། དེ་ཉིད་ལས། འོག་མ་དེ་
ལས་ཁྱད་པར་འཕགས་པའི་ཚུལ།། ལྟ་སྤྱོད་བསྒྲུབ་བསྒོམ་རྩལ་གྱིས་ཁྱད་པར་
འཕགས། འབད་རྩོལ་རྒྱུ་རྐྱེན་ཚོགས་ལ་རག་མ་ལུས།། རྒྱ་མཚོ་ཆེན་པོའི་གྲུ་བཞིན་
ཤུགས་ཀྱིས་འགྲོ །རྩོལ་མེད་ལྷུན་གྲུབ་ཡེ་ཤེས་དབྱིངས་དང་ལྡན། ཞེས་པ་འདི་
ལ་ལྔ། ལྟ་བ། དམ་ཚིག །བསྒོམ་པ། སྤྱོད་པ། འབྲས་བུའོ། །དང་པོ་ལྟ་བ་ནི།
འོག་མ་བས་ཐབས་དང་ཤེས་རབ་གཉིས་སུ་མེད་པའི་བདག་ཉིད་ཆེན་པོ་ཞེས་བྱ་
སྟེ། རང་རིག་པ་བྱང་ཆུབ་ཀྱི་སེམས་དང་དེའི་རྩལ་མ་འགགས་པའོ། །ལྟ་བ་དེ་
ཡང་མཐོང་ལམ་སྐྱེས་ཙམ་ནས་དེ་ལྟར་རྟོགས་པ་ཡིན་སྐད་འདིས་ནི་སྣང་སྲིད་
པས་ཅད་ཡེ་ནས་མ་འགགས་པར་གདལ་པ་ནི་ཡབ་སྣང་བ་ཆེན་པོ། །དེ་ཙམ་
ཐམས་
335



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཉིད་ཀྱིས་དུས་ན་རང་རང་གི་ས་ནས་སྟོང་པ་ཉིད་དུ་འདུག་པ་ནི་ཡུམ་དབྱིངས་
ཕྱུག་ཆེན་མོའོ། །དེ་ལྟར་སྣང་སྟོང་ངོས་རེར་རྒྱ་ཆོད་པ་མེད་དེ་དབྱེར་མེད་དུ་འདུག་
པ་ནི་སྲས་བདེ་བ་ཆེན་པོ་ཡིན་སྐད། འོ་ན་ཁྱོད་ཀྱི་ཡབ་སྣང་བ་ཆེན་པོ་དང་ང་ཡི་
ཐབས་ལ་ཁྱད་མི་འདུག །ཡུམ་དབྱིངས་ཕྱུག་ཆེན་མོ་དང་ང་ཡི་ཤེས་རབ་ལ་ཁྱད་
མི་འདུག །ཁྱོད་ཀྱི་སྲས་བདེ་བ་ཆེན་པོ་དང་ང་ཡི་གཉིས་མེད་ལ་ཁྱད་མི་འདུག་
ཁྱོད་ནི་ཤེས་རབ་རང་རིག་སྟོང་པར་འདོད། ཐབས་དེའི་རྩལ་དེ་མཚན་མ་དངོས་
སྣང་དུ་འདོད། དེའི་ཤེས་རབ་སྟོང་པའི་མཐས་རེག་ཏུ་ཐལ། ཐབས་སྣང་བ་རྒྱ་
ཆད་ཐལ། དེས་ན་གཉིས་མེད་དེ་ཉི་ཚེ་བའི་རང་བཞིན་དུ་ཐལ་བྱའོ། །ང་ཡི་ཡུམ་
དག་པའི་དབྱིངས་ཕྱུག་དེ་སྟོང་པ་ཉིད་ཀྱི་རང་བཞིན་དུ་འདུག །སྟོང་པ་མཐས་
མ་རེག་ཡབ་སྣང་བ་ཆེན་པོ་དེ་ཡེ་ཤེས་ཀྱི་རོལ་པ་རང་སྣང་བར་འདུག་སྣང་བའི་
མཐས་མ་རེག །དེ་གཉིས་དངོས་པོ་ཐ་དད་དུ་ཞེན་པ་མེད་པས་གཉིས་མེད་བདེ་
བ་ཆེན་པོར་འདུག །ཉི་ཚེ་བའི་མཐས་མ་རེག་པའོ། །ཡང་ཁྱོད་ཀྱི་ལྟ་བ་དེ་མཐོང་
ལམ་སྐྱེས་པའི་དུས་ནས་ཡོད་པ་ལས་དེ་མ་ཡིན་པ་མེད་དེ། ང་ཡི་ལྟ་བ་ནི་ཡེ་ཕྱི་
ནས་ཡོད་པས་རྩོལ་བ་མི་དགོས་པའོ། །ཁྱོད་ཀྱི་དེ་རྩོལ་བ་བཅས་པའི་ལྟ་བར་
འགྱུར་ཏེ། མཐོང་ལམ་སྐྱེས་ཚེ་ཡོད་པའི་ཕྱིར་རོ། །གཉིས་པ་དམ་ཚིག་ནི། འོག་
མ་བས་རྩ་བ་ཡན་ལག་ལས་བསྲུང་མ་ནུས་ཏེ་འདིས་ནི་ཁྱད་པར་གྱི་དམ་ཚིག་བཞི་
བསྲུང་བས་སོ། །གསུམ་པ་བསྒོམ་པ་ནི། འོག་མ་བས་སྐྲས་ཀྱི་གདང་བུ་ལྟར་རིམ་
པར་བསྒོམ། རྒྱུ་རྐྱེན་ལས་འབྲས་བུ་འབྱུང་བའི་ལྷ་ཅིག་བསྒོམ་པས་དམན་ཏེ།
འདིས་ནི་འབད་རྩོལ་གྱིས་མི་བསྒྲུབ་ཅིང་རིམ་པ་མི་བསྒོམ་སྟེ། རྟོགས་པ་ངོ་ཤེས་ཙམ་
གྱིས་རྒྱ་མཚོ་ལ་གྲུ་བཞིན་ཤུགས་ཀྱིས་འགྲོ་བའོ། །ལྷ་ཡང་རྒྱུ་རྐྱེན་རྩོལ་བས་མི་བསྒྲུབ་
སྟེ་དབྱིངས་ནས་ཉི་ཟླ་ཤར་བ་བཞིན་དུ་གསལ་བའི་ཕྱིར་རོ། །བཞི་པ་སྤྱོད་པ་ནི།
336



ལུང་རིགས་མཛོད།
འོག་མ་བས་ཕྲིན་ལས་བཞི་དང་སྦྱོར་སྒྲོལ་དང་འདུར་སྦྱོང་ཙམ་སྟེ། །འདིས་ནི་བྱེད་
སྤྱོད་གང་ཡང་མི་བཀག་པར་ལྷུགས་པར་སྤྱོད་པའོ། །ལྔ་པ་འབྲས་བུ་ནི། འོག་མ་
བས་ས་གསུམ་གྱི་ཐ་མ་ཡི་གེ་འཁོར་ལོ་ལས་མ་ནོན་ཏེ། འདིས་ནི་བར་པ་ཡེ་ཤེས་
བླ་ན་མེད་པའི་ས་ནོན་པའོ།།
དོན་གཉིས་པ་ལྷོ་བྱང་གཉིས་ཀྱི་ཐེག་པ་ནས་བཤད་པའི་དོན་བསྡུས་ཏེ་བསྟན་
པ་ལ་གཉིས། ལྷོ་གཏེར་དང་། བྱང་གཏེར་གྱི་ཐེག་པ་ནས་བཤད་པའོ། །དང་པོ་
ལ་གཉིས། ཨ་དཀར་གྱི་ཐེག་པ་དང་། ཡེ་གཤེན་གྱི་ཐེག་པའོ། །དང་པོ་ལ་དགུ་
ལས། དང་པོ་ངོ་བོ་ནི་སྣང་བ་ལྷ་དང་གཞལ་ཡས་སུ་རྟོགས་པ་སྟེ། རྩ་རྒྱུད་ལས།
ཨ་དཀར་དབྱིངས་དང་ཡེ་ཤེས་མཁའ་གསང་ལས།། ལྷག་པར་བྱང་ཆུབ་སེམས་ཀྱི་
ཐིག་ལེ་བསྐྱེད།། སྣོད་བཅུད་ལྷ་དང་ལྷ་མོར་དངོས་སུ་མཐོང་། ཞེས་སོ། གཉིས་པ་
ངེས་ཚིག་ནི། སེམས་ལུང་ལས། འཕྲོ་འདུས་བག་ཆགས་སྦྱོང་པས་ཨ་དཀར་བ།།
ཞེས་སོ། །གསུམ་པ་གཞུང་ནི་རྒྱུད་ལུང་དུ་མའི་སྒོ་ནས་འཇུག་སྟེ་སྣོད་བཅུད་ལྷ་
དང་གཞལ་ཡས་སུ་གཏན་ལ་ཕབ་ནས་ལམ་རིམ་གཉིས་ཟུང་འཇུག་གཙོ་བོ་བཟུང་
བའོ། །བཞི་པ་ལྷ་ནི། སེམས་ལུང་ལས། ཨ་དཀར་བས་ཁྲོ་བོའི་རྒྱལ་པོ་འཆི་མེད་
སྐྱེས་ནས་བཙན་ཞེས་བྱ་བ་མཆོད་ཅིང་བསྒྲུབ་པའོ། །ཞེས་སོ། །ལྔ་པ་ལྟ་བ་ནི། དེ་
ཉིད་ལས། ཨ་དཀར་བས་ལྷ་དང་ལྷ་མོ་རང་བཞིན་མེད་པར་རྟོགས། ཞེས་སོ། །དྲུག་
པ་སྒོམ་པ་ནི། གདོད་ནས་ཡུལ་ཤེས་ལྷ་དང་ལྷ་མོར་གནས་པར་རྟོགས་པ་དང་ལྟ་
བ་ཇི་བཞིན་ཉིད་ཀྱི་སྐྱེ་མཆེད་ལྷའི་དཀྱིལ་འཁོར་དུ་དྲན་པས་ཟིན་པ་ཙམ་གྱིས་མེ་
ལོང་དུ་གཟུགས་བརྙན་ཤར་བ་བཞིན་དུ་བསྒོམ་པའོ། །བདུན་པ་སྤྱོད་ཚུལ་ནི་ལུས་
ཕྱག་རྒྱ་ངག་འཛབ་དབྱངས་ཡིད་འཕྲོ་འདུའི་སྒོ་ནས་སྤྱོད་པའོ། །བརྒྱད་པ་དམ་
ཚིག་ནི་བསྐྱེད་རིམ་གྱི་དམ་ཚིག་རྫོགས་རིམ་གྱི་དམ་ཚིག་རྫོགས་ཆེན་གྱི་དམ་ཚིག་
337



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཐར་ཐུག་མཉམ་པ་ཆེན་པོའི་དམ་ཚིག་རྣམས་བསྲུང་པའོ། །བསྲུང་ལུགས་རྒྱས་
བཤད་སྡེ་སྣོད་མཛོད་དང་སྡོམ་གསུམ་རྣམས་སུ་གསལ་ལོ། །དགུ་པ་འབྲས་བུ་ནི་
སྐྱེ་བ་གཉིས་ན་རང་བཞིན་ལྷུན་གྱིས་གྲུབ་པའི་ལོངས་སྤྱོད་རྫོགས་པའི་སྐུ་འཐོབ་
པའོ། །ཨ་དཀར་བའི་ཐེག་པ་ལ་སྤྱིར་དབྱེ་ན་གསང་བ་འདུས་པ་ལས། བྱ་སྤྱོད་
ཡེ་གཤེན་ཡེ་གཤེན་ཆེ། ཞེས་པས། བྱ་བ་དང་། སྤྱོད་པ་དང་། ཡེ་གཤེན་དང་།
ཡེ་གཤེན་ཆེན་པོ་དང་བཞི་ཡོད་ལ། ཡེ་གཤེན་ཆེན་པོ་ལའང་ཕ་རྒྱུད་དང་མ་རྒྱུད་
དང་གཉིས་མེད་སྲས་རྒྱུད་དང་གསུམ་ཡོད་པ་སྟེ། དེ་དག་ལའང་ལྟ་སྤྱོད་ལ་སོགས་
ཁྱད་པར་ཡོད་པ་ཡིན་ཏེ། རྒྱས་པར་སྡེ་སྣོད་རིན་པོ་ཆེའི་མཛོད་སོགས་ལ་གསལ་ལོ།།
གཉིས་པ་ཡེ་གཤེན་གྱི་ཐེག་པ་ལ་དགུ་ལས། དང་པོ་ངོ་བོ་ནི། ཡུལ་ཤེས་
དབྱིངས་ཤེས་གཉིས་མེད་དུ་རྟོགས་པ་སྟེ། རྩ་རྒྱུད་ལས། ཡུལ་གྱི་དབྱིངས་ནས་
རིག་པའི་ཡེ་ཤེས་ཤར།། ཏིང་འཛིན་ཡན་ལག་དབྱིངས་ཤེས་གཉིས་མེད་དང་།
ཞེས་སོ། །གཉིས་པ་ངེས་ཚིག་ནི། སེམས་ལུང་ལས། ཡེ་ཤེས་སྐྱེ་འགག་མེད་པས་
ཡེ་གཤེན་པ། ཞེས་སོ། །གསུམ་པ་གཞུང་ནི། མན་ངག་གི་སེམས་སྡེ་དུ་མ་ལ་འཇུག་
སྟེ་ཏིང་ངེ་འཛིན་ཟབ་མོ་ལ་མཉམ་པར་འཇོག་ཅིང་ཉམས་ལེན་ཁོ་ན་གཙོ་བོར་
བྱེད་པའོ། །བཞི་པ་ལྷ་ནི་ཐུགས་རྗེ་སྤྲུལ་པའི་ལྷ་འོད་དཀར་གནས་འཛིན་ཞེས་བྱ་
བ་མཆོད་ཅིང་བསྒོམ་པའོ། །ལྔ་པ་ལྟ་བ་ནི། སེམས་ལུང་ལས། ཡེ་གཤེན་པས
དབྱིངས་དང་ཡེ་ཤེས་གཉིས་མེད་དུ་རྟོགས། ཞེས་པས། སྟོང་པའི་དབྱིངས་ནས་
ཡེ་ཤེས་གཉིས་མེད་དུ་ཤར་བ་སྟེ། དཔེར་ན་ནམ་མཁའ་སྟོང་པའི་དབྱིངས་ནས་
ཉི་མ་ཤར་བ་ལྟ་བུར་རྟོགས་སོ། །དྲུག་པ་སྒོམ་པ་ནི། དེ་ལྟ་བུའི་ལྟ་བ་དེ་ཉིད་མཉམ་
བཞག་དང་རྗེས་ཐོབ་གཉིས་ཟུང་འབྲེལ་དུ་བསྒོམ་པའོ། །བདུན་པ་སྤྱོད་ཚུལ་ནི།
སྒོ་གསུམ་གྱི་བྱེད་སྤྱོད་མཉམ་རྗེས་དང་བསྟུན་ནས་སྤང་བ་དང་ལམ་དུ་བྱེད་པ་སྟེ།
338



ལུང་རིགས་མཛོད།
མདོར་ན་སེམས་ལུང་ལས། ཡེ་གཤེན་པས་ལུས་ངག་ཡིད་གསུམ་མཉམ་པར་
བཞག་པའོ། །ཞེས་སོ། །བརྒྱད་པ་དམ་ཚིག་ནི། རྩ་རྒྱུད་ལས། ཡེ་གཤེན་ཐེག་པས་
དམ་ཚིག་བསྲུང་བ་ནི།། ཕྱག་རྒྱ་ལུས་དང་མི་འབྲལ་རང་བཞིན་ཆ་ལུགས་བཅའ།།
སྙིང་པོ་ངག་དང་མི་འབྲལ་ཆུ་བོའི་གཞུང་ལྟར་བཟླ།། ཏིང་འཛིན་ཡིད་དང་མི་
འབྲལ་རྣམ་གསུམ་དེ་བཞིན་ཉིད།། ཀུན་བཟང་ལྷ་དང་མི་འབྲལ་ཀུན་བཟང་སྒྱུ་
འཕྲུལ་གསལ། འདུ་བའི་དབང་དུ་མི་གཏང་ཕྱི་ནང་བར་གསུམ་མཉམ། སྣང་བའི་
གྲོང་ཁྱེར་མི་གཞོམ་གསས་མཁར་ལྷ་རུ་གསལ།། སྟོང་པའི་རྒྱ་མཚོ་མི་སྐམ་ལྷུན་གྲུབ་
ངང་ལ་བཞག །ཕྱི་ནང་ཡུལ་ཤེས་མི་འདོར་ལྷག་པའི་བྱང་ཆུབ་སེམས།། དམིགས་
མེད་རྫོང་ནས་མི་འབྱུང་ཡོངས་རྫོགས་དེ་བཞིན་ཉིད།། ཅེས་སོ། །དགུ་པ་འབྲས་
བུ་ནི༎ མི་ཚེ་གཅིག་ན་མཐར་ཐུག་གི་འབྲས་བུ་བླ་ན་མེད་པ་འཐོབ་པའོ།།
གཉིས་པ་བྱང་གཏེར་གྱི་ཐེག་པ་ནས་བཤད་པ་ལ། གསང་སྔགས་ཕྱི་པ་རྒྱུ་
འབྲས་འབྲེལ་པའི་ཐེག་པ་གསུམ་དང་། ནང་པ་འབྲས་བུ་ཁོ་ནའི་ཐེག་པ་གཉིས་
སོ། །དང་པོ་གསུམ་ནི། ཐོ་ཐོ་དང་སྤྱི་ཐོ་དང་ཡ་ཐོ་དང་གསུམ་སྟེ། གཏེར་འབུམ་
ལས། ཐོ་ཐོ་ཐེག་པའི་བོན་རྣམས་སུ།། དག་སྤྱོད་ཆེན་པོ་བཞི་བསྒོམས་པས།། རྒྱུ་
ཡི་གཤེན་བཞི་གྲུབ་པའོ། །སྤྱི་ཐོ་ཐེག་པའི་བོན་རྣམས་སུ།། གཙུག་འབུམ་དཀྱིལ་
འཁོར་མཆོད་རྟེན་གྱིས།། གཙུག་ཕུད་བཅོ་བརྒྱད་རིག་འཛིན་གྲུབ་པའོ། །ཡ་ཐོ་
ཐེག་པའི་བོན་རྣམས་སུ།། ཆབ་དཀར་ཆབ་ནག་སྤྱི་ཁོག་བཞེད་མང་གི །གྱེར་བཞི་
སྐད་དགུ་སྤྱོད་པ་ཡིས།། བ་རབ་གླིང་བཞི་གཤེན་དུ་གྲུབ། ཅེས་གསུངས་སོ། །ཐེག་
པ་འདི་གསུམ་ལ་རྒྱུ་དང་འབྲས་བུའི་བོན་སྡེ་འབྲེལ་པ་ཡོད་པར་འདུག་སྟེ། གཙུག་
འབུམ་དང་དཀྱིལ་འཁོར་མཆོད་རྟེན་སོགས་འབྱུང་ཞིང་། ཆབ་དཀར་དང་ཆབ་
ནག་གི་བོན་གྱེར་བཞི་གཅོང་སྐད་དགུ་ལ་སོགས་ལ་སྤྱོད་པ་དང་། སྤྱི་ཁོག་བཞད་
339



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མང་བར་གསུངས་པའི་ཕྱིར་རོ། །དེའང་རྒྱུ་འབྲས་ཀྱི་བོན་སྡེ་ཇི་ལྟར་འབྲེལ་ཞེ་ན།
དེའང་སྟོད་ལས་རྣམས་ནི་གསང་སྔགས་ཏེ། ཆབ་དཀར་གྱི་བོན་སྡེ་ལ་གཏོགས་
པའོ། །སྨད་ལས་རྣམས་ལ་འཕྲུལ་གཤེན་གྱི་བོན་ཡོད་པས་དེ་དག་ནི་ཆབ་ནག་གི་
བོན་སྡེ་ལ་གཏོགས་པ་སྟེ། སྒྲོན་མ་དགུ་བསྐོར་ལས། ཨ་དཀར་ཐེག་པའི་བོན་
བསྟན་པས།། འཕྲུལ་གཤེན་ཐེག་པ་དེ་ལ་ཆིབ།། ཞེས་པ་ལྟ་བུའོ། །གཉིས་པ་གསང་
སྔགས་འབྲས་བུ་ཁོ་ནའི་ཐེག་པ་གཉིས་ནི། ལྷ་རྩེ་དང་སྣང་རྩེའི་ཐེག་པ་གཉིས་ཏེ།
གཏེར་འབུམ་ལས། ལྷ་རྩེ་ཐེག་པའི་བོན་རྣམས་སུ།། བསྙེན་བསྒྲུབ་ཞི་ཁྲོའི་ཕྱག་
རྒྱ་ཡིས། འཁོར་ལོ་ཤན་ཁྲན་ས་ལ་ནི། ཡེ་སངས་ཡེ་ལྕམ་འདུལ་གཤེན་གྲུབ།། སྣང་
རྩེ་ཐེག་པའི་བོན་རྣམས་སུ།། དབྱིངས་དང་ཡེ་ཤེས་གཉིས་མེད་ཀྱིས།། རིགས་ལྔ་
དབྱིངས་ཀྱི་གསས་སུ་གྲུབ། ཅེས་གསུངས་སོ། །ཐེག་པ་རིམ་པ་མཐའ་དག་གི་དོན་
གསལ་བར་བྱེད་པ་ལུང་རིགས་རིན་པོ་ཆེའི་མཛོད་ལས། སྔགས་ནང་པ་ཤིན་ཏུ་དོན་
ལྡན་ཀུན་རྫོགས་ཀྱི་གྲུབ་མཐའི་རྣམ་པར་གཞག་པ་སྟེ་རིམ་ཁང་བཅུ་གཅིག་པའོ། །
༈ ད་ནི་ཡེ་ནས་རྫོགས་ཆེན་ཡང་རྩེ་བླ་མེད་ཀྱི་གྲུབ་པའི་མཐའ་ཆེན་པོ་གཏན་
ལ་དབབ་པ་ལ་གསུམ། ངོ་བོ་ངོས་བཟུང་། ཡན་ལག་རབ་དབྱེ། ཐེག་པ་འོག་མའི་
རྩོད་པ་བཟློག་པའོ། །དང་པོ་ལ། སྤྱི་ལུང་ཁ་འབྱམས་ཀྱི་རྫོགས་ཆེན་དང་། རིག་
པ་རང་གནད་གྱི་རྫོགས་ཆེན་གཉིས་ལས་འདི་ནི་སྤྱི་ལུང་ངོ་། །བཤད་རྒྱུད་དང་
སྒོམ་རྒྱུད་གཉིས་ལས་འདི་ནི་བཤད་རྒྱུད་ཀྱི་རྫོགས་ཆེན་ནོ། །དེ་ལ་རྫོགས་པ་ནི་
འཁོར་འདས་ཐམས་ཅད་བོན་སྐུར་རྫོགས་སངས་རྒྱས་པར་རྟོགས་པས་དེ་སྐད་
དོ། །དེའང་རྩ་བ་གཅིག་ལ་རྣམས་པར་བགྲང་བའི་རྒྱུད་ལས། ཡོད་པའི་མཐའ་
རྫོགས་མེད་མཐའ་རྫོགས།། གཅིག་རྫོགས་གཉིས་རྫོགས་ཐམས་ཅད་རྫོགས།། ཞེས་
པས། གཅིག་རྫོགས་པ་ནི་འཁོར་བའི་བོན། གཉིས་རྫོགས་པ་ནི་མྱང་འདས་ཀྱི་
34



ལུང་རིགས་མཛོད།
ལུང་
བོན། ཐམས་ཅད་རྫོགས་པ་ནི་ལམ་གྱི་བོན་དང་ཡོད་མེད་ལ་སོགས་སྤྲོས་པའི་
པས་ཅད་རྫོགས་པའོ། །ཆེན་པོ་ཐེག་པ་ཀུན་གྱི་རྩེ་མོར་གྱུར་པའོ། །སྡེ་
ཚན་དང་མང་ཉུང་ནི། སྤྱིར་རྫོགས་པ་ཆེན་པོའི་སྡེ་ཚན་གྱི་ཚད་དང་མང་ཉུང་གི་
གྲངས་བསམ་གྱིས་མི་ཁྱབ་ནའང་། ཡེ་ཁྲིའི་དགོས་འདོད་བཤད་གཞིའི་མཆོང་
ལས། མཚན་མ་ཚིག་གི་རྫོགས་པ་ཆེན་པོ་ལ་སྡེ་ཚན་གསུམ། ཀློང་ན་དགུ །བམ་
པོ་ཉི་ཁྲི་སུམ་སྟོང་། ཤཱ་ལོ་ཀ་འབུམ་ཕྲག་དྲུག་ཅུ་རྩ་ཕྱེད་དང་ལྔ། གཟེར་བུ་བརྒྱ་
དང་བརྒྱད་ཅུ་རྩ་དགུ །གགས་སེལ་སྟོང་དང་བཞི་བརྒྱ་རྩ་དགུ །གནད་ཆེན་པོ་
བརྒྱད་བརྒྱ་དང་སུམ་ཅུ་རྩ་གཉིས། ལེའུ་ཁྲི་ཁྲག་གསུམ་དང་ཕྲག་བདུན། མིང་
ཐོགས་ཀྱི་རྒྱུད་ཁྲི་ཕྲག་ཕྱེད་དང་ཉིས་སྟོང་། བརྗོད་བྱ་དཔག་གིས་མི་དཔོག་པ་
ནམ་མཁའ་དང་འདྲ་བ་ཅིག་བཀའ་སྩལ་པ་ནི། དབང་པོ་རབ་ལ་དགོངས་ཏེ་
བཀའ་སྩལ་པའོ། །ཞེས་སོ།།
གཉིས་པ་ཡན་ལག་གི་དབྱེ་བ་ལ་བདུན་ལས། དང་པོ་ལྟ་བ་ལ་གང་ཟག་གཉིས་
ཀྱི་དབང་དུ་བྱས་ནས་གཉིས་ཏེ། གྲུབ་མཐའི་རྗེས་སུ་འཛིན་པར་གཞི་བདུན་སྐྱོན་
ཅན་དུ་བསྟན་པ་དང་། ལམ་རྗེས་སུ་འཛིན་པར་གཞི་ཇི་བཞིན་ཉིད་ཀྱི་སྐྱེ་མཆེད་
རང་བཞིན་བདུན་ལྡན་སྐྱོན་མེད་རང་གཞུང་དུ་བསྒྲུབ་པའོ། །དང་པོ་ལ་རྫོགས་
ཆེན་ཡེ་ཁྲིའི་བཤད་རྒྱུད་ལས། གཞི་ཅི་བཞིན་ལྷུན་གྲུབ་དང་། མ་ངེས་པ་དང་།
ངེས་པ་དོན་གྱི་དངོས་གཞི་དང་། ཅིར་ཡང་ཁས་ལེན་ཏུ་བཏུབ་པ་དང་། ཅིར་ཡང་
བསྒྱུར་དུ་བཏུབ་པ་དང་། སྣ་ཚོགས་སུ་འདོད་པ་དང་། ཀ་དག་ཏུ་འདོད་པ་དང་
བདུན་དུ་གསུངས་སོ། །དེའང་རིག་པའི་ངོ་བོ་ལ་དྲི་མ་ཡེ་ཟད་ཀྱི་ཆ་ནས་ཀ་དག་
ཏུ་འདོད་པ་དང། དེ་བཞིན་དུ་ཡོན་ཏན་རང་ཆས་སུ་ཡོད་པས་ལྷུན་གྲུབ། གཅིག་
ཏུ་མི་གནས་པས་མ་ངེས་པ། འཕོ་འགྱུར་མེད་པས་ངེས་པ་ཅན། ཅིར་ཡང་འཆར་
34}



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བས་ཅི་ཡང་བསྒྱུར་དུ་བཏུབ་པ། གང་ཡང་སྣང་བས་ཅིར་ཡང་ཁས་བླང་དུ་བཏུབ་
པ། སྣང་ཚུལ་གོ་མ་འགགས་པས་ཁྲ་བོ་སྟེ་སྣ་ཚོགས་སུ་འདོད་པའི་ལུགས་བདུན་
ནོ། །དེ་དག་ལས་ཀ་དག་ཏུ་འདོད་པའི་ལུགས་ནི། དཔེར་ན་ཆུ་རྟོགས་ཀྱང་ཆུ་
དྭངས་པའི་རང་བཞིན་གང་དུ་ཡང་མ་སོང་། རྟོགས་མ་དྭངས་ཀྱང་ཆུ་དྭངས་པ་
དེ་གང་ནས་ཀྱང་གསར་དུ་མ་འོངས་པས། གཞི་ལ་དྲི་མ་དང་གློ་བུར་གྱི་རྟོག་པ་
ལངས་ཚེ་ན་ཡང་སེམས་ཉིད་དག་པ་གར་ཡང་མ་སོང་། དྲི་མ་འགགས་པའི་ཚེ་
ན་ཡང་སེམས་ཉིད་དག་པ་དེ་གང་ནས་ཀྱང་གསར་དུ་མ་འོངས་པས། ཡེ་ནས་ཀ་
དག་ཡིན་ཏེ་དཔེར་ན་གསེར་གྱི་གཡའ་དང་ནམ་མཁའི་སྤྲིན་བཞིན་ནོ། །ཀ་ནས་
མ་དག་ན་དྲི་མ་སྤང་དུ་མི་རུང་སྟེ། དཔེར་ན་སོལ་བ་མ་སྤངས་པར་སོལ་བའི་ནག་
པོ་སྤང་དུ་མི་རུང་པ་བཞིན་ནོ། །ལྷུན་གྲུབ་ཀྱི་འདོད་ལུགས་ནི། གཞི་མ་རྟོགས་
ན་འགྲོ་བ་རིགས་དྲུག་སྡུག་བསྔལ་དང་བཅས་པར་སྣང་ལ། རྟོགས་ན་སྐུ་དང་ཡེ་
ཤེས་ཐུགས་རྗེ་ཤར་བས་ལྷུན་གྲུབ་སྟེ། དཔེར་ན་ཚ་གྲང་གི་ནད་ལ་ག་བུར་ལྟ་
བུའོ། །ལྷུན་གྱིས་མ་གྲུབ་ན་བོན་སྐུ་རྩོལ་བཅས་སུ་འགྱུར་ལ། རང་བྱུང་ཡེ་ཤེས་མ་
ཡིན་པར་འགྱུར་རོ། །ཞེས་འདོད་དོ། །དེ་ལྟར་ནའང་ཐེག་རིམ་ལས། ཀ་དག་ལྷུན་
གྲུབ་དངོས་མི་བདེན། ཐ་སྙད་དེར་བཏགས་མི་འགལ་ཙམ། ཞེས་པས། དེ་གཉིས་
ཀྱང་ཡང་དག་པར་འདོད་མི་རུང་སྟེ། ཅིའི་ཕྱིར་ན། ཀ་དག་ལྟར་ན་འཁོར་བ་རྒྱུན་
མེད་དུ་ཐལ་བ་དང་། ཡང་ན་མ་རིག་པ་དང་ཡེ་ཤེས་གཉིས་དུས་མཉམ་པར་ཡོད་
ན་ཤེས་རྒྱུད་གཉིས་འཆང་དུ་འགྱུར་ལ། འདོད་ན་རྫོགས་ཆེན་ལས། འགྲོ་ལ་ཤེས་
རྒྱུད་གཉིས་མི་འཆང་། རྟོག་གཉིས་ཅིག་ཆར་འཇུག་མི་སྲིད། ཅེས་པ་དང་འགལ་
ལོ། །ལྷུན་གྲུབ་ལྟར་ན་ལམ་འབྲས་ཁྱད་མེད་དུ་འགྱུར་བའམ་སོར་སྐྱེ་འབད་མེད་
དུ་གྲོལ་བར་འགྱུར་རོ། །དེ་ལྟར་འདོད་པ་ཐ་དད་པ་དེ་དག་ཐ་སྙད་དུ་བཏགས་
342



ལུང་རིགས་མཛོད།
པ་ཙམ་ལ་འགལ་བ་མེད་ལ། ཡང་དག་པར་འདོད་ན་ནི་དགག་པར་བྱ་བའི་གནས་
ཡིན་པས་ཁོ་བོས་དབྱིངས་རིག་མཛོད་དང་སྡེ་སྣོད་མཛོད་ལ་སོགས་ལས་རིགས་
པ་ཚད་མས་བཀག་ཟིན་པ་ལ་རྟོགས་པར་གྱིས་ཤིག།
གཉིས་པ་ལམ་རྗེས་སུ་འཛིན་པ་ཇི་བཞིན་ཉིད་ཀྱི་སྐྱེ་མཆེད་རང་བཞིན་བདུན་
ལྡན་སྐྱོན་མེད་རང་གཞུང་དུ་བསྒྲུབ་པ་ནི། འོ་ན་ལྟ་བའི་ཕུགས་མཐར་ཡང་དག་
པ་དེ་ཅི་ལྟར་ཡིན་ཞེ་ན། ཐེག་འགྲེལ་འཕྲུལ་གྱི་མེ་ལོང་དགུ་བསྐོར་ལས། འདི་ལྟར་
འདོད་དེ། དགག་སྒྲུབ་གང་ཡང་མི་བྱེད་པའི་བོན་ཉིད་དེ། ཡུལ་གྱི་མཚན་མའི་
རྣམ་པ་འདིས་གནོད་པ་མ་བྱས་པས། རང་རྟོགས་གཡུང་དྲུང་གི་ཐེག་པ་ཀ་དག་
ལྟར་མི་སྤོང་། ཕན་པ་མ་བྱས་པས་ཐུགས་རྗེ་སེམས་དཔའ་ནས་སྔགས་ཕྱི་ནང་ལྷུན་
གྲུབ་ལྟར་མི་བསྒྲུབ། ཡང་དག་པར་མེད་པས་སོ་སོ་ལྷ་མི་གཞན་རྟེན་གྱི་ཐེག་པ་
ལྟར་མི་ཞེན། རང་བཞིན་རྒྱུ་ལས་མ་བྱུང་། རྐྱེན་གྱིས་མ་བསྐྱེད། དངོས་པོར་མ་
གྲུབ་པས་སྐྱེ་བ་མེད་པའི་རང་བཞིན(༡)། དམིགས་འཛིན་མེད་ལ་རང་རིག་
པས་རང་རིག་འོད་གསལ་གྱི་རང་བཞིན (༢)། ངོ་བོ་ཉིད་རྟག་ཆད་ཀྱི་མཐས་
མ་རེག་པས་གཉིས་སུ་མེད་པའི་རང་བཞིན(༣）། སྤང་སྡུད་ཀྱིས་མི་འགྱུར་ཞེན་
པས་མི་ཟློག་པས་བདེ་བ་ཆེན་པོའི་རང་བཞིན (༤)། བོན་ཉིད་ཐིག་ལེ་ཉག་
གཅིག་རང་བཞིན་ལྷུན་གྱིས་གྲུབ་པས་འབྲས་བུ་གཞན་ནས་མི་འབྱུང་བའི་རང་
བཞིན (༥)། སྐྱེ་མཆེད་འོད་གསལ་གྱི་རླབས་ནམ་མཁའ་ལ་ཉི་མ་ཤར་བ་ལྟར་བྱུང་
བས་གར་ཡང་མ་བཀག་པའི་རང་བཞིན (༦)། དོན་དང་ཐ་སྙད་སྣ་ཚོགས་མ་བྱུང་
བའི་སྔོན་རོལ་ན་གནས་པས་ཡང་མེས་ཆེན་པོར་བཞུགས་པའི་རང་བཞིན (༧) །
དེ་ལྟར་རང་བཞིན་བདུན་དུ་གནས་པའི་བོན་ཉིད་ཅི་བཞིན་པ་ཉིད་ཀྱི་སྐྱེ་མཆེད་
གཡུང་དྲུང་གི་སྙིང་པོར་འཁྲུངས་པ། སངས་རྒྱས་སྒམ་པོས་མ་མཛད། སེམས་ཅན་
343



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྒྲིན་པོས་མ་བཅོས་པ། འཁོར་འདས་གཉིས་ཀྱིས་མ་རེག་པ། འབྱུང་བས་མ་བསླད་
པ། ཀུན་རིག་ཅི་བཞིན་གནས་པའི་རྗེའོ། །ཞེས་གསུངས་སོ། །དེ་ལྟར་ཡང་གཡུང་
དྲུང་ཡང་རྩེ་ལས། དང་པོའི་རང་བཞིན་ལྷུན་གྲུབ་བོན། འཁོར་འདས་གཉིས་
སུ་མ་གྱེས་པ།། ཆེ་བའི་ཡོན་ཏན་མ་ཤར་བས། སངས་རྒྱས་སྒམ་པོས་མཛད་དུ་མེད།།
འཁྲུལ་པའི་བག་ཆགས་མ་བྱུང་བས།། སེམས་ཅན་སྒྲིན་པོས་བཅོས་སུ་མེད། རྒྱུ་
དང་རྐྱེན་གྱིས་མ་བསྐྱེད་པས། འབྱུང་བ་ལྔ་ལ་རག་མ་ལུས།། ཡེ་ནས་གཉུག་མ་ལྷུན་
གྲུབ་པས།། གཉེན་པོས་བཤིག་ཅིང་གཞོམ་དུ་མེད།། མ་ཕྱེ་མཉམ་པར་གནས་པ་
ཡི། འཁོར་འདས་གཉིས་སུ་སྒྲོ་མ་བཏགས།། ལྷུན་གྲུབ་ཤེས་བྱ་གཤིས་ཀྱི་བོན།
འདུས་མ་བྱས་ཀྱི་ནམ་མཁའ་ལྟར། གསལ་སྟོང་འགྱུར་མེད་ངོ་བོར་གནས། ཞེས་
།དེ་ལྟ་བུའི་ཐོག་མའི་གཞིའི་གནས་ལུགས། གཞི་ལས་གཞི་སྣང་གཡོ་ཚུལ།
དེ་ལས་ཀུན་ཏུ་བཟང་པོ་གྲོལ་ཚུལ། ཁམས་གསུམ་སེམས་ཅན་འཁྲུལ་ལུགས།
འཁྲུལ་དུས་འོད་གསལ་གྱི་གནས་ཚུལ། འོད་གསལ་དེ་ཉམས་སུ་ལེན་ཐབས་རྣམས་
ནི་ཤིན་ཏུ་གལ་ཆེ་བས་ཁོ་བོའི་བཀའ་བརྟེན་དབྱིངས་རིག་རིན་པོ་ཆེའི་མཛོད་
དང་སྡེ་སྣོད་མཛོད་ལ་སོགས་ལས་རྟོགས་པར་བྱའོ།།
གཉིས་པ་བསྲུང་བའི་དམ་ཚིག་ནི། ཐེག་འགྲེལ་མེ་ལོང་ལས། བདག་ཉིད་
གཅིག་བུ་གནས་པ་དང༌ （༡)། གང་ཡང་མ་བཀག་ལྷུན་གྱིས་གྲུབ་པ་དང་
(༢）། བསྲུང་བའི་ངོས་འཛིན་ཕྱོགས་ཆ་ཅན་དུ་མེད་པ་དང་ (༣）༎ རང་བཞིན་
གྱིས་བསྲུང་བ་ཁོ་ནར་གནས་པ་དང༌ (༤) ༎ ཡེ་ནས་བསྲུང་བ་མེད་པའི་ཚུལ་
གྱིས་བསྲུང་བ་སྟེ (༥）༎ ཕྱོགས་ཆ་ཅན་དུ་མི་འཛིན་པའོ། །ཞེས་སོ། །དེ་ལྔ་རིམ་
པ་ལྟར་བགྲང་དུ་མེད་དུས་གསུམ་གཅིག་ཐམས་ཅད་གཅིག་ཡེ་ནས་ཡིན ( ༡ )།
ཡེ་ནས་གནས་པ་ལྷུན་གྲུབ (༢)། སྤོང་ལེན་མེད་པ་དགག་སྒྲུབ་མེད་པས་ཕྱོགས་
344



ལུང་རིགས་མཛོད།
མེད ( ༣ )། ངང་ལས་མི་འདའ་ངང་ལ་གནས་པས་རང་བཞིན་བསྲུང་ (༤ ༤) །
བསྲུང་མཚམས་དག་བསྲུང་རྒྱུ་དག་པས་བསྲུང་མེད་དོ (༥）། །དེ་ལྟར་ཡང་ཐེག་
རིམ་ལས། གཅིག་བུ་ལྷུན་གྲུབ་མེད་པ་དང་། རང་བཞིན་གནས་དག་ཡེ་བསྲུངས་
དམ།། ཞེས་སོ།།
གསུམ་པ་བསྒོམ་པ་ནི། མེ་ལོང་ལས། བོན་ཉིད་མ་བཅོས་ཅི་བཞིན་པ་ལ་སེམས་
ཉིད་མ་བཅོས་པ་དེ་བཞིན་པ། གཞན་ནས་བཙལ་བ་མེད་པར་རང་བབས་སུ་
འཇོག་སྟེ། བར་དུ་སྐྱོན་དང་བྱུང་ཚོར་དང་། རང་ཉམས་དྲོད་རྟགས་ལ་མི་བསྐྱོད་
དེ། མན་ངག་ཐིག་ལེ་སྒྲོན་མའམ་སེམས་ཉིད་མངོན་དུ་བསྟན་པ་ལས་ཤེས་པར་
བྱའོ། །ཞེས་སོ།།
བཞི་པ་བསྒྲུབ་ཐབས་ནི། དེ་ཉིད་ལས། གཞན་ནས་བཙལ་བ་མེད་པ་རང་ལ་ལྷུན་
གྱིས་གྲུབ་པའོ། །དེའང་ཙན་དན་གྱི་འབྲས་བུ་ལྟར་ཡོན་ཏན་ཐམས་ཅད་རང་ལས་
འབྱུང་ཞིང་རྫོགས་པའི་དོན་ཉམས་སུ་མྱོང་བ་ལ་ཐ་སྙད་དུ་བསྒྲུབ་པའི་ཐབས་ཞེས་
བྱའོ།།
ལྔ་པ་སྤྱོད་པ་ནི། དེ་ཉིད་ལས། ཐུགས་རྗེ་ཆེན་པོ་ཕྱོགས་རིས་མེད་པར་བདལ་ཅིང་
ཁྱབ་པས་གང་ཡང་བླང་དོར་མེད་པར་སྤྱོད་པའོ། །བདལ་ཁྱབ་ཆེན་པོ་དེ་ནི་ཀུན་
ཏུ་བཟང་པོའི་སྤྱོད་པ་ཞེས་བྱའོ། །ཞེས་དང་། ཐེག་རིམ་ལས། ཐུགས་རྗེ་ཕྱོགས་
དང་རིས་མེད་པའི།། སྤྱོད་པ་བླང་དོར་མེད་པའོ། །ཞེས་སོ།།
དྲུག་པ་གྲུབ་པའི་འབྲས་བུ་ནི། མེ་ལོང་དགུ་བསྐོར་ལས། དབྱེར་མེད་གཡུང་
དྲུང་ཐིག་ལེའི་ས་ཞེས་བྱ་སྟེ། གདུལ་བྱའི་སྣང་བ་ལ་ས་ཐམས་ཅད་ཀྱི་ཡང་རྩེ་ནོན་པ་
དེ་ཉིད་ཁོ་ནའོ། །ཞེས་དང། ཐེག་རིམ་ལས། དབྱེར་མེད་གཡུང་དྲུང་ཐིག་ལེ་ཡིག ས་
ཆེན་འབྲས་བུ་དེ་རྫོགས་ཡིན།། ཞེས་སོ། །དེ་ནི་ཚོགས་གཉིས་དབྱེར་མེད་ཀྱིས་ཐུག་
345



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའོ། །འོ་ན་བླ་ན་མེད་པའི་ས་དང་བདེ་བར་གཤེགས་པའི་སའི་ཁྱད་པ་གང་ཞེ་ན།
བདེ་བར་གཤེགས་པའི་ས་ནི་ཕྱི་རྒྱུད་ཀྱི་འབྲས་བུའི་སྤང་རྟོགས་མཐར་ཐུག་ཙམ་
ཡིན་ལ། བླ་ན་མེད་པའི་ས་ནི་གསང་སྔགས་ཀྱི་ལམ་ལ་སྦྱངས་པའི་འབྲས་བུ་བྱིན་
བརླབས་དང་མཐུ་སྟོབས་བླ་ན་མེད་པའོ།།
བདུན་པ་འོག་མ་ལས་ཁྱད་འདོན་པ་ནི། དེ་ཉིད་ལས། ལྟ་སྤྱོད་འབྲས་བུ་ཁྱད་
པར་འཕགས། ཏིང་ངེ་འཛིན་གྱིས་ཡོངས་ཀྱང་འཕགས། གཏན་ཚིགས་ཆེན་པོ་དེ་
ཕྱིར་འཕགས། ཞེས་པས། འདི་ལ་རེས་ཤིག་ལྔ་ལས། དང་པོ་ལྟ་བ་ནི། ཀ་དག་དང་
ལྷུན་གྲུབ་དང་ཅི་བཞིན་ཉིད་ཀྱི་སྐྱེ་མཆེད་དེ། ལྟ་བ་དེ་གསུམ་གྱི་མཚན་ཉིད་འོག་
མ་ལ་བསྟན་པ་མེད་དོ། །གཉིས་པ་སྤྱོད་པ་ནི། ཐུགས་རྗེ་བདལ་པ་བླང་དོར་མེད་པ་
འོག་མ་ལ་མེད་དོ། །གསུམ་པ་འབྲས་བུ་ནི། དབྱེར་མེད་གཡུང་དྲུང་ཐིག་ལེའི་ས་རང་
ལ་ལྷུན་གྱིས་རྫོགས་པ་འོག་མ་ལ་མེད་དེ། དེས་ཡེ་ཤེས་བླ་ན་མེད་པའི་ས་ནོན་
པར་འདོད་པའོ། །བཞི་པ་ཏིང་ངེ་འཛིན་གྱི་རྩལ་ནི། ལྷུན་གྱིས་གྲུབ་པ་ཡེ་ནས་
རྫོགས་པ་དེ་འོག་མ་ལ་མེད་དེ། ཤུགས་ཀྱིས་འགྲོ་བར་འདོད་པའོ། །ལྔ་པ་གཏན་
ཚིགས་ནི་རང་བཞིན་སྐྱེ་མེད། རོལ་པ་འགགས་མེད། བློ་ངོ་བོ་ཉིད་དུ་གྲོལ་བ་
འོག་མ་ལ་མེད་པའི་ཕྱིར་ཁྱད་པར་འཕགས་སོ། །དེ་ལྟ་བུའི་ཐེག་པ་དེ་ལ་སེམས་
ཉིད་ཅི་བཞིན་མའི་ངང་གཤིས་དེ་རྟོགས་ན་དེ་ཉིད་ལས། ལྟ་བ་དང་སྒོམ་པ་དང་
འབྲས་བུ་ཞེས་གུད་ནས་བཙལ་དུ་མེད་དེ། ཡེ་ནས་གཅིག་ཏུ་རྫོགས་ཏེ་ཐེག་པ་
འོག་མ་བ་ལྟར་ད་གཟོད་རྩོལ་བས་བསྒྲུབ་མི་དགོས་པའོ། །དེ་ལྟ་བུའི་དོན་དེ་ལ་
མཐའ་དང་དབུས་གཉིས་སུ་བཟུང་དུ་མེད་པས་ཡེ་གདལ་ཆེན་པོ་ཞེས་བྱའོ། །དེ་ལ་
བརྟག་པ་འོ་ན་ཅིར་ཡང་གཟུང་དུ་མེད་ན་མུ་སྟེགས་ཕྱལ་བར་ཐལ་ལོ་ཞེ་ན། མ་
ཡིན་ཏེ། ཕྱི་དང་ནང་གཉིས་སུ་དབྱེར་མེད་པའི་ཕྱིར་ཡེ་ཤེས་ཟང་ཐལ་ལོ། །མུ་སྟེགས་
346



ལུང་རིགས་མཛོད།
ཕྱུལ་བ་བས་ཡེ་ཤེས་ཟང་ཐལ་མ་རྟོགས་ཤིང་ཕྱི་ནང་གཉིས་མེད་མ་ཤེས་པའི་ཕྱིར་རོ།།
དེ་ལྟ་བུ་དེ་བོན་ཅན། ལྷུན་གྱིས་གྲུབ་པ་ཡིན་ཏེ་སྐྱོན་ཡོན་གཉིས་སུ་མེད་པའི་ཕྱིར་
རོ། །དེ་ལྟ་བུའི་དོན་དེ་བོན་ཅན། དམིགས་གཏད་དང་བྲལ་བ་ཡིན་ཏེ། གཟུང་
འཛིན་གཉིས་སུ་མེད་པའི་ཕྱིར་རོ། །ཡང་དེ་ལྟ་བུའི་དོན་དེ་བོན་ཅན། རྩོལ་བའི་
སེམས་དང་བྲལ་བ་ཡིན་ཏེ་དགག་སྒྲུབ་གཉིས་སུ་མེད་པའི་ཕྱིར་རོ། །ཡང་དེ་ལྟ་
བུའི་དོན་དེ་བོན་ཅན། ཅི་བཞིན་ཉིད་ཀྱི་སྐྱེ་མཆེད་ཡིན་ཏེ། ཅིར་ཡང་མ་ཡིན་པ་
ཉིད་ཅིར་ཡང་སྣང་བའི་ཕྱིར་རོ། །ཐེག་རིམ་ལས། ཡེ་ནས་ཡོངས་རྫོགས་ད་གཟོད་
བཙལ་དུ་མེད།། མཐའ་དབུས་མེད་པར་ཡེ་གདལ་ཆེན་པོ་ཡིནཕྱི་ནང་མེད་པར་
ཡེ་ཤེས་ཟང་ཐལ་ཡིན།། སྐྱོན་ཡོན་མེད་པར་ལྷུན་གྱིས་གྲུབ་པ་ཡིན། གཟུང་འཛིན་
མེད་པར་དམིགས་དང་བྲལ་བ་ཡིན།། དགག་སྒྲུབ་མེད་པར་རྩོལ་སེམས་བྲལ་བ་
ཡིན།། དེ་ལྟར་གནས་པའི་དོན་དེ་ཡང་རྩེ་ལ། ཞེས་སོ།།
གསུམ་པ་ཐེག་པ་འོག་མ་རྣམས་ཀྱི་རྩོད་པ་ཟློག་པ་ལ་ལྔ་ལས། དང་པོ་ནི།
དེ་ལྟ་བུའི་ཡང་རྩེ་བླ་ན་མེད་པའི་ཐེག་པ་དེ་ལ། ཐེག་པ་འོག་མ་རྣམས་ཀྱི་ནང་ནས་
ཐུགས་རྗེ་སེམས་དཔའ་དག་གིས་འདི་སྐད་སྨྲས་ཏེ། སྣང་བའི་བོན་རྣམས་སེམས་
ལ་མ་གཏོགས་པ། གཅིག་ཀྱང་མ་མཆིས་དེ་ལས་ཅི་ལྟར་འཕགས། ཞེས་རྣམ་རིག་
གི་ཤེས་པ་གསལ་བ་གཉིས་མེད་དེ་ལས་ལྷག་པའི་བོན་ནི་གར་ཡང་མེད་དེ། སྣང་
བ་སྣ་ཚོགས་པའི་བོན་རྣམས་སེམས་ལས་མ་གཏོགས་པ་གཅིག་ཀྱང་མེད་པའི་ཕྱིར་
ཞེ་ན། དེ་ལ་ཡང་རྩེ་རྫོགས་ཆེན་པས་ལན་ནི། ཡང་དག་ཉིད་ཀྱང་མ་གྲུབ་ཁྱད་པར་
འཕགས། །ཞེས་ཐུགས་རྗེ་སེམས་དཔའི་ཡང་དག་ཏུ་འདོད་པའི་སེམས་གསལ་
ཅིང་རིག་ཙམ་ཉིད་དེ་བོན་ཅན། ཡང་དག་པའི་དངོས་པོར་མ་གྲུབ་པ་ཡིན་ཏེ་
འཁྲུལ་པ་ཡིན་པའི་ཕྱིར། དེས་ན་ཡང་རྩེ་བླ་ན་མེད་པས་སྣང་སྟོང་དུ་འདུག་པ་
347



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་སྣང་སྟོང་གི་མཐས་མ་རེག་པར་ལྟ་བས་ཁྱད་པར་འཕགས་སོ། །གཉིས་པ་གཡུང་
དྲུང་སེམས་དཔའ་སྤྲོས་མེད་པས་འདི་སྐད་སྨྲས་ཏེ། དོན་དམ་ཀུན་རྫོབ་བདེན་
འཁྲུལ་ངང་དུ་གནས། ཡུལ་སེམས་དངོས་པོ་མ་གྲུབ་བོན་ཉིད་ལས། མ་བྱུང་མ་
སྐྱེས་དེ་ལས་ཅི་ལྟར་འཕགས།། ཞེས། བོན་ཐམས་ཅད་བདེན་པ་གཉིས་སུ་འདུས་
པ་ཡིན་ཏེ། ཀུན་རྫོབ་འཁྲུལ་པའི་ངང་དུ་མཉམ་པ་ཡུལ་སེམས་སྣ་ཚོགས་མ་བརྟགས་
ན་ཉམས་དགའ་བརྟགས་ན་མི་བཟོད་པ་དང་། དོན་དམ་བདེན་པ་ལས་ཕྱི་བཟུང་
བར་བྱ་བའི་ཡུལ་དང་ནང་འཛིན་པར་བྱེད་པའི་སེམས་དངོས་པོར་མ་གྲུབ་བའི་
བོན་ཉིད་ལས། དང་པོ་གང་ལས་ཀྱང་མ་བྱུང་བར་དུ་གང་ལས་ཀྱང་མ་སྐྱེས་མཐའ་
མར་གང་དུ་ཡང་མ་འགགས་པར་ལྟ་བ་དེ་ལས་ཁྱད་དུ་འཕགས་པའི་ལྟ་བ་ནི་
གཞན་མེད་དེ་ཞེ་ན། ཡང་རྩེའི་ལན་ནི། ཀུན་རྫོབ་ཡུལ་སེམས་གཉིས་འདོད་དེ་
མ་ཡིན། ཞེས་བོན་ཐམས་ཅད་བདེན་པ་གཉིས་སུ་ཕྱེ་ནས་ཀུན་རྫོབ་ལ་ཕྱི་གཟུང་
བའི་ཡུལ་དང་ནང་འཛིན་པའི་སེམས་གཉིས་སུ་འདོད་པ་དེ་ལས་ཡང་རྩེ་བླ་མེད་
ཀྱི་ཐེག་པ་འཕགས་པ་ཡིན་ཏེ། བདེན་པ་གཉིས་སུ་ཕྱེ་བ་མ་ཡིན་པར་སྣང་སྟོང་
དབྱེར་མེད་དུ་ལྟ་བ་ཡིན་པའི་ཕྱིར་རོ།།
གསུམ་པ་བྱ་བ་ལ་སོགས་པས་འདི་སྐད་སྨྲས་ཏེ། ཡེ་ཤེས་སེམས་དཔའ་དམ་
ཚིག་རྣམ་གཉིས་ལ། དཔོན་གཡོག་ཚུལ་བཅས་དངོས་གྲུབ་ཀུན་འབྱུང་བའི།། དེ་
ལ་དཔག་པའི་ལྟ་སྤྱོད་ཅི་ལྟར་ལགས།། ཞེས། ཡེ་ཤེས་སེམས་དཔའ་དང་དམ་ཚིག་
སེམས་དཔའ་གཉིས་ལས། ཡེ་ཤེས་སེམས་དཔའ་དཔོན་དང་དམ་ཚིག་སེམས་
དཔའ་གཡོག་གི་ཚུལ་དུ་བསྒོམས་ནས། མཆོད་བསྟོད་སོགས་ཕུལ་བས་དངོས་གྲུབ་
ཀུན་འབྱུང་བས་དེ་ལས་དཔག་པའི་ལྟ་སྤྱོད་གང་ཡང་མེད་དོ་ཞེ་ན། ལན་ནི། གཉིས་
མེད་མ་ཤེས་རིས་འཇོག་དེ་མེད་འཕགས། ཡེ་ཤེས་སེམས་དཔའ་དང་དམ་ཚིག་
348



ལུང་རིགས་མཛོད།
ལས་
སེམས་དཔའ་གཉིས་སུ་མེད་པ་ལ་གཉིས་མེད་མ་ཤེས་པའི་རིས་འཇོག་དེ་
ཡང་རྩེ་བླ་མེད་ཀྱི་ཐེག་པ་འཕགས་པ་ཡིན་ཏེ། གཞི་ཇི་བཞིན་མའི་ངང་ལས་གཡུང་
དྲུང་ལྟར་སྐྱེ་འཇིག་མེད་པ་དང་། ཙན་དན་གྱི་འབྲས་བུ་ལྟར་ཡོན་ཏན་རང་ལས་
ལྷུན་གྱིས་གྲུབ་པ་ཡིན་པའི་ཕྱིར་རོ། །བཞི་པ་དངོས་བསྐྱེད་རོལ་པས་འདི་སྐད་སྨྲས་
ཏེ། ལྟ་བ་རང་རིག་སྒོ་ནས་སྤྱོད་པ་བླང་དོར་མེད།། ལྟ་བ་མཉམ་རྟོགས་སྤྱོད་པ་
ཡོངས་སུ་གཞོལ།། ཅི་སྐྱེས་ཕྱག་རྒྱའི་ཚོགས་ལས་ཅི་ལྟར་འཕགས། ཞེས་བོན་ཐམས་
ཅད་མཉམ་པ་ཉིད་ཀྱི་བདག་ཉིད་ཆེན་པོ་ལྟ་བ་རང་རིག་སྒོ་ནས་ཡུལ་གྱི་རྣམ་པ་
ཅིར་སྣང་ཞིང་སེམས་ཀྱི་རྟོག་པ་གང་སྐྱེས་ཀྱང་ལྷའི་དཀྱིལ་འཁོར་དང་ཕྱག་རྒྱའི་
ཚོགས་ལས་མ་འདས་པ་ཡིན་ཏེ། སྤྱོད་པ་བླང་དོར་མེད་པ་དང་ལྟ་བ་མཉམ་རྟོགས་
ཆེན་པོ་དང་སྤྱོད་པ་ཡོངས་སུ་གཞོལ་བ་དེ་ལས་འཕགས་པའི་ལྟ་བ་ནི་མེད་དོ་ཞེ་ན།
ལན་ནི། དམིགས་མེད་བཞིན་དུ་འདུ་ཤེས་དེ་མ་བྲལ། མཚན་མའི་རྟོག་པ་སྣ་
ཚོགས་དེ་མེད་འཕགས། ཞེས་ལྟ་སྤྱོད་ངོ་བོ་ཉིད་ཀྱི་དག་ཅིང་གཉིས་སུ་མེད་ཟེར་
བཞིན་དུ་གཉིས་སུ་འཛིན་པའི་འདུ་ཤེས་དང་མ་བྲལ་བས། དེ་ལས་ཡང་རྩེ་བླ་མེད་
ཀྱི་ཐེག་པ་ཁྱད་པར་འཕགས་པ་ཡིན་ ཏེ་མཚན་མའི་རྟོག་པ་སྣ་ཚོགས་པ་འདི་མེད་
པར་ལྟ་བ་ཡིན་པའི་ཕྱིར་རོ། །ལྔ་པ་ཤིན་ཏུ་དོན་ལྡན་པས་འདི་སྐད་དུ། རྒྱུ་འབྲས་
དབྱིངས་ལས་ཡེ་ཤེས་དཀྱིལ་འཁོར་ཤར། འཕྲོ་འདུ་རྩོལ་སྒྲུབ་རྟོག་པས་མི་གཡོ་སྟེ།།
ཡོན་ཏན་ཡེ་ནས་དེར་གྲུབ་ཅི་ལྟར་འཕགས། ཞེས་རྒྱུ་དག་པའི་དབྱིངས་ནས་འབྲས་
བུ་ཡེ་ཤེས་ཀྱི་དཀྱིལ་འཁོར་ཤར་བ་འཕྲོ་འདུ་རྩོལ་སྒྲུབ་ཀྱི་རྟོག་པས་མི་གཡོ་བར་ལྟ་
བ་ཡིན་ཏེ། སེམས་ཀྱི་བོན་ཉིད་ལ་ཡོན་ཏན་ཡེ་ནས་ལྷུན་གྱིས་གྲུབ་པས་དེ་ལ་
འཕགས་པའི་ལྟ་བ་ནི་མེད་དོ་ཞེ་ན། ལན་ནི། དཀྱིལ་འཁོར་འཇོག་ཕྱིར་རྩོལ་བའི་
སེམས་མ་བྲལ། རྒྱུ་འབྲས་ཁས་བླངས་ཕྱིར་ན་རྩོལ་བ་དྲུག་གིས་ཟིན། རྩོལ་མེད་
34g



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ་
ལྷོ་
དབྱིངས་སུ་མ་ཚུད་ཁྱད་པར་འཕགས། ཞེས་ལྷའི་དཀྱིལ་འཁོར་བཀོད་ཅིང་འཇོག་
པ་དེའི་ཕྱིར་ན་རྩོལ་བའི་སེམས་དང་མ་བྲལ་བ་དང་། རྒྱུ་འབྲས་ཁས་བླངས་པའི་
ཕྱིར་རྩོལ་བ་དྲུག་གིས་ཟིན་པ་དང་། རྩོལ་བ་མེད་པའི་དབྱིངས་གཞི་ཇི་བཞིན་མའི་
སྐྱེ་མཆེད་ཁོང་དུ་མ་ཆུད་པས་དེ་ལས་ཡང་རྩེ་བླ་མེད་ཀྱི་ཐེག་པ་ཁྱད་པར་འཕགས་
སོ། །རྩོལ་བ་དྲུག་ནི་རྣམ་པར་འབྱེད་པའི་རྩོལ་བ། ཁ་དོག་གྲངས་ཀྱི། ཡབ་ཡུམ་
རྒྱུ་འབྲས་ཀྱི། སྒོ་ཕུགས་དམིགས་པའི། ཁྱད་པར་འབྱེད་པའི། མཆོད་པར་མཐོང་
བ་རྩོལ་བ་དྲུག་གོ །དེ་ཕྱིར་ཡིན་ལ་ཡིན་པར་འཇོག་མ་ཤེས།། ཐེག་པ་འོག་མ་རྩོལ་
བའི་ནད་ཀྱིས་ཟིན།། འདི་དོན་རྩོལ་བྲལ་ཐེག་པའི་ཡང་རྩེ་ཡིན་པར་བཤད།། ཅེས་
ཐེག་རིམ་ལས་གསུངས་སོ།།
དོན་གཉིས་པ་ལྷོ་བྱང་གཉིས་ཀྱི་གཏེར་ནས་ཐོན་པའི་ཐེག་པ་ལ་གཉིས།
གཏེར་དང་། བྱང་གཏེར་ནས་ཐོན་པའི་ཐེག་པའོ། །དང་པོ་ལ་དགུ་ལས། དང་
པོ་ངོ་བོ་ནི་འདི་ཞེས་མཐའ་ལས་འདས་པར་རྟོགས་པ་ཡིན་ཏེ། རྩ་རྒྱུད་ལས། ཁྱད་
པར་ཐིག་ལེ་ཉག་གཅིག་གདལ་པ་ལ། བྱ་རྩོལ་བཅས་བཅོས་ཐ་སྙད་ཡོངས་དང་
བྲལ།། འདི་ཞེས་མཚན་མ་ཡོངས་ཀྱི་ཐ་སྙད་མེད།། ཅེས་སོ། །གཉིས་པ་ངེས་ཚིག་
ནི། སེམས་ལུང་ལས། སྤྱི་ལུང་ཕུན་སུམ་ཚོགས་པས་ཁྱད་པར་བ།། ཞེས་དང་།
དོན་དམ་པར་མིང་ལ་ངེས་པ་མེད་དེ།། མཉམ་ལ་མ་འདྲེས་པ་ཙམ་མོ། །ཞེས་སོ།།
གསུམ་པ་གཞུང་ནི་ལྟ་སྒོམ་བླ་ན་མེད་པའི་དོན་གཏན་ལ་འབེབ་པའི་རྒྱུད་ལུང་
དུ་མ་ལ་འཇུག་སྟེ། དེ་ཡང་འདི་ཞེས་དཔྱོད་ལས་འདས་པར་དཔྱོད་པས་དགག་
སྒྲུབ་བྲལ་བར་རྟོགས་པའོ། །བཞི་པ་ལྷ་ནི། དེ་ཉིད་ལས། ཁྱད་པར་བས་ནི་སེམས་
རང་བྱུང་གི་གཤེན་ལྷ་དཀར་པོ་ཉིད་ལ་ལྟ་བའོ། །ཞེས་སོ། །ལྔ་པ་ལྟ་བ་ནི། དེ་ཉིད་
ལས། ཁྱད་པར་བས་རང་རིག་སྟོང་པ་སྣང་གསལ་རྒྱ་གང་དུ་མ་ཆད། ཕྱོགས་གང་
35)



ལུང་རིགས་མཛོད།
དུ་ཡང་མ་ལྷུང་བར་རྟོགས་སོ། །ཞེས་སོ། །དྲུག་པ་སྒོམ་པ་ནི། སྣང་སྟོང་དབྱེར་
མེད་ཀྱི་དོན་ལ་དམིགས་པ་མེད་པའི་ཚུལ་གྱིས་བསྒོམ་པའོ། །བདུན་པ་སྤྱོད་ཚུལ་ནི།
སེམས་ལུང་ལས། ཁྱད་པར་བས་ནི་འདི་ཞེས་སྤྱོད་ལས་འདས་པའོ། །ཞེས་པས།
རིན་ཆེན་གསེར་གླིང་ལྟ་བུ་རྟོགས་པས་སྤྱོད་པ་ལ་བླང་དོར་མེད་པའོ། །བརྒྱད་པ་
དམ་ཚིག་ནི། ཡེ་བསྲུང་ཆེན་པོ་ལ་གནས་པས་བསྲུང་དུ་མེད་པ་སྟེ། རྩ་རྒྱུད་ལས།
དམ་ཚིག་བསྲུང་མེད་བསྲུངས་ཆེན་ཡེ་བསྲུང་རྣམ་པར་དག །ཅེས་སོ།།
དགུ་པ་འབྲས་བུ་ནི་ཚེ་འདིར་བོན་སྐུ་མངོན་གྱུར་དུ་འཐོབ་སྟེ། འབྲས་བུ་ཉིད་
ལ་ལམ་དུ་བྱས་པའི་ལམ་མཐར་ཕྱིན་ནས་ཚེ་འདིར་རེ་དོགས་མེད་པར་བྱང་ཆུབ་
སེམས་ལས་འབྲས་བུ་སྨིན་པ་སྟེ། དེ་ཉིད་ལས། འབྲས་བུ་རེ་དོགས་མི་བཅའ་རྟོགས་
པ་བྱང་ཆུབ་སེམས།། ཞེས་སོ། དེ་ཡང་ཡང་རྩེ་བླ་མེད་ཀྱི་ཐེག་པ་འདི་ལ་ནང་གསེས་
ཀྱིས་དབྱེ་ན་ནི། སྤྱི་སྤུངས་གསང་འདུས་ལུང་རྒྱུད་ལས། རིག་སྟོང་ངང་འཇོག་
སེམས་ཀྱི་སྡེ། རྩོལ་མེད་ངང་འཇོག་ཀློང་གི་སྡེ།། ཡེ་གྲོལ་ངང་འཇོག་མན་ངག་སྡེ།།
ཞེས་པས། སེམས་སྡེ་དང་། ཀློང་སྡེ་དང་། མན་ངག་གི་སྡེ་དང་གསུམ། མན་ངག་
གི་སྡེ་ལའང་ཕྱི་སྐོར་དང་ནང་སྐོར་དང་གསང་སྐོར་དང་ཡང་གསང་གི་སྐོར་དང་
བཞི། དེ་ཡང་ཁྲེགས་ཆོད་དང་ཐོད་རྒལ་ལ་སོགས་དབྱེ་བ་ཡོད་པས་དེ་དག་ལ་ཡང་
རིམ་པ་བཞིན་དུ་ལམ་ཇེ་ཟབ་དང་འབྲས་བུ་ལ་ཐག་ཇེ་ཉེ་ཡིན་པ་རྩེ་མོའི་མཛོད་
ཆེན་གཉིས་ལས་རྟོགས་པར་བྱའོ།།
གཉིས་པ་བྱང་གཏེར་ལས་ཐོན་པའི་ཡང་རྩེའི་ཐེག་པ་ནི། གཏེར་འབུམ་ལས།
ཡང་རྩེ་ཐེག་པའི་བོན་རྣམས་སུ།། ཡེ་ནས་རྩོལ་མེད་ལྷུན་གྱིས་གྲུབ།། ཕུང་པོ་ལྷག་
མེད་འཚང་རྒྱའོ། །ཞེས་སོ། །དེ་དག་ལྷོ་བྱང་དབུས་གཏེར་གསུམ་ལས་ཐོན་པའི་ཐེག་
པ་དགུ་ཕྲག་གསུམ་སྟེ་ཉི་ཤུ་རྩ་བདུན་པོ་བཀའ་འཁོར་དང་པོ་བསྐོར་བར་འདུའོ།།
35



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འོ་ན་ཐེག་པ་དགུ་ཕྲག་གསུམ་པོ་དེ་དག་གཅིག་གི་ནང་དུ་གཅིག་འདུ་བ་ཡིན་
ནམ་ཞེ་ན། འདུ་སྟེ་འདུས་ལུགས་ནི་སྨན་རིའི་མཁན་པོ་ཉི་བསྟན་གྱི་བཞེད་པ་ལྟར་
ན་ལྷོ་གཏེར་ནས་ཐོན་པའི་ཕྱྭ་སྣང་འཕྲུལ་སྲིད་བཞི་ནི། དབུས་གཏེར་ནས་ཐོན་
པའི་ལྷ་མི་གཞན་བརྟེན་གྱི་ཐེག་པར་འདུས། དེ་བཞིན་དུ་དགེ་བསྙེན་དང་དྲང་
སྲོང་གི་ཐེག་པ་གཉིས་ནི་རྣམ་རང་སེམས་ཙམ་དབུ་མ་བཞི་ཅི་རིག་སུ་འདུས། དགེ་
དྲང་གི་སྤྱོད་བྱའི་བོན་ཆབ་གཏོར་དང་རྣམ་དག་སོགས་འགའ་ཞིག་ནི་བྱ་བ་གཙང་
སྤྱོད་ཀྱི་བོན་ལ་འདུས་ལ། ཨ་དཀར་གྱི་ཐེག་པ་ནི་ཀུན་ལྡན་དང་དངོས་བསྐྱེད་
དང་དོན་ལྡན་གྱི་ཐེག་པ་གསུམ་ཅི་རིགས་སུ་འདུས། ཡེ་གཤེན་གྱི་ཐེག་པ་ནི་དོན་
ལྡན་གྱི་ཐེག་པ་ཁོ་ནར་འདུས་ལ། ཁྱད་པར་གྱི་ཐེག་པ་དང་རྫོགས་ཆེན་བླ་མེད་
ཀྱི་ཐེག་པ་དོན་གཅིག་པའི་ཕྱིར། ཞེས་བཞེད་དོ། །ཡང་མཁས་གྲུབ་སྒ་སྟོན་གྱི་
དགོངས་བཞེད་ལྟར་ན་རྒྱུའི་ཕྱྭ་སྣང་འཕྲུལ་སྲིད་བཞིའི་ཐེག་པ་ལས། ཆབ་ནག་
ལས་གྱེས་པའི་ཕྱྭ་སྣང་འཕྲུལ་སྲིད་བཞི་ནི་ལྷ་མི་གཞན་བརྟེན་དུ་འདུས་ལ། མདོ་
ཆོག་ལས་བྱུང་བའི་གནས་ཆོག་རྣམས་ནི་བྱ་བ་གཙང་སྤྱོད་དུ་གཏོགས་ཤིང་། ཆབ་
དཀར་ལས་གྱེས་པའི་ཕྱྭ་སྣང་འཕྲུལ་སྲིད་བཞི་ནི་ཀུན་ལྡན་དང་དངོས་བསྐྱེད་
གཉིས་གང་རིགས་སུ་འདུས། དགེ་བསྙེན་པ་ལ་ལྷ་མི་གཞན་རྟེན་དང་གཙང་སྤྱོད་
གཉིས་ཀ་ཡོད་ལ། རྣམ་རྩོད་པ་དང་རང་རྟོགས་པ་ནི་དྲང་སྲོང་ སེམས་དཔའ་
སྡེ་གཉིས་ཡེ་གཤེན་པར་འདུས་པར་ཡང་གསུངས་སོ། །དེ་དག་ལས་དགེ་བསྙེན་
ནི་རྣམ་རྩོད་དང་མཐུན་ལ་དེ་ལས་སྣ་འགའི་དགེ་བསྙེན་སོགས་གཞན་རྟེན་པར་
འདུས་པ་དང་། སེམས་དཔའ་སྡེ་གཉིས་ལས་ཐུགས་རྗེ་དང་ཡེ་གཤེན་གཉིས་ལྟ་
བ་མཐུན་པས་དེ་ལྟར་གསུངས་སོ། །བྱང་གཏེར་ནས་ཐོན་པའི་ཐེག་དགུ་སོགས་
ཀྱང་དེ་ལྟར་ཤུགས་ཀྱིས་རྟོགས་པར་བྱའོ། །འོ་ན་དེ་དག་གཞན་ལུགས་དང་མཐུན་
352



ལུང་རིགས་མཛོད།
ནམ་ཞེ་ན། མཐུན་ཏེ་གཞན་སྡེའི་ཕྱི་ཉན་རང་དབུ་སེམས་བཞི། ནང་བྱ་སྤྱོད་རྣལ་
བླ་བཞིར་བཤད་པ་ལས། གཞན་སྡེའི་ཉན་ཐོས་ནི་རང་ལུགས་ཀྱི་གཤེན་རབ་
རྣམ་རྩོད་དང་དོན་གཅིག །དེ་བཞིན་དུ་རང་རྒྱལ་དང་རང་རྟོགས་གཤེན་རབ་
དོན་གཅིག །སེམས་ཙམ་པ་དང་ཐུགས་རྗེ་སེམས་དཔའ་དོན་གཅིག །དབུ་མ་བ་
དང་གཡུང་དྲུང་སེམས་དཔའ་སྤྲོས་མེད་པ་དོན་གཅིག །ནང་རྒྱུད་ལའང་གཞན་
སྡེའི་བྱ་རྒྱུད་དང་རང་གི་བྱ་རྒྱུད་དང་བྱ་བ་གཙང་སྤྱོད་རྣམས་དོན་གཅིག །སྤྱོད་
རྒྱུད་དང་རང་གི་སྤྱོད་རྒྱུད་རྣམ་པ་ཀུན་ལྡན་རྣམས་དོན་གཅིག །རྣལ་འབྱོར་དང་
ཡེ་གཤེན་རྒྱུད་དང་དངོས་བསྐྱེད་རོལ་པ་རྣམས་དོན་གཅིག །རྣལ་འབྱོར་བླ་མེད་
དང་ཡེ་གཤེན་ཆེན་པོའི་རྒྱུད་དང་དོན་ལྡན་ཀུན་རྫོགས་ཀྱི་རྒྱུད་རྣམས་དོན་མཐུན་
པ་ཡིན་ནོ།།
བཀའ་འཁོར་དང་པོ་ཐེག་པ་རིམ་དགུ་དེ་དག་བཀའ་འཁོར་བར་པ་སྒོ་
བཞི་མཛོད་ལྔར་འདུས་ལུགས་ཅི་ལྟར་ཡིན་ཞེ་ན། དེ་ཡང་སྒོ་བཞི་མཛོད་ལྔ་ནི་གཉེར་
གཏད་མདོ་ལས། བར་པ་བདེན་གཉིས་ཟུང་འབྲེལ་ཏེ། སྒོ་བཞི་མཛོད་དང་ལྔ་
རུ་དབྱེ། དཔོན་གསས་མན་ངག་ལུང་གི་སྒོ། །ཆབ་དཀར་དྲག་པོ་སྔགས་ཀྱི་སྒོ། ཆབ་
ནག་སྲིད་པ་རྒྱུད་ཀྱི་སྒོ།། འཕེན་ཡུལ་རྒྱས་པ་འབུམ་གྱི་སྒོ།། སྒོ་བཞི་ཀུན་ལ་སྤྱིར་རྒྱུག་
པ། མཐོ་ཐོག་གཙང་མ་སྤྱིར་རྒྱུག་སྟེ།། ཞེས་སོ། །ཐེག་པ་དགུ་པོ་དེ་དག་སྒོ་བཞི་མཛོད་
ལྔར་འདུས་ལུགས་ནི། ཕྱྭ་སྣང་འཕྲུལ་སྲིད་བཞི་ནི་ཆབ་ནག་བོན་སྒོར་འདུས། དགེ་
དྲང་གཉིས་ནི་འཕེན་ཡུལ་བོན་སྒོར་འདུས། ཨ་དཀར་ནི་ཆབ་དཀར་གྱི་བོན་སྒོར་
འདུས། ཡེ་གཤེན་ནི་དཔོན་གསས་བོན་སྒོར་འདུས། བླ་མེད་ཐེག་པ་ནི་མཐོ་ཐོག་
མཛོད་ལ་འདུས་པ་ཡིན་ནོ།།
ཡང་བཀའ་འཁོར་བར་པ་སྒོ་བཞི་མཛོད་ལྔ་དེ་དག་བཀའ་འཁོར་ཐམ་ཕྱི་ནང་གསང་
353



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བ་གསུམ་དུ་ཅི་ལྟར་འདུས་ཤེ་ན། དྲི་མེད་རྩ་མདོ་ལས། ཐ་མ་ཕྱི་ནང་གསང་བ་གསུམ།།
ཕྱི་རྒྱུད་འདུལ་བ་ཁྲིམས་ཀྱི་བོན། ནང་རྒྱུད་གསང་བ་སྔགས་ཀྱི་བོན། གསང་རྒྱུད་
བླ་མེད་དོན་གྱི་བོན།། ཡང་གསང་དོན་དུ་གསུངས་པ་སྟེ།། ཞེས་པས། ཆབ་ནག་
དང་འཕེན་ཡུལ་གྱི་བོན་སྒོར་གཏོགས་པ་རྣམས་ནི་ཕྱི་རྒྱུད་ཀྱི་བོན་དང་། ཆབ་དཀར་
ནི་ནང་རྒྱུད་དུ་གཏོགས་ལ། དཔོན་གསས་ནི་གསང་རྒྱུད་དུ་གཏོགས་ལ། མཛོད་
ནི་སྤྱི་ལ་རྒྱུག་པར་བཤད་དོ། །དེ་ལྟར་བཀའ་འཁོར་རིམ་པ་གསུམ་དུ་བསྐོར་བ་དེ་
དག་ཐམས་ཅད་ཐིག་ལེ་ཉག་གཅིག་གཏན་ལ་ཕབ་པར་འདུས་ཏེ། གཉེར་གཏད་
མདོ་ལས། ཚིགས་སུ་གྲངས་མང་བྱེ་མའི་ལར་བསྟན་ཀྱང་། དོན་དུ་སྙིང་པོ་གཅིག་
ལས་མེད་པའི་ཕྱིར། བོན་ཉིད་ཐིག་ལེ་ཉག་གཅིག་གཏན་ལ་ཕབ། ཅེས་གསུངས་
པ་ཡིན་ནོ། །ཐེག་པ་རིམ་པ་མཐའ་དག་གི་དོན་གསལ་བར་བྱེད་པ་ལུང་རིགས་
རིན་པོ་ཆེའི་མཛོད་ལས། ཡང་རྩེ་རྫོགས་པ་ཆེན་པོ་གཞུང་ལུགས་མདོར་བསྡུས་
པ་དང་བཀའ་འཁོར་དང་པོའི་དོན་བཀའ་འཁོར་བར་པ་དང་མཐའ་མའི་ནང་དུ་
འདུས་ལུགས་དང་བཅས་པ་བསྟན་པ་སྟེ་རིམ་ཁང་བཅུ་གཉིས་པས་རྫོགས་སོ།།
གྲུབ་པའི་མཐའ་གྱུར་གང་ལས་རྨད་བྱུང་གཡུང་དྲུང་བོན་བསྟན་བང་རིམ་ཅན་
གྱི་རྩེར།
ངེས་གསང་དོན་གྱི་སྙིང་པོའི་བོན་མཆོག་འབྲས་བུ་གཡུར་དུ་ཟ་བས་ཀུན་འཚོ་བྱེད།
རྒྱལ་བའི་བསྟན་པ་སྤྱི་དང་རྣམ་འདྲེན་ཉེ་དབང་གང་གི་དབུས་ན་མངོན་འཕགས་པ།
སྐབས་གསུམ་པས་ཀྱང་བཀུར་བྱེད་འཇིག་རྟེན་གསུམ་མགོན་ཐོད་དཀར་སྲས་པོ་
ཉིད་དུ་ངེས།
35༣



ལུང་རིགས་མཛོད།
ཐམས་ཅད་མཁྱེན་དེས་ལེགས་གསུངས་འགྲོ་ཁམས་མུན་སེལ་བསྟན་པའི་སྙིང་པོ་འོ
ད་ནོར་ཅན།།
མཆོག་ (༣）དཔོན་ （༡）རྒྱན་ (༦) མཁས་ དག་གིས་འགྲོ་ཕན་གཟིཌ་ནས་
ཐུགས་བསྐྱེད་རྟ་བདུན་གྱིས་དྲངས་པ།།
སྔར་བྱོན་བྲུ་ཞུ་སྤ་རྨེའུའི་ཤིང་རྟའི་སྲོལ་འབྱེད་རྣམས་ཀྱིས་གླིང་འདིར་སྣང་བྱས་གང་།།
དད་བརྩོན་ལྡན་པའི་པད་ཚལ་ཉེར་ཞུགས་བློ་གྲོས་འདབ་བརྒྱ་འགྲོལ་བྱེད་མཛོད་
འདི་ཀོ།།
དགུ་ཕྲག་གསུམ་གྱི་ཐེག་པའི་དར་གོས་ཀྱིས་སྤུད་བརྒྱ་པའི་བསྟན་མཆོག་འཁོར་
ལོའི་ལུས།།
མི་ཕྱེད་དད་པའི་དཔུང་པའི་འདབ་མས་བླར་བསྐོར་གང་ལ་ཕན་བདེའི་བསིལ་སྦྱིན་ཆེ།
འདིར་འཁོད་སྐལ་བཟང་སྐྱེ་བོ་འཁོར་བའི་ཚ་གདུངས་རིང་དུ་བསྐྲད་ནས་གཏན་དུ་ཡང་།
བདེ་བའི་གོ་འཕང་མཆོག་ཏུ་བྱེད་པའི་དུས་སྟོན་གསར་པའི་ཟླ་ཟེར་འདི་ན་སྤྲོ།།
རིང་ནས་བརྒྱུད་པའི་དོན་འབྲས་དྲི་མེད་མཁས་རྣམས་ལག་རྗེས་ཡོན་ཏན་དམ་
པའི་གཞི།།
ལེགས་བཤད་ནོར་བུའི་ཕྲེང་བ་དིང་སང་དུས་ན་དད་པས་བྱི་དོར་བྱེད་པ་དཀོན།།
དེ་ཕྱིར་ཤེས་རབ་གསུམ་གྱི་སྦྱང་སྟོབས་དམན་ཀྱང་མི་འཕྲོག་བརྩོན་འགྲུས་ཤུགས་
བསྐྱེད་ནས།།
བསྟན་པའི་ནོར་མཆོག་ཕྱོགས་བཅུར་འཕེལ་ཕྱིར་དད་གསུམ་རྒྱལ་མཚན་རྩེར་
བཀོད་དགའ་བས་ལོངས།།
356



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཅུང་ཟད་ཐོས་པའི་སྤྲིན་དཀར་མཐུག་པོ་ལས།།
འོང་བའི་ལེགས་བཤད་བདུད་རྩིའི་ཟེགས་མ་ཡིས།།
རང་གཞན་ཤེས་རྒྱུད་ཐ་བ་རློན་བྱེད་ཅིང་།།
ཚོགས་གཉིས་ལོ་ཐོག་འཕེལ་བའི་གསོས་སུ་བྱས།།
བདག་བློའི་དད་མཚོ་གཡོ་བའི་རིན་ཆེན་གཏེར།།
ལྷག་བསམ་དེད་དཔོན་མཁས་པས་འདྲེན་པ་འདིས།།
བློ་གསལ་བློ་ཡི་ཁང་བཟང་བཀང་བྱེད་ན།།
ཇི་ལྟར་ཇི་སྙེད་མཁྱེན་པའི་ནོར་འཐོབ་འགྱུར།།
དེ་ལྟར་ན་ཡང་ཤེས་རབ་འགྲོས་ཞན་སྡེ་སྣོད་རིན་ཆེན་གླིང་ཆེན་དུ།།
ཕྱིན་མ་ནུས་ཀྱང་འདུན་བརྩོན་མི་ཕོས་རིང་ནས་ལེགས་པར་བསྐྱངས་བྱས་པས།།
མདོ་རྒྱུད་དགོངས་དོན་ཅུང་ཟད་རྙེད་པ་རང་གཞན་དོན་དུ་འགྱུར་བའི་ཕྱིར།།
ཇི་སྙེད་ཐེག་པའི་དགའ་སྟོན་འགྱེད་པར་དོན་གཉེར་ཅན་རྣམས་དགེས་པར་མཛོད།
ཕྱི་ནང་ཀུན་གྱི་ལུང་དང་རིགས་པའི་མཛོད།།
ལྷོ་བྱང་དབུས་གཏེར་རྒྱུ་འབྲས་ཐེག་པའི་དོན།།
མ་ལུས་མཆོག་དམན་བྱེ་བྲག་ལེགས་ཤེས་ནས།།
རང་མོས་ཇི་བཞིན་འཇུག་པར་དབང་བ་ཡིན།།
ཤེས་རབ་བརྩོན་འགྲུས་གཉིས་ཀ་འཛམ་པའི་སྐྱེ་བོ་དིང་སང་འདི་ན་ཉུང་།།
356



ལུང་རིགས་མཛོད།
རྒྱལ་བསྟན་རིན་ཆེན་གྲམ་པ་སྤུངས་ཀྱང་ས་རྡོའི་ངང་ཚུལ་ཇི་བཞིན་དུ།།
དོར་ནས་འཇིག་རྟེན་འཁྲུལ་སྣང་ཆེ་གྲགས་འབྱོར་པ་ཆེ་ལ་ཆེས་བརྩོན་ཕྱིར།།
ངལ་བའི་བསམ་པ་ཡང་ཡང་སྐྱེས་ཀྱང་བླ་མའི་བཀའ་གསུང་ལྕོགས་མ་ནུས།།
འདི་འབད་དོན་འབྲས་དྲི་མེད་ནམ་མཁའི་མཛོད་ཀྱང་གང་གྱུར་ནས།།
དེ་བརྟེན་སྲིད་པའི་གདུངས་བའི་རྒུད་པ་ཀུན་ཀྱང་རབ་ཞི་སྟེ།།
ཕྱི་མར་གཏན་བདེའི་ གྲོང་དུ་འགྲོ་བའི་ཁ་ལོ་འདིས་བསྒྱུར་ནས།།
རང་གཞན་བདེ་བའི་དགའ་ཚལ་ངལ་སོས་དབུགས་འབྱིན་ཐོབ་པར་ཤོག །།
ཐེག་གསུམ་རྣམ་པར་འབྱེད་པའི་གཞུང་།
ཚད་གསུམ་སྲང་ལ་གཞལ་བྱས་ཏེ།
དཔྱད་གསུམ་དག་པའི་གཟུ་བོས་བྱས།།
རྣམ་གསུམ་ཤེས་རབ་རྒྱས་བྱེད་ཤོག།།
རྣམ་དག་གཞུང་ལུགས་ལེགས་བཤད་མཁའ་ཡངས་སུ།།
རྣམ་དཀར་དགེ་བའི་སྤྲིན་ཆར་ཀུན་ཁྱབ་པས།།
རྣམ་རྨོངས་གདུལ་བྱའི་ཞིང་སར་བྱང་ཆུབ་འབྲས།།
རྣམ་པར་ཐམས་ཅད་མཁྱེན་པར་ཡོངས་སྨིན་ཤོག།།
ཡང་དག་གྲུབ་མཐའི་ཆུ་བོ་སྟོང་གི་འབྱུང་གཞི་གཡུང་དྲུང་བོན་བསྟན་ཆུ་ཡི་གཏེར།།
མཐར་ཐུག་གཏན་བདེ་དམ་པའི་གཞིར་གྱུར་ངོ་མཚར་བོན་གྱི་རིན་ཆེན་ཕུང་པོ་ལས།།
357



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཅུང་ཟད་འབད་པས་བསྒྲུབ་ནས་མ་ལུས་གྲུབ་མཐའི་རྣམ་གཞག་རིན་ཆེན་ཕྲེངའདི་བྱས།
བློ་ལྡན་དད་བརྩོན་ལྡན་རྣམས་དགྱེས་བཞིན་སྤྲོདགས་བླང་ནས་རྣམ་མཁྱེན་རྒྱན་འཐོབ་ཤོག།
འདི་ལས་ཐོབ་པའི་རྣམ་དཀར་དགེས།།
འདི་ལྟའི་མ་གྱུར་རིགས་དྲུག་འགྲོ།
འདི་དག་འཁོར་མཚོ་ལས་ཐར་ནས།།
འདི་ནས་བྱང་ཆུབ་མྱུར་ཐོབ་ཤོག།།
འདི་ན་ཐོས་པའི་འབྱོར་པས་དབུལ་གྱུར་ཀྱང་།
ཤེས་རབ་མཁའ་ལྟར་ཡངས་པའི་བསྟན་འཛིན་གཤེན། །
མཁས་རྣམས་རྗེས་གཞོལ་ཅུང་ཟད་སྨྲས་པའི་གཏམ།།
བླ་མ་རྒྱལ་སྲས་དགྱེས་པའི་མཆོད་སྤྲིན་ཤོག །
མུ་ཁྱུད་གསུམ་གྱི་རྭ་བར་བྱུང་དང་འབྱུང་འགྱུར་གནས་གང་ཞིག།།
མཁའ་མཐའ་ཀླས་པའི་ས་དང་སྟེང་འོག་བར་སྣང་རྒྱུ་བ་ལ།།
མི་ཟད་དགེ་བའི་སྤྲིན་ལས་དགེ་ལེགས་གྲུ་ཆར་རྟག་བབས་ཏེ༎
བཀྲ་ཤིས་གྲགས་པའི་དཔལ་འབྱོར་ཀུན་ལ་ཡོངས་སུ་ཁྱབ་གྱུར་ཅིག།།
ཅེས་ཐེག་པ་རིམ་པ་མཐའ་དག་གི་དོན་གསལ་བར་བྱེད་པ་ལུང་རིགས་རིན་པོ་ཆེའི་མཛོད་ཅེས་པ་འདིའང་། ཁྱུང་
ཡུལ་མཐོང་གྲོལ་ཁྲོད་ཀྱི་གྲུབ་བརྒྱའི་གཙོ་བོ་སྲིད་ན་མངོན་པར་འཕགས་པ་སྨོན་ལམ་བསྟན་པའི་རྒྱལ་མཚན་རིན་པོ་
ཚེ་དང་། གཤེན་བསྟན་ཡོངས་རྫོགས་ཀྱི་སྣང་བྱེད་གྲུབ་ཐོབ་སྤ་ཉི་མ་འབུམ་གསལ་དམ་པ་མཆོག་གཉིས་ཀྱིས་རྒྱང་
རིང་ནས་ཆེད་དུ་བསྐུལ་བའི་གསུང་གསང་གསེར་གྱི་ཕྲེང་བ་སྤྱི་བོའི་རྒྱན་དུ་སྩལ་བ་དང་
། ཁྱད་པར་རྔ་ལྗོང་བཀྲ་
358



ལུང་རིགས་མཛོད།
ཤིས་འཁྱིལ་གླིང་གི་མཆོག་སྤྲུལ་ཆེན་པོ་ཚུལ་ཁྲིམས་བསྟན་པའི་རྒྱལ་མཚན་དང་། ཨ་འདམ་རྐྱང་དབེན་བསྟན་
འཛིན་རིན་ཆེན་རྣམ་རྒྱལག ཁོད་པོ་བསྐལ་བཟང་རྒྱལ་མཚན་སོགས་དང་རང་གི་གམ་དུ་གནས་པའི་དོན་གཉེར་ཅན་
དུ་མས་བསྐུལ་བ་ལ་བརྟེན་ནས་ཤར་རྫའི་བྱ་བྲལ་དྲི་མེད་སྙིང་པོའམ་བཀྲ་ཤིས་རྒྱལ་མཚན་ཞེས་འབོད་པས་མདོ་
གམ་སྒང་དྲུག་གི་ཤར་ཟླའི་ཀླུང་ཆེན་པོའི་རྫ་ཁྲ་གདོང་ཝེར་སྙིང་མི་འགྱུར་གྱི་ཡང་དབེན་བདེ་ཆེན་རི་ཁྲོད་དུ་དབྱར་
ཐོག་གཅིག་ཀ ཕྱོགས་ཀྱི་འདུས་སྡེ་མང་དུ་འཚོགས་པ་རྣམས་ལ་སྡོམ་པ་གསུམ་བཤད་པའི་ཐུན་བར་རྣམས་སུ་དབུ་
གཞུག་ཟིན་པར་བྲིས་པའི་ཡི་གེའི་འདུ་བྱེད་པ་ནི་བསླབ་པ་རིན་པོ་ཆེ་གསུམ་ལ་གཅེས་སྤྲས་སུ་བྱེད་པ་ཉག་རོང་བ་གཤེན་
བཙུན་ཤེས་རབ་ཀྱིས་བྱས་པ་འདིས་ཀྱང་
། ཕན་བདེའི་འབྱུང་གནས་རྒྱལ་བའི་བསྟན་པ་རིན་པོ་ཆེ་ཕྱོགས་བཅུར་
རྒྱས་ཤིང་། མཐའ་ཡས་པའི་གདུལ་བྱ་རྣམས་ལ་ཡང་དག་པའི་ལམ་རབ་ཏུ་གསལ་ནས་གཏན་གྱི་བདེ་བ་བླ་ན་མེད་
པ་འཐོབ་པའི་རྒྱུར་གྱུར་ཅིག །ཐ་ཚན་མུ་ཙུག་སྨྲར་རོ།།
༧ བརྒྱད་ཁྲི་བཞི་སྟོང་བོན་གྱི་ཕུང་པོ་ཆེ བརྒྱ་དང་རྩ་ལྔའི་ཐེག་པའི་རྣམ་གྲངས་
ཉིད་ དགུ་ཕྲག་གསུམ་གྱི་ཐེག་པར་མངོན་འདུ་བ། མ་ལུས་བསྟན་པའི་སྙིང་པོ་
ལུང་རིགས་མཛོད། ༧ གང་འདི་བསྟན་འགྲོའི་སླད་དུ་པར་བསྒྲུབ་ཚེ། གཅིག་
ལས་དུ་མར་སྤྲོ་བའི་ཕྱི་མོའི་སྤྲིན། ཨ་འདམ་རྔ་ཡུལ་བླ་མ་ཕྲིན་ལས་དང་། བློ་ཤེར་
གཉིས་ནས་རྒྱ་དངུལ་སྲང་བཅུ་ཕུལ། ༧ དེ་བརྟེན་ཚེ་དབང་དོན་འགྲུབ་ཅེས་བྱའི་
གཙོ། བསྟན་སྦྱིན་རྣམས་ཀྱིས་དད་པས་ཕུལ་ལས་བསྐྲུན། དེ་བྱུང་རྣམ་དཀར་དགེ་
བའི་ཕུང་པོ་དེ། འབྲེལ་ཐོག་ཡོན་བདག་རྣམས་ཀྱིས་གཙོར་བྱས་ཏེ། མཁའ་ཁྱབ་
སེམས་ཅན་སྤྱི་ཡི་དོན་དུ་བསྔོ། ཐམས་ཅད་རྣམ་མཁྱེན་སངས་རྒྱས་ཐོབ་པར་ཤོག།།
ཕྱི་མོའི་ཡི་གེ་མཁན་ཚུལ་ཁྲིམས་བསྟན་འཛིན་དབང་པོས་བགྱིས་པའི་འགྲོ་ཀུན་སངས་རྒྱས་ཀྱི་གོ་འཕང་ཐོབ་པའི་རྒྱུར་
ཤོག་ཅིག ཨོཾ་ཡེ་དྷ་རྨ་ཧེ་དུན་ཏེ་ཥཉ་པྲ་མ་སརྦ་དྷ་རྨ་གུ་རུ་ནི་སརྦ་སམྦྷག་ཏཏྭཱ་ཐཱ་སརྦ་
སཱཧཱ། ཐ་ཚན་མུ་ཙུག་སྨར་རོ།།
359



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
༈ བསླུ་མེད་གཏན་གྱི་སྐྱབས་གནས་དཀོན་མཆོག་གསུམ། ། སྙིགས་མ་ལྔ་བདོའི་སྐྱབས་
གཅིག་ཡབ་སྲས་ཡུམ། ། བསྟན་པའི་སྲུང་མ་མ་མཆོག་སྲིད་པའི་རྒྱལ། ། རྒྱལ་ཀུན་འདུས་གཙོ་
དྲིན་ཆེན་བླ་མ་མཁྱེན། ། རྩེ་གཅིག་གསོལ་བ་བཏབས་པའི་རེ་འབྲས་སུ། ། བར་ཆོད་ཀུན་སོལ་བསམ་
དོན་མཐར་ཕྱིན་ཤོག ། ཅེས་པ་འདིའང་བསྟན་འཛིན་སྐྱེས་བུ་དམ་པ་རྣམས་ཀྱི་ཕྱི་ནང་གསང་བའི་བར་ཆད་
ཞི་བའི་ཕྱིར་དུ་ཤར་རྫ་པས་གསོལ་བ་བཏབས་པའོ།།
བསྟན་རྒྱས་སྨོན་ལམ།
ན་མོ་བསླུ་མེད་སྐྱབས་མཆོག་རྣམས་ཀྱི་བྱིན་རླབས་དང་།། རྣམ་དཀར་དགེ་ཚོགས་གྲུབ་པའི་
ནུས་མཐུ་དང་། ། བོན་ཉིད་རྣམ་པར་དག་པའི་བདེན་སྟོབས་ཀྱིས། ། ཇི་ལྟར་སྨོན་པའི་དོན་ཀུན་
འགྲུབ་གྱུར་ཅིག ། བསྟན་པའི་སྙིང་པོ་སངས་རྒྱས་གཡུང་དྲུང་བོན། ། བསྟན་འཛིན་བུ་སློབ་བཤད་
སྒྲུབ་འཕེལ་བ་དང་། ། བསྟན་སྦྱིན་མངའ་ཐང་ལོངས་སྤྱོད་རྒྱས་པ་དང་། ། བསྟན་པ་སྲིད་མཐའི་
བར་དུ་གནས་གྱུར་ཅིག ། ཁྱད་པར་རྗེ་བཙུན་མཉམ་མེད་བླ་མ་ཡི། ། རིང་ལུགས་འཁྲུལ་མེད་
གཤེན་བསྟན་སྨན་རི་བའི། ། མདོ་སྔགས་ཉི་ཟླ་ཟུང་འབྲེལ་བསྟན་པའི་མཆོག །དུས་ཀུན་
ཉམས་མེད་ཡུན་རིང་གནས་གྱུར་ཅིག ། དེ་ཉིད་འཛིན་སྐྱོངས་སྤེལ་བའི་སྲོལ་འཛིན་པ། ། མཚུངས་
མེད་བླ་མའི་ཞབས་པད་བརྟན་པ་དང་། ། རྣམ་དག་འདུས་སྡེ་དར་ཞིང་རྒྱས་པ་དང་། ། སྙན་
པའི་གྲགས་པས་ས་སྟེང་ཁྱབ་གྱུར་ཅིག །དེ་ལ་བརྟེན་ནས་མཁའ་མཉམ་འགྲོ་བ་ཀུན། ། ནད་
མུག་འཁྲུགས་རྩོད་རབ་ཏུ་ཞི་བ་དང་། ། ཕན་བདེ་སྐྱིད་པའི་ཉི་མ་འབུམ་ཤར་ནས། ། མཐའ་
ཐུག་རྫོགས་སངས་རྒྱས་པའི་བཀྲ་ཤིས་ཤོག ། ཅེས་པ་འདི་ཡང་། སྨན་རིའི་མཁན་ཆེན་ཉི་མ་བསྟན་
འཛིན་དབང་གི་རྒྱལ་པོས་ཟིལ་གནོན་ཞེས་པ་མེ་ཕོ་རྟའི་ལོར་སོག་སྡེ་བོན་དགོན་དུ་སྦྱར་བ་དགེའོ། །བཀྲ་ཤིས།
༧ གང་གི་བདེན་ཚིག་རྟེན་འབྲེལ་བསླུ་མེད་ཀྱིས། ། གངས་ཅན་མགོན་པོ་རྒྱལ་བ་སྨན་རི་བའི།།
360



ལུང་རིགས་མཛོད།
མདོ་སྔགས་བསྟན་པའི་བ་དན་མངོན་མཐོ་ཞིང་། ། སྲིད་མཐའི་བར་དུ་ཡུན་རིང་གནས་གྱུར་
ཅིག ། ༧ དུས་རྒྱལ་ཀུན་འདུས་མཉམ་མེད་ཤེས་རབ་རྒྱལ། ། བསླབ་པ་གསུམ་ལྡན་ངུར་སྨྲིག་
འཛིན་པའི་སྡེ། ། རྨད་བྱུང་འཕྲིན་ལས་ཟབ་མོ་ཕྱོགས་ཀུན་ཏུ། ། ཡར་ངོའི་ཟླ་ལྟར་རྒྱས་པའི་བཀྲ་
ཤིས་ཤོག ། ༧ རྒྱལ་བའི་བསྟན་པ་ཉི་མའི་འོད། ། ལྷག་པའི་འོད་ཟེར་ཕྱོགས་བརྒྱར་འཕྲོ། ། བོན་
གྱི་རྒྱལ་མཚན་ལེགས་པར་འཛུགས། ། བསྟན་པ་ཡུན་རིང་འབར་གྱུར་ཅིག ། ༧ ཞྭ་དཀར་རིང་
ལུགས་འཛིན་པ་ཡི། ། འཕྲིན་ལས་གང་ཡང་སྒྲུབ་བྱེད་པའི། ། མ་བདུད་ལྕམ་དྲལ་རྣམས་ཀྱིས་
ཀྱང་། ། བསྟན་པའི་བ་དན་ཕྱོར་ཞིག་ཀྱེ། ། ཞེས་གསང་སྔགས་བདེན་ཚིག་སྨོན་ལམ་འདི་ནི་སྐུ་མདུན་གཡུང་
དྲུང་རྒྱལ་མཚན་གྱིས་སྦྱར་བ་དགེའོ། །
༧ རབ་འབྱམས་ཞིང་དུ་བོན་གྱི་འཁོར་ལོ་ཡིས། ། འགྲོ་ཁམས་ཀུན་ཏུ་བཟང་པོའི་
སར་བཀོད་པའི། ། ཐུགས་རྗེའི་མངའ་བདག་སྟོན་པ་གཤེན་རབ་ཀྱི། ། མདོ་སྔགས་བསྟན་
པ་ཕྱོགས་བཅུར་འབར་གྱུར་ཅིག ། ༧ རྒྱལ་བ་དེ་ཡི་བསྟན་པ་ཕྱོགས་ཀུན་ཏུ། ། སྤེལ་ལ་
དྲི་མ་མེད་པའི་ཐུགས་བསྐྱེད་ཅན། ། གང་གི་འཆད་རྩོད་རྩོམ་པའི་མཛད་པ་ཡི། ། གྲུབ་མཐའི་
སྙིང་པོ་བོན་བསྟན་འབར་གྱུར་ཅིག ། ༧ འཇིགས་མེད་གསང་སྔགས་བོན་གྱི་སྒྲ་ཆེན་
བསྒྲགས། ། རིམ་པ་གཉིས་ཀྱི་རྣལ་འབྱོར་དབང་པོའི་མཆོག ། གསང་ཆེན་རྒྱུད་སྡེ་བཞི་
ཡི་དོན་འབྱེད་པའི། ། གང་དེའི་གསང་སྔགས་བོན་བསྟན་འབར་གྱུར་ཅིག ། ༧ འཁོར་
འདས་གཉིས་མེད་རང་རིག་ཡེ་ཤེས་ལྔའི། ། རང་གདངས་མངོན་གྱུར་རིག་པ་རང་ཤར་
གྱི། ། ཡང་གསང་སྙིང་ཏིག་དགོངས་གཏེར་ཟབ་མོའི་བོན། ། རྫོགས་པ་ཆེན་པོའི་བསྟན་
པ་འབར་གྱུར་ཅིག ། ཅེས་རྒྱུད་གསུམ་བོན་གྱི་བདག་ཉིད་ཆེན་པོ་གྲུབ་དབང་དྲི་མེད་སྙིང་པོའི་ཕྱི་ནང་
གསང་གསུམ་གྱི་མཚན་གྱི་བོན་བསྟན་རྒྱས་པའི་སྨོན་ཚིག་འདི་ཉིད་རི་བོ་དགེ་ལྡན་པའི་རིང་ལུགས་འཛིན་
པའི་ཧོར་བྲག་དཀར་སྤྲུལ་སྐུ་བློ་བཟང་དཔལ་ལྡན་བསྟན་འཛིན་སྙན་གྲགས་ཀྱིས་མཆོག་ཏུ་སྨོན་པ་དགེ་
ལེགས་སུ་གྱུར་ཅིག ། སརྦ་དཱ་ཀཱལྱ་ན་བྷཝནྟུ།།
36f



གསུང་འབུམ་འདི་ཉིད་དག་སྒྲིག་དཔེ་སྐྲུན་གནང་སྐབས། མ་བསྐུལ་ཡིད་རངས་ཆེན་པོའི་
ཐོག ཞལ་འདེབས་གནང་མཁན་ནི་རག་ཤུ་རྟོགས་ལྡན་རིན་པོ་ཆེའི་རྒྱལ་ཚབ་བླ་མ་དྲི་མེད་
རྣམ་དག་ནས་སྒོར་ཁྲི་གསུམ། བླ་མ་དྲི་མེད་གཙུག་ཕུད་ནས་སྒོར་ཁྲི་གཅིག འབྲི་རུ་བླ་མ་ཐུགས་
དགའ་ནས་སྒོར་ཁྲི་གཅིག ཚ་རོང་གུར་མདུན་མཁན་པོ་གཡུང་དྲུང་དཔལ་ལྡན་ནས་སྒོར་ཁྲི་
གཅིག བླ་མ་མདོ་སྔགས་བསྟན་འཛིན་ནས་སྒོར་ཁྲི་གཅིག གེ་སྐྱག་ཚང་རང་གྲོལ་བཟང་མོ་
ནས་སྒོར་ཁྲི་གཅིག བྱ་རིགས་མཚམས་པ་སྨོན་ལམ་ཚུལ་ཁྲིམས་ནས་སྒོར་བདུན་སྟོང་། ཆོས་
དགའ་ཚང་ཨ་ནེ་དབྱིངས་རིག་སྒྲོལ་མ་ནས་སྒོར་དྲུག་སྟོང་། སྟེང་དགོན་མཁན་པོ་ནོར་བུ་
ནས་སྒོར་ལྔ་སྟོང་ལྔ་བརྒྱ། ཁྲ་རྒན་དགོན་གྱི་བླ་མ་བསམ་གཏན་ཚུལ་ཁྲིམས་ནས་སྒོར་ལྔ་སྟོང་།
ནག་རི་ཚེ་དབང་བཀྲ་ཤིས་ནས་སྒོར་ལྔ་སྟོང་། ཚ་རོང་གེ་འགེངས་སྐལ་བཟང་རྣམ་རྒྱལ་ནས་
སྒོར་ལྔ་སྟོང་། རྫ་སྲིབ་ཧོར་ཤེས་རབ་མཁའ་དབང་ནས་སྒོར་ལྔ་སྟོང་
། སེན་ཚ་དགོན་སྒྲུབ་གྲྭ་
ནས་སྒོར་བཞི་སྟོང་ལྔ་བརྒྱ། བ་འོ་ཚང་ཀུན་བཟང་དབང་མོ་ནས་སྒོར་བཞི་སྟོང་། བྲུ་ཆེན་ཚང་
སྨོན་ལམ་སྒྲོལ་མ་ནས་སྒོར་བཞི་སྟོང་། དྲུག་ཅུ་མཚམས་བླ་གཡུང་དྲུང་མཐར་ཕྱིན་ནས་སྒོར་སུམ་
སྟོང་། ཚ་རོང་ཕུན་ཚོགས་དབང་འདུས་ནས་སྒོར་སུམ་སྟོང་། སོག་སྡེ་མཚམས་པ་སོག་རུ་ནམ་
མཁའ་ཚུལ་ཁྲིམས་ནས་སྒོར་ཉིས་སྟོང་དྲུག་བརྒྱ། རག་ཤུ་ཨ་ནེ་རིག་སྟོང་བཟང་མོ་ནས་སྒོར་ཉིས་
སྟོང་ཉིས་བརྒྱ། ཤིང་རོང་སྦས་དགོན་མཁན་པོ་གཡུང་དྲུང་ཉི་མ་ནས་སྒོར་ཉིས་སྟོང་། ཝ་ཞང་
ཁྱི་དགའ་ནས་སྒོར་ཉིས་སྟོང་། ཝ་ཞང་བྱང་ཆུབ་རྒྱལ་མཚན་དང་ཚེ་དབང་གཡུང་དྲུང་གཉིས་
ནས་སྒོར་ཉིས་སྟོང་། མཚམས་པ་ཚུལ་ཁྲིམས་གྲགས་པ་ནས་སྒོར་ཉིས་སྟོང་། ཁྲོམ་ཚང་འཇིག་
དགའ་ཚང་སྨོན་ལམ་བྱམས་མ་ནས་སྒོར་ཉིས་སྟོང་། བྲུ་ཚང་ཨ་ནེ་བསྟན་འཛིན་བཟང་མོ་ནས་
སྒོར་ཉིས་སྟོང་། འཇིག་མེད་ཚང་འཕྲིན་ལས་བཟང་མོ་ནས་སྒོར་ཉིས་སྟོང་། ཨ་ནེ་ཡེ་ཤེས་བྱམས་
མ་ནས་སྒོར་ཆིག་སྟོང་དྲུག་བརྒྱ། ཧོར་ཕུན་ཚོགས་གྲགས་པ་ནས་སྒོར་ཆིག་སྟོང་ཆིག་བརྒྱ། རྫ་
དམར་ཨ་ནེ་ཡེངས་མེད་སྒྲོན་མ་ནས་སྒོར་ཆིག་སྟོང་ཆིག་བརྒྱ། དཔའ་ཤོད་ཕུན་ཚོགས་བློ་གྲོས་
ནས་སྒོར་ཆིག་སྟོང་ཆིག་བརྒྱ། མཐའ་ཞུ་བླ་མ་ཨོ་ནེ་ནས་སྒོར་ཆིག་སྟོང་། སོག་སྡེ་འཁོར་ཚང་
ཚེ་རིང་སྐལ་ཐར་ནས་སྒོར་ཆིག་སྟོང་
། སོག་སྡེ་དབང་གྲགས་ནས་སྒོར་ཆིག་སྟོང་
། སེན་ཚ་དགོན་
མཁན་ཚུལ་ཁྲིམས་ནས་སྒོར་ཆིག་སྟོང་། སྦྲ་ཆེན་བོང་ཐ་ཧོར་ཐར་འགོངས་ནས་སྒོར་ཆིག་སྟོང་།
ཨ་སྐྱིད་སྔགས་འཆང་རྣམ་རྒྱལ་ཕུན་ཚོགས་ནས་སྒོར་ཆིག་སྟོང་། ཧོར་ཡེས་ཐ་དཔོན་ཆུང་ཚང་
གཡུང་དྲུང་ཆོས་འཕེལ་ནས་སྒོར་ཆིག་སྟོང་། སེམས་ཉིད་བཟང་མོ་ནས་སྒོར་ཆིག་སྟོང་། ཚ་རོང་
རྣམ་རྒྱལ་ཚེ་དབང་ནས་སྒོར་ཆིག་སྟོང་། དཔའ་ཤོད་ཤེས་རབ་དབང་རྒྱལ་ནས་སྒོར་ཆིག་སྟོང་།
ཁྱུང་པོ་བསོད་ནམས་བཀྲ་ཤིས་ནས་སྒོར་ལྔ་བརྒྱ། བ་ཟ་བྱང་ཆུབ་དབང་མོ་ནས་སྒོར་བརྒྱ་བཅས་སོག་



༄༅། །ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་
འབུམ་ཕྱོགས་སྒྲིག་གི་ལས་དོན་མི་སྣ།
སྤྱི་ཁྱབ་འགན་འཛིན་པ།
འོད་ཟེར་སྦྱིན་པ་ཕུན་ཚོགས།
གཙོ་ཞུས་པ།
ཁྲ་རྒན་ཚུལ་ཁྲིམས་དྲི་མེད། ཁ་བཙུན་ཡེ་ཤེས་ཚེ་རིང་།
དུད་གསར་ཤེས་རབ་འབྲུག་གྲགས།
ཞུ་སྒྲིག་ལས་རོགས།
དགེ་བཤེས་ཀུན་བཟང་རྒྱལ་མཚན། དགེ་བཤེས་གཙུག་གཤེན་དོན་འགྲུབ། སྡེ་
དགེ་ཚེ་དབང་འགྱུར་མེད། ཁྲ་དགོན་ཚུལ་ཁྲིམས་རབ་བརྟན་། ག་ཐ་ནམ་མཁའ་འོད་ཟེར།
རུ་ཐ་ཁྲི་ལྡེ་རྣམ་རྒྱལ། གསའ་ངུ་ཚུལ་ཁྲིམས་བསྟན་རྒྱལ། ནག་ཚ་བསོད་ནམས་སྦྱིན་པ།
སྨོན་ལམ་རབ་རྒྱས། རྒྱ་བོ་ནམ་མཁའ་བློ་གྲོས། ཚ་རོང་བཟོད་པ་ཚུལ་ཁྲིམས། ཚ་རོང་ཤེས་
རབ་འོད་ཟེར། ཁྲ་རྒན་ཚུལ་ཁྲིམས་འགྱུར་མེད། ཤིང་རོང་ཚུལ་ཁྲིམས་མཆོག་རྒྱལ། བླ་ཆུང་
རིན་ཆེན། ཟམ་ཞིག་ཤེས་རབ་ཚུལ་ཁྲིམས། སྟག་ཚ་བཟོད་པ་དོན་ལྡན། ཧོར་མི་ཚེ་དབང་
རྣམ་རྒྱལ། གསེར་རྩ་འོད་ཟེར་རྒྱལ་མཚན། བཀྲ་ཤིས་ཟླ་བ།
ཡིག་གཏག་པ།
སྒང་སར་ཚུལ་ཁྲིམས་བཟང་མོ། བསམ་གཏན་བཟང་མོ།
ཧོར་རུ་སྒྲིབ་སྦྱང་བཟང་མོ། ཨ་སེར་ཚུལ་ཁྲིམས་ཚེ་མཛེས།
མདུན་ཤོག་རི་མོ་བ།
ཡ་བཟའ་བུ་འབུངས།



གཙོ་སྒྲིག་པ།
ཨ་སྔགས་ཚེ་རིང་བཀྲ་ཤིས།
གཙོ་སྒྲིག་གཞོན་པ། དབྱངས་ཅན་
རྩོམ་སྒྲིག་འགན་འཁུར་བ། གཉན་མོ་འགྲུབ།
༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་
གསུང་འབུམ་བཞུགས་སོ།།
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་ནས།
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན།
༢༠༡༡ལོའི་ཟླ༧པར་པར་གཞི་དང་པོ་བསྒྲིགས།
༢༠༡༡ལོའི་ཟླ༧པར་པར་ཐེངས་དང་པོ་དཔར།
དེབ་ཚད། ༡༧༠mmx ༢༤༠mm
ཡིག་གྲངས་ སྟོང ༢༨ ༥
དཔར་ཤོག
པར་གྲངས། ༡༤
དཔེ་རྟགས།
དཔེ་རིན་སྒོར། ༦༥༠.༠༠(པོད ༡~ ༡༧)
༢༣, ༧༥
ISBN 978-7 =4j9 བ 4925 - 2



གཙོ་སྒྲིག་པ། ཨ་སྔགས་ཚེ་རིང་བཀྲ་ཤིས།
གཙོ་སྒྲིག་གཞོན་པ། དབྱངས་ཅན།
རྩོམ་སྒྲིག་འགན་འཁུར་པ། གཉན་མོ་འགྲུབ།
དཔེ་སྐྲུན་གྱི་བདག་དབང་འདི་གར་ཡོད་པས་པར་བཤུས་
བྱས་ན་ཁྲིམས་ཀྱི་ཆད་པ་ཕོག་ངེས་ཡིན།
HR+g.pfཊྚ • ཙྪED•Zs



E ] ， #LJEi 'gr 2}
བ། ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ་བཞུགས་སོ།།
༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ་བཞུགས་སོ།།
6
I SBN 978-7-5409- 4 825-2
9 "78 754094 8 25 2">
ཚོར་དེ： 650.00TE ()
