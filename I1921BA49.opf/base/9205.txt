༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD133161
ImageGroup:
14PD2804
LCCN:
n/a
ISBN:
978-7-5409-4825-2
Title:
ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
shar rdza pa bkra shis rgyal mtshan gyi gsung 'bum/
བཀྲ་ཤིས་རྒྱལ་མཚན་
Author:
bkra shis rgyal mtshan
n/a
Descriptor:
Original Publication:
n/a;1-17
Place:
khreng tulu/
Publisher:
si khron mi rigs dpe skrun tshogs pal si khron mi rigs dpe skrun khang/
Date:
2011
Volume:
16
Total Volumes:
17
TBRC Pages:
12
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 150 West 17th St, New York City, NY
10011, US.



nn
མདོ་སྔགས་
ཟུང་འབྲེལ་
ཐེག་ཆེན་གཡུང་དྲུང་བོན།
16
༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་
མཚན་གྱི་གསུང་འབུམ་བཞུགས་སོ།།
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་ནས།
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་
གསུང་འབུམ་བཞུགས་སོ།།
༡ ཀུན་མཁྱེན་ཤར་རྫ་པའི་རྣམ་ཐར་ཆེན་མོ།
༢ སྔོན་འགྲོའི་ཁྲིད་རིམ་བཀའ་ལུང་རྒྱ་མཚོའི་སྐོར།
༣ རྫོགས་པ་ཆེན་པོ་སྐུ་གསུམ་རང་ཤར།
༤ སྐྱབས་འགྲོ་དང་བྱང་སེམས་ཞིང་འགྲེལ་སོགས་ཀྱི་སྐོར།
༥ ལེགས་བཤད་རིན་པོ་ཆེའི་མཛོད་དཔྱོད་ལྡན་དགའ་བའི་ཆར།
༦ ལུང་རིགས་རིན་པོ་ཆེའི་མཛོད་བློ་གསལ་སྙིང་གི་ནོར།
སྡེ་སྣོད་རིན་པོ་ཆེའི་མཛོད། སྟོད་ཆ།
༨ སྡེ་སྣོད་རིན་པོ་ཆེའི་མཛོད། སྨད་ཆ།
༩ ནམ་མཁའ་མཛོད་ཀྱི་ཁྲིད་གདམས་སྐོར།
༡༠ ནམ་མཁའ་མཛོད་ཀྱི་སྒྲུབ་སྐོར།
༡༡ དབྱིངས་རིག་རིན་པོ་ཆེའི་མཛོད་གསང་བ་ངེས་པའི་རྒྱན།
༡༢ དབྱིངས་རིག་རིན་པོ་ཆེའི་མཛོད་ལས་ལམ་དང་འབྲས་བུའི་ཁྲིད།
༡༣ གསང་སྔགས་བསྐྱེད་རྫོགས་སོགས་ཀྱི་སྐོར།
༡༤ སྡོམ་གསུམ་རྣམ་པར་འབྱེད་པའི་བཀའ་བརྟེན།
༡༥ ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
༡༦ ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་གྱི་སྐོར།
༡༧ བསང་བསྡུས་འདོད་རྒུའི་སྤྲིན་ཆེན་སོགས་ལེའུ་ཕྲན་གྱི་སྐོར།



༡། ཀུན་མཞིན་ཤར་རྫ་ས་བ བྱ་ཤིས་རྒྱལ་མཚན་
གྱི་གསུང་འབུམ་བདག་ས་སོང༌།



༄༅། །ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཉམས་ཁྲིད་སྙིང་གི་རྒྱ་ཅན་སོགས་
ལེའུ་ཕྲན་གྱི་སྐོར།
16
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



图书在版编目(CIP)数据
夏咱·扎西坚赞全集:全17册:藏文/夏咱·扎西
坚赞著,一
成都:四川民族出版社,2011.7
ISBN 978-7-5409-4825-2
1.1夏…I.1夏…. 1社会科学一文集一
藏语 N. 1053
中国版本图书馆CIP数据核字(2011)第139061号
民族文字出版专项资金资助项目
夏咱·扎西坚赞全集 16、
夏咱·扎西坚赞 著
主编 阿旺泽仁扎西
副主编 央京
责任编辑 林么周 索南东主
封面设计 李庆
內文设计 宁牡
四川出版集团
出版发行
四川民族出版社
址 成都三洞桥路12号
刷 成都蜀通印务有限责任公司
成品尺寸 170mmx240mm
数 1 ~ 4000册
印 张 21.25
字 数 255千
版 次 2011年7月第1版
印 次 2011年7月第1次印刷
书 号 ISBN 978-7-5409-4825-2
定 价 650.00元(套)
ED
版权所有·翻印必究
དཔེ་སྐྲུན་གྱི་བདག་དབང་འདི་གར་ཡོད་པས་པར་
བཤུས་བྱས་ན་ཁྲིམས་ཀྱི་ཆད་པ་ཕོག་ངེས་ཡིན།



ལུས
འབཀམར་མེ་
[[E
རྗེ་བཙུན་ཤར་རྫ་པ་བཀྲ་ཤིས་རྒྱལ་མཚན་གྱི་སྐྱེས་རབས།



བྱ་ར་མ་གསུམ།



དཔེ་སྒྲིག་གསལ་བཤད།
དེ་ཡང་སྐྱབས་རྗེ་སྨན་སློབ་སྨྲ་དབང་བསྟན་རྣམ་རིན་པོ་ཆེའི་ཞལ་ལས།
ཕྱོགས་དུས་རྒྱལ་བ་ཀུན་གྱི་ཐུགས་དམ་མཐིལ། །རང་འབྱུང་རང་རིག་ཀ་དག་
ལྷུན་གྱིས་གྲུབ། །མཐའ་བཞི་རྒྱ་གྲོལ་སྨྲ་བསམ་བརྗོད་འདས་བོན། །མངོན་གྱུར་
མིའི་གཟུགས་སངས་རྒྱས་ལ་ཕྱག་འཚལ། །གསལ་སྟོང་དབྱེར་མེད་བློ་ལས་འདས་
པའི་གཞི། །རྣ་བར་སོན་ཙམ་རྟོག་གེའི་ཡིད་འཁྲུགས་བྱེད། །གསལ་བ་སྟོང་དང་
སྟོང་པ་གསལ་བའི་ཚུལ། །ཇི་བཞིན་གཟིགས་པ་འདི་ལས་ངོ་མཚར་གང་། ། དེ་
ལྟར་ཡེ་གཞི་མངོན་གྱུར་མཐར་ཕྱིན་ཚེ། །སྒྲིབ་ཚོགས་ཆགས་པའི་གཞི་བྲལ་འོད་
དུ་ཟད། །ཟད་པ་མཐར་ཕྱིན་ཀུན་བཟང་ངང་དུ་བཞུགས། །ཚུལ་འདིས་ཁྱེད་
ལ་བསྟོད་ཀྱི་གཞན་དུ་ཅི། །ཞི་བར་གཤེགས་ཀྱང་བརྩེ་བ་མ་དོར་བས། །སྟོང་
གཟུགས་བོན་གྱི་འཁོར་ལོས་དབང་བསྒྱུར་ཏེ། །རྩམ་གཟན་ཙམ་མིན་འགྲོ་ལ་ཐར་
ལམ་བསྟན། །ཚུལ་འདི་ཡིས་ནི་ཉིད་ལ་བསྟོད་པའི་སྒོ། ། སྣང་སྲིད་ཡེ་གཞིའི་
རང་བཞིན་ཤར་བ་ལ། །འཁོར་འདས་སྐྱོན་ཡོན་བདེ་སྡུག་མི་བསླུ་བ། །སྟོང་པ་
ཆེན་པོའི་ངང་ལས་མི་གཡོ་བཞིན། །སྒྲ་མཐུན་དོན་འཕགས་གཟིགས་འདི་ཡ་
མཚན་ཆེ། །ཇི་ལྟར་ཉིད་ཀྱིས་གཟིགས་པའི་འདོད་ཡོན་རྣམས། །གམ་བཅར་
དག་གིས་ཆ་ཙམ་མ་མཐོང་ཡང་། །སྒྲ་ཙམ་ལ་བརྟེན་བརྡ་སྦྱོར་ཚུལ་དག་ནི། །ཇི་
བཞིན་མཛད་པ་འདི་ནི་ངོ་མཚར་ཆེ། །ཚིག་སྦྱོར་སྙན་པོས་ངོ་བསྟོད་གཞིར་
བཟུང་སྟེ། །རི་མོ་བྲིས་པ་དེ་ཡང་འདི་ན་མིན། །ཡུན་ནས་དོན་གྱི་རྟོགས་པ་ལ་དད་
ནས། །སྨྲས་པ་འདི་ཡང་བཅོས་མ་ཡིན་སྙམ་མེད། །རྗེ་བཙུན་མངྒ་ཝེར་ཞི་རིག་
ܚܟ



པ་རང་ཤར་གྱི་མཚན་དོན་དང་འབྲེལ་བའི་བསྟོད་པ་བྱས་པས་ཀུན་མཁྱེན་བླ་
མའི་བྱིན་རླབས་སེམས་ལ་ཐོབ་པར་གྱུར་ཅིག །ཅེས་གསུངས་པའི་བསྟོད་ཡུལ་
དམ་པ། མཁས་ཤིང་གྲུབ་པའི་དབང་པོ་ཀུན་མཁྱེན་༧ ཤར་རྫ་པ་ཆེན་པོ་མཆོག་
ཐོག་མར་བྱ་བྲལ་ཉམ་ཆུང་གི་སྒོ་ནས་མཚན་ལྡན་བླ་མ་དམ་པ་མཉེས་གསུམ་
གྱིས་ཚུལ་མཐུན་བསྟེན་ཞིང་ཐོས་བསམ་ཚུལ་བཞིན་གནང་བའི་ཐོག་མའི་ཟིན་ཐོ་
རིམ་རྒྱས་བཏང་བའི་སྔོན་འགྲོའི་ཁྲིད་རིམ་བཀའ་ལུང་རྒྱ་མཚོ་དེ་ཉིད་རྗེ་ཉིད་ནས་
རང་ལ་གསལ་འདེབས་དང་གཞན་ལ་ཕན་ཕྱིར་ཁྲིད་དང་འཆད་པ་གནང་བ་གདུལ་
བྱའི་ཁམས་དང་མོས་པར་ཕན་རླབས་ཆེ་བར་བརྟེན། གཏེར་ཆེན་གསང་གླིང་
མཆོག་ནས་རྗེ་ཉིད་ཀྱི་བསྟན་དོན་རྒྱ་ཆེར་འབྱུང་བ་མ་འོངས་སྔོན་གཟིགས་ཀྱི་བཀས་
བསྐུལ་གནང་དོན། གང་ཉིད་ཀྱི་གསུང་རྣམས་པར་དུ་བརྐོ་དགོས་ཚུལ་བརྗོད། རྗེ་
ཉིད་ཚེ་གྲགས་དྲེགས་ཚུལ་གྱི་རྣམ་པ་སོགས་གཏན་མེད་ཡིན་སྟབས། བྱ་བྲལ་སྤྲང་
པོའི་ཚུལ་བཟུང་ལ་དེ་འདྲའི་མཐུན་རྐྱེན་རྩོལ་སྒྲུབ་མི་འབྱུང་ཚུལ་དང་། རྒྱ་ཆེའི་བྱ་
བ་དེ་ལྟར་འགྲུབ་པ་དཀའ་ཚུལ་གསུངས་ཀྱང་གཏེར་ཆེན་མཆོག་ནས་ནན་བསྐུལ་
གནང་བར་བརྟེན། པར་རྐོ་དབང་ཕྱུག་ཅེས་པ་ཐོག་མའི་པར་རྐོ་མཁན་གང་དེ་
རྙེད་ནས་བཟུང་རིམ་པས་རྗེ་ཉིད་ཀྱི་གསུང་འབུམ་ཤིང་པར་དུ་བརྐོས་པ་སྤྱི་ལོ་
༡༩༥༩ལོའི་ཡར་སྔོན་དུ་ཤར་རྫ་རི་ཁྲོད་དུ་བཞུགས་པ་དང་། དེ་ཡི་པར་མའང་
སྟོད་སྨད་གང་སར་ཁྱབ་པར་གྱུར་རོ། །
ཕྱིས་སུ་གངས་ཅན་སྤྱི་ཡོངས་ལ་རིག་གསར་གྱི་ཉམས་རྒུད་འོག་སྔ་དཔེ་དང་
པར་ཤིང་སོགས་གཏོར་སྐྱོན་བྱུང་ཤུལ་ལས་ཁྲ་རྒན་དགོན་པའི་འབངས་སྡེའི་
ནང་དུ་པར་མ་ཉར་ཚགས་ཐུབ་ཡོད་རིགས་རྣམས་ཁྲ་དགོན་མཁན་པོ་སྐལ་བཟང་
གཡུང་དྲུང་རིན་པོ་ཆེའི་ཕྱག་ཏུ་དཔེ་བདག་རྣམས་ཀྱི་དད་སྟོབས་ཀྱིས་ཕུལ་འབྱོར་



བྱུང་བར་བརྟེན། མཁན་རིན་པོ་ཆེ་གང་ཉིད་ནས་སྐབས་དེ་དུས་ཀྱི་པར་སྐྲུན་
སྤུས་ལེགས་གནང་འཆར་གཙོ་གཉེར་གནང་བ་དང་འབྲེལ། ཨ་གཡུང་གཤེན་
བསྟན་མཐའ་རྒྱས་རིན་པོ་ཆེ་དང་། རྩེ་དྲུག་བླ་མ་གར་དབང་རྣམ་རྒྱལ་རིན་པོ་ཆེ།
བི་རོ་བློ་བཀྲ་སོགས་ཀྱིས་ཐུགས་ཁུར་ཆེན་པོས་གོང་རིམ་ལ་ཆོག་མཆན་ཞུས་པ་དོན་
བཞིན་ཐོབ་པ་དང་། རྩེ་བླ་ཚུལ་ཁྲིམས་རབ་རྒྱས་རྣམ་དག་དང་། གྲྭ་སའི་རྒན་
ལགས་བློ་གྲོས་ཉི་མ་རྣམ་གཉིས་ནས་བསྒྲིགས་ཞུས་གནང་བ་དང་། ལྷག་བསམ་
དད་ལྡན་གེ་འགེངས་སྐལ་བཟང་རྣམ་རྒྱལ་དང་རྣམ་རྒྱལ་བཀྲ་ཤིས་གཉིས་གཙོས་
པས་གལ་ཆེའི་མཐུན་སྦྱོར་གནང་བ་བཅས་ཐུན་མོང་མཉམ་འབྲེལ་གྱི་སྒོ་ནས་སྤྱི་ལོ་
༡༩༨༨ལོར་ཆབ་མདོ་དཔར་འདེབས་བཟོ་གྲྭ་རུ་ཤར་རྫ་པའི་གསུང་འབུམ་པོད་
བཅུ་གསུམ་དང་ཐེག་འགྲེལ་རྣམ་ཐར་སོགས་བསྡོམས་པས་པོད་གྲངས་མདའ་
ཚད་མ་བཅུ་དྲུག་ལྕགས་པར་བསྒྲིགས་ཏེ་ཚར་གྲངས་༡༠༠༠ པར་སྐྲུན་བྱས་སོ། །
གོང་གསལ་གནས་ཚུལ་དང་འབྲེལ་ད་སྐབས་གསུང་འབུམ་འདི་ཀོ་དེང་
རབས་དེབ་གཟུགས་སུ་དཔེ་སྐྲུན་བྱེད་སྐོར་ཅུང་ཟད་ཞུ་ན། ༧ སྨྲ་དབང་ཡོངས་
འཛིན་བསྟན་རྣམ་རིན་པོ་ཆེའི་བཞེད་པ་སྔ་དར་བཀའ་བརྟེན་དང་ཕྱི་དར་གསུང་
འབུམ་ཞེས་ཕྱོགས་གཉིས་དབྱེ་འབྱེད་གནང་བའི་དགོངས་དོན་ལྟར། སྤྱི་ལོ་
༢༠༠༦ལོར་ཁྱུང་པོ་སྟེང་ཆེན་དགོན་ནས་གཡུང་དྲུང་བོན་གྱི་བཀའ་བརྟེན་དཔེ་
རྙིང་ཕྱོགས་བསྒྲིགས་ཞེས་པ་པོད་གྲངས་༡ ༡༠ ཅན་དཔེ་སྐྲུན་གྲུབ་རྗེས། ཕྱི་དར་
གསུང་འབུམ་སྐོར་སྟོད་སྨད་གང་སར་བླ་སྤྲུལ་དགེ་བཤེས་གང་ཞིག་གིས་གཙོ་
སྐྱོངས་ཀྱིས་མཁས་གྲུབ་སོ་སོའི་གསུང་འབུམ་རྣམས་གང་ཐུབ་ཀྱིས་རིམ་བཞིན་
སྒྲིག་སྐྲུན་བྱེད་རྒྱུ་དགོས་གལ་ཆེ་ཚུལ་ཁྱུང་པོ་སྟེང་ཆེན་དགོན་གྱི་གཡུང་དྲུང་
བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་ནས་འབོད་བསྐུལ་ཁ་གསལ་ཅན་



ཞིག་སྤྱི་ལོ་༢༠༠༩ལོར་གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་
ཀྱི་གནད་བསྡུས་གསལ་སྟོན་མེ་ལོང་ཞེས་པའི་ནང་ཞུས་པ་ལྟར། ཕྱི་དར་གསུང་
འབུམ་སྐོར་ལས་ཀུན་མཁྱེན་ཤར་རྫ་པའི་གསུང་འབུམ་འདི་ཀོ་ཐོག་མར་དཔེ་
སྐྲུན་བྱེད་རྒྱུའི་དབུ་བཟུང་བ་ཡིན། དེ་ལྟར་བྱེད་པའི་དགོས་པ་ནི། སྤྱི་ལོ་༢༠༡༠
ཡར་སྔོན་དུ་ཤར་རྫ་པའི་གསུང་འབུམ་གང་སར་ཁྱབ་སྤེལ་བྱས་རིགས་གཙོ་ཆེར་སྔ་
མའི་ཆབ་མདོའི་ལྕགས་པར་ཅན་དེ་བསྐྱར་པར་ཡང་པར་བྱས་པ་ལས་གཞན་
མེད་ལ། ཆབ་མདོའི་པར་མ་དེའི་པར་གཞི་ཡང་སྐབས་དེའི་ཆ་རྐྱེན་གྱི་དབང་གིས་
མི་འདང་བའི་ཞན་ཆ་ཡོད་པ་དཔེར་ན། མ་དཔེ་གཅིག་ལས་གཞན་པའི་བསྡུར་
ཡ་མ་རྙེད་པ་དང་དགོས་ངེས་དཔེ་ཆ་མ་འབྱོར་བ། ཞུས་བསྒྲིགས་ལས་སྣེ་མི་སྣ་ཉུང་
བ། འཕྲུལ་འཁོར་སོགས་པར་ཆས་ཀྱི་མཐུན་རྐྱེན་ཞན་པ་སོགས་སོ། །དེས་ན་ཚུལ་
དེ་ལས་ཐོན་པའི་གསུང་འབུམ་འདི་ཀོའང་དེང་གི་ཆར་དགེ་འདོན་སྐྱོན་སེལ་གྱི་
ཞབས་ཞུ་རེ་སྒྲུབ་དགོས་རྒྱུ་ནི་རང་ཅག་གི་བཤོལ་དུ་མེད་པའི་འགན་དུ་གྲུབ་གཤིས།
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་གཙོ་གཉེར་བ་ཁྱུང་
པོ་སྟེང་ཆེན་དགོན་གྱི་མཁན་པོ་༧ འོད་ཟེར་སྦྱིན་པ་ཕུན་ཚོགས་རིན་པོ་ཆེ་གཙོས་པའི་
ལས་དོན་ལག་བསྟར་པ་རྣམས་ཀྱིས་ཧུར་ཐག་སྒོས་སྔ་མའི་ཤིང་པར་གཞིར་བཟུང་
ཐོག་ཆབ་མདོའི་ལྕགས་པར་མ་དང་འདྲ་བསྡུར་བྱས། མ་དཔེ་འདྲ་ཡ་མ་རྙེད་པ་
རྣམས་དེ་རང་ཞུས་བསྒྲིགས་བྱས་ཏེ་སྔོན་གྱི་ལྕགས་པར་མའི་ཆད་འཁྲུགས་སོགས་
ཅིནུས་ཀྱིས་ཁ་སྐོང་དང་དག་བཅོས་བཏང་སྟེ། དེང་རབས་དེབ་གཟུགས་སུ་པོད་གྲངས་
བཅུ་བདུན་གྱི་བདག་ཉིད་ཅན་དུ་སྐྲུན་པའོ། ། དེ་ཡང་ལས་དོན་ལག་བསྟར་པ་རང་
ངོས་ནས་མཚོན་ན་ལས་ཀ་འདི་ཀོ་བསོད་ནམས་ཚོགས་བསགས་ཀྱི་རྒྱུ་རུ་དམིགས་
ཁུལ་གྱིས་གང་ཤེས་གང་ནུས་ཀྱིས་འབད་པ་བྱས་ཡོད་ནའང་། ད་དུང་མ་རྟོགས་པ་



དང་ལོག་པར་རྟོག་པ་སོགས་དང་། གཞན་རྐྱེན་དབང་གིས་མི་འདང་བའི་ཞན་
ཆ་སོགས་ཡོད་ངེས་ཡིན་པས། ཕྱིས་སུ་དཔྱོད་ལྡན་རྣམས་ཀྱིས་དག་འབུད་གནང་རེ་
དང་གནང་འོས་ཡིན་ནའང་། དེ་ལས་གཞན་པའི་ཉག་ཉོག་རིགས་རྣམས་བཏང་
སྙོམས་མཁའ་ཡངས་ངོགས་རང་དྭངས་སུ་བཞག་ན་ཅི་བས་མཛེས་པར་སེམས་པ་
དང་ཆབས་ཅིག །འདི་འབད་དགེ་བས་ཕྱི་དར་མཁས་པའི་གསུང་འབུམ་རིམ་
སྐྲུན་གྱི་དཔེ་སྟོན་དུ་འགྱུར་བ་དང་གང་སྐྲུན་གསུང་རབ་ཀྱི་བསྟན་དོན་འགྲོ་ཁམས་
སུ་སྨིན་ཏེ་ཕན་བདེ་དངོས་སུ་འབྱུང་བའི་བསྔོ་སྨོན་ལྷད་མེད་དང་བཅས་ཤར་རྫ་
པའི་གསུང་འབུམ་ཤིང་པར་མའི་མ་དཔེ་གཡར་གནང་མཛད་པའི་ཀ་ལེགས་དགོན་
དང་རྒན་བསམ་གཏན་ཡེ་ཤེས། སྟེང་ཆེན་དགོན་གྱི་འབྲེལ་ཡོད་མི་སྣ་སོགས་དང་།
ལྷག་ཏུ་གསུང་འབུམ་འདིའི་དཔེ་སྐྲུན་ཐད་རྒྱུ་འབྱོར་གྱི་མཐུན་རྐྱེན་གནང་བའི་
བསྟན་སྦྱིན་ལྷག་བསམ་ཅན་རྣམས་ལའང་སྐབས་འདི་དང་བསྟུན་ཐལ་མོ་སྙིང་
ཁར་སྦྱར་ཏེ་བཀའ་དྲིན་ཆེ་ཞེས་ཞུའོ། །
དཔེ་སྒྲིག་པས།
སྤྱི་ལོ་༢༠༡༠ལོའི་ཟླ་༩ཚེས་༤ཉིན།
5



་་་་་་
**
རྩོམ་པ་པོའི་ལོ་རྒྱུས་མདོར་བསྡུས།
བཐང་
ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་གྱི་སྐོར་ཞེས་བྱ་བ་འདིའི་རྩོམ་
པ་པོ་ཤར་རྫ་པ་བཀྲ་ཤིས་རྒྱལ་མཚན་མཆོག་ནི་ （ ༡༨༥༩-༡༩༣༤)རབ་བྱུང་
བཅུ་བཞི་པའི་དོན་གྲུབ་ཅེས་པ་ས་ལུག་ལོར་མདོ་ཁམས་སྨད་ཀྱི་ཡུལ་ལྗོངས་དངུལ་
རྫ་ཟལ་མོའི་སྒང་གི་རིའི་རྒྱུད་རྫ་ཁོག་འབོད་པར་ཆེན་པོ་ཧོར་གྱི་རིགས་ལས་བྱུང་
བའི་ཡབ་བོན་སྔགས་འཛིན་པ་དགེ་བསྙེན་བཀྲ་ཤིས་དགའ་དང་ཡུམ་རིགས་བཟ་
བོ་ལེགས་གཉིས་ལ་སྐུ་བལྟམས། སྐུ་གཞོན་ནུའི་དུས་ནས་དད་པ་དང་། བརྩོན་
འགྲུས། ངེས་འབྱུང་། སྙིང་རྗེ་སོགས་ཁྱད་པར་དུ་འཕགས་ཤིང་། ལྷག་པར་དུ་
བསམ་གཞིགས་ཀྱི་མཁྱེན་རབ་དྲི་མ་མེད་པའི་རྩལ་རྫོགས་ཏེ་ཐེག་པ་ཆེན་པོའི་
རིགས་ཀྱི་ནུས་པ་ཐམས་ཅད་ལྷན་སྐྱེས་སུ་མངའ་བ། ལྷ་དང་བླ་མའི་ཞལ་གཟིགས་
ལུང་བསྟན་པའི་རྣམ་པ་དུ་མ་ལྡན་པ་དང་། ཁྱད་པར་དུ་རྣལ་འབྱོར་གྱི་དབང་
ཕྱུག་དབྲ་ཞིག་གྲུབ་ཆེན་བསྟན་འཛིན་དབང་རྒྱལ་ལམ་དྲན་པ་བདུད་འདུལ་
མཆོག་གི་རྗེས་སུ་བཟུང་ཞིང་དོན་བརྒྱུད་ཀྱི་དགོངས་པ་རྒྱུད་ལ་འཕོས་ཏེ་གྲུབ་
ཆེན་ཉིད་དང་མཉམ་པའི་རྟོགས་པ་མངོན་དུ་གྱུར། གཞན་ཡང་གཏེར་ཆེན་ཚེ་
དབང་གྲགས་པ། གཏེར་སྲས་ཚེ་དབང་འགྱུར་མེད། ཀུན་གྲོལ་བདུད་འདུལ་གླིང་
པ། སུམ་ལྡན་བསམ་གཏན་ཡེ་ཤེས། གཡུང་གླིང་མཁན་པོ་སྐལ་བཟང་ཉི་མ་
ཏོག་གི་རྒྱལ་མཚན་སོགས་མཁས་པ་དང་གྲུབ་པའི་སྐྱེས་མཆོག་ཉེར་བཞིའི་ཞབས་
པད་བསྟེན་པ་དང་བྲག་དཀར་རྡོ་རྗེ་འཆང་བློ་བཟང་བསྟན་འཛིན་སྙན་གྲགས།
ཀ ཐོག་པ་སི་ཏུ་ཆོས་ཀྱི་རྒྱ་མཚོ། ཀོང་སྤྲུལ་ཡོན་ཏན་རྒྱ་མཚོ་སོགས་རིས་མེད་སྐྱེས་



མཆོག་དུ་མའི་ཞབས་ལ་གཏུགས་ཏེ་ཤེས་བྱ་ཐམས་ཅད་ལ་མི་འཇིགས་པའི་སྤོབས་
པ་ནང་ནས་བརྡོལ་ཏེ་ཐུན་མོང་གི་རིག་པའི་གནས་བཅུ་ཕྲག་དང་། ཐུན་མིན་ནང་
རིག་པ་དབུ་ཕར་འདུལ་མཛོད་སོགས་མདོ་སྔགས་ཀྱི་གཞུང་ལུགས་ཐ་དག་མ་
བསླབས་པར་ངང་གིས་མཁྱེན། རང་གནས་ཡེ་ཤེས་ཆེན་པོའི་རྒྱལ་ས་མངོན་དུ་
མཛད་དེ་དགོངས་པ་ཀློང་བརྡོལ་དུ་གྱུར་ནས་ཟབ་པའི་བཀའ་འཁོར་དུ་མའི་ནང་
གི་ཆ་ཤས་ཀྱི་ཆ་ཤས་ཙམ་བགོ་སྐལ་དུ་བབས་པ་དེར་གཡུང་དྲུང་བོན་གྱི་བསྟན་
པའི་འབྱུང་ཁུངས་ལེགས་བཤད་རིན་པོ་ཆེའི་མཛོད། མདོ་སྔགས་བླ་མེད་དང་
བཅས་པའི་ལམ་གྱི་རིམ་པའི་གཞུང་སྡེ་སྣོད་རིན་པོ་ཆེའི་མཛོད། ཐེག་པ་ཐམས་
ཅད་ཀྱི་གྲུབ་མཐའི་གནས་གསལ་བར་སྟོན་པ་ལུང་རིགས་རིན་པོ་ཆེའི་མཛོད། བླ་
མེད་ཐེག་པའི་གཞི་ལམ་འབྲས་གསུམ་རྒྱ་ཆེར་གསལ་བ་དབྱིངས་རིག་རིན་པོ་ཆེའི་
མཛོད། རྫོགས་ཆེན་སྡེ་གསུམ་གྱི་སྙིང་པོའི་དགོངས་བཅུད་ཡང་ཟབ་ནམ་མཁའ་
མཛོད་བཅས་མཛོད་ཆེན་ལྔ་དང་། དེ་མིན་གསང་པ་སེམས་ཕྱོགས་སྐོར་གྱི་ཡང་
བཅུད། ཨ་ཁྲིད་ཆེན་མོའི་སྐོར། ཕྱག་རྫོགས་ཟུང་འཇུག་གི་བཀའ་བབས་ཆུ་བོ་
གཅིག་འདྲེས་རྫོགས་ཆེན་སྐུ་གསུམ་རང་ཤར་གྱི་བོན་སྡེ་སོགས། འཕྲུལ་ངག་
གཡུང་དྲུང་བོན་གྱི་བཀའ་བརྟེན་རྣམས་ཀྱི་ཡང་ཞུན་སྙིང་པོར་དྲིལ་བ་སྔར་མེད་
ཀྱི་ལེགས་བཤད་གསར་དུ་དྲངས་པས་བསྟན་པ་འདི་ལ་སྟོན་པ་གཉིས་པ་ལྟ་བུའི་
མཛད་པ་ཕྲིན་ལས་རྒྱ་ཆེར་སྤེལ་བ་དང་། རྗེ་ཉིད་ཀྱི་སློབ་མའི་མཆོག་གྱུར་ཐུགས་
སྲས་འཇའ་ལུས་པ་ཟླ་བ་གྲགས་པ་དང་། བསྟན་གཉིས་གཏེར་གྱི་བདག་པོ་གསང་
སྔགས་གླིང་པ། ཨ་མདོ་རྔ་ལྗོངས་བཀྲ་ཤིས་འཁྱིལ་གྱི་མཆོག་སྤྲུལ་ཚུལ་ཁྲིམས་
བསྟན་པའི་རྒྱལ་མཚན། ཉག་རོང་བྱ་བཏང་མཆོག་སྤྲུལ་ཚེ་དབང་འགྱུར་མེད་དང་
སུ་ལ་བསྐལ་བཟང་བསྟན་པའི་རྒྱལ་མཚན་སོགས་རྒྱ་བོད་བལ་གསུམ་གྱི་སའི་ཆར་
7



གཏོགས་པའི་ངེས་གསང་རྟོགས་པའི་རྣལ་འབྱོར་གྱི་སློབ་མའི་གྲངས་མི་ཉུང་བ་
བསྐྱངས་པ་སོགས་འབྲེལ་ཚད་དོན་ལྡན་གྱི་སྒོ་ནས་བསྟན་པ་རིན་པོ་ཆེ་ཕྱོགས་བཅུར་
དར་ཞིང་བསྐལ་བརྒྱར་བརྟན་པའི་མཛད་པ་རླབས་པོ་ཆེ་རྣམས་ལེགས་པར་རྫོགས་
ཏེ་དགུང་ལོ་དོན་དྲུག་པ་ཤིང་ཁྱི་ལོར་སྣང་ལུས་སེམས་ཀྱི་བག་ཆགས་གཞི་ལ་སངས་
ནས་ཟག་མེད་འཇའ་ལུས་སུ་གཤེགས་སོ། ། གཡུང་དྲུང་བསྟན་པའི་རྒྱལ་མཚན་
ནམ། ཨ་གཡུང་དུ་འབོད་པས། སྤྱི་ལོ་༡༩༨ ༣ལོའི་ཟླ་ཚེས་ལ།
( མཆན། ཨ་གཡུང་རིན་པོ་ཆེས་བྲིས་པའི་གྲུབ་དབང་ཤར་རྫ་པའི་རྣམ་ཐར་མདོར་བསྡུས་
འདི་ཀོ་ཁུངས་བཙན་བྱིན་ཆེར་དམིགས་ཏེ་འདི་གར་ཁོང་གི་གསུང་ཇི་བཞིན་དུ་བཀོད་པའོ། ། )
8



དཀར་ཆག
jonent
68
70
86
93
ཉམས་ཁྲིད་སྙིང་གི་རྒྱུ་ཅན་ཞེས་བྱ་བ་མན་ངག་ཁྲིད་ཉམས་སུ་
ལེན་པ་པོས་ཟུར་དུ་འཆང་བ་བདེ་བ་བཞུགས་སོ།།
འཁྲིད་ཡིག་དམར་མོ་མཛུབ་ཚུག་གི་སྔོན་འགྲོའི་རྣམ་བཤད་
བདེ་ཆེན་ཐར་པའི་ལམ་བཟང་
བཟང་བཞུགས་སོ། །
མཆོད་བརྗོད།
བཤེས་གཉེན་བསྟེན་པའི་ཁྲིད།
དལ་འབྱོར་རྙེད་དཀའ་བའི་ཁྲིད།
ཚེ་མི་རྟག་པའི་ཁྲིད།
འཁོར་བའི་ཉེས་དམིགས་ཀྱི་ཁྲིད།
ལས་རྒྱུ་འབྲས་ཀྱི་ཁྲིད།
ཐར་པའི་ཕན་ཡོན་བསམ་པའི་ཁྲིད།
དད་པ་རྣམ་བཞིའི་ཁྲིད།
ལམ་ཐམས་ཅད་ཀྱི་རྨིང་རྡོ་སྐྱབས་འགྲོ་བསྟན་པའི་ཁྲིད།
བྱང་ཆུབ་མཆོག་ཏུ་སེམས་བསྐྱེད་པའི་ཁྲིད།
ཡིག་བརྒྱའི་སྒོམ་བཟླས་ཀྱི་ཁྲིད།
མཎྜལ་བསྟན་པའི་ཁྲིད།
བླ་མའི་རྣལ་འབྱོར་སྒོམ་པའི་ཁྲིད།
10
1 16
129
35
14༔
149
63
70
78
པ།



190
19]
220
228
246
མཇུག་རྩོམ།
ཕྱྭ་སྲས་ཀེང་ཙེ་སྒྲུབ་ཐབས་ཁྲིགས་སུ་བསྡེབ་པ་ཤེལ་དཀར་མེ་ལོང་
ཞེས་བྱ་བ་བཞུགས་སོ།།
འབྲུག་གསས་རྩ་སྒྲུབ་ཀྱི་ཆ་ལག་རིན་པོ་ཆེའི་རྒྱན་ཞེས་བྱ་བ་
བཞུགས་སོ།།
འབྲུག་གསས་ཆེམས་པ་དབལ་ཕུར་རྩ་བའི་སྒྲུབ་པ་བཞུགས།
སྟོང་ཁྱབ་ནག་མོ་སྐྱེ་འགྲོ་ཟ་བྱེད་ཀྱི་སྒྲུབ་པ་ཞེས་བྱ་བ་
བཞུགས་སོ།།
དབལ་ཕུར་ནག་པོའི་ནང་སྐྱོང་བཞུགས་སོ།།
སྲུང་བའི་མདེལ་ཁའི་འགྲེས་བྱང་།
ཟློག་པའི་མདེལ་ཁའི་འགྲེས་བྱང་།
དབལ་ཕུར་མདོས་ཀྱི་སྒོ་དབྱེ་བཞུགས།
དབལ་ཕུར་རྩེ་བའི་སྒྲུབ་པའི་སྲུང་ཟློག་གི་མདེལ་ཁ་བཞུགས་སོ།།
གདུགས་དཀར་གྱི་ཟློག་པའི་འདོད་གསོལ་བཞུགས།
སྲིད་པ་རྒྱལ་མོའི་འཁྲུགས་སྐོང་ཉེས་པ་ཀུན་སེལ་བཞུགས་སོ།།
251
256
2ཌ
260
262
265
• 266
2



267
69
277
བཀའ་གསང་ལྷ་མོའི་གནད་བསྐུལ།
ཚེ་དབང་བོད་ཡུལ་མའི་རྩ་རླུང་ཞལ་ཤེས་འཕྲུལ་གྱི་ལྡེ་མིག་
བཞུགས་སོ།།
ཚེ་དབང་བོད་ཡུལ་མའི་མེ་མཆོད་ཉུང་འདུས་བཞུགས་སོ།།
སྙན་བརྒྱུད་རིན་ཆེན་སྒྲོན་གསལ་གྱི་ཤོག་དྲིལ་དང་པོ་གཅོད་ཀྱི་
ཁྲིད་ཡིག་གི་ཟུར་བྱང་མན་ངག་དགོངས་གཅོད་རྣམ་གསུམ་ཞེས་
བྱ་བ་བཞུགས་སོ།།
མཆོད་གཏོར་ཟིན་རིས།
སྦྱིན་པ་རྣམ་བཞིའི་ལག་ལེན་ཚོགས་གཉིས་གཏེར་གྱི་མཛོད་ཁང་
བཞུགས།།
28)
3124
316
3



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ཉམས་ཁྲིད་སྙིང་གི་རྒྱ་ཅན་ཞེས་བྱ་བ་མན་ངག་ཁྲིད་
ཉམས་སུ་ལེན་པ་པོས་ཟུར་དུ་འཆང་བ་
བདེ་བ་བཞུགས་སོ།།
༄༅། ། ཉམས་ཁྲིད་སྙིང་གི་རྒྱ་ཅན་ཞེས་བྱ་བ་བླ་མ་བཀའ་དྲིན་ཅན་གྱི་
ཞབས་ལ་འདུད།
བདག་མེད་ཡེ་ཤེས་འབར་བའི་ལྡིང་ཁང་ནས།།
འགག་གནས་གསུམ་བྲལ་བའི་བླ་མ་ལ།།
རང་རིག་རང་ཤར་ངང་དུ་ཕྱག་འཚལ་ནས།།
སྐལ་ལྡན་མ་ནོར་ལམ་ལ་ཁྲིད་པའི་ཕྱིར།།
དྲི་མེད་ལུང་གི་དགོངས་དོན་མདོར་བསྡུས་ནས།།
རང་གཞན་དོན་དུ་བརྩེ་བས་འདི་བགྱིའོ།།
དེ་ལ་སེམས་ཅན་གང་ཞིག་རྫོགས་པའི་སངས་རྒྱས་ཀྱི་གོ་འཕང་སྒྲུབ་པ་ལ།
ནང་པ་སངས་རྒྱས་ཀྱི་བསྟན་པའི་སྒོར་འཇུག་དགོས། དེ་ཡང་སངས་རྒྱས་བསྟན་
པའི་ཉམས་ལེན་ཐམས་ཅད་མདོར་བསྡུ་ན་སྤང་སྒྱུར་གྲོལ་གསུམ་ལ་འདུས། དེ་
ལ་འདི་ཐེག་པ་ཆེན་པོ་གྲོལ་ལམ་ལ་ཞུགས་ནས་ཚེ་གཅིག་ལུས་གཅིག་ལ་སངས་རྒྱས་
མངོན་དུ་ཐོབ་པར་བྱེད་པའི་ཐབས་ལམ་ཁྱད་པར་ཅན་དེ་ཉིད་ཡིན་ལ། དེ་ལའང་
ཐོས་བསམ་སྒོམ་གསུམ་གྱི་སྒོ་ནས་འཇུག་པས་ལམ་དང་འབྲས་བུ་གང་ཡིན་པ་དེ་
ཉིད་འཐོབ་པར་འགྱུར་བ་སྟེ། ལྟ་བ་ཁྱུང་ཆེན་གཡུང་དྲུང་གསང་བའི་རྒྱུད་ལས།
ཟུགས།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཐོས་བསམ་སྒོམ་པ་གསུམ་སྦྱོང་པས།། ཀུན་འགྲོའི་སྒྲིབ་པ་དག་གྱུར་ནས།། སྒོམ་
ལམ་སེམས་དཔའ་འཐོབ་པ་འགྱུར།། ཞེས་དང་། རྫོགས་པ་ཆེན་པོ་ལས། ཤེས་རབ་
གསུམ་གྱིས་རྒྱུད་འབྱོངས་ནས།། ཡང་དག་འབྲས་བུ་ངེས་པར་ཐོབ། ཅེས་གསུངས།
དེ་ནས་དང་པོ་ཐོས་བྱུང་གི་ཤེས་རབ་ལ་བརྟེན་ནས་བསམ་བྱུང་གི་ཤེས་རབ་སྐྱེ་
བསམ་བྱུང་གི་ཤེས་རབ་ལ་བརྟེན་ནས་སྒོམ་བྱུང་གི་ཤེས་རབ་སྐྱེ་བས་ན།། ཐོག་མར་
ཐོས་པའི་ཤེས་རབ་ལ་སྦྱང་དགོས་ཤིང་། དེ་ཡང་བླ་མ་ལ་རག་ལས་པས།། བླ་མས་
ཅི་ལྟར་གསུངས་པའི་སྒྲ་ཅི་བཞིན་པ་དེ།། ཆད་ལྷག་དང་ནོར་འཁྲུལ་མེད་པ་བློར་
ཆུད་ངེས་པ་ཞིག་བྱེད་དགོས་ལ། དེང་སང་བླ་མས་ཚར་གཅིག་གསུངས་པ་དེ་སློབ་
བུས་ཚར་གཅིག་ཉན་པ་ལྟར་བྱེད་ནས། ཚར་གཅིག་གི་འཆད་ཉན་རྫོགས་ཟིན་
པ་དང་། སློབ་བུའི་རྒྱུད་ལ་ཚིག་དོན་ཁ་ཡ་ཙམ་ཡང་མ་ངེས་པར། དཔོན་སློབ་
གཉིས་ཀས་དེས་ཆོག་པར་རློམས་འདུག་ཀྱང་། དེ་འདྲ་འདིའི་ཐོས་པའི་གོ་མི་ཆོད་
དེ། དེའི་ནང་ནས་སངས་རྒྱས་སྒྲུབ་པའི་ཐབས་ཤིག་འབྱུང་བའི་གནས་ཡོད་པ་
མ་མཐོང་། དེས་བསམ་པའི་ཤེས་རབ་ཀྱིས་བླ་མའི་གསུངས་པའི་ཚིག་དོན་གང་
ཡིན་པ་དེ་ཉིད་རྟོག་དཔྱད་དང་གཞིག་འགྲེལ་གྱིས་གཏན་ལ་ཕབ་ནས། དོན་མ་
ནོར་བ་ཕྱུང་ལ་སྒོམ་པ་ཉམས་སུ་ལེན་པའི་དུས། ཐོགས་པ་མེད་པ་ཞིག་བྱ་དགོས།
ཚིག་གི་དོན་མ་རྟོགས་པ་དང་། ཚིག་དོན་ཡ་བྲལ་དུ་སོང་བ་དང་། ཚིག་ཙམ་དུ་
ལུས་པ་རྣམས་ནི། དཔེར་ན་གསེར་ལག་ཏུ་ཐོབ་པ་དང་། ངོ་མ་ཤེས་ནས་ཕྱིར་དོར་
བ་དང་འདྲ་སྟེ། དེས་འཁོར་བ་ལས་ཐར་པའི་རྐྱེན་དུ་མི་འགྲོ་ཞིང་། ཉན་བཤད་
བྱེད་པ་དོན་མེད་དུ་འགྱུར། དེ་བས་ཚིག་གི་གདར་ཤ་བཅད་ནས་དོན་ཧྲིལ་གྱིས་
ཕྱུང་སྟེ། བོན་དང་བོན་མིན་རྣམ་པར་འབྱེད་པའི་ཤེས་རབ་ལ་དབང་ཐོབ་པ་ཞིག་
བྱེད་པ་ཐོག་མ་གནད་དུ་ཆེ། དེ་ལྟར་ཐུན་མོང་བོན་གྱི་ཚིག་དོན་མ་ནོར་བ་བློར་
2



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ཆུད་པ་དང་། དེ་ནས་ལུང་རིགས་ཀྱིས་རང་སེམས་ཀྱི་གནས་ལུགས་གཏན་ལ་ཕབ་
པ་ལ། ཐོག་མ་ཞི་གནས་བཙལ་བ་《རྒྱུད་སྨིན་ཅིང་གྲོལ་བར་བྱེད་པའི་ས་བཅད་དང་པོ་ལྟར་རོ། །） །
གཞུང་ལྟར་ལ། དེ་ནས་ལྷག་མཐོང་རྒྱུད་ལ་བསྐྱེད་པ་ནི། དཔེར་ན་སེམས་ཅན་
གནག་ཕྱུགས་ལྟ་བུ་ཞིག་སྟོར་ནས་མེད་ན།། གང་དུ་སྟོར་བའི་ས་ཕྱོགས་སུ་བཙལ་
ནས་རྙེད་པ་དང་། ངོས་ཀྱི་གཟུང་ལ་རང་གི་ཡིན་མིན་རང་ལ་ངོ་འཕྲོད་དགོས་
པ་བཞིན་དུ། རང་རིག་རང་ངོ་མ་ཤེས་ནས་སྟོར་བ་ལྟ་བུ་དེ་སླར་བཙལ་ནས་རྙེད་
པ་དང་དེ་ངོས་བཅར་གྱིས་བཟུངས་ལ། དེའི་ངོ་བོ་དང་གནས་ལུགས་སོགས་མཚན་
ཉིད་གང་ཡིན་པ་དེ་ཉིད་ངོ་ཤེས་ནས། ངེས་ཤེས་ལྷངས་ཀྱིས་རྙེད་དེ་ཐེ་ཚོམ་བྲལ་
བ་ཞིག་དགོས་པ་ཡིན་པས། དེ་ལས་དང་པོ་སེམས་ཚོལ་གྱི་སྐབས་སུ། བླ་མས་
སློབ་བུ་ལ། ཁྱོད་རང་གི་སེམས་ཟེར་བའི་སྒྲ་བོ་ཆེ། གཡེར་པོ་ཆེ་དེ་སུ་ལ་ཟེར།
ད་ལྟ་གང་ན་ཡོད། ཁྱོད་རང་ཚོལ་དུ་སོང་ལ། རྙེད་བྱུང་བ་དང་ངའི་རྩར་ཤོག་ཅིག་
བྱས་ལ། ཕྱིའི་འབྱུང་བའི་ཡུལ་ལ་ཚོལ་དུ་གཞུག རྡོ་ཤིང་ལ་སོགས་པའི་དངོས་པོ་
ཅན་བཟུང་ནས་བྱུང་ན། དེའི་སྟེང་ན་ཚད་ལེཊ་པར་བཅད། མ་རྙེད་ན། འོ་ན་
ཁྱེད་རང་གི་ལུས་མགོ་མཇུག་ཕྱི་ནང་བར་གསུམ་ལ་སེམས་བྱ་བ་འདུག་གམ་མི་འདུག་
ལྟོས་ཤིག་བྱས་ལ། ནང་ཕུང་པོའི་ཁམས་ལ་ཚོལ་དུ་གཞུག འདི་ཡིན་ཟེར་བྱུང་
ན། དེའི་སྟེང་ནས་རྩད་ཆོད་པར་བཅད། མི་འདུག་ཟེར་ན། འོ་ན་ང་ལ་ཚུར་
སྨྲ་བ་པོ་དེ་སུ་ཡིན། ལུས་ཡིན་ནམ། ངག་ཡིན་ནམ། ཡིད་ཡིན་དེ་ལ་གཙོ་གང་ཆེ།
ཨ་ལ་ཕར་ལྟ་བ་པོ་དེ་སུ་ཡིན། ལུས་ཡིན་ནམ། ངག་ཡིན་ནམ། ཡིད་ཡིན་དེ་ལ་
གཙོ་གང་ཚེ་ལྟོས་ཤིག་བྱས་ལ། ཡང་ཡང་རྩད་བཅད་དུ་བཅུག སྒོ་གཞན་མ་གཉིས་
གང་རུང་ཞིག་གི་སྟེང་དུ་བྱུང་ན། དེའི་སྟེང་ནས་རྩད་བཅད། ཡིད་ཐོག་ཏུ་ཕེབ་
བྱུང་ན་དེ་ངོས་ཟིན་དགོས་པས། བར་དུ་བཟུང་ཐབས་ནི། ཡིག་འབྲུ་དང་། ལྷ་
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྐུ་དང་། ཕྱག་མཚན་སོགས་དངོས་པོ་ཕྲ་མོ་གང་རུང་ཞིག་ལ་བརྟེན་ནས་བཟུང་
དགོས་ལ། འོན་ཀྱང་གོང་མ་རྣམས་ཀྱི་ཞལ་ཁྲིད་དང་། གདམས་པ་འདིའི་ལུགས་
ཀྱི་ཨ་ལ་བརྟེན་ནས་བཟུང་བ་ཡིན་པས། དེ་ལའང་མཚན་བཅས་དང་མཚན་མེད་
གཉིས་ལས། དང་པོ་ཁྲིད་གཞུང་ལྟར། (མཚན་བཅས་སེམས་བཟུངས་ཀྱི་སྐབས་ལྟར།) ལུས་
གནས་དང་། ལྟ་སྟངས་ཀྱི་གནད་རྣམས་གཅུན་ལ།། ཤོག་གུ་ལ་བྲིས་པའི་ཡི་གེ་ཨ་
དཀར་ལ་ཤེས་པ་གཏད་ལ། ཞག་གསུམ་མམ། བཞི་ལྔ་ཙམ་ལ་ཡང་ཡང་བསྒོམ་
དུ་བཅུག །དེ་ཡང་ཐུན་ཐུང་ལ་གྲངས་མང་བ་བྱ། ཐུན་བར་རྣམས་སུ་བླ་མ་རྒྱང་
འབོད་དང་གསོལ་འདེབས་ལ་བརྩོན། དེ་ནས་མཚན་མེད་ཀྱི་ཨ་ལ་བརྟེན་ནས་
བསྒོམ་དུ་བཞུགས་ཏེ།། གནས་དབེན་པ་མུན་པ་ཡོད་པའི་སའམ།། ཡང་ན་གོས་
ཀྱིས་མགོ་ཕུབ་ལ་སོགས་པས་མུན་པ་ཡོང་བའི་ཐབས་བྱས་ལ། སྔར་གྱི་ཨ་དཀར་
དེ་ཡིད་ཐོག་ཡང་ཡང་བསྒོམ་ནས་ཨེ་ཡོང་བལྟས་པས། ཡོང་ན་དེ་ལ་མི་ཡེངས་བ་
ཡང་ཡང་བསྒོམ་ལ། དེ་ཡང་ཐུན་ལ་གྲངས་མང་བ་བྱས་ཏེ་ཞག་གསུམ་མམ་བཞི་
ལྔ་ཙམ་ལ་སྒོམ་དུ་བཅུག །མི་ཡོང་ན་ལྷ་སྐུ་ལ་བརྟེན་ནས་མཚན་བཅས་དང་མཚན་
མེད་ཀྱི་ཁྲིད་ཐབས་གོང་ལྟར་གནད་དུ་བསྣུན། དེ་ལའང་མི་ཡོང་ན་མཚན་བཅས་
དང་མཚན་མེད་སྤེལ་མ་བསྒོམ་དུ་བཅུག །དེ་ལྟར་མཚན་མེད་ཀྱི་ཨའམ་ལྷ་སྐུ་སྒོམ་
པ་ཡོང་བ་འདུག་ན། མཐའ་མ་དེའི་ངོ་བོ་དང་མཚན་ཉིད་གང་ཡིན་པ་དེ་ཉིད་
ངོས་ཟིན་དགོས་པས། གོང་ལྟར་ཨའམ་ལྷ་སྐུ་བསྒོམ་ནས་གསལ་བ་དེ། ཤེས་པ་
ཅི་འདྲ་བ་གཅིག་གིས་གསལ་བ་ཡིན། དངོས་པོ་ཅན་གཅིག་གིས་གསལ་བ་ཡིན་
ནམ། ཡང་ན་ཁ་དོག་ཅན་གཅིག་གིས་གསལ་བ་ཡིན་ནམ། །གང་གིས་གསལ་བ་
ཡིན་ཡང་ནས་ཡང་དུ་བརྟག་བཅུག་ལ། ཨའམ་ལྷ་སྐུ་གསལ་བྱེད་ཀྱི་ཤེས་པ་དེ་ལ།
དངོས་པོ་དང་། ཁ་དོག་སོགས་གང་ཡང་མ་གྲུབ་པ། དཔེར་ན་ཁང་སྟོང་ནང་དུ་
4



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
རྐུན་མ་ཞུགས་པ་ལྟར་སྟོང་སངས་ཀྱིས་སོང་བ་རྟོགས་དགོས་སོ། །ཡང་གོང་ལྟར་
བསྒོམ་ནས།། ཨའམ་ལྷ་སྐུ་ལྷངས་ཀྱིས་གསལ་བྱུང་བ་དང་།། ཨའམ་ལྷ་སྐུ་གསལ་
བ་དེ་དངོས་པོ་ཅན་གཅིག་འདུག་གམ།། ཁ་དོག་ཅན་གཅིག་འདུག་གམ། གང་
འདྲ་བ་ཞིག་འདུག་བརྟག་བཅུག་ལ། ཨའམ་ལྷ་སྐུ་ལ་དངོས་པོ་དང་ཁ་དོག་མེད་
པ། དཔེར་ན་ནམ་མཁའ་ལ་འཇའ་འོད་ཡལ་བ་ལྟར་སྟོང་སངས་ཀྱིས་སོང་བ་རྟོགས་
དགོས་སོ། །ཡང་གོང་ལྟར་བསྒོམས་ནས། ཨའམ་ལྷ་སྐུ་ལྷངས་ཀྱིས་གསལ་བྱུང་
བ་དང་། ཨའམ་ལྷ་སྐུ་གསལ་བ་དེ་དང་། གསལ་བྱེད་ཀྱི་ཤེས་པ་དེ་གཉིས་གཉིས་
སུ་འདུག་གམ་མི་འདུག་བརྟག་བཅུག་ལ། ཨའམ་ལྷ་སྐུ་དང་དེ་གསལ་བྱེད་ཀྱི་ཤེས་
པ་གཉིས་ཀ་རང་བཞིན་མེད་པ་དཔེར་ན་བར་སྣང་སྟོང་པ་གཉིས་གཅིག་ཏུ་འདྲེས་
པ་ལྟར་སྟོང་སངས་ཀྱིས་སོང་བ་རྟོཊ་དགོས་སོ། །དེ་ལྟར་ཨ་དང་གསལ་བྱེད་ཀྱི་
ཤེས་པ་གཉིས་ཀ་རང་བཞིན་མེད་པ་སྟོང་སངས་ཀྱིས་སངས་བ་དེ། ཕྱིའི་ནམ་མཁའ་
སྟོང་པ་འདི་དང་འདྲའམ་མི་འདྲ་བརྟག་བཅུག་ལ། ཕྱིའི་ནམ་མཁའ་སྟོང་པ་རང་
གིས་རང་སྟོང་པ་མི་གསལ་བས་སྟོང་པ་ཕྱལ་ཆད་ལ་སོང་ཞིང་། ནང་ཤེས་པ་སྟོང་
པ་རང་གི་རང་སྟོང་པ་གསལ་བས་སྟོང་ཉིད་རང་གསལ་དུ་འདུག་པས། ཕྱིའི་
སྟོང་པའི་མཚོན་དུ་མེད་པ་སྟོང་པ་ལ་གསལ་བ་རང་ཆས་སུ་གནས་པ་རྟོགས་དགོས་
སོ། །ཡང་གོང་ལྟར་བསྒོམ་ནས། སྟོང་པ་དང་གསལ་བ་གཉིས་གཅིག་གམ་ཐ་དད་
བརྟག་བཅུག་ལ། སྟོང་པ་གང་ཡིན་པ་དེ་གསལ་བ། གསལ་བ་གང་ཡིན་པ་དེ་སྟོང་
པ། སྟོང་གསལ་གཉིས་དབྱེར་བས་མི་ཕྱེད་པ། དཔེར་ན་བར་སྣང་སྟོང་པ་ལ་ཉི་
མ་ཤར་བ་བཞིན། གཉིས་མེད་གཅིག་པ་སྒྲིབ་མེད་ཟང་ཐལ་དུ་རང་ལ་རང་ཤར་
གསལ་སྟོང་ཟུང་འཇུག་ཏུ་རྟོགས་དགོས་སོ། །ཡང་གོང་ལྟར་བསྒོམས་ནས། དེ་ལྟར་
གསལ་སྟོང་དབྱེར་མི་ཕྱེད་པའི་ཤེས་རིག་ཟང་མ་དེ་ལ། ཕྱི་ནང་ཨི་འདུག ཕྱོགས་
$



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རིས་ཨི་འདུག གསལ་སྒྲིབ་ཨི་འདུག རེ་དོག་ཨི་འདུག རྒྱུ་རྐྱེན་ཨི་འདུག འགྲོ་
འོང་ཨི་འདུག་བརྟག་བཅུག་ལ། ཕྱི་ནང་མེད་པ་སྤྱི་བླུགས། ཕྱོགས་རིས་མེད་པ་
ཀུན་ཁྱབ། གསལ་སྒྲིབ་མེད་པ་རང་ཤར། རེ་དོགས་མེད་པ་ལྷུན་གྲུབ། རྒྱུ་རྐྱེན་མེད་
པ་རང་བྱུང་། འགྲོ་འོང་མེད་པ་ཡེ་ནས་རང་ལ་གནས་པ་རྟོགས་དགོས་སོ། །དེ་
ལྟར་སེམས་ཀྱི་གནས་ལུགས་གཏན་ལ་ཕབ་ཟིན་པ་དང་། དེ་ནས་སྣང་བ་
གཏན་ལ་ཕབ་པ་ནི། སྤྱིར་སངས་རྒྱས་ཀྱིས་སྣང་བ་ཐམས་ཅད་རང་སྣང་དངོས་
མེད་དུ་མཐོང་། སེམས་ཅན་གྱིས་ཐམས་ཅད་ཕ་རོལ་ན་སྣང་བ་རང་རྒྱུད་པར་འཛིན་
པ་སྟེ། སྣང་བ་རང་ཐོག་ཏུ་ཆོད་མ་ཆོད་ཀྱིས། སངས་རྒྱས་དང་སེམས་ཅན་གཉིས་
སུ་ཁ་ཚན་ཆད་པས། ད་སྣང་བ་སེམས་སུ་ཐག་བཅད། སེམས་སྟོང་པ་ཐག་བཅད་
དགོས་པས་ན། དེའི་ཚུལ་ནི། ལུས་གནད་ལྟ་སྟངས་རྣམས་གཞུང་ལྟར་བྱས་ལ།
(སེམས་བཟུང་སྐབས་ལྟར།) མདུན་དུ་རྡོ་བ་ཆེ་ཆུང་གང་རུང་ཞིག་བཞག དེ་ལ་མིག་
མི་ཡེང་བར་ཡུན་རིང་དུ་ལྟ། དེ་ནས་མིག་བཙུམ་ནས་སྔར་གྱི་རྡོ་དེ་ཡིད་ཐོག་ཏུ་
ཡང་ཡང་བསྒོམས་ནས། གསལ་ལྷངས་ཀྱི་བྱུང་བ་དང་། སྔར་གྱི་རྡོ་དེ་དང་། ཡིད་
ཡུལ་དུ་བྱུང་བའི་རྡོ་དེ་གཉིས་ཁྱད་པར་འདུག་གམ་མི་འདུག་བརྟག་བཅུག་ལ།
གཉིས་ཀ་སེམས་ཀྱིས་མཐོང་བ་ལ་ཁྱད་མི་འདུག་ཅིང་། རྡོ་དེ་ལ་སེམས་ཀྱི་ཕར་བཟུང་
བའི་དུས་དངོས་པོ་ཅན་དུ་སྣང་ལ། འཛིན་བྱེད་ཀྱི་ཤེས་པ་ལ་ཚུར་ཅེར་གྱིས་བལྟས་
པས་བཟུང་བའི་ཡུལ་དང་། འཛིན་པའི་སེམས་གཉིས་ཀ་མ་གྲུབ་པར་སྟོང་སངས་
ཀྱི་སོང་བ་རྟོགས་དགོས་ལ། དེ་ལ་སྣང་བ་སེམས་སུ་གྲོལ། སེམས་སྟོང་པ་གྲོལ་བྱ་
བ་ཡིན། སྣང་བ་ལ་སེམས་ཀྱིས་ཕར་བཟུང་ནས་སྣང་བའི་རྗེས་སུ་འབྲང་ན་ཆོད་
པའི་དུས་མི་འོང་བས། ནང་འཛིན་བྱེད་ཀྱི་ཤེས་པ་རང་གི་ངོ་བོ་གཞི་མེད་རྩ་བྲལ་
དངོས་མེད་ཟང་ཐལ་དུ་མཐོང་བ་དང་། ཕྱིའི་བཟུང་བའི་ཡུལ་གྱི་སྣང་བ་ཡང་དེའི་
6



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ཤུགས་ཀྱིས་རང་གྲོལ་དུ་གྲོལ་བ་སྟེ། དངོས་པོ་ཅན་གྱི་རྟོག་པ་ཞུགས་པའི་ས་མེད་པས་
བཟུང་འཛིན་རང་གྲོལ་དུ་གྲོལ་ཞེས་བྱའོ། །དེ་ལྟར་ལྗོན་ཤིང་ཆུ་བོ་བྲག་རི་རི་རབ་རྣམས་
ལའང་རིམ་གྱིས་དམིགས་པ་སྤོ་ལ་བསྒོམ་དུ་བཅུག །དེ་ནས་མིག་གི་གཟུགས། རྣ་
བའི་སྒྲ་ལ་སོགས་པའི་ཚོགས་དྲུག་གི་སྣང་བ་རྣམས་ལ་རིམ་གྱི་བསྒོམ་དུ་བཅུག །དེ་
ནས་ངན་སོང་མཐོ་རིས་ཐར་པ་རྣམས་ལ་དམིགས་པ་སྤོ་ལ་བསྒོམ་དུ་བཅུག
ནས་འཁོར་བ་དང་མྱང་འདས་ལ་གོང་ལྟར་སྒོམ་དུ་བཅུག་པའི་མཐར། འཁོར་
འདས་ལམ་གསུམ་གྱིས་བསྡུས་པའི་བོན་ཐམས་ཅད་རང་སེམས་ལས་བྱུང་། རང་
སེམས་སུ་སྣང་། རང་སེམས་ལ་ཐིམ་སྟེ། ཐམས་ཅད་སེམས་ཀྱི་ཆོ་འཕྲུལ་ཡོ་ལང་
རང་རྩལ་ཏེ། སེམས་ལས་མ་བྱུང་བའི་སྣང་བ་ལོགས་སུ་མེད་པ་ཐག་ཆོད། ཐེ་ཚོམ་
དང་བྲལ་བ་དང་། དེ་ནས་བར་རྣམ་རྟོག་གཏན་ལ་ཕབ་པ་ནི། ལུས་གནད་ལྟ་
སྟངས་བཅུན་ལ། སེམས་སྔར་སོང་གི་རྗེས་མི་བཅད། ཕྱིས་འོང་གི་མདུན་མི་བསུ།
ད་ལྟའི་ཤེས་པ་ལ་བཟོ་བཅོས་མི་བྱེད་པ། རང་བཞིན་གྱི་གནས་ལུགས་གང་ཡིན་
པའི་སྟེང་དུ་རང་བབས་སུ་བཞག་ལ། དེ་ནས་རང་གི་ཡིད་དུ་མི་འོང་བ་སྒྲ་ལྟ་བུ་
ཞིག་གིས་རང་ལ་བརྡུང་བརྡེག་དང་། མཚང་འདོན་བརྙས་བཞག་ཚིག་རྩུབ་སྨྲོས་
པ་སོགས་ཆེད་དུ་དྲན་བཅུག་ནས་ཡང་ཡང་བསྒོམ་པས། དེ་ལ་མི་བཟོད་པའི་སྡང་
སེམས་སྙིང་གི་དཀྱིལ་ན་མེ་འབར་འབར་བྱེད་པའི་བློ་ཤུགས་དྲག་པོ་སྐྱེས་བྱུང་བ་
དང་། དེ་གཅར་གྱིས་ངོས་བཟུང་ནས་ངོ་བོར་ལྟ། ཁུང་གཅར་རྩད་བཅད། ཕྱི་
ནང་དུ་གཞིག་ཅིང་དཔྱད་དུ་བཅུག་ལ། ཁང་སྟོང་ནས་རྐུན་མ་བྲོས་པ་ལྟར། གར་
སོང་ཆ་མེད། བཙལ་བས་མ་རྙེད། བལྟས་པས་མ་མཐོང་། ཞེ་སྡང་བྱ་སྡང་བྱེད་
ཀྱི་རྟོག་པ་ཐམས་ཅད་གཞི་རྩ་མེད་པར་ཧར་གྱིས་གྲོལ། སངས་ཀྱིས་ཡལ། དང་
པོ་མ་བྱུང་། ད་ལྟར་མི་གནས། གར་ལ་མ་སོང་། ངང་དེར་རང་བཞིན་རང་ཡལ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡིན་པ་རྟོགས་དགོས་སོ། །དེ་ལྟར་འདོད་ཆགས་ང་རྒྱལ་ཕྲག་དོག་ལ་སོགས་རྣམ་
རྟོག་གང་ཡང་ཆེད་བསྐྱེད་ཅིང་གོང་ལྟར་རྩད་བཅད་ལ། བསྒོམ་དུ་གཞུག་པས།
རྣམ་རྟོག་གི་ངོ་བོ་སྟོང་པ་ཐག་ཆོད་ནས་རེ་དོགས་མི་དགོས་པར་འབྱུང་ངོ་། །དེ་
ལྟར་སེམས་གཏན་ལ་ཕབ་པ་ལ་ཞག་གསུམ་མམ་བཞི་ལྔ་ཙམ་རེས་རིམ་བཞིན་ཉམས་
ལེན་རྣམས་གཅིག་རྗེས་སུ་གཅིག་མཐུད་ལ་རྩ་གདར་ལེགས་པར་བཅད། དེ་ནས་
འོག་མ་གཉིས་ཀྱང་དེ་བཞིན་རིམ་གྱིས་གཏན་ལ་ཕབ་སྟེ། དེ་དག་ཐམས་ཅ་
པ་ཅད་བླ་
མའི་ཞལ་གྱི་མན་ངག་ལ་རག་ལས་ཤིང་། བླ་མའི་ཞལ་ཁྲིད་ཀྱིས་མ་ཟིན་ན། ལྡེ་
མིག་ལས། གདམས་ངག་མེད་པའི་ཡིད་དཔྱོད་ཀྱིས།། དོན་སྤྱི་ཙམ་ལས་དོན་མི་
མཐོང་།། ཞེས་གསུངས་པ་ལྟར། དོན་གྱི་ཐོག་ཏུ་ཕེབས་པ་བཀའ་བས་གདམས་
ངག་དང་ལྡན་པའི་བླ་མས་ཁྲིད་བཏབ་པ་སློབ་བུའི་ཉམས་སུ་མྱོང་། ཡིད་ཆེས་ཐག་
ཆོད་ཐེ་ཚོམ་དང་བྲལ་བ་དང་། དེ་ནས་བླ་མས་ངོ་སྤྲོད་ཀྱི་གདམས་པ་གདབ་
དགོས་པས། སློབ་མ་བདེ་བའི་སྟན་ལ་ཆ་ལུགས་ལྔ་ལྡན་གྱི་ཕྱག་རྒྱུ་དང་བཅས་པའི་
གནས་ལུགས་ཀྱི་ངང་སྐྱོང་དུ་བཅུག་ལ། བླ་མས་འདི་སྐད་བརྗོད། འོ་ན་སེམས་
ཞེས་འབོད་པའི་སྒྲ་བོ་ཆེ། གཡེར་པོ་ཆེ་དེ་གང་ལ་ཟེར་བ་ཡིན་སྙམ་ན། དེ་ལ་དངོས་
པོ་དང་གཟུགས་དབྱིབས་ཅན་མཐོང་དུ་མེད།། ཁ་དོག་དང་མཚན་མ་ཅན་མཐོང་
དུ་མེད།། ཕར་བལྟས་པས་ཅི་ཡང་མཐོང་དུ་མི་འདུག་ན།། ཚུར་ལྟ་མཁན་གྱི་ཤེས་
པ་རང་ལ་ཅིར་གྱིས་ལྟོས་དང་། དེ་ལ་དངོས་པོ་དང་གཟུགས་དབྱིབས་ཅན་མཐོང་
དུ་མེད།། ཕར་བལྟས་པས་ཅི་ཡང་མཐོང་དུ་མི་འདུག་ན།། ཚུར་ལྟ་མཁན་གྱི་ཤེས་
པ་རང་ལ་ཅེར་གྱིས་ལྟོས་དང་། ལྟ་མཁན་རང་ཡང་ཕྱི་ནང་བར་གསུམ་གར་ཡང་
མི་འདུག །དེ་བས་ན་ལྟ་བྱའི་ཡུལ་མེད།། ལྟ་བྱེད་ཀྱི་མཁན་པོ་མེད།། ཐམས་ཅད་
སྟོང་པའོ། །སྟོང་པ་དེ་ལས་རྩལ་མ་འགག་པ་སྣ་ཚོགས་སུ་ཤར་ཡང་། སྟོང་ཉིད་



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ལ་འཕོ་འགྱུར་དང་གསལ་སྒྲིབ་མེད་། སྟོང་པའི་བཅུད་དུ་གསལ་བ་ཤར་ཏེ། སེམས་
སྟོང་པ་ཤེས་པ་དེ་ལ་གསལ་བ་ཟེར་བ་ཡིན། གསལ་བའང་འདི་ཞེས་མཚོན་དུ་མེད་
པ་སྟོང་པའོ། །གསལ་བ་དང་རིག་པ་གཉིས་དོན་གཅིག་ལ་ཡིན། གསལ་བའམ་
རིག་པ་དངོས་མེད་ཤེས་པ་དེ་ལ་གསལ་སྟོང་ཟུང་འཇུག་ཟེར། གསལ་སྟོང་གཉིས་
ཕྱོགས་རེར་བཟུང་བ་མ་ཡིན་པའི་ཤེས་པ་སྟོང་ལ་གསལ་བའི་རང་བཞིན་ཅན་རྣམ་
རྟོག་གི་དྲི་མ་དང་བྲལ་དེ་ལ་ཟུང་འཇུག་བདེ་བ་ཆེན་པོ་འམ་སྐུ་གསུམ་གྱི་ངོ་བོ་ཟེར་
ཏེ། དོན་རྒྱུད་ལས། སྟོང་གསལ་འཛིན་མེད་ལྷང་ངེ་བ།། སྐུ་གསུམ་གཅེར་མཐོང་
འདི་རང་ཡིན།། ཞེས་གསུངས། དེས་ན་རང་གི་སེམས་ཉིད་སྟོང་པ་ཟང་ཐལ་ཆེན་
པོ་འདི། ཡེ་ནས་རང་ལ་རང་ཤར་ཡིན་པས་ཕར་སྤང་རྒྱུ་དང་། ཚུར་བླང་རྒྱུ་མེད།
སོར་བཞག་རང་གནས་ཀྱི། ཕྱིའི་ཚོགས་དྲུག་གི་སྣང་བ་ལ་སོགས་ཅི་སྣང་ཡང་
སྣང་ཙམ་ལས་སྟོང་། སྟོང་ཙམ་ལས་སྣང་སྟེ། སྣང་སྟོང་དབྱེར་མེད། མ་འགགས་
པར་ལྷག་ལྷག་ཤར། རང་བཞིན་མེད་པར་ཁྲོལ་ཁྲོལ་གྲོལ་བས།། ཤར་གྲོལ་དུས་
མཉམ་ཡིན། སྣང་བ་འདི་རང་ལ་སྣང་། རང་ལ་ཤར། རང་ལ་གསལ། རང་སྣང་
དངོས་མེད་སྒྱུ་མའམ་རྨི་ལམ་ལྟ་བུ་འདི་རང་གི་རིག་པའི་རང་གདངས་རང་ལ་ཤར་
བ་ཡིན་ཏེ། གྱེར་སྤུང་སྣང་བཞེར་ལོད་པོས། གང་ཤར་དེ་ཉིད་རང་ཤར་རང་གྲོལ་
ཡིན།། ཅི་སྣང་ཐམས་ཅད་རང་སྣང་དངོས་མེད་ཡིན། ཞེས་གསུང་། ནང་དུ་ཉོན་
མོངས་དུག་ལྔ་ལ་སོགས་པའི་རྣམ་པར་རྟོག་པ་ཅི་སྐྱེས་ཀྱང་། སྟོང་པའི་ཀློང་ནས་
སྟོང་པ་ཤར་བ་ཡིན་པས། དགག་སྒྲུབ་སྤང་བླང་མེད་པ་ཐུག་འཕྲད་རང་གྲོལ་དུ་
ཤིག་ཤིག་ཐོངས། གསེར་གདམས་ལས། རྣམ་རྟོག་བཀག་པའི་སྒོམ་པ་དེ། བསྐལ་
པར་བསྒོམ་ཀྱང་མི་གྲོལ་ཏེ། ཐར་པ་ཐོབ་པའི་འབྲས་བུ་མེད།། ཅེས་དང་། ཉོན་
མོངས་རྣམ་རྟོག་གློ་བུར་བ། ངོས་བཟུང་བྲལ་ཏེ་ཡེ་ནས་སྟོང་། འདི་ཡེ་ཤེས་ཡིན་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པར་ཤེས་པར་གྱིས། ཞེས་གསུངས། དེ་ལྟར་སེམས་ཀྱི་ཡུལ་དུ་ཅི་བསམ་ཅི་དྲན་
གང་ཤར་གང་སྣང་ཐམས་ཅད་སེམས་ཉིད་རྩལ་ཡིན་པས། སྤང་བླང་མི་དགོས།
རེ་དོགས་མི་དགོས། རྩོལ་སྒྲུབ་མི་དགོས། རང་ཤར་རང་གྲོལ་ཡིན་ཏེ། དོན་རྒྱུད་
ལས། ང་ཡི་རང་བཞིན་ཅི་ཡང་མེད་པ་ལ།། ང་ཡི་མཚན་ཉིད་སྣ་ཚོགས་ཅི་ཡང་
འཆར། ཤར་ཙམ་ཉིད་ལས་སྣ་ཚོགས་རང་སར་གྲོལ། ཞེས་གསུངས། མདོར་ན་ཕྱིའི་
སྣང་བ་ཡང་སེམས་། ནང་གི་རྣམ་རྟོག་ཀྱང་སེམས། ཐམས་ཅད་སེམས་སུ་ཡོ་ལང་
།
སེམས་ཉིད་ཀྱི་ངོ་བོ་སྟོང་སངས་ཀྱི་སོང་ནས་གཞི་རྩ་ནང་དུ་ཆོད་པས། ཅི་དྲན་
ན་དྲན། གང་འགྱོ་ན་འགྱུ། གར་སོང་ན་སོང་། དངོས་མེད་ཡིན་པས་དྲན་པས་
ཅི་དྲན། སྟོང་པ་ཡིན་པས་འགྱུ་ན་ཅི་འགྱུ། ཅི་ཡང་མེད་པས་འགྲོ་མཁན་དང་
གནས་མཁན་མེད་དེ། །སྐྱ་རི་ལས། དངོས་མེད་ཡིན་པས་གླང་པོ་སྣ་ཡན་ཐོང་།
མི་འགྱུར་ངེས་ཀྱི་རེ་དོགས་ཐག་པ་ཆོད། ཅེས་དང་། སྟོང་རྒྱུང་གི་ཞལ་ནས། ཕྱི་ནང་
ཡེ་ནས་སེམས་ཉིད་ལ། རིག་པ་བཙོན་དུ་བཟུང་མི་དགོས།། ཞེས་གསུང་། དེ་ཡང་
མདོར་ཧྲིལ་གྱིས་དྲིལ་ན། ཁྱེད་རང་གི་ད་ལྟའི་ཤེས་པ་སྐད་ཅིག་མ་འདི།། ཕྱིའི་
ཡུལ་ལ་མ་ཞེན།། ནང་སེམས་ཀྱིས་མ་བཅིངས། གཟུང་འཛིན་གྱིས་སྒྲོགས་སུ་མ་
བཅུག །ལྟ་བསྒོམ་གྱི་རྩོལ་བས་མ་བསྒྲུབ། བློའི་རྟོག་དཔྱད་ཀྱིས་མ་བསླད། བཅའ་
བཅོས་དང་སྤྲོ་བསྡུ་མ་བྱེད་པ་ཐད་ཀར་རང་ལུགས་སུ་སོ་མ་ངང་དྭངས་ལ་ཞོག་
དང་། ཡོད་མེད་སྣང་སྟོང་། རྟག་ཆད་སྐྱེ་འགག་ལ་སོགས་པའི་མཐའ་ཐམས་ཅད་
དང་བྲལ་ནས། རིག་པ་ཡེ་གྲོལ། སྣང་བ་ཤུགས་གྲོལ། རྣམ་རྟོག་རང་གྲོལ་དུ་གྲོལ་
བ་སྟེ། གདོད་མའི་སངས་རྒྱས་ཀུན་ཏུ་བཟང་པོའི་དགོངས་པའི་མཐིལ་ལྷག་གེར་
བསྟན་པ་ཡིན་པས་ངོ་ཤེས་པར་གྱིས། དེ་ལྟར་ནའང་ཕྱིའི་སྣང་བ་འདི་དངོས་པོ་
ཅན་དུ་འདུག་པས། དེ་ཉིད་དངོས་མེད་དུ་འགྱུར་བའི་སྐབས་མེད་སྙམ་ན། ཐ་



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
མལ་གྱི་སྣང་བ་འདི་རང་གི་བློའི་སེམས་ཀྱིས་བྱས་པས། དངོས་འཛིན་གྱི་རྟོག་པ་
རང་སར་ཤིག་དང་། སྣང་བ་མ་འགག་ལ། དེར་འཛིན་གྱི་རྟོག་པ་མེད་པས། སྣང་
བའི་བདེན་ཞེན་དག་ནས་རང་སྣང་དག་པ་རུ་ལྷངས་ཀྱི་ཤར་འོང་བ་ཡིན། རང་
གི་དབང་པོའི་ངོ་ལ། སྣང་བ་ཐམས་ཅད་སེམས་རྟོག་གིས་མ་བསླད་ན། དེ་བཞིན་
ཉིད་ཀྱི་སྙིང་པོ་རང་ལ་ཤར་བ་ཡིན་ཏེ། སྙན་བརྒྱུད་ལས། （རྒྱལ་བུ་སྟོང་ཐུན་གྱི་དཔེ་སོགས་)
དབང་པོའི་ངོ་ལ་སྣང་བ་འདི། མ་བཅོས་སེམས་ཀྱི་སྙིང་པོ་ཤར། ཞེས་གསུངས།
ཅེས་གོ་བ་རྒྱུད་ལ་མ་སྐྱེས་བར་དུ་ཡང་ཡང་ངོ་སྤྲད་ལ། གཞུང་ལྟར་སེམས་འཛིན་
སྐབས་ཀྱི་ངོ་སྤྲད་དྲུག་པ་དང༌། (གྲོལ་བ་མཐར་ཕྱིན་པའི་ས་བཅད་འདྲེན་པ་ལྟར་） རྒྱུན་དུ་
རིག་པ་ངོ་སྤྲོད་ཀྱི་གདམས་པ་སོགས་ཀྱང་འདིར་གདབ་པར་བྱའོ།
སློབ་བུའི་རང་སེམས་ཀྱི་གནས་ལུགས། སྣང་བའི་འཆར་ལུགས། རྣམ་རྟོག་
གི་སྐྱེ་ལུགས་སོགས་ཀྱི་རྩད་ཆོད་པར་བཅད་ལ། དེ་ནས་ངོ་སྤྲོད་ཀྱི་གདམས་པ་གདབ་
པ་གལ་ཆེ།། འགའ་ཞིག་གིས་དེ་དག་ལེགས་པ་མི་བཅད་པ།། མགོ་མཐོང་རྭ་མཐོང་
ཙམ་གྱིས།། འོ་དེ་ཡིན་དེ་ལས་གཞན་མེད། དེ་ཉམས་སུ་ལོངས་ཤིག་ཟེར་ནས་ངོ༌
སྤྲད་བྱེད་འདུག་ཀྱང་
། དེ་འདྲ་བུ་ཆུང་རྒན་པོ་ཁས་ལེན་པ་དང་མཚུངས་ཏེ། དཔོན་
སློབ་གཉིས་ཀ་ངལ་བའི་རྒྱུ་ཙམ་ལས། འབྲས་བུ་ཡོད་པ་མ་མཐོང་། ཁྲིད་གཞུང་
ལས་ཀྱང་། འགའ་ཞིག་གིས་སེམས་ཅུང་ཙམ་ཟིན་པའམ། གནས་ཆ་ཅུང་ཙམ་
རྙེད་པའམ། གོ་བློ་ཕྱོགས་ཙམ་ཤར་བ་ངོ་འཕྲད་ཟེར་བ་མཐོང་སྟེ་འཛོལ་དོགས་
ཡོད་གསུངས་པ་དང་། ཁ་གཅིག་འདི་ནས་ངོ་སྤྲད་པ་བླུན།། （ལྷག་མཐོང་རྒྱུད་ལ་མ་
བསྐྱེད་
པའི་དོན་ནོ།།) ཅེས་གསུངས་པ་དག་ཀྱང་དེ་འདྲ་ལ་དགོངས་པ་མ་ཡིན་ནམ། །སྙན་
རྒྱུད་ལས་ཀྱང་། ཞི་གནས་རྐྱང་པ་ལས་ལྷག་མཐོང་རྒྱུད་ལ་སྐྱེད་མི་ནུས་པའི་བླ་
མ་ནི། དགྲ་མི་ཤ་བོས་ཀྱང་སྙིང་ན་གསུངས། སློབ་བུའི་རྩོད་ལེགས་པ་ཆོད་པ་དང་།
1༔



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བླ་མས་ངོ་སྤྲོད་ཀྱི་གདམས་པ་མ་བཏབ་ན། སློབ་མའི་བློའི་བྱེ་བྲག་མི་ཕྱེད། སློབ་མའི་
བློའི་བྱེ་བྲག་མ་འབྱེད་ན། བློ་དང་བསྟུན་ནས་ལམ་ལ་བཀྲི་བར་མི་ནུས། དེས་ན་
སློབ་མའི་མྱོང་བ་ཐོན་པའི་སྟེང་དུ་བླ་མའི་གདམས་ངག་བསྣུན་པས། གོ་བ་རྒྱུད་
ལ་སྐྱེས་ནས་བློ་རབ་འབྲིང་ཐ་མ་གསུམ་དུ་ཆད་ནས་འགྲོ་བ་སྟེ། དེ་ཡང་གཅིག་ཆར་
བ་དང་། ཐོད་རྒལ་བ་དང་། རིམ་སྐྱེས་པ་གསུམ་མོ།།
དེ་ལས་གཅིག་ཆར་བ་དང་། ཐོད་རྒལ་བ་གཉིས་གཉེན་པོ་བསྟེན་དགོས་མི་
དགོས་དང༌། ཐོད་རྒལ་བ་དང་། རིམ་སྐྱེས་པ་གཉིས་གཉེན་པོ་ཤེས་རབ་རྒྱུད་ལ་
སྐྱེས་མ་སྐྱེས་ཀྱིས་ཁྱད་པར་ཕྱེ་བའོ། །གཅིག་ཆར་བ་ནི། རང་གི་ཉམས་མྱོང་དང་
བླ་མའི་ངོ་སྤྲད་ཀྱི་གདམས་པ་གཉིས་གཅིག་ཐོག་ཏུ་གཅིག་བབ་པ། དཔེར་ན་ནམ་
མཁའ་ནང་འཕྲད་པ་བཞིན་དུ། ངེས་ཤེས་ཉམས་མྱོང་དང་བཅས་པ་ནང་ནས་
ལྷངས་ཀྱི་ཤར་བ་སྟེ། གཅིག་ཆར་བའི་རིགས་ལ་ཐོག་བབ་སྤྱི་བླུགས་སུ་བསྟན་ཞེས་
པ། དཔེར་ན་སྤྲིན་དག་པའི་མཁའ་ལ་ཉི་མ་ཤར་བ་ལྟར་གསལ་སྒྲིབ་མེད་པ་རང་
ལ་རང་ཤར་དུ་གནས་པས། དེ་ཐ་མལ་གྱི་བློས་བཅོས་མི་འཚལ་བས་གདམས་ངག་
ཀྱང་ཐོག་བབ་སྤྱི་བླུགས་སུ་བསྟན་པའོ།།
དེའི་འོག་མ་ཐོད་རྒལ་བ་ལ་རྩ་ཐོད་རྒལ་དང་། (དག་མ་དག་གི་ཞིང་ཁམས་ལ་སོགས་
གསལ་ཚོ་དུ་མ་མཐོང་
།)རླུང་(རྩལ་ནི་ཤིན་ཏུ་ཆེ་སྟེ་མ་ངེས་པ་དུ་མ་འབྱུང་།) ཐོད་རྒོལ་བ་གཉིས་སུ་ཡོད་
པ་རྟོགས་དཀར་གྱི་སྒོམ་ཁྲིད་སོགས་ལས་གསུངས་པ་ལྟར་ལ། རང་གི་ཉམས་མྱོང་
སྟེང་ནས། བླ་མའི་ངོ་སྤྲོད་ཀྱི་གདམས་པ་དབབ་པའི་རྐྱེན་བྱས་ནས། རང་བྱུང་གི་ཡེ་
ཤེས་ལྷག་གི་འཆར་ནས། ངར་འཛིན་རྟོག་པ་རང་གྲོལ་དུ་གྲོལ་བ་སྟེ།། དེ་ཡང་རེ་
འཆར་རེ་མི་འཆར་བ། དཔེར་ན་སྤྲིན་བར་གྱི་ཉི་མ་བཞིན་གསལ་སྒྲིབ་བྱེད་པ་ཞིག་
ཡིན་པར་གསུངས་པས། ཐོད་རྒལ་བའི་རིགས་ལ་ཐབས་ལམ་སྣ་ཚོགས་ལ་བསླབ་



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ཅེས་པ། བསྐྱེད་རྫོགས་དང་གྱེར་བཟླས་ལ་སོགས་གཞན་ཡང་ཐབས་ལམ་སྣ་
ཚོགས་ལ་བསླབ་ཅིང་། བྱ་བ་སྤྱོད་ལམ་གང་ལའང་དྲན་པས་བཟུང་ནས། （མདའ་
མཁན་དང་རལ་སྐོར་གྱི་དཔེ་བཞིན་ནོ།།) ཅི་བསམ་ཅི་དྲན་གང་ཤར་གང་སྣང་ཐམས་ཅད་སྤང་
བླང་མི་བྱེད་པར་བདག་མེད་རྟོགས་པའི་ཤེས་རབ་ཀྱིས་ཐུག་འཕྲད་དུ་འཇོམ་པ།
དཔེར་ན་མཚོན་ཆའི་འཁོར་ལོ་བསྒྱུར་བ་ལྟར་ཐད་ཀར་རྦད་རྦད་གཅོད་ཅིང་།
སྐད་ཙམ་ཡང་ཐ་མལ་དུ་མི་ཤོར་བ་བྱས་ལ་ཉམས་སུ་བླང་ངོ་།།
དེའི་འོག་མ་རིམ་སྐྱེས་པ་ནི། དང་པོ་དོན་གྱི་ངོ་བོ་མཐོང་དཀའ་ཞིང་། ཕྱོགས་
ཙམ་མཐོང་ཡང་བླ་མའི་ངོ་སྤྲོད་ཀྱི་གདམས་པ་ཐོབ་དཀའ་བ་དང་། རང་སེམས་
ཀྱི་ངོ་བོ་སྟོང་པ་མི་ཤེས་ནས་ཐེ་ཚོམ་ཟོས་ཏེ་སྒོམ་བཙལ་དགོས་པ་དང་། ལས་སྒྲིབ་
ཀྱིས་སྒྲིབ་ནས་ངོ་བོ་ཉིད་ཀྱི་དོན་མི་མཐོང་བ་དང་། དྲན་རྟོག་མང་བས་རིག་པ་
ལ་བརྟན་པ་མི་ཐོབ་པ་དང་། བློའི་རབ་རིབ་ཀྱིས་སྒྲིབ་ནས་ཡིད་ཆེས་མི་རྙེད་པ་ལ་
སོགས་གཞན་ཡང་སྐྱོན་ཅི་རིགས་སུ་འབྱུང་མོད་ཀྱི། འབར་བའི་ཞལ་ནས། བརྩོན་
འགྲུས་ཀྱིས་ཉེར་ལེན་བྱས་ན།། གང་ལའང་མི་འོང་མི་སྲིད་གསུངས་པ་ལྟར་ཡིན་
པས།། སྙིང་རུས་བསྐྱེད་ན་དཔེར་ན་ས་རོང་གི་ཉི་མ་ཁད་ཀྱིས་འཆར་བ་བཞིན།
ཉམས་རིམ་གྱིས་འཆར་འོང་བ་ཡིན་པས། རིམ་སྐྱེས་པའི་རིགས་ལ་གདམས་པ་མུ་
ཆགས་སུ་གདབ། ཅེས་དང་། རིམ་གྱི་ལམ་འོག་མ་རྣམས་ལ་རྒྱུད་སྦྱོང་ཞིང་རྟོགས་
པའི་ཡེ་ཤེས་བརྒྱུད་ལ་བསྐྱེད་པའོ། །ད་སྒོམ་པ་ཉམས་སུ་ལེན་ཚུལ་ལ། གཅིག་ཆར་
བ་ནི་སྒོམ་བྱ་ཟད་པས་སྒོམ་མི་དགོས། ཐོད་རྒལ་བ་ནི་གོང་ལྟར་རྟོགས་པའི་ཤུགས་
ཀྱིས་ཡུལ་སྣ་ཚོགས་ལ་རྩལ་སྦྱོང་ཞིང་། ཁྱད་པར་རྒྱུད་སྨིན་ཅིང་གྲོལ་བ་བྱེད་པའི་
ས་བཅད་གསུམ་ (རང་བྱུང་ཡེ་ཤེས་ངོས་བཟུང་བ་དང་བློས་བྱས་ཀྱི་དྲི་མ་བྲལ་བའི་ཁྲིད་ཡན་ཆད་དོ།།) པ་
ཡན་ཆད་ཀྱི་ཁྲིད་སྐོར་རྣམས་གནད་དུ་བསྣུན་པ་གལ་ཆེའོ། །



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འདི་བློ་ཐ་མ་རིམ་སྐྱེས་པའི་དོན་དུ་བསྟན་པ་ཡིན་ཏེ། དེ་ལའང་དཔྱད་སྒོམ་
དང་། འཇོག་སྒོམ་གཉིས་ཏེ། སྤྱི་ཞི་གནས་མན་ཆད་དཔྱད་སྒོམ་དང་། ཡན་
ཆད་འཇོག་སྒོམ་གཙོ་ཆེ་ཞིང་། བཤེས་གཉེན་བསྟེན་པའི་སྐབས་ལྟ་བུའི་བླ་མའི་
ཡོན་ཏན་བསམ་པ་དཔྱད་སྒོམ་དང་། སྐྱོན་རྟོག་ཟད་ནས་ཡོན་ཏན་འབའ་ཞིག་
མཐོང་སྟེ། དད་པ་ལ་རྩེ་གཅིག་ཏུ་གནས་པ་འཇོག་སྒོམ། ཡང་ཞི་གནས་སྒོམ་ཚུལ་
གྱི་གནད་ལ་སེམས་དཔྱད་སྒོམ་དང་། དེ་ལ་རྩེ་གཅིག་ཏུ་གནས་པ་འཇོག་སྒོམ་
སྟེ། དེ་གཉིས་ལ་ཡང་ཚིག་དོན་ཡ་བྲལ་མ་སོང་ཞིང་། བླ་མའི་གདམས་ངག་བཞིན་
ཤེས་པའི་ཤེས་སྒོམ་དང་།། བརྩོན་འགྲུས་དྲག་པོས་དར་ཙམ་ཡང་བཏང་སྙོམས་
དང་ལེ་ལོ་ལ་མི་འཇོག་པར་བརྩོན་པས་སྒོམ་པའི་བརྩོན་འགྲུས་སྒོམ་དང་། ཉམས་
རྟོགས་མ་ཤར་བར་དུ་ཡུན་ཅི་སོང་ཡང་མི་སྐྱོ་བར་གཞུག་བསྲིང་ནུས་པའི་ཡུན་རིང་
སྒོམ་དང་། དུས་དང་རྣམ་པ་ཀུན་ཏུ་བྱ་བ་གཞན་གྱིས་བར་མ་ཆོད་པར་འདི་ཁོ་ན་
ལ་རྐྱང་འདེད་ཆིག་དྲིལ་དུ་བྱེད་པའི་བར་ཆད་མེད་སྒོམ་དང་བཞི་ནི་མེད་ཐབས་
མེད་པའི་གྲོགས་ཡིན་པ་རྒྱབ་སྐྱོར་གསལ་འདེབས་ལས་གསུང་། དེ་ལ་དང་པོ་དཔྱད་
སྒོམ་བྱེད་པ་ལ། མྱུར་ལམ་ཟབ་མོ་སྒོམ་པའི་སྣོད་དུ་རུང་བར་བྱ་བའི་ཕྱིར། ཐོག་
མ་ཚོགས་ཞིང་གསལ་གདབ་ནས་ཡན་ལག་བརྒྱད་པ་དབུལ་དགོས་པས། འདི་ལྟར།
རང་ཉིད་འདུག་པའི་ས་ཕྱོགས་ཐམས་ཅད་རིན་པོ་ཆེ་སྣ་ལྔ་ལས་གྲུབ་པའི་ཞིང་ཁམས་
ཡངས་ཤིང་རྒྱ་ཆེ་བའི་གཞི་མ་གསེར་ཕྱེ་བདལ་པའི་ས་གཞི་ལ་གཡུའི་མིག་མང་རིས་
ཀྱིས་ཡོངས་སུ་བཀང་བ། མཐའ་བསྐོར་ན་ཁྲུས་ཀྱི་རྫིང་བུ། ལྗོན་ཤིང་དང་མེ་ཏོག་
གི་ཚལ་ཡོངས་སུ་རྒྱས་པ། དེ་ལ་བྱ་རིགས་དང་རི་དྭགས་ལ་སོགས་པས་རྩེད་འཇོ་
དང་འཕུར་ལྡིང་བྱེད་པ། དེའི་དབུས་ཀྱི་ཐད་ཀའི་བར་སྣང་ལ་སྤྲིན་དཀར་འོད་
ཀྱིས་ནམ་མཁའི་དབྱིངས་ཀུན་ཁྱབ་པ། དེའི་སྟེང་དུ་སེང་ཆེན་བརྒྱད་ཀྱིས་བཏེགས་
34



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
པའི་རིན་པོ་ཆེའི་ཁྲིར་པདྨ་ཉི་ཟླའི་གདན་ལ། རང་གི་རྩ་བའི་བླ་མ་ཉིད་ཡོངས་སུ་
གྱུར་པ་ལས། སྟོན་པ་གཤེན་ལྷ་འོད་དཀར་སྐུ་མདོག་དཀར་གསལ། ཞལ་གཅིག་
ཕྱག་གཉིས་ཞི་བརྒྱན་བཅུ་གསུམ་གྱིས་བརྒྱན་པ། ཞབས་དཀྱིལ་ཀྲུང་དང་ཕྱག་
མཉམ་བཞག་མཛད་དེ་ཞལ་རང་ལ་ཕྱོགས་པའི་ཚུལ་གྱིས་བཞུགས་པ། དེའི་གཡས་
ཕྱོགས་སུ་ཡི་དམ་ཞི་ཁྲོའི་ལྷ་ཚོགས་དང་། བསྐལ་པ་བཟང་པོའི་སངས་རྒྱས་སྟོང་།
གཡོན་ཕྱོགས་སུ་མ་སྲིང་མཁའ་འགྲོའི་ལྷ་ཚོགས་དང་། གཡུང་དྲུང་སེམས་དཔའ་
ལྔ་སྟོང་ལྔ་བརྒྱ། རྒྱབ་ཕྱོགས་སུ་རྒྱལ་བའི་སྐུ་གསུང་ཐུགས་ཀྱི་རྟེན། སྐུ་གཟུགས་
མཆོད་རྟེན་གསུང་རབ་རྣམས་དང་། ཡུམ་ཆེན་མོ་ཤེས་རབ་ཀྱི་ཕ་རོལ་ཏུ་ཕྱིན་པའི་
ལྷ་ཚོགས། དབུ་ཐོག་ནས་ཡར་ཡེ་ཉིད་ཀྱི་སྟོན་པ་ཀུན་ཏུ་བཟང་པོ་མན་ཆད་ཀྱི་
བརྒྱུད་པའི་བླ་མ་རྣམས་དང་། མདུན་ཕྱོགས་སུ་བཀའ་སྐྱོང་དམ་ཅན་རྒྱ་མཚོའི་
ལྷ་ཚོགས་རྣམས་གསལ་གདབ་ལ། དེ་རྣམས་ཀྱི་གནས་གསུམ་ན་ཡིག་འབྲུ་ཨ་ཨཾ་
ཧཱུྃ་གསུམ་གསལ་བ་ལས་འོད་ཟེར་འཕྲོས་པས། རང་གཞན་སེམས་ཅན་ཐམས་
ཅད་ལ་ཕོག་ནས་གདོས་བཅས་ཕུང་པོའི་དངོས་པོ་བཅོམ། ཐམས་ཅད་དག་པ་
འཇའ་འོད་ལ་གྲུབ་པའི་ལུས་སུ་ལམ་ལམ་གྱུར་ནས། ཀུན་གྱིས་དྲི་ཞིམ་པའི་སྤོས་ཀྱི་
དུད་པ་ནམ་མཁའ་ལ་སྤྲིན་ཆགས་པ་ལྟར་ཕུལ་ནས། རོལ་མོ་སྣ་ཚོགས་པའི་རྒྱུན་སྦྲིང་
ཞིང་བདེར་བར་གཤེགས་པའི་ལྷ་ཚོགས་སྤྱན་དྲངས་ཤིང་། ཕྱག་འཚལ་བ་དང་
མཆོད་པ་ཕུལ་བ་ལ་སོགས་པའི་ལས་བྱེད་པ་བསམ་ལ་བརྒྱད་མདོ་ལྟར། མ་ལུས་
སྐྱེ་མེད་དབྱིངས་ནས་བཞེངས་ནས་ཀྱང་། ཞེས་སོགས་ཀྱིས་ཡེ་ཤེས་པ་སྤྱན་དྲངས་
ནས་མདུན་བསྐྱེད་དང་དབྱེར་མེད་དུ་བསམ། བདེ་བར་གཤེགས་པ་མ་ལུས་ཐམས་
ཅད་ལ། ཞེས་སོགས་ཀྱིས་སྒོ་གསུམ་གུས་པས་ཕྱག་འཚལ་ཞིང་སྐྱབས་སུ་འགྲོ།
སྐབས་འདིར་མཎྜལ་འབུལ་བ་ལ་ཁྲིད་གཞུང་ལྟར་རམ། །ཡང་ན། ན་མ་ཨ་དཀར་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཤའ་ཡ་ནི་ཤག་སལེ་སང་ངེ་སྭཱཧཱ། ཞེས་རྡུལ་ཕྱི། ཨ་ཡཾ་རཾ་ཡཾ་ཁཾ། ཞེས་པས་འབྱུང་
བ་རིམ་བརྩིགས་བྱིན་གྱིས་རློབས། ཏལ་ཟང་སྨྲ་ཞི་ཧོ། ཞེས་པས་ལྕགས་རི་འགོད།
དེ་ནས་དབུས་དང་ཕྱོགས་མཚམས་རྣམས་སུ་ཚོམ་བུ་འགོད་པ། ཧཱུཾ་རི་ཏི་ཀརྨ་ལ་
ཧོ། ཡིས་དབུས་ཀྱི་རི་རབ། མར་རང་ནི་ཏིང་སྨྲར་ཧྲུན། གྱིས་གསེར་གྱི་རི་བདུན་
རི་མཚོ། ཡོ་རྐོ་སང་ནི་སྤྲེ་ལིང་ཧྲུན། གྱིས་ཤར་ལུས་འཕགས་པོ། །ཁོ་ཀློང་ཨུ་དུག་
ནི་སྤྲེ་ལིང་ཧྲུན། གྱིས་བྱང་སྒྲ་མི་སྙན། མ་ཧ་སྟི་ནི་སྤྲེ་ལིང་ཧྲུན། གྱིས་ནུབ་བ་
ལོངས་སྤྱོད། རཾ་ཨི་ཙམ་ནི་སྤྱི་ལིང་ཧྲུན། གྱིས་ལྷོ་འཛམ་བུ་གླིང་། ཡཾ་ཡཾ་རྐོ་རིང་
དང་རྐོ་ཐུང་། གིས་ཤར་གྱི་གླིང་ཕྲན་གཉིས། ཁཾ་ཁཾ་གྱག་ཏི་ན་གྱོག་ཏི། ཡིས་བྱང་
གི་གླིང་ཕྲན་གཉིས་། མོ་མོ་མར་ཞི་ན་ཏིང་ཞི། ཡིས་ནུབ་ཀྱི་གླིང་ཕྲན་གཉིས། རཾ་
རཾ་ཁ་སློ་དང་སྤྲོ་སྐྲུམ གྱིས་ལྷོའི་གླིང་ཕྲན་གཉིས། མ་མར་ཞི་ཉི་རི་སད། ཀྱིས་ཤར་
དུ་ཉི་མ། ཨ་ཨུན་ཞི་ཟླ་རི་སད་ཀྱིས་ནུབ་ཏུ་ཟླ་བ། ཐ་ཡུད་སུ་རདྨ་སད་དོ་སྨྲར་ཞི་སུ་
ཛ་དུ་མུན་མ་འདལ་ལ་བྲོ། གྱིས་ཡིད་བཞིན་བཀོད་པའི་ཞིང་ཁམས་ཀྱི་མཆོད་སྤྲིན་
སྤྲོས་ཏེ། ཞིང་ཁམས་གསེར་གྱི་ས་གཞི་ལ། ཞེས་པ་ནས། ཨོཾ་ཨ་ཧ་ཧ་ཧེ་ཧེ་ཕྱོད་
ཕུར་སལེ་ཧ་ལོ་སེང། ཡན་གྱི་འབུལ་ལ། དེ་ནས། བདེར་བར་གཤེགས་པ་མ་ལུས་
ཐམས་ཅད་ལ། མཆོད་པའི་རིམ་པ་རྣམ་པ་སྣ་ཚོགས་པ། ཞེས་སོགས་ཀྱིས་མཆོད་
པ་འབུལ་ཞིང་བསོད་ནམས་ཀྱི་ཚོགས་བསག །དུས་གསུམ་བདེར་བར་གཤེགས་
པའི་སྤྱན་སྔར་རུ། ཞེས་སོགས་ཀྱི་སྔར་བྱས་ཀྱིས་སྡིག་པ་བཤགས་ཤིང་བདེར་
གཤེགས་སྲས་ཀྱི་སྡོམ་པ་བླང་། འཇིག་རྟེན་འདི་དང་གཞན་རྣམས་ཐམས་ཅད་ཀུན།
ཞེས་སོགས་ཀྱིས་སྐྱེ་འཕགས་ཀྱི་དགེ་བ་དང་
། སངས་རྒྱས་ཀྱིས་མཛད་པའི་ཕྲིན་ལས་
ལ་ཡི་རང་ཕུལ། འདི་ནས་བཟུང་ནས་འབྲས་བུ་གྲུབ་གྲུབ་ཏུ། ཞེས་ཚིག་བརྒྱད་ཀྱིས།
བཀའ་འཁོར་བསྐོར་བ་བསྐུལ་གྱིན་མྱ་ངན་ལས་མི་འདའ་བར་བཞུགས་པའི་གསོལ་
6



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
བ་གདབ། བདག་དང་མཐའ་ཡས་སེམས་ཅན་ཐམས་ཅད་ཀུན། ཞེས་པ་ནས།
ཡེ་ཤེས་ཆེན་པོ་བླ་མེད་ས་ཐོག་ཤོག །ཡན་གྱི་གཞན་དོན་སྨོན་ལམ་རྒྱ་ཆེར་གདབ།
དེ་ནས། སླར་ཡང་སྐྱབས་ཡུལ་རྣམས་ཀྱི་གནས་གསུམ་གྱི་ཡིག་འབྲུ་ཨ་ཨཾ་ཧཱུྃ་གསུམ་
གསལ་བ་ལས་འོད་ཟེར་དཀར་དམར་མཐིང་གསུམ་གྲངས་མེད་པར་འཕྲོས་ནས།
རང་གཞན་སེམས་ཅན་ཐམས་ཅད་ཀྱི་སྤྱི་བོར་ཐིམ་པ་དང་། བདུད་རྩིའི་རྣམ་པར་
གྱུར་ནས་ཚེ་རབས་ཐོག་མ་མེད་པ་ནས་བསགས་པའི་བག་ཆགས་སྒྲིབ་པ་ཐམས་
ཅད་དང་། ཁྱད་པར་དུ་ཡང་ཐེག་པ་ཆེན་པོའི་ལམ་ཉམས་སུ་ལེན་པ་ལ་གེགས་
བྱེད་པའི་ནད་གདོན་སྡིག་སྒྲིབ་ཐམས་ཅད་རྩི་བུར་གཤྭའ་སྣས་དེད་པ་བཞིན་དུ་
འོག་སྒོ་གཉིས་ནས་དུད་སོལ་གྱི་ཁུ་བ་ལྟ་བུ་ཕྱིར་བུད་དེ་ས་འོག་གི་འཆི་བདག་གཤིན་
རྗེའི་ཁ་ནས་ལྟོ་བར་ཚུད་ནས། རང་གཞན་སེམས་ཅན་ཐམས་ཅད་ཀྱི་བུ་ལོན་ལན་
ཆགས་ཐམས་ཅད་བྱང་ནས། སླར་ཡང་ལུས་འོད་ཕུང་གི་རྣམ་པར་གྱུར། ཡང་
སྐྱབས་ཡུལ་རྣམས་ཀྱི་གནས་གསུམ་གྱི་ཡིག་འབྲུ་གསུམ་ལས་འོད་ཀྱི་ཐིག་ལེ་དཀར་
དམར་མཐིང་གསུམ་འོད་ཟེར་དང་བཅས་ནས་བྱུང་བ། རང་གཞན་སེམས་ཅན་
ཐམས་ཅད་ཀྱི་སྤྱི་མགྲིན་སྙིང་ག་ན་ཐིམ་པས། ལུང་རྟོགས་ཀྱི་ཡོན་ཏན་མ་ལུས་པ་
ཐོབ་ཅིང་། ཁྱད་པར་དུ་ཡང་ཐེག་པ་ཆེན་པོའི་ལམ་ཚུལ་བཞིན་དུ་ཉམས་སུ་ལེན་
པ་ནུས་པའི། ཤེས་རབ་དང་བརྩོན་འགྲུས་ངེས་འབྱུང་དང་བྱང་ཆུབ་ཀྱི་སེམས་
རིན་པོ་ཆེ་རང་གཞན་གཉིས་ཀྱི་རྒྱུད་ལ་ལྷག་གིས་སྐྱེས་པར་བསམ་ལ། དེ་ནས་ཁྲིད་
གཞུང་ལྟར། བཤེས་གཉེན་བསྟན་ཚུལ། དལ་འབྱོར་རྙེད་དཀའ། ཚེ་མི་རྟག འཁོར་
བའི་ཉེས་དམིགས། ལས་རྒྱུ་འབྲས་སོགས་ནས་རིམ་བཞིན་བླ་མའི་ཞལ་ཁྲིད་དང་
མ་འཛོལ་བར་བྱས་ལ། རྒྱུད་ལས་སུ་རུང་ཞིང་བཅོས་མིན་གྱི་མྱོང་བ་མ་ཐོན་བར་
དུ། ཤེས་སྒོམ། བརྩོན་འགྲུས་སྒོམ། ཡུན་རིང་སྒོམ། བར་ཆད་མེད་སྒོམ་དང་
17



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཞིས་གྲོགས་བྱས་ནས། སོ་སོར་རྟོགས་པའི་ཤེས་རབ་ཀྱིས་ཚིག་གི་དོན་དཔྱད་ཅིང་
གཞིག་པ་བཏང་བའི་དཔྱད་སྒོམ་གྱི་ཐུན་བཞིའི་རྣལ་འབྱོར་ལ་འཇུག་ཅིང་། ཐུན་
འཇོག་ཁར། མཐའ་སྐོར་གྱི་སེམས་ཅན་ཐམས་ཅད་འོད་དུ་འཕྲོས་ནས་སྐྱབས་
ཡུལ་རྣམས་ལ་ཐིམ། སྐྱབས་ཡུལ་རྣམས་འོད་དུ་ཞུ་ནས་དབུས་ཀྱི་བླ་མ་ལ་ཐིམ།
བླ་མ་འོད་ཟེར་དུ་ལྷག་ནས་རང་ལ་ཐིམ་ནས་གཉིས་མེད་ངང་ལ་བཞག སེམས་
སྔར་སོང་གི་རྗེས་མི་གཅོད། ཕྱི་འོང་གི་མདུན་མི་བསུ། ད་ལྟའི་སྐད་ཅིག་མའི་ཤེས་
པ་ངོ་བོ་སྟོང་པ། རང་བཞིན་གསལ་བ། གསལ་སྟོང་དབྱེར་མི་ཕྱེད་པ་འདི་ཀ་མ་
བཅོས་པ། ཡེ་ཅི་བཞིན་པའི་གནས་ལུགས་ཀྱི་སྟེང་དུ་རང་བབས་སུ་བཞག་ལ་རང་
བྱུང་གི་དྲན་པའི་སོ་མ་ཉམས་པ་བྱ་བ་ནི། དེ་ཁོ་ན་ཉིད་གནས་ལུགས་ཀྱི་སྟེང་དུ་མ་
བཅོས་པར་འཇོག་པའི་འཇོག་སྒོམ་ཞེས་བྱ་ལ། ལས་དང་པོ་བའི་དུས་སུ་དཔྱད་
སྒོམ་ལས་འཇོག་སྒོམ་ཡུན་ཐུང་ཙམ་བྱ། ཅུང་ཟད་བརྟན་པ་ཐོབ་ནས་དཔྱད་འཇོག་
གཉིས་ཆ་མཉམ་དང་། ལམ་འོག་མར་རྒྱུད་འབྱོངས་ནས་མྱོང་བ་ཐོན་པ་དང་
གནས་ལུགས་ཀྱི་དོན་ལ་འཇོག་པ་འབའ་ཞིག་བྱེད་ལ། དེ་ལས་གཞན་པའི་དཔྱད་
འཇོག་གི་གེགས་སུ་འགྱུར་བའི་ལམ་གཞན་མ་དག་རེ་ཞིག་བོར་ནས་འདི་ཁོ་
་འདི་ཁོ་ན་ལ་
ཉམས་ལེན་གྱི་མཐིལ་དུ་བཅོལ་བ་ནི་གནད་དམ་པ་ཡིན་པས་ཤེས་པར་གྱིས། དེ་
ལས་གྲོལ་བ་དང་། བདེ་གཤེགས་སྤྱན་དྲངས་ཕྱག་འཚལ་མཆོད་འབུལ་དང་། ཞེས་
སོགས་བསྔོ་བའི་མཇུག་བསྡུས། ཐུན་མཚམས་རྣམས་སུའང་། རྒྱུད་ཐ་མལ་དུ་མི་
བཞག་པར། དཔེ་ཀློག་པ། མདོ་འདོན་པ། ཡི་གེ་འབྲི་བ། སྐུ་གཟུགས་བཞེངས་
པ། ཚྭ་ཚྭ་བཏབ་པ། ཕྱག་འཚལ་བ། བཟླས་བརྗོད་བྱེད་པ། གསུང་རབ་རིན་
པོ་ཆེན་ལ་ལྟ་རྟོགས་དང་འདྲི་བཤད། དེ་ལ་སོགས་པའི་བྱ་ཆའི་དགེ་སྦྱོར་ཅི་རིགས་
སུ་སྤྱོད་ལ། དེ་དག་ཀྱང་ཉམས་ལེན་གྱིས་རྩིས་ཟིན་པར་བྱས་ཏེ་ཐ་མལ་དུ་མི་གཏོང་།
18



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
དེ་ལྟར་ཉམས་སུ་བླངས་པའི་མཐར་མྱོང་བ་ཐོབ་ཚུལ་ནི། བླ་མའི་ཞལ་ནས་རྒྱ་ཆེ་
གསུངས་མོད་ཀྱི། གནད་ཚེ་བ་ནི། རང་གི་རྙེད་པའི་ལུས་རྟེན་འདི་ཕྱིར་དཔྱད་
པའི་ཚེ། དབུལ་མོའི་ཡིད་བཞིན་གྱི་ནོར་བུ་རིན་པོ་ཆེ་རྙེད་པ་ལྟར་སེམས་དགའ་
འཇིགས་གཉིས་ཀ་དང་བཅས་ནས། དགེ་བ་སྒྲུབ་འདོད་ཀྱི་འདུན་པ་གཏིང་ནས་
སྐྱེས་པ་དང་། ཚེ་འདིའི་དོན་ལ་ཡིད་མི་ཕྲིང་ཞིང་ཕྱིས་ཆུས་དང་སྡོད་གྲབ་ཡེ་མི་
བྱེད་པ་དང་། ཟས་ནོར་ལ་ཞེན་པ་སྔར་བས་ཆུང་དུ་སོང་བ་དང་། བདག་གི་ལུས་
ལོངས་སྤྱོད་ཐམས་ཅད་སྒྱུ་མ་འོ་སྙམ་པའི་འདུ་ཤེས་བཟང་པོ་རྒྱུད་ལ་འཆར་བ་དང་
།
གཉིད་དང་། གཏམ་དང་། འདུ་འཛིའི་བྱ་བ་དང་། ལེ་ལོ་ལ་སོགས་པ་བྱེད་པ་
ན། སྐྲག་སྔངས་དང་བཅས་པའི་བྱ་བ་དེ་དོར་ནས། དགེ་སྦྱོར་གྱི་སྟེང་དུ་ཀད་
ཀྱིས་ཕྱིན་པ་དང་། ཚེ་འདིའི་བདེ་སྐྱིད་མི་ཚོལ་ཞིང་སྡུག་བསྔལ་ཕྱོགས་པ་དང་།
འཁོར་བ་སྤྱི་དང་ཁྱད་པར་ངན་སོང་གི་སྡུག་བསྔལ་དྲན་པ་ན། འཇིགས་ཡེར་ཡེར་
བ་བྱུང་བ་དང་། དགེ་བ་བྱས་པ་ཐར་པའི་རྒྱུ་ཁོ་ན་ལས་ཚེ་འདིའི་ཆེད་དུ་མ་སོང་
པ་དང་། སྡོམ་པ་དང་བྱ་བ་གང་ལའང་ངོས་ལྐོག་མེད་ཅིང་སྔར་ལས་ཀྱང་རྒྱུ་འབྲས་
ཞིབ་ཏུ་སོང་བ་དང་། དགེ་བ་གང་བྱས་ཀྱང་རང་འདོད་གཏིང་ནས་ཟད་ནས་ཅི་
བྱེད་གཞན་དོན་ཁོ་ནར་སྨོན་པ་དང་། འདི་དང་ཕྱི་མར་གཉིས་ཀའི་རེ་ལྟོས་འཆའ་
ས་བླ་མ་དང་། དཀོན་མཆོག་གསུམ་མ་གཏོགས་མི་འདུག་སྙམ་པའི་བློ་ཐག་རྦད་
ཀྱིས་ཆོད་སོང་བ་དང་། མ་དག་པའི་ལས་དང་ཉེས་ལྟུང་གི་དྲི་མ་དང་སེམས་གཏིང་
ནས་བྲལ་ཏེ། ཞེ་གཙང་བར་འགྱུར་པ་དང་། ཚོགས་བསགས་དང་
སགས་དང་དགེ་བ་བྱས་
པ་ལ་རློམས་སེམས་མེད་པ་དང་། བོན་སྒོ་ཐེག་རྒྱུད་ཟབ་ཟབ་སྟོང་བས་ཀྱང་བླ་
མའི་གདམས་ངག་རང་གཙོ་བོར་བཟུང་བ་དང་། བླ་མ་ལ་སངས་རྒྱས་དངོས་ཀྱི་
འདུ་ཤེས་དང་། མི་ཕྱེད་པའི་དད་པ་སྐྱེས་པ་སྟེ། དེ་དག་རྣམས་རྒྱུད་ལ་མ་སྐྱེས་
9



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བར་དུ་ལོ་གྲངས་ཅི་སོང་ཡང་གཉུག་བསྲེང་ནས་འབད་པར་བྱའོ།།
སྐབས་འདིར་ལམ་གྱི་གོ་རིམ་ཅུང་ཟད་ཅིག་བཤད་ན། བསྐྱེད་རྫོགས་ཀྱི་སྔོན་
དུ་ཞི་ལྷག །ཞི་ལྷག་གི་སྔོན་དུ་སྡིག་སྦྱོང་། སྡིག་སྦྱོང་གི་སྔོན་དུ་རྒྱུད་སྦྱོང་འགྲོ་དགོས་
ཏེ། དེ་ཡང་བསྐྱེད་རྫོགས་སྔོན་དུ་ཞི་ལྷག་མ་སོང་ན། བསྐྱེད་རིམ་ལ་བརྟན་པ་མི་
ཐོབ་པར། མ་ཟད་དེ་རང་བཞིན་མེད་པར་ཤེས་པའི་ཤེས་རབ་བམ་རྫོགས་རིམ་
རྒྱུད་ལ་སྐྱེ་བའི་ཐབས་མེད། ཤེས་རབ་བམ་རྫོགས་རིམ་རྒྱུད་ལ་མ་སྐྱེས་ན། ལྷ་
རགས་པ་ཐེར་ཟུག་ཏུབསྒོམ་པས་གོལ་ཏེ། དྲང་དོན་ལས། གཉིས་མེད་དོན་གཅིག་
མ་རྟོགས་ན།། ལྷ་ཡང་ཐར་པ་ཆེན་པོའི་གེགས།། ཞེས་གསུངས། ཞི་ལྷག་སྔོན་དུ་
སྡིག་སྦྱོང་མ་སོང་ན། གནས་ལུགས་ཀྱི་དོན་མ་ནོར་བ་རྟོགས་མི་ནུས་ཏེ། རྫོགས་
པ་ཆེན་པོ་ལས། མེ་ལོང་གི་གཡའ་མ་དག་ན་བྱད་མི་མཐོང་བཞིན་དུ།། སྡིག་སྒྲིབ་
མ་དག་ན་གནས་ལུགས་ཀྱི་དོན་རྒྱུད་ལ་མི་འཆར།། ཞེས་གསུངས། སྡིག་སྒྲིབ་བྱང་
ནས་རྟོགས་པའི་ཡེ་ཤེས་འབད་མེད་དུ་འཆར། དཔེར་ན་མེ་ལོང་གི་གཡའ་གྲིབ་
བྱང་ནས་གཟུགས་བརྙན་རང་བཞིན་གྱི་འཆར་བ་དང་འདྲ། སྡིག་སྦྱོང་གི་སྔོན་
དུ་རྒྱུད་སྦྱོང་མ་སོང་ན། སྡིག་སྒྲིབ་མི་འབྱོངས་ཏེ། སྡིག་སྒྲིབ་བྱང་བ་ལ། འགྱོད་
སྡོམ་གྱི་སེམས་དྲག་པོ་རྒྱུད་ལ་སྐྱེ་དགོས་ཤིང་། དེ་ཡང་སྡིག་པའི་ཉེས་མིག་ངན་
སོང་གི་སྡུག་བསྔལ་བསྒོམ་པ་ལ་རག་ལས་པས། དེ་བས་ན་ལམ་ཐམས་ཅད་ཀྱི་གཞི་
མ། དལ་འབྱོར་རྙེད་དཀའ། ཚེ་མི་རྟག །འཁོར་བའི་ཉེས་དམིགས། ལས་རྒྱུ་
འབྲས་སོགས་ཐུན་མོང་གི་ལམ་འདི་དག་གི་རྨིང་གཞི་ལེགས་པ་ཐིངས་ནས་མྱོང་
བ་ཐོན་པ་དང་། སྡིག་སྒྲིབ་སྦྱོང་བའི་ཐབས་ལ་འབད་ན། དེ་དག་ཀྱང་ངེས་འབྱུང་
དང་བྱང་ཆུབ་ཀྱི་སེམས་ལ་སོགས་པས་ཟིན་ནས་ཡང་དག་པ་ཞིག་འགྱུར་བ་ཡིན་ལ།
དེ་ལྟར་རྒྱུད་སྦྱོང་དང་སྡིག་སྦྱོང་སྔོན་དུ་སོང་བ་དང་
། ཞི་ལྷག་སོགས་ཀྱི་སྣ་དྲངས་
20



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ནས་དགེ་སྦྱོར་གྱི་འགྲམ་གཞི་ཚུགས་པར་བྱས་ལ། མཐར་རང་བྱུང་གི་ཡེ་ཤེས་ལྷག་
གིས་མཐོང་ནས་ཅི་སྤྱོད་ཡེ་ཤེས་སུ་ལྷག་ལྷག་འཆར་བའི་དུས། གསང་སྔགས་ཀྱི་
བསྙེན་བསྒྲུབ་ཟབ་མོའི་སྒོར་ཞུགས་ནས་བསྐྱེད་རྫོགས་ལ་སོགས་ལ་རྩལ་སྦྱོང་ན།
དེ་ཉིད་དེ་ཡི་གྲོགས་སུ་འཆར་ཞིང་བོགས་གཅིག་ཆར་དུ་སྐྱེ་བ་གོང་མ་རྣམས་ཀྱིས་
བཞེད། དེང་སང་རང་རེ་རྣམས་ཀྱིས་དེ་དག་གོ་རིམ་བཞིན་མི་བྱེད་པར། དང་
པོ་ཉིད་ནས་གསང་སྔགས་ཀྱི་བསྙེན་སྒྲུབ་ལ་འཇུག་པར་བྱེད་འདུག་ཀྱང་། དེ་ཉིད་
དགེ་སྦྱོར་དུ་འགྲོ་མ་ངེས་པར། མ་ཟད་རྒྱུད་སྦྱོང་སྔོན་དུ་མ་སོང་བས་ན། ངེས་འབྱུང་
དང་བྱང་ཆུབ་ཀྱི་སེམས་སོགས་ཀྱི་མ་ཟིན་ནས། ཕལ་ཆེ་ཚེ་འདིའི་ཆེད་དུ་འཆོར་
བ་མང་། ཡང་འགའ་རེས་སེམས་ཉིད་ལ་དབང་ཐོབ་ནས་གསང་སྔགས་ཀྱི་བསྙེན་
སྒྲུབ་སོགས་ལ་འཇུག་མི་དགོས་ཏེ། དེ་དག་བླ་མེད་ཐེག་པའི་ལམ་གྱི་འོག་མ་ཡིན་
སྙམ་པའང་ཡོད་པ་འདུག་སྟེ། སྙན་རྒྱུད་ལས། མ་ནོར་ཐབས་ཀྱིས་ཟིན་པའི་ལམ་
མཁན་གྱིས།། དམའ་མོ་སྤྱོད་ཀྱང་སེམས་ཉིད་གྲོགས་སུ་འགྲོ །ཆུང་ངུ་བྱས་ཀྱང་
དོན་གྱི་ཆེན་པོར་འགྱུར།། ཞེས་གསུངས་པ་ལྟར། ལྟ་བ་ཁྱད་པར་ཅན་རྒྱུད་ལ་ཡོད་
ན་དེས་ཅི་སྤྱོད་ཐམས་ཅད་ཡེ་ཤེས་ཀྱི་གྲོགས་སུ་འགྲོ་བས། དེ་ཉིད་ལྷག་པར་ལམ་
མྱུར་བ་ཡིན། དེས་ན་ལམ་འོག་མ་ནས་རིམ་གྱིས་སྒོམ་རྒྱུ་མཛད་པ་འདི་ལ་གནད་
ཆེན་པོ་ཞིག་ཡོད་པ་བློ་གྲོས་ཅན་གྱི་དཔྱོད་དང་གསལ་འོང་བས་ན། དཔྱད་འཇོག་
གི་སྒོམ་ལ་རྩལ་ཕྱུང་ཤུགས་འདོན་ཏེ་ཚེའི་ལྷག་མ་འདིར་ཟད་པར་གྱིས་དང་
། མི་
ལུས་དོན་མེད་མི་འགྱུར་ཅིང་། བཀའ་མདོ་རྒྱུད་དང་བླ་མའི་ཞལ་ལུང་ནས་ལམ་
གྱི་གོ་རིམ་དེ་ལྟར་བྱུང་བ་རིགས་པར་བྱའོ།།
དེ་ལྟར་ཐུན་མོང་ལམ་གྱི་སྒོམ་རིམ་ཐམས་ཅད་རྫོགས་པ་དང་
། དེ་ནས་སྒོམ་
བཟླས་ཟུང་འཇུག་ཏུ་ཉམས་སུ་ལེན་པ་ལ། ནངས་མོ་གོང་ལྟར་བརྒྱད་མདོ་ཚར་རེ་
2



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀླག །དེ་ནས་ཟུར་ཕྱུང་ལྟར་རིམ་བཞིན་སྒོམ་བཟླས་ཟུང་འཇུག་སྔོན་འགྲོ་འབུམ་
དགུ་བསགས། དེ་རྗེས་སྡིག་སྦྱང་གཙོ་བོ་རྫོགས་ཆེན་རྒྱལ་ཐེབས་དབང་ཁྲིད་ལྟར་
རིགས་དྲུག་རང་སྦྱོང་གི་གདམས་པ་རབ་ལོའམ་ཟླ་བ་བདུན། འབྲིང་ཞག་བཞི་བཅུ་
ཞེ་དགུ་སོགས་གང་རུང་ལ། ཐ་མལ་གྱི་སྨྲ་བ་བཅད་ལ་ཉམས་སུ་བླངས་བས། འཁོར་
བའི་རྒྱུ་དུག་ལྔའི་ལས་དང་།། འབྲས་བུ་རིགས་དྲུག་གི་སྡུག་བསྔལ་ཡིན་པས།། རྒྱུ་
འབྲས་གཉིས་ཀ་སྦྱང་པས་ན།། དེ་ཉིད་མཆོག་ཏུ་བསྔགས་པ་སྣང་ཞིང་།། གཞན་
ཡང་སྡིག་སྒྲིབ་སྦྱང་བའི་ཐབས་ཅི་རིགས་ལ་འབད།། དེ་ལྟར་རྒྱུད་སྦྱོང་སྡིག་སྦྱོང་
གཉིས་རྫོགས་ཟིན་པ་དང་།། དེ་ནས་ཞི་ལྷག་ཟུང་འབྲེལ་གྱི་དོན་ལ་རྩེ་གཅིག་ཏུ་
མཉམ་པར་འཇོག་པའི་འཇོག་སྒོམ་བྱ་བ་ལ། མཉམ་བཞག་ནམ་མཁའ་ལྟ་བུའི་
སྐྱོང་ཚུལ། རྗེས་ཐོབ་སྒྱུ་མ་ལྟ་བུའི་འཆར་ལུགས་གཉིས་ལས། དང་པོ་མཉམ་བཞག་
ནམ་མཁའ་ལྟ་བུའི་སྐྱོང་ཚུལ་ལ། རྫོགས་ཆེན་སྙན་རྒྱུད་ལས། སེམས་ནང་དུ་ལྷན་
ནེ་གནས་པ་ཞི་གནས།། གནས་པའི་ངོ་བོ་སྟོང་པར་ཤེས་པ་ལྷག་མཐོང་།། ཞི་ལྷག་
གཉིས་མེད་ཀྱི་དོན་ལ་རྩེགཅིག་ཏུ་འཇོག་པ་མཉམ་བཞག །དེ་སྤྱོད་ལམ་དང་འབྲེལ་
པ་རྗེས་ཐོབ་བོ། །ཞེས་གསུངས་པས། ཁ་གཅིག་གིས་ཐོག་མ་ཞི་གནས་ལ་མཉམ་པར་
བཞག་ནས། དེ་ལ་བརྟན་པ་ཐོབ་པ་དང་། ཕྱིས་ལྷག་མཐོང་བསྐྱེད་པ་བྱེད་དེ།
འདི་ཐོག་མ་ཞི་གནས་བཙལ། དེ་ལ་བརྟེན་ནས་ལྷག་མཐོང་རྒྱུད་ལ་བསྐྱེད། དེ་
ནས་ཞི་ལྷག་ཟུང་འབྲེལ་གྱི་དོན་ལ་མཉམ་པར་བཞག་ནས་གོམས་པ་
པ་གོམས་པ་བསྐྱེད་པ་ཡིན་
ལ། དེ་ཡང་ཐོས་བསམ་སྐབས་སུ་སྣང་སེམས་གཉིས་ཀ་གཏན་ལ་ཕབ་ནས། རྒྱུད་
སྦྱང་དུས་དཔྱད་སྒོམ་འཇོག་སྒོམ་འབྲེལ་བར་ཉམས་སུ་ལེན་ལུགས་གོང་དུ་བསྟན་
ཟིན་ཀྱང་གཙོ་ཆེ་བླ་མའི་ཞལ་ལས་རག་ལས་ཤིང་། སྤྱིར་མཉམ་བཞག་རང་གི་ཉམས་
ལེན་ཡང་། ངོ་བོ་སྟོང་སང་ངེ་བ་ལ་མི་ཡེངས་པ་རྩེ་གཅིག་ཏུ་གནས་པ་ཞིག་ཡིན་
22



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
མཐར་
ལ། ཁ་གཅིག་གིས་ཐོས་བསམ་དུས་ན་ལུང་རིགས་རང་སེམས་སྟོང་པ་གཏན་ལ་
ཕབ་ནས། སྒོམ་པས་ཉམས་སུ་ལེན་པའི་དུས། མི་རྟོག་པ་འབའ་ཞིག་ཡིད་ལ་བྱེད་
ནས་སྒོམ་པ་ནི། གཞི་ལ་སྡོད་དུས་རྟ་ལེགས་པ་གསོས་ནས། བྱེས་ལ་འགྲོ་དུས་རྐང་
ཐང་འགྲོ་བ་དང་མཚུངས་ཏེ། བཞད་བགད་ཀྱི་གནས་སུ་མི་འགྱུར་རམ། །ལར་
ཡང་སྟོང་ཉིད་ཀྱི་དོན་ལ་མཉམ་པར་འཇོག་པ་ཡང་དེ་ཁོ་ན་ཉིད་ཀྱི་ཐོག་ཏུ་ཕེབས་
པ་ཤིན་ཏུ་དཀའ་བ་སྣང་སྟེ། ཨ་ཁྲིད་ཀྱི་གགས་སེལ་ཆེན་མོ་ལས། སྟོང་ཉིད་གྲུབ་
ར་ཤོར་བ། བློ་བྱས་སུ་ཤོར་བ། རྒྱས་འདེབས་སུ་ཤོར་བ། གཉེན་པོར་ཤོར་
བ། ཐབས་སུ་ཤོར་བ་དང་ལྔ་ཙམ་གསུངས་པ་ལས། སྟོང་ཉིད་རྒྱུས་འདེབས་སུ་
ཤོར་བ་དང་། ཁྱད་པར་བློས་བྱས་སུ་ཤོར་བ་འདི་མང་སྟེ། དེང་སང་འགའ་ཞིག་
གིས་ཡིད་ལ་སྟོང་སྟོང་པོ་ཞིག་བྱེད་ནས་རིག་སྟོང་རྗེན་པ་ཟེར་བའང་འགའ་མཐོང་།
ཕྱི་སྟོང་ཉིད་གྲུབ་མཐར་ཤོར། ཅེས་པ། སེམས་ཉིད་ཡེ་ནས་ཁྱབ་བདལ་དུ་གནས་
པ་མ་ཤེས་པའི་དོན་གྱིས། ཐེག་པ་འོག་མའི་ལྟ་བ་སུན་ཕྱུང་ནས་རང་སེམས་སྟོང་
པ་གཅིག་གུད་ནས་བྱས་ཕྱོགས་རིས་ཅན་དུ་འགྱུར་བ་དང་། སྟོང་ཉིད་བློས་བྱས་
སུ་ཤོར། ཅེས་པ། སྣང་ཞིང་སྲིད་པས་བསྡུས་པའི་བོན་ཐམས་ཅད་སྟོང་པ་ཡིན་
པས། སེམས་ལ་དངོས་པོ་མཚན་མ་ཅི་ཡང་མེད་སྙམ་ནས་ཕྱི་ནང་ཐམས་ཅད་སྟོང་
ཧར་རེ་བ་ཞིག་བློས་བྱས་ནས་དེ་བསྒོམས་པ་དང་། སྟོང་ཉིད་རྒྱས་འདེབས་སུ་ཤོར།
ཅེས་པ། སྟོང་པ་ཉིད་བསྒོམ་པས་བཟང་དུ་མ་སོང་
། མ་སྒོམ་པས་ངན་དུ་མ་སོང་།
ཡེ་ནས་སྟོང་པ་ཡིན་པས་ཅི་ཡང་བསྒོམ་དུ་མེད་སྙམ་ནས། ཉམས་སུ་མི་མྱོང་བར་
ཕྱལ་བར་གཏོང་བ་དང་། སྟོང་ཉིད་གཉེན་པོར་ཤོར་ཅེས་པ་ཉོན་མོངས་པའི་རྟོག་
པ་སྐྱེས་ནས་དེའི་ངོ་བོ་སྟོང་པ་མི་ཤེས་ནས། ལོགས་ནས་སྟོང་ཉིད་གཉེན་པོ་སྦྲན་
ནས་དེ་བསྒོམ་པས་སྤང་གཉེན་ཐ་དད་ལྟ་བ་དང་། སྟོང་ཉིད་ཐབས་སུ་ཤོར། ཅེས་
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ། སྣང་སྟོང་གཉིས་སྐད་ཅིག་མའི་སྟེང་ན་དབྱེར་མེད་ཁྲིག་གེ་བྱས་པ་དེ་བོན་སྐུ་
ཡིན་པ་མི་ཤེས་པའི་དོན་གྱིས། སྟོང་ཉིད་བསྒོམས་པའི་འབྲས་བུ་རུ་བཟོད་སངས་
རྒྱུས་ཐོབ་ཏུ་རེ་བས་རྒྱུ་འབྲས་ཐ་དད་དུ་ལྟ་བ་སྟེ། རྗེ་འབྲུག་གིས། རྟོགས་ཐོག་དུས་
མཉམ་སངས་རྒྱས་ཡིན། འདི་ཉིད་འབྲས་བུ་མངོན་གྱུར་ཏེ།། དེ་ལས་གཞན་ཞིག་
ཐོབ་འདོད་ན།། བོན་སྐུ་ལམ་དུ་ཤོར་བ་ཡིན།། ཞེས་གསུངས་པས། དེ་དག་རྣམས་
སུའང་ར་བ་སྲིད་པའི་ཕྱིར་དང་། དེར་མ་ཟད་འགའ་རེས་བླ་མས་ཐོས་བསམ་
སྐབས་གནས་འགྱུ་རིག་གསུམ་ངོ་སྤྲོད་པ་དེ་སྒོམ་དུ་ཁྱེར་ནས། བློས་བྱས་ཀྱི་གནས་
ཆ་བག་ཙམ་རེ་ལ་གནས་སོ་སྙམ་པའི་རྟོག་པ་རེ་བསྐྱེདདྲན་རྟོག་མངོན་གྱུར་པ་སྐྱེས་
པ་ན་འགྱུ་བའམ་སྙམ་དུ་རྟོག་པ་རེ་བསྐྱེད་དེ་རྟོག་པས་རྟོག་པ་བཅད་ནས་སྒོམ་
པ་བྱེད་ཀྱང་། བློས་བྱས་ཀྱི་གནས་ཆ་བག་ཙམ་དེའང་རྟོག་པ། དྲན་རྟོག་མངོན་
གྱུར་པའང་རྟོག་པ། འགྱུ་བའོ་སྙམ་པའང་རྟོག་པ་སྟེ། དེ་འདྲའི་ལྟ་བ་རྫོགས་པ་
ཆེན་པོའི་ལམ་དུ་ཕྱོགས་ཙམ་ཡང་མི་འགྲོ །གསེར་གདམས་ལས་ཀྱང་། རྣམ་རྟོག་
གི་རྗེས་རྣམ་རྟོག་གིས་བཅད་པ་ཏིང་འཛིན་མི་འཆར་རོ། །དཔེར་ན་ཁྲག་མལ་ཁྲག་
གིས་བཀྲུས་པ་དང་འདྲ། ཞེས་གསུངས། དེས་ན་ཤེས་རིག་གི་སོ་མ་ཉམས་ན་དེ་
དག་ཤུགས་ཀྱིས་ཕྱེད་འོང་གི་ཆེད་དུ་གནས་འགྱུ་ངོས་ཀྱིས་བཟུང་བ་ལས་དེ་ལྟ་བུའི་
སྐྱོན་འབྱུང་བར་འགྱུར་རོ། །ཡང་འགའ་རེས་སེམས་ལྟ་བྱ་ལྟ་བྱེད་ལས་འདས་པ་
མི་ཤེས་ནས། སེམས་ལ་ལྟ་དགོས་སྙམ་པའི་བློ་དམ་སྒྲིང་ངེ་བ་ཞིག་གིས། རྩེ་གཅིག་
ཏུ་ཐུར་རེ་ཕྱི་རོལ་གྱི་ཡུལ་ལ་གཏད་པས། དེས་ངོ་བོ་ཉིད་ཀྱི་དོན་མ་མཐོང་བ་དང་
ཡང་འགའ་རེས་སྟོང་པ་ལ་ཡིད་མི་ཆེས་ནས་ཐེ་ཚོམ་ཟོས་ཏེ། སེམས་སྟོང་མི་སྟོང་
བློས་བརྟག་དཔྱད་བྱས་པས། དེས་སྟོང་ཉིད་ལ་སྒྲིབ་པ་དང་། ཡང་འགའ་རེས་
ནམ་ཞིག་སྟོང་སོང་། སྟོང་པ་རང་དྲན་མེད་ཧད་པོ་སོང་ནས་སྟོང་ལྟ་ཧད་པོར་
24



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ཐུར་ས་
གོལ་བ་སོགས་སྒོམ་སྐྱོན་ཅན་དུ་མ་ཡོད་སྲིད་པའི་ཕྱིར་རོ། །དེས་ན་དེ་དག་ཐམས་
ཅད་སེམས་རྟོག་འབའ་ཞིག་ཏུ་གྱུར་འདུག་པས། སེམས་རྟོག་བསྒོམས་པས་སེམས་
ཅན་ལས་འཕགས་མི་ནུས་ཏེ། སྙན་རྒྱུད་སྐུ་རི་ལས། སངས་རྒྱས་ཀྱི་གཞི་རྟོག་མེད་
ཡིན། སེམས་ཅན་གྱི་གཞི་རྟོག་བཅས་ཡིན། ཅེས་གསུངས་པས་ཤེས། དེ་བས་ན་
དང་པོའི་སྐབས་སུ་རྟོག་པ་དང་ཕྲལ་དགོས་པ་ཡིན་པས། རྟོག་པ་ཐམས་ཅད་ལྟ་
ལོ་དང་སྒོམ་ལ་བྱས་པ་ལས་བྱུང་བས། སྒོམ་བྱ་སྒོམ་བྱེད་ལྟ་བྱ་ལྟ་བྱེད་ཀྱི་རྟོག་པ་
ཐམས་ཅད་རྦད་ཀྱིས་གཅོད་ནས། རང་སར་བདག་མེད་ཀྱི་ཐོག་ཏུ་ཁྲོག་གིས་བསྒྱུར།
ལིངས་ཀྱིས་བོར། ལྷན་གྱིས་བཞག་པས་རྟོག་པ་ཐམས་ཅད་དང་བྲལ་ནས། གནས་
ལུགས་ཀྱི་ངོ་བོ་སྒྲིབ་མེད་ཟང་ཐལ་དུ་ས་ལེ་རང་ལ་རང་ཤར་བ་འགྱུར་བ་ཡིན་ཏེ།
བདུད་འདུལ་ཡེ་ཤེས་འཁྱིལ་པའི་རྒྱུད་ལས། སྒོམ་པ་བྱ་བ་ཅིར་ཡང་མེད།། མི་ཡེངས་
ཙམ་ཞིག་བཞག་ཏུ་ཡོད། ཞེས་དང། སློབ་དཔོན་སྟོང་རྒྱུང་གི་ཞལ་ནས། མི་སྒོམ་
པ་ཡི་དོན་ཤེས་ན། རང་བཞིན་ངོ་བོ་འདུ་བྲལ་མེད། ཞེས་དང་། བྱང་ཆུབ་སེམས་
ཀྱི་མེ་ལོང་ལས། རང་བྱུང་རང་ཞིར་བཞག་ན་སྒོམ་མི་དགོས།། སྒོམ་དུ་མེད་པའི་
དོན་ལ་མ་ཡེངས་ན།། སྒོམ་པ་ཆེན་པོའི་དོན་ཀུན་ཧྲིལ་གྱིས་རྫོགས། ཞེས་དང་།
སྙན་རྒྱུད་ལས། ཅི་ཡང་ཡིད་ལ་མི་བྱེད་ན།། ཡང་དག་དོན་ལ་ཕེབས་པ་ཡིན།། ཞེས་
དང་། གསེར་གདམས་ལས། མི་སྒོམ་དོན་ལ་བཞག་པར་བྱ།། སྒོམ་པ་ཐམས་ཅད་
བློ་དང་སེམས།། ཞེས་དང་། མ་སྒོམ་པས་ན་བློ་དང་བྲལ། ཞེས་གསུངས། དེས་
ན་ཉམས་སུ་ལེན་ཐབས་དངོས་ལ། མཉམ་བཞག་གི་སྐབས་ (མཚན་མེད་མཉམ་བཞག་
སྐབས་ལྟར་རོ་) ལྟར་ལུས་གནད་དང་ལྟ་སྟངས་བཅའ་ལ། སེམས་ཀྱི་བཞག་ཐབས་
ཡང་ཡང་བསླབ་ཅིང་བསྒོམ་དུ་བཞུག་སྟེ། དེ་ཡང་སེམས་སྔར་སོང་གི་རྗེས་མི་བཅད།
ཕྱིས་འོང་གི་མདུན་མི་བསུ། ད་ལྟའི་སྐད་ཅིག་མའི་ཤེས་པ་ངོ་བོ་སྟོང་པ། རང་བཞིན་
25



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསལ་བ། གསལ་སྟོང་དབྱེར་མི་ཕྱེད་པ་འདི་ཀ་མ་བཅོས་པར། ཡེ་ཅི་བཞིན་མའི་
གནས་ལུགས་ཀྱི་སྟེང་དུ་རང་བབས་སུ་བཞག་ལ་རང་བྱུང་གི་དྲན་པའི་སོ་མ་ཉམས་
པ་བྱ་བ་ནི། དེ་དག་གི་མདོ་ཧྲིལ་གྱིས་དྲིལ་བ་ཡིན་ཏེ། དེ་ཡང་རང་བྱུང་གི་དྲན་
པའི་སོ་མ་ཉམས་པ་ཞེས་པ་དེ། ད་ལྟའི་བློའི་བྱེ་བྲག་ཏུ་གྱུར་པའི་རྟོག་པ་ཐམས་
ཅད་རྦད་ཀྱིས་བཅད་པས། རང་བྱུང་གི་དྲན་པ་གསལ་ལྷང་ངེ་བ་ཞིག་ངང་གི་འཆར་
འོང་བ་ཡིན་པས། དེའི་ངར་ཆའམ་སོ་མ་ཉམས་པར་བྱེད་པའི་དོན་ལ་གོ་དགོས་
ཤིང་། བླ་མའི་ཞལ་ནས་ཀྱང་། དྲན་པ་རྦད་གཅོད་རྩིས་ཟིན་མན་ངག་བསྟན།
ཅེས་གསུངས་པས་ཀྱང་ཤེས་ལ། སྒོམ་པ་བསྒོམ་བྱའང་དེ་ལ་ཟེར་རོ། །ཁ་གཅིག་
གིས། གནད་འདི་མ་ཤེས་ནས། དྲན་པ་བཟུང་བས་སྒོམ་ཡིད་བྱེད་དུ་སོང་མི་དགོས་
ནས། ཤེས་པ་ཅི་མི་སྙམ་དུ་བཞག་པས། དེས་གཉུག་དྲན་གྱི་ངར་ཆ་ཤོར་ནས་
འཁྲུལ་པ་འབའ་ཞིག་གིས་དུས་འདའ་སྟེ། སྒོམ་རང་སྟོར་བ་མ་ཚོར་བ་དང་། ཡང་
ཁ་གཅིག་གིས། གཞུང་ལས། ལས་དང་པོ་དྲན་འཛིན་མེད་པར་གླེན་སྒོམ་དུ་སོང་
བ་གསུངས་པའི་དོན་གྱིས། ཐ་མལ་དུ་ཤོར་གྱིས་དོགས་ནས་དྲན་པ་ཆེད་དུ་བཟུང་
བས། དེས་རྟོག་པ་གྱུར་ནས་གནས་ལུགས་ཀྱི་དོན་ལ་སྒྲིབ་སྟེ་རང་རྒྱུད་ཆུད་ཟོས་
སུ་ཤོར་བ་སོགས་ཡོད་པས་དེ་དག་བླ་མའི་ཞལ་ཁྲིད་ཀྱིས་མ་ཟིན་པའི་སྐྱོན་ཙམ་
ཟད་དོ། །དེས་ན་དྲན་འཛིན་གྱི་སོ་པ་དང་མ་བྲལ། ཞེས་པ་དེ། དྲན་པ་ཆེད་དུ་
བཟུང་ནས་སྒོམ་པ་མ་ཡིན་ཏེ། གསེར་གདམས་ལས། ཆེད་དུ་དྲན་པ་བཟུང་མི་
དགོས།། ཡེ་ཤེས་ཀྱི་སོ་བ་དེ་ངང་ལ་གནས། ཞེས་གསུངས་པས། ཅི་ཡང་ཡིད་ལ་
མི་བྱེད་མི་ལྟ་མི་སྒོམ་པའི། གཞུག་དྲན་གྱི་ངར་ཆའམ། ཤེས་རིག་གི་སོ་སྐད་ཙམ་
ཡང་མ་ཉམས་པར་བྱས་ནས། ཉམས་སུ་བླངས་ཏེ། བདུད་འདུལ་ཡེ་ཤེས་འཁྱིལ་
པའི་རྒྱུད་ལས། རང་སོའི་ངང་ནས་རྗེན་ནེ་བསྒོམ། ཞེས་དང་། གྱེར་སྤུངས་ཀྱིས།
26



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
རིག་པའི་སོ་པ་ནང་དུ་ཚུགས་དང་། ཞེས་དང་། གསེར་གདམས་ལས། མཐོང་
རྒྱུ་མེད་པའི་རིག་པ་ལ། མ་ཡེངས་བྱ་རས་གཟིགས་མོར་གཅེས།། ཞེས་དང་། གནད་
དྲུག་ལས། དྲན་པ་ཡང་ནས་ཡང་དུ་གསལ་བར་བྱས་ལ་ཉམས་སུ་བླང་། ཞེས་དང་།
རྒྱལ་བས། དྲན་པ་ཐུར་རེ་བ་དེ་ཀ་བསམ་དྲན་གྱི་ཤེས་རིག་ཅེས་བྱ། ཞེས་དང་།
བྱང་ཆུབ་སེམས་ཀྱི་མེ་ལོང་ལས། རང་གི་རང་སོ་ཚུགས། རང་སོ་མ་ཚུགས་ན་
འཁོར་བ་འཁྱམས་པར་མཆིའོ། །ཞེས་གསུངས་པ་རྣམས་ཀྱི་གནད་ཀྱང་དེ་ཉིད་
ཡིན་ལ། འདིའི་སྐབས་དྲན་པ་དེས་ཟིན་མ་ཟིན་གྱི་ཁྱད་པས། ཉམས་ལེན་དུམ་
བུར་ཆད་པའི་དུས་ཡིན་ཏེ། ལུང་ལས། ཐུན་སྒོམ་དུས་སུ་དུམ་བུར་འཆར། ཞེས་
གསུངས་པས། དུམ་བུར་རྒྱུན་འཐུད་ཅེས་བྱ་བ། མ་བཅོས་པའི་དྲན་ཐག་མི་
འཛིན་པའི་ངང་ནས་མི་ཡེངས་པར་འཐུད་དེ། སྙན་རྒྱུད་ལས། ཐག་པ་གསུམ་
གྱིས་གོམས་པའི་ངང་ཐག་བསྲིང་། གསུངས་པས་དོན་ཀྱང་དེ་ཉིད་དོ། །དེ་ལྟར་
ཐུན་བཞིའི་རྣལ་འབྱོར་ལ་འཇུག་ཅིང་། མཉམ་བཞག་ལ་བརྟན་པ་མ་ཐོབ་ཀྱི་བར་
དུ་འདི་ཁོ་ན་ལ་རྐྱང་འདེད་གཅིག་དྲིལ་བྱས་ནས་ཉམས་སུ་བླངས་ཤིང་
། ཐུན་དང་
ཐུན་བར་གྱི་ཡངས་དོགས། འགལ་རྐྱེན་སྤང་པ། མཐུན་རྐྱེན་བསྟེན་པ། ཁ་ཟས་
སྤྱོད་ལམ་གྱི་བླང་དོར་སོགས། གཞུང་ལྟར་ལ། (མཉམ་བཞག་སྐབས་ཀྱི་ས་བཅད་བཞི་པ་སྲུང་
བ་དམ་ཚིག་གནད་རྣམས་སོ） དེའི་ཚེ་ཡང་སྐབས་སྐབས་སུ་མུན་པའི་ཁྱིམ་དུ་ཞུགས་ནས།
ལུས་གནད། ལྟ་སྟངས། སེམས་ཀྱི་བཞག་ཐབས་རྣམས་མཉམ་བཞག་གི་སྐབས་
ལྟར་གནད་དུ་བསྣུན་ཏེ། ཞག་བདུན་ནམ། བཅུ་གཅིག་གམ། བཅོ་ལྔའམ་ཉེར་
གཅིག་ལ་སོགས་ཅི་རིགས་སུ་ཉམས་ལ་འབུངས་ན། དྲན་པ་མི་གནས་པར་གནས་
པར་བྱེད་པའི་ཐབས་ཀྱི་མཆོག་ཏུ་འགྲོའོ།།
དེ་ནས་རྗེས་ཐོབ་སྒྱུ་མ་ལྟ་བུའི་འཆར་ལུགས་ལ། སྤྱིར་ཐབས་ཀྱིས་ཟིན་པའི་
27



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྗེས་ཐོབ་དང་། ཤེས་རབ་ཀྱིས་ཟིན་པའི་རྗེས་ཐོབ་གཉིས་ཡོད་པ་ལས། ལས་དང་
པོའི་དུས་སུ། མཉམ་བཞག་གི་བར་བར་རྣམས་སུ་ཐ་མལ་སྙོམས་ལས་སུ་མ་སོང་
བར། སྦྱོར་དངོས་རྗེས་གསུམ་ཚང་པའི་སྒོ་ནས་འདུ་བྱས་ཀྱི་དགེ་རྩ་བསམ་དུ་མེད་
པ་གཅིག་ཏུ་འཁྱེར་ལ། ཉམས་ལེན་དང་འདྲེས་སུ་བཅུག་པ་ནི་ཐབས་ཀྱིས་ཟིན་
པའི་རྗེས་ཐོབ་ཅེས་བྱ་ལ། རྟོགས་པ་ལ་བརྟན་པ་ཅུང་ཟད་ཐོབ་པ་དང་། འདི་ལྟར་
གྱི་སྣང་བ་ཐམས་ཅད་མཉམ་བཞག་ཏུ་སྤྲོས་པའི་མཐའ་ཐམས་ཅད་དང་བྲལ་བ་
ནམ་མཁའ་ལྟ་བུའི་དགོངས་པའི་ངང་ལ་མ་འགག་པ་བརྟན་ཞིང་། རྗེས་ཐོབ་ཏུ་
སྒྱུ་མའི་དཔེ་བརྒྱད་དང་འདྲ་བར་སྣང་ཙམ་ཉིད་ལ་རང་བཞིན་མ་གྲུབ་པར་ཤེས་
པ་ནི། ཤེས་རབ་ཀྱིས་ཟིན་པའི་རྗེས་ཐོབ་ཅེས་བྱ་སྟེ། ཡེ་སངས་རྒྱས་པའི་རྒྱུད་ལས།
མཉམ་བཞག་རྗེས་ཐོབ་འགག་མེད་སྒྱུ་མ་སྣང་། ཞེས་གསུངས། སྒྱུ་མའི་དཔེ་བརྒྱད་
ནི། འདི་ལྟར་སྣང་བ་ཐམས་ཅད་རྒྱུ་རྐྱེན་རྟེན་འབྲེལ་ཚོགས་པ་ལས་གློ་བུར་དུ་སྣང་
བ་སྒྱུ་མ་ལྟ་བུ། སྣང་བཞིན་བདེན་པ་མ་གྲུབ་པ་སྒྲིག་སྒྱུ་ལྟ་བུ། ཕྱི་ནང་གང་ལ་
ཡང་མེད་བཞིན་སྣང་བ་སྒྲ་སྙན་གྱི་བྲག་ཆ་ལྟ་བུ། མེད་བཞིན་འཁྲུལ་ངོར་སྣང་བ་
རྨི་ལམ་ལྟ་བུ། མེད་པ་ཡོད་པ་སྣང་བ་མིག་ཡོར་ལྟ་བུ། སྣང་ལ་རང་བཞིན་མེད་
པར་མེ་ལོང་གི་གཟུགས་བརྙན་ལྟ་བུ། མེད་པར་རྫུན་སྣང་འཆར་བ་ཆུ་ཟླ་ལྟ་བུ།
མེད་སྣང་ཅི་ཡང་འཆར་བ་གཞའ་ཚོན་ལྟ་བུ་སྟེ། སྡུད་པ་ལས། འཁོར་འདས་བོན་
རྣམས་སྒྱུ་མ་ལྟ་བུ་སྟེ།། སྨིག་རྒྱུ་སྒྲ་སྙན་རྨི་ལམ་མིག་ཡོར་དང་།། གཟུགས་བརྙན་ཆུ་
ཟླ་གཞའ་ཚོན་ལྟ་བུ་སྟེ། ཅིར་ཡང་མ་ཡིན་ཅིར་ཡང་བྱ་རུ་མེད།། ཅེས་གསུངས།
དེ་ལྟར་མཉམ་རྗེས་གཉིས་ལ་ནན་ཏན་བསྐྱེད་ཅིང་བསྒོམ་པའི་མཐར། མཉམ་
བཞག་ལ་བརྟན་པ་ཐོབ་པ་ན། དེ་ལ་བོགས་འདོན་གདམས་ངག （མཉམ་བཞག་བོགས་
འདོན་དུ་ཉམས་སུ་ལེན་ལུགས་ལྟར། ）གཞུང་ལྟར་གནད་དུ་བསྣུན་ལ། མདོར་བསྡུ་ན།
28



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
དགོངས་མཛོད་ཀྱི་ཞལ་ནས། སེངས་ཀྱིས་གསེང་ལ་ལྷུག་གིས་ཞོག །དགེ་སྦྱོར་གྱི་
གནད་ཅིག་དེ་ན་གདའ། ཞེས་གསུངས་པ་འདི་དང་། བླ་མའི་ཞལ་ནས། ཕུགས་
སྒྲིམ་སྒོར་ཀློད་གསུངས་པ་འདི་གཉིས་དོན་གཅིག་ཏུ་གོ་ཞིང་། དེ་ཡང་ཕུགས་སྒྲིམ་
པས་ངོ་བོ་ཉིད་ལས་མི་འདའ་བ་དང་། སྒོར་ཀློད་པས་རྟོག་པ་ཐམས་ཅད་རང་གྲོལ་
བ་སྟེ། དེ་ཉིད་ཉམས་སུ་ལེན་ལུགས་ཀྱང་། ལུས་གནད་སྔར་ལྟར་བྱས་ལ། ཕྱི་ནང་
གི་དྲན་རྟོག་དང་འཆར་ཚུལ་གཞི་སྟོང་ཉིད་ཀྱི་སྟེང་དུ་ལྷོད་ཀྱིས་ཀློད་ལ། ཤེས་པ་
མིག་དང་བསྟུན་ནས་བར་སྣང་སྟོང་པ་ལ་ཧུར་བཏོན་ཅིང་ངར་ཕྱུང་ལ་འཛིན་མེད་
དུ་ཁྲོ་ལེ་བཞག་སྟེ། དེ་ཡང་བླ་མའི་ཞལ་ཁྲིད་ལ་བརྟེན་ནས་ཡུན་རིང་ཉམས་སུ་མ་
མྱོང་ན། དེས་མཐོང་དང་བཤད་པ་ཙམ་གྱིས་དོན་ལ་ཕེབ་དཀའ་བ་གདའ་འོ།།
དེ་ལྟར་སྦྱང་བས། གཞུང་ མཉམ་བཞག་བོགས་འདོན་གྱི་ས་བཅད་གཉིས་པ་ ལྟར་དྲོད་ཚད་
ཐོན་པ་དང་། དཔེ་དོན་རྟགས་གསུམ་ མཉམ་བཞག་བོགས་འདོན་གྱི་ས་བཅད་གསུམ་པ་ གྱི་
ངོ་སྤྲད་གདབ་ལ། གཞན་ཡང་སྙན་རྒྱུད་ལག་ལེན་གནད་དྲུག་ལས། ཕྱི་སྣང་སྲིད་
ཀྱི་སྒྲོན་མེ་རྟོད་ལ་མནན་ལ། འོད་གསལ་བཙན་ཐབས་སུ་ངོ་སྤྲད།། ཅེས་པ། དེའི་
ལག་ལེན་ནི། སྔ་དྲོ་ནམ་མཁའ་དྭངས་པ་ལས་ཉི་མ་འཆར་བའི་ཟེར་ལ་བལྟ་སྟེ།
ལུས་ཅིག་པུར་ཉི་གྲིབ་མཚམས་སུ་བསྡད་ལ། ལག་པའི་གྲུ་མོ་གཉིས་ཀྱི་སྟེང་དུ་
གཙུགས། ལག་མཐིལ་གཉིས་ཀྱིས་ཨོལ་གོང་བསྐྱོར་ནས། མིག་སྣ་རྩེར་ཕབ་（འབྱེད་
བཙུམས་ཟིམ་བུས་ཉི་མ་ཁྲུ་གང་ཙམ་གྱི་མ་རེག་པའི་སར་བལྟ་བས་སོ་)ཅིང་ཟེར་ལ་བཞུར་བས། མིག་
གི་མཐོང་སྒོ་ལ། འོད་གསལ་འཆར་ལུགས་ནི། འོད་ཀྱི་ཐིག་ལེ་སྦ་ཕུབ་བརྩེགས་པ་
འདྲ་བ་གྲངས་མེད་པ་དང་། གཞན་ཡང་མཚོན་ཆ་འདྲ་བའི་ངེས་མེད་སྣ་ཚོགས་སུ་
འཆར། ཁྱད་པར་འོད་ཀྱི་ཐིག་ལེ་ལྔ་ལྔ་བརྩེགས་པའམ།། འོད་ཀྱི་གུར་ཁང་བཞི་
རིམ་ལྔ་རིམ་འཆར་རོ། །ཐིག་ལེ་དང་གུར་ཁང་གི་བར་ན་ཡང་།། འོད་ཟེར་སྣ་ཚོགས་
29



་་་་་་་་་་་་
ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སུ་འཕྲོ་བར་མཐོང་ངོ་། །དེ་ཡང་སྔ་དྲོ་ཉི་མ་ཤར་དུས་ཤར་དུ་བལྟ།། ཉི་ཕྱེད་ལྷོ་རུ་
ལྟ། དགོང་ཁ་ཉི་ཟེར་ལ་ནུབ་ཏུ་བལྟའོ། །འདི་ལ་ཐེངས་གཅིག་སྦྱངས་པས་ཀྱང་།
བར་དོ་ཆོད་པར་ཐེ་ཚོམ་མེད་དོ། །ཞེས་གསུངས་སོ། །ཡང་སྒྲོན་མ་དྲུག་ལས། དུང་
མཚོ་འཁྱིལ་པའི་ལྟེ་བ་ལ།། སྟོང་པ་ཀློང་གི་སྒྲ་སྒོ་ཤར། ཟླ་གམ་སྒྲ་ཡི་གསང་སྦུབ་
ན།། རང་བྱུང་སྒྲ་ཡི་ང་རོ་གྲགས། ཅེས་གསུངས་པའི་དོན་ནི། དུང་མཚོ་ནི་གླད་
པ་ཡིན། ཟླ་གམ་ནི་རྣ་བ་ཡིན། དེའི་ལག་ལེན་ནི། རྣ་མཆོག་གི་བུ་ག་བཀག་ནས།
གླད་པའི་དཀྱིལ་ན། བོན་ཉིད་སྟོང་པའི་རང་སྒྲ་འབྲུག་སྒྲ་ལྟ་བུའམ། ཆེ་ཆུང་སྣ་
ཚོགས་སྒྲོགས་པ། རྒྱུན་ཆད་མེད་སྒྲོགས་པ། རྒྱུན་ཆད་མེད་པར་འབྱུང་བས། དེ་
ནི་རང་སེམས་སྟོང་པའི་རང་སྒྲ་ཡིན་པས། སྒྲ་དེའི་ཆོ་འཕྲུལ་ལས། རྟོགས་ན་
སངས་རྒྱས་ཀྱི་གསུངས། མ་རྟོགས་སེམས་ཅན་གྱི་ངག །སྒྲའི་བྱེ་བྲག་ཐམས་ཅད་
དེ་ལས་འབྱུང་བའོ། །འདི་ལ་ཐེངས་གཅིག་སྦྱངས་པས་ཀྱང་། བར་དོ་ཆོད་པ་ཐེ་
ཚོམ་མེད་དོ། །ཅེས་སྙན་རྒྱུད་རྩ་རླུང་གཅིག་རྒྱུད་སྐོར་ནས་བྱུང་བའི། ཉི་ཁྲིད་སྒྲ་
ཁྲིད་འདི་གཉིས་ཀྱང་བོགས་འདོན་གྱི་ཆ་ལག་ཏུ་བླང་ན། འ་ཞ་བློ་གྲོས་ཀྱིས། གནས་
ལུགས་ཀྱི་སྟེང་དུ་འཇོག་པར་འབའ་ཞིག་བྱས་ནས། ཕར་ཆེར་ལྡེང་པོར་འཆར་
རོ། །ཅེས་དང་
། གསལ་ངར་མེད་པའི་ལྡེང་པོ་དེ་ལ་ལོ་དུ་མར་བསྒོམ་ཀྱང་ བསྐྱེད་
མི་འབྱུང་བས། དེ་ལ་ཤེས་པ་གསལ་རིག་ངར་དང་ཆས་པས་ཡུལ་སྣ་ཚོགས་ལ་རྩལ་
སྦྱོང་པ་གལ་ཆེ། ཞེས་གསུངས་པས། མན་ངག་ཟབ་མོ་དེ་དག་གིས་རིག་པའི་རྩལ་
ལམ་ཆོ་འཕྲུལ་ཐམས་ཅད་གབ་སྦས་མེད་པར་རྩ་བ་ནས་འབྱིན་པ་བྱེད་ལ། མཁན་
པོ་རང་ཐོག་ཏུ་རྩོད་བཅད་པས། དེ་དག་རང་བཞིན་གྱིས་མ་གྲུབ་པར། རིག་པའི་
རང་རྩལ་དུ་གྲོལ་ནས་རིག་སྟོང་རྗེན་པ་ལྷག་གིས་འཆར་བས་ན། དེ་ལྟ་བུའི་གོལ་
སྐྱོན་ལས་གྲོལ་བའི་དགོས་པ་ཡོད་པར། མ་ཟད་འདིར་འཁྲུལ་པའི་རྩད་བཅད་
30



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
པས་བར་དོར་འཁྲུལ་རྐྱེན་ངོས་ཟིན་ནས་མངོན་སུམ་དུ་སངས་རྒྱས་པ་བྱེད་པའི་
ཐབས་ཀྱི་ཡན་ལག་ཏུའང་འགྱུར་རོ། །དེ་བས་ན་དེ་དག་གི་དུས་ཀྱང་གཙོ་ཆེ་ལུས་
གནད་ལྟ་སྟངས་དམིགས་པའི་གནད་རྣམས་ལ་རག་ལས་པས། དེ་དག་གཞུང་
ལྟར་ (མཉམ་བཞག་བོགས་འདོན་གྱི་སྐབས་ལྟར་རོ་） གནད་དུ་བསྣུན་ལ། མཉམ་བཞག་
ངར་ལྡན་དུ་ཉམས་སུ་བླང་བའི་སྐབས་སྐབས་སུ་སྦྱོང་བའོ།།
དེ་ལས་ལངས་པའི་ཚེ་ཡང་། སྔར་ནས་ངེས་པའི་དམིགས་པ་དེ་ཉིད་མི་བརྗེད་
པར་ཡིད་ལ་བརྒྱུད་དེ། བྱ་བ་སྤྱོད་ལམ་ཐམས་ཅད་དང་ངང་གིས་འདྲེས་སུ་བཅུག་
པས། མི་གནོད་ཙམ་དུ་འདྲེས་ན་རྗེས་ཤེས་ལ་ནན་ཏན་ག ཡ་བྲལ་ན་མཉམ་བཞག་
རང་བཙུན་པ་གལ་ཆེའོ། །ལར་ཡང་མཉམ་བཞག་ལ་བརྟན་པ་མ་ཐོབ་ན། ཕྱིས་
རྗེས་ཤེས་དུས་རིག་པའི་ཚུགས་མི་ཟིན་ནས་ཉམས་སྲབ་ཏུ་འགྲོ་བའི་གནད་ཡོད།
མཉམ་བཞག་ལ་བརྟན་པ་ཐོབ་ནས་སེམས་གཏད་དུ་སྡོད་པ། ཡུན་ཅི་གཏད་དུ་
འགོར་བ་དང་། རྗེས་ཤེས་ལ་ནན་ཏན་མ་བྱས་ན་ཕྱིས་མཉམ་རྗེས་འདྲེས་པའི་དུས།
ཉོན་མོངས་ཐུག་འཕྲད་ཀྱི་ཡེ་ཤེས་མི་འཆར་བའི་གནད་ཡོད། རྗེས་ཤེས་དུས་གཅུན་
ཅིང་ཉམས་སུ་བླངས་པས། ཕྱིས་མཉམ་རྗེས་འདྲེས་པའི་དུས། ཉོན་མོངས་ལྡང་
པ་ཆེད་དུ་བསྒྲུབ་མི་དགོས་པར་ཐུག་འཕྲད་ཀྱི་ཡེ་ཤེས་ངོས་ཀྱིས་ཟིན་ནས། གར་
འགྲོ་གར་འདུག་སྤྱོད་ལམ་ཇི་ལྟར་ན་ཡེ་ཤེས་སུ་སློང་པས་གདིང་དང་ལྡན་པར་
འགྱུར་རོ། །དེ་བས་ན་མཉམ་བཞག་ལ་བརྟན་པ་མ་ཐོབ་བར་དུ་མཉམ་བཞག་རང་
གཅུན་ཅིང་ཐོབ་ནས། རྗེས་ཤེས་ལ་ནན་ཏན་བྱེད་པ་གལ་ཆེའོ།།
དེ་ལྟར་མཉམ་བཞག་ལ་བརྟན་པ་ཐོབ་ཅིང་། ཉམས་ལེན་གྱི་བོགས་གཅིག་
ཆར་དུ་ཐོན་པ་དང་། དེ་ནས་སེམས་རིག་ཕྱེ་ནས་རང་བྱུང་གི་ཡེ་ཤེས་ངོས་བཟུང་
བ་ལ། གཞུང་ལྟར་རྩ་རླུང་གི་གདམས་པ་དང་། གཞན་ཡང་སྙན་རྒྱུད་རྣམ་གཉིས་
31



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱི་རྩ་རླུང་གདམས་པ་ལ་སོགས་པའི་ཐབས་ལམ་ཁྱད་པར་ཅན་རྣམས་གནད་དུ་
བསྣུན་པས། ཤེས་པ་དྭངས་སྙིགས་ཕྱེད་ནས་རང་བྱུང་གི་ཡེ་ཤེས་ལྷག་གིས་ཤར་
བ་སྟེ། དེ་ཡང་སྙན་རྒྱུད་ལས། སེམས་དང་སེམས་ཉིད་ངོས་ཀྱིས་བཟུང་། ཞེས་
སེམས་ཞེས་པ་བློའི་བྱེ་བྲག་ཏུ་གྱུར་པའི་དྲན་རྟོག་ཐམས་ཅན་ཡིན་ལ། སེམས་ཉིད་
དམ་རིག་པ་ཞེས་པ་ནི། ཐ་མལ་གྱི་བློའི་དྲི་མས་མ་གོས་པའི་རང་བྱུང་གི་ཡེ་ཤེས་
རིག་པ་ཟང་ཀ་འདི་ཉིད་དེ། དེའི་ཁྱད་པར་ཕྱེ་ལུགས་ནི། གང་ལྟར་ཐབས་ལམ་
གྱི་དམིགས་པས་རིག་པ་གཅུན་པའི་རྗེས་ལ། ལྷོད་ཀྱིས་ཀློད་ལ་བཞག་ལ། དེའི་
ཚེ་གཅུན་མཁན། ཀློད་མཁན། འཇོག་མཁན་གྱི་ཤེས་པ་ལ་ཅེར་གྱིས་བལྟས་ལ་
བརྟག ཡང་གོང་ལྟར་རིག་པ་གཅུན་པའི་རྗེས་ལ་གནས་ལུགས་ཀྱི་སྟེང་དུ་ལྷོད་
ཀྱིས་ཀློད་ལ། ལྟ་མཁན། སྒོམ་མཁན། དྲན་མཁན། དཔྱད་མཁན། གྱི་ཤེས་པ་
ལ་ཅེར་གྱིས་བལྟས་ལ་བརྟག །ཡང་གོང་ལྟར་རིག་པ་གཅུན་པའི་རྗེས་ལ། སྟོང་
ཉིད་སྟེང་དུ་ལྷོད་ཀྱིས་གློད་ལ། མི་ལྟ། མི་བསྒོམ། མི་དཔྱད་པར་རང་བབས་
སུ་ལྷོད་དེ་བཞག །དེ་ལྟར་བསྒོམས་པས་དེའི་སྐབས་ཤིག་ན། སྙིགས་མ་བློའི་རྟོག་
ཚོགས་ཐམས་ཅད་ཀུན་གཞིའི་ཀློང་དུ་ཐིམ་ནས། དྭངས་མ་རང་བྱུང་གི་ཡེ་ཤེས་
ཞེས་བྱ་བ་སྒྲིབ་མེད་ཟང་ཐལ་དུ་ལྷག་གེར་ཤར་བ། དཔེར་ན་སྤྲིན་ཚོགས་སངས་
ནས་ནམ་མཁའ་གསལ་བ་ལྟ་བུ་འབྱུང་སྟེ། སྙན་རྒྱུད་ལས། སེམས་དང་སེམས་
ཉིད་ཕྱེད་པའི་ཚད་བསྟན་པ། སྙིགས་མ་ཀློང་དུ་ཐིམ་ནས་དྭངས་མ་འོད་དུ་གསལ།
བློ་ཡི་གཡང་ལུགས་བུད་ནས་རིག་པ་གཅེར་བུར་ཤར།། རྟོགས་པའི་སྤྲིན་ཚོགས་
སངས་ནས་ཡེ་ཤེས་སྒྲིབ་གཡོག་མེད།། ཅེས་གསུངས། འོ་ན་རང་བྱུང་གི་ཡེ་ཤེས་
ཅེས་བྱ་བའི་ངེས་ཚིག་གང་ཡིན་ཞེ་ན། རྒྱུ་ལས་མ་བྱུང་། རྐྱེན་གྱིས་མ་བསྐྱེད། གང་
ལའང་མ་བརྟེན་ཅིང་རེག་མ་ལུས་པར་རང་བྱུང་ཡིན་པ་དང་། དོན་གྱི་གནས་
32



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ལུགས་གང་ཡིན་ཉིད་ཡེ་ནས་ཤེས་པས་རང་བྱུང་ཡེ་ཤེས་ཞེས་བྱའོ། །རང་བྱུང་ཡེ་
ཤེས་ཀྱི་མཚན་ཉིད་གང་ཡིན་ཞེ་ན། རྟོག་པ་ལས་འདས་པའི་རིག་པ་ཟང་ཐལ་ཆེན་
པོ་རྒྱ་ཆད་དང་ཕྱོགས་ལྷུང་མེད་པར་ངང་ལ་ངང་གིས་རང་བཞིན་གྱི་གསལ་བ་ཞིག་
ཡིན་ཏེ། རྫོགས་པ་ཆེན་པོ་ལས། རྟོག་འདས་ཟང་ཐལ་རང་བཞིན་གསལ། ཞེས་
གསུངས། རང་བྱུང་གི་ཡེ་ཤེས་དཔེ་གང་ཡིན་ཞེ་ན། སྙན་རྒྱུད་ལས། རང་རིག་
པའི་ཡེ་ཤེས་ཟང་ཐལ་དུ་ཤར་བའི་དཔེ་ནམ་མཁའ་སྟོང་པ་ལ་ཉི་མ་ཤར་བ་དང་
འདྲ། ཞེས་གསུངས་པ་དག་གོ །རང་བྱུང་ཡེ་ཤེས་བྱེད་ལས་གང་ཡིན། ཞེ་ན།
མ་རིག་གི་མུན་པ་གཞན་དུ་བྲོས་པ་མེད་པར་གཞི་ལ་རང་སངས་སུ་སངས་ནས།
བདག་མེད་པ་རྟོགས་པའི་ཤེས་རབ་རྒྱུད་ལ་འཆར་བ་བྱེད་དེ། སྙན་རྒྱུད་སྐྱ་རི་ལས།
རང་བྱུང་ཡེ་ཤེས་ཟང་ཐལ་དེ།། མ་རིག་མུན་པའི་དོན་ལ་ལྡོག །ཅེས་གསུངས།
རང་བྱུང་ཡེ་ཤེས་ཀྱི་ངོས་གང་ལ་བཟུང་། ཞེ་ན། ད་ལྟའི་སྐད་ཅིག་མའི་ཤེས་རིག་
སྟོང་པ་ཟང་ཐལ་ཆེན་པོ་འདི་ཉིད་ལ་བཟུང་སྟེ། སྙན་རྒྱུད་ལས། ངོ་བོ་རྩ་བྲལ་དུ་
ཤེས་ཙམ་ན།། རང་བྱུང་གི་ཡེ་ཤེས་ངོས་ཟིན་པ་ཡིན།། ཞེས་གསུངས། རང་བྱུང་
ཡེ་ཤེས་ཀྱི་ངོ་གང་གི་སྟེང་ནས་སྤྲད། ཅེ་ན། ཐ་མལ་གྱི་བློའི་རྟོག་པ་མངོན་གྱུར་
པ་དེ་ཉིད་རང་བཞིན་མེད་པར་ཤེས་པ་དེའི་ཐོག་ནས་ངོ་སྤྲད་དེ། རིག་འཛིན་ཆེན་
པོས། ཅི་ཤར་རང་བཞིན་མེད་པར་ཤེས་པ་དེ། རང་བྱུང་ཡེ་ཤེས་ཀྱི་ངོ་སྤྲད་ཡིན།
རང་བྱུང་ཡེ་ཤེས་ལ་གསལ་སྒྲིབ་ཡོད་དམ། ཞེ་ན། དྲན་པས་ཟིན་མ་ཟིན་གྱིས་
དབང་གིས་གསལ་སྒྲིབ་ཡོད་ཀྱང་། དོན་གྱི་ངོ་བོ་ལ་གསལ་སྒྲིབ་མེད་དེ། རྗེ་ཏ་པུ་
ཧྲི་ཙས། རང་བྱུང་ཡེ་ཤེས་ལ་སྒྲིབ་གཡོག་མེད། ཅེས་གསུངས། རང་བྱུང་ཡེ་ཤེས་
ལ་སྒོམ་ཡོད་དམ། ཞེ་ན། དོན་གྱིས་གནས་ལུགས་ཀྱི་སྟེང་དུ་མི་ཡེངས་བར་བཞག་
པ་ཙམ་ལས་སྒོམ་དུ་རྩད་ནས་མེད་དེ། གསེར་གདམས་ལས། རྟོགས་པའི་རང་
33



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བྱུང་ཡེ་ཤེས་ནི། མི་སྒོམ་དོན་ལ་བཞག་པར་བྱ།། ཞེས་གསུངས། རང་བྱུང་ཡེ་ཤེས་
ལས་འབྲས་བུ་སངས་རྒྱས་མཆིས་སམ། ཞེ་ན། སངས་རྒྱས་ད་གཟོད་འབྱུང་དུ་
མེད་པར། དཔེར་ན་རི་མ་ཤ་རི་ལ་སྨན་མ་ཤ་རི་སྐྱེས་པ་ལྟར་བུ་རྒྱུ་འབྲས་དབྱེར་
མེད་དུ་གནས་པ་སྟེ། སྨྱུག་གུ་ལས། རང་བྱུང་གི་ཡེ་ཤེས་གསལ་ལ་རང་བཞིན་མེད་
པ་གཅིག་རང་ལ་ཤར་ཙམ་ན། ཐོབ་རྒྱུ་མེད་པའི་འབྲས་བུ་ཐོབ་པ་ཡིན་ཞེས་གསུངས།
རང་གི་ཡེ་ཤེས་བཅོས་སུ་ཨི་ཡོད། ཅེ་ན། དཔོན་བཙན་པོའི་ཞལ་ནས། དངོས་
མེད་ལ་འཛིན་མེད་ལྷག་གིས་ཤར་བ་དེ་ཀ་ལ། བཅོས་སུ་སུས་ཀྱང་མི་བཏུབ་པས།
རང་བྱུང་གི་ཡེ་ཤེས་བྱ་བ་དེ་ཀ་ལ་ཟེར་བ་ཡིན། ཞེས་གསུངས། རང་བྱུང་གི་ཡེ་
ཤེས་རྣམ་རྟོག་འཁྲུལ་པའི་རྐྱེན་བྱེད་ནུས་སམ། ཞེ་ན། རང་བྱུང་གི་ཡེ་ཤེས་དེ་
ཡེ་ནས་དངོས་མེད་རྩ་བྲལ་དུ་གནས་པས་འཁྲུལ་རྟོག་གིས་རྐྱེན་དུ་མེད། སྨུག་གུ་
ལས། རང་བྱུང་ཡེ་ཤེས་ཟང་ཐལ་ལ། འཁྲུལ་པའི་རྗེས་གཅོད་འོང་ས་མེད།། ཅེས་
གསུངས་པར། མ་ཟད་རྟོག་ཚོགས་ཕྲ་རག་ཅི་སྐྱེས་ཀྱང་། རང་སར་ཀློད་པས་རང་
བྱུང་གི་ཡེ་ཤེས་སུ་ལྷངས་ཀྱི་ཤར་བས་ན། དེ་ཡི་གྲོགས་སུ་ཆེ་བ་མེད་དེ། གྱེར་སྤུངས་
སྣང་བཞེར་ལོད་པོའི་ཞལ་ནས། ཉོན་མོངས་རྣམ་རྟོག་ཅི་ཤར་ཡང་། རང་བྱུང་
ཡེ་ཤེས་གྲོགས་སུ་ཆེ།། ཞེས་གསུངས། དྲིས་ལན་དེས་ནི་རང་བྱུང་གི་ཡེ་ཤེས་ངོས་
ཟིན་ནས་དེའི་གནས་ལུགས་དང་མཚན་ཉིད་གང་ཡིན་པ་སོགས་ངོ་འཕྲད་དེ་གཞི་
རྩི་ནང་ནས་ཆོད་པས་། ལམ་གྱི་གོལ་སྐྱོན་ཐམས་ཅད་སེལ་བའི་དགོས་པ་
པའོ། །དེས་ན་དེ་ལྟར་དུ་རང་བྱུང་གི་ཡེ་ཤེས་དེ་ནི་ཡེ་ནས་གསལ་སྒྲིབ་མེད་པར་
རང་ལ་རང་ཤར་ཡིན་ཀྱང་། དཔེར་ན་ཉི་མ་ཡེ་ནས་གསལ་སྒྲིབ་མེད་པར་གནས་
ཀྱང་སྤྲིན་གྱི་སྒྲིབ་པའི་དུས་གསལ་སྒྲིབ་འབྱུང་བ་བཞིན་དུ་སྔར་ཞེན་གྱི་བག་ཆགས་
དབང་གིས་གསལ་སྒྲིབ་དང་རྟོགས་མི་རྟོགས་གཉིས་སུ་བྱུང་བས། ད་རང་བྱུང་
34



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
གི་ཡེ་ཤེས་ཉི་མ་འདྲ་བ་དེ་གསལ་སྒྲིབ་མེད་པར་འཆར་བ་བྱེད་པ་ལ། བློ་འཁྲུལ་
རྟོག་སྤྲིན་ཚོགས་འདྲ་བ་འདི་དང་བྲལ་དགོས་པས། རྟོག་ཚོགས་བྲལ་བར་བྱེད་
པ་ལ། དང་པོའི་སྐབས་སུ་རྟོག་པ་དང་བྲལ། བར་པའི་སྐབས་སུ་རྟོག་པ་རང་སར་
བཤིག་པར་ཡིན་པས། འདིར་རྟོག་པ་རང་སར་བཤིག་པའི་སྐབས་ལ་བབ་པས།
དེ་ཡང་(བར་དུ་བློས་བྱས་ཀྱི་དྲི་མ་དང་བྲལ་བའི་ཐབས་）གཞུང་ལྟར་སེམས་འཇོག་བཤིག་སྐྱོང་
གསུམ་གྱི་ལུང་དང་མན་ངག་ངེས་པར་བྱས་ལ། འདིར་མདོར་བསྡུས་ནས་བསྟན་
ན། སྣང་བ་ཕར་མི་ཕྱེ། རིག་པ་ཚུར་མི་བསྡུ་བར། སྣང་སེམས་དབྱེར་མེད་ཀྱི་ཐོག་
ཏུ་རྩོལ་མེད་ལྷུགས་པར་བཞག་སྟེ། བྱང་ཆུབ་སེམས་ཀྱི་མེ་ལོང་ལས། རྩོལ་མེད་
རང་བཞག་ཡེ་སངས་རྒྱས། ཞེས་དང་། ཨུད་དུམ་འབར་བའི་རྒྱུད་ལས། དངོས་
པོ་གཞི་ཡི་གནས་ལུགས་ཀུན།། བློ་འདས་ངང་ལ་ཀློད་ལ་ཞོག །ཅེས་དང་། གསེར་
གདམས་ལས། བཞག་མཁན་བློ་ཡང་ཀློང་ལས་འདས་པའོ། །ཞེས་དང་། རིག་
འཛིན་ཆེན་པོའི་ཞལ་ནས། གནས་པའི་ཉམས་གསལ་སེང་གིས་བྱུང་བ་དང་།
དེ་བཤིག་ནས་བསྒོམ་བྱ་སྒོམ་བྱེད་དང་བྲལ་བའི་ངང་དུ་ཕྱེད་ཀྱིས་བཞག་པས།
བློས་མ་བྱས་པའི་རང་བྱུང་གི་ཡེ་ཤེས་རྒྱུད་ལ་སྐྱེ་བ་འགྱུར་རོ། །ཞེས་གསུངས།
དེ་ལྟར་བཤིག་པའི་རྗེས་ལ་སོར་བཞག་རང་གནས་ཀྱི་ངང་ལ་མི་ཡེངས་བ་ཙམ་ལས།
གཉེན་པོ་ཅི་ཡང་བསྟེན་དུ་མེད།། བྱང་ཆུབ་སེམས་ཀྱི་མེ་ལོང་ལས།། རང་ཉིད་ཀུན་
ཏུ་བཟང་པོ་ལ།། གཟུང་འཛིན་གྱི་གཉེན་པོ་བསྟེན་མི་དགོས།། ཞེས་གསུངས་ལ།
དེའི་དུས་སུ་སྟོང་ངོ་སྙམས་པའི་བློའི་རྟོག་པ་ཕྲ་མོ་ཙམ་དང་ཡང་བྲལ་ནས། ཅི་
ཡང་ཡིད་ལ་མི་བྱེད་པ་སྟེ། མདོ་འགྲེལ་ལས། དེ་ལ་སྟོང་ཞེས་བྱ་བའི་སྒྲོས་ཀྱང་མེད།།
དེ་ལ་མི་སྟོང་བྱ་བའི་སྐུར་པ་མེད། སྟོང་ངོ་ཉམས་པའི་ཞེན་པའང་དེ་ལ་མེད། ཅེས་
གསུངས། ད་ཡང་མདོར་བསྡུ་ན། སྣང་བ་ཕར་མི་སྤང་། རིག་པ་ཚུར་མི་བཀུག་
35



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པར་སྣང་སེམས་རོ་གཅིག་པའི་སྟེང་དུ་མ་བཅོས་པ་ཕྱམ་གྱིས་བཞག་ལ། བཞག་
མཁན་གྱི་ཤེས་པ་རང་ལ་ཅེར་གྱིས་བལྟས་ནས་སོག་ཁུར་ཐག་པ་ཆད་པ་བཞིན་ཤིགས་
སེ་བཏང་ལ་དེའི་རྗེས་སུ་ཡིད་ལ་ཅི་ཡང་མི་བྱེད་ན་རང་བྱུང་གི་ཡེ་ཤེས་སྟོང་ཉིད་
རྩ་བྲལ་ཆེན་པོ་དེ་ལྷག་གིས་ཤར་འོང་བ་ཡིན་ཞིང་། ཡང་རྟོག་པ་འཆར་ན་རང་
སར་བཤིག་སྟེ། ལས་དང་པོ་བས་བཤིགས་པ་རང་བྱེད་ན།། དེ་ལ་གནད་ཆེན་པོ་
ཞིག་ཡོད་ལ། རིག་འཛིན་ཆེན་པོའི་ཞལ་ནས་ཀྱང་། རིན་ཆེན་ཤེལ་སྒོང་ཕྱིས་ཀྱིན་
གསལ། རྣལ་འབྱོར་གྱི་བསྒོམ་པ་བཤིག་གིན་བཟང་། ཞེས་གསུངས། བར་པའི་
སྐབས་ནས། བལྟ་བྱ་ལྟ་བྱེད་ཀྱི་རྟོག་པ་ཐམས་ཅད་རང་སར་རང་ཐོག་ཏུ་ལྷོད་ཀྱིས་
ཀློད་པས། དེའི་ཁོངས་སུ་འཇོག་བཤིག་སྐྱོང་གསུམ་འདུ་ཡོང་ལ། དེ་ཡང་ཀློད་
པ་རང་དུ་བྱ་བ་ནི་སྐབས་འདིའི་ཉམས་ལེན་གྱི་གཙོ་བོ་ཡིན་ཏེ། བླ་མའི་ཞལ་ནས།
ཀློད་རབ་ལ་སྒོམ་རབ་བྱ་བ་ཡིན་པས། ཀློད་པ་རང་དུ་གྱིས་དང་དེ་ལས་མཆོག་
མེད་གསུངས་དམ་པའི་ཞལ་ནས་ཀྱང་། ལྷོད་ཀྱིས་ཀློད་དང་ཚིག་དེའི་འོག་ན་
གདམས་ངག་མང་བ་
་ངག་མང་བ་ཞིག་ཡོད་གསུངས། ཨུད་དུ་འབར་བའི་རྒྱུད་ལས་ཀྱང་།
རང་སར་ཀློད་པ་ཨ་ཅང་ཆེ། ས་ལེ་སང་ངེ་རང་ཡལ་དུ་ཀློད། ཅེས་གསུངས། རང་
སར་ཀློད་པས་རང་བྱུང་གི་ཡེ་ཤེས་སྟོང་ཉིད་རྩ་བྲལ་ཆེན་པོ་དེ་ཉིད་གསལ་ལྷངས་
ཀྱིས་ཤར་འོང་བ་ཡིན་པས། ཀློད་ཀྱིན་ཀློད་པས་ཆོག་གིས། ལྟ་རྒྱུ་དང་སྒོམ་རྒྱུ་གང་
ཡང་མེད། དེའི་ཚེ་ཉོན་མོངས་རྣམ་རྟོག་སྐྱེས་པ་ཀུན་ཀྱང་རང་སར་ཀློད་པས་ཡེ་
ཤེས་སུ་ལྷག་ལྷག་ཤར་བ་ཡིན། སློབ་དཔོན་སྟོང་རྒྱུང་གི་ཞལ་ནས་ཀྱང་། རྣམ་རྟོག་
ལ་སྐྱོན་དུ་མི་ལྟ་བ་རྣམ་རྟོག་ཉམས་སུ་བླང་བའོ། །རྣམ་རྟོག་གཅིག་སྐྱེས་ཙམ་ན། དགེ་
སྦྱོར་གཅིག་འཕེལ། རྣམ་རྟོག་གཉིས་སྐྱེས་ཙམ་ན། དགེ་སྦྱོར་གཉིས་འཕེལ། ཞེས་
གསུངས། ཁ་གཅིག་གིས། རྣམ་རྟོག་འགག་ཅིང་ཡེ་ཤེས་རྒྱུན་སྦྲེལ། རྣམ་རྟོག་འཕྲོས་
36



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ཙམ་ན་ཡེ་ཤེས་རྒྱུན་འཆད་པར་ལྟ་བ་དེ་དག་རྣམ་རྟོག་རང་གྲོལ་མ་ཤེས་པའི་ལན།
དེ་བས་ན་ཆགས་སྡང་ལ་སོགས་རྣམ་རྟོག་ཕྲ་རགས་ཅི་སྐྱེས་ཐམས་ཅད་སྐད་ཙམ་
ཡང་ཡན་པ་མི་བཏང་བར་རང་སར་རང་ཐོག་ཏུ་ཀློད་ (ལྷོད) ཀྱིས་ཀློད་པས
བྱུང་གི་ཡེ་ཤེས་སུ་ལྷངས་ཀྱི་ཤར་འོང་བ་ཡིན་ཏེ། མན་ངག་ངོ་སྤྲོད་ཐིག་འདེབས་
ལས། བློ་འགྱུ་བ་ཀྱུ་ཀྱུ་བྱེད་པ་ནི།། རང་སར་ཀློད་པས་དག་པ་ཡིན།། ཞེས་དང་།
ལྡེ་མིག་ལས། རྟོག་པ་བཀག་ཏུ་མི་དགོས། ཅི་བྱུང་ཅི་ཤར་ཀློད་པས་ཆོག །ཞེས་
དང་། ཉོན་མོངས་རྣམ་རྟོག་བུད་ཤིང་འདི།། ཀློད་པས་ཡེ་ཤེས་མེ་རི་འབར། ཞེས་
གསུངས། རྣམ་རྟོག་གྲོགས་སུ་འཁྱེར་མ་ཤེས་ན།། ཡེ་ཤེས་སྐྱེ་བའི་དུས་མི་འོང་སྟེ།།
དཔེར་ན་བུད་ཤིང་མེད་ན་མེ་མི་འོང་བ་དང་འདྲ། དེ་ཡང་ཀློད་རྒྱུའི་རྟོག་པ་དང་།
རྗེས་ཀྱི་ཤེས་པ་གཉིས་ཀ་དམིགས་མེད་དུ་མ་ཤེས་ན། དཔེར་ན་ཁྲུད་མས་ཕྲོལ་གྱི་
བཀྲུ་བཤལ་ཅི་བྱས་ཀྱང་མི་འདག་བཞིན་དུ། རྣམ་རྟོག་གི་རྗེས་རྣམ་རྟོག་གིས་མི་
ཆོད། དེ་ལྟར་རྟོག་པ་ཐམས་ཅད་ཡེ་ཤེས་སུ་ཤར་ཙམ་ན། རྟག་ཆད་ལ་སོགས་པའི་
སྒོམ་སྐྱོན་ཐམས་ཅད་དང་བྲལ་ནས་ཕྱིན་ཅི་མ་ལོག་པའི་སྒོམ་རྒྱུད་ལ་སྐྱེས་པ་ཡིན་
ཏེ། བྱང་ཆུབ་སེམས་ཀྱི་མེ་ལོང་ལས། རྣམ་རྟོག་ཡེ་ཤེས་སུ་སློང་ཙམ་ན།། ཕྱིན་ཅི་
མ་ལོག་པའི་སྒོམ་ཞེས་བྱ།། ཞེས་གསུངས། དེས་ན་དུས་དང་རྣམ་པ་ཐམས་ཅད་
དུ་དྲན་པས་བཟུང་ནས་སེམས་ཐ་མལ་དུ་ཅུང་ཟད་ཙམ་ཡང་མི་བཏོང་བ་གལ་ཆེ་
སྟེ། ལུང་ལས། ངང་སྒོམ་ཐོག་ཏུ་སེམས་ཀྱི་དྭངས་སྙིཊ་ཕྱེས། ཅེས་གསུངས་པས།
དེའི་སྐབས་ནས་ཐུན་སྒོམ་ཟད་སར་སྐྱོལ་ནས་ངང་སྒོམ་གྱི་འགོ་ཚུགས་དགོས་པ་
ཡིན་པས། འ་ཞ་བློ་གྲོས་ཀྱིས། ལར་དུམ་བུའི་དུས་སུ་དྲན་ཀྱང་དགོས།། སྒོམ་ཀྱང་
དགོས།། ངང་སྒོམ་དུས་སུ་དྲན་དགོས་སྒོམ་མི་དགོས།། ཞེས་གསུངས་པ་ལྟར། འདི་
ནས་རིག་སྟོང་རྗེན་པའི་རང་ཚུགས་མི་འཆོར་བ་ཙམ་ལས། ཆེད་དུ་སྒོམ་རྒྱུ་ཅི་ཡང་
37



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མེད་པས་ན། དྲན་པའི་གཟུང་མི་ཤོར་བ་གལ་ཆེ་སྟེ། ལུང་ལས་ཀྱང་། བལྟས་པས་
མི་འཐོང་དྲན་པས་གསལ། ཞེས་གསུངས་པས་ཤེས་སོ། །ཁ་ཅིག་གིས། སྒོམ་ཆེན་
པར་རློམས་ནས། སྒོམ་རང་བྱུང་ནའང་བྱུང་། མ་བྱུང་ན་ཡང་ཆེད་དུ་གཉེར་ནས་
རྒྱུད་ལ་མི་བརྟེན་པར་རང་ཁར་འདུག་ཀྱང་། དེ་འདྲ་ཡིན་ན་སྔར་མའི་བག་ཆགས་
ངན་སྒོམ་གྱི་དབང་གིས་ཐ་
དབང་གིས་ཐ་མལ་འབའ་ཞིག་ལས། སྒོམ་རང་བྱུང་འབྱུང་བ་ཞིག་
དཀའ། དེ་བས་ན་དུས་ཐམས་ཅད་དུ་དྲན་པའི་གཟུངས་དང་མ་བྲལ་བ་གལ་ཆེ།
རྫོགས་ཆེན་ལས་ཀྱང་། སྒོམ་བློ་དང་རྩོལ་བ་དུག་ཡིན་ཀྱང་།། ཀློང་དུ་མ་གྱུར་བར་
ལ་གཉེན་པོ་བསྟེན་དགོས།། ཞེས་གསུངས། ཡང་འགའ་རེས། དུས་རྒྱུན་དུ་རང་
རྒྱུད་ཐ་མལ་དུ་བཞག་ནས། དེའི་སྐབས་སྐབས་སུ་དྲན་པས་ཟིན་པ་དང་སྟོང་ཉིད་
ལྷག་གིས་འཆར་བ་ན། སྟོང་ཉིད་ཡིན། རྟོགས་བྱུང་སྙམ་ནས། དེ་འདྲ་ཆོག་པར་
རློམས་འདུག་ཀྱང་། དེ་ཡེ་ཤེས་དུམ་བུར་བྱ་བ་ཡིན་པས། དུམ་བུ་རྒྱུན་འཐུད་མ་
ཤེས་ན། དེ་འདྲར་ཉམས་ལེན་ཡིན་ཁུར་བྱེད་པ་རང་བསླུ་བྱེད་ཁོ་ནར་ཟད་དེ།
སྙན་རྒྱུད་ལས། རིག་པ་རྒྱུན་ཆད་མེད་པའི་ཉམས་ཅིག་མ་ཤར་ན། ཡེ་ཤེས་དུམ་
བུ་དག་ལ་ཉམས་སུ་ལྟ། དེ་འདྲའི་ཉམས་ལེན་དེ་ཡི་བསླུ་བསླུ་འདྲ། ཞེས་གསུངས་
པས། རིག་པའི་རྒྱུན་མི་བཅད་པ་གལ་ཆེ། དེ་ནས་ཡེ་ཤེས་ལམ་དུ་སློང་བ་ལ། ( དྲི་
མེད་ལམ་དུ་བསླང་བའི་ས་བཅད་ལྟར།）གཞུང་ལྟར་ལུས་ངག་ཡིད་དང་སྣ་ཚོགས་སུ་སྤྱོད་པ་ལམ་
དུ་སློང་ལུགས་ཀྱི་གདམས་ངག་གདབ་ལ་ཉམས་སུ་མྱོང་དུ་གཞུག །དེ་ཡང་གནད་
ཕྱུང་ན་གང་ལྟར་དྲན་པས་བཟུང་སྟེ། རང་བྱུང་གི་ཡེ་ཤེས་སྟོང་ཉིད་ཟང་ཐལ་ཆེན་
པོའི་ངང་ནས། ལུས་ཡ་ཡོ་གཅའ་གཅུ་བྱེད་ཀྱིན་རང་བྱུང་གི་རིག་པའི་ཚུགས་མི་
ཤོར་བར་མཉམ་རྗེས་བསྲེ་དེ་ནས་དལ་བུའི་ལངས་ལ་ཕྱག་དང་བསྐོར་བ་བྱེད་ཅིང་
དེ་བཞིན་བསྲེ། དེ་ནས་དྲག་ཏུ་ལང་འདུག་དང་བསྐོར་ཕྱག་བྱེད་ཀྱིན་བསྲེ། དེ་
38



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ལྟར་གཞུང་ནས་གསུངས་བཞིན་ལུང་མ་བསྟན་དང་། མ་དག་པའི་ལས་རྣམས་
དང་ཡང་བསྲེ་ཞིང་འདྲེས་སུ་བཅུག །མདོར་ན་ལུས་ཀྱི་བྱ་བྱེད་ཐམས་ཅད་བྱེད་
པ་མི་དམིགས་པ་ཤེས་རབ་སྟོང་པའི་ངང་ནས། བྱ་བ་མི་བཀག་པ་ཐབས་ཀྱི་རང་
བཞིན་དུ་འཆར་བ་ཞིག་དགོས་ཏེ། གསལ་བྱེད་ལས། འགྲོ་འདུག་ཁ་སྦུབས་ཟ་
འཐུང་གན་རྐྱལ་འཕྲད། མཉམ་བཞག་རྗེས་ཐོབ་རྨི་ལམ་བར་དོ་རུ།། རྒྱུན་དུ་འབྲལ་
མེད་མ་ཤེས་ན། ཆུ་བྲན་ཐན་པས་སྐམ་པ་འདྲ།། ཞེས་གསུངས། དེ་ལྟར་ལུས་ཀྱི་
བྱེད་ལས་ཐམས་ཅད་ཕྱོགས་འདྲེས་ཙམ་གྱུར་པ་དང་། དེ་ནས་སྔར་ལྟར་དྲན་པས་
བཟུང་ནས་སྙིང་པོ་བཟླས་བརྗོད་དང་
། གྱེར་དབྱངས་སོགས་ངག་གི་ལས་གསུམ་
དང་གཞུང་ནས་གསུངས་བཞིན་རིམ་གྱིས་འདྲེས་སུ་བཅུག་ལ་མཉམ་རྗེས་བསྲེ་
དེ་དག་གི་དུས་སུའང་རིག་སྟོང་རྗེན་པའི་རང་ཚུཊ་མི་ཤོར་བ་བྱེད་པ་ནི་གནད་
དམ་པ་ཡིན་ཏེ། སྙན་རྒྱུད་ལས། རིག་པའི་རྒྱལ་པོའི་རང་དབང་མ་བྲལ་ནས།།
དུས་གསུམ་བདེར་གཤེགས་དགོངས་པ་འབྲལ་མི་སྲིད།། ཅེས་གསུངས། དེ་ལྟར་
ངག་གི་བརྗོད་པ་ཐམས་ཅ
པ་ཐམས་ཅད་དང་འདྲེས་ཙམ་གྱུར་ན། དེ་ནས་རིག་སྟོང་འཛིན་
མེད་ཀྱི་ངང་ནས་རང་ལུས་ཡི་དམ་ལྷ་རུ་བསྐྱེད་ལ་མཉམ་རྗེས་བསྲེ། དེ་ལ་གོམས་
པ་ཅུང་ཟད་ལོན་པ་དང་། གཙོ་འཁོར་མང་དུ་བསྐྱེད་ལ་བསྲེ། དེ་ནས་སྣོད་བཅུད་
ཐམས་ཅད་ལྷ་སྐུས་ཁྲིག་གེར་གང་བར་བསྐྱེད་ལ་མཉམ་རྗེས་བསྲེ། དེ་ལྟར་སྦྱོང་
བས་བསྐྱེད་རིམ་ལམ་དུ་སློང་ཐུབ་པ་དང་། ཡི་དམ་ལྷའི་བསྙེན་སྒྲུབ་ལ་འཇུག་རན་
པ་ཡིན། རྟོགས་ཚད་དེ་ཙམ་དང་མ་ལྡན་ན། ཡི་དམ་ལྷའི་བསྙེན་སྒྲུབ་ལ་ཞུགས་
ནས་ལྷ་སྒོམ་ལོ་བྱེད་པ་ནི་ལྷ་རགས་པ་ཐེར་ཟུག་ཏུ་བསྒོམས་པས་གོལ་ཏེ་ལུང་རིགས་
ཀྱིས་གཞིག་ན་དེ་འདྲ་འཁོར་བར་བསྐྱུར་བའི་ས་བོན་ཙམ་ལས། སངས་རྒྱས་ཐོབ་
པའི་རྒྱུར་འགྲོ་སྙམ་མེད་དེ། ལྷ་སྒོམ་པ་རང་ཡང་ཤེས་རབ་སྟོང་པ་ཉིད་ཀྱིས་མ་
39



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཟིན་ན་རྣམ་རྟོག་ལ་གཞན་འགྲོ་ས་མེད་པ། ཡེ་སངས་རྒྱས་པའི་རྒྱུད་ལས། བདེན་
མེད་མ་ངེས་མཐོན་པོའི་ལྟ་བས་ཀྱང་།། ཐ་ལམ་སྤྲོད་པའི་སྟེང་དུ་འཕགས་མི་ནུས།།
ཞེས་གསུངས་པས་ཤེས་ལ།། སྙན་རྒྱུད་ལས་ཀྱང་། གཉིས་མེད་དོན་མ་རྟོགས་ཀྱི་
བར་དུ་ལྷ་སྒོམ་པ་རང་ཡང་བྱང་ཆུབ་ཀྱི་གེགས་སུ་འགྲོ་བས། དེ་ཡང་ལམ་ཡང་
དག་མ་ཡིན། ཞེས་གསུངས། དེས་ན་གསང་སྔགས་ཀྱི་བསྙེན་སྒྲུབ་ཉམས་སུ་ལེན་
པ་པོས། ལྷ་སྒོམ་སྔགས་བཟླས་དབྱངས་གྱེར་ལ་སོགས་བྱ་བྱེད་ཐམས་ཅད་སྟོང་
པ་ཉིད་ཀྱི་ངང་ནས་ལྷ་གསལ་སྟོང་། སྔགས་གྲགས་སྟོང་། བྱ་སྤྱོད་ཐམས་ཅད་སྟོང་
གསལ་རིག་པའི་རྩལ་དུ་ཤར་བ་ཞིག་དགོས་པས་ན། བསྐྱེད་རིམ་ལམ་དུ་སློང་བ་
མ་ནུས་ཀྱི་བར་དུ་ཡི་དམ་ལྷའི་བསྙེན་སྒྲུབ་བྱེད་པ་རེས་ཞིག་བཞག་ལ། ཐོག་མ་
ཞི་ལྷག་སོགས་སྣ་དྲངས་ནས་རང་བྱུང་གི་ཡེ་ཤེས་རྒྱུད་ལ་བསྐྱེད་ཅིང་། སྟོང་ཉིད་
ལ་རྒྱུད་འབྱོངས་བར་བྱེད་པ་གལ་ཆེའོ།།
སེམས་ཉིད་ལ་དབང་འབྱོར་པ་དང་། དེ་ནས་ཡི་དམ་ལྷའི་བསྙེན་སྒྲུབ་ལ་
ཞུགས་ན་དེ་ཉིད་ཁྱད་དུ་ལམ་མྱུར་བ་སྟེ། ཤེས་རབ་སྟོང་པ་ཉིད་རྒྱུད་ལ་སྐྱེས་པ་
ལ།། གསང་སྔགས་བསྙེན་སྒྲུབ་ཀྱི་གསལ་ཁ་བཏབ་པས།། ལམ་ཐབས་ཤེས་ཟུང་
འབྲེལ་དུ་གྱུར་ནས་བླ་ན་མེད་པར་འགྱུར་བ་ཡིན་ཏེ།། མངོན་སངས་རྒྱས་པའི་རྒྱུད་
ལས། ཐབས་དང་མ་འབྲེལ་ཤེས་རབ་འཆིང་བའི་རྒྱུ།། ཞེས་དང་། ཐབས་ལ་མཁས་
པའི་ཐབས་མཆོག་བསྟེན་བྱས་ན། ཐབས་ལམ་སྐྱེས་པའི་ཤེས་རབ་རིན་པོ་ཆེ།།
ཐབས་ཤེས་ཟུང་འབྲེལ་ཨུཏྤལ་མེ་ཏོག་འདྲ།། ཞེས་གསུངས་པ་དང་། དེར་མ་ཟད་
ཡི་དམ་ལྷའི་བྱིན་རླབས་ཞུགས་ནས་སྟོང་ཉིད་ལ་བོགས་གཅིག་ཆར་དུ་ཐོན་པ་དང་།
མཆོག་ཐུན་མོང་གི་དངོས་གྲུབ་ཐོབ་པ་དང༌། ནད་གདོན་ལ་སོགས་ཐར་ལམ་
གྱི་བར་ཆད་ཐམས་ཅད་ཞི་བ་དང༌། སྟོང་ཉིད་དང་བསྐྱེད་རིམ་ཟུང་དུ་འབྲེལ་
40



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
པས་རྟག་ཆད་ལ་སོགས་པའི་གོལ་སྐྱོན་ལས་གྲོལ་བ་དང་། འདིར་སྒྱུ་མ་ལྟ་བུའི་ལྷ་
སྐུ་ལ་རྩལ་འབྱོངས་པས་བར་དོར་ལྷ་སྐུ་ཐིག་ལེ་སོགས་འཆར་བ། རང་སེམས་སྟོང་
པའི་རྩལ་དུ་ཤེས་ནས་གྲོལ་བའི་རྐྱེན་དུ་འགྱུར་བ་ལ་སོགས་པའི་དགོས་པ་ཁྱད་པར་
ཅན་མང་པོ་ཡོད་དོ། །དེ་ལྟར་སྒོ་གསུམ་གྱི་བྱ་བྱེད་དག་མ་དག་ལུང་མ་བསྟན་ཐམས་
ཅད་དང་བསྲེ་ཞིང་། དེ་དག་ཀྱང་དང་པོ་བསྲེ་ཐུབ་ཙམ་བར་དུ་འདྲེས་ནས་མི་
གནོད་ཙམ། ཐ་མར་གྲོགས་སུ་འཆར་བ་ཞིག་དགོས། གཅོད་ཀྱི་གདམས་པ་ལ་
སོགས། རི་བརྒྱ་དང་གཉན་ས་འགྲིམ་པ་སོགས་ཀྱང་སྐབས་འདི་ནས་ཉམས་སུ་
ལེན་པའི་དུས་ཡིན་ལ། སྤྱིར་གཅོད་བྱ་བ། གང་གཅོད་ན་བདག་འཛིན་གྱི་སྲོག་
གཅོད་དགོས་པ་ཡིན། གང་གིས་གཅོད་ན། བདག་མེད་རྟོགས་པའི་ཤེས་རབ་
ཀྱིས་གཅོད་དགོས་པ་ཡིན་པས་ན། གཅོད་བྱེད་ཀྱི་ཤེས་རབ་སྟོང་པ་ཉིད་རྒྱུད་ལ་
མེད་པར་ལྷ་འདྲེ་ལ་འགྲན་ཚོལ་ནས་གཅོད་བྱེད་ན། དཔེར་ན་མཚོན་ཆ་དང་བྲལ་
བའི་མི་གཡུལ་ཁུག་ཏུ་ལུས་པ་དང་འདྲ་སྟེ། མཐར་རང་སྲོག་ཆད་པ་ལས་མེད།
ཕྱི་ན་འདྲེ་ཁ་གདངས་མཁན། མིག་ཀེར་མཁན། ཐལ་མོ་བཏབ་མཁན་བྱུང་ན།
དེ་ནང་གི་བདག་འཛིན་འགོང་པོ་ཕྱི་རུ་ཡན་ནས། ཚུར་རང་ལ་འཇིགས་རྔམ་བསྟན་
པ་ཡིན་པས། དེ་དུས་ཁ་ནང་དུ་ལོག་ནས་ནང་གི་བདག་འཛིན་འགོང་པོའི་སྟེང་
དུ་མཐུ་རྩལ་ནུས་པ་གང་ཡོད་ཕྱུང་དང་། ཕྱིའི་འདྲེ། བགེགས་རང་སར་དག་
ནས་རང་བྱུང་གི་ཡེ་ཤེས་ཞལ་ལྷག་གེ་མཇལ་འོང་བ་ཡིན། ཕྱི་འདྲེ་ནང་གི་རྟོག་
པ་ཡིན་པ་མ་ཤེས་པར། ཕྱི་ལ་འདྲེ་ཡོད་པར་བཟུང་ནས་དམིགས་པས་གཟིར་བ་
ནི། སེང་གེ་རང་གཟུགས་ལ་འཁྲོས་ན་ཆུར་ལྕེབས་པའི་ལོ་རྒྱུས་ཡོད་པ་དེ་དང་མི་
འདྲའམ། །དེ་བས་ན་ཐོག་མ་ལམ་འོག་མ་ནས་རིམ་གྱིས་རྒྱུད་སྦྱང་ཞིང་ལྷ་འདྲེ་
ཕ་མར་ཤེས་པར་བྱས་ལ། དེ་ནས་རྟོགས་པའི་ཡེ་ཤེས་རྒྱུད་ལ་བསྐྱེད་ནས་ནང་གི་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བདག་འཛིན་འགོང་པོའི་སྲོག་གཅོད་པས་ཕྱིའི་ལྷ་འདྲེ་སྒྱུ་མར་གྲོལ་བ་དང་། བཟོད་
གཉན་ས་དུར་ཁྲོད་འགྲིམ་ནས་ལྷ་འདྲའི་ཆོ་འཕྲུལ་ལམ་དུ་སློང་བས། རང་གི་ཉམས་
ལ་བོགས་གཅིག་ཅར་དུ་སྐྱེ། དེ་ལ་བརྟེན་ནས་ལྷ་འདྲེ་དྲེགས་པ་ཅན་རྣམས་ཀྱི་རྒྱུད་
ཐུལ་ཏེ་གཞན་ལ་གནོད་པ་མི་བྱེད་པར། བློ་ཁ་དགེ་བ་ལ་འགྱུར་ནས། རྒྱུད་ལ་བྱང་
ཆུབ་ཀྱི་སེམས་རིན་པོ་ཆེ་གཉིས་སྐྱེས་ཏེ། མཐར་རང་གཞན་
ར་རང་གཞན་གཉིས་ཀ་སངས་རྒྱས་
འགྱུར་བས། དགོས་པ་ཁྱད་པར་ཅན་དེ་འདྲ་ལ་དགོངས་ནས་རྒྱལ་བས་གཅོད་
བྱ་བ་དེ་བསྟན་པ་ཡིན་ཞིང་། གཞན་དྲག་རྩུབ་ཀྱི་དམིགས་སྤྱོད་དགོས་པ་ཡང་
ལྷ་འདྲེ་ལ་ཕན་གདབ་པའི་ཕྱིར་ཡིན་ཕྱིར། གནོད་པ་སྐྱལ་བའི་ཕྱིར་མ་ཡིན་ཏེ།
གསང་གཅོད་ལས། ཞི་བའི་ངང་ལས་མ་གཡོས་པར། འཁྲོས་པའི་ཚུལ་དུ་བསྟན་
པ་ཡང་།། བྱིས་པ་གཡང་སར་འགྲོ་བ་ལ།། ཕ་མས་ཕྱི་ནས་བསྡིགས་པ་བཞིན།།
དམིགས་པ་ཐབས་ཀྱི་ཡན་ལག་ཡིན།། ཞེས་གསུངས། དེ་ལྟར་མ་ཡིན་པར་དྲག་
རྩུབ་ཀྱི་དམིགས་སྤྱོད་བྱས་ན། ལྷ་འདྲེ་སྐད་ཅིག་གིས་ཕུང་བར་གདོན་མི་ཟ་སྟེ།
དཔའ་བོ་དྲག་གཅོད་ལས། གཅམ་བུའི་རིགས་ལ་བསྟན་གྱུར་ན།། རང་ལ་མི་ལྡོག་
དྲག་ལས་བྱེད།། ལྷ་སྲིན་མ་ལུས་བརླག་འགྱུར་ཏེ། ཤན་པའི་ལག་ཏུ་གྲི་སྤྲད་འདྲ།།
ཞེས་གསུངས། དེས་ན་གཅོད་ཉམས་སུ་ལེན་པ་པོས་ཤེས་རབ་སྟོང་པ་ཉིད་རྒྱུད་
ལ་བསྐྱེད་ནས་བདག་འཛིན་རྩ་བ་དྲུངས་ནས་ཕྱུང་བ་གལ་ཆེ་སྟེ། གཅོད་གདམས་
ལས། གཉན་སར་ལམ་དུ་འཁྱེར་འདོད་ན། སེམས་བདག་མེད་བོན་སྐུ་རྟོགས་
པ་དང་།། འདྲེ་ངར་འཛིན་འགོང་པོ་ཐུལ་བ་གཅེས།། ཞེས་གསུངས། དེ་ལྟ་བུའི་
གདིང་དང་ལྡན་པ་ཞིག་གིས་གཉན་སར་འགྲིམ་ན། དོན་གཉིས་ལྷུན་གྲུབ་ཏུ་འབྱུང་
བ་སྨོས་ཀྱང་ཅི་དགོས་ཏེ། དཔའ་བོ་བདུན་པ་ལས། རི་བརྒྱ་ཆོད་ན་ཐོད་པ་མི་ལེན་
པར་སངས་རྒྱུས་པར་འགྱུར་རོ། །དེ་ལྟར་མ་གྱུར་ན། བདེར་གཤེགས་རིག་འཛིན་
42



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
བདག་ཀྱང་རྫུན། ཞེས་གསུངས། དེས་ན་དང་པོའི་སྐབས་སུ་སྒོ་གསུམ་གྱི་ལས་
སྤྱོད། སྐྱིད་སྡུག་གི་སྣང་བ། བཟང་ངན་གྱི་རྟོག་ཚོགས། ལྷ་འདྲེའི་ཆོ་འཕྲུལ་བྱ་
བྱེད་སྤྱོད་ལམ་ཐམས་ཅད་དྲན་པའི་གཟུངས་མི་ཤོར་བ་ཙམ་བྱས་ལ་བསྲེ། བར་
པའི་སྐབས་སུ་བྱེད་པ་པོ་མ་དམིགས་ན། བྱ་བ་དམིགས་སུ་མི་འོང་བས་ན། བྱེད་
པ་པོ་རང་གི་ངོ་བོ་སྟོང་སང་ངེ་བ་འདི་དང་མ་བྲལ་བར་བྱས་ལ་མཉམ་རྗེས་བསྲེ།
ཐ་མའི་སྐབས་སུ་དཔེར་ན་ཡུར་བ་བདེ་མོའི་ཆུ་བཞིན། གར་ཁྲིད་དུ་འོང་ཞིང་དེས་
སྟོང་ཉིད་ལ་གྲོགས་ནུས་པ་ཞིག་དགོས། དེ་ལྟར་ཤེས་བྱའི་ཡུལ་དུ་གྱུར་པ་ཐམས་
ཅད་ལ་རྩལ་སྦྱངས་པའི་མཐར། མཉམ་རྗེས་འདྲེས་ནས་ཐུག་ཕྲད་ཀྱིས་ཉོན་མོངས་
འཇོམས་ནུས་པར་འབྱུང་སྟེ། དེ་ཡང་མཉམ་བཞག་ལ་གོམས་པ་ཇི་ཙམ་ཡོད་བཞིན་
དུ་རྗེས་ཤེས་ལ་བརྟན་པ་དེ་ཙམ་འབྱུང་བ་སྟེ། མཉམ་བཞག་བཟང་ངན་རྗེས་ཐོབ་
ལ་ལྟོས། ཞེས་པ་ཕུའི་སེར་ཕྲན་དང་། མདའི་གཤའ་ཆུ་ལྟ་བུ་ཡིན། རྗེས་ལ་གོམས་
པ་ཐོབ་བཞིན་དུ་མཉམ་རྗེས་འདྲེས་པའི་ཚེ་ཉོན་མོངས་པ་ཐུག་ཕྲད་ཀྱིས་འཇོམ་
ནུས་པར་འགྱུར། མཉམ་རྗེས་གཉིས་ཀྱི་ཁྱད་པར་ཡང་སེམས་རྣམ་རྟོག་དང་བྲལ་
བ་ལ་མཉམ་བཞག རྣམ་རྟོག་རང་སར་སངས་པ་རྗེས་ཐོབ། རྣམ་རྟོག་ཐམས་
ཅད་རང་བྱུང་གི་ཡེ་ཤེས་སྟོང་ཉིད་ཟང་ཐལ་ཆེན་པོ་འདི་ལས་མཚན་མ་མ་གཡོས་
པ་དེ་ལ་སྒོམ་མཉམ་རྗེས་འདྲེས་ཟེར་རོ།།
མཉམ་རྗེས་གཉིས་ངོ་བོ་རྟེན་དང་བྱེད་ལས་ཀྱི་སྒོ་ནས་དབྱེ་བ་གཞུང་ནས་ཀྱང་
གསལ་བར་གསུངས། དེ་ལྟར་སྒོམ་མཉམ་རྗེས་འདྲེས་པ་དང་། དེ་ནས་སྙན་རྒྱུད་
ལས། མཉམ་རྗེས་གཉིས་མེད་དོན་ལ་གོམས་པ་དང་། ལྟ་སྤྱོད་ཟུང་འཇུག་བསྟན་
པ་བྱ།། ཞེས་གསུངས་པས། ལྟ་བ་སྒོམ་པ་སྤྱོད་པ་དམ་ཚིག་བཞི་བསླབ་དགོས་པས།
དེ་ཡང་འདིའི་སྐབས་ཀྱི་ལྟ་བ་ནི། ང་མེད་ལ་ང་དང་། བདག་མེད་ལ་བདག་ཏུ
43



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཛིན་མཁན་གྱི་ཤེས་པ་དང་། དེས་བཟུང་བའི་ཕྱི་རོལ་གྱི་ཡུལ་གཉིས་རང་བཞིན་
གྱིས་བདེན་པར་མ་གྲུབ་པར་སྟོང་པ་ཉིད་དུ་རྟོག་པ་ཞིག་ལ་ངོས་བཟུང་དགོས་ལ།
དེ་མངོན་དུ་མ་གྱུར་བར་དུ་དེའི་དོན་ལ་གོམས་པར་བསྐྱེད་པར་སྒོམ་པ། དེ་ཉིད་
རྐྱེན་དང་བསྲེ་བ་སྤྱོད་པ། གང་དང་གང་གིས་ཚེ་ཡང་དེ་ལས་མི་འདའ་བ་དམ་
ཚིག་ཡིན་ལ། དེ་ཉིད་ཀྱི་དོན་ཉམས་སུ་ལེན་པ་ལ། གཞུང་གི་ས་བཅད་ཐོག་མ་མཚན་
སྣང་སྦྱོང་བ་བྱུང་ཡང་། ཉིན་མཚན་ནང་ནུབ་གསུམ་གྱི་ཉམས་ལེན་དེ་དག་ཉིན་
ཞག་ཕྲུག་གཅིག་གི་ཉམས་ལེན་ཡིན་པས་ན། འདིར་སྦྱོང་སྟབས་བདེ་བའི་དབང་
དུ་བྱས་ནས། ཉིན་སྣང་སྦྱོང་པ་སྔོན་དུ་བསྟན་ལ། དེ་ལའང་ཕྱིའི་སྣང་བ་དང་ནང་
གི་རྣམ་རྟོག་གཉིས་སྟབས་གཅིག་ཏུ་སྦྱོང་བ་བསྟན་ཏེ། དེ་ཡང་སོ་སོའི་སྐྱེ་བོ་རྣམ་
ལ་གཟུང་འཛིན་གྱི་དངོས་པོ་སྣ་ཚོགས་སུ་སྣང་བ་འདི་ནི། བདེན་པ་མེད་བཞིན་
དུ་བདག་འཛིན་གོམས་པའི་བག་ཆགས་ཀྱི་སྣང་བ་ཡིན་ལ། བདག་འཛིན་ལ་
གོམས་པ་ཙམ་བདག་མེད་རྟོགས་པ་ལ་གོམས་པ་ཡོད་ན། སྣང་བ་འདི་ལ་དངོས་
པོ་བཙལ་ཀྱང་མ་རྙེད་དོ། །བྱམས་མ་འབུམ་ལྔ་ལས། རྣམ་དཔྱོད་ཤེས་རབ་མིག་
ཡོད་ན།། ཐམས་ཅད་སྟོང་པ་མ་ལགས་པ།། ཉིན་ཚེའི་ཕྱོགས་ཀྱི་བརྟན་པའི་གཞི།
དངོས་པོ་ཞེས་བྱ་ངས་མ་མཐོང་།། ཞེས་གསུངས། དེས་ན་ཉེས་པ་ཐམས་ཅད་རྩ་
བ་བདག་ཏུ་འཛིན་པ་འདི་མ་བསལ་ན། སྣང་བ་དངོས་པོ་བསལ་མི་ནུས་པས།
བདག་མེད་ལ་བདག་ཏུ་འཛིན་པ་ཁོ་ཉིད། རྒྱུ་ལྷན་གཅིག་སྐྱེས་པའི་མ་རིག་གི་མུན་
ས་དེ་ཁོ་ན་ཉིད་ཀྱི་གནས་ལུགས་ལ་བསྒྲིབས་ནས་མི་མཐོང་བའི་རྐྱེན་བྱས་པ་ལས་
བྱུང་སྟེ། བདུད་འདུལ་ཡེ་ཤེས་འཁྱིལ་བའི་རྒྱུད་ལས། འཁྲུལ་པ་མ་རིག་པ་ལས་
བྱུང་།། མ་འཁྲུལ་པ་ནི་ཡེ་ཤེས་ཏེ།། ཞེས་གསུངས་ལ། དཔེར་བཞག་ན་ཐག་ཁྲར་
སྦྲུལ་དུ་འཛིན་པའི་དུས། ཐག་པའི་གནས་ལུགས་མི་གསལ་བར་བྱེད་པའི་མུན་
པས༔



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
པ་དེ་མ་རིག་པ་དང་
། དེ་ལ་བརྟེན་ནས་ཐག་པས་སྦྲུལ་དུ་འཛིན་པའི་བློ་དེ་བདག་
འཛིན་ལྟ་བུ་ཡིན་པས། མུན་པ་རང་སར་
སར་སངས་པས་སྦྲུལ་མི་སྣང་བར་ཐག་པར་
རང་དུ་བྱུང་བ་ལྟར། མ་རིག་མུན་པ་སངས་པས། བདག་དང་བདག་ཏུ་འཛིན་
པ་པོའི་ཁོང་སྟོང་ནས་བདག་མེད་རྟོགས་པའི་ཤེས་རབ་ལྷག་གི་མཐོང་བ་སྟེ། བདག་
ཅེས་པ་བློས་བཏགས་པ་ཙམ་ལས། དཔེར་ན་རི་བོང་གི་རྭ་དང་མོ་གཤམ་གྱི་བུ་
མོ་ལྟར་དུ་ཡེ་ནས་བདེན་པར་གྲུབ་པ་མེད་ལ། བདག་དང་བདག་ཏུ་འཛིན་པ་པོ་
ཡེ་ནས་གྲུབ་པ་མེད་པ་དེ་ཉིད་བདག་མེད་ཀྱི་གནས་ལུགས་ཞེས་བྱ་སྟེ། དེ་ལས་
གཞན་དུ་བདག་མེད་པ་ཡོངས་སུ་གྲུབ་པ་མེད་པའོ། །མ་རིག་གི་མུན་པ་སེལ་བ་
རང་རིག་པའི་ཡེ་ཤེས་ལ་རག་ལས་པ་སྟེ། རང་བྱུང་གི་ཡེ་ཤེས་ལ་རྒྱུད་འབྱོངས་
པ་དང་། མ་རིག་གི་མུན་པ་རང་སར་སངས་ནས། ང་འམ་བདག་ཏུ་འཛིན་པའི་
ས་མ་རྙེད་པར། བདག་མེད་རྟོགས་པའི་ཤེས་རབ་ལྷག་གེ་འཆར་བ་སྟེ།
རྒྱས་པའི་རྒྱུད་ལས། རང་བྱུང་ཡེ་ཤེས་རྒྱུད་འབྱོངས་ངར་འཛིན་ཏུ་དར་ཉལ།།
ཞེས་གསུངས་པའི་དོན་འདིའི་ཐོག་ཏུ་མི་བབས་སམ། དེས་ན་རང་བྱུང་གི་ཡེ་ཤེས་
དངོས་མེད་ཟང་ཐལ་ཆེན་པོ་རང་ལ་རང་ཤར་ནས།། མ་རིག་གི་མུན་པ་རང་སངས་
སུ་སངས་ཏེ། བདག་དང་བདག་ཏུ་འཛིན་པ་པོ་གཉིས་མེད་དམ། གཟོད་མ་ནས་
རང་བཞིན་གྱིས་མ་གྲུབ་པར་སྟོང་སངས་ཀྱི་སོང་ནས་སྟོང་ངོ་སྙམ་པའི་ཤེས་པ་ལས་
ཀྱང་འདས་ཏེ་སྟོང་མི་སྟོང་གི་ཐ་སྙད་དང་བྲལ་བ་དེ་ཉིད། བདག་ཏུ་འཛིན་པའི་
སྲོག་ཆད་ནས་བདག་མེད་པར་རྟོགས་པའི་ཤེས་རབ་དེ་ཉིད་རྟོགས་རྒྱུ་མེད་པའི་
ཚུལ་གྱིས་རྟོགས་པ་ཡིན་ལ། བྱང་ཆུབ་སེམས་ཀྱི་མེ་ལོངས་ལས།། དགྲ་ཐམས་ཅད་
ཀྱི་རྩ་བ་བདག་ཏུ་འཛིན་པ་ཡིན་པས།། བདག་ཏུ་འཛིན་པའི་དངོས་པོ་སྟོང་ཙམ་
ན།། གསང་བའི་དགྲ་སོད་པ་ཞེས་བྱའོ། །ཞེས་དང་། རྫོགས་ཆེན་ལས། བདག་
ཡེ་སངས་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཛིན་རྩད་ཆོད་བདག་མེད་མྱང་ངན་འདས། སྙན་རྒྱུད་ལས། བོན་ཐམས་ཅད་
ཀྱི་མདོ་སྟོང་ཞིང་བདག་མེད་པའོ། །ཞེས་གསུངས། དེ་ལྟར་ང་འམ་བདག་ཏུའཛིན་
པ་པོའི་ངོ་བོ་ཡེ་ནས་རང་བཞིན་གྱིས་མ་གྲུབ་པ་དེ་བཞིན་དུ་དེས་བཟུང་བའི་བདག་
གི་ལུས་དང་། ཕྱི་རོལ་གྱི་ཡུལ་སྣ་ཚོགས་སུ་སྣང་བ་ཐམས་ཅད་ཀྱང་། སྣང་བའི་
དུས་དེ་ཉིད་ནས་རང་བཞིན་གྱིས་བདེན་པར་མ་གྲུབ་པར་སྟོང་པ་ཉིད་ཡིན་པ་སྟེ་
འཛིན་བྱེད་ཀྱི་རྣམ་པར་ཤེས་པ་སྐད་ཅིག་མ་ལ། བཟུང་བའི་ཡུལ་དེ་བཞིན་དུ་རང་
བཞིན་གྱིས་མ་གྲུབ་པ་དང་། ཡུལ་གྱི་སྣང་བ་འདི་སེམས་ཀྱི་ཆོ་འཕྲུལ་ཡིན་པ་ཕྱི་
རོལ་གྱི་ཆུ་ལྟ་བུ་གཅིག་ལ། རིགས་དྲུག་སྣང་བ་ཐ་དད་པ་མི་འདྲ་བ་མཐོང་བ་བཤད་
པས་ཀྱང་ངེས་པར། མ་ཟད་བཙན་དུག་ལ་གག་ལྷོག་ཅན་གྱི་སྨན་དང་། རྨ་བྱའི་
ཟས་དང་། མི་ཕལ་པའི་དུག་ཏུ་འཛིན་པ་དང་། དེ་ལས་ཀྱང་དངོས་གསལ་གདོན་
གྱིས་བསླབ་དུས་དང་། སྨན་དང་ཟས་ཀྱིས་བསླད་དུས་སོགས་ལ། སྣང་བ་འདི་
ཤ་ལོགས་སྤུ་ལོགས་སུ་འཆར་ལུགས་དང་། དབང་ཤེས་འཁྲུལ་པའི་ཚེ་ཟླ་བ་གཉིས།
དུང་སེར་པོ། ཐག་པ་སྦྲུལ། ལྗོན་ཤིང་འགྲོ་སྣང་འཆར་བ་དང་། སྒྱུ་མའི་རྟ་གླང་
དང་རྨི་ལམ་གྱི་སྣང་བ་སོགས་ལ་ཞིབ་ཏུ་དཔྱོད་ནའང་མངོན་སུམ་དུ་བདེན་པར་
མ་གྲུབ་པ་དང་། ལུང་གིས་ཀྱང་ངེས་ཏེ། བདག་ཅག་གི་སྟོན་པའི་ཞལ་ནས། ངོ༌
བོ་རྣམ་པར་དཔྱོད་བྱས་ན། དངོས་པོའི་དབེན་པ་ཐོབ་པ་གཅིག །སྲིད་གསུམ་
ན་ཡང་མི་རྙེད་དོ། །ཞེས་དང་བྱམས་མ་འབུམ་ལྔ་ལས། ཀུན་རྫོབ་སྣང་བ་ཧམ་
ཧམ་པ།། རྣམ་པར་དཔྱོད་ན་བདག་མེད་དེ།། དངོས་རྣམས་བསྟན་པའི་སྙིང་པོ་
ཅན།། དེ་སྔར་མ་སྲིད་ད་མི་འབྱུང་། དཔེར་ན་མིག་ཡོར་ལྟ་བུ་ཡིན།། ཞེས་གསུངས།
འདི་ལ་ཤེས་བྱེད་ཀྱི་དཔེ་ཞིག་བཞག་ན། སྔར་ཡུལ་ཕྱོགས་གཅིག་ན། མ་བུ་གཉིས་
ཡོད་པའི་བུ་དེ་ལ་ཁྱིམ་གཅིག་ཀྱང་བླངས་ནས་ཡོད་པ་ལ། རེ་ཤིག་བུ་ཚོང་ལ་
46



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
སོང་བའི་ཤུལ་དུ་མ་ལ་མིག་སྐྱོན་གཅིག་བྱུང་ནས། མོས་ཁོ་ལ་ཟས་བྱིན་པ་རྣམས་
ལ། སྤུ་དང་ཕུབ་མ་དང་རྩྭ་རྡུལ་ལ་སོགས་བཏབ་པ་མཐོང་། ཚོད་མ་ཡང་ཐལ་བ་
བཏབ་པ་བཞིན་དུ་ནག་ཉེལ་ལེ་བ་མཐོང་ནས་ཟ་མ་འདོད་པས། ཕྱིས་བུ་ཁྱིམ་དུ་
ཕྱིན་པ་དང་། མས་བུ་ལ་ཁྱོད་ཀྱི་བུད་མེད་འདིས་ང་ལ་ལྟོ་གང་ངན་སྟེར་ཟན་ལྷད་
ཟན་མིན་པ་མ་བྱིན། དེ་རིང་ཡང་འདི་བཞིན་ཟས་ལ་ཕུབ་མ་དང་ཐལ་བ་བཏབ་
པ་འདི་རེད་ཟེར་ནས་བུར་བསྟན་པས། བུས་བལྟས་པས་དེ་དག་གང་ཡང་མི་སྣང་
བས། མའི་མིག་ལ་སྐྱོན་བྱུང་བ་ཤེས་ནས་སྨན་པ་གཅིག་ལ་བསྟན་པས། སྨན་པ་
དེས་རྫས་དང་སྨན་དཔྱད་བྱས་པས། མིག་སྐྱོན་སངས་ནས་དེ་དག་གང་ཡང་མི་
སྣང་བ་གྱུར་ཏེ། དཔེ་དེ་བཞིན་དུ་དངོས་པོའི་སྣང་བ་འདི་དག་མིག་སྐྱོན་ཅན་གྱི་
མིག་ཡོར་ལྟ་བུ་སྟེ། ཡང་དག་པ་ཉིད་དུ་གཏན་ནས་དངོས་པོ་མ་གྲུབ་པ་ནི། དབུ་
མ་བདེན་གཉིས་ལས། མིག་སྐྱོན་ཅན་ལ་མིག་ཡོར་སྣང་།། དག་པ་ཉིད་ལ་གཏན་
མ་གྲུབ།། ཅེས་གསུངས། དེ་ལྟར་དངོས་པོའི་སྣང་བ་ཐམས་ཅད་ངོ་བོ་ཉིད་ཀྱི་མ་
གྲུབ་པ་དེ་བཞིན་དུ། དངོས་མེད་ཡང་གྲུབ་པ་མེད་དེ། དངོས་པོ་གང་ཡིན་པ་དེ་
ཉིད་ཡེ་ནས་དངོས་མེད་ཡིན་པ་ནི། སེམས་ལུང་ལས་སྣང་བ་སྤང་པའི་ཕ་རོལ་ན།
དངོས་མེད་བྱ་བ་ངས་མ་མཐོང་། ཞེས་དང་། དབུ་མ་བདེན་གཉིས་ལས། དེ་ལྟར་
དངོས་ཀུན་རྣམས་བཀག་ནས། དངོས་མེད་ཡོངས་སུ་གྲུབ་མིན་ཏེ། སྣང་བ་དངོས་
པོ་མ་རྙེད་པར།། སྟོང་ཉིད་རྙེད་པ་ག་ལ་འགྱུར།། ཞེས་གསུངས། དེས་ན་འཁོར་
འདས་ལམ་གསུམ་གྱིས་
པ་གྱིས་བསྡུས་པའི་བོན་ཐམས་ཅད་སྒྱུ་མའམ།
མའམ། རྨི་ལམ་ཙམ་དུ་
ཡོད་པ་ནི་མི་འགག་སྟེ། མངོན་སངས་རྒྱས་པའི་རྒྱུད་ལས། སེམས་དང་སེམས་
ལས་བྱུང་བའི་ཁམས་གསུམ་པ། སྣང་ཡང་རྨི་ལམ་ཙམ་དུ་སྣང་བ་ལ། བདེན་ཡང་
རྨི་ལམ་ཙམ་དུ་བདེན་པའོ། །ཞེས་གསུངས། དེ་བས་ན་སྣང་བ་འདི་སྤང་པས་སྤང་
47



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྒྱུ་མེད། བླང་པས་བླང་རྒྱུ་མེད། ཡེ་ནས་རང་སྣང་རང་ཤར་རང་གྲོལ་དུ་གནས་
པ་སྟེ། ཨུད་དུ་འབར་བའི་རྒྱུད་ལས། སྣང་བ་ཐམས་ཅད་རང་སྣང་ངོ་། །ཤར་བ་
ཐམས་ཅད་རང་ཤར་རོ། །གྲོལ་བ་ཐམས་ཅད་རང་གྲོལ་ལོ། །ཞེས་གསུངས། མདོར་
ན་སྣང་བ་གང་ཡིན་པ་དེ་སེམས། སེམས་གང་ཡིན་པ་དེ་སྣང་བ་ཡིན་པས་སྣང་
སེམས་གཉིས་མེད། སྣང་ཙམ་ན་སྟོང་། སྟོང་ཙམ་ན་སྣང་། སྣང་སྟོང་དབྱེར་མེད།
མ་འགག་པར་ལྷག་ལྷག་འཆར། རང་བཞིན་མེད་པར་ཁྲོལ་ཁྲོལ་གྲོལ་བས། ཤར་
གྲོལ་དུས་མཉམ་སྟེ། གཟུགས་མཐོང་སྟོང་། སྒྲ་གྲགས་སྟོང་། དྲི་ཚོར་སྟོང་། རོ་མྱོང་
སྟོང་། རེག་གོན་སྟོང་། བོན་དྲན་སྟོང་གི་རང་བཞིན་ཡེ་ནས་ཡིན་པ་ལ་ཡིན་པའི་
ཐག་གཅོད། ཐམས་ཅད་སྤང་བླང་མེད་པ་མཉམ་པ་ཉིད་དུ་ཕྱམ་གྱིས་བཞག །དེ་
བཞིན་དུ་ནང་དུ་ཞེ་སྡང་འདོད་ཆགས་གཏི་མུག་ལ་སོགས་པའི་རྣམ་པར་རྟོག་པ་
ཇི་སྙེད་གཅིག་སྐྱེས་ཀྱང་སེམས་ཀྱི་ཆོ་འཕྲུལ་ཡོ་ལང་རོ་མཉམ། སེམས་ལས་མ་བྱུང་
བའི་རྣམ་རྟོག་ལོག་ནས་བྱུང་མེད་པ་ཐག་ཆོད་པས། གང་ཤར་ན་ཤར། ཅི་དྲན་
ན་དྲན། གང་སོང་ན་སོང་། ཅི་བྱས་ན་བྱས། སྟོང་པ་ཉིད་ལས། གཞན་དུ་འདའ་
མི་རྙེད་དེ། གསེར་གདམས་ལས། ཐམས་ཅད་སེམས་སུ་ཤེས་ཙམ་ན།། རྣམ་རྟོག་
ཉོན་མོངས་ཅི་བྱུང་ཡང་།། ངོ་བོ་ཉིད་ལས་མི་འདའ་སྟེ།། ཡེ་ཤེས་གསལ་ཆ་ཤར་བ་
ཡིན།། ཞེས་དང་། མདོ་འགྲེལ་ལས། ཡིད་ལ་བསམ་པ་ཅི་བྱུང་ཡང་། འགྱུར་མེད་
བོན་སྐུའི་ཀློང་དུ་འཕྱོ།། ཞེས་གསུངས། དེ་བས་ན་ཤེས་པ་སྒྲོགས་སུ་མི་བཅུག་པར།
སེམས་ཀྱི་གླང་པོ་གར་བདེར་ཐོངས། ཡེ་ཤེས་ཀྱི་གསལ་ཆ་ཡིན་པས་འགྱུ་བ་མ་
བཀག །བོན་སྐུ་རང་ཤར་ཡིན་པས་རྣམ་རྟོག་མ་སྤང་། ཤེས་པ་རྒྱ་ཡན་དུ་ཆུགས་
ལ་ཐམས་ཅད་སྟོང་པ་ཉིད་དུ་ཐག་བཅད་དེ། མན་ངག་ངོ་སྤྲོད་བར་མ་ལས། རྣམ་
རྟོག་བྱུང་ན་ཡེ་ཤེས་ཡིན། འགྱུ་བ་བྱུང་ན་གསལ་བ་ཡིན། ཞེས་གསུངས། དེ་ལྟར་
48



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ཕྱིའི་ཚོགས་དྲུག་གི་སྣང་བ། ནང་དུ་སེམས་ཀྱི་འགྱུ་རྟོག་ཅི་ཤར་ཅི་དྲན་ཐམས་ཅད་
མི་བཀག །མི་སྒྲུབ། མི་བཅོས། མི་དཔྱོད་པར་ཐམས་ཅད་སྟོང་པ་ཉིད་ཀྱི་ཀློང་
དུ་རྩོལ་མེད་བློ་འདས་ཆེན་པོར་མཉམ་པར་བཞག་པས། ཡིད་ཡུལ་དུ་མཚན་མའི་
རྣམ་པར་རྟོག་པ་རྡུལ་ཙམ་ཡང་མི་འབྱུང་བ་དེ་ནི་དུ་མ་རོ་གཅིག་གི་སྒོམ་ཞེས་བྱ་
སྟེ། སྤང་གཉེན་རོ་གཅིག་ཏུ་རྟོགས་པས། དེའི་དོན་ལ་མངོན་དུ་མ་གྱུར་གྱི་བར་
དུ་མི་ཡེངས་ཙམ་གྱི་དྲན་པའི་གཟུངས་མེ་ཤོར་བ་བྱེད་པ་ལས། གཉེན་པོ་བསྟེན་
དུ་མེད་པས་ན། རྗེ་འབྲུག་གིས། སྒོམ་ཤེས་མི་ལ་སྒོམ་མེད་བདེ། འཕུར་ཤེས་བྱ་
ལ་ནམ་མཁའ་ཡངས།། ཞེས་གསུངས་ལྟར་ལ། བཅས་བཅོས་མང་པོའི་དགོས་པ་
མེད་པས། སྒོམ་མེད་ཡེངས་མེད་ཆེན་པོ་འབའ་ཞིག་ལ་མཉམ་པར་བཞག་པས་
མངོན་དུ་གྱུར་པའོ།།
དེ་ལྟར་ཤེས་བྱའི་ཡུལ་དུ་གྱུར་པ་ཐམས་ཅད་རང་
རང་གི་སེམས་ཡིན་པ་དང་།
སེམས་
ཀྱི་ངོ་བོ་སྟོང་པ་ཡིན་པ་མ་ཤེས་ན། སེམས་ཉིད་ཀྱི་བཙན་ས་ཟིན་པའི་དུས་མི་འོང་
ཞིང་། ཐམས་ཅད་སེམས་ཉིད་ཀྱི་ངོ་བོ་དབྱེར་མེད་རོ་གཅིག་ཆེན་པོར་རྟོགས་ན་
དགྲོ་ཐམས་ཅད་དང་བྲལ་བ་སྟེ། ཇི་སྐད་དུ། ཐམས་ཅད་སེམས་སུ་མ་ཤེས་ན།།
ཐམས་ཅད་སེམས་ཀྱི་དགྲ་རུ་ལྡང་། ཐམས་ཅད་སེམས་སུ་ཤེས་པ་ན།། ཐམས་ཅད་
སེམས་ཀྱི་གྲོགས་སུ་འགྱུར།། ཞེས་གསུངས། མ་གཅིག་གི་ཞལ་ནས། ཐམས་ཅད་
སེམས་སུ་མ་ཤེས་ན། རྣམ་རྟོག་ཆོའཕྲུལ་ཕྱི་ཕྱི་ཆེ། ཞེས་གསུངས། དེ་ཙམ་གྱི་སྟོབས་
མེད་པ་དག་གི་གཉེན་པོ་བསྟེན་དགོས་ཤིང་། གཉེན་པོའང་ཐེག་པ་འོག་མ་བས།
ཞེ་སྡང་གཉེན་པོ་བྱམས་པ་སྒོམ་པ་དང་། འདོད་ཆགས་ཀྱི་གཉེན་པོ་མི་སྡུག་པ་
སྒོམ་པ་དང་། གཏི་མུག་གི་གཉེན་པོ་རྟེན་ཅིང་འབྲེལ་འབྱུང་སྒོམ་པ་དང་། བསམ་
གཏན་བསྒོམ་ནས་ཉོན་མོངས་པ་ཅུང་ཟད་འགོ་གནོན་པ་ལྟ་བུའི་གཉེན་པོ་བསྟེན་
49



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཚུལ་དེ་དག །ཉོན་མོངས་པ་རྩ་བ་དྲུངས་ནས་འབྱིན་མ་ནུས་པས། དཔེར་ན་ཆུ་
ནང་རྡོ་ཕོག་ནས་རྡུལ་སྙོགས་ལངས་ཀྱིས་ལྡང་བ་བཞིན། དགྲ་གཉེན་ལ་སོགས་
ཡུལ་དང་འཕྲད་པ་ནི། དེ་མ་ཐག་ཉོན་མོངས་པ་ལྡང་ནས་རང་རྒྱུད་འཚིག་པར་
འགྱུར་བས། གཞུང་འདིའི་གཉེན་པོ་བསྟེན་ཚུལ་མ་ཡིན་ལ། འདིས་ནི་གཞུང་
ལས། ཏོལ་སྐྱེས་ཀྱི་དྲན་པ་བྱེ་བ་མུ་མེད་པ་འཆར་ཡང་།། བདག་མེད་རྟོགས་པའི་
ཤེས་རབ་གཅིག་གིས་འཇོམས་པ་འདི་ནི།། ནད་བརྒྱ་སྨན་གཅིག་ལྟ་བུའི་གཉེན་
པོ་ཞེས་འདོད་དེ།། དཔེར་ན་སྨན་དཀར་པོ་གཅིག་ཐུབ་བྱ་བས་ནད་ཐམས་ཅད་
འཇོམས་པ་དང་། ཤིང་གི་རྩ་བ་བཅད་ན་ཡལ་ག་ལོ་འདབ་རྣམས་སྐམ་ནས་འགྲོ་
བ་བཞིན། བདག་འཛིན་གྱི་རྩ་བ་ཆད་ནས་ཉོན་མོངས་པ་
རྩ་བ་ཆད་ནས་ཉོན་མོངས་པ་ཐམས་ཅད་རང་ཤུགས་
ཀྱིས་ཞི་བར་འགྱུར་བས་ན། གཉེན་པོ་བསྟེན་ཚུལ་ཁྱད་པར་འཕགས་ལཀ དེ་ལའང་
གོམས་པའི་ཁྱད་པར་བློ་རབ་འབྲིང་ཐ་མ་གསུམ་དུ་ཡོས་པས། དེ་དག་གི་གཉེན་
པོ་བསྟེན་ཚུལ། གཞུང་ལྟར། (ཉིན་མོར་སྣང་བ་རྩལ་སྦྱང་བ་དང་། ནང་ནུབ་རྟོག་པ་ལམ་དུ་སློང་
བའི་ཁྲིད་)ངེས་པ་བྱས་ལ། འདིར་ཕྱི་སྒོ་ལྔའི་སྣང་བ། ནང་ཉོན་མོངས་དུག་ལྔ་ལ་
སོགས་སོ་སོར་ཕྲལ་ནས་གཉེན་པོ་བསྟེན་ཚུལ་ལམ་རྩལ་སྦྱོང་ཐབས་བསྟན་ལ།
དེ་ལའང་རབ་ལྟ་ཐོག་ནས་རང་ཤར་རང་གྲོལ་མཚོ་ཐོག་ཏུ་ཁ་བ་བབ་པ་ལྟ་བུའི་
རྩལ་སྦྱོང་བ་སྟེ། དེ་ཡང་གཞི་འམ་བདག་ཏུ་འཛིན་པའི་ས་མ་རྙེད་པའི་རང་བཞིན་
གྱི་གཤིས་ལུགས་ནམ་མཁའ་བཞིན་སྟོང་སངས་ཀྱིས་སོང་བ་འདིའི་སྟེང་དུ། བཞག་
བྱ་བཞག་བྱེད་ཀྱི་བློ་དང་བྲལ་བར་མཉམ་པར་བཞག་པས། མིག་ཤེས་ཀྱི་ཡུལ་
དུ་གཟུགས་མཛེས་པ་དང་། མི་མཛེས་པ་དང་། ཆེ་བ་དང་། ཆུང་བ་དང་།
དབྱིབས་དང་ཁ་དོག་ཅན་སོགས་གང་ཤར་བ་དེ་ཉིད་ལ་དམིགས་པའི་རྟོག་པ་སྐྱེས་
ཙམ་གྱིས། དཔེར་ན་སྤུ་གྲིའི་འཁོར་ལོ་ལ་རེག་པ་བཞིན། བདག་མེད་རྟོག་པའི་
50



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ཤེས་རབ་ཀྱིས་ཐད་ཀར་རྦད་རྦད་ཆོད་དེ མིག་ཡུལ་གྱི་སྣང་བ་མ་འགག་པར་རང་
བཞིན་མེད་པར་ཧར་གྱིས་གྲོལ་ནས། སྣང་བ་ཐམས་ཅད་ཤ་ཆོད་རུས་ཆོད་དུ་སོང་
བ་ནི། སྣང་བ་ཐུག་ཕྲད་དུ་འཇོམ་པ་ཞེས་བྱ་སྟེ། མཐོང་ཚད་ཐམས་ཅད་སྟོང་ཉིད་
ཀྱི་གྲོགས་སུ་ཤར་བ། དཔེར་ན་ནགས་ཚལ་ལ་མེ་ཤོར་དང་འདྲ། དེ་ལྟར་རྣ་བའི་
ཡུལ་དུ་སྒྲ་སྙན་མི་སྙན། སྣའི་ཡུལ་དུ་དྲི་ཞིམ་བརྩོག །ལྕེའི་ཡུལ་དུ་རོ་ཁ་མངར།
ལུས་ཀྱི་ཡུལ་དུ་རེག་བྱ་འཇམ་རྩུབ། ཡིད་ཀྱི་ཡུལ་དུ་དགའ་སྡུག་གི་རྟོག་པ་ལ་སོགས་
ཚོགས་དྲུག་གི་སྣང་བ་ཅི་ཤར་ཅི་དྲན་ཐམས་ཅད་ལམ་དུ་སློང་བ་བྱའོ། །ནང་དུ་
ཞེ་སྡང་གི་རྟོག་པ་ཕྲ་རགས་གང་ཡང་སྐྱེས་པ་ཙམ་གྱིས། དཔེར་ན་ཆུ་ཚན་ལ་ཁ་བ་
བབ་པ་བཞིན། ཐུག་ཕྲད་དུ་འཇོམ་པ་ནི་ཅི་སྐྱེས་རང་རླག་གི་སྒོམ་ཞེས་བྱ་སྟེ། རྣམ་
རྟོག་གི་བུད་ཤིང་ལ་ཡེ་ཤེས་ཀྱི་མེ་འབར་བས་དྲན་རྟོག་བཟང་ངན་ཐམས་ཅད་ཡེ་
ཤེས་ཀྱི་གྲོགས་སུ་འཆར་བ་སྟེ། རྗེ་འབྲུག་གི་ཞལ་ནས། ཡེ་ཤེས་རགས་ལ་ཉོན་
མོངས་གྲོགས།། ཤིང་ཕུང་ཆེ་ལ་མེ་དཔུང་ཆེ། ཞེས་གསུངས། དེ་ལྟར་འདོད་ཆགས་
གཏི་མུག་ང་རྒྱལ་ཕྲག་དོག་ལ་སོགས་པའི་རྣམ་རྟོག་ཐམས་ཅད་ལམ་དུ་སློང་བས་
རང་བྱུང་གི་ཡེ་ཤེས་ལྷག་གེ་མཐོང་ནས་ཉམས་ལ་བོགས་གཅིག་ཆར་དུ་ཐོན་ཏེ། ཕུལ་
དུ་གྱུར་པ་དང་སྤང་གཉེན་རོ་གཅིག་ཏུ་རྟོགས་པའོ། །འབྲིང་སྒོམ་ཐོག་ནས་ཅེར་
ལྟ་ཅེར་གྲོལ་སྔར་འདྲིས་ཀྱི་མི་དང་འཕྲད་པ་ལྟ་བུ་རྩལ་སྦྱང་སྟེ། གང་ལྟར་རང་
ཐོག་ཏུ་བསམ་མནོ་དང་བྲལ་བར་ཀད་དེ་བཞག་པས། མིག་ཡུལ་དུ་གཟུགས་མཛེས་
མི་མཛེས། ཆེ་ཆུང་ཁ་དོག་ཅན་སོགས་གང་བྱུང་ཡང་། དེ་ཉིད་ཀྱི་ངོར་འཆར་བའི་
ཤེས་པ་ལ་ཅེར་གྱིས་བལྟས་པས་མཛའ་བོ་ལམ་དུ་འཕྲད་པ་བཞིན་དུ། གཟུགས་
འཛིན་གྱི་ཤེས་པ་སྟོང་ཧར་གྱིས་སོང་ནས་བློ་འདས་ཀྱི་ཉམས་མྱོང་ངེས་ཤེས་དང་
བཅས་ནས་འཆར་བའོ། །དེ་བཞིན་དུ་ཚོགས་དྲུག་གི་སྣང་བ་ཐམས་ཅད་རང་ཁ་
51



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མི་སྤྱོད་པར་ལམ་དུ་སློང་ཞིང་རྩོལ་སྦྱོང་ངོ་། །ཚོགས་དྲུག་གི་སྣང་བ་རང་ཐོག་ནས་
མ་ཆོད་པར་ཕྱི་རུ་སྟོང་བློ་སྒོམ་བྱེད་ན་སྟོང་ལྟ་ཧད་པོར་གོལ་བ་སྟེ། གསེར་གདམས་
ལས། ནང་དུ་མ་བལྟས་ཕྱིར་ཡན་ན། སྟོང་ལྟ་ཧད་པོར་གོལ་བ་ཡིན།། ཞེས་གསུངས།
ནང་དུ་ཞེ་སྡང་གི་རྟོག་པ་ཕྲ་རགས་གང་སྐྱེས་ཀྱང་། དེ་ལ་ཅེར་གྱིས་བལྟས་པས།
ཞེ་སྡང་གི་ངོ་བོ་སྟོང་ཧར་གྱིས་སོང་ནས་རང་བྱུང་གི་ཡེ་ཤེས་ལྷག་གེར་འཆར་བ་སྟེ།
གྱེར་སྤུངས་ཆེན་པོའི་ཞལ་ནས་ཀྱང་། རྣམ་རྟོག་ཏོལ་གྱིས་སྐྱེས་པ་དེ།། ཅེར་གྱིས་
བལྟས་པས་ཁྲོལ་གྱིས་གྲོལ།། གཏད་མེད་ཡེ་ཤེས་ས་ལེ་བ། ཐོད་རྒལ་ཡེ་ཤེས་བྱ་བ་
ཡིན།། ཞེས་གསུངས། དེ་ལྟར་འདོད་ཆགས་གཏི་མུག་ཕྲག་དོག་ང་རྒྱལ་ལ་སོགས་
པའི་རྣམ་རྟོག་ཅི་བྱུང་ཐམས་ཅད་ར
ཐམས་ཅད་རང་ཁར་མི་བཏང་བར་རྩལ་སྦྱོང་བའོ། །ཐ་མ་
གཉེན་པོའི་དྲན་ཐག་ལྕགས་སྦུབ་ནས་ཆུ་འདྲེན་པ་ལྟ་བུས་རྩོལ་སྦྱོང་སྟེ། མིག་ཡུལ་
དུ་གཟུགས་ཀྱི་བྱེ་བྲག་གང་བྱུང་ཡང་། དེའི་རྗེས་སུ་མི་འབྲང་། རྟོག་དཔྱོད་དང་
སྤང་བླང་མི་བྱེད་པ་རང་རིག་རྗེན་པའི་ངོ་བོ་འཛིན་མེད་རང་གྲོལ་དུ་སྐྱོང་བ་འབའ་
ཞིག་བྱ་ཞིང་། སྒོ་གཞན་མ་རྣམས་ཀྱང་དེ་བཞིན་རང་ཁར་མི་སྤྱོད་པར་ཉམས་སུ་
བླང་། གཞན་ཡང་འདོད་ཆགས་གཏི་མུག་ང་རྒྱལ་ཕྲག་དོག་ལ་སོགས་པའི་རྣམ་
རྟོག་ཐམས་ཅད་རང་ཡན་དུ་མི་བཅུག་དེ་བཞིན་རྩལ་སྦྱོང་བ་བྱའོ།།
དེ་ལྟར་ཕྱིའི་ཚོགས་དྲུག་གི་སྣང་བ། ནང་དུ་ཉོན་མོངས་དུག་ལྔ་ལ་སོགས་
པ་ཅི་དྲན་ཐམས་ཅད། རིག་པའི་གསལ་ཆ་འགག་པ་མེད་པ་རང་ལ་ཤར་བ་ཡིན་
པས། སེམས་ཉིད་ཀྱི་རང་རྩལ་རང་གདངས་སུ་ཤེས་དགོས། སྣང་བ་མེད་ན་རིག་
པ་འགག་ནས་སེམས་ཀྱི་རང་ཞལ་མི་མཇལ། མདོ་ལས་ཀྱང་། ཀུན་འབྱུང་ཡངས་
པའི་སེམས་ཉིད་ལ། རྣམ་ཤེས་འཁོར་ཚོགས་མ་བསྐོར་ན།། སེམས་ཉིད་ངོ་བོ་གསལ་
མཐོང་མེད།། གདོད་ནས་མ་རིག་འཐོམ་པའི་རྒྱུ། ཞེས་གསུངས། ཐུན་མཚམས་
32



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
རྣམས་སུ། ངའམ་བདག་ཏུ་འཛིན་པའི་ས་མ་རྙེད་པའི་རང་བཞིན་གྱི་གཤིས་ལུགས་
ནམ་མཁའ་བཞིན་སྟོང་སངས་ཀྱི་སོང་བ་དེའི་ངོས་ནས། འདི་ལྟར་གྱི་སྣང་བ་
ཐམས་ཅད་སྣང་ཙམ་ཉིད་ལས་རང་བཞིན་མེད་པར་དཔེར་ན་སྒྱུ་མ་མཁན་གྱིས་
རྟ་གླང་ལྟར་དུ་བདེན་པར་མ་གྲུབ་བར་རྟོགས་དགོས་ལ། མདོར་བསྡུ་ན་དུས་དང་
རྣམ་པ་ཐམས་ཅད་དུ་ངའམ་བདག་ཏུ་འཛིན་པའི་རྟོག་པ་རྩད་ནས་གཅོད་དེ།
བཟང་ངན་གྱི་བྱ་བ་སྤྱོད་ལམ་གང་དང་གང་ལའང་། ང་བདག་གི་འགོང་པོ་སྐད་
ཙམ་ཡང་ནང་དུ་མ་ཞུགས་པ་ཞིག་དགོས། བཟང་པོའི་ལྷ་སྒོམ་སྔགས་བཟླས་གྱེར་
དབྱངས་ལ་སོགས་དགེ་བའི་ཕྱོགས་སུའང་ང་བདག་གི་ཞེན་པ་བྱུང་ན་ནི། དེ་ཉིད་
འཁོར་བ་ལས་ཐར་པའི་རྒྱུར་འགྱུར་བའི་སྐབས་མེད། རྟོགས་ལྡན་འབར་བའི་
ཞལ་ནས། འདོད་དང་ཞེན་པ་གང་བྱུང་ཡང་། འདོད་མཁན་རྩད་ནས་མ་ཆོད་
པས། ཞེ་འདོད་ཕུགས་སུ་ཞུགས་པ་ཡིན། མ་འདོད་པ་ཡང་ཤུགས་ཀྱིས་ཞུགས།།
འདོད་ལ་ཆགས་ཤིང་མི་འདོད་སྡང་། གསེར་གྱི་སྒྲོགས་དང་ལྕགས་སྒྲོགས་བཞིན།།
བཟང་པས་མི་ཕན་འཆིངས་བར་ཟད།། ཅེས་གསུངས། དེ་ཡང་ངའམ་བདག་རང་
བཞིན་གྱིས་མ་གྲུབ་པ་སྟོང་སངས་ཀྱི་སོང་བ་དང༌། སྟོང་པ་ཉིད་གང་ལའང་རྟེན་
མི་འཆའ་བ་ཞིག་དགོས་ཀྱི། ང་དང་ངའི་རང་བཞིན་མ་གྲུབ་པ་གཉིས་སྟོང་ཉིད་
དུ་ལ་བཟླ་མ་ཤེས་ན་གྲོལ་བའི་དུས་མེད་ཅིང་། རྗེ་འབྲུག་གི་ཞལ་ནས་ཀྱང་། ང་
ཉིད་སྟོང་པ་མ་ཤེས་ན། ང་ཉིད་གྲོལ་བ་ག་ལ་འགྱུརཞེས་གསུངས། དེ་ནས་མཚན་
སྣང་སྦྱོང་བ་ལ། ལར་ཉིད་སྣང་གོམས་འདྲིས་ཕུལ་དུ་གྱུར་པ་ཞིག་མེད་ན། མཚན་
སྣང་ལམ་དུ་སློང་བ་མི་ནུས་ཤུགས་ཀྱིས་གོ་ཞིང་། ཉིན་སྣང་དུ་མཚན་མའི་རྣམ་
པར་རྟོག་པ་རང་ཡལ་དུ་སོང་ནས་བདག་མེད་པར་རྟོགས་པའི་ཤེས་རབ་འཁོར་
ཡུག་ཏུ་འཆར་བ་ཞིག་ཅི་ལྟར། ཡོད་ན་མཚན་ཀྱང་དེ་བཞིན་འབྱུང་བ་ངེས་ཏེ།
53



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མན་ངག་གསེར་གདམས་ལས། ཉིན་པར་བློ་དང་བྲལ་བས་ན། མཚན་ཀྱང་བློ་
དང་བྲལ་བའོ། །ཞེས་གསུངས། ཉིན་མོའི་དགེ་སྦྱོར་བ་དེ། མཚན་མོར་བྱུང་ན་
ཅི་སྨྲོས་ཀྱི། ཉིན་མོར་ཡོད་པའི་སུམ་ཆ་དེ་མཚན་མོར་བྱུང་ནའང་དགེ་སྦྱོར་དྲང་
པོ་ཡིན་གྱི། ཉིན་བློ་དང་བྲལ་བར་གནས་སོ་སྙམས་པ་ཡོད་ཀྱང་མཚན་མོར་མ་བྱུང་
ན། དེ་ལ་རྟོག་པའི་སླད་གཅིག་ཡོད་པ་ལུང་ཚད་ལྡན་ལས་གསུངས། ད་ལྟའི་
སྐབས་མཚན་མོའི་གཉིད་ཐུན་གཅིག་ཡན་ཆད་ངའོ་སྙམ་པའི་བློ་དམ་བྲིང་ངེ་བ་
ཞིག་གི་འཆིངས་ནས་འཁྲུལ་སྣང་འབའ་ཞིག་སྤྱོད་པ་འདི། ཉིན་མོར་ངར་འཛིན་གྱི་
རྟོག་པས་རང་རྒྱུད་འཆིངས་ནས་བྱ་སྤྱོད་རང་ཁར་ཤོར་བའི་རྟགས་སུ་མངོན་པས།
ངར་འཛིན་གྱི་རྟོག་པས་རང་རྒྱུད་འཆིངས་ཕྱིན་ཆད། སྟོང་ཉིད་ཡང་དག་ཅིག་རྒྱུད་
ལ་འཆར་ས་མེད་པས། དུས་ཐམས་ཅད་ང་བདག་གི་རྟོག་པ་རྩད་ནས་བཅད་དེ།
དགེ་མི་དགེའི་བྱ་བ་ཐ་དག་ཉམས་ལེན་གྱིས་ཟིན་པར་བྱེད་པ་གནད་དུ་རིགས་སོ།།
སྤྱིར་མཉམ་བཞག་ཏུ་མཚན་མའི་རྣམ་པར་རྟོག་པ་མི་རྒྱུ་བར་ནམ་མཁའ་
ལྟ་བུའི་ཏིང་ངེ་འཛིན་ལ་སྒོམ་པའི་མཐུ་ཆེན་པོ་ཡོད་ན། རྗེས་ཐོབ་ཏུ་འདི་ལྟར་
གྱི་སྣང་བ་ཐམས་ཅད་སྒྱུ་མའི་རྟ་གླང་བཞིན་བདེན་པར་མ་གྲུབ་པར་རྟོགས་ན།
སྣང་བ་ཐམས་ཅད་ཤ་ཆོད་རུས་ཆོད་དུ་འགྲོ །ཉིན་སྣང་ཐམས་ཅད་སྒྱུ་མའི་རྨི་ལམ་
ལྟ་བུ་རྟོགས་ན། རྨི་ལམ་འཁྲུལ་སྣང་ལམ་དུ་སློང་ནུས་པའང་ཤུགས་ཀྱིས་འོང་བས་
ན། ཉིན་པར་དགེ་སྦྱོར་ལ་དོན་གྱིས་གཅུན་པ་གལ་ཆེའོ། །དེས་ན་རྨི་ལམ་བཟུང་
སྦྱོང་སྤེལ་བ་སོགས། གཞུང་ལྟར་ གནད་དུ་བསྣུན་ལ། ཁྱད་པར་ཉལ་ཁར་
ངའམ་བདག་ཏུ་འཛིན་པའི་གཞི་མ་གྲུབ་པར་སྟོང་སང་ངེ་བ་འདིའི་སྟེང་དུ་མི་
གཡོ་མི་འཆུག་པར་ས་ལེ་སང་ངེ་རྟོག་པའི་འདུ་འཕྲོ་དང་བྲལ་བར་བཞག་ཅིང་། དེ་
ཡང་གཉིད་ཟིན་ལ་ཁད་དང་། སད་མ་ཐག་ཏུ་བཅུན་པ་གནད་དུ་ཆེ་ལ། གཉིད་
54



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ཟིན་ལ་ཁད་པ་ལ་དྲན་པའི་གཟུངས་མི་ཤོར་བར་བྱས་པས། གཉིད་རང་གི་དུས་
སུ་དྲན་པ་ལྷན་ནེ་ཚོར་ནས། ཉིན་མོ་བཞིན་འཕེལ་འགྲིབ་མི་བྱེད་པ་དགེ་སྦྱོར་ལ་
བརྟན་པ་ཐོབ་པ་འབྱུང་། གཉིད་ལ་ཁད་པའི་དྲན་པ་འཆོར་ན། གཉིད་དང་བསམ་
བཏན་འདྲེས་དཀའ། གཉིད་ལོག་གི་དྲན་པ་ཟིན་ན་ཉིན་བས་ཀྱང་མཚན་མོའི་
དགེ་སྦྱོར་འཕེལ་བ་གསུངས། ད་ལྟར་ཉིན་མཚན་ཐམས་ཅད་དུ་སེམས་ཐ་མལ་དུ་
སྐད་ཅིག་ཙམ་སྤང་མི་གཏོང་བར་བརྩོན་པ་དྲགས་པོ་ཉམས་སུ་བླང་པས། ཅི་
ཞིག་ན་ཕྱིའི་སྣང་ཡུལ་དང་། ནང་གི་དྲན་རྟོག་ཐམས་ཅད་སེམས་ཉིད་ཀྱི་ཀློང་དུ་
ཁྲོལ་གྱིས་གྲོལ། ཚོགས་དྲུག་གི་སྣང་བ་འདི། སྣང་བ་འཛིན་དུ་དངོས་འཛིན་
ཞིག སྟོང་པ་འཛིན་དུ་སྟོང་འཛིན་དང་བྲལ་ཏེ། སྣང་སྟོང་གཉིས་ཀྱི་མཐའ་ལས་
གྲོལ། ཐམས་ཅད་གཉིས་མེད་མཉམ་པ་ཆེན་པོ་དབྱེར་མེད་རོ་གཅིག་ཏུ་རྟོགས་
ནས། ཅི་ལྟར་བསམ་ཀྱང་ཁོ་ལས་མ་གཡོས། ཅི་ལྟར་སྤྱོད་ཀྱང་ཁོ་ལས་མི་འདའ་
བར། ཐམས་ཅད་སེམས་ཉིད་མཐའ་བྲལ་ཆེན་པོའི་ཀློང་དུ་འུབ་ཆུབ་ཀྱིས་འདུས་
ཏེ། སྤང་བླང་མེད་པ་རིན་ཆེན་གསེར་གླིང་དུ་ཕྱིན་པ་ལྟ་བུ། གཡོ་བ་མེད་པ་རྒྱ་
མཚོ་རླུང་གིས་མ་བསྐྱོད་པ་ལྟ་བུ། གསལ་སྒྲིབ་མེད་པ་ཉི་མའི་སྙིང་པོ་ལྟ་བུ། རྒྱུན་
འཆད་མེད་པ་ཆུ་བོའི་རྒྱུན་ལྟ་བུ། ཕྱོགས་རིས་མེད་པ་ནམ་མཁའི་ངོག་ལྟ་བུ་རྟོགས་
ནས། བློས་བྱས་ཀྱི་རྫུན་ཁང་རྡིབ། ཉམས་ལེན་གྱི་རྩོལ་བ་ཟད། སྒོམ་པའི་རྟོད་
ཕུར་ཐོན། དྲན་པའི་ཐག་པ་ཆོད། སྣང་བའི་འདེན་ཞེན་དག སེམས་ཀྱི་འཛིན་
སྟངས་ཞིག་སྟེ། འགྱུ་བ་རང་སངས། རྣམ་རྟོག་རང་ཡལ། འཛིན་པ་རང་གྲོལ།
ཞེན་པ་རང་དག འཁྲུལ་པ་རང་ཞིག ཡེ་ཤེས་རང་ཤར། སངས་རྒྱས་རང་བྱོན་
པ། དེ་ལྟ་བུའི་རྣལ་འབྱོར་སངས་རྒྱས་མིའི་གཟུགས་ཅན་ཞེས་བྱ་སྟེ། གཟུགས་
ཅི་འདྲ་ཡང་དགོངས་པ་སངས་རྒྱས་ཡིན་པས། ལུས་རྒྱ་འདི་རལ་མ་ཐག སངས་
55



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྒྱས་རྣམ་གསུམ་གཞི་གཅིག་གི་ཐོག་ཏུ་གྲོལ་ནས་སྐུ་གསུང་ཐུགས་ཀྱི་རྩལ་རྫོགས་
ཏེ། སངས་རྒྱས་ཀྱི་དབྱིངས་གྲལ་ཟིན་ནས། རིག་པ་བོན་སྐུ་རུ་མངོན་དུ་གྱུར། སྒྱུ་
ལུས་རྫོགས་སྐུ་རུ་འཕྲལ་དུ་ཤར། གསུང་དབྱངས་སྤྲུལ་རུ་སྤྲོ། སྤང་བྱ་སྤང་ཟིན།
རྟོགས་བྱ་རྟོགས་ཟིན་པས་དོན་གཉིས་མཐར་ཕྱིན་པའི་སངས་རྒྱས་མངོན་དུ་གྱུར་པའོ།།
དེ་ལྟར་ཉམས་སུ་བླངས་པའི་ཚེ། སྒོམ་པ་ལ་གེགས་བྱུང་ན་འཆོས་ཤེས་དགོས་
ལ། གེགས་དང་གོལ་ས་ངོས་བཟུང་བ་དང་བཅོས་ཐབས་གེགས་སེལ་ཆེན་མོ་དང་།
ཞལ་གདམས་སོགས་ལས་གསལ་ཅིང་འདིར་ཡིག་ཚོགས་ལ་འཇིགས་ནས་མ་དྲོངས།
སྐབས་འདིར་ཉམས་རྟོགས་གཉིས་ཀྱི་ཁྱད་པར་ཅུང་ཟད་བཤད་ན། ཁ་གཅིག་
གིས་གྲི་དང་དེའི་སོ་བཞིན་དུ་ཉམས་རྟོགས་ཁྱད་པར་མེད་པ་འདོད་ཀྱང་། གཞུང་
ལས་ཉམས་བློའི་སེམས་ཀྱི་རྣམ་པ་འགྱུ་བ་དང་བཅས་པ་སྣ་ཚོགས་ངེས་མེད་དུ་འཆར་
ཅིང་སྐྱེ་བ་དག་དང་། རྟོགས་པ་ཀུན་གཞི་རིག་པའི་ངོ་བོ་ཡིན་ལུགས་བཞིན་ཧར་
གྱིས་གྲོལ་ཅིང་མཐོང་བ་དག་གསུངས་པས། རྟོགས་པ་དེ་ཉིད་མཐར་ཕྱིན་པ་ལ་
ད་ལྟའི་ཐ་ལམ་གྱི་འཁྲུལ་སྣང་འདི་ཟད་དགོས་ལ། དེ་ལའང་གནས་ལུགས་ཀྱི་དོན་
ལ་སྒོམ་དགོས་ཤིང་། སྒོམ་པ་ཉམས་སུ་བླང་བའི་ཚེ། གང་ཟག་རྩོལ་བ་ཆེ་ཆུང་དང་།
དབང་པོ་རྣོ་རྡུལ་གྱི་ཁྱད་པས། ཐུན་སྒོམ། ངང་སྒོམ། ཀློང་སྒོམ། བྱ་བ་གསུམ་
དུ་འབྱུང་སྟེ། རྒྱུད་ལས། འཆུག་མེད་ལམ་དུ་ཚུད་བྱས་ཤིང་།། འབད་པ་དྲག་པོས་
ཉམས་བླང་ན། ཐུན་སྒོམ་ངང་སྒོམ་ཀློང་སྒོམ་གསུམ། དབང་པོ་རབ་འབྲིང་ཁྱད་
པར་གྱིས།། རིམ་གྱིས་འཆར་ཅིང་རྟགས་ཆད་འབྱུང་།། ཞེས་གསུངས། ཐུན་ངང་
ཀློང་གསུམ་ལས་གསུམ་གསུམ་དགུ་ཕྲུག་ཏུ་ཕྱེ་ནས་བསྟན་ན། ཐུན་སྒོམ་དང་པོའི་
དུས་སུ་རྩེ་གཅིག་ཆུང་ངུའི་ཉམས་འཆར་བས། དྲན་པ་འབའ་ཞིག་མ་ཐོབ་པས།
རེས་འཆར་རེས་མི་འཆར་བ་དགེ་སྦྱོར་ལ་ཐེ་ཚོམ་ཟ་བ་དང་། ཡ་ང་བ་ལ་སོགས་
56



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
འབྱུང་བའི་དུས་ཏེ། བརྩོན་འགྲུས་བསྐྱེད་་ཅིང་མ་སྐྱུར་བ་གལ་ཆེ། ཐུན་སྒོམ་གཉིས་
པའི་དུས་སུ་རྩེ་གཅིག་འབྲིང་གི་ཉམས་འཆར་བས། སྔར་བས་གསལ་ངེས་ཆེ་ཞིང་
ཤེས་པ་ཡུལ་ལ་འཁྱམས་ནས་རྟོགས་པ་རྒྱུད་མར་གྱུར་པའི་དུས་ཏེ། ཐབས་ཀྱིས་
རིག་པ་བཅུག་ལ་མི་ཡེངས་རྒྱུན་ཆགས་སུ་བསྒོམ་པ་གལ་ཆེའོ། །ཐུན་སྒོམ་གསུམ་
པའི་དུས་སུ་རྩེ་གཅིག་ཆེན་པོའི་ཉམས་འཆར་བས། རྟོགས་པ་ལྷག་གིས་ཤར་ནས་
དགེ་སྦྱོར་ལ་བྲོད་པ་སྐྱེད་བའི་དུས་ཏེ། རྣམ་རྟོག་གིས་དུམ་བུར་ཆད་པའི་ཚུལ་དུ་
འོང་བས། དུམ་བུར་རྒྱུན་འཐུད་ལ་འབད་ཅིང་ངའོ་དང་རློམས་སེམས་མེད་པ་
གལ་ཆེའོ། ངང་སྒོམ་དང་པོའི་དུས་སུ་སྤྲོས་བྲལ་ཆུང་ངུའི་ཉམས་འཆར་བའི།
སྔར་གྱི་དེ་དག་བློས་བྱས་སུ་སོང་བ་ཤེས་ནས། སེམས་ཀྱི་དྭངས་སྙིགས་ཕྱེ་བའི་དུས་
ཏེ་སྒོམ་བློའི་རྩོལ་བ་བཤིག་ཅིང་ངང་གི་དྲན་པའི་རྒྱུན་འཐུད་པ་གལ་ཆེའོ། །ངང་
སྒོམ་གཉིས་པའི་དུས་སུ་སྤྲོས་བྲལ་ཆེན་པོའི་ཉམས་འཆར་བས། རིག་པའི་རྒྱ་ཕྱོགས་
མེད་ནས་རལ་ནས་རྣམ་རྟོག་ཡེ་ཤེས་སུ་འཆར་བའི་དུས་ཏེ། རིག་པའི་གསལ་ངར་
ཕྱུང་ལ་ཡུལ་སྣ་ཚོགས་ལ་རྩོལ་སྦྱོང་བ་གལ་ཆེའོ། །ངང་སྒོམ་གསུམ་པའི་དུས་སུ་
སྤྲོས་བྲལ་ཆེན་པོའི་ཉམས་འཆར་བས། ཐམས་ཅད་སེམས་སུ་གྲོལ་ནས་དབྱེར་
མེད་རོ་གཅིག་ཏུ་རྟོགས་པའི་དུས་ཏེ། སྣང་སྲིད་རྒྱས་འདེབས་སུ་ཉམས་སུ་བླངས་
ལ་དྲན་པའི་གཟུང་མི་ཤོར་བ་གལ་ཆེའོ། །ཀློང་སྒོམ་དང་པོའི་དུས་སུ་སྒོམ་མེད་
ཆུང་ངུའི་ཉམས་འཆར་བས་སྒོམ་བྱ་སྒོམ་བྱེད་ཀྱི་རྩོལ་བ་ཟད་ནས། སྒོམ་མེད་ཡེངས་
མེད་ཀྱི་ངང་ལ་དྲན་པ་རྒྱུན་ཆགས་སུ་གནས་པའི་དུས་སོ། །ཀློང་སྒོམ་གཉིས་པའི་
དུས་སུ་སྒོམ་མེད་འབྲིང་གི་ཉམས་འཆར་བས། གོང་གི་དྲན་པའི་ཐག་པ་ཆད།
རིག་པའི་སོ་བ་འགྱེལ་ནས་ཉིན་མཚན་དབྱེར་མེད་དུ་འབྱོངས་པའི་དུས་སོ། །ཀློང་
སྒོམ་གསུམ་པའི་དུས་སུ་སྒོམ་མེད་ཆེན་པོ་ཞེས་བྱ་བ་ཐ་སྙད་ཙམ་དུ་ཟད་ནས་བོན་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཉིད་ཀྱི་དབྱིངས་ལ་རང་བཞིན་གྱི་གཡོ་བ་མེད་པར་གནས་པ་སྟེ། རྟོགས་པ་མཐར་
ཕྱིན་པའམ་མངོན་དུ་གྱུར་པ་ཞེས་བྱ་ལ། དེ་ལྟར་ཉམས་སུ་བླངས་པའི་སྐབས་ཤིག་
ནས། ཤེས་པ་བདེ་བའི་ཉམས། སྐྱིད་པའི་ཉམས། ཡངས་ལ་རྒྱ་ཆེ་བ། བདེ་འབོ་
ལེ་བ། ལྷོད་དེ་བ། དགའ་ཡ་ལེ་བ། གསལ་སང་ངེ་བ། ཡིད་ཆེས་པ་ལ་སོགས་པའི་
ཉམས་ངེས་མེད་ཅི་རིགས་སུ་འཆར་བ་འགྱུར་ཏེ། དམ་པ་རི་ཁྲོད་པའི་ཞལ་ནས།
རྟོགས་ལྡན་གྱི་ཉམས་ལ་ཅི་ཡང་འཆར།། དབྱར་ཁའི་སྤང་ལ་ཅི་ཡང་སྐྱེ།། ཞེས་
གསུངས། དེ་ཡང་མདོར་བསྡུ་ན། བདེ་ཉམས། གསལ་ཉམས། མི་རྟོགས་པའི་
ཉམས་དང་གསུམ་ལ་འདུས་པ་ལས། ཤེས་པ་འཇམ་སྟེ་བདེ་བ་དར་ལྟ་བུ་དང་།
ཀློད་ནས་བོར་བའི་བདེ་བ་དང་། ལེན་ནས་འཕྲོ་བཟུང་སླ་བ་དང་། གང་གིས་ཀྱང་
འཁྲུལ་མི་ཐུབ་པའི་དགའ་བདེ་དང་། མཐོ་དམན་མེད་དེ་བདེ་བ་ཁྱུང་གནམ་འཕང་
གཅོད་པ་ལྟ་བུ་དང་། གསལ་སྟོང་ཟུང་དུ་ཆུད་པའི་ལུས་སེམས་ཆ་མཉམ་པའི་བདེ་
བ་དང་། ཡངས་ཏེ་བདེ་བ་ནམ་མཁའ་ལ་མདུང་བསྐོར་བ་ལྟ་བུ་དང་། གང་ལའང་
ཐོག་རྡུག་མེད་པས་བདེ་ཡངས་རྒྱུད་ལ་འཆར་བ་ལ་སོགས་བདེ་ཉམས་ཡིན།
མདངས་རྙེད་དེ་གསལ་བ་མཚན་མོ་རས་དཀར་གྱི་གུར་ནང་འདུག་པ་ལྟ་བུ་དང་།
ནམ་ལངས་པ་ལྟ་བུ་དང་། ཟླ་འོད་ལྟ་བུ་དང་། ཡངས་ཏེ་གསལ་བ་ལུས་བྱ་སྒྲོ་ལྟར་
ཡངས་པ་དང་། སེམས་ལ་ཏིབ་མ་ཚགས་པ་དང་། དགའ་ཡལ་ཡལ་བ་འབྱུང་བ་
དང་། མ་ཡེངས་ཏེ་གསལ་བ་རྟོགས་པའི་སྟེང་ན། སྒོམ་པ་མི་གཡོ་བ་མཉམ་གསལ་
རྩེ་གཅིག་ཏུ་གནས་པ་སོགས་གསལ་ཉམས་ཡིན། མཉམ་པར་བཞག་བཞིན་དུ་
མི་གཡོ་བ་རྩེ་གཅིག་རང་ལུགས་སུ་གནས་པ་དང་། བདག་གཞན་གྱི་རྣམ་རྟོག་མི་
ལྡང་བ་དང། བློས་བརྟག་སྒྱུ་མ་རྙེད་དེ་རྟོག་པའི་ཡུལ་ལས་འདས་པ་དང་། དབྱིབས་
ཁ་དོག་རྣམས་གྲངས་སོགས་གང་གིས་ཀྱང་སྟོང་པ་ལ་མཚོན་དུ་མེད་པ། དཔེར་
58



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ན་འཁུར་བ་ཆུ་བླུག་པའམ། ལྐུགས་པའི་རྨི་ལམ་ལྟ་བུ་རྟོགས་པ་རྣམས་མི་རྟོག་པའི་
ཉམས་ཡིན། ཉམས་རྟོགས་གཉིས་ཀྱི་སྐྱེ་ཚུལ་ཡང་། ཁ་གཅིག་གིས། ཐེག་པ་ཆེན་
པོའི་གཞུང་ལུགས་ལས། ལྟ་བ་རྟོགས་པའི་རྩ་བ་ཅན།། སྒོམ་པ་ཉམས་མྱོང་གི་རྩ་
བ་ཅན།། ཞེས་གསུངས་ལ། དེ་དང་མཐུན་པར་རྟོགས་པ་ལྟ་བ་དང་། ཉམས་མྱོང་
སྒོམ་པ་ལས་བྱུང་བ་བཞེད་ཅིང་། ཡར་མེས་དང་པོ་ཉམས་ཐོག་ནས་རྟོགས་པ་སྐྱེ།
བར་དུ་རྟོགས་ཐོག་ནས་ཉམས་འཆར། མཐར་ཉམས་རྟོགས་དབྱེར་མེད་རོ་གཅིག་
ཏུ་འགྱུར་བ་གསུངས། དེ་ལྟར་ཉམས་དང་རྟོགས་པ་གཉིས་ཀྱི་ཁྱད་པར་ཕྱེ་ཤེས་
པ་གལ་ཆེ། དིང་སང་འགའ་ཞིག་གིས་ཉམས་རྟོགས་གཉིས་ཆ་མ་ཕྱེད་ནས། འགའ་
རེས་གནས་ལུགས་ཀྱི་དོན་ལ་མཉམ་པར་བཞག་པའི་སྐབས། རིག་པའི་གཏིང་
མ་ཚུགས་པས། སེམས་ཉིད་ཀྱི་ངོ་བོ་རྟོགས་པའི་གཡང་ཟ་མཐོང་བ་ལ། ཡིད་མ་
ཆེས་ནས་མིན་ནམ་སྙམ་དུ་ཐེ་ཚོམ་ཟ་སྟེ་སྒོམ་སྙིང་མི་འདོད་པར། སྒོམ་པ་ལས་
འདོན་པ་རང་བྱས་ན་དྲག་སྙམ་ནས་ཉམས་ལེན་བསྐྱུར་ནས། བཟླས་བརྗོད་བྱེད་
ལོ་བྱེད་པ། དེ་དག་རྟོགས་པ་ལ་ངེས་ཤེས་མ་སྐྱེས་པས་ལེན་པས། མ་བསྐྱུར་བ་
སྙིང་རུས་བསྐྱེད་ནས་བསྒོམ་པས་ཇེ་དྲོད་ལ་འོངས་ཤིང་། འདི་ཕྱིས་ཚད་ལ་ཡང་
འབྱུང་གསུངས། ཡང་འགའ་རེས་སྒོམ་པས་ཉམས་སུ་བླངས་པའི་ཚེ། ཤེས་པ་
བདེ་བའི་ཉམས། གསལ་བའི་ཉམས་མི་གཡོ་བའི་ཉམས་ལ་སོགས་པས་རིག་པའི་
སྣ་ཁ་འགྱུར་ཙམ་གྱིས། ང་རྟོགས་པ་མཐོན་པོ་གྱུར་འདུག་པས། ད་འགྲོ་དོན་རན་
པ་ཡིན་ནམ་སྙམ་ནས། གྲོང་ནག་ཏུ་འཁྱམས་ནས་གསོན་གཤིན་གྱི་དཀོར་ལ་
འབག་འདུག་ཀྱང་། འགྱུར་མེད་ཀྱི་རྟོགས་པ་རི་དང་འདྲ་བ་ཞིག་རྒྱུད་ལ་མེད་ན།
ཉམས་མྱོང་བག་ཙམ་རེ་རྒྱུད་ལ་སྐྱེས་པ་ལ་སྒོམ་ཆེན་པར་རློམས་ནས་འགྲོ་དོན་བྱེད་
པ་ནི་ང་རྒྱལ་ཅན་ཆུ་ལ་ལྕེབས་པ་དང་འདྲ་བར། མ་ཟད་རྗེ་བཙུན་དམ་པའི་ཞལ་
59



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནས། རྟོགས་པ་རི་བོ་བཞིན་དུ་འཕོ་འགྱུར་མེད། ཉམས་ནི་ན་བུན་བཞིན་དུ་ཡལ་
བ་ཡིན། གསུངས་པ་ལྟར། དཔེར་ན་སྤྲེའུ་ཐང་ཤིང་ལ་འཛེགས་པ་དང་འདྲ་སྟེ།
མཐོ་དམན་ཅི་ཡང་འཆར་ཞིང་། རྟག་པ་དང་བརྟན་པ་མེད་པས། དེ་དག་ཉམས་
རྟོགས་པ་གོ་བ་ཞེས་བྱ་ལ། འ་ཞ་བློ་གྲོས་ཀྱི་ཞལ་ནས་ཀྱང་། སྒོམ་པ་ཉམས་སུ་
བླངས་པས། བདེ་གསལ་མི་རྟོགས་པའི་ཉམས་སིང་ངེ་སྐྱེས་པ་ལ། འདི་ཉིད་ཁོ་
ན་སངས་རྒྱས་ཀྱི་དགོངས་པ་ཡིན་སྙམ་ནས། ནང་དུ་ང་རྒྱལ་དང་རློམས་སེམས་
སྐྱེས་ནས། ཕྱི་རུ་སྤྱོད་པ་རྩིང་པོར་ཤོར་བས། དེར་བདུད་ཞུགས་ཏེ་རང་གཞན་
གཉིས་ཀ་བརླག་པར་འགྱུར་བས། དེ་ཉམས་སུ་ངོ་ཤེས་པར་གྱིས། ཞེས་གསུངས།
དེས་ན་བདེ་ཉམས་སྟོང་ཉམས་གསལ་ཉམས་ལ་སོགས་པའི་ཉམས་ཅི་ལྟ་བུ་ཞིག་
ཤར་ཡང་། དེ་དག་ཉམས་ཙམ་ལས་མཆོག་ཏུ་འཛིན་རྒྱུ་མ་ལགས་ཏེ། སྙན་རྒྱུད་
ལས། འཛིན་ཆགས་མེད་པའི་ཉམས་རྟོགས་གཅིག་མ་བྱུང་ན། དགའ་བདེ་མཚན་
མ་གཅིག་ལ་བྲོད་པ་སྐྱེས། དེ་ནི་ཡང་དག་དོན་གྱི་ཉམས་མ་ཡིན། ཞེས་གསུངས་
པས། རྟོགས་པ་ལ་བརྟན་པ་ཐོབ་པ་ཞིག་མ་གྱུར་ཚེ། ཉམས་ཅི་ལྟ་བུ་ཞིག་འཆར་
ཡང་དོན་ལ་རྟག་པ་མེད་ཅིང་། འ་ཞ་བློ་གྲོས་ཀྱིས་ཀྱང་། རྟོགས་པ་མེད་པའི་
ཉམས་བཟང་ཡང་། མཐོ་རིས་ལམ་ལས་འཕགས་མི་ནུས། ཞེས་གསུངས། རྟོགས་
པ་གཤའ་མ་ཞིག་རྒྱུད་ལ་སྐྱེས་ན། ཉམས་མྱོང་འབད་མེད་འབྱུང་བ་སྟེ། རྟོགས་
ཐོག་ནས་ཉམས་འཆར་བའི་གོ་དོན་གོང་དུ་བཤད་པ་ལྟར་ཡིན་པས། དུས་རྟག་
ཏུ་དབེན་པའི་རི་སུལ་དུ་འདུ་འཛིའི་བྱ་བ་སྤངས་ནས་རྩེ་གཅིག་སྒོམ་པ་གལ་ཆེ།
ཐེག་པ་ཆེན་པོ་ལས་བྱ་རྒྱུ་སེམས་ཅན་གྱི་དོན་ལས་མེད་བསམ་ནས། རང་སེམས་
ལ་བརྟན་པ་བག་ཙམ་ཡང་མ་ཐོབ་པར། ཚོགས་སུ་ཞུགས་ན་གཞན་དོན་བྱ་སྔ་བ་
ཞེས་བྱ་སྟེ། རང་ལ་གནོད་ཅིང་གཞན་ལ་ཕན་མི་ཐོགས་པར་མ་ཟད་དམ་པ་གོང་
6)



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
མ་དག་གི་ཞལ་ནས། དངོས་གྲུབ་ཐོབ་ཏུ་ཉེ་ཙམ་ན། བར་ཆད་རྐྱེན་གྱི་ཁྱེར་བ་མང་
ཞེས་དང་། སྒོམ་སྒྲུབ་ཀྱི་ལྟོ་གོས་བཙལ་བ་ལ།། བར་ཆད་མ་བྱུང་པ་ཉུང་བ་གདའ།།
ཞེས་དང་། སངས་རྒྱས་ཀྱི་ལམ་སྣ་ཟིན་དུ་ཆ་ཙམ་ན། བར་ཆད་ཀྱི་བདུད་རེ་འཇུག་
པ་ཡིན།། ཞེས་གསུངས་པས། ཉམས་ལེན་རློམས་པས་འཁྱེར་ནས་རང་དོན་གྱི་
ཉམས་ལེན་བོར་ཏེ། གཞན་དོན་བྱེད་ལོ་བ་དེ་དག་བདུད་ཀྱིས་བསླུས་པ་མ་ཡིན་
ནམ། །དེ་བས་ན་རྟོགས་པ་ཉི་མ་ཤར་བ་འདྲ་བ་ཞིག་རྒྱུད་ལ་མ་སྐྱེས་ཀྱི་བར་དུ།
བྱང་ཆུབ་ཀྱི་སེམས་སྦྱོང་བ་ལས། དངོས་སུ་གཞན་དོན་བྱེད་པ་སྤངས་ནས་རང་
དོན་ལ་བརྩོན་དགོས་པའི་དུས་ཡིན། རྟོགས་པ་ལ་བརྟན་པ་ཐོབ་པ་དང་། ལུས་
ངག་ཡིད་གསུམ་གྱི་སྒོ་ནས་གཞན་གྱི་དོན་ཅི་འགྱུར་ཞིག་བྱ་དགོས། དེས་ན་ལས་
དང་པོ་བ་ལ་རྐྱེན་ངན་གྱིས་གནོད་སྐྱལ་བའི་དུས་དང་། རྟོགས་པ་ལ་བརྟན་པ་
ཐོབ་ནས་རྐྱེན་གྱིས་ཕན་འདོག་བའི་དུས་དང་། རྟོགས་པ་ཕུལ་ཕྱིན་པ་ན། ཕན་
གནོད་གཉིས་ཀ་དང་བྲལ་ནས་གཉིས་ཀ་མིན་པའི་དུས་གསུམ་ཡོད་པས། རང་
ཉམས་དང་སྦྱར་ནས་དེ་དག་གང་གི་ཐོག་ཏུ་འདུག་བརྟག་ལ། རྐྱེན་ངན་གྱི་གནོད་
པ་སྐྱལ་བ་འདུག་ན། གནས་གྲོགས་ལ་སོགས་པའི་འགལ་རྐྱེན་དུ་འགྲོ་བ་རྣམས་
སྤང་། མཐུན་རྐྱེན་དུ་འགྲོ་བ་རྣམས་བསྟེན། རྟོགས་པ་ལ་བརྟན་པ་ཐོབ་ནས་རྐྱེན་
གྱིས་ཕན་འདོགས་པའི་དུས་སུ། གང་གནོད་པ་ལ་ཆེད་དུ་སྤྱོད་ཅིང་། གོམས་པ་
ཕུལ་དུ་ཕྱིན་པ་དང་། རྐྱེན་གྱིས་ཕན་གནོད་བྲལ་བ་དེ་འབྱུང་བའོ།།
དེའི་ཕྱིར་ན་རྒྱུ་ཕུན་སུམ་ཚོགས་པ་གསུམ་སྔོན་དུ་བསགས་པའི་མཐུ་ལས་
བྱུང་བའི། ད་རེས་ཚེ་ལུས་གཅིག་གི་སྟེང་དུ་སངས་རྒྱས་སྒྲུབ་པར་ནུས་པའི་ལུས་
རྟེན་ཁྱད་པར་ཅན་འདི་འདྲ་རྙེད་དུས། རྨི་ལམ་ལྟ་བུའི་ཚེ་འདིའི་བྱ་བ་བསྒྲུབ་པ་
ལ། མི་ཚེ་འཛད་དུ་མི་བཅུག་པར་སངས་རྒྱས་ཀྱི་བསྟན་པའི་སྒོར་ཞུགས་ནས་ཕྱི་
$1



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མའི་བྱང་ཆུབ་བསྒྲུབས་པ་ལ་སྙིང་ཐག་པ་ནས་བརྩོན་དགོས་ཤིང་། དེ་ལའང་སྟོན་
པ་སངས་རྒྱས་ཀྱི་ཞལ་ནས། སེམས་ཅན་གང་ལ་གང་འདུལ་གྱི་བཀའ་བསམ་གྱིས་
མི་ཁྱབ་ལ་བརྗོད་ཀྱིས་མི་ལངས་པ་
བ་པ་ཞིག་གསུངས་པ་ཡོད་ཀྱང་། དེ་ཐམས་ཅད་ཀྱི་
ནང་ནས་བླ་ན་མེད་པའི་ཐེག་པ་འདི་ཁྱད་པར་འཕགས་ཏེ། བྱམས་མ་རྩ་རྒྱུད་ལས།
གང་ཞིག་དམན་པའི་ཐེག་པ་ལ། བསྐལ་པ་གསུམ་དུ་འབད་པ་བས། བླ་མེད་ཐེག་
པ་ཆེན་པོའི་ཕྱིར།། གོམ་གསུམ་བོར་བས་བསོད་ནམས་ཆེ།། དྲན་པའི་ངན་སོང་
སྒོ་ཁེག་ཅིང་། སྐད་ཅིང་བསྒོམས་པས་མི་ལུས་ཐོབ། ཡང་དག་དོན་ལ་གནས་གྱུར་
ན།། ཚེ་འདི་ཉིད་ལ་སེམས་དཔར་གྱུར།། ཞེས་གསུངས་པས། ཐེག་པའི་རྩེ་མོ་བླ་ན་
མེད་པའི་ཐེག་པ་འདིར་འཇུག་དགོས་ཤིང་། དེའི་ནང་ནས་མན་ངག་རིན་པོ་ཆེ་
ཨ་ཁྲིད་ཀྱི་གདམས་པ་ཟབ་མོ་འདི་ཉིད། ཁུངས་ཀྱི་སྟོན་པ་ནས་བཟུང་གྲུབ་ཆེན་
གོང་མ་རྣམས་ནས་སྙན་ནས་སྙན་དུ་བརྒྱུད་ཅིང་། བྱིན་རླབས་ཀྱི་ན་བུན་མ་ཡལ།
གདམས་པའི་བཅུད་མ་ཉམས། བརྒྱུད་པའི་ཟམ་མ་ཞིག་པར་བཞུགས་པ་འདི་
ཉམས་སུ་ལེན་དགོས་ཏེ། བླ་མའི་ཞལ་ནས་ཀྱང་། བྲུ་ཆེན་ཡལ་སྲས་ཕྱག་ཁྲིད་ཟབ་
མོ་སོགས། སྔར་འགྱུར་དག་བཀའི་རྗེས་སུ་ཉམས་ལེན་མཛོད། གངས་ཅན་གྲུབ་
ཐོབ་ཕལ་ཆེར་འདི་ལས་གྲོལ། སངས་རྒྱས་བསྟན་པའི་གཞི་མ་འདི་ཉིད་ཡིན།
ཞེས་གསུངས། དེ་ལའང་ཡིག་རས་ལ་བླ་མར་བཅོལ་ནས་ཉམས་ལེན་བྱེད་འདོག་
བྱེད་པ་ནི་རང་ངལ་བའི་རྒྱུ་ཁོ་ནར་ཟད་དེ། སྙན་རྒྱུད་ལས། བླ་མའི་ཉམས་ཀྱི་མན་
ངག་མེད་ན།། རྒྱུད་འགྲེལ་གྱི་ཐ་སྙད་ལ་མན་ངག་རེ་བ་ནི་འཆལ་བའི་རྒྱུ་ཡིན་
གསུངས་པས་ན། བླ་མ་དམ་པ་མན་ངག་གི་རྒྱུད་འཆང་བ་ལ་བསྟེན་ནས། ཞལ་
གྱི་གདམས་པ་ཟབ་མོས་ཟིན་པ་བྱེད་པ་ནི་ཅིས་ནས་ཀྱང་གལ་ཆེ། དེ་ལྟར་མི་བྱེད་
ཅིང་གདམས་ངག་ཟབ་མོ་འདི་འདྲ་ཉམས་སུ་མི་ལེན་པར། ཤེས་འདོགས་དང་
62



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ཡོད་འདོགས་ཀྱི་སྟངས་ཀ་བྱེད་པ་དེ་དག་གསེར་ཕྱེ་གདལ་པའི་ཐང་དུ་ཕྱིན་ནས།
གསེར་ངོ་མ་ཤེས་པར་བྱེ་མས་གསེར་ཕྱེའི་ཚབ་བྱེད་པ་དང་འདྲ་སྟེ། བྱིས་པའི་ལས་
ལས་ཀྱང་དམན་པར་འཁྱོལ་བ་མ་ཡིན་ནམ།
ཨ་ཧོ། ཕུན་ཚོགས་གསུམ་གྱིས་བསྐྲུན་པའི་དལ་འབྱོར་ལུས།།
ཕན་བདེ་ལེགས་ཚོགས་མ་ལུས་སྒྲུབ་པའི་གཞི།།
འདི་རྙེད་དུས་སུ་མྱུར་དུ་བྱང་ཆུབ་ལམ།།
སྙིང་ནས་བསྒྲུབ་པ་བྱེད་ན་མི་ལེགས་སམ།།
ཕྱིས་སུ་རྟེན་བཟང་འདི་འདྲ་རྙེད་དཀའ་དང་།
མི་ཁོམ་ལོག་པའི་གཡང་ཟ་ཐོས་བཞིན་དུ།།
འདི་དོན་ཁོ་ན་བསྒྲུབ་ལས་བླུན་པ་སུ།།
ད་ནི་འཁོར་བའི་གྲོང་ནས་བརྒལ་རེ་རན།།
ལས་ཉོན་དབང་གིས་འཕངས་པའི་སྐྱེ་སྲིད་འདི།
གྲུབ་པ་ཙམ་ནས་འཆི་བའང་དེར་བྱུང་ན།།
ཚེ་འདིའི་ཕྱིས་ཆུས་བསྒྲུབ་པ་སྨྲོས་མིན་ནམ།།
ད་ནི་ཕྱི་མའི་རྒྱགས་ཕྱེ་འཐག་ན་བསམ།།
མ་ཀི་ལྕགས་ཐང་འབར་བའི་ས་གཞི་ལ།།
བཅད་གཏུབས་བཙོ་བསྲེག་ཡ་ངའི་ལས་སྤྱོད་པའི།།
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཚུལ་འདིར་བསམ་ན་སྙིང་རྩ་མི་འདར་སུ།།
ད་ནི་དགེ་ལ་མྱུར་དུ་འབུངས་ཤིག་ཀྱི།།
འདི་འདྲའི་བཟོད་དཀའི་གནས་ལ་འཇིགས་ཤེས་ན།།
བྱེད་པོ་ཉོན་མོངས་དགྲ་འདིར་མི་གདུལ་བར།།
རང་གཅོད་མཚོན་ཆ་རང་གིས་བསྒྲུབ་བཞིན་དུ།།
རྟག་ཏུ་མི་དགེ་སྤྱོད་འདི་ཅི་ཡིན་ཨང་།།
འདི་ལྟར་སྲིད་པའི་གྲོང་ཁར་གར་ལྷག་ཀྱང་།།
སྡུག་བསྔལ་གསུམ་གྱི་མནར་བའི་ངང་ཚུལ་འདི།།
བསམ་ན་འཇིགས་སེམས་མི་སྐྱེས་སུ་ཞིག་ཡོད།།
ད་ནི་འཁོར་བ་འདི་ལས་ཡིད་དབྱུང་འཚལ།།
ཚེ་འདི་རྨི་ལམ་ཙམ་ལ་བདེན་མེད་ན།།
ཟས་གོས་ནོར་ལ་བརྩོན་པའི་ངལ་དུབ་འདི།།
དོན་མེད་བྱ་བ་ཁོ་ནར་ཟད་གྱུར་པས།།
གནོག་ཆུང་བྱིས་པའི་ལས་འདི་ཅི་ཞིག་བྱ།།
འདི་འདྲའི་ངལ་བ་བོན་ལ་གཏོགས་ནུས་ན།
རིང་མིན་ཚེ་ལུས་འདི་ལ་སངས་རྒྱས་དག།
འཐོབ་པ་ངེས་ཀྱང་དེ་དོན་དམ་པས་དབེན།།
64



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ཀྱེ་མ་སྐྱེ་བོའི་ལས་སྤྱོད་ནོར་རམ་ཅི།།
ཡ་ཀི་དག་པའི་རི་སུལ་ཡིད་འོང་དེར།།
འཚེ་མེད་བྱ་བྱེའུ་གྲོགས་དང་ལྷན་གཅིག་པར།།
རྣམ་གཡེང་བྱ་བ་སྤངས་ནས་ཉིན་མཚན་ཀུན།།
བྱང་ཆུབ་སེམས་གཉིས་སྦྱོང་ན་མི་ལེགས་སམ།།
ཐོག་མེད་དུས་ནས་རང་དང་འབྲལ་མེད་དུ།།
ཡོད་ཀྱང་རང་ངོ་རང་གིས་མ་མཐོང་དག།
རང་རིག་གཉུག་མའི་བྱད་ལ་བལྟར་འདོད་ན།།
གདམས་པའི་བཅུད་འཆང་ཨ་དན་འདིར་གཟིགས།།
མེད་བཞིན་འཁྲུལ་ངོར་སྣང་བ་སྲིད་པའི་གྲོང་།།
བདེན་ཞེན་བློ་ཡིས་འཆིང་བའི་དངོས་པོ་འདི།།
ཤེས་རབ་རྣོན་པོའི་མཚོན་འཁོར་བསྐོར་བྱས་ལ།།
དངོས་འཛིན་རྟོག་པ་རྩད་ནས་གཅོད་ལ་རན།།
ཅི་མི་མཐོང་བའི་མུན་པའི་ཁྲོད་ནག་ཏུ།།
མེད་བཞིན་ཡོད་བཟུང་ངར་འཛིན་རྐུན་བུ་བ།།
རང་རིག་ཡེ་ཤེས་མེ་ཡི་སྒྲོན་འདེགས་ལ།།
ང་བདག་འགོང་པོའི་རྟེན་ཡུལ་ཕུད་ན་བསམ།།
65.



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀ་ཡེ་ཤེས་ལྡན་གྲོགས་ལ་དགེ་བསྐུལ་མཁན།།
བསམ་སྤྱོད་ཐ་མལ་ཤོར་བའི་སྐྱེ་བོ་དག།
འོས་མིན་གྱུར་ཕྱིར་གཞན་ལ་སྨྲས་མིན་པར།།
རང་ལ་རང་གིས་བརྩེ་བའི་གདམས་འདི་གདམས།།
འོན་ཏེ་དག་སྣང་ཅན་གྱི་གྲོགས་ཡོད་ན།།
ཅུང་ཟད་སྨྲས་འདི་ལེགས་པར་གཞིག་མཛོད་ལ།།
དེ་དོན་ཡིད་ལ་བཅགས་ནས་སྤྱོད་མཛོད་དང་།།
འདི་ཕྱིའི་དོན་ཆེན་འགྲུབ་པ་གོར་མ་ཆག།
འདི་ནི་རྒྱལ་བའི་གསུང་རབ་དྲི་མེད་དང་།།
མཚུངས་མེད་བླ་མ་མང་གི་ཞལ་གསུངས་བཅུད།།
ཡོངས་སུ་དྲིལ་ནས་རང་འདྲའི་བློ་དམན་ལ།།
ཕན་བསམ་རེ་བའི་སློང་ནས་བདག་གིས་བྱས།།
དེར་བྱུང་རྣམ་དཀར་དཀར་པོའི་དགེ་བ་འདྲ།།
ཡོད་པར་གྱུར་སྲིད་སྲིད་འདིའི་མ་རྒན་རྣམས།།
འཁོར་བ་ལས་ཐར་ཐར་པའི་ལམ་བགྲོད་ནས།།
གདོད་མའི་གཞི་ཐོག་ཐོག་མེད་ཕྱིན་ཕྱིར་བསྔོ།།
བདག་ཀྱང་དེང་ནས་སངས་རྒྱས་བསྟན་པའི་སྒོར།
66



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
བདག་ཡིད་འཇུག་ཅིང་སངས་རྒྱས་རྗེས་བསླབ་ནས།།
བདག་མེད་དོན་རྟོགས་སངས་རྒྱས་ཞལ་མཐོང་སྟེ།།
བདག་གཞན་མ་ལུས་སངས་རྒྱས་མངོན་གྱུར་ཤོག།
དྲི་མེད་གདམས་པའི་ཡང་བཅུད་བཅུད་བསྡུས་ཁྲིད།།
ཁྲིད་གདམས་ཟབ་མོའི་ཡང་སྙིང་སྙིང་པོ་མཆོག།
མཆོག་དམན་ཕྱེད་ལ་མ་བསྟན་བསྟན་ན་འགལ།།
འགལ་བ་མ་བྱེད་ཕྱི་རབས་རབ་མོས་གཤེན།།
ཞེས་ཉམས་ཁྲིད་སྙིང་གི་རྒྱུ་ཅན་ཞེས་བྱ་བ། འཆི་མེད་གྲུབ་བརྒྱའི་གཙུག་རྒྱན་རིག་འཛིན་གྲྭསང་སྔགས་
གླིང་པ་མཆོག་ནས། རིན་ཆེན་དང་པོ་ཞོ་གཅིག །བྲིས་གཞིའི་ཤོག་བུ་བཅས། ངེས་དོན་ཁྲིད་ཡིག་ལམ་
རིམ་པ་བཞིན་དུ་བསླབ་ནས་ཉམས་སུ་ལེན་ཚུལ་དམར་མོ་ཞིག་བྲིས་ཤིག ཅེས་བཀའི་ཞལ་ཆབ་སྤྱི་བོར་
བླུགས་པའི་མོད་ལ། སེམས་ཕྱོགས་བོན་སྡེ་དང་། མཚུངས་མེད་བླ་མ་དུ་མའི་ཉམས་ཀྱི་མན་ངག་མཐོང་
ཐོས་ཡོད་པ་དག །ཕྱོགས་གཅིག་ཏུ་དྲིལ་ཅིང་རང་འདྲའི་བློ་དམན་རྣམས་ཀྱི་སེམས་ལ་ཕན་པ་ཁོ་ན་གཙོ་
བོ་བླངས་ནས། མན་ངག་ཁྲིད་ལ་གསལ་ཁ་བཏ བ་སྟེ་ས་ལམ་གྱི་ཐོབ་ཚུལ་དང་། ས་བཅད་སོགས་ཀྱི་མ་
བསྟན་པར་ཤིན་ཏུ་གོ་སླ་བ་བྱས་ནས། ཤར་རྫ་པ་བཀྲ་ཤིས་རྒྱལ་མཚན་ཞེས་འབོད་པ་སྙིང་ཁམས་ཅན་
དེས། དབེན་པའི་རི་སུལ་དུ་བྲིས་པས། དགེ་དེས་སངས་རྒྱས་ཀྱི་བསྟན་པ་ཡུན་དུ་གནས་ཤིང་། འགྲོ་
ཀུན་བོན་སྐུའི་རྒྱལ་ས་ཟིན་པའི་རྒྱུར་འགྱུར་བར་གྱུར་ཅིག་གུ །ཅེས་སྨོན་ཚིག་གིས་མཐར་བསྡུས་པའི་གདམས་
པ་འདི་ཉིད། ཚེ་འདིའི་བྱ་བ་སྤངས་ནས་རྩེ་གཅིག་ཏུ་ཉམས་སུ་ལེན་པར་ནུས་པའི་སྐལ་བ་དང་ལྡན་པའི།
བུ་སློབ་སྒོམ་སྒྲུབ་ཀྱི་སྲོལ་ཟིན་ངེས་པ་རེ་རེ་གཉིས་གཉིས་ཙམ་ལས་མང་དུ་བསྟན་མི་རུང་བའི་གནད་ཡོད་
པས་བཀའ་རྒྱ་དམ་པོར་གྱིས་ལ་ཁྲིད་བརྒྱུད་མ་ཆད་པར་བྱོས་ཤིག །ཐ་ཚན་མུ་ཙུག་སྨྲར་རོ། །
67



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཁྲིད་ཡིག་དམར་མོ་མཛུབ་ཚུག་གི་སྔོན་འགྲོའི་རྣམ་བཤད་
བདེ་ཆེན་ཐར་པའི་ལམ་བཟང་བཞུགས་སོ། །
༄༅། །དཔལ་ལྡན་བླ་མ་དམ་པ་དམིགས་པ་མེད་པའི་ཐུགས་རྗེ་ཆེན་པོ་དང་
ལྡན་པ་རྣམས་ལ་ཕྱག་འཚལ་ཞིང་སྐྱབས་སུ་མཆིའོ།།
བདག་གི་བློ་ཡང་དག་པའི་བོན་ལ་འགྱུར་བར་བྱིན་གྱིས་བརླབ་པར་
མཛད་དུ་གསོལ་ལོ།།
རིང་ནས་ཐུགས་བསྐྱེད་བཟང་པོའི་ལྷ་ཡི་ལམ་ཡངས་པོར།།
བསོད་ནམས་ཡེ་ཤེས་ཚོགས་ཆེན་རྟ་བདུན་གྱིས་དྲངས་པའི།།
བླ་མེད་ཐུགས་རྗེ་སྟོབས་བཅུའི་གཟི་འོད་རབ་འབར་བས།།
གདུལ་བྱའི་བློ་མུན་སེལ་མཛད་དམུ་རྒྱལ་གཤེན་ལ་འདུད།།
གང་ཐུགས་སྤྲོས་པའི་མཐའ་བྲལ་ཀུན་ཁྱབ་ཆེན་པོའི་ཀློང་།
འགྲོ་ལ་རབ་བརྩེ་མཁའ་ཡི་གླང་པོ་ཆེར་གཡོ་བས།།
བརྒྱད་ཁྲི་བཞི་སྟོང་བོན་གྱི་བདུད་རྩིའི་ཟེགས་མ་ཡིས།།
འགྲོ་བའི་ཤེས་རྒྱུད་ཐ་བ་བརླན་མཛད་གང་དེར་འདུད།།
ཚད་མེད་སྙིང་རྗེས་རབ་དུལ་སྐལ་ལྡན་ཞིང་ས་ལ།།
རྒྱལ་བའི་བཀའ་ལུང་ཟབ་མོའི་ས་བོན་ལེགས་བཏབ་པ།།
68



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ངེས་འབྱུང་བྱང་ཆུབ་སེམས་ཀྱི་དྲོད་གཤེར་གྱིས་བསྐྱེད་པས།།
རྣམ་དག་བསླབ་གསུམ་འབྲས་སྨིན་གཤེན་རབ་རྣམས་ལ་འདུད།།
སྔོན་བསགས་ཚོགས་གཉིས་ཆུ་གཏེར་འཇིངས་ཟབ་ལས་ཐོན་ཞིང་།།
མཁྱེན་བརྩེའི་ཆ་ཤས་རབ་རྫོགས་ཕྲིན་ལས་འོད་དཀར་གྱིས།།
བློ་གསལ་ཡིད་ཀྱི་ཀུ་མུད་དགའ་ཚལ་བཞད་པའི་གཉེན།།
མཚུངས་མེད་དྲིན་ཆེན་བླ་མ་སྤྱི་བོར་ལན་བརྒྱར་བསྟོད།།
རྒྱལ་བའི་གསུང་རབ་དྲི་མེད་ཟབ་རྒྱས་ཆུ་གཏེར་ཆེར།།
རྣམ་དཔྱོད་བློ་གྲོས་ཡངས་པའི་གྲུ་གཟིངས་རབ་བསྐྱོད་དེ།།
ལེགས་བཤད་ནོར་བུའི་དགའ་སྟོན་ཡོངས་ལ་འགྱེད་མཁས་པ།།
འཇའ་ཚོན་སྙིང་པོ་འཆང་དེ་ནམ་ཡང་བསྔགས་པར་བགྱི།།
དེ་ཡི་ཐུགས་བཅུད་ཟབ་མོའི་དགོངས་དོན་མཆོག།
གྲུབ་ཐོབ་གོང་མའི་ཞལ་གདམས་ཡོངས་ཀྱི་བཅུད།།
སྐལ་ལྡན་མ་ནོར་ལམ་ལ་འཁྲིད་པའི་ཐབས།།
འདིའི་དོན་བདག་གིས་གསལ་བར་ནུས་མ་ཡིན།།
འོན་ཀྱང་རྒྱལ་བའི་གདུང་འཛིན་སྐྱེས་བུ་ཡིས།།
གཞན་ཕན་བསམ་པ་དག་པས་རབ་བསྐུལ་བཞིན།།
ཅུང་ཟད་བླ་མའི་དྲིན་གྱིས་བཤད་པར་བྱ།།
69



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བློ་གསལ་དད་པ་ལྡན་རྣམས་འདིར་འཇུག་རིགས།
དེ་ཡང་འཇིག་རྟེན་མཐའ་དག་འདྲེན་པ་ཡང་དག་པར་རྫོགས་པའི་སངས་
རྒྱས་དེས་སེམས་ཅན་གྱི་རྒྱུད་ཀྱི་གདུལ་བྱ་ཉོན་མོངས་པ་དང་ཤེས་བྱའི་སྒྲིབ་པ་ཇི་
སྙེད་ཀྱི་གཉེན་པོར། གདུལ་བྱེད་བོན་སྒོ་བརྒྱད་ཁྲི་བཞི་སྟོང་ལ་སོགས་དུ་མ་ཞིག་
གསུངས་པ་ཡང་ཕྱི་ནང་གསང་བ་གསུམ་དུ་འདུས་མོད་ཀྱི། འོན་ཀྱང་འདྲེན་པའི་
གཙོ་བོར་གྱུར་བ་ནི་བོན་སྐུ་ཀུན་ཏུ་བཟང་པོ་སྟེ། དེ་ཉིད་ཀྱིས་རང་བཞིན་ཐུགས་
རྗེས་བྱིན་གྱིས་བརླབས་ནས་བཤད་པ་རིག་པ་ཐབས་དང་རྫུ་འཕྲུལ་གྱིས་བརྒྱུད་
པའི་དོན་གསང་རྒྱུད་ཐེག་པ་ཆེན་པོ་དོན་གྱི་གནས་ལུགས་གཏན་ལ་འབེབས་པར་
བྱེད་པའི་སྡེ་སྣོད་དུ་མ་ཞིག་གསུངས་པ་ལས། འདི་གསང་བ་སེམས་ཕྱོགས་སྐོར་
གྱི་བོན་སྡེ་རྣམས་ཀྱི་དོན་བསྡུས་པ་བྲུ་ཡི་ཨ་ཁྲིད་ཅེས་གྲགས་པ་གྲུབ་ཐོབ་གོང་མ་
རྣམས་ཀྱིས་སྙན་ནས་སྙན་དུ་བརྒྱུད་པའི་གདམས་པ། སྟག་གུ་ཉི་རྒྱལ་ནས་དཀར་
ཁྲིད་དང་དམར་ཁྲིད་གཉིས་སུ་གྱེས་པ་ལས། འདི་དམར་ཁྲིད་ཞལ་རྒྱུན་མ་འཆུག་
པར་ས་སྟེང་འགྲོ་བའི་མིག་གཅིག་རིག་འཛིན་ཀུན་གྲོལ་གྲགས་པའི་བར་དུ་བརྒྱུད་
ཅིང་དམ་པ་དེས་བསྟན་འགྲོ་སྤྱིར་ཕན་གྱི་ལྷག་བསམ་དཀར་པོས་ཡི་གེར་བཏབ་
པའི་འཁྲིད་ཡིག་དམར་མོ་མཛུབ་ཚུག་ཅེས་པ་འདི་ལས། སྐབས་འདིར་སྔོན་
འགྲོའི་ཚིག་བཤད་དད་པའི་འཇུག་ངོགས་ཅེས་བྱ་བའི་དོན་འཆད་པར་བྱེད་པ་
ལ་གཉིས་ཏེ། བཤད་ཉན་གྱི་ཚུལ་ཇི་ལྟར་བྱ་བ། བཤད་པར་བྱ་བའི་གཞུང་དོན་
གཏན་ལ་དབབ་པའོ།།
དང་པོ་ལ་གསུམ་སྟེ། བཤད་ཉན་གྱི་རྟེན་ངོས་བཟུང་བ། བཤད་ཉན་ཇི་
ལྟར་བྱ་བ། བཤད་ཉན་བྱས་པའི་དགོས་པའོ། །དང་པོ་ལ་གཉིས། གང་གིས་གང་
ལ་བཤད་པའོ། །དང་པོ་ནི། འོག་ཏུ་འཆད་འགྱུར་གྱི་བླ་མའི་མཚན་ཉིད་བཅོ་ལྔ་
70



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
དང་། ཁྱད་པར་དམར་བྱང་ལས་བཤད་པའི་ཚ་བ་གསུམ་དང་ལྡན་པ་ཞིག་དགོས་ཏེ།
དེ་ཡང་ཚ་བ་གསུམ་ནི། གདམས་ངག་ཚ་བ། ཐུགས་ཚ་བ། ཞལ་ཚ་བའོ། །གདམས་
ངག་ཚ་བ་ནི། ཤས་ཆེར་སློབ་མའི་རྒྱུད་དང་བསྟུན་ནས་གདམས་པ་གདབ་སྟེ།
གདམས་ངག་མཚང་ཐོག་ཏུ་དབབ་པའོ། །ཐུགས་ཚ་བ་ནི། གདུལ་བྱ་ལ་བརྩེ་བའི་
སྙིང་རྗེ་ཆེ་བ་བུ་གཅིག་གི་མ་ལྟ་བུ་ཞིག་དགོས་ཏེ། གདུལ་བྱ་ཐར་ལམ་ལ་བཀོད་
ནུས་མི་ནུས། བྱང་ཆུབ་ཀྱི་སེམས་རྒྱུད་ལ་ཡོད་མེད་ལ་རག་ལས་སོ། །ཞལ་ཚ་བ་
ནི། སློབ་མ་སྙོམས་ལས་སུ་མི་གཏོང་བར་ཞལ་ཏ་བྱེད་པ་སོགས་ཐབས་སྣ་ཚོགས་
པའི་སྒོ་ནས་ལམ་ལ་བཀྲི་བའོ།།
གཉིས་པ་ནི། འོག་ཏུ་འཆད་འགྱུར་གྱི་སློབ་མའི་མཚན་ཉིད་དྲུག་དང་། ཁྱད་
པར་མཛོད་ལས། སྟོབས་ལྡན་བློ་གསལ་དད་ཆེ་ལ། ཞེས་པ་སྟེ། དེ་ཡང་སྟོབས་
ལྡན་ཞེས་པ། ལུས་ཕྱག་སྐོར། ངག་བཟླས་བརྗོད། ཡིད་བསམ་སྒོམ་ནུས་པའི་
སྟོབས་དང་ལྡན་པའོ། །བློ་ནི། དང་པོ་འཛིན་པའི་བློ་རྣོ་བ། བར་དུ་བསམ་པའི་
བློ་གསལ་བ། ཐ་མ་བསྒོམ་པའི་བློ་བརྟན་པའོ། །དད་ཆེ་བ་དད་པ་གསུམ་མམ་
བཞི་དང་ལྡན་པའོ།།
གཉིས་པ་ལ་གཉིས། བླ་མས་ཇི་ལྟར་བཤད་པ། སློབ་མས་ཇི་ལྟར་མཉན་
པའོ། །དང་པོ་ལ་གསུམ། སྦྱོར་བ། དངོས་གཞི། རྗེས་བྱའོ། །དང་པོ་ནི། བཤད་
པ་པོས་ཀྱང་། འདི་ལྟར་ནམ་མཁའ་དང་མཉམ་པའི་སེམས་ཅན་ཐམས་ཅད་ཐར་
པ་དང་ཐམས་ཅད་མཁྱེན་པའི་གོ་འཕང་འཐོབ་པ་དང་རྒྱལ་བའི་བསྟན་པ་ཡུན་
རིང་དུ་གནས་པར་བྱ་བའི་ཕྱིར་བཤད་པར་བྱའོ། །སྙམ་དུ་ཀུན་སློང་རྣམ་པར་དག་
པས་གཞི་བཟུང་དགོས་ཏེ། སེམས་བསྐྱེད་མདོ་ལས། སེམས་བསྐྱེད་དོན་དང་ལྡན་
པའི་གཤེན་རབ་ནི།། མཁའ་ལས་ཆར་འབེབས་རྒྱ་མཚོའི་རུ་མ་འདྲ། ཞེས་གསུངས།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཉིས་པ་ལ་གསུམ། ལུས་དང་། ངག་དང་། ཡིད་ཀྱི་སྤྱོད་ཚུལ་ཇི་ལྟར་བྱ་བའོ།།
དང་པོ་ནི་བཤད་པ་པོས་ཀྱང་ལུས་ཀྱི་མི་དགེ་བ་གསུམ་དང་། ཉལ་བ། ཉན་
པ་པོ་ལ་རྒྱབ་བསྟན་པ། འཁྲུས་པ་ལ་སོ་
ལ་སོགས་ལུས་ཀྱི་རྣམ་འགྱུར་མ་དག་པ་རྣམས་
སྤངས་ལ། དག་པའི་སྤྱོད་ཚུལ་སྔགས་བཙུན་གང་ཡིན་གྱི་ཆ་ལུགས་དང་ལྡན་པར་
བྱས་ལ་བོན་བཤད། གཉིས་པ་ནི། ངག་གི་མི་དགེ་བ་བཞི་དང་། གླུ་སྒྲུང་། བྲེ་
མོའི་གཏམ། མ་བཤད་ལོག་བཤད་ཧ་ཅང་བཤད་ཐལ་བ་ལ་སོགས་སྤངས་ནས།
གཞུང་གི་དགོངས་དོན་ཁྲོལ་བ། གཙང་ལ་ཞིབ་པ། སྡེབ་སྦྱོར་ལེགས་པ། ཚིག་
དོན་འབྲེལ་ཆགས་པར་བཤད། གསུམ་པ་ནི། ཡིད་ཀྱི་མི་དགེ་བ་གསུམ་དང་།
ཡངས་རྩེ་ལས། རྙེད་དང་བཀུར་སྟི་མི་རྙེད་དང་།། བདེ་དང་སྡུག་བསྔལ་བསོག་
འཇོག་དང་།། སྙན་དང་མི་སྙན་བསྟོད་སྨོད་པའི།། འཇིག་རྟེན་དྲེགས་པའི་བོན་
བཅུ་སྤང་། ཞེས་པ་རྣམས་སྤངས་ནས་ཉན་པ་པོའི་ཤེས་རྒྱུད་གྲོལ་བ་དང་། སངས་
རྒྱས་ཀྱི་བསྟན་པ་ཡུན་རིང་དུ་གནས་པར་བྱ་བའི་ཕྱིར་བཤད་པའི་སེམས་བསྐྱེད།
གསུམ་པ་ནི། བཤད་ཉན་གྱི་བྱ་བ་རྫོགས་ནས། དེ་ལྟར་གྱི་དགེ་བའི་མཚོན་ནས་
དུས་གསུམ་གྱི་དགེ་བ་ཐམས་ཅད་སེམས་ཅན་རྣམས་སངས་རྒྱས་པའི་ཕྱིར། བྱང་
ཆུབ་ཀྱི་ས་ལ་བསྔོ་བ་རྣམ་པར་དག་པའི་རྒྱས་གདབ་པར་བྱ་སྟེ། སྡུད་པ་ལས། ཟད་
མེད་དབྱིངས་སུ་མི་དམིགས་བསྔོས་བྱས་ན། བླ་མེད་རྫོགས་པའི་འབྲས་བུ་ཐོབ་
པར་འགྱུར། ཞེས་གསུངས་སོ།།
གཉིས་པ་ལ་གསུམ། སྔོན་འགྲོ། དངོས་གཞི། རྗེས་བྱའོ། །དང་པོ་ལ་གསུམ།
དཀོན་མཆོག་ལ་སྐྱབས་སུ་འགྲོ། བྱང་ཆུབ་ཏུ་སེམས་བསྐྱེད། སྣང་བ་དག་པར་
སྦྱོང་བའོ། །དང་པོ་ནི། སེམས་ལུང་ལས། ལས་རྣམས་གང་ལ་འཇུག་པའི་ཐོག་
མ་རུ།། ཡུལ་གཉིས་དྲན་པའི་སྟོབས་ཀྱིས་བསྐུལ་བཏབ་ནས།། གཡུང་དྲུང་གནས་
2



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
བཞིར་སྐྱབས་སུ་མ་སོང་ན།། བདུད་དང་མུ་སྟེགས་འཁོར་བའི་བསླུ་བྲིད་འབྱུང༌།།
ཞེས་བོན་ཉན་པ་པོས། ཐོག་མར་ཡུལ་མཆོག་གནས་བཞི་ལ་སྐྱབས་སུ་མ་སོང་ན།
དགེ་བ་མཐར་མི་ཕྱིན་ཅིང་བར་ཆད་ཀྱི་དབང་དུ་འགྲོ། དེ་བས་ན་ཚེ་འདི་དང་
ཕྱི་མ་གཉིས་ཀའི་རེ་ས་བླ་མ་དཀོན་མཆོག་མ་གཏོགས་གཞན་སུ་ཡང་མ་མཆིས་སྙམ་
པའི་དད་པ་ལྷང་ལྷང་བ་ཞིག་བྱས་ལ། ཡུལ་མཆོག་རྣམ་པ་བཞི་བདག་གཞན་
སེམས་ཅན་རྣམས་ཀྱི་མགོན་སྐྱབས་སུ་མདུན་གྱི་ནམ་མཁར་མངོན་སུམ་དུ་བྱོན་
པར་བསམ་ན། ངོ་བོ་ཉིད་དུ་ཡང་བཞུགས་པ་ཡིན་ཏེ། རྣམ་རྒྱལ་ལས། གང་ཞིག་
མོས་པས་ཡིད་བྱེད་པ། དེ་ཡི་མདུན་དུ་གཤེན་རབ་བཞུགས། ཞེས་གསུངས། དེ་
ནས་སྐྱབས་འགྲོ་བཞི་སྐོར་ལྟ་བུ་འཕྲེང་བ་ལ་བརྩིས་ཏེ་ཉེར་གཅིག་གམ་བརྒྱ་རྩ་
བརྒྱད་ལ་སོགས་གང་འགྲུབ་བརྗོད། གཉིས་པ་ནི། སེམས་ལུང་ལས། སེམས་བསྐྱེད་
སྔོན་དུ་མ་བསྐྱལ་ཞིང་སའི་རྒྱུ་བརྗེད་འདྲ། ཞེས་བོན་ཉན་པ་པོས། དང་པོ་བྱང་
ཆུབ་ཏུ་སེམས་མ་བསྐྱེད་ན་བོན་གྱི་སྒོར་འཇུག་ལོ་བྱས་ཀྱང་སངས་རྒྱས་ཀྱི་འབྲས་
བུ་མི་ཐོབ་སྟེ། དཔེར་ན་ས་བོན་བརྗེད་པའི་ཞིང་སར་སོ་ནམ་བྱེད་པ་དང་འདྲ།
དེ་བས་ན། འདི་ལྟར་ནམ་མཁའ་དང་མཉམ་པའི་སེམས་ཅན་ཐ་ན་འབུ་གྲོག་མ་
གཅིག་ཡན་ཆད་རང་གི་ཕ་མར་མ་གྱུར་པ་གཅིག་ཀྱང་མེད་པས། འདི་རྣམས་འཁོར་
བའི་གནས་ངན་འདི་ལས་བསྒྲལ་བའི་ཕྱིར་དུ། བདག་གིས་བོན་འདི་ཉན་ནས་
ཉམས་སུ་བླང་སྟེ་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་མྱུར་བ་ཉིད་དུ་
འཐོབ་པར་བྱའོ། །སྙམ་དུ་ཀུན་སློང་རྣམ་པར་དག་པས་གཞི་བཟུང་། དེ་ཡང་སྤྱིར་
བོན་འཆད་ཉན་སྒོམ་བསྒྲུབ་ལ་སོགས་ཐ་ན་ས་ལེ་འོད་ཚར་གཅིག་འདོན་པ་ཡན་
ཆད་ཀུན་སློང་འདི་ལྟ་བུས་ཟིན་པར་བྱེད་པ་གལ་ཆེ། དེང་སང་གི་གང་ཟག་རྣམས་
ལ་དགེ་བ་བསྒྲུབ་འདོད་ཀྱི་བློ་མི་སྐྱེ། སྐྱེས་ཀྱང་ཚེ་འདིར་ཟས་ནོར་དང་། སྙན་
73



་་བ་
ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྲགས་ཐོབ་པར་འདོད་པ། རྐྱེན་ངན་དང་ནད་གདོན་ཞི་བར་འདོད་པ་ལ་སོགས་
ཚེ་འདིའི་འདོད་པའི་རྗེས་སུ་བསམ་པ་ཤོར་ནས་ཐར་པའི་རྒྱུས་དབེན། འགའ་
རེས་འཁོར་བ་བློས་མི་ཐོང་བར་ཕྱི་མར་ལྷ་མིའི་བདེ་འབྲས་ཐོབ་འདོད་ཀྱི་བསམ་
པ་བསྐྱེད། གལ་ཏེ་འཁོར་བ་ལས་ཐར་འདོད་ཀྱི་བསམ་པ་རྒྱུད་ལ་སྐྱེས་ནའང་རང་
ཉིད་གཅིག་པུ་ཞི་བདེ་དོན་གཉེར་བྱེད་པ་མང་། དེ་བས་ན་དེ་ལྟ་བུའི་སྒོ་ནས་དགེ་
བ་བྱས་ཀྱང་སངས་རྒྱས་ཐོབ་པའི་རྒྱུར་འགྲོ་དཀའ་བས་ན། རང་རྒྱུད་ལ་བརྟག་
ནས་ཀུན་སློང་དེ་ལྟ་བུར་གྱུར་འདུག་ན། ཀུན་སློང་ནན་གྱིས་བསྒྱུར་ནས་བྱང་ཆུབ་
སེམས་ཀྱིས་ཟིན་པར་བྱ་སྟེ། སུམ་བརྒྱ་པར། ཟང་ཟིང་འཁོར་གཡོག་སྙན་གྲགས་
ལ་སོགས་དང་།། ལྷ་མིའི་བདེ་བའི་དོན་དང་རང་ཉིད་ཀྱི།། བྱང་ཆུབ་འདོད་མིན་
འགྲོ་ཀུན་དྲངས་པའི་ཕྱིར།། ཞེས་གསུངས། དེས་ན་སྙན་རྒྱུད་རིག་པ་གཅེར་མཐོང་
ལས། སྦྱོར་བ་སེམས་བསྐྱེད་ཀྱིས་ཟིན་པ། དངོས་གཞི་སེམས་བསྐྱེད་དང་འདྲེས་
པ། རྗེས་ལ་ཐུན་སྐབས་སེམས་བསྐྱེད་ཀྱི་ངང་ནས་བསྔོ་བ་བྱེད་པའོ། །ཞེས་གསུངས་
པ་ལྟར། དགེ་བ་གང་ཡང་བྱང་ཆུབ་སེམས་ཀྱིས་ཟིན་པར་བྱེད་པ་ནི། གནད་དམ་
པ་ཡིན་ནོ། །གསུམ་པ་ནི། སེམས་ལུང་ལས། སྣང་བ་དག་ན་ཟབ་མོ་མཐོང་། ཞེས་
བོན་ཉན་པ་པོས། གནས་དང་བླ་མ་དང་། མཆེད་གྲོགས་ཕན་ཚུན་ཐ་མལ་གྱི་སྣང་
བ་འདི་ལྟ་བུ་མ་ཡིན་པར། རང་སྣང་དག་པའི་སྐུ་དང་ཞིང་ཁམས་ཀྱི་རང་བཞིན་
དུ་གསལ་གདབ་ལ་བོན་ཉན་དགོས་ཏེ། དེ་ཡང་གནས་གཡུང་དྲུང་རིན་ཆེན་གཏམ་
པའི་ཕོ་བྲང་།། བླ་མ་གྱེར་སྤུངས་དྲན་པ་ནམ་མཁའ།། འཁོར་རིག་འཛིན་མཁའ་
འགྲོ་དཔའ་བོ་དཔའ་མོའི་རང་བཞིན་དུ་གསལ་གདབ། དེ་ལྟར་གསལ་གདབ་
པ་བཞིན་དུ་ཡིན་ཀྱང་ཡིན་ལ། དེའི་འདུ་ཤེས་ཀྱང་འཇོག་དགོས་ཏེ།། གསང་རྒྱུད་
ཐེག་པ་ཆེན་པོའི་བརྒྱུད་པ་འཛིན་པའི་བླ་མ་དེ་སངས་རྒྱས་དངོས་ཡིན་པ་སངས་



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
རྒྱས་ཉིད་ཀྱིས་ལུང་བསྟན་པ་ནི། ཁྲོ་རྒྱུད་ལས། གསང་རྒྱུད་ངེས་པ་ཆེན་པོ་འདི།།
རང་གི་རིག་པས་རྟོགས་གྱུར་ནས།། གཞན་ལ་སྒྲོགས་པར་གང་འགྱུར་བ།། དེ་ནི་
སྟོན་པ་ཀུན་བཟང་སྟེ། ཞེས་གསུངས། རང་རེ་བོན་ཉན་པ་པོ་རྣམས་ཀྱང་། གཞི་
བདེར་གཤེགས་སྙིང་པོ། རྟེན་མི་ལུས་རིན་ཆེན། རྐྱེན་དགེ་བའི་བཤེས་གཉེན།
ཐབས་དེའི་གདམས་ངག་གིས་ཟིན་པས་ན། རྒྱུའི་གཤེན་རབ་བམ་མ་འོང་པའི་
སངས་རྒྱས་ཡིན་ཏེ། ཁྲོ་རྒྱུད་ལས། དེ་ཉིད་རིག་པས་བརྒྱུད་ནས་ནི། འདི་ལ་སྤྱད་
པར་གང་འགྱུར་བ། རིག་པ་འཛིན་པའི་གཤེན་རབ་ཡིན། ཞེས་གསུངས། གཉིས་
པ་ལ་གསུམ། ལུས་དང་། ངག་དང་། ཡིད་ཀྱི་སྤྱོད་ཚུལ་ཇི་ལྟར་བྱ་བའོ།།
དང་པོ་ནི། ཡངས་རྩེ་ལས། ཞྭ་གྱོན་ཟུར་བསྟན་དཀྱིལ་ཀྲུང་དང་
། རྐང་རྐྱང་
གཞོག་བསྙེལ་འཕྲེད་ཉལ་དང་། ཁ་སྦུབ་ས་རིས་རྡོ་མཁར་བརྩིག །མཐོ་ས་རྒྱང་
ཉན་ཕྱག་མི་འཚལ། མཚོན་འཁར་མགོ་འཕུར་ལ་ཐོད་བཅིང་།། བྱ་བྱེད་མང་དང་
རྒྱང་མིག་བལྟ།། དྲེགས་པས་ཉན་པ་དོན་ལ་འགལ། ཞེས་པ་རྣམས་དང་ལུས་ཀྱི་
མི་དགེ་བ་གསུམ་སྤང་ནས། ལུས་དགེ་བ་གསུམ་དང་འབྲེལ་བར་དཀྱིལ་ཆུང་ངམ་
པུས་བཙུག་ཐལ་སྦྱར་དུ་ཉན་པའོ། །གཉིས་པ་ནི། སྔ་མ་ལས། འདྲི་བ་མེད་པ་གླེང་
སློང་དང་། ཤབ་ཤིབ་སྒེར་གཏམ་བཅོལ་སྒྲ་འདོན། བཤད་པ་རྣམ་པར་གཡེངས་
པ་སྤང་། ཞེས་པ་རྣམས་དང་ངག་གི་མི་དགེ་བ་བཞི་སྤང་ནས། ངག་དགེ་བ་བཞི་
དང་འབྲེལ་པར་སྨྲ་བརྗོད་མེད་པར་བཞག་པའོ། །གསུམ་པ་ནི། སྔ་མ་ལས། ཞེ་
སྡང་འདོད་ཆགས་གཏི་མུག་དང་།། ཕྲག་དོག་ང་རྒྱལ་སྐྱོན་ལྔ་སྤང་།། ཞེས་དང་།
སོ་ནམ་ཚོང་སྤོག་བསམ་མནོ་མང་།། རྒྱན་དང་ཟས་ནོར་གཉེན་སེམས་སྤང་། ཞེས་
ཀུན་སློང་ངན་པའི་སྐྱོན་ལྔ། རྣམ་པར་གཡེང་བའི་སྐྱོན་བཞི། ཡིད་ཀྱི་མི་དགེ་བ་
གསུམ་རྣམས་སྤངས་ནས། ཡིད་དགེ་བའི་ལས་གསུམ་དང་འབྲེལ་བར་རྩེ་གཅིག་
75



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཏུ་དུར་རེ་བྲིང་ངེ་ཉན། གསུམ་པ་ནི། མ་བསྔོས་དགེ་བ་འཛད་པ་དང་། ཞེས་བོན་
ཉན་པ་པོས། བཤད་ཉན་གྱི་ཐུན་རྫོགས་པའི་རྗེས་སུ་དགེ་བ་བྱང་ཆུབ་ཏུ་མ་བསྔོས་
ན་ཁོང་ཁྲོ་ལ་སོགས་ཉོན་མོངས་པས་འཛད་པར་འགྱུར་བས། དེ་ལྟར་གྱི་དགེ་བས་
མཚོན་པའི་དུས་གསུམ་གྱི་དགེ་བ་ཐམས་ཅད་ནམ་མཁའ་དང་མཉམ་པའི་སེམས་
ཅན་རྣམས་རྫོགས་པའི་སངས་རྒྱས་ཀྱི་གོ་འཕ
་གོ་འཕང་རིན་པོ་ཆེ་འཐོབ་པའི་ཆེད་དུ།
སྔོན་གྱི་སངས་རྒྱས་དང་གཡུང་དྲུང་སེམས་དཔའ་རྣམས་ཀྱིས་བསྔོས་པ་བཞིན་
དུ་བླ་ན་མེད་པའི་བྱང་ཆུབ་ཏུ་བསྔོ་བར་བགྱིའོ། །སྙམ་དུ་བསྔོ་བ་རྣམ་པར་དག་
པའི་རྒྱས་གདབ་དགོས་ཤིང་། དེ་ལའང་ཡང་རྩེ་ལས། དམིགས་གཏད་ཅན་གྱི་
དགེ་བ་ཐམས་ཅད་འཇིག་པའི་རྒྱུ་ཡིན་པས།། འདི་ནི་དམིགས་པ་མེད་པའི་བསྔོ་
བའོ། །ཞེས་པ་ལྟར་མི་དམིགས་པའི་བསྔོ་བས་ཟིན་པར་བྱེད་པ་གལ་ཆེའོ།།
གསུམ་པ་ལ་གཉིས། དགོས་པ་དང་། ཞར་བྱུང་ལམ་གྱི་གོ་རིམ་བཤད་པའོ། །དང་
པོ་ནི། བོན་འཆད་ཉན་བྱས་པས། བཤད་པ་པོ་རང་ཚེ་རབས་ཐམས་ཅད་དུ་བོན་
གྱི་མཛོད་འཛིན་པ། བདེར་གཤེགས་ཀྱི་སྲས་སུ་འགྱུར་པ། རྟག་ཏུ་སྐྱེ་བ་དྲན་པ།
བོན་གྱི་སྦྱིན་པས་སེམས་ཅན་གྱི་རྒྱུད་གྲོལ་ནས་མྱུར་དུ་སངས་རྒྱས་འཐོབ་པ། ལྷ་
མིའི་མཆོད་གནས་སུ་འགྱུར་བ་དང་། བོན་ཉན་པ་པོའི་སྒོ་གསུམ་གྱི་ལས་སྒྲིབ་བྱང་
བ། ཐེ་ཚོམ་གྱི་འཆིང་བ་ལས་གྲོལ་བ། ངེས་འབྱུང་དང་དད་པ་ལ་སོགས་ལམ་གྱི་
ཡོན་ཏན་རྒྱུད་ལ་སྐྱེ་བ། རྟག་ཏུ་གཡུང་དྲུང་གི་བོན་དང་མི་འབྲལ་བ། འཁོར་བ་
ལས་མྱུར་དུ་ཐར་ནས་སངས་རྒྱས་པའི་འབྲས་བུ་འཐོབ་པར་འགྱུར་བ་ལ་སོགས་
པའི་དགོས་པ་ཁྱད་པར་ཅན་མང་པོ་ཡོད་དོ། །དེ་བས་ན་རྟག་ཏུ་ཉན་བཤད་བྱེད་
པ་གལ་ཆེ་སྟེ། ལུང་ལས། བསྟན་པའི་གཞི་མ་ཉན་བཤད་ཡིན། འདི་ཡོད་བསྟན་
པ་ཡོད་པ་ཡིན།། འདི་མེད་བསྟན་པ་མེད་པ་ཡིན།། དེ་ཕྱིར་ཐམས་ཅད་ཉན་བཤད་
76



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
གྱིས། ཞེས་གསུངས། གཉིས་པ་ནི། དེ་ཡང་སངས་རྒྱས་ཀྱི་གོ་འཕང་འཐོབ་པ་
ལ། གནས་ལུགས་ཀྱི་དོན་རྟོགས་དགོས་ཏེ། གབ་པ་ལས། རྟོགས་དང་མ་རྟོགས་
ཁྱད་པར་ཆེ། ཞེས་གསུངས། གནས་ལུགས་ཀྱི་དོན་རྒྱུད་ལ་སྐྱེ་བ་ལ་སྡིག་སྒྲིབ་སྦྱོང་
དགོས་ཏེ། ཡངས་རྩེ་ལས། སྡིག་སྒྲིབ་མ་བྱང་ན་གནས་ལུགས་ཀྱི་དོན་མི་འཆར།
ཞེས་གསུངས། སྡིག་སྒྲིབ་བྱང་བ་ལ་འགྱོད་སྡོམ་གྱི་སེམས་དྲག་པོ་རྒྱུད་ལ་སྐྱེ་དགོས་
ཏེ། མདོ་ལས། འགྱོད་པ་ཡེ་མ་བྱས་པས་སྡིག་སྒྲིབ་མི་འབྱོང་འདུག །ཞེས་གསུངས།
དེ་ལ་སྡིག་པའི་འབྲས་བུ་ངན་སོང་གི་སྡུག་བསྔལ་ཤེས་དགོས་ཏེ། བྱམས་མ་ལས།
སྡུག་བསྔལ་ཤེས་པར་བྱའོ། །ཞེས་གསུངས། དེ་བས་ན། སྔགས་ཕྱི་ནང་ལ་སོགས་
ལམ་ཐམས་ཅད་ཀྱི་ཐོག་མར། དལ་འབྱོར་རྙེད་དཀའ། མི་རྟག་པ། འཁོར་བའི་
ཉེས་དམིགས་སོགས་སྔོན་འགྲོའི་བོན་ལ་བློ་སྦྱོང་བ་གལ་ཆེ་སྟེ། ཁྲོ་རྒྱུད་ལས།
ཡི་བོན་ལ་སྦྱངས་པའི་མཐར། ཨ་དཀར་བོན་ལ་འཇུག་པའོ། །ཞེས་དང་
། རྒྱུད་
བུ་ཆུང་བཅུ་གཉིས་ལས། ཕྱི་ནང་སྔོན་འགྲོས་ཡུལ་དང་ཤེས་པ་སྦྱོང༌།། ཞེས་དང་།
ཐེག་པ་ཆེན་པོ་ལས། དྲང་དོན་གཏན་ལ་མ་ཕེབས་པར།། ངེས་དོན་རྣལ་མར་མི་
འཆར་རོ། །ཞེས་དང་། འཇའ་ཚོན་པས་ཀྱང་། བཤེས་གཉེན་བསྟེན་པ་ནས་བླ་
མའི་རྣལ་འབྱོར་གྱི་བར་རྣམས་དཔྱད་སྒོམ་དང་ཞི་གནས་ཡན་འཇོག་སྒོམ་གཙོ་
ཆེ་གསུངས། དེས་ན་འདིར་ཐོས་བསམ་གྱི་སྐབས་ཡིན་གྱི། དཔྱད་འཇོག་གི་སྒོམ་
པ་བྱེད་པའི་དུས་བླ་མའི་ཞལ་ཁྲིད་དང་མ་འཛོལ་བར་
ཛོལ་བར་གནས་དབེན་པར་ཕྱི་ནང་
གི་འབྲེལ་བ་བཅད་དེ་བཅོས་མིན་གྱི་མྱོང་བ་མ་ཐོན་བར་དུ་འབད་པར་བྱའོ།།
གཉིས་པ་གཞུང་དོན་གཏན་ལ་དབབ་པ་ལ་བརྗོད་བྱ་ལེའུ་བཅུ་གཉིས་ཡོད་
པ་ལས། དང་པོ་ལམ་གྱི་རྩ་བ་བཤེས་གཉེན་བླ་མ་བསྟེན་པ་ལ་གསུམ། བླ་མ་བསྟེན་
དགོས་པའི་རྒྱུ་མཚན། བསྟེན་ལུགས་ཀྱི་ཁྱད་པར། དག་སྣང་སྦྱང་སྟེ་སྨོན་ལམ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྱིས་མཐའ་བསྡུ་བའོ།།
དང་པོ་ནི། གཞུང་ལས། གང་ཞིག་བླ་མེད་བྱང་ཆུབ་སྒྲུབ་པ་ལ། བཤེས་གཉེན་
བླ་མ་བསྟེན་པའི་བློ་བསྐྱེད་པ། བྱ་བ་ཀུན་གྱི་སྔོན་དུ་འགྲོ་གསུངས་ལྟར། དགེ་བའི་
བཤེས་གཉེན་བླ་མ་བསྟེན་པར་བྱ།། ཞེས་གསུངས་ཏེ། དེ་ཡང་སྤྱིར་ལྷ་འམ་ཀླུ་འམ་
མི་འམ་གང་ཞིག་ཡིན་ཀྱང་རུང་མོད་ཀྱི། སྒོས་སུ་རང་རེ་འཛམ་བུ་གླིང་པའི་མི་
ལ་རྟེན་ཕོ་མོ་དབང་པོ་རྣོ་རྟུལ་ན་སོ་རྒས་གཞོན་སྐྱེ་བ་མཐོ་དམན་མེད་པར། བླ་
ན་མེད་པའི་བྱང་ཆུབ་གཅིག་སྒྲུབ་པར་བྱེད་པ་ལ། སྒྲུབ་ཐབས་ཀྱི་རྩ་བ་བོན་ལ་
ཐུག་ཀྱང་བོན་གྱི་དོན་བླ་མས་མ་བསྟན་ན་ཐབས་མེད་པས། དགེ་བའི་བཤེས་གཉེན་
བླ་མ་དམ་པ་མཚན་ཉིད་དང་ལྡན་པ་ཞིག་བཙལ་ནས་དེ་ཉིད་བསྟེན་པར་བྱ་དགོས་
སྙམ་པའི་བློ་བསྐྱེད་པ་དེ། བྱང་ཆུབ་སྒྲུབ་པའི་ཐབས་ཀྱི། བྱ་བ་ཀུན་གྱི་སྔོན་དུ་འགྲོ་
དགོས་པ་སྡེ་སྣོད་ཀྱི་གཞུང་སོགས་ལས་གསུངས་པ་ལྟར་ལ། བཤེས་སྤྲིང་ལས་ཀྱང་།
བླ་མ་བསྟེན་པའི་བསམ་པ་ནི། བྱ་བ་ཀུན་གྱི་སྔོན་དུ་འགྲོ། ཞེས་གསུངས་པས།
བླ་མ་མ་བསྟེན་པར་སངས་རྒྱས་སྒྲུབ་ཐབས་གཏན་ནས་མེད། དེ་བས་ན་དགེ་བའི་
བཤེས་གཉེན་བླ་མ་དམ་པ་དེ་བསྟེན་པར་བྱ་དགོས། སྔོན་གྱི་གྲུབ་ཆེན་གོང་མ་
རྣམས་ཀྱིས་ཀྱང་བླ་མ་བསྟེན་ནས་ཅི་གསུངས་བསྒྲུབས་པས་དགོངས་པ་དབྱེར་
མེད་དུ་གྱུར་པ་ཡིན་ནོ།།
གཉིས་པ་ལ་གཉིས། བསྟེན་པའི་བསམ་པ། ཇི་ལྟར་བསྟེན་པའི་ཚུལ་ལོ། །དང་
པོ་ནི། འཁོར་བ་སྡུག་བསྔལ་རྒྱ་མཚོ་ཆེན་པོ་ལས། བསྒྲལ་ནས་ཐར་པ་བདེ་པའི་
ལམ་བསྒྲོད་དེ། ཐམས་ཅད་མཁྱེན་པའི་གོ་འཕ
་འཕང་འཐོབ་པའི་ཕྱིར།། དགེ་བའི་
བཤེས་གཉེན་བླ་མ་བསྟེན་པར་བྱ།། ཞེས་གསུངས་ཏེ། སྐྱེ་བ་ཚེ་རབས་ཐོག་མ་མེད་
པ་ནས་འཁོར་བ་འདིར་འཁོར་ཏེ་སྡུག་བསྔལ་གྱི་རྣམ་གྲངས་ཟད་པ་མེད་པ་རྒྱ་མཚོ་
༼8



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ལྟ་བུ་རྒྱུན་རིང་བ་ཆུ་བོ་ཆེན་པོ་ལྟ་བུ། བཟོད་དཀའ་བ་བསྐལ་པའི་མེ་དཔུང་ལྟ་
བུ་ཉམས་སུ་མྱོང་བ་སྟེ། ད་ནི་སྡུག་བསྔལ་ལ་སྡུག་བསྔལ་དུ་ཤེས་པར་བྱས་ཏེ་འཁོར་
བའི་གནས་ངན་འདི་ལས་བསྒྲལ་ནས་ཐར་པ་བདེ་བའི་འབྲས་བུ་འམ། དེ་ལས་
ཀྱང་ཐེག་པ་ཆེན་པོའི་ལམ་ལ་བགྲོད་དེ་རྣམ་པ་ཐམས་ཅད་མཁྱེན་པའི་གོ་འཕང་
རིན་པོ་ཆེ་ཐོབ་པར་བྱ་བའི་ཕྱིར། དགེ་བའི་བཤེས་གཉེན་བླ་མ་དམ་པ་རྟག་ཏུ་
བསྟེན་པར་བྱ་དགོས། སྙམ་དུ་བསམ།
གཉིས་པ་ལ་བཞི། གང་བསྟེན་པའི་བླ་མ། གང་གི་བསྟེན་པའི་སློབ་མ། བསྟེན་
ལུགས་ཇི་ལྟར་བྱ་བ། བསྟེན་པའི་ཕན་ཡོན་འབྱུང་ལུགས་སོ།།
དང་པོ་ལ་གཉིས། མཚན་དང་ལྡན་པ་བསྟེན་པ། མི་ལྡན་པ་སྤང་བར་བྱ་
བའོ། །དང་པོ་ནི། ཡང་རྩེ་ལས། གང་བསྟེན་བྱའི་ཡུལ་དུ་གྱུར་པའི་བླ་མ་དེ། གཞི་
ཐུན་མོང་གི་མཚན་ཉིད། ཐུན་མོང་མ་ཡིན་པའི་མཚན་ཉིད། ཁྱད་པར་ཡོན་ཏན་གྱི་
མཚན་ཉིད་གསུམ་དང་ལྡན་པ་ཞིག་དགོས། ཞེས་གསུངས་པས། དེ་ཡང་ཁུངས་
ནས་བྱུང་བའི་ལུང་དང་ལྡན་པ། ཐོས་བསམ་གྱིས་རྒྱུད་ཁྲོལ་བ། གཏན་ལ་ཕེབ་
པའི་རིག་པ་ཤར་བ། ཕྱིན་ཅི་མ་ལོག་པའི་གདམས་ངག་སྟོན་ཤེས་པ། ཐུགས་རྗེ་
ལ་བྲི་བཀོལ་མེད་པ། འགྲོ་བའི་དོན་ལ་བརྩོན་འགྲུས་ཆེ་བ་སོགས་གཞི་ཐུན་མོང་
གི་མཚན་ཉིད་དུ་དྲུག རྟོགས་པའི་ལྟ་བ་ཁྱད་དུ་མི་གསོད་པ། ཉམས་མྱོང་གི་སྒོམ་
པ་ཡལ་བར་མི་འདོར་བ། བྱ་བྱེད་ཀྱི་སྤྱོད་པ་གཞུང་མ་ལོག་པ། མཐར་ཕྱིན་པའི་
འབྲས་བུ་མངོན་དུ་སྣང་བ། འཇིག་རྟེན་འདི་ལ་ཞེན་པ་ཆུང་བ། ཕྱི་མ་འབའ་ཞིག་
ཏུ་དོན་དུ་གཉེར་བ་སོགས་ཐུན་མོང་མ་ཡིན་པའི་མཚན་ཉིད་དྲུག གདམས་ངག་
ཟབ་མོས་གཞན་གྱི་རྒྱུད་ཁྲོལ་བ། བྱིན་བརླབས་ཀྱིས་ཕྱི་ནང་གི་བར་ཆད་སེལ་བ།
སེམས་བསྐྱེད་ཀྱི་གོ་ཆ་ཆེ་བ་སོགས་ཁྱད་པར་ཡོན་ཏན་གྱི་མཚན་ཉིད་གསུམ་དང་
79



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཅོ་ལྔ་པོ་དེ་དང་། ཁྱད་པར་ཐུགས་རྒྱུད་ལ་བྱང་ཆུབ་ཀྱི་སེམས་བཅོས་མ་མ་ཡིན་
པ་ཞིག་ནི་མེད་དུ་མི་རུང་བས། ངེས་པར་དགོས་ཏེ་དགོངས་མཛོད་ཆེན་པོས།
ཐ་ན་སེམས་བསྐྱེད་གཅིག་པུས་ཀྱང་། གཞན་ལ་འཆད་ཉན་བྱེད་དུ་རུང་། ཞེས་
གསུངས་པ་ཡང་བོན་བཤད་པ་པོ་ལ་མེད་པས་ཐབས་ཆག །ཡོད་ན་དེ་གཅིག་པུས་
ཆོག་པའི་གནད་དེ་ལ་དགོངས་ནས་གསུངས་པ་ཡིན། གཉིས་པ་ནི། ཡེར་པའི་
བོན་སྐོར་ལས། ཤིང་སྐམ་ལྟ་བུ་ཡོན་ཏན་བསྐྱེད་མི་ནུས་པ་དང་། དུག་སྦྲུལ་ལྟ་བུ་
སྡིག་སྤྱོད་པ་དང་། དུག་སྦྱོར་ལྟ་བུ་བསམ་སྦྱོར་ཡ་བྲལ་བ་དང་། དུག་ཆུ་ལྟ་བུ་ལུང་
ལོག་པར་སྟོན་པ་དང་། ཞེས་གསུངས་པ་རྣམས་ནི་སྤང་བྱ་ཡིན་ཏེ་དེ་དག་མ་སྤང་
ན་ཐར་པའི་ལམ་དང་གཏན་བྲལ་འགྱུར།
གཉིས་པ་ལ་གཉིས། སྣོད་དང་ལྡན་པ་ལེན་པ། མི་ལྡན་པ་སྤང་བའོ། །དང་
པོ་ནི། དད་པའི་དང་ཀ་བདེ་བ། བརྩོན་འགྲུས་ཀྱི་སྤོབ་པ་མྱུར་བ། དཀའ་ཐུབ་
ཀྱི་སྡུག་སྲན་ཡོད་པ། མོས་གུས་ཀྱི་གདུང་བ་ཆེ་བ། ཐོས་བསམ་གྱིས་གཏིང་ནས་
གདུང་བ། ཞེ་བཅད་དང་སྙིང་རུས་འཛོམ་པ་དང་དྲུག་ལྡན་པ་ནི་གདམས་ངག་
བསྟེན་པའི་སྣོད་དུ་རུང་བ་ཡིན་ནོ། །གཉིས་པ་ནི། རྒྱུད་ལས། འཆལ་པོ་ཁ་སྦྱང་
སྡོམ་པ་མེད། སྒྲིན་པུ་མདོ་ཤོར་མན་ངག་བརྩོད། གཅམ་བུ་ལག་སྟོང་ལུང་གི་གཤེད།
མ་བསླབ་བོན་འཚོང་ཟོལ་པོ་རྒན།། མ་རྟོགས་ཧམ་ཚད་བསྟན་པའི་འདྲེ།། ཕོ་བཟོ་
དམ་ཉམས་གཤེན་རབ་བདུད།། དེ་འདྲའི་རིགས་ལ་བོན་ཀྱང་གསང་། གཤེད་
མ་དེ་འདྲའི་ལག་མ་ཤོར།། ཞེས་གསུངས་པས་སྣོད་དང་མི་ལྡན་པའི་རིགས་ལ་
གདམས་ངག་ཟབ་མོ་བསྟན་པར་མི་བྱའོ།།
གསུམ་པ་ལ་གཉིས། མདོར་བསྟན་དང་རྒྱས་བཤད་དོ། །དང་པོ་ནི། བླ་ན་
མེད་པའི་བྱུང་ཆུབ་སྒྲུབ་བྱེད་ན། སྒྲུབ་ཐབས་རྩབ་གདམས་པ་ཟབ་མོ་སྟེ། གདམས་
30



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ངག་རྩ་བ་བླ་མར་རག་པས་ན།། དགེ་བའི་བཤེས་གཉེན་བླ་མ་བསྟེན་པར་བྱ།། ཞེས་
གསུངས་ཏེ། ཉན་རང་གིས་བསྒྲུབ་བྱའི་བྱང་ཆུབ་ལྟ་བུ་མ་ཡིན་པར་བསྒྲུབ་བྱ་བླ་
ན་མེད་པའི་བྱང་ཆུབ་ཆེན་པོ་སྒྲུབ་པར་བྱེད་པ་ན། སྒྲུབ་ཐབས་ཀྱི་རྩ་བ་ནི་གདམས་
པ་ཟབ་མོ་ལ་རག་ལས་པ་སྟེ། ལྡེ་མིག་ལས། གདམས་ངག་མེད་པའི་ཡིད་དཔྱོད་
ཀྱིས།། དོན་སྤྱི་ཙམ་ལས་དོན་མི་མཐོང་།། ཞེས་གསུངས། གདམས་ངག་གི་རྩ་བ་
བླ་མ་ལ་རག་སྟེ། མདོ་ལས། བླ་མ་མ་བྱོན་སངས་རྒྱས་ཞལ་མཐོང་མེད། བླ་མས་
མ་བཀྲོལ་བཀའ་ལུང་མན་ངག་མེད།། ཅེས་གསུངས་པས་ན། དགེ་བའི་བཤེས་
གཉེན་བླ་མ་དམ་པ་དེ་རྟག་ཏུ་བསྟེན་པར་བྱའོ།།
གཉིས་པ་ལ་གཉིས། བསྟེན་ལུགས་དངོས་དང་། བཀའ་དྲིན་ཞུ་བའོ། །དང་
པོ་ལ་གཉིས། བསམ་པ་དང་། སྦྱོར་བས་བསྟེན་ཚུལ་ལོ། །དང་པོ་ནི། དུས་གསུམ་
རྫོགས་པའི་སངས་རྒྱས་ཐམས་ཅད་ཀྱི། མཁྱེན་བརྩེ་ནུས་པའི་མཐུ་སྟོབས་གཅིག་
བསྡུས་པའི།། རྒྱལ་བའི་སྤྱི་གཟུགས་ཡིན་པར་ཤེས་པའི་ངོས།། དགེ་བའི་བཤེས་
གཉེན་བླ་མ་བསྟེན་པར་བྱ། ཞེས་གསུངས་ཏེ། དེ་ལྟར་མཚན་ཉིད་དང་ལྡན་པའི་
བླ་མ་དེ་ནི་འདས་མ་འོང་ད་ལྟ་དུས་གསུམ་གྱི་རྫོགས་པའི་སངས་རྒྱས་ཐམས་ཅད་
ཀྱི་ངོ་བོ། །བདེར་གཤེགས་ཞི་ཁྲོ་རིགས་བརྒྱའི་མཁྱེན་བརྩེ་ནུས་པའི་མཐུ་སྟོབས་
ཐམས་ཅད་གཅིག་ཏུ་བསྡུས་པའི་བདག་ཉིད། རྒྱལ་བ་དང་རྒྱལ་བའི་སྲས་པོ་གཡུང་
དྲུང་སེམས་དཔའ་རྣམས་ཀྱི་སྤྱི་གཟུགས་ཡིན་པ་ལ་ཡིན་པར་ཤེས་པའི་ངོས་ནས།
དགེ་བའི་བཤེས་གཉེན་བླ་མ་དམ་པ་དེ་ཉིད་སངས་རྒྱས་དངོས་ཀྱི་འདུ་ཤེས་བཞག་
ནས་བསྟེན་པར་བྱ་དགོས་ཏེ། རྒྱུད་ལས། དུས་གསུམ་བདེར་གཤེགས་ཐམས་ཅད་
ཀྱང་།། དཔོན་གསས་བླ་མའི་སྐུ་ལ་རྫོགས།། ཞེས་དང་། ཡི་དམ་གཙོ་བོར་བླ་མ་ཁུར།
ཞེས་གསུངས། བླ་མས་དག་མ་དག་གི་མཛད་སྤྱོད་ཅི་འདྲ་མཛད་ཀྱང་སེམས་ཅན་
81



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འདྲེན་པའི་ཆེད་དུ་ཡིན་པར་ཤེས་དགོས། གལ་ཏེ་བླ་མའི་མཛད་སྤྱོད་ལོག་འདུག་
སྙམ་ན་དེ་སེམས་ཅན་འདུལ་བའི་ཆེད་དུ་སྤྲུལ་པ་མཛད་པ་ཡིན་ཡང་ཆ་མེད་དེ།
དཔེར་ན་བདག་ཅག་གི་སྟོན་པ་འདིས་ཀྱང་། ཕྱི་པ་མུ་སྟེགས་བྱད་ཀྱི་གྲུབ་མཐའ་
སུན་ཕྱུང་ནས། ནང་པ་གཤེན་རབ་ཀྱི་ཁྱུར་གཟུད་པའི་ཆེད་དུ། མུ་སྟེགས་ཀྱི་སྟོན་
པ་ཤ་རི་ར་ཙ་བྱ་བ་གཅིག་ཏུ་སྐུ་སྤྲུལ་ནས་མུ་སྟེགས་བྱད་ཀྱི་བོན་གསུངས་པར་བཤད་
པ་ལྟ་བུ་ཡིན། གཉིས་པ་ལ་གཉིས། མདོར་བསྟན་པ་དང་། ཐུགས་བཟུང་བའི་
སྒོ་ནས་བསྟེན་ལུགས་རྒྱས་པར་བཤད་པའོ། །དང་པོ་ནི། བདག་གི་ལུས་ངག་ཡིད་
དང་གསུམ་པོ་ཡིས། ནུས་ཚད་དྲིན་མི་བརྩི་བའི་ཁོལ་བོར་བགྱིད།། འགལ་མེད་
ཐུགས་ལ་ཞེན་པར་བཟུང་བྱེད་དེ། དགེ་བའི་བཤེས་གཉེན་བླ་མ་བསྟེན་པར་བྱ།།
ཞེས་གསུངས་ཏེ། དེ་ལྟར་བླ་མ་དམ་པ་འདི་ནི་བདག་གི་འདི་ཕྱི་གཉིས་ཀའི་རེ་
ལྟོས་འཆའ་ས་ཡིན་པས་ན། ལུས་ཀྱི་མཐོང་ཕྱག ངག་གིས་ཆེ་བསྟོད། ཡིད་ཀྱིས་
དྲན་མོས་བྱེད་པ་དང་། སྒོ་གསུམ་པོ་རང་ཡན་མི་གཏོང་བར་དགའ་སྤྲོ་ཡི་རང་
དང་བཅས་པས་རང་གིས་ནུས་ཚད་ཀྱིས་བཀའ་བསྒྲུབ་པ་དང་། ཞབས་ཕྱི་ཞུ་བ་
ལ་དྲིན་མི་བརྩི་བའི་བྲན་ཐ་མལ་པ་བཞིན་ཏུ་རྟག་ཏུ་ཁོལ་བོ་བགྱིད་དེ། ཐུགས་
ཟུར་དང་སྤྱན་ཟུར་ཙམ་ལའང་འགལ་བ་མེད་པ་ཐུགས་ལ་ཞེན་པ་ཙམ་དུ་ཐབས་
སྣ་ཚོགས་ཀྱི་སྒོ་ནས་ཐུགས་བཟུང་བར་བྱེད་དེ་དགེ་བའི་བཤེས་གཉེན་བླ་མ་དམ་
པ་འདི་ཉིད་བསྟེན་པར་བྱའོ། །སྙམ་དུ་བསམ།
གཉིས་པ་ལ་གསུམ། རབ་ཤེས་རབ། འབྲིང་སྤྱོད་ལམ། ཐ་མ་ཟང་ཟིང་གི་
སྒོ་ནས་ཐུགས་བཟུང་བའོ། །དང་པོ་ནི། ཤེས་རབ་ཟབ་མོ་སྟོང་པ་ཉིད་བསྒོམ་ཞིང་།
ཞེས་གསུངས་ཏེ། བླ་མས་ཇི་ལྟར་གསུངས་བཞིན། བཀའ་དང་དུ་ལེན། གསུང་
རྗེས་སུ་བསྒྲུབ། ཕོག་པའི་སྡོམ་པ་བསྲུང་། བཞག་པའི་དགོན་པར་འདུག །བསྒོ་
32



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
བའི་བཀའ་ཚིག་ཉན་ཏེ། དོན་དུ་རང་ལ་རང་གི་མི་ཁྲེལ་བར་ཐོས་པ་དང་བསམ་
པའི་ཤེས་རབ་ལ་བློ་སྦྱོང་སྟེ། ཟབ་མོ་སྟོང་པ་ཉིད་རྟག་ཏུ་ཡེངས་པ་མེད་པར་བསྒོམ་
ཞིང་དགེ་བ་ལ་བརྩོན་ན་ཐུགས་བཟུང་བ་རྣམས་ཀྱི་མཆོག་ཏུ་འགྱུར་བ་སྟེ། གལ་
ཏེ་བླ་མ་ལས་གདམས་ངག་ཐོབ་ཀྱང་རང་གིས་ཉམས་སུ་མི་ལེན་ན་ཕན་པ་མེད་
པ་ནི། གཤེན་སྒོམ་གྱིས། གདམས་ངག་ཅན་མང་བ་གདའ་སྟེ། ཉམས་སུ་ལེན་
པ་མེད་པས་གྲུབ་པ་ཐོབ་པ་ཉུང་བ་འདིས་སྙིང་མི་དགའ་བར་གདའ། གསུངས་
པ་ལྟར་ཡིན། གཉིས་པ་ནི། སྤྱོད་ལམ་རྣམ་དག་ངོས་ལྐོག་མེད་པ་རུ། ཞེས་གསུངས་
ཏེ། བླ་མའི་ཐུགས་ལ་མི་འགལ་བ། ཐུགས་ཁྲེལ་མི་གཏོང་བ། དུས་རྒྱུན་དུ་སྤྱོད་
ལམ་རང་ཡང་ཐུགས་དང་མཐུན་པར་སྒྲུབ་ཅིང་། རྣམ་པར་དག་པ་ཚུལ་ཁྲིམས་
ཀྱི་སྒོར་ཞུགས་པ་དང་། རང་སེམས་དཔང་པོར་བཙུག་ནས་ལས་སྤྱོད་གང་ཡང་
ངོས་ལྐོགས་མེད་པ་རུ་བླ་མའི་ཐུགས་བཟུང་ཞིང་། མདོར་ན་བླ་མའི་སྐུའི་ཆ་ལ་
མི་སྨོད། གསུང་གི་བར་མི་བཅད། ཐུགས་ཀྱི་དགོངས་པ་མི་དཀྲུག །བཞུགས་ན་
གྲལ་མགོ་མི་གནོན། བྱོན་ན་རྗེས་མི་འགོམ། སྐུ་ཡི་གྲིབ་མ་དང་ན་བཟའ་འགོམ་
ཡུག་མི་གཏོང་བར་རྟག་ཏུ་བླ་མ་གཉན་པར་བཟུང་ནས་བསྟེན་དགོས་ཏེ། རྒྱུད་
ལས་ཀྱང་། བསྐལ་པ་འབུམ་གྱི་སངས་རྒྱས་པས། བླ་མ་གཉན་པར་ཤེས་པར་བྱ།།
ཞེས་གསུངས་པས་སོ། །གསུམ་པ་ནི། འཁོར་གསུམ་ཡང་དག་བླ་མར་ཕུལ་ནས་
སུ། དགེ་བའི་བཤེས་གཉེན་བླ་མ་བསྟེན་པར་བྱ། ཞེས་གསུངས་ཏེ། བླ་མ་ལྷས།
ཀུན་ནས་བླ་མ་མཉེས་བྱེད་ན།། བསོད་ནམས་ཚོགས་ཀྱི་མཐར་ཐུག་ཡིན། ཞེས་
རང་གི་ལུས་ངག་ཡིད་གསུམ། ནོར་ལོངས་སྤྱོད། གཉེན་ཉེ་འབྲེལ་ཏེ་འཁོར་གསུམ་
ཡང་དག་བྱས་ནས་བླ་མ་ལ་ཕུལ་བའམ། མིན་ཀྱང་རང་གི་འབྱོར་བའི་ཚད་ཙམ་
དུ་ཟས་ནོར་ལོངས་སྤྱོད་གང་ཡང་ཆགས་ཞེན་མེད་པར་འབུལ། ཐ་ནའང་ཁབ་
83



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྔོན་སྐུད་སྐུ་ཡན་གྱིས་ཐུགས་བཟུང་ནས་སུ། ལམ་གྱི་དགེ་བའི་སྡོང་ཆེན་པོ་འདེབས་
ཤིང་། ཕན་གདགས་པའི་ཕྱིར་ན། དགེ་བའི་བཤེས་གཉེན་ཞེས་བྱ་སྟེ། བླ་མ་
དམ་པ་དེ་ཉིད་བསྟེན་པར་བྱ་དགོས།
གསུམ་པ་ལ་གསུམ། དྲི་མ་དྲུག་སྤང་། གོ་ལུགས་ལྔ་བསྟེན། ཤེས་རབ་གསུམ་
སྦྱོང་བའོ། །དང་པོ་ནི། སྣོད་ཀྱི་སྐྱོན་གསུམ་དྲི་མ་དྲུག་དང་བྲལ། ཅེས་གསུངས་
ཏེ། བྱམས་མ་རྩ་རྒྱུད་ལས། ཁ་སྦུབ་ཞབས་རྡོལ་དུག་ཅན་སྣོད། བཀའ་རྒྱུད་གང་
ཡང་མི་འཆད་ན།། ཞེས་ཉན་པ་པོའི་རྣ་བའི་རྣམ་ཤེས་ཡུལ་གཞན་དུ་ཡེངས་ནས་
བོན་བཤད་པའི་སྒྲ་མི་ཐོས་པ་སྣོད་ཁ་སྦུབ་ལྟ་བུའི་སྐྱོན་དང་། ཐོས་ཀྱང་ཡིད་ཤེས་
ཀྱིས་མི་འཛིན་པར་གོ་ལོ་ཐོས་ལོར་འཇོག་པ་སྣོད་ཞབས་རྡོལ་ལྟ་བུའི་སྐྱོན་དང་།
ཡིད་ཤེས་ཀྱིས་ཟིན་ནའང་དེ་ཆེ་འདོད་གྲགས་འདོད་ལ་སོགས་ཉོན་མོངས་པའི་
བློ་དང་འདྲེས་པ་སྣོད་དུག་ཅན་ལྟ་བུ་སྟེ་སྣོད་ཀྱི་སྐྱོན་གསུམ་དང་
། འཕྲུལ་ལྡེ་ལས།
ཕྱི་རུ་འཕྲོ་དང་ནང་དུ་འདུ། སྐྱོ་བས་ཉན་པ་སྤང་བར་བྱ། ཞེས་ཤེས་པ་ནང་དུ་
མི་གནས་པར་བསམ་པས་རྒྱལ་ཁམས་བསྐོར་ཏེ་ཕྱི་རུ་འཕྲོ་བ་དང་། ཧ་ཅང་རིག་
པ་ནང་དུ་བསྡུད་ཆེ་ན་གཉིད་དང་རྨུགས་པས་ནོན་ཏེ་ནང་དུ་འདུས་པ་དང༌།
ཐུན་རིང་དྲག་པས་བཀྲེས་སྐོམ་གྱིས་ཉེན་པའམ་དུས་ཀྱི་ཁྱད་པར་གྱིས་ཚ་གྲང་
སོགས་ཀྱིས་གདུང་བ་ལྟ་བུས་སེམས་སྐྱོ་བ་དང་བཅས་པས་བོན་ཉན་པ་ནི་དྲི་མ་
གསུམ་སྟེ། སྐྱོན་དང་དྲི་མ་དྲུག་པོ་དེ་དང་བྲལ་ནས་བོན་ཉན་པའོ། །གཉིས་པ་ནི།
ཡང་དག་གོ་ལུགས་ལྔ་ཡི་སྒོ་ནས་སུ། ཞེས་གསུངས་ཏེ། ཡང་རྩེ་ལས། རང་དུག་
ལྔའི་ནད་ཀྱིས་ན་བའི་ནད་པར་གོ་བ།། བླ་མ་ནད་གསོ་བའི་སྨན་པར་གོ་བ།། བླ་
མའི་གདམས་ངག་སྨན་དུ་གོ་བ།། གྲོགས་མཚུངས་པར་སྤྱོད་པ་ནད་གཡོག་ཏུ་གོ་
བ། ནན་ལྟར་གདམས་ངག་ཉམས་སུ་བླངས་པ་ནད་སོས་པར་གོ་བ། ཞེས་ཡང་
84



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
དག་པའི་གོ་ལུགས་ལྔ་པོ་འདི་ཡི་སྒོ་ནས་སུ་བླ་མ་བསྟེན་པར་བྱའོ། །གསུམ་པ་ནི།
ཐོས་བསམ་སྒོམ་གསུམ་བཀའ་དྲིན་ཞུ་བའི་ཕྱིར། དགེ་བའི་བཤེས་གཉེན་བླ་མ་
བསྟེན་པར་བྱ། ཞེས་གསུངས། དེ་ལྟར་སྐྱོན་གསུམ་དང་དྲི་མ་གསུམ་དང་དྲུག་
སྤངས་ལ་གོ་ལུགས་ལྔའི་སྒོ་ནས། དང་པོ། བླ་མ་ལས་བོན་ལ་ཐོས་པ་སྦྱོང་། བར་
དུ་ཐོས་པའི་དོན་བསམ་པས་གཏན་ལ་ཕབ། ཐ་མ་བསམ་པའི་དོན་སྒོམ་ནས་
ཉམས་སུ་ལེན་ཏེ། ཐོས་བསམ་སྒོམ་གསུམ་གྱི་བཀའ་དྲིན་ཞུ་བའི་ཕྱིར། དགེ་བའི་
བཤེས་གཉེན་བླ་མ་དམ་པ་བསྟེན་པར་བྱའོ། །སྙམ་དུ་བསམ། བཞི་པ་ནི། མཚན་
དང་ལྡན་པའི་བླ་མ་དམ་པ་དེ། སྣོད་དང་ལྡན་པའི་སློབ་མས་བསྟེན་བྱས་ན།། འདི་
དང་ཕྱི་མའི་དགོས་དོན་ཀུན་འགྲུབ་པས། དགེ་བའི་བཤེས་གཉེན་བླ་མ་བསྟེན་
པར་བྱ།། ཞེས་གསུངས་ཏེ། དེ་ལྟར་མཚན་དང་ལྡན་པའི་བླ་མ་དམ་པ་དེ་ཉིད།
སྣོད་དང་ལྡན་པའི་སློབ་མས་དུས་རྒྱུན་དུ་བསྟེན་པར་བྱས་ན་འདི་དང་ཕྱི་མའི་དགོས་
དོན་མ་ལུས་པ་ཀུན་རང་ལ་འབད་མེད་དུ་འགྲུབ་པ་ཡིན་ཏེ། མདོ་སྡེ་ལས། དགེ་
ལེགས་ཡོན་ཏན་ཀུན་གྱི་གཞི།། བཤེས་གཉེན་བསྟེན་པ་ཉིད་ལས་འབྱུང་། ཞེས་
གསུངས། དེ་བས་ན་དགེ་བའི་བཤེས་གཉེན་བླ་མ་དམ་པ་དེ་ཉིད་བསྟེན་པར་བྱ་
དགོས་སོ། །གསུམ་པ་ནི། དཔལ་ལྡན་བླ་མའི་རྣམ་པར་ཐར་པ་ལ། སྐད་ཅིག་ཙམ་
ཡང་ལོག་ལྟ་མི་སྐྱེ་ཞིང་།། ཅི་མཛད་ལེགས་པར་མཐོང་བའི་མོས་གུས་ཀྱིས། བླ་མའི་
བྱིན་རླབས་སེམས་ལ་འཇུག་པར་ཤོག །ཅེས་གསུངས་ཏེ། མཚུངས་མེད་དཔལ་
ལྡན་རྩ་བའི་བླ་མ་དམ་པ་ཉིད། ཡོན་ཏན་སངས་རྒྱས་དང་མཉམ་ཞིང་། བཀའ་
དྲིན་སངས་རྒྱས་ལས་ཀྱང་ཆེས་ཆེར་ལྷག་པས་ན་ཕྱི་ནང་གསང་བའི་རྣམ་པར་ཐར་
པ་ལ། སྐད་ཅིག་ཙམ་ཡང་ལོག་པར་ལྟ་བ་མི་སྐྱེ་བ་དང་། ཡོན་ཏན་གྱི་ཕུང་པོ་ཡིན་
པར་བལྟ་ཞིང་ཅི་མཛད་ཐམས་ཅད་ལེགས་པ་འབའ་ཞིག་ཏུ་མཐོང་བའི་དད་པ་
85



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་མོས་གུས་ཀྱིས་དུས་རྒྱུན་དུ་གསོལ་བ་བཏབ་པའི་མཐུ་ལ་བརྟེན་ནས། བླ་མའི་
སྐུ་གསུང་ཐུགས་ཀྱི་བྱིན་རླབས་རང་གི་ལུས་ངག་སེམས་ལ་མྱུར་དུ་འཇུག་པར་
ཤོག་ཅིག །ཅེས་བྱ་སྟེ། བཤེས་གཉེན་བསྟེན་པའི་ཁྲིད་བསྟན་ཟིན་ཏོ། །
༈ ས་བཅད་གཉིས་པ་བྱང་ཆུབ་སྒྲུབ་པའི་རྟེན་དལ་འབྱོར་རྙེད་དཀའ་བ་
བསམ་པ་ལ་བཞི། དལ་འབྱོར་གྱི་རང་བཞིན་ངོས་བཟུང་བ། དེ་རྙེད་དཀའ་བ་
བསམ་པ། རྙེད་པ་ཆུད་མི་གསན་པར་དོན་ལ་བསྐུལ་བ། རྙེད་པའི་ཕན་ཡོན་
བསྟན་པའོ།།
དང་པོ་ལ་གཉིས། དལ་འབྱོར་བཅོ་བརྒྱད། ཞར་བྱུང་ལས་སྐལ་བདུན་ངོས་
བཟུང་བའོ། །དང་པོ་ལ་གཉིས། མདོར་བསྟན་དང་། རྒྱས་བཤད་དོ། །དང་པོ་
ནི། བླ་མེད་བྱང་ཆུབ་སྒྲུབ་པའི་རྟེན་བཟང་པོ། དལ་བ་བརྒྱད་དང་འབྱོར་བ་བཅུ་
ལ་སོགས།། ཡོན་ཏན་བཅོ་བརྒྱད་ལྡན་པའི་མི་ལུས་འདི། ཤིན་ཏུ་རྙེད་དཀའ་བྱང་
ཆུབ་བསྒྲུབ་པར་བྱ།། ཞེས་གསུངས་ཏེ། བསྒྲུབ་བྱ་མཐར་ཐུག་པས་ན་བླ་ན་མེད་
པ་སྟེ། དེའི་གོང་ན་གཞན་མེད་པའི་བྱང་ཆུབ་གང་ཡིན་པ་དེ་ཉིད་སྒྲུབ་པའི་རྟེན་
ནི ལུས་བཟང་པོ་མི་ཁོམ་པ་བརྒྱད་སྤངས་པས་དལ་བ་བརྒྱད་དང་། རང་གི་འབྱོར་
པ་ལྔ་གཞན་གྱི་འབྱོར་པ་ལྔ་དང་བཅུ་ལ་སོགས་ཡོན་ཏན་བཅོ་བརྒྱད་དང་ལྡན་པའི་
མི་ལུས་རིན་པོ་ཆེ་འདི་ཉིད་ལ་བརྟེན་ནས་བསྒྲུབ་དགོས་ཀྱི། རྟེན་འདི་འདྲ་ཤིན་
ཏུ་རྙེད་པར་དཀའ་བ་འོག་ནས་དཔེ་རྒྱུ་གྲངས་གསུམ་གྱི་སྒོ་ནས་བཤད་པར་འགྱུར་
པ་ལྟར་ལགས་པས། དེ་བས་ན་བྱུང་ཆུབ་སྒྲུབ་པ་ལ་སྙིང་ནས་འབད་པར་བྱ་སྟེ།
མདོ་ལས། དལ་འབྱོར་ཐོབ་དུས་བྱང་ཆུབ་མ་བསྒྲུབ་ན།། གཙང་མ་མི་ལུས་ཐོབ་
པ་ཅི་ལ་ཕན།། ཞེས་གསུངས། གཉིས་པ་ལ་གཉིས། དལ་བ་བརྒྱད་དང་འབྱོར་
པ་བཅུ་ངོས་བཟུང་བའོ། །དང་པོ་ནི། འབུམ་ལས། མི་ཁོམ་གནས་བརྒྱུད་དགེ་
86



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
སྤྱོད་སྐལ་མི་ལྡན། ཞེས་མི་ཁོམ་བརྒྱད་དུ་སྐྱེས་ན། དགེ་བ་སྤྱོད་པའི་སྐལ་བ་མི་ལྡན་
པས་མི་ཁོམ་པའོ། །དེ་ལས་ལྡོག་པ་ནི་དལ་བ་ཞེས་བྱ་བ་ལ། མི་དལ་ཞིང་མི་ཁོམ་
པའི་གནས་བརྒྱད་ནི། ཕྱིའི་མི་ཁོམ་པ་བཞི། ནང་གི་མི་ཁོམ་པ་བཞི་དང་བརྒྱུད་
དོ། །དང་པོ་ནི། སློབ་དཔོན་དྲན་པས། ངན་སོང་གསུམ་དང་ཚེ་རིང་ལྷ། ཞེས་
པ་ལས། དམྱལ་བ་པ་རྣམས་ཚ་གྲང་གི་སྡུག་བསྔལ་ཁོར་ཡུག་ཏུ་སྤྱད་དགོས་པས་
བྱང་ཆུབ་སྒྲུབ་མི་ཁོམ། ཡི་དྭགས་རྣམས་བཀྲེས་སྐོམ་གྱི་སྡུག་བསྔལ་ཟད་མི་ཤེས་
པ་ཉམས་སུ་མྱོང་ནས་བྱང་ཆུབ་སྒྲུབ་མི་ཁོམ། བྱོལ་སོང་རྣམས་གླེན་ལྐུགས་དང་
བཀོལ་སྤྱོད་ཀྱི་སྡུག་བསྔལ་གྱིས་གཡེངས་ཏེ་བྱང་ཆུབ་བསྒྲུབ་མི་ཁོམ། འདོད་ལྷ་
ཚེ་རིང་པོ་ཞེས་རོ་སྟོད་ལྷ་ལ་རོ་སྨད་ལས་དབང་གིས་བྲག་ཏུ་ཡོད་པ་དང་
། གཟུགས་
ཁམས་ཀྱི་འབྲས་བུ་ཆེ་བའི་ཁྲོད་ན་འདུ་ཤེས་མེད་པའི་ལྷ་ཞེས་བྱ་བ་སྐྱེ་དང་འཆི་
བའི་ཚེ་མ་གཏོགས་སེམས་དང་སེམས་བྱུང་གི་རྟོག་པ་འགག་ནས་བྱང་ཆུབ་སྒྲུབ་
མི་ཁོམ་པ་དང་བཞི་ནི། མི་མ་ཡིན་པས་ན་ཕྱིའི་མི་ཁོམ་པ་ཞེས་ཟེར། གཉིས་པ་
ནི། སློབ་དཔོན་དྲན་པས། མཐའ་འཁོབ་ཀླ་ཀློ་ལོག་ལྟར་སྐྱེས།། སངས་རྒྱས་ཀྱིས་
ཞིང་སྟོང་པའོ། །དིག་པ་ལྐུགས་པ་མི་ཁོམ་བརྒྱད།། ཅེས་སངས་རྒྱས་མ་བྱོན་པའི་
ཞིང་ཁམས་སྟོང་པར་སྐྱེས་ན་སྟོན་པ་མེད་པས་བོན་གྱི་སྣང་བ་དང་བྲལ་ཏེ། དགེ་
སྡིག་ངོ་མི་ཤེས་པས་བྱང་ཆུབ་སྒྲུབ་མི་ཁོམ། མཐའ་འཁོབ་དང་ཀླ་ཀློར་སྐྱེས་ན།
མཐའ་འཁོབ་སྟོང་དང་ལྔ་བརྒྱ་ཡོད་པར་བཤད་པ་རྣམས་དང་
། ཀླ་ཀློ་ཞེས་པ་མོན་
དང་ཀློ་ཁ་ཁྲ་སོགས་སུ་བོན་ཞེས་སྒྲ་ཙམ་ཡང་ཐོས་མ་མྱོང་བས་བྱང་ཆུབ་སྒྲུབ་མི་
ཁོམ། དིག་པ་ཞེས་པ་སེམས་རྨོངས་པ་དང་ངག་ལྐུགས་པ་ལ་སོགས་དབང་པོ་མ་
ཚང་བར་སྐྱེས་ན། སངས་རྒྱས་ཀྱི་བསྟན་པ་དང་འཕྲད་ཀྱང་དབང་པོ་སྒོ་ལྔ་ལ་སྐྱོན་
ཞུགས་ནས་བྱང་ཆུབ་སྒྲུབ་མི་ཁོམ། ལོག་ལྟ་ཅན་ནི་ཕྱི་རོལ་པ་རྟག་ཆད་ཀྱི་གྲུབ་
37



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཐའ་འཛིན་པ་རྣམས་ཏེ། བོད་འདིར་གཤེན་རབ་ཀྱི་ཞབས་ཀྱིས་བཅག་པས་
མུ་སྟེགས་ཅན་དངོས་སུ་འཇུག་མི་ནུས་གསུངས་ཀྱང་། དེ་དང་ཆ་མཐུན་པའི་
རིགས་སུ་སྐྱེས་ན་རྒྱུད་ལོག་ལྟས་བསླད་ནས་བྱང་ཆུབ་བསྒྲུབ་མི་ཁོམ་པ་དང་བཞི་
ནི། མིར་གྱུར་པས་ན་ནང་གི་མི་ཁོམ་པ་ཞེས་ཟེར།
གཉིས་པ་ལ་གཉིས། རང་འབྱོར་དང་
། གཞན་འབྱོར་རོ། །དང་པོ་ནི། སློབ་
དཔོན་དྲན་པས། རང་འབྱོར་ལྔ་ནི་ཡུལ་གྱི་དབུས་སུ་སྐྱེས། མི་ལུས་ཐོབ་ཅིང་དབང་
པོ་སྒོ་ལྔ་ཚང་།། གནས་ཀྱིས་མ་བསྐལ་དུས་ཀྱིས་མ་བསྐལ་པའོ། །ཞེས་མི་ལུས་མ་
ཐོབ་ན་སངས་རྒྱས་སྒྲུབ་པའི་ཐབས་མེད་ཀྱང་། ད་རེས་རྙེད་པར་དཀའ་བ་མིའི་
ལུས་རྟེན་རྙེད། མི་ལུས་རྙེད་ཀྱང་ཡུལ་དབུས་སུ་མ་སྐྱེས་ན་མི་ཕན་ཡང་། ད་རེས་
བོད་གངས་ཅན་གྱི་ཞིང་། གཤེན་རབ་ཀྱི་ཞབས་ཀྱིས་བཅག་པའི་གནས། ཐེག་
ཆེན་གྱི་བསྟན་པ་ཉི་མ་ཤར་བ་ལྟར་བཞུགས་པའི་ཡུལ་འདིར་སྐྱེས། བསྟན་པ་ཡོད་
ནའང་རང་ལ་དབང་པོ་སྒོ་ལྔ་མ་ཚང་ན་བོན་སྒྲུབ་པའི་སྐལ་བ་དབེན་ནའང་།
ད་རེས་དབང་པོ་ལ་སྐྱོན་མ་ཞུགས་ཏེ་སྨྲ་ཤེས་དོན་གོ །དབང་པོ་ཚང་ཡང་དུས་
ཀྱིས་བསྐལ་ན་ལས་འཕྲོ་ངན་པའི་རྗེས་སྙེགས་ནས་མི་དགེ་བ་ལ་སྤྱད་ཅིང་བོན་ལ་
རྒྱབ་ཀྱིས་ཕྱོགས་པ་ལས། ད་རེས་དགེ་བ་ལ་མོས་པའི་བསམ་པ་སྐྱེས། གནས་ཀྱིས་
བསྐལ་ན་ཡོན་ཏན་གྱི་གནས་བསྟན་པ་ལ་མི་དད་ཅིང་བོན་ལ་ཡིད་མི་ཕྱོགས་ཀྱང་།
ད་རེས་བློ་ཁ་བོན་ལ་ཕྱོགས་པ་སྟེ། ལྔ་པོ་འདི་དག་རང་ངོ་ལ་ལྟོས་ནས་ཚང་དགོས་
པས་རང་འབྱོར་ཞེས་ཟེར།
གཉིས་པ་ནི། སློབ་དཔོན་དྲན་པས། སྟོན་པ་འཇིག་རྟེན་བྱོན་དང་དེས་བོན་
གསུངས། བསྟན་པ་ཡུན་དུ་གནས་ཤིང་སྒྲུབ་པའི་སྟོན་པ་ཡོད། སྟོན་པ་དེ་ཉིད་
སེམས་ཅན་དོན་ལ་བརྩེ་སེམས་ལྡན་པའོ། །ཞེས་སྟོན་པ་འཇིག་རྟེན་དུ་བྱོན་པའི་
88



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
སྒྲོན་བསྐལ་དང་མ་འཕྲད་ན་བོན་ཞེས་སྒྲ་ཙམ་ཡང་མི་གྲགས་ཤིང་། སྟོན་པ་འཇིག་
རྟེན་དུ་བྱོན་པའང་དཀོན་ཏེ། མཛོད་ལས། སྨག་རུམ་སྐད་རེ་གློག་འགྱུ་བཞིན།།
སངས་རྒྱས་འབྱུང་དཀོན་མུན་པ་མང་།། ཞེས་གསུངས་པ་ལྟར་ལ། ད་རེས་བསྐལ་
བཟང་སྒྲོན་མེ་ཅན་གྱི་བསྐལ་པའི་ཡ་ཐོག་རིང་མོའི་དུས་ཚེ་ལོ་བརྒྱ་པའི་སྟོན་པ་
བྱོན་པ་དང་འཕྲད། སྟོན་པ་བྱོན་པ་དེས་བོན་མ་གསུངས་ན་སྟོན་པ་མ་བྱོན་པ་
དང་ཁྱད་མེད་ཀྱང་། ད་རེས་སྟོན་པ་དེས་སེམས་ཅན་གང་ལ་གང་འདུལ་གྱི་བོན་
གྱི་སྒོ་མོ་བརྒྱད་ཁྲི་བཞི་སྟོང་གསུངས། བོན་བསྟན་པ་དེ་བསྟན་པ་ནུབ་ནས་ད་ལྟ་
མི་བཞུགས་ན་སངས་རྒྱས་སྒྲུབ་ཐབས་མ་མཆིས་ཀྱང་། ད་རེས་བསྟན་པ་གནས་
ཚད་ཀྱི་ཡུན་མ་རྫོགས་ཏེ་བསྟན་པ་ཡོད། བསྟན་པ་ཡོད་ནའང་རང་གིས་སྒྲུབས་
ཤིང་གཞན་ལ་སྟོན་པ་པོ་མེད་ན་མི་ཕན་ཀྱང་། ད་རེས་དེ་སྟོན་པའི་བཤེས་གཉེན་
བླ་མ་ཡང་བཞུགས་པ་དང་། རང་ལ་དེའི་རྗེས་སུ་འཇུག་པའི་སྟོབས་ཡོད། སྟོན་
པ་པོ་ཡོད་ནའང་དེའི་ཐུགས་རྗེས་རྗེས་སུ་མ་བཟུང་ན་བསྟན་པའི་སྒོར་མི་ཚུད་ཀྱང་།
ད་རེས་བོན་སྟོན་པའི་བླ་མ་དེ་ཉིད་སེམས་ཅན་གྱི་དོན་ལ་ཐུགས་བརྩེ་བ་ཆེན་པོ་
དང་ལྡན་ཏེ། ལྔ་པོ་འདི་དག་གཞན་རྐྱེན་ལ་ལྟོས་ནས་ཚང་དགོས་པས་ག་
འབྱོར་ཞེས་ཟེར།
གཉིས་པ་ནི། སེམས་ལུང་ལས། དལ་འབྱོར་ལས་སྐལ་པ་ལ་རིག་པ་ཐབས་
ཀྱིས་རྒྱུད། ཅེས་སེམས་ཉོན་མོངས་དུག་ལྔས་མ་དཀྲུག་པའམ། གཉེན་པོ་ཁྱད་
པར་ཅན་བསྟེན་པའི་སྒོ་ནས་དུག་ལྔ་འདུལ་ཐུབ་པ་ནི་སེམས་བདེ་བའི་ངང་ལ་འབྱོར་
བ། ལུས་འདུ་བའི་ནད་ཀྱིས་མ་དཀྲུག་པའམ། ན་ཚ་ལམ་དུ་སློང་ཐུབ་པ་ནི་ལུས་
སྙོམས་པའི་ངང་དུ་འབྱོར་བ། ཡིད་ལྷ་སྲིན་གྱི་ཧུར་པས་མ་དཀྲུག་པའམ། ལྷ་འདྲེའི་
གནོད་པས་མི་ཚུགས་པ་ནི་བྱིན་རླབས་རྫོང་གི་འབྱོར་པ། ཕས་ཀྱི་དགྲ་ཚོགས་ཀྱི་
8



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཚེ་བ་མེད་པའམ། དེའི་ཕྱོགས་སུ་ཡིད་མི་འབྲང་བར་སྲན་ཚུགས་པ་ནི། བཟོད་
པའི་དཔུང་གི་འབྱོར་པ། རགས་པ་འཁོར་བའི་ལྟ་སྤྱོད་ཀྱིས་མ་བཀོལ་ཅིང་ཡིད་
དགེ་བའི་ཕྱོགས་ལ་ཤེས་པ་གཏིང་ནས་ཟུགས་པ་ནི་ཆགས་མེད་ཀློང་གི་འབྱོར་པ།
སྔར་སྦྱངས་བའི་འཕྲོ་ཡོད་པས་བློ་རྣོ་ཞིང་རིག་པ་གསལ་བ་དང་། བླང་དོར་གྱི་
གནས་ལ་མ་རྨོངས་པ་ནི་ཤེས་རབ་ཡེ་ཤེས་ཀྱི་འབྱོར་པ། སྐལ་པ་དང་ཡང་ལྡན་
ཏེ་བོན་བསྒྲུབ་པ་བསམ་བཞིན་འགྲུབ་པ་དང་། སྒོ་གསུམ་འཁོར་བའི་བྱ་བས་དབེན་
པ་ནི་ཁོམས་དལ་སྐབས་ཀྱི་འབྱོར་པ་སྟེ། བདུན་པོ་འདི་དག་ཐེག་པ་ཆེན་པོ་འདིའི་
དོན་ཉམས་སུ་ལེན་པ་ལ་མེད་དུ་མི་རུང་བ་ཞིག་ཡིན་པ་ཁོ་བོས་རྟོགས་སོ།།
གཉིས་པ་ལ་གཉིས། མདོར་བསྟན། རྒྱས་བཤད་དོ། །དང་པོ་ནི། ཁམས་
གསུམ་རིགས་དྲུག་ཞིང་ཁམས་གྲངས་མང་ཡང་། འཛམ་གླིང་སོགས་ཁར་སྐྱེ་བ་
ཤིན་ཏུ་དཀའ། སྐྱེས་ཀྱང་གཙང་མ་མི་ལུས་རིན་པོ་ཆེ།། ཤིན་ཏུ་རྙེད་དཀའ་བྱང་
ཆུབ་བསྒྲུབ་པར་བྱ།། ཞེས་གསུངས་ཏེ། དེ་ལྟར་དལ་བ་བརྒྱད། འབྱོར་པ་བཅུ།
ལས་སྐལ་བདུན་ལ་སོགས་པའི་དལ་འབྱོར་གྱི་རང་བཞིན་ཉི་ཤུ་རྩ་ལྔ་པོ་འདི་དང་
ལྡན་པའི་མི་ལུས་ནི་ཤིན་ཏུ་རྙེད་དཀའ་སྟེ། དེ་ཡང་འདོད་ཁམས་སོགས་ཁམས་
གསུམ་དང་དམྱལ་བ་སོགས་རིགས་དྲུག་གི་ཞིང་ཁམས་དག་གྲངས་མང་ན་ཡང་།
དེའི་ནང་ནས་འཛམ་གླིང་སོག་ཁར་སྐྱེ་བ་ཤིན་ཏུ་ནས་ཀྱང་དཀའ། གལ་ཏེ་འཛམ་
གླིང་འདིར་སྐྱེས་ཀྱང་གཙང་མ་མི་ལུས་རྙེད་པ་དཀའ། མི་ལུས་རྙེད་ཀྱང་སངས་
རྒྱས་ཀྱི་བསྟན་པ་རིན་པོ་ཆེ་དང་འཕྲད་པ་ཤིན་ཏུ་དཀའ་སྟེ། མདོ་ལས། འཛམ་
གླིང་སོག་ཁར་སྐྱེ་བ་ཤིན་ཏུ་དཀའ། གཙང་མ་མི་ལུས་ཐོབ་པ་རབ་ཏུ་དཀོན། བདེར་
གཤེགས་ཞལ་མཐོང་བརྒྱ་ལ་རེ་འགའ་ཙམ། སྟོན་པའི་བཀའ་ནི་ཀུན་གྱི་ཐུན་མོང་
མིན།། ཅེས་གསུངས་པས་རྙེད་པར་དཀའ་བའི་ཚུལ་ལ་བསམ་ནས་བྱང་ཆུབ་སྒྲུབ་



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
པ་ལ་སྙིང་ནས་འབད་པར་བྱའོ། །སྙམ་དུ་བསམ།
གཉིས་པ་ལ་གསུམ། དཔེ་དང་། རྒྱུ་དང་། གྲངས་ཀྱི་སྒོ་ནས་རྙེད་དཀའ་བ་
བསམ་པའོ། །དང་པོ་ནི། དཔེར་ན་རྒྱ་མཚོ་ཆེར་གཡེང་གཉའ་ཤིང་གི། བུ་གར་
རུས་སྦལ་མགྲིན་པ་ཆུད་པ་དང་།། གྱང་ལོགས་དག་ལ་སྲན་མ་ཆགས་དཀའ་ལྟར།།
ཤིན་ཏུ་རྙེད་དཀའ་བྱང་ཆུབ་བསྒྲུབ་པར་བྱ།། ཞེས་གསུངས་ཏེ། དཔེར་ན་རྒྱ་མཚོ་
ཤིན་ཏུ་ཁ་ཞེང་ཆེ་བ་ལ་གསེར་གྱི་གཉའ་ཤིང་བུག་པ་གཅིག་པ་ཞིག་རླུང་གིས་
བསྐུལ་ཏེ་ཕྱོགས་ཀུན་ཏུ་གཡེང་བའི་ཚེ། རྒྱ་མཚོའི་གཏིང་དེར་རུས་སྦལ་ལོང་བ་
ཞིག་ཡོད་པ་དེ་ལོ་བརྒྱ་བརྒྱ་ན་མཚོ་ཁར་ལན་རེ་འོང་བ་ན། གཉའ་ཤིང་གི་བུ་གར་
རུས་སྦལ་གྱི་མགྲིན་པ་ཆུད་པ་དཀའ་བ་དང་། དེ་ལས་ཀྱང་ཆེས་གསལ་བའི་དཔེ།
གྱང་ལོགས་དག་ལ་སྲན་མ་གཏོར་བ་ཆགས་དཀའ་བ་ལྟར། དལ་འབྱོར་གྱི་མི་ལུས་
རིན་པོ་ཆེ་ཤིན་ཏུ་རྙེད་པར་དཀའ་བས་ན། སྙིང་ཐག་པ་ནས་བྱང་ཆུབ་བསྒྲུབ་པ་
ལ་འབད་པར་བྱའོ། །སྙམ་དུ་བསམ། གཉིས་པ་ནི། དལ་འབྱོར་རྒྱུ་ནི་ཚུལ་ཁྲིམས་
གཞི་བཟུང་ཞིང་། སྦྱིན་སོགས་གྲོགས་བསྐུལ་སྨོན་ལམ་མཚམས་སྦྱོར་བའི།། དགེ་
རྩེ་རྣམ་དག་སྔོན་དུ་འགྲོ་དགོས་པས།། ཤིན་ཏུ་རྙེད་དཀའ་བྱང་ཆུབ་བསྒྲུབ་པར་
བྱ།། ཞེས་གསུངས་ཏེ། དལ་འབྱོར་གྱི་མི་ལུས་རིན་པོ་ཆེ་ཐོབ་པ་ལ་རྒྱུ་ནི་ཕུན་སུམ་
ཚོགས་པ་གསུམ་སྔོན་དུ་བསགས་དགོས་ཏེ། དེ་ཡང་ཚུལ་ཁྲིམས་རྣམ་པར་དག་
པས་གཞི་བཟུང་ཞིང་། སྦྱིན་པ་སོགས་དགེ་རྩ་རླབས་པོ་ཆེས་གྲོགས་བསྐུལ་ཏེ།
སྨོན་ལམ་དྲི་མ་མེད་པས་མཚམས་སྦྱོར་བ་ལ་སོགས་པའི་དགེ་རྩ་རྣམ་པར་དག་པ་
སྔོན་དུ་འགྲོ་དགོས་པས་ན། འདི་འདྲའི་ལུས་རྟེན་བཟང་པོ་ཤིན་ཏུ་རྙེད་པར་
དཀའ་བས་བྱང་ཆུབ་བསྒྲུབ་པར་བྱའོ། །སྙམ་དུ་བསམ། གསུམ་པ་ནི། འགྲོ་བ་
དྲུག་གི་སེམས་ཅན་གྲངས་མང་བ།། བསམ་བརྗོད་བྲལ་བ་འདི་ལ་ལྟོས་ན་ནི། མི་
ངས་
91



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ་
ལུས་ཆོས་དང་འཕྲད་པ་ཉུང་བའི་ཕྱིར། ཤིན་ཏུ་རྙེད་དཀའི་བྱང་ཆུབ་བསྒྲུབ་པར་
བྱ།། ཞེས་གསུངས་ཏེ། དམྱལ་བ་སོགས་འགྲོ་བ་རིགས་དྲུག་གི་སེམས་ཅན་རྣམས་
ཤིན་ཏུ་གྲངས་མང་བ་དང་བསམ་ཞིང་བརྗོད་པ་དང་བྲལ་བ་འདི་ལ་ལྟོས་ན་ནི་
མི་ལུས་ཐོབ་ཅིང་དེ་ཉིད་ཆོས་དང་འཕྲད་པ་ཉུང་བ་སྟེ། རྫོགས་ཆེན་ནམ་མཁའ་
སྤྱི་གཅོད་ལས། གཟུགས་མེད་སེམས་ཅན་མཐོང་ཙམ་ན། གཟུགས་ཡོད་སེམས་
ཅན་སྲིད་པ་ཙམ།། གཟུགས་ཡོད་ཁ་འཐོར་མཐོང་ཙམ་ན། མི་ལུས་ཐོབ་པ་སྲིད་
པ་ཙམ། མི་ལུས་ཐོབ་པ་མཐོང་ཙམ་ན།། དལ་འབྱོར་ལྡན་པ་སྲིད་པ་ཙམ།། དལ་
འབྱོར་ལྡན་པ་མཐོང་ཙམ་ན། དགེ་བ་མཐར་ཕྱིན་སྲིད་པ་ཙམ།། ཞེས་གསུངས་
པའི་ཕྱིར། དལ་འབྱོར་ཚང་པའི་ལུས་རྟེན་ཤིན་ཏུ་རྙེད་པ་དཀའ་བས་སྙིང་ཐག་
པ་ནས་བྱང་ཆུབ་བསྒྲུབ་པ་ལ་བརྩོན་པར་བྱའོ། །སྙམ་དུ་བསམ། གསུམ་པ་ནི།
དལ་འབྱོར་ཐོབ་དུས་བྱང་ཆུབ་མ་བསྒྲུབ་ན། རྒྱ་མཚོའི་འགྲམ་དུ་སྐོམ་ནས་ཤི་བ་
དང་། ལོ་ཏོག་གསེབ་ཏུ་རྟོགས་པར་ཉལ་འདྲ་བས། ཤིན་ཏུ་རྙེད་དཀའ་བྱང་ཆུབ་
བསྒྲུབ་པར་བྱ། ཞེས་གསུངས་ཏེ། དལ་བ་བརྒྱད་འབྱོར་པ་བཅུ་ཚང་པའི་མི་ལུས་
འདི་ཐོབ་དུས་བླ་ན་མེད་པའི་བྱང་ཆུབ་མ་བསྒྲུབ་ན། དཔེར་ན་རྒྱ་མཚོའི་འགྲམ་
དུ་སྐོམ་ནས་ཤི་བ་དང་། ག་པུར་སྨན་སྡོང་རྩེ་རུ་ཚ་བའི་ནད་ཀྱིས་ཟིན་པ་དང་།
སྟོན་ཁའི་ལོ་ཏོག་གསེབ་ཏུ་རྟོགས་པར་ཉལ་བ་དང་འདྲ་བར་མདོ་ལས་གསུངས་
པས་ན། དལ་འབྱོར་ཚང་པའི་མི་ལུས་ནི་ཤིན་ཏུ་རྙེད་པར་དཀའ་བས་ན་བྱང་ཆུབ་
བསྒྲུབ་པར་བྱའོ། །སྙམ་དུ་བསམ། བཞི་པ་ནི། མི་ལུས་འདི་ནི་ཡིད་བཞིན་ནོར་
ལས་ལྷག འདི་འདྲ་རྙེད་པ་ད་རེས་ཙམ་ཡིན་པས། དོན་མེད་ཆུད་ཟོས་དབང་
དུ་མི་གཏོང་པར། དོན་ཡོད་སྒོ་གསུམ་དགེ་ལ་བརྩོན་པར་ཤོག །ཅེས་གསུངས་
ཏེ། དལ་འབྱོར་ལྡན་པའི་མི་ལུས་འདི་ནི་དཔེར་ན་ཡིད་བཞིན་གྱི་ནོར་བུ་ལས་ཀྱང་
92



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ཆེས་ཆེར་ལྷག་པ་སྟེ། ཡིད་བཞིན་ནོར་བུ་དེར་གསོལ་བ་
བ་བཏབ་ཀྱང་ཚེ་འདིའི་འདོད་
པའི་དོན་ཙམ་ལས། ཕྱི་མའི་བདེ་འབྲས་འབྱུང་བའི་གནས་མ་ཡིན་ཞིང་། དེ་ལས་
མི་ལུས་འདི་ལ་བརྟེན་ནས་གནས་སྐབས་མངོན་མཐོ་ལྷ་མིའི་བདེ་འབྲས་མཐར་
ཐུག་ངེས་ལེགས་རྣམ་མཁྱེན་གྱི་གོ་འཕང་རིན་པོ་ཆེ་རང་གིས་བསྒྲུབ་པར་ནུས་ན་
བདེ་བླག་ཏུ་བསྒྲུབ་པར་ཆོག་པས་ན། འདི་འདྲའི་ལུས་རྟེན་ཁྱད་པར་ཅན་རྙེད་
པ་ད་རེས་ཙམ་ཡིན་ཏེ། གཟེར་མིག་ལས། ཁམས་གསུམ་འཁོར་བར་སྐྱེས་པ་མཐའ་
ཡས་ཀྱང་།། གཙང་མ་མི་ལུས་ཐོབ་པ་ད་རེས་ཙམ། མི་ལུས་ཐོབ་པ་རྩིས་དང་གྲངས་
འདས་ཀྱང་།། སངས་རྒྱས་བསྟན་དང་མཇལ་བ་ད་རེས་ཙམ།། ཞེས་གསུངས་པས།
དོན་མེད་འཁོར་བའི་བྱ་བ་ལ་མི་ཚེ་ཟད་ཅིང་དལ་འབྱོར་ཆུད་ཟོས་བྱས་ན། དེ་
ལས་འགྱོད་པ་ཆེ་བ་མེད་པ་ཡིན་པས། ཚེ་འདིའི་དབང་དུ་མི་གཏོང་པར་དོན་ཡོད་
ངེས་པ་ཕྱི་མའི་བྱང་ཆུབ་བསྒྲུབ་པ་ལ་སྒོ་གསུམ་པོ་དགེ་བ་ལ་བརྩོན་པར་བྱའོ། །དེ་
ལྟར་བྱེད་ནུས་པར་ཤོག་ཅིག་སྙམ་དུ་བསམ།
༈ ས་བཅད་གསུམ་པ་ཚེ་མི་རྟག་པ་བསམ་པ་ལ་ལྔ། ཐུགས་དམ་བསྐུལ་ཏེ་
མདོར་བསྟན་པ། དེའི་དོན་རྒྱས་པར་བཤད་པ། དེ་ཀུན་ལ་ཁྱབ་པར་བསྟན་པ།
འཆི་བ་མངོན་འབྱུང་དུ་བསམ་པ། མི་རྟག་པ་བསྒོམས་པའི་ཕན་ཡོན་ནོ། །དང་
པོ་ནི། ཀྱེ་མ་བརྒྱུད་པའི་བླ་མ་རིན་པོ་ཆེ། ཁྱོད་ཀྱིས་མཁྱེན་དགོངས་བརྩེ་བས་འདིར་
གཟིགས་ཤིག སྡུག་བསྔལ་རྒྱ་མཚོར་བྱིང་རྣམས་སྙིང་རེ་རྗེ། མི་རྟག་རྒྱུད་ལ་སྐྱེ་
བར་བྱིན་གྱིས་རློབས། ཞེས་གསུངས་ཏེ། ཀྱེ་མ་ནི་ཡུལ་གོང་མ་ལ་མཁྱེན་པ་གསོལ་
བ་དང་།། འོག་མ་ལ་སྙིང་རྗེ་བསྐྱེད་པའི་སྒྲ་སྟེ། ཡུལ་གོང་མ་ནི། དགོངས་བརྡ་སྙན་
ཁུངས་ཀྱི་བརྒྱུད་པའི་བླ་མ་རྣམས་དང་། མཚུངས་མེད་དྲིན་ཆེན་རྩ་བའི་བླ་མ་རིན་
པོ་ཆེ་དེ་ཉིད་དེ། ཐུགས་རྗེ་ཅན་ཁྱེད་རྣམས་ཀྱི་མཁྱེན་པའི་ཡེ་ཤེས་ཀྱིས་དགོངས་
g



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ་
པ་དང་བརྩེ་བས་འདིར་གཟིགས་ཤིག །གང་ལ་གཟིགས་ན་ཡུལ་འོག་མ་སྡུག་བསྔལ་
ཆུ་བཞིའི་རྒྱ་མཚོ་ཆེན་པོར་བྱིང་པའི་འགྲོ་བ་རྣམས་ལ་སྟེ། དེ་དག་ཕྱི་ནང་སྣོད་
བཅུད་ཐམས་ཅད་མི་རྟག་པ་ལ་རྟག་པར་འཛིན་པ་སྙིང་རེ་རྗེ་བའི་གནས་སུ་གྱུར་
པ་སྟེ། མི་རྟག་རྒྱུད་ལ་སྐྱེ་བར་ཡུལ་མཆོག་རྣམ་པ་བཞིའི་བྱིན་གྱིས་རློབས་ཤིག །
སྙམ་དུ་བསམ།
གཉིས་པ་ལ་གསུམ། དོན་དང་། དཔེ་དང་། མ་ངེས་པར་བསམ་པའོ། །དང་
པོ་ལ་གཉིས། རགས་པ་དང་། ཕྲ་བའི་མི་རྟག་པའོ། །དང་པོ་གསུམ། ཕྱི་སྣོད་འཇིག་
ཚུལ། ནང་བཅུད་སྟོང་ཚུལ། དེ་དག་གི་དོན་བསྡུ་བའོ། །དང་པོ་ནི། ཕྱི་སྣོད་འཇིག་
རྟེན་མེ་ཆུ་རླུང་གིས་འཇིག ཅེས་གསུངས་ཏེ། གང་འཇིག་ན་ཕྱི་སྣོད་འཇིག་རྟེན་
འདི་འཇིག གང་གིས་འཇིག་ན་མེ་ཆུ་རླུང་གི་བསྐལ་པས་འཇིག །དུས་ནམ་གྱི་
ཚེ་འཇིག་ན་ད་ལྟའི་བསྐལ་བཟང་འགྲོ་བ་འདྲེན་པའི་སངས་རྒྱས་སྟོང་གི་བསྟན་
པ་རྫོགས་པའི་མཐར་འཇིག ཚུལ་ཇི་ལྟར་འཇིག་ན། མཛོད་ལས། གནམ་ལ་གསེར་
གྱི་ཉི་བདུན་ཤར།། རྫ་སོལ་མེ་བཏང་བཞིན་དུ་བསྲེག །ཅེས་ད་ལྟའི་ཉི་མ་འདི་བས་
དགུ་འགྱུར་གྱི་ཚ་བའི་ཉི་མ་བདུན་རིམ་གྱིས་ཤར་ནས་བསམ་གཏན་དང་པོའི་ལྷ་
གནས་མན་ཆད་རྫ་སོལ་མེ་བཏང་བ་བཞིན་དུ་བསྲེག །མེ་འཇིག་པ་བདུན་རྫོགས་
ནས། མཛོད་ལས། ཟླ་བ་དགུ་ཤར་ཆུ་ཀླུང་འཁྱིལ། ཞེས་ད་ལྟའི་ཟླ་བ་ལས་དགུ་
འགྱུར་གྱི་གྲང་བའི་ཟླ་བ་དགུ་རིམ་གྱིས་ཤར་བ་ལས་ཆར་བབས་ནས། བསམ་གཏན་
གཉིས་པའི་ལྷ་གནས་མན་ཆད་ལན་ཚྭ་ཆུས་བཤིག་པ་ལྟར་འཇིག དེ་ལྟར་ཆུས་
འཇིག་པ་བདུན་རྫོགས་ནས། འོག་གཞི་རླུང་རི་གྱེན་དུ་ལངས་ནས་བསམ་གཏན་
གསུམ་པའི་ལྷ་གནས་མན་ཆད་ག་པུར་ལ་རླུང་ཕོག་པ་བཞིན་དུ་འཇིག་ཅིང་སྟོངས་
པར་འགྱུར་བ་སྟེ། མཛོད་ལས། རླུང་དམར་རླུང་སྔོ་དགུ་ཡིས་གཏོར། ཞེས་གསུངས་
94



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
གཉིས་པ་ནི། ནང་བཅུད་སེམས་ཅན་ནད་མུག་མཚོན་གྱིས་སྟོངས། ཅེས་གསུངས་
ཏེ། གང་སྟོངས་ན་ནང་བཅུད་ཀྱི་སེམས་ཅན་རྣམས་སྟོངས། གང་གིས་སྟོངས་
ན་ནད་དང་མུ་གེ་དང་མཚོན་ལ་སོགས་བསྐལ་པའི་ཆ་ཕྲ་མོ་གསུམ་གྱིས་སྟོངས།
དུས་ནམ་གྱི་ཚེ་སྟོངས་ན་ཕྱི་སྣོད་འདི་མེ་ཆུ་རླུང་གསུམ་གྱིས་འཇིག་པའི་སྔོན་མི་
རྣམས་ཚེ་ལོ་བཅུ་ཐུབ་པའི་དུས་སུ་སྟོངས། ཚུལ་ཇི་ལྟར་སྟོངས་ན་ནད་བཞི་བརྒྱ་
རྩ་བཞི། བགེགས་སྟོང་ཕྲག་བརྒྱད་ཅུ། ཡེ་འགྲོག་སུམ་བརྒྱ་དྲུག་ཅུ་རྣམས་དུས་
གཅིག་འབྱུང་ནས་སེམས་ཅན་རྣམས་ནད་ཀྱིས་འཆི། དེ་ནས་མུག་གེ་ག་ཐུར།
རུས་ཀོང་དཀར་པོ། དམར་ནག་ཉིང་ཤ་ཅན་དང་གསུམ་རིམ་གྱིས་བྱུང་ནས་སེམས་
ཅན་ཕལ་ཆེར་འཆི། དེ་ནས་མཚོན་ཆའི་རིགས་ནམ་མཁའ་ལས་ཆར་བཞིན་དུ་
འབེབས། ས་གཞི་ལས་རྩི་བཞིན་དུ་སྐྱེ། ཐ་ན་མས་བུ་ལ་ཐལ་ལྕག་བརྒྱབ་པ་ཡན་
ཆད་མཚོན་དུ་གྱུར་ནས་སེམས་ཅན་མ་ལུས་པ་རླགས་པར་འགྱུར་ཏེ། མདོ་ལས།
ནང་བཅུད་སྐྱེ་འགྲོ་སྲོག་དབུགས་བསྡུས་པ་འདི།། གཏན་དུ་སྐྱེ་འཆི་མེད་པར་མི་
བརྟན་ཞིང་། ནད་དང་མུག་གེ་མཚོན་གྱི་བསྐལ་པས་འཇོམས།། ཞེས་གསུངས།
གསུམ་པ་ནི། སྣོད་བཅུད་རྟག་ཏུ་རེ་བ་སྙིང་རེ་རྗེ། མི་རྟག་རྒྱུད་ལ་སྐྱེ་བར་བྱིན་
གྱིས་རློབས།། ཞེས་གསུངས་ཏེ། དེ་ལྟར་ཕྱི་སྣོད་ནང་བཅུད་ཐམས་ཅད་མི་རྟག་
པའི་རང་བཞིན་ལ་རྟག་ཏུ་རེ་བ་ནི་སྙིང་རེ་རྗེ་བའི་གནས་སུ་གྱུར་པས་ན། མི་རྟག་
པ་རྒྱུད་ལ་སྐྱེ་བར་ཡུལ་མཆོག་རྣམ་པ་བཞིས་བྱིན་གྱིས་རློབས་ཤིག སྙམ་དུ་བསམ།
གཉིས་པ་ནི། དུས་རྣམས་འགྱུར་ཏེ་དབྱར་དགུན་སྟོན་དཔྱིད་ལ། དཔྱིད་ཞུ་དབྱར་
རྒྱས་སྟོན་སྨིན་དགུན་སྡུད་དེ།། སྣང་ཡུལ་རྟག་ཏུ་རེ་བ་སྙིང་རེ་རྗེ། མི་རྟག་རྒྱུད་ལ་
སྐྱེ་བར་བྱིན་གྱིས་རློབས།། ཞེས་གསུངས་ཏེ། དུས་རྣམས་འགྱུར་བས་ཕྱིའི་
ཡང་མི་རྟག་པ་ཡིན་ཏེ། དབྱར་དགུན་སྟོན་དཔྱིད་བཞི་ལས་དཔྱིད་ཀྱི་དུས་སུ་ས་
9



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཞི་འཁྲུགས་པ་ཡང་ཞུ་ནས་དྲོད་འབེབས། དབྱར་གྱི་དུས་སུ་ས་གཞི་ལས་རྩི་ཐོག་
དང་མེ་ཏོག་གི་རིགས་མང་པོ་སྐྱེ་ཞིང་རྒྱས། སྟོན་གྱི་དུས་སུ་རྩི་ཐོག་རྣམས་ལ་
འབྲས་བུ་སྨིན། དགུན་གྱི་དུས་སུ་འབྲས་བུ་རྣམས་སྡུད་དེ་སྣང་ཡུལ་ཐམས་ཅད་
མི་རྟག །དེ་བཞིན་དུ་ནང་བཅུད་ཀྱི་སེམས་ཅན་རྣམས་ཀྱང་། དང་པོ་སྐྱེས་ཤིང་
དར། བར་དུ་རྒས་ཤིང་འཁོགས། མཐའ་མ་ན་ཞིང་འཆི་སྟེ་མི་རྟག་པའི་རང་བཞིན་
ལས་མ་འདས། དེ་བས་ན་མི་རྟག་པ་ལ་རྟག་ཏུ་རེ་བ་སྙིང་རེ་རྗེ་བས། མི་རྟག་པ་
རྒྱུད་ལ་སྐྱེ་བར་ཡུལ་མཆོག་རྣམ་པ་བཞིས་བྱིན་གྱིས་རློབས་ཤིག སྙམ་དུ་བསམ།
གཉིས་པ་ནི། དུར་ཁྲོད་གླིང་དུ་བོར་བའི་མི་རོ་དང་།། ལ་ཁའི་རྒྱུ་སྐར་ཆུ་ཁའི་རྦ་
རླབས་གཡོ།། ལྗོན་ཤིང་སྐྱེ་འབོར་ཇི་བཞིན་སྙིང་རེ་རྗེ།། མི་རྟག་རྒྱུད་ལ་སྐྱེ་བར་བྱིན་
གྱིས་རློབས།། ཞེས་གསུངས་ཏེ། དུར་ཁྲོད་ཆེན་པོའི་གླིང་དུ་ཕྱོགས་ཐམས་ཅད
ནས་བོར་བའི་མི་རོ་མ་ཉམས་པ། ཉམས་པ། ཤ་ར་རི། པགས་པ་ལང་ལིང་། རུས་
པ་ཁྲལ་ཁྲོལ་དུ་གྱུར་པ་དེ་ལྟར་རང་ཉིད་ཀྱང་འགྱུར་བར་ངེས་པ་དང་། དེ་བཞིན་
དུ་ལ་ཁའི་རྒྱུ་སྐར་འཆར་ནུབ། ཆུ་ཁའི་རྦ་རླབས་གཡོ་འབྲི། ལྗོན་ཤིང་ལོ་འབྲས་
སྐྱེ་འབོར་བྱེད་པ་ཇི་བཞིན་དུ་རང་གི་ལུས་ལོངས་སྤྱོད། ཚེ་བསོད་ནམས། ཁ་རྗེ་
དབང་ཐང་ཐམས་ཅད་ཀྱང་སྐད་ཅིག་གིས་འགྱུར་བས། དེ་དག་ལ་རྟག་ཏུ་རེ་བ་
སྙིང་རེ་རྗེ་བའི་གནས་སུ་གྱུར་པས། མི་རྟག་པ་རྒྱུད་ལ་སྐྱེ་བར་ཡུལ་མཆོག་རྣམ་
པ་བཞིས་བྱིན་གྱིས་རློབས་ཤིག །སྙམ་དུ་བསམ། གསུམ་པ་ལ་བཞི། ཚེ་དང་།
རྐྱེན་དང་། གནས་དང་། དུས་མ་ངེས་པའོ། །དང་པོ་ནི། ལུས་ཅན་ལ་ལ་མ་ཡི་
མངལ་དུ་འཆི། དེ་བཞིན་བཙས་དང་བྱིས་པ་དར་རྒས་འཁོགས། ཚེ་ཚད་རིང་
ཐུང་ངེས་མེད་སྙིང་རེ་རྗེ། མི་རྟག་རྒྱུད་ལ་སྐྱེ་བར་བྱིན་གྱིས་རློབས། ཞེས་གསུངས་
ཏེ། སྒྱུ་མའི་ལུས་ཅན་དག་སྐྱེས་པ་ཙམ་ནས་འཆི་བའི་རང་བཞིན་ཡིན་ཏེ། དེ
96



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ཡང་ལ་ལ་མ་ཡི་མངལ་དུ་འཆི་བ་དང་། དེ་བཞིན་བཙས་མ་ཐག་དང་། བྱིས་པ་
དང་། དར་མ་དང་། དར་ཡོལ་དང་རྒས་ཤིང་འཁོགས་ནས་འཆི་བ་ལ་སོགས་ཚེ་
ཚད་རིང་ཐུང་ངེས་པ་མེད་དེ། དྲང་དོན་ལས། དང་པོ་མངལ་དུ་འཆི་དང་བཙས་
དང་གོག་ལ་འཆི། དར་དང་རྒས་ལ་སོགས་ཏེ་ནམ་འཆི་ཆ་ཡང་མེད། ཅེས་གསུངས་
པས། མི་རྟག་པ་ལ་རྟག་ཏུ་རེ་བ་སྙིང་རེ་རྗེ་བའི་གནས་སུ་གྱུར་པས། མི་རྟག་རྒྱུད་
ལ་སྐྱེ་བར་ཡུལ་མཆོག་རྣམ་པ་བཞིས་བྱིན་གྱིས་རློབས་ཤིག །སྙམ་དུ་བསམ། གཉིས་
པ་ནི། ལུས་ལ་ནད་རིགས་སུམ་བརྒྱ་དྲུག་ཅུ་དང༌། གློ་བུར་ཡེ་འདྲོག་འབྱུང་བའི་
རྐྱེན་གྱིས་གསོད། ཟས་སོགས་རྐྱེན་ལ་ངེས་མེད་སྙིང་རེ་རྗེ། མི་རྟག་རྒྱུད་ལ་སྐྱེ་བར་
བྱིན་གྱིས་རློབས། ཞེས་གསུངས་ཏེ། དེ་ལྟར་ནམ་འཆི་མ་ངེས་ལ་འཆི་རྐྱེན་མང་
སྟེ། ལུས་ལ་ནད་རིགས་སུམ་བརྒྱ་དྲུག་ཅུ་དང་། གློ་བུར་གྱི་རྐྱེན་དང་། ཡེ་འགྲོག་
བརྒྱད་ཅུ་དང་། མེ་ཆུ་ལ་སོགས་འབྱུང་བའི་རྐྱེན་གྱིས་གསོད་དམ། ནན་ཏར་འཆི་
བའི་དུས་ལ་བབ་པ་ན་ཟས་ཟོས་པ་སོགས་ཀྱང་འཆི་བའི་རྐྱེན་ལ་མི་འགྱུར་བའི་
ངེས་པ་མེད་དེ། དྲི་མེད་ལས། འཆི་རྐྱེན་མ་ངེས་ནད་མུག་དུག་དང་མཚོན།།
བུར་གླང་ཐབས་ལ་སོགས་སོ་སོར་མང་།། ཞེས་གསུངས་པས། མི་རྟག་པ་ལ་རྟག་
ཏུ་རེ་བ་སྙིང་རེ་རྗེ་བའི་གནས་སུ་གྱུར་པས། མི་རྟག་རྒྱུད་ལ་སྐྱེ་བར་ཡུལ་མཆོག་
རྣམ་པ་བཞིས་བྱིན་གྱིས་རློབས་ཤིག སྙམ་དུ་བསམ། གསུམ་པ་ནི། ས་ཕྱོགས་
མཐོ་དམན་ཉེ་དང་རིང་མེད་ཅིང་།། དེ་བཞིན་གཞི་བྱེས་རི་ལུང་ཁྱིམ་ཕྱི་ནང་། འཆི་
བའི་གནས་ལ་ངེས་མེད་སྙིང་རེ་རྗེ། མི་རྟག་རྒྱུད་ལ་སྐྱེ་བར་བྱིན་གྱིས་རློབས། ཞེས་
གསུངས་ཏེ། འཆི་བའི་དུས་ལ་བབ་ཚེ་ས་ཕྱོགས་གང་ན་འཆི་མི་ཤེས་ཏེ། མཐོ་བ་
མཁར་གྱི་རྩེར་འཆི་བ་འམ། དམའ་བ་ཁྱིམ་གྱི་ཤོད་དུ་འཆི་འམ། ཐག་ཉེ་བ་དང་
རིང་བ་སོགས་གང་དུ་འཆི་ངེས་པ་མེད་ཅིང་། དེ་བཞིན་དུ་གཞི་བྱེས་རི་ལུང་།
07



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཁྱིམ་ཕྱི་ནང་ལ་སོགས་འཆི་བའི་གནས་ལ་ངོས་བཟུང་མེད་པས། མི་རྟག་པ་ལ་རྟག་
ཏུ་རེ་བ་སྙིང་རེ་རྗེ་བའི་གནས་སུ་གྱུར་པ་སྟེ། མི་རྟག་རྒྱུད་ལ་སྐྱེ་བར་ཡུལ་མཆོག་
རྣམ་པ་བཞིས་བྱིན་གྱིས་རློབས་ཤིག །སྙམ་དུ་བསམ། བཞི་པ་ནི། ནམ་ཟླ་དབྱར་
དང་སྟོན་དང་དགུན་དང་དཔྱིད། དེ་བཞིན་ཉིན་མཚན་དུས་དྲུག་ལ་སོགས་པ།
འཆི་བའི་དུས་ལ་ངེས་མེད་སྙིང་རེ་རྗེ། མི་རྟག་རྒྱུད་ལ་སྐྱེ་བར་བྱིན་གྱིས་རློབས།
ཞེས་གསུངས་ཏེ། མདོ་ལས། འཆི་བའི་དུས་ལ་ངེས་པ་མ་མཆིས་ཏེ། དབྱར་དགུན་
སྟོན་དཔྱིད་སྔ་དྲོ་ཕྱི་འཕྲད་གུང་།། སྲོད་དང་ཐོ་རངས་ནམ་ལངས་ཉི་ཤར་དྲོས།།
ཉིན་མཚན་ཉལ་དང་ལོང་མེད་ཞིག་གིས་སྡུད།། ཅེས་འཆི་ངེས་པ་ལ་ནམ་འཆི་མ་
ངེས་ཏེ། དེ་ཡང་ནམ་ཟླ་དབྱར་དང་སྟོན་དང་དགུན་དང་དཔྱིད་ཁ་ལ་སོགས་སུ་
འཆི་འམ། དེ་བཞིན་དུ་ཉིན་དང་མཚན་དང་། ནམ་གུང་ཉིན་གུང་སྔ་དགུང་དུས་
དྲུག་ལ་སོགས་པ་འཆི་བའི་དུས་ལ་ངེས་པ་མེད་ཅིང་མི་རྟག་པ་ལ་རྟག་ཏུ་རེ་བ་སྙིང་
རེ་རྗེ་བས་མི་རྟག་པ་རྒྱུད་ལ་སྐྱེ་བར་དཀོན་མཆོག་རྣམ་པ་བཞིས་བྱིན་གྱིས་རློབས་
ཤིག །སྙམ་དུ་བསམ། གསུམ་པ་ནི། མཐོ་དམན་དྲག་ཞན་ཕྱུག་དབུལ་དགྲ་དང་
གཉེན། རང་བས་རྒས་དང་གཞོན་དང་ན་མཉམ་པ། གང་ཡང་མི་རྟག་རང་བཞིན་
སྙིང་རེ་རྗེ། མི་རྟག་རྒྱུད་ལ་སྐྱེ་བར་བྱིན་གྱིས་རློབས། ཞེས་གསུངས་ཏེ། མཐོ་བ་
མི་དཔོན་དམའ་བ་ལོངས་སྤྲང་། ཁས་དྲག་པ། ཁས་ཞན་པ། ནོར་ཕྱུག་པ། ལོངས་
སྤྱོད་དབུལ་བ། མི་མཛའ་བའི་དགྲ་དང་། མཛའ་བའི་གཉེན། རང་བས་རྒས་
པ་དང་། རང་བས་གཞོན་པ་དང་། རང་དང་ན་མཉམ་པ་ལ་སོགས་མདོར་ན་མཐོ་
མངའ་བདག་རྒྱལ་པོ་ནས། དམའ་འཇག་མའི་སྲིན་བུ་ཡན་ཆད་ལ་འཆི་བ་འོང་
ངེས་ཤིང་། སྐྱེ་འགྲོ་སེམས་ཅན་གང་ཡང་མི་རྟག་པའི་རང་བཞིན་དུ་གྱུར་པ་སྟེ།
མདོ་འདུས་ལས། འཆི་བདག་བདུད་ཀྱི་དུས་ཐེབ་ན།། རྒྱལ་པོའི་བཀའ་ལུང་ཕབ་
98



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ཏུ་མེད། རྗེ་རྒྱལ་ཉིད་ཀྱི་སྐུ་ཡང་འཆི། མཐུ་ཆེན་མཐུ་ཡིས་བཏུལ་དུ་མེད།། མཚོ་
མི་ལྷ་རབས་གཉན་ཀྱང་འཆི། གླུད་དཔོན་གླུད་ཀྱིས་བསླུ་རུ་མེད།། གཙོ་བོན་གྱེར་
མཁས་དེ་ཡང་འཆི། ཞེས་དང་། དེ་བས་འཆི་བདག་སྙིང་ནག་ཅན།། དབུ་ནག་
མི་ལ་སྙིང་མི་རྗེ།། ངོ་དམར་ཚ་ལ་སོ་མི་དཀར། ཚེ་མེད་ཆུང་མེད་ཀུན་ཀ་འཁྱེར།།
ཞེས་གསུངས་པས། མི་རྟག་པ་རྟག་ཏུ་རེ་བ་སྙིང་རེ་རྗེ་བས། མི་རྟག་རྒྱུད་ལ་སྐྱེ་
བར་དཀོན་མཆོག་རྣམ་པ་བཞིས་བྱིན་གྱིས་རློབས་ཤིག སྙམ་དུ་བསམ། བཞི་
པ་ནི། སྒྱུ་མའི་ལུས་བླང་སྡུག་བསྔལ་ན་ཚའི་རྒྱུ།། དུས་ལ་བབ་ཚེ་ཐ་མ་བཞི་རུ་
གཏུགས།། ཕྱི་མའི་སྡུག་བསྔལ་མྱོང་བ་སྙིང་རེ་རྗེ། མི་རྟག་རྒྱུད་ལ་སྐྱེ་བར་བྱིན་གྱིས་
རློབས།། ཞེས་གསུངས་ཏེ། སྒྱུ་མའི་ལུས་བླང་ཚད་ཐམས་ཅད་སྡུག་བསྔལ་དང་
ན་ཚའི་རྒྱུར་གྱུར་པས་ན། ནམ་ཞིག་འཆི་བའི་དུས་ལ་བབ་པའི་ཚེ། མལ་གྱི་ཐ་མ་
འཆི་བའི་ཉལ་ས་ན་ལྷུང་། གཏམ་གྱི་ཐ་མ་སྨྲེ་ངག་ཁ་ཆེམ་འཇོག གྲོགས་ཀྱི་ཐ་
མ་གཉེན་འདུན་གྱིས་མཐའ་ནས་བསྐོར། ཟས་ཀྱི་ཐ་མ་འཆི་ཆུ་དུར་བརྒྱག་ལ་ནན་
ཏན་བྱེད། འབྱུང་བཞིའི་ཕུང་པོ་རུ་འདུ་བའི་ནད་ཀྱིས་གཏུགས་ཏེ། མོ་གཏོ་སྨན་
སྤྱད་ཀྱིས་མི་བསླུ། ཉེ་འབྲེལ་དང་གྲོགས་ཀྱིས་མི་སྐྱོབ་རང་ལ་དབང་མེད། གཞན་
གྱིས་བྱ་ཐབས་བྲལ། སྒོ་གསུམ་ནད་ཀྱིས་གདུང་། ཟས་སྐོམ་གྱི་ཞེན་པ་བྲལ། ཕྱིས་
སོས་པར་རེ་ཡང་སོས་པའི་དུས་མེད་དེ། མདོ་འདུས་ལས། གཏོ་དང་དཔྱད་ཀྱིས་
ཕན་ཐོག་མེད།། ནང་པར་ཅུང་ཙམ་སོས་པར་སྨོན།། ནམ་མཁའ་སངས་ཡང་སོས་
རྒྱུ་མེད། ཞིམ་དགུ་དྲངས་ཡང་མགོ་མི་བཀྱག །མངར་བཅུ་དྲངས་ཡང་ཚུར་མི་
བལྟ། ཆུ་གཙང་མིན་པ་ཁར་མི་འགྲོ། ཤི་བ་ཡིད་ཀྱིས་ཤེས་ནས་ཁ་ཆེམ་བཞག །ལན་
གཅིག་ཙམ་ན་སྲོག་དབུགས་འཆད་ཅེས་གསུངས། དེའི་དུས་སུ་ལུས་མལ་དུ་ལྷུང་
ནས་ལྡང་མི་ནུས། འཆི་བ་ཚོར་བས་གདུང་བས་སྙིང་མི་དགའ། རང་དབང་ཡོད་
99



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་དུས་སུ་འཆི་ཁར་ཕན་པའི་དགེ་སྦྱོར་མ་འགྲུབ་སྙམ་དུ་འགྱོད་ནས། སེམས་
ལ་ཟུག་གཟེར་ལྡང་། བྲང་ལ་སྤུར་མོ་བཏབ། མིག་མཆི་མས་བཀང་། ངན་སོང་
གི་སྡུག་བསྔལ་དྲན། འཇིགས་སྐྲག་གི་སྣང་བ་ཤར། དེ་ཙམ་ན་འཆི་བདག་གི་བདུད་
དང་སྲོག་ལེན་གྱི་གཤེད་མས། མི་སྡུག་པའི་གཟུགས་བསྟན། རྣོ་བའི་མཚོན་ཕྱིར་
རྒྱོབ་རྒྱོབ་སོད་སོད་ཀྱི་ངང་ནས་འབྲོས་ས་དང་གབ་ས་མེད་པར། ཕྱི་མའི་གནས་
སུ་དེད་དེ་ངན་སོང་གི་སྡུག་བསྔལ་མྱོང་དགོས་པར་འབྱུང་བས། མི་རྟག་པ་ལ་རྟག་
ཏུ་རེ་བ་སྙིང་རེ་རྗེ་བས། མི་རྟག་རྒྱུད་ལ་སྐྱེ་བར་དཀོན་མཆོག་རྣམ་པ་བཞིས་བྱིན་
གྱིས་རློབས་ཤིག སྙམ་དུ་བསམ། དེ་བས་ན་རང་རེ་འཆི་བར་ངེས། ནམ་འཆི་
ཆ་མེད། འཆི་བ་ལ་གང་གིས་སྡོང་མི་ཐེབ། འཆི་ཁར་ཕན་པ་ནི་དམ་པའི་ལྷ་ཆོས་
ལས་མེད། ད་ལྟར་རང་དབང་ཡོད་པའི་དུས་འདིར་འཆི་ཁར་ཕན་པའི་དགེ་སྦྱོར་
ལ་བརྩོན་འགྲུས་བྱེད་དགོས། གཤེན་སྒོམ་གྱིས། གཞོན་པའི་དུས་ན་དགེ་སྦྱོར་
མི་དྲན་པར་འདུག་སྟེ། སྣང་བའི་ཕྱི་ན་འབྲང་བར་གདའ། རྒས་ནས་དྲན་པར་
གདའ་སྟེ་མི་ནུས་པར་གདའ། འཆི་ཁར་དགེ་སྦྱོར་མ་བྱས་པ་ལ་འགྱོད་ཀྱིན་གདའ་
སྟེ་འཕྱིས་ནས་གདའ། བར་དོར་ཡི་མུག་པར་གདའ་སྟེ་སྡུག་བསྔལ་གྱིས་མི་གཏོང་
བར་གདའ། ཞེས་དང་། འཆི་མནོ་བ་རང་ཀུན་ལ་གདའ་སྟེ། འཆི་གྲབས་མི་བྱེད་
པ་དེ་སྙིང་མི་དགའ་བར་གདའ་གསུངས། དེས་ན་འཆི་བ་བྱ་བ་ཐག་རིང་བ་ན་
ཡོད་པ་མ་ཡིན་པས། འཆི་བ་ཕྱིས་འཇོག་མི་བྱེད་པར་ནམ་འཆི་ངེས་མེད་ཀྱི་འདུ་
ཤེས་རྒྱུད་ལ་སྐྱེས་ནས། ད་རེས་ཀྱི་ཚེ་ཞབས་འདི་ལ་བཙན་ས་ཟིན་པ་ཞིག་བྱེད་
པ་ཅིས་ཀྱང་གལ་ཆེ། འཆི་བ་མི་དྲན་ཅིང་དགེ་སྦྱོར་མི་བྱེད་པ། འདྲེས་མ་བརླམས་
པའི་སྨྱོན་པ། རྐང་བཞི་མི་འཛུགས་པའི་བྱོལ་སོང་། དབུགས་མ་ཆད་པའི་རོ་ཡིན་
ནོ། །ལྔ་པ་ནི། འདུ་ཤེས་མཆོག་གྱུར་འཆི་བ་མི་རྟག་པ།། བསྒོམས་ན་དགེ་བྱེད་ཐ་
00



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
མ་འབྲིང་རབ་དང་། ཡང་རབ་མངོན་འཚང་རྒྱ་བར་བྱེད་པའི་ཐབས།། བདག་
རྒྱུད་སྨིན་ཅིང་གཞན་རྒྱུད་ཁྲོལ་བར་ཤོག །ཅེས་གསུངས་ཏེ། ནང་པ་སངས་རྒྱས་
པའི་འདུ་ཤེས་ཐམས་ཅད་ཀྱི་ནང་ནས་མཆོག་ཏུ་གྱུར་པ་འཆི་བ་མི་རྟག་པ་སྒོམ་
པ་འདི་ཡིན་པས། འདི་རྒྱུད་ལ་མ་སྐྱེས་ན་དགེ་བྱེད་གཟུགས་བརྙན་ཙམ་ལས་མི་
འོང་སྟེ། དཔེར་ན་བསམ་
བསམ་ཡས་རྒྱས་པོ་ལ་བླ་ཆེན་པོས་མི་རྟག་པ་བསྒོམ་དུ་བཅུག་
པས། ཁས་མི་རྟག་པ་ཟེར་གྱིན་ལག་རྐུ་བྱེད། ཁས་མི་རྟག་པ་ཟེར་གྱིན་ཤིག་འཆའ་
བ་ལྟ་བུ་ཡིན། མི་རྟག་པ་རྒྱུད་ལ་སྐྱེས་ན་དགེ་བྱེད་ཐ་མ་འབྲིང་དུ་འགྱུར། འབྲིང་
རབ་ཏུ་འགྱུར་བ་དང་། རབ་ཡང་རབ་ཏུ་འགྱུར་བ་དང་། ཡང་རབ་མངོན་པར་
རྫོགས་པར་འཚང་རྒྱུ་བར་བྱེད་པའི་ཐབས་ཀྱི་མཆོག་ཏུ་འགྲོ་ཞིང་། བདག་རྒྱུད་
སྨིན་ཅིང་གཞན་རྒྱུད་ཁྲོལ་བ་ལ་སོགས་པའི་ས་ལམ་གྱི་ཡོན་ཏན་མང་པོ་ཐོབ་པར་
འགྱུར་བས། མི་རྟག་པ་རྒྱུད་ལ་སྐྱེ་བར་ཤོག་ཅིག སྙམ་དུ་བསམ།།
༈ ས་བཅད་བཞི་པ་འཁོར་བའི་ཉེས་དམིགས་བསམ་པ་ལ་བཞི། ཐུགས་
དམ་བསྐུལ་ཏེ་མདོར་བསྟན་པ། དེའི་དོན་རྒྱས་པར་བཤད་པ། དེ་དག་གི་དོན་
བསྡུ་བ། སྨོན་ལམ་གྱིས་མཚམས་སྦྱར་བའོ། །དང་པོ་ནི། འཁོར་བའི་འཇིགས་
པ་སྐྱོབ་པའི་ཐུགས་རྗེ་ཅན།། བླ་མ་དཀོན་མཆོག་གཟིགས་པ་མི་རལ་བས།། སྡུག་
བསྔལ་སྲིད་མཚོར་སྤྱོད་ལ་རབ་འཇིགས་ནས།། འཁོར་བའི་ཉེས་དམིགས་ཤེས་པར་
བྱིན་གྱིས་རློབས།། ཞེས་གསུངས་ཏེ། དེ་ལྟར་འཆི་བ་མི་རྟག་པ་བྱུང་བའི་འོག་ཏུ་
མེ་ཤི་ནས་དུ་བ་ཆད་པའམ། ཆུ་སྐམ་ནས་རླན་མེད་པ་ལྟ་བུ་མ་ཡིན། ལུས་ཞིག་
ཀྱང་སེམས་མེད་དུ་མི་འགྲོ་བས་སྐྱེ་བ་ཞིག་ལེན་དགོས། སྐྱེ་བ་བླངས་ཕྱིན་ཆད་
འཁོར་བའི་གནས་ལས་མ་འདས་ལ། སྤྱིར་འཁོར་བ་ཞེས་པ། དྲི་མེད་ལས། གཅིག་
ནས་གཅིག་བརྒྱུད་ཟོ་ཆུའི་རྒྱུན་མ་འདྲ།། གཅིག་ནས་གཅིག་འཁོར་ཤིང་རྟའི་
01



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཕང་ལོ་འདྲ། ཞེས་པ་སྟེ། དེ་ལྟ་བུའི་འཁོར་བའི་གནས་འདིར་འཁྱམས་པའི་
འགྲོ་བ་རྣམས་འཇིགས་པ་དུ་མས་མནར་བ་ལས། སྐྱོབ་པར་ནུས་པའི་ཐུགས་རྗེ་
ཅན་བླ་མ་དཀོན་མཆོག་གི་གཟིགས་པ་མི་རལ་བས། སྡུག་བསྔལ་གསུམ་གྱི་རང་
བཞིན་བཟོད་དཀའ་ཞིང་རྒྱུན་རིང་བའི་སྲིད་པའི་རྒྱུ་མཚོ་ཆེན་པོ་འདིར་སྤྱོད་ཅིང་
སྦྱོང་བ་ལ། རབ་ཏུ་འཇིགས་ཤིང་སྐྲག་ནས་འཁོར་བའི་ཉེས་དམིགས་ཤེས་པར་
བྱིན་གྱིས་རློབས་ཤིག་སྙམ་དུ་བསམ།
གཉིས་པ་ལ་གཉིས། ངན་སོང་དང་། མཐོ་རིས་ཀྱི་སྡུག་བསྔལ་བསམ་པའོ། །དང་
པོ་ལ་གསུམ། དམྱལ་བ། ཡི་དྭགས། བྱོལ་སོང་གི་སྡུག་བསྔལ་བསམ་པའོ།།
དང་པོ་ལ་གསུམ། མདོར་བསྟན་པ། རྒྱས་པར་བཤད་པ། དོན་བསྡུ་བའོ། །དང་
པོ་ནི། དམྱལ་བ་སྤྱི་སྡེ་བཞི་དང་སྒོས་བཅོ་བརྒྱད། ལྷག་པའི་སྡུག་བསྔལ་བཞི་བཞི་
བཅུ་དྲུག་སོགས། ཞེས་གསུངས་ཏེ། དམྱལ་བ་ལ་སྤྱི་ཡི་སྡེ་རིགས་ཀྱིས་ཕྱེས་ན།
ཚ་དམྱལ། ཉེ་འཁོར། གྲང་དམྱལ། ཉི་ཚེ་བཞི་དང་། སྒོས་རིགས་ཀྱིས་ཕྱེས་ན་
ཚ་དམྱལ་བརྒྱུད། ལྷག་པའི་སྡུག་བསྔལ་བཞི་བཞི་བཅུ་དྲུག་སོགས་དང་། གྲང་དམྱལ་
བརྒྱད་ཉི་ཚེ་བ་དང་བཅོ་བརྒྱད་ཡོད་པའོ། །གཉིས་པ་ལ་བཞི། ཚ་དམྱལ། ཉེ་འཁོར།
གྲང་དམྱལ། ཉི་ཚེ་བའི་སྡུག་བསྔལ་བསམ་པའོ། །དང་པོ་ནི། དམྱལ་བ་གང་ན་
ཡོད་ཅེ་ན། མཚོ་མ་པང་ནས་མར་གཞོལ་བའི་དཔག་ཚད་སྟོང་ཕྲག་ཉི་ཤུའི་སོ་ན་
མནར་མེད་ཡོད་པར་མཛོད་ལས་བཤད་དོ། །དེ་ཡང་སྤྱི་ཁྱབ་ཏུ་འོག་ལྕགས་སྲེག་
གི་ཐང་། སྟེང་མེ་རི་མེ་དཔུང་མཐའ་མེ་ལྕེའི་རྭ་བས་བསྐོར་བ་སྟེ། ཡང་སོས་ནས་
མནར་མེད་ཀྱི་བར་ཡས་ནས་མར་རིམ་བཞིན་གནས་པ་ལ། ཐོག་མར་ཡང་སོས་
ནི། དེར་ཡོད་པའི་སེམས་ཅན་ཀུན་ལྕགས་བསྲེགས་ཀྱི་གཞི་མའི་སྟེང་དུ་འདུས་
ནས། ལས་དབང་གིས་ལག་ནང་དུ་དམྱལ་བའི་མཚོན་ཆ་མང་པོ་རང་བབ་ཏུ་བྱུང་
102



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
བ་གཅིག་གིས་གཅིག་ལ་བསྣུན་ནས་ཐམས་ཅད་ཤི་བ་དང༌། ཡང་སོས་པར་གྱུར་
ཅིག་གི་སྒྲ་གྲགས་པ་ཙམ་གྱིས་ཕྱིར་ལྡང་ནས་སྔར་བཞིན་འཐབ་པ་དང་། ཐིག་ནག་
པ། ལུས་ལ་ཐིག་ནག་པོ་སུམ་ཅུ་རྩ་གཉིས་ལ་སོགས་བཏབ་པའི་སྟེང་ནས་ལྕགས་
ཀྱི་སོག་ལེ་མེ་འབར་བས་འདྲ་ཞིང་གཅོད་པ་དང་། བསྡུས་འཇོམས་པ། རི་ར་ལུག་
གི་གདོང་པ་འདྲ་བའི་བར་དུ་ལུས་བཙིར་ཞིང་སྒོ་དགུ་ནས་ཁྲག་གི་རྒྱུན་འབེབས་
པ་དང་། ཡང་ལྕགས་ཀྱི་གཏུན་ཁུང་ནང་དུ་བླུག་ནས་ལྕགས་ཀྱི་ཐོ་བ་མེ་འབར་
བས་བརྡུང་བ་དང་། ཡང་ལྕགས་ཀྱི་འཕྲུལ་འཁོར་འབར་བའི་ནང་དུ་ལུས་བཙིར་
བ་དང་། ངུ་འབོད་པ། ལྕགས་བསྲེགས་ཀྱི་ཁང་པའི་ནང་དུ་མེས་བསྲེགས་པ་དང་།
ངུ་འབོད་ཆེན་པོ། དེ་ལྟ་བུའི་ལྕགས་ཁང་གཉིས་རིམ་གྱི་ནང་དུ་སྲེག་པ་དང་། ཚ་
བ་པ། ཁྲོ་ལྕགས་ཀྱི་ཟངས་ཆེན་པོའི་ནང་ཁྲོ་ཆུ་འབར་བའི་ཀློང་དུ་འཚོད་པ་དང་།
ཡང་ལྕགས་ཀྱི་སླ་ང་འབར་བའི་ནང་དུ་རྔོས་ཤིང་སྲེགས་པ་དང་། ཡང་ལྕགས་ཀྱི་
གཞི་མ་འབར་བའི་སྟེང་དུ་ལྕགས་ཀྱི་ཐོ་བས་བརྡུང་བ་དང་། ཡང་ལྕགས་ཀྱི་གསལ་
ཤིང་འབར་བ་འཕོང་ནས་བསྣུན་ཏེ་སྤྱི་བོར་ཐལ་མར་འབྱིན་པ། ཚ་བ་ཆེན་པོ།
སྡུག་བསྔལ་སྔ་མའི་སྟེང་དུ་ལྕགས་ཀྱི་གསལ་ཤིང་རྩེ་གསུམ་པ་སྔར་ལྟར་འཕོང་ནས་
བསྟུན་ཏེ་འཕྲག་པ་གཡས་གཡོན་དང་སྤྱི་བོར་འབྱིན་པ། ཡང་ལྕགས་བསྲེགས་
ལེབ་མོས་ལུས་མགོ་མཇུག་ཀུན་དཀྲི་བ་དང་། མནར་མེད་པ། ལྕགས་ཁྱིམ་མེ་འབར་
བ་དགུ་རིམ་གྱི་ནང་དུ་ལུས་དང་མེ་དབྱེར་མེད་དུ་སྲེགས་པ་དང་སྐབས་རེ་ལ་མེ་
སྒོ་ཅུང་ཟད་རེ་ཕྱེ་བས་བྲོས་པ་དང་། དམྱལ་བ་སྔ་མ་བདུན་པོའི་སྡུག་བསྔལ་ཀྱང་
ཚང་བ་མྱོང་བར་འགྱུར་ཏེ། ཁྲོ་རྒྱུད་ལས། སེམས་ཅན་དམྱལ་བ་མནར་མེད་དེ།།
ཡང་སོས་ཐིག་ནག་ངུ་འབོད་དང༌།། བསྡུས་འཇོམ་ལ་སོགས་སྡུག་བསྔལ་མྱོང་།།
ཞེས་གསུངས། ཚེ་ཚད་ནི། མཛོད་ལས། མི་རྣམས་ལོ་ནི་ལྔ་བཅུ་ལ། རྒྱལ་ཆེན་
03



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རིགས་བཞིའི་ཉིན་ཞག་གཅིག །དེར་བརྩིས་རང་ལོ་ལྔ་བརྒྱའོ། །བརྒྱ་ལ་གཅིག་
བརྩིས་སྟོང་དུ་ནི།། གོང་མ་བཞི་ཀ་གཉིས་འགྱུར་རོ། །ཡང་སོས་ལ་སོགས་གོ་རིམ་
བཞིན། འདོད་ལྷའི་ཚེ་དང་ཉིན་ཞག་མཉམ། ཞེས་མི་ལོ་ལྔ་བཅུ་རྒྱལ་ཆེན་རིགས་
བཞིའི་ཞག་གཅིག དེ་ལྟར་བརྩིས་པའི་ལྷའི་ལོ་ལྔ་བརྒྱ། དམྱལ་བ་ཡང་སོས་པའི་
ཞག་གཅིག་སྟེ། དམྱལ་བ་ཡང་སོས་པ་རང་གི་ལོ་ལྔ་བརྒྱར་སྡུག་བསྔལ་སྦྱང་བའོ། །དེ་
ལ་མི་ལོ་ཁྲག་ཁྲིག་གཅིག་ཐེར་འབུམ་ཆེན་པོ་དྲུག་ཐེར་འབུམ་གཉིས་ཡོད་དོ། །འོག་
མ་ཚ་བ་ཡན་ཆད་རིམ་གྱིས་ལོག་པོར་འཕར་བ་སྟེ། དེ་ཡང་ཡང་སོས་པའི་ཚེ་ཚད་
གཉིས་འགྱུར་ཐིག་ནག་པའི་ཚེ་ཚད། དེ་གཉིས་འགྱུར་བསྡུས་འཇོམས་པའི་ཚེ་
ཚད་རིམ་གྱིས་འགྱུར་རོ། །ཚ་བ་ཆེན་པོ་དང་མནར་མེད་པ་ནི། མཛོད་ལས། ཚ་
བ་ཆེན་པོའི་དུ་ཏིའི་ཚེ།། བར་གྱི་བསྐལ་པ་ཕྱེད་དུ་གནས།། རྟ་བརྒྱས་འཁོར་བའི་
དོང་དག་ལ། འདོད་ལྷ་རྒྱལ་ཆེན་ཞག་རེ་བཞིན། རྡེའུ་རེ་བསྐུར་བས་ཁེངས་གྱུར་
མནར་མེད་དམྱལ་བའི་ཚེ་ཚད་ཡིན། ཞེས་སོ། །ཚ་བའི་ཚད་ནི། མདོ་ལས།
འཇིག་རྟེན་འདིའི་མེ་ནི་རེ་ཞིག་མེའོ་ཙམ། འདི་བས་དམྱལ་བའི་མེ་དཔུང་དགུ་
འགྱུར་ཙམ་གྱིས་ཚ། དཔེར་ན་སྲ་བརྟན་ལྕགས་ཀྱི་ཐུ་ལུམ་བསྐྱུར་ན་ཡང་། སྐད་
ཅིག་ཡུད་ལ་མར་ཁུ་བཞིན་དུ་འཇུ། ཞེས་གསུངས། གཉིས་པ་ནི། མཛོད་ལས།
དེ་དག་གི་ནི་ཕྱོགས་བཞི་ན། མེ་མར་མུར་དང་རོ་མྱག་འདམ།། རལ་ཀྱུ་ཐལ་ཚན་
ཆུ་བོ་ཡོད།། ཞེས་དམྱལ་བ་མནར་མེད་པའི་ཕྱོགས་བཞིའི་སོ་སོ་ན།། མེ་མར་མུར་
གྱི་འོབས་རེ། རོ་མྱག་གི་འདམ་རེ། རལ་ཀྱུའི་ཚལ་རེ། ཐལ་ཚན་ཆུ་བོ་རེ་དང་བཞི་
རེ་ཡོད་པས། དམྱལ་བ་མནར་མེད་པ་ལས་སྲབ་པ་ན། ཕྱོགས་བཞི་ནས་མེ་སྒོ་བཞི་
ཕྱེས་པ་ལ། བྱང་སྒོ་ལྟ་བུ་ནས་བྲོས་ཏེ་ཕྱིར་ཐོན་པའི་ཚེ། རྒྱང་རིང་པོ་ན་མེ་ཏོག་
གི་ཐང་ཡོད་པ་མཐོང་ནས་ཕྱིན་པ་དང་
། མེ་མར་མུར་གྱི་འོབས་སུ་ཆུད་ནས་ཤ་
104



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
པགས་ཐམས་ཅད་འཚིག །དེ་ལས་ཐར་ཏེ་ཆུ་ཀླུང་འབབ་པ་མཐོང་ནས་འཐུང་
དུ་ཕྱིན་པས། རོ་མྱག་འདམ་དུ་ལྷུང་ནས་དེར་ཡོད་འབུ་ལྕགས་ཀྱི་མཆུ་ཅན་གྱིས་
སྙིང་ལ་ཐུག་པར་ཟ། ཡང་ཕྱིན་པས་སྤུ་གྲིའི་སོ་གཏམ་པའི་ལམ་དང་འཕྲད་ནས་
རྐང་པའི་ཤ་རུས་གཅོད་ཅིང་སྡུག་བསྔལ། དེ་ལས་ཐར་ནས་ཙན་དན་གྱི་གྲིབ་མ་
མཐོང་བ་ལ་ཕྱིན་པས། རལ་གྲིའི་ནགས་ཚལ་དུ་གྱུར་ནས་ལུས་ལ་འབེབས་ཤིང་
ཤ་རུས་ལ་ཐུག་པར་གཅོད། དེ་ནས་ཡང་ཕྱིན་པས་ཆུ་ཁོལ་མའི་ནང་དུ་ལྷུང་ནས་
ཤ་རུས་ཕྱེ་བ་ཙམ་དུ་འཚོད་ཅིང་སྡུག་བསྔལ་ལོ། །མཚམས་ན་ཤུལ་མ་རིའི་སྡོང་
པོ་རེ་ཡོད་པ་ལ་བཙུན་འཆལ་དང་འདོད་ལོག་སྤྱོད་པ་རྣམས་འབབ་འཛེག་བྱེད་
ཅིང་ལས་དབང་གིས་སྦྱོང་ངོ༌། །གསུམ་པ་ནི། ཕྱོགས་གང་དུ་ཡོད་ཅེ་ན། ཚ་དམྱལ་
བརྒྱུད་ཀྱི་བྱང་ཕྱོགས་ཀྱི་ཐད་སོ་ཐད་སོ་ན་ཡོད་ཅིང་། དེ་ཡང་སྤྱི་ཁྱབ་ཏུ་ཐམས་
ཅད་གངས་སྦུབས། སྟེང་ཐམས་ཅད་ཁ་བ་དང་བུ་ཡུག །མཐའ་ཐམས་ཅད་གངས་
རིའི་ར་བས་བསྐོར་བ་ལ། ཐོག་མ་ཆུ་བུར་ཅན། དེར་གནས་པའི་སེམས་ཅན་ཀུན་
ལ་ཕྱོགས་བཞི་ནས་ལྷག་རླུང་ཆེན་པོ་བཏབ་པས། ལུས་ལས་ཆུ་བུར་བྱུང་བ་དང་།
ཆུ་བུར་རྡོལ་ཆུ་བུར་དེ་རྨར་གྱུར་ནས་རྣག་ཁྲག་འཛག་པ་དང་། ཨ་ཆུ་བ། སྡུག་
བསྔལ་མི་བཟོད་ནས་སྐད་གདངས་དྲག་པོས་ཨ་ཆུ་འདོན་པ་དང་། ཀྱི་ཧུད་འདོན།
དེས་ཀྱང་སྡུག་བསྔལ་མི་བཟོད་ནས་སྐད་ཀྱི་གདངས་ཆག་སྟེ་རྐན་ཕུགས་ནས་ཀྱི་
ཧུད་འདོན་པ་དང་། སོ་ཐམ་པ། མྱ་ངན་ཡིད་ལ་རྫོགས་ནས་སོ་འཚིར་བ་དང་
།
ཨུཏྤལ་ལྟར་གས་པ། ཕྱིའི་པགས་པ་སྔོན་པོར་གྱུར་ནས་ཁ་བཞི་ཚལ་དུ་གས་པ།
པདྨ་ལྟར་གས་པ། པགས་པ་སྔོན་པོ་བཤུས་ཏེ་ནང་གི་ཤའུ་དམར་ཧུར་རེ་བ་ཁ་
བརྒྱད་ཚལ་དུ་གས་པ། པདྨ་ཆེར་ལྟར་གས་པ། དེ་ལས་ཀྱང་ཁ་དོག་དམར་ནག་
ཏུ་གྱུར་ཏེ་ཁ་བཅུ་དྲུག་དང་བརྒྱ་རྩ་བརྒྱད་ལ་སོགས་གྲངས་མེད་པར་གས་པའོ། །དེ་
105



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དག་གི་ཚེ་ཚད་ནི། ནམ་མཁའ་སེམས་མཛོད་ལས། ཏིལ་སྦྱང་ནང་ནས་ལོ་བརྒྱ་
ཞིག །ཏིལ་གཅིག་ཕྱུང་ནས་ཟད་གྱུར་ན།། ཆུ་བུར་ཅན་གྱི་ཚེ་ཚད་ཡིན།། གཞན་
གྱི་ཚེ་ནི་ཉི་ཤུར་འགྱུར།། ཞེས་ཆུ་བུར་ཅན་རང་གི་ལུས་ཤོང་ཙམ་གྱི་དོང་ཏིལ་གྱི་
འབྲུ་མས་བཀང་བ། མི་ལོ་བརྒྱ་བརྒྱ་ན་ཏིལ་འབྲུ་རེ་ཕྱུང་བས་ཐམས་ཅད་ཟད་པ་
ན་ཆུ་བུར་ཅན་གྱི་ཚེ་ཚད་རྫོགས་པ་ཡིན་ལ། ལྷག་མ་རྣམས་དེ་ལས་ཉི་ཤུ་རེའི་འགྱུར་
བ་སྟེ། ཆུ་བུར་ཅན་གྱི་ཚེ་ཚད་ཉི་ཤུ་ཙམ་པ་ཆུ་བུར་རྡོལ་བས་ཐུབ། དེ་ཉི་ཤུ་ཨ་ཆུ་
བས་ཐུབ་པ་སོགས་རིམ་གྱིས་འགྱུར་རོ། །གྲང་བའི་ཚད་ནི། མདོ་ལས། འཇིག་
རྟེན་འདིའི་རླུང་ནི་རེ་ཞིག་རླུང་ངོ་ཙམ། འདི་བས་དམྱལ་བའི་རླུང་དམར་དགུ་
འགྱུར་ཙམ་གྱིས་གྲང་། དཔེར་ན་རིན་ཆེན་གསེར་གྱི་ཐུ་ལུམ་བསྐྱུར་ན་ཡང་།། སྐད་
ཅིག་ཡུད་ལ་པདྨ་ལྟར་དུ་འགས། ཞེས་པའོ། །བཞི་པ་ནི། རྩ་འགྲེལ་ལས། ཉི་ཚེ་བ་ནིལ་
ལ་རི་རབ་ཀྱི་འོག་ཏུ་ཡོད། ལ་ལ་བྲག་གི་སྲུབ་དང་རྡོའི་ཁུང་དུ་ཡོད། ལ་ལ་འཁྱག་
པ་དང་ཆུ་ཚ་གྲང་ལ་ཡོད་དོ། །ཞེས་གནས་ངེས་མེད་ལ་སྡུག་བསྔལ་ངེས་མེད་དུ་
སྦྱང་བ་སྟེ། དཔེར་ན་གྲོ་བཞིན་སྐྱེས་རྣ་བར་བྱེ་བ་རིས་མཐོང་བ་ལྟ་བུ་དང་། གཞན་
ཡང་མདོ་ལས། རོ་སྟོད་ལྕགས་ཀྱི་ཁང་པ་འབར་བར་བསྲེག །རོ་སྨད་གངས་ཕུགས་
རླུང་ནག་གསེབ་ཏུ་འཁྱག །ཅེས་པའོ། །སྐྱེ་བའི་རྒྱུ་ནི། མདོ་ལས། ཞེ་སྡང་མེ་ལྟར་
འབར་བའི་རྣམ་སྨིན་གྱིས། དམྱལ་བ་ཚ་གྲང་གནས་སུ་འཁྱམས་སུ་ཉེ།། ཞེས་སྤྱིར་
དམྱལ་བར་སྐྱེ་བའི་རྒྱུ་ཞེ་སྡང་གི་ལས་ཡིན་ཞིང་། ཁྱད་པར་མཚམས་མེད་ཀྱི་ལས་
དང་། སོ་ཐར་ཁྲིམས་ལ་ཕམ་པ་བྱུང་བ། སངས་རྒྱས་ཀྱི་བསྟན་པ་ལ་ལོག་པར་ལྟ་
བ། བྱང་སེམས་དང་། གསང་སྔགས་ཀྱི་རྩ་ལྟུང་བྱུང་བ། བླ་མ་དང་བྱང་སེམས་
ལྡན་པ་ལ་དམིགས་པའི་ཁོང་ཁྲོ་སྐྱེས་པ་དང་། ཕ་མ་ལ་ཁོང་ཁྲོ་སྐྱེས་པ་རྣམས་ཡིན་
ལ། ལུང་གཞན་དུ་ཡང་བྱང་སེམས་ལ་དམིགས་པའི་ཁོང་ཁྲོ་སྐྱེས་ན་ཁོང་ཁྲོ་སྐད་
106



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ཅིག་མ་ཇི་ཙམ་སྐྱེས་པའི་གྲངས་དང་། བླ་མ་ལ་དམིགས་པའི་ཁོང་ཁྲོ་སྐྱེས་ན་ཁོང་
ཁྲོ་ཇི་སྙེད་སྐྱེས་པའི་གྲངས་དང་མཉམ་པའི་བསྐལ་པར་དམྱལ་བ་ལ་གནས་དགོས་
པར་གསུངས། གསུམ་པ་ནི། ཤིན་ཏུ་བཟོད་དཀའི་གནས་ལ་རབ་འཇིགས་ནས།
འཁོར་བའི་ཉེས་དམིགས་ཤེས་པར་བྱིན་གྱིས་རློབས། ཞེས་གསུངས་ཏེ། དེ་ལྟར་
ཚ་དམྱལ་བརྒྱད། ཉེ་འཁོར་བཅུ་དྲུག །གྲང་དམྱལ་བརྒྱད། ཉི་ཚེ་བ་དང་བཅོ་
བརྒྱད་པོ་དེ་དག་གང་དུ་སྐྱེས་ཀྱང་སྡུག་བསྔལ་ནི་ཤིན་ཏུ་བཟོད་དཀའི་གནས་སུ་
གྱུར་ཅིང་རྒྱུན་རིང་བ་ལ། རབ་ཏུ་འཇིགས་ཤིང་སྐྲག་ནས་འཁོར་བའི་ཉེས་དམིགས་
ཤེས་ཏེ་ཐར་པ་རིན་པོ་ཆེའི་ལམ་ལ་བསླབ་ནུས་པར་བྱིན་གྱིས་རློབས་ཤིག སྙམ་
དུ་བསམ་
གཉིས་པ་ལ། བསྟན་བཤད་བསྡུ་གསུམ་ལས། དང་པོ་ནི། ཡི་དྭགས་སྤྱི་ཡི་
སྡེ་ལ་གསུམ་ཡོད་དེ། སྒོས་རིགས་ཕྱེས་ན་རྣམས་གྲངས་བཅོ་ལྔའོ། །ཞེས་གསུངས་ཏེ།
ཡི་དྭགས་ལ་སྤྱི་ཡི་སྡེ་རིགས་གནས་ན་འདུག་པ། མཁའ་ལ་རྒྱུ་བ། རྒྱུ་དྲུག་འཁོར་
བ་དང་གསུམ་ཡོད་ལ་དེ་དག་སྒོས་རིགས་ཀྱིས་ཕྱེས་ན་གནས་ན་འདུག་པ་ལ་གསུམ།
མཁའ་ལ་རྒྱུ་བ་བཅུ། རྒྱུ་དྲུག་འཁོར་བ་ལ་གཉིས་ཏེ་རྣམ་གྲངས་བཅོ་ལྔ་པོ་ཞེས་
བྱའོ། །གཉིས་པ་ལ་གསུམ། གནས་ན་འདུག་པ། མཁའ་ལ་རྒྱུ་བ། རྒྱུ་དྲུག་འཁོར་
བའི་ཡི་དྭགས་ཀྱི་སྡུག་བསྔལ་བསམ་པའོ། །དང་པོ་ལ། ཕྱིའི་སྒྲིབ་པ་ཅན། ནང་
གི་སྒྲིབ་པ་ཅན། སྒྲིབ་པ་ཅན་གྱི་སྒྲིབ་པ་ཅན་དང་གསུམ་ལས། ཕྱི་ཡི་སྒྲིབ་པ་ཅན་
ནི། མགོ་བོག་རི། ཁ་གཡེར་མ། སྐེ་པྲིང་རྒྱུད། རྐང་པ་རྩྭ་འཇག །ལྟོ་བ་བྱང་འབྲོག་
སྟེ་ཕྱི་ལུས་ལ་སྐྱོན་ཆགས་པས། ཟས་བཅུད་ཁར་མི་ཤོང་། ཅུང་ཟད་སོང་ཡང་མགྲིན་
པར་མི་ཐར། དེ་ལས་ཐར་ཀྱང་ལྟོ་བ་མི་ཁེངས། ཁེངས་པར་གྱུར་ཀྱང་ཡན་ལག་
གིས་མི་ཐེག་པས་སྡུག་བསྔལ་ལོ། །ནང་གི་སྒྲིབ་པ་ཅན་ནི། ནང་གི་ཤེས་པར་སྐྱོན་
107



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཆགས་པས། མཚོ་ལ་སོགས་ཟས་སྐོམ་གྱི་རིགས་དང་པོ་མི་མཐོང་། མཐོང་ཡང་
རྣག་ཁྲག །མེ་མ་མུར་ཐལ་བ། སྐྱེས་བུ་མཚོན་ཐོག་གིས་བསྲུང་བ་ལ་སོགས་ཡིད་
དུ་མི་འོང་བར་མཐོང་ནས་བཟའ་བའི་དབང་མེད་དོ། །སྒྲིབ་པ་ཅན་གྱི་སྒྲིབ་པ་
ཅན་ནི། ཕྱི་ནང་གཉིས་ཀ་ལ་སྐྱོན་ཆགས་པ་གོང་མ་གཉིས་དང་འདྲ་བ་ལ། ཟས་
སྐོམ་ཅུང་ཟད་རེ་ལྟོ་བར་སོང་བ་ལས་མེ་འབར་ནས་ནང་ཁྲོལ་ཐམས་ཅད་ཚིག་
སྟེ་མེ་ལྕེ་ཁར་འབྱུང་བའོ། །ཚེ་ཚད་ནི། མཛོད་ལས། ཕྱིའི་པྲིང་རྒྱུད་བསྐལ་པ་
གཅིག །ནང་གི་སྲིང་རྒྱུད་མི་རྣམས་ཀྱི།། ཟླ་བ་ཞག་མཐུན་ལྔ་བརྒྱར་གནས། སྒྲིབ་
པ་ཅན་གྱི་སྒྲིབ་པ་ཅན། ཚང་རྒྱུད་ཚེ་དང་མཉམ་པ་ཡིན།། ཞེས་པའོ། །གཉིས་པ་
ནི། ཕྱོགས་བཅུའི་གདོན་གྱི་རིགས་ཀྱིས་ཕྱེ་བའི་ཡི་དྭགས་བཅུ་སྟེ། དེ་ཡང་ཤར་
དྲི་ཟ་ཁ་འཁོར། བྱང་མེ་ཏུམ་ཤུ་བ། ནུབ་ཆུ་བདག་ཀླུ་དབང་
། ལྷོ་སྲུལ་པོ་གདུག་
པ་ཅན། བྱང་ཤར་གྲུལ་བུམ། བྱང་ནུབ་ནམ་མཁའ་ལྡིང་། ལྷོ་ནུབ་འཇུངས་བྱེད་
གཏུམ་པོ། ལྷོ་ཤར་བརྗེད་བྱེད་མཆུ་རིང་། སྟེང་ཕྱོགས་མཐུ་དབང་ལྷ་ལས་གྱུར་
པ། འོག་ཕྱོགས་ལྟོ་འཕྱེ་ཀླུ་ལས་གྱུར་པ་རྣམས་སོ། །གསུམ་པ་ནི། མདོ་ལས། རྒྱུ་
དྲུག་འཁོར་བའི་ཡི་དྭགས་ནི་ཤིང་རྟའི་འཁོར་ལོ་བཞིན་དུ་ལས་ཀྱིས་གཅིག་ནས་
གཅིག་ཏུ་འཁོར་བ་དང༌། ཟོ་ཆུའི་རྒྱུན་མ་བཞིན་དུ་ཁད་ཀྱིས་རྒྱུ་བ་དང་གཉིས་
སོ། །ཞེས་པའོ། །སྐྱེ་བའི་རྒྱུ་ནི། མདོ་ལས། འདོད་ཆགས་ཆུ་ལྟར་ཁོལ་བའི་རྣམ་
སྨིན་གྱིས།། ཡི་དྭགས་བཀྲེས་སྐོམ་གནས་སུ་འཁྱམས་སུ་ཉེ། ཞེས་པའོ། །གསུམ་
པ་ནི། གང་ལའང་བསམ་ན་དེ་ལ་རབ་འཇིགས་ནས།། འཁོར་བའི་ཉེས་དམིགས་
ཤེས་པར་བྱིན་གྱིས་རློབས།། ཞེས་གསུངས་ཏེ། དེ་ལྟར་ཡི་དྭགས་ཀྱི་གནས་རིགས་
དེ་དག་གང་ལའང་བསམ་ན་བཀྲེས་སྐོམ་གྱི་གཙོ་བོར་གྱུར་པའི་སྡུག་བསྔལ་གྱི་རྣམ་
གྲངས་མཐའ་ཡས་པ་ཞིག་ཡོད་པ་དེ་ལ་རབ་ཏུ་འཇིགས་ཤིང་སྐྲག་ནས་འཁོར་བའི་
ཟློ08



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ཉེས་དམིགས་ཤེས་ཏེ་དེ་ལས་ངེས་པར་འབྱུང་འདོད་ཀྱི་བློ་བཅོས་མ་མ་ཡིན་པ་རྒྱུད་
ལ་སྐྱེ་བར་བྱིན་གྱིས་རློབས་ཤིག་སྙམ་དུ་བསམ།
གསུམ་པ་ལ་བསྟན་བཤད་བསྡུ་གསུམ་ལས། དང་པོ་ནི། བྱོལ་སོང་རྣམས་ལ་
སྤྱི་ཡི་སྡེ་རིགས་གསུམ། སྒོས་ཀྱི་རིགས་ལ་གྲངས་མེད་བསམ་མཐའ་ཡས། ཞེས་
གསུངས་ཏེ། བྱོལ་སོང་རྣམས་ལ་སྤྱི་ཡི་སྡེ་རིགས་གནས་ན་ལས་ཀྱིས་སྦྱོང་བ། བར་
ན་དུས་ཀྱིས་འཐུམས་པ། མཁའ་ལ་རྐྱེན་གྱིས་ཐར་བའི་བྱོལ་སོང་དང་གསུམ། སྒོས་
ཀྱི་རིགས་ལ་གྲངས་མེད་ཅིང་བསམ་མཐའ་ཡས་པ་སྟེ། མདོ་ལས། སྒོས་ཀྱི་རིགས་
ནི་གྲངས་སུ་ངས་མ་གསུངས། ཞེས་པའོ། །གཉིས་པ་ལ་གསུམ། གནས་ན་ལས་
ཀྱི་སྦྱོང་བ། བར་ན་དུས་ཀྱིས་འཐུམས་པ། མཁའ་ལ་རྐྱེན་གྱིས་ཐར་བའོ། །དང་
པོ་ནི། མཐའི་རྒྱ་མཚོ་ཆེན་པོའི་ནང་ན། དུང་དང་ཆུ་སྲིན། ཉ་དང་སྦལ་པ་ལ་སོགས་
སྲོག་ཆགས་ཀྱི་རིགས་རྐང་མེད། རྐང་མང་། རྐང་གཉིས། རྐང་བཞི་ལ་སོགས་
པ། དཔེར་ན་ཆང་དར་གྱི་སྦང་མའམ། འབྲུའི་ཕུང་པོ་ལྟར་གནས་པ་ལ། གཅིག་
གིས་གཅིག་གནོན་པ་དང་ཟ་བ་ལ་སོགས་སྡུག་བསྔལ་མཐའ་ཡས་པ་ཡོད། གཉིས་
པ་ནི། གླིང་བར་གྱི་ཉི་མ་མི་འཆར་བའི་མུན་པ་དང་མུན་པ་ཆེན་པོའི་ནང་དུ་སྐྱེས་
པ་རྣམས་ཏེ། རང་གི་ཡན་ལག་དང་ཉིང་ལག་རྐྱང་བསྐུམ་བྱེད་པ་ཙམ་ཡང་མི་མཐོང་
བར་རྟག་ཏུ་སྡུག་བསྔལ་གྱི་གནས་སུ་འཐུམས་པའོ། །གསུམ་པ་ནི། འདི་ལྟར་མི་
ཡུལ་ན་ཡོད་པའི་དུད་འགྲོ་རྣམས་ཏེ། དེ་ཡང་མིས་བདག་ཏུ་མ་བྱས་པའི་དུད་འགྲོ་
རི་དྭགས་རྣམས་ནི། ཤ་ཁྲག་ལ་སོགས་པའི་དོན་དུ་མི་དང་གཅན་གཟན་སོགས་
ཀྱིས་གསོད་པ་དང་། གཅན་གཟན་སོགས་ཚེ་གཅིག་ལ་གསོད་པའི་ལས་ཁོ་ནར་
བྲེལ་བས་སྡུག་བསྔལ། མིས་བདག་ཏུ་བྱས་པའི་དུད་འགྲོ་རྣམས་ནི་ཁལ་འ འགེལ་
བ། རྨོས་རྨོ་བ། ཞོ་བཞོ་བ། སྤུ་འབལ་བ། སྣ་འབིགས་པ། ཤ་གཅོད་པ། ཁྲག་
09



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕྱུང་བ་ལ་སོགས་པའི་བཀོལ་སྤྱོད་ཀྱི་སྡུག་བསྔལ་ལ་ཟད་པ་མེད། ཀླུ་རྣམས་ལའང་
བྱེ་ཚན་ཉི་ཚན་གྱིས་འཇིགས་པ་སོགས་སྡུག་བསྔལ་བསམ་གྱིས་མི་ཁྱབ། ཚེ་ཚད་
ནི། མཆོག་ཏུ་རིང་བའི་ཀླུ་བརྒྱད་ནི་བར་བསྐལ་ཉི་ཤུ་ཐུབ་ལ། ཕྲ་བ་ཡུད་ཙམ་ལས་
མི་ཐུབ་པའང་ཡོད་པས་ངེས་པ་མེད། སྐྱེ་བའི་རྒྱུ་ནི། མདོ་ལས། གཏི་མུག་མུན་
ལྟར་བསྲོས་པའི་རྣམ་སྨིན་གྱིས།། བྱོལ་སོང་གླེན་ལྐུགས་གནས་སུ་འཁྱམས་སུ་ཉེ།།
ཞེས་པའོ། །གསུམ་པ་ནི། རང་རང་སྡུག་བསྔལ་སྦྱོང་ལ་རབ་འཇིགས་ནས། འཁོར་
བའི་ཉེས་དམིགས་ཤེས་པར་བྱིན་གྱིས་རློབས། ཞེས་གསུངས་ཏེ། དེ་ལྟར་བྱོལ་
སོང་གི་གནས་རིགས་གསུམ་པོ་དེ་དག་གང་དུ་སྐྱེས་ཀྱང་རང་རང་གི་སྡུག་བསྔལ་
བཟོད་དཀའ་ཞིང་རྒྱུན་རིང་བ་ལ་སྦྱོང་དགོས་པ་ལ་རབ་ཏུ་འཇིགས་ཤིང་སྐྲག་ནས།
འཁོར་བའི་ཉེས་དམིགས་ཤེས་ཏེ་དེ་ལས་ངེས་པར་འབྱུང་འདོད་ཀྱི་བློ་བཅོས་མ་
མ་ཡིན་པ་རྒྱུད་ལ་སྐྱེ་བར་བྱིན་གྱིས་རློབས་ཤིག་སྙམ་དུ་བསམ།
གཉིས་པ་ལ་གསུམ། མི། ལྷ་མིན། ལྷའི་སྡུག་བསྔལ་བསམ་པའོ། །དང་པོ་
ལ། བསྟན་བཤད་བསྡུ་གསུམ་ལས། དང་པོ་ནི། མི་ལ་སྤྱི་སྡེ་མི་དང་མི་འམ་ཅི།
སྒོས་རིགས་སོ་སོར་དབྱེ་ན་བརྒྱད་དུ་གྲགས། ཞེས་གསུངས་ཏེ། མི་ལ་སྤྱི་སྡེ་མི་དང་
མི་འམ་ཅི་གཉིས། སྒོས་རིགས་སོ་སོར་དབྱེ་ན་མི་ལ་ཤར་ལུས་འཕགས་པོ་དྲོད་གཤེར་
ལས་སྐྱེས་བའི་མི། བྱང་སྒྲ་མི་སྙན་རྫུས་ཏེ་སྐྱེས་པའི་མི། ནུབ་བ་ལོངས་སྤྱོད་སྒོ་ང་
ལས་སྐྱེས་པའི་མི། ལྷོ་འཛམ་བུའི་གླིང་མངལ་ལས་སྐྱེས་པའི་མི་སྟེ་གླིང་བཞིའི་མི་
བཞི། འཁོར་ལོ་དབང་བསྐུར་གྱི་མི་ སྨྲ་མི་གྲོང་བདུན་གྱི་མི་ མེ་ཏོག་སྒྲུབས་གནས་
ཀྱི་མི། དྲུམ་ཤིང་བཅུད་འཐུང་གི་མི་སྟེ་དཔག་པའི་མི་རིགས་བཞི་དང་བརྒྱད།
མི་འམ་ཅི་ནི་རིགས་སུ་བསྡུ་ན། ལྗོན་པ། སྐྱེས་དྲུག །ཏིང་ཚུག །མགོ་བརྙན་དང་
བཞི་སྟེ་བཅུ་གཉིས་ཡོད་པར་ཀུན་ཏུ་གྲགས་སོ།།
110



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
གཉིས་པ་ལ་གཉིས། འཛམ་གླིང་གི་སྡུག་བསྔལ་དང་། གཞན་ཟུར་ཙམ་མོ། །དང་
པོ་ལ་བརྒྱུད་ལས། དང་པོ་སྐྱེ་བའི་སྡུག་བསྔལ་ནི། བར་དོའི་རྣམ་ཤེས་འཁྱམས་
པོ་ལས་དབང་གིས་མའི་མངལ་དུ་ཚུད་པའི་ཚེ། སྲིད་པ་སྐྱེད་བྱེད་ལྟེ་བ་ཆགས་པ་
ནས་བཟུང་། ཡན་ལག་དང་དབང་པོ་ཐམས་ཅད་རྫོགས་པའི་བར་དུ། རྨོངས་
འཐིབས་དང་འཇིགས་སྐྲག་ཆེ། དེ་ནས་བཟུང་བཙས་ཀྱི་བར། མ་ཉལ་ན་རིས་
མནན་པ་ལྟ་བུ། བསྒུལ་བསྐྱོད་བྱས་ན་རྟ་རྒོད་ཞོན་པ་ལྟ་བུ། ཟས་ཚ་བ་ཟོས་ན་
མེ་ནང་དུ་བསྲེགས་པ་ལྟ་བུ། གྲང་བ་ཟོས་ན་འཁྱག་རོམ་དུ་བསྐྱུར་བ་ལྟ་བུ། འགྲང་
བ་ན་བྲག་བར་དུ་གཅིར་བ་ལྟ་བུ། རྟོགས་པ་ན་གཡང་ལ་ལྷུང་བ་ལྟ་བུ། བཙས་
པའི་དུས་ཀྱང་མངལ་སྒོ་ནས་ཐོན་དུས། ཤ་རུས་སོ་སོར་ཕྱེ་བ་ཙམ་གྱིས་སྡུག་བསྔལ་
མྱོང་ངོ་། །གཉིས་པ་རྒས་པའི་སྡུག་བསྔལ་ནི། དེ་ཡང་རྒས་པའི་དུས་ལ་བབ་ཚེ།
ལུས་ཀྱི་ཤ་ཞུ། མགོའི་སྐྲ་དཀར། ཁའི་སོ་བུད། ངོ་ལ་གཉེར་མ་སྤུངས། དེའི་དུས་
སུ་བཞིན་རས་ཀྱི་མཛེས་བཀྲག་ཤོར་། རུས་མགོ་ཕྱི་ལ་འབུར། ཁའི་སོ་འཕྲེང་ལྷུང་།
བུ་དང་ཚ་བོས་བརྙས། ཁྱི་དང་བུད་མེད་ཀྱིས་འགོམ། དེ་ལ་སོགས་པའི་སྡུག་
བསྔལ་མཐའ་ཡས་པ་ཡོད། གསུམ་པ་ན་བའི་སྡུག་བསྔལ་ནི། འབྱུང་བཞི་འདུས་
པའི་ཕུང་པོ་ནད་ཀྱིས་ཟིན་པའི་ཚེ། ལུས་མགོ་མཇུག་ཀུན་ཏུ་སྲན་བཟོད་ཀྱི་གླགས་
མེད་པའི་ཟུག་གཟེར་གྱིས་བཏབ་ནས། ལུས་ཀྱི་སྟོབས་ཤོར། སྐད་ཀྱི་གདང་
ཆག ངོའི་མདངས་ཤོར། ཟས་སྐོམ་གྱི་ཞེན་པ་བྲལ། དེའི་དུས་སུ་སྒོ་གསུམ་ནད་
ཀྱིས་གདུང་ནས་ན་ཚ་དང་སྡུག་བསྔལ་དཔག་ཏུ་མེད་པ་མྱོང་བར་འགྱུར། བཞི་
པ་འཆི་བའི་སྡུག་བསྔལ་ནི། མདོ་འདུས་ལས། གནམ་མ་རྒུད་ལ་ལོ་ཐིམས་ཤིང་།།
ས་མ་དོག་ལ་ཞག་ཚང་ན།། རང་དབང་མི་ཚེ་བདུད་དབང་ཚེ། ཞེས་འཆི་བའི་དུས་
ལ་བབ་པའི་ཚེ། གནམ་ལ་ཟླ་ཐིམ། ས་ལ་ཞག་ཐིམ། དུས་ཀྱི་བདུད་སླེབ། འདུག་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་དབང་མེད། རྐྱེན་སེལ། རིམ་གྲོ། མོ་གཏོ། སྨན་དཔྱད། ཅི་དང་གང་གིས་
བཤོལ་མི་ཐེབ་པར། ལུས་ཀྱི་འབྱུང་བ་སྡུད། དབུགས་ཀྱི་རྒྱུ་འགྲུལ་ཆད། ལུས་
སེམས་ཀྱི་ཚོགས་པ་གྱེས་ཏེ་ཚེ་ཕ་རོལ་འགྲོ་དགོས། ལྔ་པ་དགྲ་སྡང་བ་དང་འཕྲད་
ཀྱིས་དོགས་པ་ནི། ཟས་ནོར་གྱི་འབྱོར་པ་ཅུང་ཟད་ཡོད་ན། དེ་ལ་དགྲ་རྐུན་ཇག་
གསུམ་འོང་གིས་དོགས་ནས། ཉིན་གྱི་བྱ་ར། མཚན་གྱི་མེལ་ཚེ། རྒྱུན་གྱི་འཚོ་སྐྱོང་
ལ་སོགས་བྲེལ་དོ་ཁོ་ནའི་ངང་དུ་དུས་འདའ། དྲུག་པ་གཉེན་བྱམས་པ་དང་འབྲལ་
གྱིས་དོགས་པ་ནི། གཉེན་ཉེ་འབྲེལ། བུ་བུ་མོ་རྣམས་འབྲལ་གྱིས་དོགས་ནས།
དེ་རྣམས་ཀྱི་ཆེད་དུ་སྡུག་བསྔལ་དུ་མ་གསོག་ཀྱང་། བུ་བུ་མོ་རྣམས་ཀྱིས་ཁའི་ཟས་
འཕྲོག །ལག་གི་ནོར་འཕྲོག །ཕར་བརྩེ་བ་བྱས་ཀྱང་ཚུར་ལ་རྒོལ། དེ་བཞིན་གཉེན་
གཞན་རྣམས་ཀྱང་ཕར་མ་བྱིན་ན་ཚུར་ནས་ཕོར་གང་ཡང་མི་སྟེར་ཅིང་ཕན་གདགས་
མཁན་དཀོན། བདུན་པ་མེད་པ་བཙལ་ཀྱང་མི་རྙེད་པ་ནི། སྔར་རང་གི་ཚོགས་
མ་བསགས་པས་ད་ལྟར་ཡོ་བྱད་ཀྱིས་དབུལ། བཟའ་བའི་ཟས་མེད། གོན་པའི་
གོས་མེད། ལྟོ་རྒྱབ་གཞན་ནས་སློང་། མིའི་གཡོག་བྱེད། སྐྱིད་ཀྱི་རེ་བ་ཟད། སྡུག་
གིས་ཁང་ཁྱིམ་གང་ ན་ཡང་རིམ་གྲོ་མེད། ཤི་ཡང་དགེ་རྩ་མེད། མེད་ཅིང་མེད་
པའི་ཚེ་ཡང་ལྷག་པར་རིང་སྟེ་སྡུག་བསྔལ། བརྒྱད་པ་ཡོད་པ་འཚོ་སྐྱོང་མི་ཐུབ་པ་
ནི། ཟས་ནོར་གྱི་འབྱོར་བ་ཅུང་ཟད་ཡོད་ནའང་ཡར་མཆོད་མི་བྲ། མར་སྦྱིན་མི་
རང་གི་ཁ་ཟས་དང་རྒྱབ་གོས་མི་བྲ་བར་རྟག་ཏུ་སེར་སྣ་ཁོ་ནས་འཆིངས་ཏེ།
གཤེན་སྒོམ་གྱིས་ངས་འདི་ལྟར་བལྟས་པས་འཇིག་རྟེན་གྱི་ཁམས་འདི་ན། རང་
ལྟོ་སྟོང་དུ་བསྡད་ནས་གཞན་ལ་བུན་གཏོང་བ་ཡང་མཐོང་། གསུངས་པ་ལྟར་ལ།
རྟ་ནོར་ལ་སོགས་ན་ན་རང་ན་བ། སྟོར་ན་སྙིང་སྟོར་བ། ཤི་ན་བུ་ཤི་བ་ཙམ་དུ་སྡུག་
བསྔལ་བྱེད། ཟས་ནོར་གྱི་ཆེད་དུ་ཉི་མ་ལྷོ་བྱང་འགྲིམ་ནས་སྲོག་འཕང་མེད། ངལ་
2



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
བ་ཁྱད་གསོད་བྱེད་ཅིང་ཟས་ནོར་འབྱོར་བཞིན་དུ་འདོད་པ་དང་སེལ་སྣ་ཇེ་ཆེར་
སོང་སྟེ། བསགས་བསགས་པའི་སྙིང་པོ་ངན་སོང་འཕེན་པའི་གཞིར་གྱུར་པས་
སྡུག་བསྔལ་ཆེ།
གཉིས་པ་ནི། གླིང་ཕྱི་མ་གསུམ་དང་གླིང་ཕྲན་རྣམས་ཀྱང་སྡུག་བསྔལ་གྱི་རང་
བཞིན་དུ་གྱུར་པས་ན་ཡ་ང་བའོ། །གསུམ་པ་ནི། དེ་དག་སྡུག་བསྔལ་བརྒྱད་ལ་
རབ་འཇིགས་ནས། འཁོར་བའི་ཉེས་དམིགས་ཤེས་པར་བྱིན་གྱིས་རློབས། ཞེས་
གསུངས་ཏེ། དེ་ལྟར་མི་རིགས་དེ་དག་གང་དུ་སྐྱེས་ཀྱང་སྡུག་བསྔལ་གྱི་རང་བཞིན་
དུ་གྱུར་པ་དང་
། ཁྱད་པར་འཛམ་བུ་གླིང་པར་སྡུག་བསྔལ་ཟུང་བཞི་ཡ་བརྒྱད་ཀྱིས་
མནར་བ་ལ་རབ་ཏུ་འཇིགས་ཤིང་སྐྲག་ནས་འཁོར་བའི་ཉེས་དམིགས་ཤེས་ཏེ་དེ་
ལས་ངེས་པར་འབྱུང་འདོད་ཀྱི་བློ་བཅོས་མ་མ་ཡིན་པ་རྒྱུད་ལ་སྐྱེ་བར་བྱིན་གྱིས་
རློབས་ཤིག་སྙམ་དུ་བསམ།
གཉིས་པ་ལ། ལྷ་མ་ཡིན་ལ་སྤྱི་ཡི་སྡེ་རིགས་གསུམ། སྒོས་ཀྱི་རིགས་ལ་སུམ་ཅུ་
རྩ་གསུམ་སྟེ། ལྷ་དང་ཉིན་བཞིན་འཐབ་ལ་རབ་འཇིགས་ནས། འཁོར་བའི་ཉེས་
དམིགས་ཤེས་པར་བྱིན་གྱིས་རློབས། ཞེས་གསུངས་ཏེ། ལྷ་མ་ཡིན་ལ་སྤྱི་ཡི་སྡེ་
རིགས་ཡར་གཡེན་མར་གཡེན་བར་གཡེན་གསུམ། སྒོས་ཀྱི་རིགས་ལ་སུམ་ཅུ་རྩ་
གསུམ་ཡོད་པ་ཡིན་ཏེ། དེ་ཡང་ཡར་གཡེན་གཉེན་པོ་བཅུ་གསུམ་ནི། དབལ་དང་
ཡོག་དང་ཁྲིན་དང་གསུམ། གཉེན་དང་འོ་དང་མཚམས་དང་གསུམ། སྲིད་དང་
སྐོས་དང་ཕྱུ་དང་གསུམ། དམུ་དང་བདུད་དང་བཙན་དང་གསུམ། གཉེན་པོ་
ལྷ་མིན་ཉིད་དང་བཅུ་གསུམ། ས་གཡེན་ཆེ་བ་བཅུ་གཅིག་ནི། ཀླུ་དང་གཉན་དང་
རྒྱལ་དང་གསུམ། སྨན་དང་གཟེད་དང་འབྲོག་དང་གསུམ། འདྲེ་དང་སྲིན་དང་
བྱུར་དང་གསུམ། གཤིན་རྗེ་ཆུད་གཉིས་དང་བཅུ་གཅིག བར་གཡེན་གཏོད་པོ་
1 13



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རིགས་དགུ་ནི། ཉི་ཁམས་ཟླ་ཁམས་སྐར་ཁམས་གསུམ། ཟེར་ཁམས་ལོ་ཁམས་
རྫི་ཁམས་གསུམ། གཞའ་ཁམས་སྤྲིན་ཁམས་དལ་ཁམས་གསུམ་སྟེ་དགུ། དེ་བསྡོམ་
པས་གཡེན་ཁམས་སོ་གསུམ་དུ་གྲགས་པའོ། །ཞེས་ཡར་གཡེན་རི་རབ་ཐད་ཀྱི་ནམ་
མཁའ་འོད་དང་ཟེར་ལ་གནས། བར་གཡེན་རི་རབ་ཐད་ལ་བར་སྣང་རླུང་འཁོར་
འགྱུ་ཞིང་གནས། ས་གཡེན་ལྕགས་རིར་གནས་པར་བཤད་དོ། །དེ་དག་ཀྱང་ལྷ་
དང་ཉིན་བཞིན་དུ་གཡུལ་ཆེན་པོ་བཅོ་བརྒྱད་རེ་སྤྲད་ཅིང་འཐབ་པ་ལ། ལྷ་མིན་
རྣམས་ལྷ་དང་བསོད་ནམས་མི་མཉམ་པས་རྟག་ཏུ་ཕམ་སྟེ་སྡུག་བསྔལ་བ་ལ་རབ་ཏུ་
འཇིགས་ཤིང་སྐྲག་ནས། འཁོར་བའི་ཉེས་དམིགས་ཤེས་ཏེ་དེ་ལས་ངེས་པར་འབྱུང་
འདོད་ཀྱི་བློ་བཅོས་མ་མ་ཡིན་པ་རྒྱུད་ལ་སྐྱེ་བར་བྱིན་གྱིས་རློབས་ཤིག་སྙམ་དུ་བསམ།
གསུམ་པ་ནི། ལྷ་ལ་ཚེ་རིང་འདུ་ཤེས་མེད་པ་དང་། ལོངས་སྤྱོད་ལེ་ལོ་གཡེང་
བའི་ལྷ་རྣམས་ལའང་།། འཆི་ལྟས་རྣམ་ལྔ་ཤར་ལ་རབ་འཇིགས་ནས།། འཁོར་བའི་
ཉེས་དམིགས་ཤེས་པར་བྱིན་གྱིས་རློབས།། ཞེས་གསུངས་ཏེ། ལྷ་ལ་སྤྱིའི་སྡེ་རིགས་
འདོད་ཁམས། གཟུགས་ཁམས། གཟུགས་མེད་ཁམས་གསུམ། སྒོས་རིགས་འདོད་
ལྷ་དྲུག །གཟུགས་ཁམས་བཅུ་བདུན། གཟུགས་མེད་བཞི་དང་ཉི་ཤུ་རྩ་བདུན་
ཡོད་ཅིང་། དེ་དག་ལས་ཚེ་རིང་ལྷ་དང་འདུ་ཤེས་མེད་པ་དང་འདོད་ལྷ་དྲུག་སོགས་
ལོངས་སྤྱོད་དང་ལེ་ལོ་གཡེང་བ་ཆེ་བའི་ལྷ་རིགས་རྣམས་ལའང་། འཆི་ལྟས་རྣམ་
པ་ལྔ་ཤར་ཏེ། དེ་ཡང་འཆི་ལྟས་ལྔ་གང་ཞེ་ན། མེ་ཏོག་གི་རྒྱུན་རྙིང་པ། ལུས་ལ་
དྲི་མི་ཞིམ་པ་དྲོ་བ། ལུས་ཀྱི་འོད་བཀྲག་ཉམས་པ། སྟན་ལ་འདུག་སྙིང་མི་འདོད་
པ། ཁྲུས་བྱས་པ་ན་ཁྲུས་ཆུས་རྡུལ་མི་འཆགས་པ་དང་ལྔ་སྟེ། ལྷ་རང་རང་གི་ཞག་
བདུན་ལ་འོ་དོད་འབོད་ཅིང་སྡུག་བསྔལ་མྱོང་ནས་ཕྱིས་ངན་སོང་དུ་ལྟུང་བ་ལ་ར་
ཏུ་འཇིགས་ཤིང་སྐྲག་ནས། འཁོར་བའི་ཉེས་དམིགས་ཤེས་ཏེ་དེ་ལས་ངེས་པར་
ལ་རབ་
1 14



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
འབྱུང་འདོད་ཀྱི་བློ་བཅོས་མ་མ་ཡིན་པ་རྒྱུད་ལ་སྐྱེ་བར་བྱིན་གྱིས་རློབས་ཤིག་སྙམ་
དུ་བསམ། གསུམ་པ་ནི། གར་སྐྱེས་སུ་འགྲོགས་ཅི་སྤྱོད་ཕུན་ཚོགས་པ།། མ་འཚོགས་
གྱུར་པ་ཐམས་ཅད་སྡུག་བསྔལ་ཏེ།། མི་བདེ་སྡུག་བསྔལ་ལས་ལ་རབ་འཇིགས་ནས།
འཁོར་བའི་ཉེས་དམིགས་ཤེས་པར་བྱིན་གྱིས་རློབས། ཞེས་གསུངས་ཏེ། མདོར་
ན་ཡ་ཀི་མཐོ་སྲིད་པ་གསུམ་གྱི་རྩེ་མོ་ནས་མ་ཀི་མནར་མེད་དམྱལ་བ་ཡན་ཆད་འཁོར་
བའི་གནས་རིས་དྲུག་པོ་འདི་དག་གར་སྐྱེས་ཀྱང་། སྡུག་བསྔལ་གྱི་གནས། སུ་དང་
འགྲོགས་ཀྱང་སྡུག་བསྔལ་གྱི་གྲོགས།། ཅི་སྤྱོད་ཐམས་ཅད་སྡུག་བསྔལ་གྱི་རྒྱུ། ཕུན་
སུམ་ཚོགས་པ་ཐམས་ཅད་སྡུག་བསྔལ་གྱི་བསྣོན་པ།། ཕུན་སུམ་མ་ཚོགས་པར་གྱུར་
པ་ཐམས་ཅད་སྡུག་བསྔལ་གྱི་འབྲས་བུ་སྟེ། འཁོར་བ་ན་སྡུག་བསྔལ་མ་གཏོགས་
བདེ་བ་དང་སྐྱིད་པའི་གོ་སྐབས་ཅུང་ཟད་ཙམ་ཡང་མེད་པས། མི་བདེ་བ་དང་སྡུག་
བསྔལ་པའི་ལས་ལ་རབ་ཏུ་འཇིགས་ཤིང་སྐྲག་ནས་འཁོར་བའི་ཉེས་དམིགས་ཤེས་
ཏེ་དེ་ལས་ངེས་པར་འབྱུང་འདོད་ཀྱི་བློ་བཅོས་མ་མ་ཡིན་པ་རྒྱུད་ལ་སྐྱེ་བར་བྱིན་
གྱིས་རློབས་ཤིག་སྙམ་དུ་བསམ། དེས་ན་འཁོར་བའི་གནས་རིས་འདི་དག་གང་
དུ་སྐྱེས་ཀྱང་སྡུག་བསྔལ་གྱི་རང་བཞིན་དུ་གྱུར་པ་རང་གི་སེམས་རྒྱུད་དང་འདྲེས་
ངེས་པ་ཞིག་བྱ་དགོས། དགེ་བ་ཐར་པའི་རྒྱུར་འགྱུར་མི་འགྱུར། འཁོར་བ་བློས་
ཐོང་མི་ཐོང་། དགེ་སྡིག་ལ་བླང་དོར་གཟབ་མི་གཟབ། ལམ་ལ་བརྩོན་འགྲུས་ནུས་
མི་ནུས། ཚུལ་ཁྲིམས་ལ་ངོས་ལྐོག་བྱེད་མི་བྱེད། སྐྱབས་གནས་ལ་དད་པ་ཆེ་ཆུང་།།
སེམས་ཅན་ལ་སྙིང་རྗེ་ཡོད་མེད་ཐམས་ཅད་འདི་རང་རྒྱུད་དང་འདྲེས་མ་འདྲེས་
ཀྱི་ཁྱད་པར་ཡིན། སྔོན་གྱི་དམ་པ་གོང་མ་རྣམས་ནི་འཁོར་བའི་སྡུག་བསྔལ་འདིས་
ཐུགས་རྒྱུད་གདུངས་ནས་ཐུགས་བདེ་བདེ་ལྟར་སྐད་ཅིག་ཙམ་ཡང་མི་བཞུགས་
ཏེ། དཔེར་ན་གཤེན་སྒོམ་གྱིས། བདག་མི་མཚངས་ཅན་དུ་སོང་བས་གཉིད་བློ་
1 5



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བདེ་བ་ནུབ་གཅིག་ཀྱང་ལོག་ཏུ་མི་བདོག་གསུངས་པ་ལྟར་ལ། ད་ལྟར་རང་རེ་རྣམས་
ཟས་གོས་འཛོམ་པ་དང་ལུས་ལ་ན་ཚ་མེད་པ་ལ་སོགས་བདེ་བ་ཕྲན་བུ་རེ་མྱོང་བར་
གྱུར་ཚེ། ང་སྐྱིད་སྙམ་པའི་ངང་དུ་བློ་དལ་བར་བསྡོད་ཀྱང་ངན་སོང་གི་སྡུག་བསྔལ་
འདི་ལ་བསམ་ན་སྐྱིད་རྒྱུ་མི་འདུག །དེ་བས་ན་སེམས་ཡང་ཡེངས་མ་བྱེད། འཁོར་
བ་སྤྱི་དང་ཁྱད་པར་ངན་སོང་གི་སྡུག་བསྔལ་འདི་དག་ཡིད་ལ་བསམ། དེའི་རྒྱུ་ལས་
མི་དགེ་བ་སྤོངས། དེ་ལས་ཐར་འདོད་ཀྱི་བསམ་པ་རྒྱུད་ལ་བསྐྱེད། དགོས་མེད་
ཀྱི་བྱ་བ་བསྐྱུར། དགོས་ངེས་ཀྱི་དགེ་བ་གལ་ཆུང་མ་བྱེད། རང་མདོ་མ་ཤོར་བར་
གྱིས། དེ་རིང་ཤི་ནས་སང་ཉིན་དམྱལ་བར་སྐྱེས་ན་ཅི་བྱེད། མནོ་བསམ་ཐོང་དང་
ད་རེས་རང་དབང་ཡོད་དུས་རང་དོན་བསྒྲུབ་དགོས་པ་ཡིན་ནོ། །བཞི་པ་ནི། བསོད་
ནམས་འདི་ཡིས་ཐམས་ཅད་གཟིགས་པ་ཉིད། ཐོབ་ནས་ཉེས་པའི་དགྲ་རྣམས་
ཕམ་བྱས་ཏེ། སྐྱེ་རྒ་ན་འཆིའི་རྦ་ཀློང་འཁྲུགས་པ་ཡི། སྲིད་པའི་མཚོ་ལས་འགྲོ་བ་
སྒྲོལ་བར་ཤོག །ཅེས་གསུངས་ཏེ། དེ་ལྟར་འཁོར་བ་སྡུག་བསྔལ་གྱི་རང་བཞིན་
དུ་ཤེས་ནས་དེ་ལས་ཐར་འདོད་ཀྱི་བསམ་པས་ཐར་བའི་ལམ་ལ་བསླབ་པའི་བསོད་
ནམས་འདི་ཡིས། ཤེས་བྱ་ཐམས་ཅད་ཡོངས་སུ་གཟིགས་པ་རྫོགས་པའི་སངས་
རྒྱས་ཉིད། མངོན་སུམ་དུ་ཐོབ་ནས་ཉེས་པ་ཐམས་ཅད་ཀྱི་རྩ་བ་བདག་འཛིན་དང་
ཉོན་མོངས་པའི་དགྲ་རྣམས་ཕམ་པར་བྱས་ཏེ། སྐྱེ་རྒ་ན་འཆིའི་རྦ་ཀློང་རབ་ཏུ་
འཁྲུགས་པ་ཡི་སྲིད་པའི་རྒྱ་མཚོ་ཆེན་པོ་འདི་ལས་འགྲོ་བ་རྣམས་ཡོངས་སུ་སྒྲོལ་བར་
ནུས་པར་ཤོག་ཅིག །ཅེས་བྱའོ།།
༈ ས་བཅད་ལྔ་པ་ལས་རྒྱུ་འབྲས་བསམ་པ་ལ་
་པ་ལ་བཞི། ལས་འབྲས་སྤྱི་ཡི་དོན།
དགེ་སྡིག་གི་སྤང་བླང་བྱེད་ཚུལ། བདེ་སྡུག་གི་འབྲས་བུ་འབྱུང་ལུགས།། བླང་དོར་
བྱས་པའི་ཕན་ཡོན་ནོ།།
1 16



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
དང་པོ་ནི། རྒྱུ་འབྲས་རྣམ་པར་འབྱེད་པའི་བློ་གྲོས་ཀྱིས།། གཞིག་ན་དཔྱིད་ཀྱི་
ཞིང་ས་གཤིན་པོ་ལ། ས་བོན་དཀར་ནག་རང་ལས་རང་སྨིན་བཞིན། ད་ནི་རྒྱུ་
འབྲས་ལས་ལ་ངེས་ཤེས་བསྐྱེད།། ཅེས་གསུངས་ཏེ། ལས་རྒྱུ་འབྲས་སམ་བོན་དང་
བོན་མིན་རྣམ་པར་འབྱེད་པའི་བློ་གྲོས་ཀྱི་མིག་དང་ལྡན་པ་རྣམས་ཀྱིས་གཞིག་ན།
དཔེར་ན་ནམ་ཟླ་དཔྱིད་ཀྱི་དུས་བྱུང་པའི་ཚེ་ཞིང་ས་གཤིན་པོ་དེ་ག ས་བོན་དཀར་
ནག་གང་བཏབ་པ་དེ་རང་ལས་རང་སྨིན་པ་ཇི་བཞིན་དུ། ཚེ་འདིར་དགེ་སྡིག་གི་
ལས་གང་བྱས་པ་ལ་ཕྱི་མའམ་ཕྱི་མའི་ཕྱི་མ་རྣམས་སུ་འབྲས་བུ་བདེ་སྡུག་གང་རུང་
སྨིན་པར་ངེས་ཏེ། མདོ་ལས། འདི་ནི་རང་གི་ལས་བྱས་རང་ལ་སྨིན་པ་ཡིན།
དཔེར་ན་དཔྱིད་ན་ལས་བྱས་སྟོན་ལ་སྨིན་པ་བཞིན། ཞེས་གསུངས་པས། ད་ནི་
རྒྱུ་འབྲས་ལས་ལ་ངེས་ཤེས་བསྐྱེད་ཅིང་དགེ་སྡིག་བླང་དོར་ལ་ཞིབ་ཏུ་ནས་སྤྱོད་པར་
བྱའོ། །སྙམ་དུ་བསམ། གཉིས་པ་ལ་གཉིས། སྤྱི་དང་། བྱེ་བྲག་ཏུ་བསྟན་པའོ། །དང་
པོ་ནི། སྡིག་ལ་མི་བརྙས་དགེ་ལ་ཁྱད་མི་བསད།། ཕྲ་རབ་རྡུལ་བསགས་རི་རབ་ལྷུན་
པོ་འམ། མེ་སྟག་ནགས་ལ་མཆེད་པའི་དཔེ་ཇི་བཞིན།། ད་ནི་རྒྱུ་འབྲས་ལས་ལ་ངེས་
ཤེས་བསྐྱེད།། ཅེས་གསུངས་ཏེ། སྡིག་པ་ཕྲ་མོ་ལ་འདི་ཙམ་གྱིས་མི་གནོད་སྙམ་ནས་
བརྙས་བཅོས་མི་བྱེད་ལ། དགེ་བ་ཕྲ་མོ་ལ་འདིས་ཕན་མི་ཐོག་བསམས་
ག་བསམས་ནས་ཁྱད་
དུ་མི་བསད་དེ། ཕྲ་རབ་རྡུལ་བསགས་པས་རི་རབ་ལྷུན་པོར་འགྱུར་བའམ། མེ་
སྟག་ཕྲའུ་ཡང་ནགས་ཚལ་ཆེན་པོ་ལ་མཆེད་ན་མེ་ལྕེ་ཆེན་པོར་འགྱུར་བའི་དཔེ་ཇི་
བཞིན་དུ། ལས་དགེ་སྡིག་གང་ཡང་སྦྱོར་དངོས་རྗེས་གསུམ་དང་འབྲེལ་བར་གྱུར་
ན་ལས་ཕྲའུ་ཡིན་ཀྱང་འབྲས་བུ་རྒྱ་ཆེན་པོ་བསྐྱེད་པར་བྱེད་པ་ནི། སུམ་བརྒྱ་པ་
ལས། སྡིག་ནི་ཆུང་ཡང་མི་བརྙས་སྤང་ཤིང་བཤགས།། དགེ་བ་ཆུང་ཡང་ཁྱད་དུ་
བསད་མི་བྱ།། ཕྲ་རབ་རྡུལ་བསགས་རི་རབ་ལྷུན་པོ་འམ། མེ་སྟག་ནགས་ལ་མཆེད་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་ལྟ་བུའོ། །ཞེས་གསུངས་པས། ད་ནི་རྒྱུ་འབྲས་ལས་ལ་ངེས་ཤེས་བསྐྱེད་ཅིང་དགེ་
སྡིག་བླང་དོར་ལ་ཞིབ་ཏུ་ནས་སྤྱོད་པར་བྱའོ། །སྙམ་དུ་བསམ།
གཉིས་པ་ལ་གསུམ། ལུས་དང་། ངག་དང་། ཡིད་ཀྱི་ལས་སོ། །དང་པོ་ལ་གསུམ།
མི་དགེ་བའི་ལས་ངོས་བཟུང་། དེ་ལས་ལྡོག་པའི་དགེ་བའི་ལས་བསྒྲུབ་བྱ་སྟོན།
ལས་ལ་འབྲས་བུ་སྨིན་ཚུལ་བསམ་པའོ། །དང་པོ་ནི། ལུས་ཀྱི་སྲོག་གཅོད་ལོག་གཡེམ་
མ་བྱིན་ལེན། ཞེས་གསུངས་ཏེ། ལུས་ཀྱི་མི་དགེ་གསུམ་ལས། སྲོག་གཅོད་པ་ནི།
སེམས་ཅན་བེམ་རིག་བྲལ་བའི་ལས་བྱེད་པ་སྟེ། འདི་ལ་དབྱེ་ན། དཔའ་བོ་གཡུལ་
འཐབ་ནས་དགྲ་གསོད་པ་ལྟ་བུ་ཞེ་སྡང་གིས་སྲོག་གཅོད་པ། ཤ་ཟ་འདོད་ལྤགས་
གོན་འདོད་ནས་ར་ལུག་གསོད་པ་ལྟ་བུ་འདོད་ཆགས་ཀྱིས་སྲོག་གཅོད་པ། དགེ་
སྡིག་གི་རྒྱུ་འབྲས་མི་ཤེས་པའམ་མུ་སྟེགས་པ་ལྟ་བུ་དགེ་བར་རློམས་ནས་གསོད་པ་
གཏི་མུག་གིས་སྲོག་གཅོད་པ་དང་གསུམ་མོ། །ལོག་པར་གཡེམ་པ་ནི་ཕོ་མོ་གཉིས་
འཁྲིག་ཅིང་སྦྱོར་བའི་ལས་བྱེད་སྟེ། འདི་ལ་དབྱེ་ན། ཕ་མ་གཅིག་པའི་བུ་མིང་སྲིང་
ལྟ་བུ་རིགས་ཀྱིས་བསྲུང་བ་དང་། བག་མར་སོང་ནས་ཁྱོ་བོས་བདག་ཏུ་བྱས་པ་
ལྟ་བུ་བདག་པོས་བསྲུང་བ་དང་། སྡོམ་པ་དང་ལྡན་པའི་རབ་བྱུང་མ་སོགས་ཁྲིམས་
ཀྱིས་བསྲུང་བ་ལ་ལོག་པར་གཡེམ་པ་དང་གསུམ་ཡོད། མ་བྱིན་ལེན་པ་ནི། རང་
གི་མི་དབང་བའི་ནོར་མ་བྱིན་པ་ལེན་པ་སྟེ། འདི་ལ་དབྱེ་ན། མི་བཙན་པོ་རྒྱལ་
པོ་ལྟ་བུ་ཐོབ་ཐང་གིས་ལེན་པ་མ་ཡིན་པ་ཐོབ་མེད་ཀྱིས་བཙན་བཙུག་བྱས་ནས་
འཕྲོག་པ་དང། མི་མང་པོས་དཔུང་ཤེད་ཀྱིས་སྒོ་ནས་དངོས་སུ་འཕྲོག་པ་སོགས་མཐུས་
ལེན་པ་དང་། རྐུན་པོ་ལྟ་བུ་སྟོབས་ཤེད་མེད་པ་རྣམས་ཀྱིས་བདག་པོས་མི་མཐོང་
ས་ནས་ཡོ་བྱད་བླངས་ཏེ་རང་གིར་བྱས་པ་སོགས་འཇབ་བུས་ལེན་པ་དང་། ཚོང་
ལ་སོགས་པའི་སྐབས་སུ་རྫུན་གཏོང་ནས་ཕ་རོལ་པ་བསླུས་ཏེ་རྒྱུ་རྫས་བླངས་པ་དང་།
18



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
བྲེ་ལོག་དང་སྲང་ལོག་འཛུགས་པ་སོགས་ཀྱིས་གཞན་གྱི་རྒྱུ་རྫས་བདག་གིར་བྱེད་
པ་སོགས་གཡོ་སྒྱུས་ལེན་པ་དང་གསུམ་ཡོད། གཉིས་པ་ནི། སྤངས་ནས་སྲོག་སྐྱོབ་
དཀའ་ཐུབ་སྦྱིན་པ་གཏོང་། ཞེས་གསུངས་ཏེ། དེ་ལྟར་གོང་འཁོད་ཀྱི་ལུས་ཀྱི་མི་
དགེ་གསུམ་སྤངས་ནས་སེམས་ཅན་གཞན་གྱི་སྲོག་སྐྱོབ་པ་དང་། དཀའ་བ་ཐུབ་
པར་གནས་པ་དང་། སྦྱིན་པ་གཏོང་བ་ལ་འབད་པའོ། །གསུམ་པ་ནི། རྒྱུ་དེའི་འབྲས་
བུ་བདེ་སྡུག་སྨིན་པ་བཞིན། ད་ནི་རྒྱུ་འབྲས་ལས་ལ་ངེས་ཤེས་བསྐྱེད།། ཅེས་གསུངས་
ཏེ། རྒྱུ་དགེ་སྡིག་གང་སྤྱོད་པ་དེའི་འབྲས་བུ་བདེ་སྡུག་གང་རུང་སྨིན་པ་ཡིན་ཞིང་།
ནང་གསེས་ཀྱིས་དབྱེ་ན་བཞི་ལ། དེ་ཡང་རྣམ་སྨིན་གྱི་འབྲས་བུ། སྲོག་གཅོད་ཀྱིས་
དམྱལ་བ། ལོག་གཡེམ་གྱིས་མངལ་གྱི་སྲིན་བུ། མ་བྱིན་ལེན་གྱིས་ཡི་དྭགས་སུ་སྐྱེ་
བར་གསུངས། རྒྱུ་མཐུན་གྱི་འབྲས་བུ། གལ་ཏེ་མིར་སྐྱེས་ན་བྱེད་པ་རྒྱུ་མཐུན་མི་
དགེ་བའི་ལས་དེ་དག་ལ་དགའ་བ་དང་། མྱོང་བ་རྒྱུ་མཐུན། སྲོག་གཅོད་ཀྱིས་ཚེ་
ཐུང་ཞིང་ནད་མང་། ལོག་གཡེམ་གྱིས་རིགས་ངན་གཟུགས་ངན་གྱི་ཆུང་མ་དང་
འཕྲད་ཅིང་རང་གིས་མི་དབང་། མ་བྱིན་ལེན་གྱིས་ལོངས་སྤྱོད་ཀྱིས་དབུལ་བ་དང་
དགྲ་ཟླ་དང་ཐུན་མོང་དུ་འགྱུར། བདག་པོའི་འབྲས་བུ་རང་རྒྱུད་ལ་སྨིན་པ་སྟེ།
སྲོག་གཅོད་ཀྱིས་སྙིང་རླུང་ཅན། ལོག་གཡེམ་གྱིས་མ་ནིང་། མ་བྱིན་ལེན་གྱིས་ཟས་
ཟོས་པས་མི་འགྲང་བར་སྐྱེ་བའོ། །དབང་གི་འབྲས་བུ་དེའི་དུས་སུ་ཕྱིའི་ཡུལ་ལ་
སྨིན་པ་སྟེ། སྲོག་གཅོད་ཀྱིས་ཡུལ་ངམ་གྲོག་དང་གཡང་ས་ཅན། ལོག་གཡེམ་གྱིས་
གཤང་ལྕི་དང་འདམ་རྫབ་ཅན་སོགས་ཡུལ་ཡིད་དུ་མི་འོང་བ། མ་བྱིནལེན་གྱིས་
ལོ་ཏོག་ལ་སད་སེར་སྡང་ཞིང་མུག་གེ་ཡོད་པའི་སར་སྐྱེ་བར་གསུངས། དགེ་བའི་
འབྲས་བུ་དེ་དག་ལས་ལྡོག་པའི་ཕུན་སུམ་ཚོགས་པའི་ལུས་དང་ལོངས་སྤྱོད་ཐོབ་
པ་ཡིན་ཏེ་ཤུགས་ཀྱིས་གོ་བར་བྱའོ། །དེ་བཞིན་དགེ་སྡིག་གི་འབྲས་བུ་ཡིད་དུ་འོང་
19



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མི་འོང་སྨིན་པར་བསམ་ནས། ད་ནི་རྒྱུ་འབྲས་ལས་ལ་ངེས་ཤེས་བསྐྱེད་དེ་དགེ་
བླངས་དོར་ལ་ཞིབ་ཏུ་ནས་སྤྱོད་པར་བྱའོ། །སྙམ་དུ་བསམ།
གཉིས་པ་ལ་གསུམ། མི་དགེ་བའི་ལས་ངོས་བཟུང་། དེ་ལས་ལྡོག་པའི་དགེ་
བའི་ལས་བསྒྲུབ་བྱ་སྟོན། ལས་ལ་འབྲས་བུ་སྨིན་ཚུལ་བསམ་པའོ། །དང་པོ་ནི། ངག་
གི་ཚིག་རྩུབ་ངག་འཁྱལ་རྫུན་ཕྲ་མ། ཞེས་གསུངས་ཏེ། ངག་གི་མི་དགེ་བཞི་ལས།
ཚིག་རྩུབ་ནི་ཕ་རོལ་པོའི་རྒྱུད་འཁྲུགས་པར་བྱེད་པའི་ཚིག་སྨྲ་བ་སྟེ། འདི་ལ་དབྱེ་
ན། མིག་ཞར་བ། རྣ་བ་འོན་པ་སོགས་ལ། ལོང་བ་རྣ་འོན་ཞེས་མངོན་དུ་འབོད་
པ་ལྟ་བུ་དངོས་སུ་ཚིག་རྩུབ་དང་། གཞན་ལ་ཕྲིན་བསྐུར་བྱས་པའི་སྒོ་ནས་ཕ་རོལ་
བའི་རྒྱུད་འཁྲུགས་པར་བྱེད་པ་བརྒྱུད་ནས་ཚིག་རྩུབ་དང་། ཚིག་རྩུབ་མོ་མིན་ཀྱང་
ཚིག་འཇམ་པོའི་སྒོ་ནས་གཞན་གྱི་ཡིད་མི་བདེ་བར་བྱེད་པ་གཞོལ་ཏེ་ཚིག་རྩུབ་མོ་
དང་གསུམ་ཡོད། ངག་འཁྱལ་བ་ནི། ངག་གི་ལས་གསུམ་པོར་མི་གཏོགས་པའི་
འབྲེལ་མེད་ཀྱི་གཏམ་མང་པོ་སྨྲ་བ་སྟེ། འདི་ལ་དབྱེ་ན། རང་བཞིན་དུ་གང་བབ་
བྱུང་རྒྱལ་དུ་སྨྲ་བ་རང་
བ་རང་བཞིན་གྱི་ངག་ཀྱག ཚོགས་གྲལ་དང་དབང་གྲལ་ལྟ་བུ་གཏམ་
སྨྲ་བའི་སྐབས་མ་ཡིན་ཀྱང་ཁྱད་དུ་བྱས་ནས་གཏམ་སྨྲ་བ་ཁྱད་དུ་ངག་འཁྱལ། གླུ་
སྒྲུང་ལ་སོགས་ལོག་པའི་ངག་འཁྱལ་དང་གསུམ་ཡོད། རྫུན་སྨྲ་བ་ནི། བརྗོད་བྱ་
མི་བདེན་པར་སྨྲ་བའི་ཚིག་གིས་གཞན་ལ་བདེན་བློ་སྐྱེད་པར་བྱེད་པའི་ཚིག་སྨྲ་བ་
སྟེ། འདི་ལ་དབྱེ་ན། གཞན་བསླུ་བའི་བསམ་པ་མེད་ཀྱང་རང་བཞིན་དུ་ཀུ་རེ་ལྟ་
བུའི་གཏམ་མི་བདེན་པར་སྨྲ་བ་རང་གཞན་གཉིས་ཀ་ལ་ཕན་གནོད་མེད་པའི་རྫུན་
དང་། གཞན་བསླུ་བའི་བསམ་པ་དང་བཅས་པའི་གཏམ་མི་བདེན་པ་སྨྲ་བ་རང་
གཞན་གཉིས་ཀ་ལ་ཕན་གནོད་ཡོད་པའི་རྫུན་དང་། ལྷ་མ་མཐོང་བར་མཐོང་།
ས་མ་ཐོབ་པར་ཐོབ་ཟེར་བ་ལྟ་བུ་ལམ་འབྲས་ཀྱི་ཡོན་ཏན་རང་ལ་མེད་བཞིན་ཡོད་
【20



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
པར་སྨྲ་བ་བླ་མར་སྨྲ་བའི་རྫུན་དང་གསུམ་ཡོད། ཕྲ་མ་ནི། མཛའ་བོ་ལྟ་བུའི་བར་
དུ་དབྱེན་བཅུག་ནས་སོ་སོར་འབྱེད་པར་བྱེད་པའི་ཚིག་སྨྲ་བ་སྟེ། འདི་ལ་དབྱེ་ན།
མི་དབང་ཡོད་པོ་ཕལ་གྱིས་མི་གཉིས་དངོས་སུ་བཙན་ཚིག་གིས་འབྱེད་པར་བྱེད་
པའི་བཙན་ཕྲ་དང་། མི་ཡིད་མཐུན་པ་གཉིས་གཅིག་གི་དྲུང་དུ་ཡོང་སྟེ་གཅིག་དེས་
ཁྱོད་ལ་འདི་དང་འདི་བཞིན་སྐྱོན་བཏགས་ཀྱིན་འདུག་ཅེས་པ་ལྟ་བུ། དེ་གཉིས་
ཕྲ་མས་འབྱེད་པར་བྱེད་པའི་ལྐོག་ཕྲ་དང་། དངོས་སུ་ཕྲ་མ་མ་བྱས་ཀྱང་གཞན་
ཞིག་དང་སྡོང་ནས་ཐབས་ཀྱིས་དེ་གཉིས་མི་མཐུན་པར་བྱེད་པའི་གཞོག་ཕྲ་དང་
གསུམ་ཡོད། གཉིས་པ་ནི། སྤང་ནས་ཞི་དལ་གསོང་པོ་བདེན་མཐུན་འཇུག །ཅེས་
གསུངས་ཏེ། གོང་འཁོད་ཀྱི་ངག་གི་མི་དགེ་བཞི་སྤངས་ནས་དེའི་སྟེང་དུ། ཚིག་
ཞི་དལ་དུ་སྨྲ་བ་དང་།། གསོང་པོར་སྨྲ་ཞིང་ཁ་ཏོན་བྱེད་པ་དང་།། ཚིག་དྲང་པོའམ་
བདེན་པར་སྨྲ་བ་དང་།། འཁོན་པ་སྡུམ་ནས་མཐུན་འཇུག་བྱེད་པའོ། །གསུམ་པ་
ནི། རྒྱུ་དེའི་འབྲས་བུ་བདེ་སྡུག་སྨིན་པ་བཞིན། ད་ནི་རྒྱུ་འབྲས་ལས་ལ་ངེས་ཤེས་
བསྐྱེད།། ཞེས་གསུངས་ཏེ། རྒྱུ་དགེ་སྡིག་གང་བྱས་པ་དེའི་འབྲས་བུ་བདེ་སྡུག་གང་
རུང་སྨིན་པ་ཡིན་ཞིང་། ནང་གསེས་ཀྱིས་དབྱེ་ན་བཞི་ལས། རྣམ་སྨིན་གྱི་འབྲས་
ཚིག་རྩུབ་ཀྱིས་དམྱལ་བ་གཅོད་གཏུབ་ཀྱི་ཡུལ། ངག་འཁྱལ་གྱིས་བསྐལ་པའི་
མུན་ནག །ཕྲ་མས་དམྱལ་བ་ཐིག་ནག་དང་བསྡུས་འཇོམ་གྱི་ཡུལ། རྫུན་གྱིས་དམྱལ་
བ་ཆེན་པོ་ལྕེ་སྟེང་དུ་ཞིང་རྨོ་བར་བྱེད་པ་རྣམས་སུ་སྐྱེ་བར་གསུངས། རྒྱུ་མཐུན་
གྱི་འབྲས་བུ། གལ་ཏེ་མིར་སྐྱེས་ནའང་བྱེད་པ་རྒྱུ་མཐུན། མི་དགེ་བའི་ལས་དེ་དག་
ལ་དགའ་བ་དང་། མྱོང་བ་རྒྱུ་མཐུན། ཚིག་རྩུབ་ཀྱིས་མི་སྙན་པར་ཐོས་ཤིང་རང་
གིས་སྨྲས་པ་ཡང་འཐབ་མོའི་ཚིག་ཏུ་འགྱུར། ངག་འཁྱལ་གྱིས་ཚིག་མི་བརྩོན་ཞིང་
སྤོབས་པ་ཆུང་བ་འབྱུང་། རྫུན་གྱིས་གཏམ་གྱི་བདེན་པ་མི་ཐོབ་ཅིང་གཞན་གྱིས་
21



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསླུ་བ་བྱེད། ཕྲ་མས་འཁོར་གཡོག་མི་མཐུན་པ་མཛའ་བཤེས་དང་འབྲལ་བ་སོགས་
འབྱུང་གསུངས། བདག་པོའི་འབྲས་བུ། ཚིག་རྩུབ་གྱིས་འོན་པ། ངག་འཁྱལ་གྱིས་
ལྐུགས་པ། རྫུན་གྱིས་ཡན་ལག་ལྷག་ཆད། ཕྲ་མས་ཁ་མཆུ་རལ་བ་ཅན་དུ་སྐྱེ། དབང་
གི་འབྲས་བུ། ཚིག་རྩུབ་ཀྱིས་སྡོང་དུམ་དང་ཚེར་མ་ཡོད་ས། ངག་ཀྱལ་གྱིས་ལྗོན་
ཤིང་ལ་འབྲས་བུ་མི་ཆགས་པ་དང་། དུས་ཚིག་ལོག་ཅིང་མི་བརྟན་ས། རྫུན་གྱིས་
འབྱོར་པ་མི་བརྟན་ཞིང་བློ་བྱེད་དང་འཇིགས་སྐྲག་ཆེ་བའི་ཡུལ། ཕྲ་མས་ཡུལ་ཕྱོགས་
མི་སྙོམ་ཤིང་བགྲོད་དཀའ་བར་གནས་དགོས་པར་གསུངས། དགེ་བའི་འབྲས་བུ་
དེ་དག་ལས་ལྡོག་པའོ། །དེ་བཞིན་དགེ་སྡིག་གི་འབྲས་བུ་སོ་སོར་སྨིན་པ་བསམ་
ནས་ད་ནི་རྒྱུ་འབྲས་ལས་ལ་ངེས་ཤེས་བསྐྱེད་དེ་དགེ་སྡིག་བླང་དོར་ལ་ཞིབ་ཏུ་ནས་
སྤྱོད་པར་བྱའོ། །སྙམ་དུ་བསམ།
གསུམ་པ་ལ་གསུམ། མི་དགེ་བའི་ལས་ངོས་བཟུང་། དེ་ལས་ལྡོག་པའི་དགེ་
བའི་ལས་བསྒྲུབ་བྱ་སྟོན། ལས་ལ་འབྲས་བུ་སྨིན་ཚུལ་བསམ་པའོ། །དང་པོ་ནི།
ཡིད་ཀྱི་བརྣབ་སེམས་གནོད་སེམས་ལོག་པར་ལྟ། ཞེས་གསུངས་ཏེ། ཡིད་ཀྱི་མི་
དགེ་བ་གསུམ་ལས། བརྣབ་སེམས་སམ་མངན་སེམས་ནི། ཡིད་དུ་འོང་བའི་ཡུལ་
ཟས་ནོར་སོགས་རང་ཉིད་ཀྱིས་ཐོབ་པར་འདོད་པའི་སེམས་ཏེ། འདི་ལ་དབྱེ་ན།
གཞན་གྱི་ཟས་ནོར་རང་ཉིད་ཀྱིས་ཐོབ་འདོད་དང་། གཞན་ལ་མེད་པར་དགའ་བའི་
ཞེ་ངན་དང། དེ་གཉིས་ཀ་དུས་གཅིག་ཏུ་སྐྱེས་པའི་བརྣབ་སེམས་གསུམ་མོ། །གནོད་
སེམས་སམ་གདུག་སེམས་ནི། ཡིད་དུ་མི་འོང་བའི་ཡུལ་ལ་གནོད་པར་སེམས་པ་
སྟེ། འདི་ལ་དབྱེ་ན། གཞན་གནོད་པ་བྱེད་པ་ལ་སྡང་བའི་སེམས་ཀྱིས་གནོད་སྐྱལ་
བར་འདོད་པ་ཞེ་སྡང་གི་ཆ་ལས་གྱུར་པ་དང་། དེ་ལ་ཆེ་སྙན་དང་བདེ་སྐྱིད་ཡོད་
པ་ལ་མི་དགའ་བ་ཕྲག་དོག་གི་ཆ་ལས་གྱུར་པ་དང་། སྔར་གནོད་པ་བྱས་པ་མི་བརྗེད་
s
122



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
པ་དེ་ལ་ངན་ལན་འདོག་པར་འདོད་པ་འཁོན་འཛིན་གྱི་ཆ་ལས་གྱུར་པའི་གནོད་
སེམས་གསུམ་ཡོད། ལོག་པར་ལྟ་བ་ནི། ལས་འབྲས་མི་བསླུ་བ་བདེན་པའི་དོན་
ལ། བློ་ཕྱིན་ཅི་ལོག་ཏུ་གོ་བ་སྟེ། འདི་ལ་དབྱེ་ན། དགེ་བ་ལ་ཕན་ཡོན་མེད། སྡིག་
པ་ལ་ཉེས་དམིགས་མེད་དོ་སྙམ་པ་ལས་འབྲས་ལ་ལོག་པར་ལྟ་བ་དང་། སངས་
རྒྱས་ལ་སྐྱབས་སུ་མི་འཛིན་པའི་སྒོ་ནས་རྒྱབ་ཀྱིས་ཕྱོགས་པ་དཀོན་མཆོག་ལ་ལོག་
པར་ལྟ་བ་དང་། ཕྱི་པ་མུ་སྟེགས་ཅན་གྱི་གྲུབ་མཐའ་འཛིན་པའི་ཕྱི་རོལ་གྱི་སྟོན་
པ་བཅུ་གཉིས་ལྟ་བུ་བདེན་པ་ལ་ལོག་པར་ལྟ་བ་དང་གསུམ་ཡོད། གསུམ་པ་ནི།
སྤངས་ནས་བཟང་སེམས་བརྩེ་སེམས་བདེན་པར་སྤྱོད། ཅེས་གསུངས་ཏེ། གོང་
འཁོད་ཀྱི་ཡིད་ཀྱི་མི་དགེ་གསུམ་སྤངས་ནས་དེའི་སྟེང་དུ་བཟང་སེམས་དང་གཏོང་
སེམས་འཆང་བ། བརྩེ་སེམས་དང་ཕན་སེམས་བསྐྱེད་པ། མ་ནོར་བའི་དོན་རྟོགས་
པར་བྱེད་ཅིང་བདེན་པར་སྤྱོད་པའོ། །གསུམ་པ་ནི། རྒྱུ་དེའི་འབྲས་བུ་བདེ་སྡུག་
སྨིན་པ་བཞིན། ད་ནི་རྒྱུ་འབྲས་ལས་ལ་ངེས་ཤེས་བསྐྱེད།། ཅེས་གསུངས་ཏེ། རྒྱུ་
དགེ་སྡིག་གང་སྤྱོད་པ་དེའི་འབྲས་བུ་བདེ་སྡུག་གང་རུང་སྨིན་པ་ཡིན་ཅིང་། ནང་
གསེས་ཀྱི་དབྱེ་བ་བཞི་ལས། རྣམ་སྨིན་གྱི་འབྲས་བུ། བརྣབ་སེམས་ཀྱིས་དམྱལ་
བ་རོ་མྱག་འདམ་རྫབ་དང་། གནོད་སེམས་ཀྱིས་དམྱལ་བ་ཐིག་ནག་དང་ཡང་ཤི་
ཡང་སོས། ལོག་ལྟས་ངན་སོང་གསུམ་དུ་སྐྱེ་བར་གསུངས། རྒྱུ་མཐུན་གྱི་འབྲས་
བུ་ལས། བྱེད་པ་རྒྱུ་མཐུན་སྡིག་ལ་དགའ་བ་དང་། མྱོང་བ་རྒྱུ་མཐུན། བརྣབ་
སེམས་ཀྱིས་ཡིད་ལ་བསམ་པ་མི་འགྲུབ་ཅིང་། མི་འདོད་པ་ཐོག་ཏུ་འབབས། གནོད་
སེམས་ཀྱིས་གཞན་གྱི་ཡིད་དུ་མི་འོངས་ཤིང་རྟག་ཏུ་འཇིགས་སྐྲག་དང་འཚེ་བ་མང་
ལོག་ལྟས་སངས་རྒྱས་ཀྱི་བཀའ་ལུང་མི་ཐོས་པ་དང་ལྟ་བ་ངན་པར་གནས་དགོས་
གསུངས། བདག་པོའི་འབྲས་བུ། བརྣབ་སེམས་ཀྱིས་སྨྱོ་འདྲེ་ཅན། གནོད་སེམས་
323



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱིས་རྟག་ཏུ་སྡུག་བསྔལ་གྱིས་གནོན་པ། ལོག་ལྟས་ཤིན་ཏུ་བླུན་ཅིང་རྨོངས་པར་
འགྱུར་རོ། །དབང་གི་འབྲས་བུ། བརྣབ་སེམས་ཀྱིས་ཕུན་ཚོགས་ཐམས་ཅད་རིམ་
གྱིས་འགྲིབ་པའི་གནས་དང་། གནོད་སེམས་ཀྱིས་རྟག་ཏུ་འཇིགས་པ་དང་འཚེ་
བ་མང་བའི་ཡུལ་དང་། ལོག་ལྟས་མཐའ་འཁོབ་ལྟ་བུ་བོན་དང་མི་འཕྲད་སར་
སྐྱེའོ། །དགེ་བའི་འབྲས་བུ་དེ་དག་ལས་ལྡོག་པའི་ཕུན་སུམ་ཚོགས་པའི་ལུས་དང་
ལོངས་སྤྱོད་ཐོབ་པའོ། །དེ་བཞིན་དགེ་སྡིག་གི་འབྲས་བུ་སོ་སོར་སྨིན་པར་བསམ་
ནས་ད་ནི་རྒྱུ་འབྲས་ལས་ལ་ངེས་ཤེས་བསྐྱེད་དེ་དགེ་སྡིག་བླང་དོར་ལ་ཞིབ་ཏུ་ནས་
སྤྱོད་པར་བྱའོ། །སྙམ་དུ་བསམ། དེས་ན་སྲོག་གཅོད་གོང་ན་སྡིག་གཞན་མེད།
མི་དགེ་བཅུ་ལས་ལོག་ལྟ་ལྕི། ཞེས་སེམས་ཅན་གཅིག་གི་སྲོག་གཅོད་ཀྱང་སྲོག་ལན་
ལྔ་བརྒྱ་འཇལ་དགོས་ཤིང་། དེ་ལས་ཀྱང་ཕ་མ་དང་དགྲ་བཅོམ་པ་གསོད་པ་ནི་
མཚམས་མེད་ཀྱི་ལས་ཞེས་བྱ་སྟེ། ཚེ་འདི་དང་ཕྱི་མའི་མཚམས་སུ་བར་དོ་མེད་པར་
དམྱལ་བ་མནར་མེད་དུ་སྐྱེ་བའི་རྒྱུ་ཡིན། ལོག་ལྟ་ནི་རྒྱུད་ལ་སྐད་ཅིག་སྐྱེས་པས་
ཀྱང་སྡོམ་པ་ཐམས་ཅད་གཏོང་། དགེ་བ་བྱས་པ་ཡང་ཐར་པའི་ལམ་དུ་མི་འགྲོ།
སྡིག་པ་བྱས་པ་ཡང་བཤགས་པའི་ཡུལ་མེད། ནང་པ་གཤེན་རབ་གྱི་ཁྱུར་མི་ཚུད་
པའོ། །གཞན་ཡང་དྲི་མེད་ལས། ནད་ལ་སྨན་དུ་འགྲོ་བ་དང་། ཐེག་པ་གོང་དུ་
སྤར་ནས་སུ། དེར་མེད་གཞན་ལ་དགག་པར་ཤེས། ཞེས་ནད་ལ་སྨན་དུ་འགྲོ་བ་
ལྟ་བུའི་སེམས་ཅན་གྱི་དོན་དུ་འགྱུར་བ་དང་། ཐེག་པ་གོང་མའི་དགོས་པ་ཁྱད་
པར་ཅན་ཡོད་ན། ལུས་ངག་གི་མི་དགེ་བདུན་བྱང་ཆུབ་སེམས་དཔའ་ལ་གནང་
བའི་སྐབས་ཡོད་དོ། །དེ་ཡང་དཔེར་ན་སེར་སྣ་ཅན་གྱི་ཡོ་བྱད་བརྐུས་ནས་ཚོགས་
སུ་གཏོང་བ་དང་། གཞན་གྱི་སྲོག་སྐྱོབ་པའི་ཆེད་དུ་རྫུན་སྨྲ་བ་དང་། བློ་དམན་
ལམ་ལ་བཀྲི་བའི་ཆེད་དུ་ངག་ཀྱལ་བཤད་པ་དང་། དགེ་བ་ཅན་སྡིག་པ་ཅན་དང་
324



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
འགྲོགས་པ་ལ་ཕྲ་མ་བྱེད་པ་དང་། སློབ་མ་ཚིག་འཇམ་པོས་འདུལ་མི་ནུས་པའི་
རིགས་བཙན་ཐབས་ཀྱིས་ཆོས་ལ་གཟུད་པ་དང་། གདམས་ངག་བརྗོད་པ་མཚངས་
ལ་བ་སོགས་ཀྱི་ཆེད་དུ་ཚིག་རྩུབ་སྨྲ་བ་ལྟ་བུ་སྟེ། ཁྲོ་རྒྱུད་ལས། དཔེར་ན་ལག་
དམར་མི་ཤ་བོས།། བདས་ནས་སོང་ངམ་འདྲི་འགྱུར་ན།། རྫུན་དུ་སྨྲས་པས་མི་
འགལ་ལོ། །ཞེས་སོ།།
གསུམ་པ་ལ་གཉིས། ལས་འབྲས་སྨིན་ཚུལ། ཞོར་འབྱུང་འདུས་བྱས་དགེ་བ་
བཅོ་ལྔ་བཤད་པའོ། །དང་པོ་ལ་གཉིས། སྤྱི་དང་བྱེ་བྲག་ཏུ་བཤད་པའོ། །དང་པོ་
ནི། དགེ་བ་ཁོ་ནས་བདེ་བ་ཁོ་ན་དང་། སྡིག་པ་འབའ་ཞིག་སྡུག་བསྔལ་འབའ་ཞིག་
པ།། བསྲེས་པས་བདེ་སྡུག་འདྲེས་མར་འབྱུང་བ་བཞིན།། ད་ནི་རྒྱུ་འབྲས་ལས་ལ་
ངེས་ཤེས་བསྐྱེད།། ཅེས་གསུངས་ཏེ། དེ་ཡང་རྒྱུ་དགེ་བ་ཁོ་ན་ལས་འབྲས་བུ་བདེ་
བ་ཁོ་ན་དང་། རྒྱུ་སྡིག་པ་འབའ་ཞིག་ལས་འབྲས་བུ་སྡུག་བསྔལ་འབའ་ཞིག་སྨིན་
པ་དང་
། ཡང་རྒྱུ་དགེ་སྡིག་བསྲེས་པ་ལས་འབྲས་བུ་བདེ་སྡུག་འདྲེས་མར་འབྱུང་
བ་ལུང་ལས་གསུངས་པ་བཞིན་དུ་ད་ནི་རྒྱུ་འབྲས་ལས་ལ་ངེས་ཤེས་བསྐྱེད་དེ་དགེ་
སྡིག་བླང་དོར་ལ་ཞིབ་ཏུ་ནས་སྤྱོད་པར་བྱའོ། །སྙམ་དུ་བསམ། གཉིས་པ་ལ་གཉིས།
འབྲས་བུ་བདེ་སྡུག་འབྱུང་ལུགས། མ་བྱས་པ་ལ་བསགས་པའི་ལས་སོ། །དང་པོ་
ལ་གཉིས། འབྲས་བུ་བདེ་བ་དང་། སྡུག་བསྔལ་འབྱུང་ལུགས་སོ། །དང་པོ་ནི།
བསམ་པ་དཀར་ལ་སྦྱོར་བ་ནག་པའི་ལས། བསམ་སྦྱོར་གཉིས་ཀ་དཀར་བའི་ལས་
སྤྱོད་པས། རྣམ་སྨིན་འབྲས་བུ་བདེ་བ་ཐོབ་པ་བཞིན། ད་ནི་རྒྱུ་འབྲས་ལས་ལ་ངེས་
ཤེས་བསྐྱེད། ཅེས་གསུངས་ཏེ། བསམ་པ་དཀར་ལ་སྦྱོར་བ་ནག་པའི་ལས་དང་
བསམ་པ་དང་སྦྱོར་བ་གཉིས་ཀ་དཀར་བའི་ལས་སྤྱོད་པས། རྣམ་སྨིན་འབྲས་བུ་
བདེ་བ་ཐོབ་པ་ཡིན་ཏེ། བསམ་པ་དགེ་ན་ལམ་དང་འབྲས་བུ་དགེ་བར་འགྱུར་བ་
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
..
གསུངས་པ་བཞིན་དུ། ད་ནི་རྒྱུ་འབྲས་ལས་ལ་ངེས་ཤེས་བསྐྱེད་དེ་དགེ་སྡིག་བླང་
དོར་ལ་ཞིབ་ཏུ་ནས་སྤྱོད་པར་བྱའོ། །སྙམ་དུ་བསམས། གཉིས་པ་ནི། བསམ་པ་
ནག་ལ་སྦྱོར་བ་དཀར་བའི་ལས།། བསམ་སྦྱོར་གཉིས་ཀ་ནག་པའི་ལས་སྤྱོད་པས།།
རྣམ་སྨིན་འབྲས་བུ་སྡུག་བསྔལ་མྱོང་བ་བཞིན།། ད་ནི་རྒྱུ་འབྲས་ལས་ལ་ངེས་ཤེས་
བསྐྱེད།། ཅེས་གསུངས་ཏེ། བསམ་པ་ནག་ལ་སྦྱོར་བ་དཀར་བའི་ལས་དང་། བསམ་
པ་དང་སྦྱོར་བ་གཉིས་ཀ་ནག་པའི་ལས་སྤྱོད་པས་རྣམ་སྨིན་འབྲས་བུ་སྡུག་བསྔལ་
མྱོང་བ་ཡིན་ཏེ། བསམ་པ་མི་དགེ་ན་ལམ་དང་འབྲས་བུ་ཡང་དེ་བཞིན་མི་དགེ་
བར་འགྱུར་བའི་ཕྱིར་ད་ནི་རྒྱུ་འབྲས་ལས་ལ་ངེས་ཤེས་བསྐྱེད་དེ་དགེ་སྡིག་བླང་དོར་
ལ་ཞིབ་ཏུ་ནས་སྤྱོད་པར་བྱའོ། །སྙམ་དུ་བསམ། གཉིས་པ་ལ་གསུམ། མ་བྱས་པ་
ལ་བསགས་པ་དང་། བྱས་ལ་མ་བསགས་པ་དང་། བསགས་ལ་མ་བྱས་པའི་འབྲས་
བུའོ། །དང་པོ་ནི། དགེ་སྡིག་གང་ཡང་སྦྱོར་རྗེས་གཉིས་ཚང་ན། དངོས་ཀྱི་ཆེན་
པོ་མ་བྱས་གྱུར་ན་ཡང་། མ་བྱས་པ་ལ་བསགས་པའི་ལས་ཡིན་བཞིན།། ད་ནི་རྒྱུ་
འབྲས་ལས་ལ་ངེས་ཤེས་བསྐྱེད།། ཅེས་གསུངས་ཏེ། དགེ་བ་དང་སྡིག་པའི་ལས་
གང་ལ་ཡང་སྦྱོར་རྗེས་གཉིས་ཚང་ན་དངོས་ཀྱི་ཆེན་པོ་མ་བྱས་པར་གྱུར་ན་ཡང་།
དོན་དུ་མ་བྱས་པ་ལ་བསགས་པའི་ལས་ཡིན་པར་གསུངས་པ་བཞིན་དུ། ད་ནི་རྒྱུ་
འབྲས་ལས་ལ་ངེས་ཤེས་བསྐྱེད་དེ་དགེ་སྡིག་བླང་དོར་ལ་ཞིབ་ཏུ་ནས་སྤྱོད་པར་
བྱའོ། །སྙམ་དུ་བསམ། གཉིས་པ་ནི། གང་ལ་སྦྱོར་རྗེས་གཉིས་ཀ་མ་ཚང་ན། དངོས་
ཀྱི་ཆེན་པོ་བྱས་པར་གྱུར་ན་ཡང་། བྱས་ལ་མ་བསགས་པ་ཡི་ལས་ཡིན་བཞིན། ད་
ནི་རྒྱུ་འབྲས་ལས་ལ་ངེས་ཤེས་བསྐྱེད། ཅེས་གསུངས་ཏེ། དགེ་སྡིག་གང་ལ་ཡང་
སྦྱོར་རྗེས་གཉིས་ཀ་མ་ཚང་ན། དངོས་ཀྱི་ཆེན་པོ་བྱས་པར་གྱུར་ན་ཡང་། དོན་དུ་
བྱས་པ་ལ་མ་བསགས་པའི་ལས་ཡིན་པ་གསུངས་པ་བཞིན་དུ། ད་ནི་རྒྱུ་འབྲས་ལས་
26



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ལ་ངེས་ཤེས་བསྐྱེད་དེ་དགེ་སྡིག་བླང་དོར་ལ་ཞིབ་ཏུ་ནས་སྤྱོད་པར་བྱའོ། །སྙམ་
དུ་བསམ། གསུམ་པ་ནི། གང་ཟག་གཞན་གྱིས་དགེ་སྡིག་གང་བྱས་ལ།། རྗེས་སུ་
ཡི་རང་ཕུལ་བར་བྱས་གྱུར་ན།། བསགས་ལ་མ་བྱས་ལས་སུ་ངེས་པ་བཞིན།། ད་ནི་
རྒྱུ་འབྲས་ལས་ལ་ངེས་ཤེས་བསྐྱེད།། ཅེས་གསུངས་ཏེ། གང་ཟག་གཞན་རྣམས་
ཀྱིས་དགེ་བ་དང་སྡིག་པའི་ལས་གང་བྱས་པ་དེ་ལ་རང་གིས་རྗེས་སུ་ཡི་རང་ཕུལ་
བར་བྱས་པར་གྱུར་ན། བསགས་ལ་མ་བྱས་པའི་ལས་སུ་ངེས་པ་ཡིན་པར་ལུང་ལས་
གསུངས་བཞིན། ད་ནི་རྒྱུ་འབྲས་ལས་ལ་ངེས་ཤེས་བསྐྱེད་དེ་དགེ་སྡིག་བླང་དོར་
ལ་ཞིབ་ཏུ་སྤྱོད་པར་བྱའོ། །སྙམ་དུ་བསམ། གཉིས་པ་ནི། མན་ངག་ལས། འདུས་
བྱས་དགེ་བ་བཅོ་ལྔ་ནི།། འབྲི་བ་འདོན་པ་ཀློག་པ་གསུམ།། ལྷ་ཁང་སྐུ་འབུམ་སྐུ་
གཟུགས་གསུམ། ཐང་སྐུ་དཀྱིལ་འཁོར་སཱཙྪ་གསུམ། གཏོར་མ་ཆབ་གཏོར་ཆུ་སྦྱིན་
གསུམ།། འཕྲང་བཅོས་ཉེའུ་འདོན་སྲོག་སྐྱོབ་གསུམ།། ཞེས་ཡི་གེ་འབྲི་བ། བློར་
འདོན་པ། མདོ་ཀློག་པ། ལྷ་ཁང་དང་། མཆོད་རྟེན་དང་
། སྐུ་གཟུགས་བཞེངས་
པ། ཐང་སྐུ་བྲི་བ། དཀྱིལ་འཁོར་བཞེངས་པ། སཱཙྪ་བཏབ་པ། གཏོར་མ་དང་།
ཆབ་གཏོར་གཏོང་བ། ཆུ་སྦྱིན་བྱེད་པ། ལམ་འཕྲང་བཅོས་པ། ཉེའུ་འདོན་པ།
སྲོག་སྐྱོབ་པ་དང་བཅོ་ལྔའོ། །གཏོར་མ། ཆབ་གཏོར། ཆུ་སྦྱིན་གསུམ་ནི། ཆུ་གཏོར་
གྱི་བྱེ་བྲག་སྟེ། བག་ཕྱེའི་རིལ་བུ་སྩལ་བ་དང་། རིལ་བུ་མེད་པར་འབྲུ་སྨན་མེ་ཏོག་
བཅུད་དུ་སྩལ་བ་དང་། བཅུད་མེད་པར་ཆུ་ཁོ་ན་སྦྱིན་པ་དང་གསུམ་ལ་དགོངས་
པ་ཡིན་ནམ་སྙམ། ཉེའུ་འདོན་ནི། སྡུག་བསྔལ་ཅན་བདེ་བར་འདོན་པའམ། འཆི་
བར་ཉེ་བའི་སྲོག་འདོན་པ་རྣམས་ཡིན་ཏེ། ལུང་དེ་ཉིད་ལས་གསུངས་པའི་ཕྱིར་
རོ། །དེས་ན་ཚེ་འདིའི་གཏམ་སྙན་ཙམ་ཐོས་པ་དང་། བདེ་སྡུག་གི་ཚོར་བ་ཕྲ་མོ་
དང་བཅས་པ་ཡན་ཆད་རང་གིས་སྔར་བྱས་ཀྱི་ལས་ཡིན་ཅིང་། འདིར་ཡང་དགེ་
127



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྡིག་གི་ལས་ཅུང་ཟད་ཙམ་བྱས་པ་དང་། ཐ་ནའང་གཞན་ལ་ཚིག་ངན་ཙམ་སྨྲས་
པ་ཡན་ཆད་འབྲས་བུ་ཆུད་མི་ཟ་པར་ངེས་པར་རང་གི་སྟེང་དུ་སྨིན་པར་འགྱུར་
བས། དེ་བས་ན་ཁྲོ་རྒྱུད་ལས། རྒྱུ་འབྲས་བོན་ལ་རྨོངས་གྱུར་ན།། ནོར་བའི་རྒྱུ་ཉིད་
སྤྱད་འགྱུར་བས།། འཁོར་བའི་གནས་སུ་འཕེན་པར་འགྱུར།། ཞེས་པས་ལས་ལས་
འབྲས་བུ་སྨིན་ཚུལ་མི་ཤེས་པར་དགེ་སྡིག་འཆོལ་བར་སྤྱོད་ནས། དགེ་སྦྱོར་བའི་
ཁུལ་འཁྱེར་བས་མི་ཕན་ཅིང་། ཀླུ་འབུམ་ལས། སྡིག་པ་ཅི་ཡང་མི་བྱ་ཅིང་།། དགེ་
བ་ཕུན་སུམ་འཚོགས་པ་སྤྱོད།། རང་གི་སེམས་ནི་ཡོངས་སུ་གདུལ།། དེ་ནི་སངས་
རྒྱས་བསྟན་པ་ཡིན། ཞེས་སྡིག་པ་ཆུང་ངུ་ནས་སྤང་། དགེ་བ་ཆུང་ངུ་ནས་བསྒྲུབ།
རྟག་ཏུ་རང་རྒྱུད་འདུལ་ཅིང་རང་སེམས་བོན་དང་འདྲེས་པར་བྱེད་པ་གལ་ཆེ།
ཡང་རྩེ་ལས། བོན་དང་སེམས་གཉིས་མ་འདྲེས་ན།། ལོ་བརྒྱར་བསྒོམས་ཀྱང་སངས་
མི་རྒྱུ།། ཞེས་དང་། སྟག་ཟ་ལི་ཝེར་གྱིས། བོན་དང་སེམས་གཉིས་མ་འདྲེས་ན།
བོན་དང་བཤད་པ་ཉོན་མོངས་རྒྱུ། རང་རྒྱུད་ཀྱི་ཉོན་མོངས་མི་ཐུལ་ན། གྲུབ་མཐའི་
ཁ་བཤད་ང་རྒྱལ་རྒྱུ། ཞེས་གསུངས་པས། ཉན་བཤད་དང་སྒོམ་པ་བྱས་པའི་མོད་
ལ་རང་རྒྱུད་ཀྱི་དུག་ལྔ་ཞི་ནས་རྒྱུད་འབོལ་ལེ་བ་ཞིག་དགོས་ཀྱི། དེ་ལྟར་མ་ཡིན་
པར་གཤེན་སྒོམ་གྱིས། སྐྲ་བྲེགས། མིང་སྤོ། ཆ་ལུགས་རེ་བསྒྱུར། དུག་ལྔ་དུག་
གསུམ་དབལ་སོ་རེ། ཞེས་དང་། ཁ་ཆོས་ལག་ཕྲེང་སྡིག་པའི་ཁོ་ཐག་ཅན། ཞེས་
པ་ལྟར། རང་རྒྱུད་མ་ཐུལ་བར། ཁ་ནས་ཆོས་ཟེར། ལག་ན་འཕྲེང་བ་འཆང་།
གོས་སྣེ་གསུམ་གྱོན། དགེ་སྦྱོར་བ་དང་། བསྙེན་བསྒྲུབ་པ་ཡིན་ཁུལ་བྱས་ཀྱང་།
དཔེར་ན་ཚེར་མ་སྲིན་བལ་དུ་བཅུག་པ་དང་འདྲ་སྟེ། རྐྱེན་དང་འཕྲད་ཚེ་ནང་
རྟགས་ཕྱི་རུ་འབྱུང་ནས་ཆོས་པའི་རང་མཚངས་སྟོན་པར་འགྱུར། བཞི་པ་ནི།
དུག་ལ་འཛེམ་བཞིན་སྡིག་ལ་མི་སྤྱོད་དེ ནད་ལ་སྨན་བཞིན་དགེ་ལ་ངེས་ཤེས་བསྐྱེད།
128



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ས་ལ་རིམ་བསྒྲོད་ལམ་ལ་མྱུར་ཕྱིན་ཏེ། སྲིད་ལ་མི་ཆགས་ཞི་ལ་གནས་པར་ཤོག
ཅེས་གསུངས་ཏེ། དཔེར་ན་དུག་ཟོས་ན་སྲོག་ཆད་པར་འགྱུར་བའི་ཆ་རྒྱུས་ཡོད་
པའི་མི་དེས་དེ་ལ་ཤིན་ཏུ་འཛེམ་བག་ཆེར་བྱེད་པ་བཞིན་དུ། མི་དགེ་བའི་ལས་
ལ་སྤྱོད་ན་ངན་སོང་དུ་སྐྱེ་བར་འགྱུར་བ་མཐོང་ནས་སྡིག་པའི་ལས་ལ་མི་སྤྱོད་པར་
དེའི་གཉེན་པོ་ནད་ལ་སྨན་བསྟེན་པ་བཞིན་དུ་དགེ་བའི་ལས་ལ་ངེས་ཤེས་བསྐྱེད་
ཅིང་བརྩོན་པས། ས་བཅུ་ལ་རིམ་གྱིས་བགྲོད་ནས་ལམ་ལྔ་ལ་མྱུར་དུ་ཕྱིན་ཏེ་སྲིད་
པ་ལ་མི་ཆགས་ཤིང་ཞི་བའི་ས་ལ་ཡང་མི་གནས་པར། མྱང་འདས་རྫོགས་པའི་
སངས་རྒྱས་ཀྱི་གོ་འཕང་ཐོབ་པར་ཤོག་ཅིག །ཅེས་བྱའོ།།
ས་བཅད་དྲུག་པ་ཐར་པའི་ཕན་ཡོན་བསམ་པ་ལ་གཉིས། མདོར་བསྟན་
པ། རྒྱས་པར་བཤད་པའོ། །དང་པོ་ནི། རྣམ་དཀར་དགེ་བ་བཅུ་ཡི་ལས་སྤྱོད་ན།།
མི་དང་ལྷ་རུ་གོ་འཕང་རིམ་བགྲོད་དེ། ཐམས་ཅད་མཁྱེན་པ་གཟོད་ཅིག་འགྲུབ་
གསུངས་པས། དེ་ཕྱིར་ཐར་པའི་ཕན་ཡོན་བསམ་པར་བྱ། ཅེས་གསུངས་ཏེ། སྤྱིར་
ཐར་པ་ཞེས་པ་གནས་སྐབས་ངན་སོང་དང་མཐར་ཐུག་འཁོར་བའི་གནས་རིས་
ཆེན་པོ་ལས་ཐར་པ་ནི་ཐར་པ་ཞེས་བྱ་ལ། དེ་ཡང་གོང་འཁོད་ཀྱི་མི་དགེ་བ་བཅུ་
སྤང་ནས་རྣམ་དཀར་དགེ་བ་བཅུ་ཡི་ལས་ལ་སྤྱོད་ནས། མི་དང་ལྷ་རུ་གོ་འཕང་
རིམ་གྱིས་བགྲོད་དེ་རྣམ་པ་ཐམས་ཅད་མཁྱེན་པ་གཟོད་ཅིག་འགྲུབ་པ་མདོ་ལས་
གསུངས་པས། དེ་ཕྱིར་ཐར་པའི་ཕན་ཡོན་ལ་བསམ་གྱིན་དགེ་བ་ཆུང་ངུ་ནས་བསྒྲུབ་
པར་བྱའོ། །སྙམ་དུ་བསམ།
གཉིས་པ་ལ་གཉིས། བསོད་ནམས་ཆ་མཐུན་དང་། ཐར་པ་ཆ་མཐུན་གྱི་དགེ་
བའི་ཕན་ཡོན་ནོ། །དང་པོ་ལ་གཉིས། སྤྱི་དང་། བྱེ་བྲག་ཏུ་བསམ་པའོ། །དང་
པོ་ནི། དགེ་བ་བསྒྲུབས་པའི་བསོད་ནམས་ཆ་མཐུན་པ། ཆུང་ངུས་ཕལ་པ་འབྲིང་
129



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གིས་རྒྱལ་བློན་དང་། ཆེན་པོས་འཁོར་ལོས་བསྒྱུར་བའི་རྒྱལ་པོར་སྐྱེ། དེ་ཕྱིར་ཐར་
པའི་ཕན་ཡོན་བསམ་པར་བྱ། ཞེས་གསུངས་ཏེ། དེ་ཡང་ཐབས་ཤེས་རབ་གཉིས་
ཀྱིས་མ་ཟིན་པའི་དགེ་རྩ་དེ་ལ་བསོད་ནམས་ཆ་མཐུན་གྱི་དགེ་བ་ཟེར་ཞིང་དེ་དག་
བསྒྲུབས་པའི་འབྲས་བུ་དེའི་བསོད་ནམས་ཀྱི་ཆ་དང་མཐུན་པར། དགེ་བ་ཆུང་
ངུས་མི་ཕལ་པ། འབྲིང་གིས་རྒྱལ་བློན་དང་། ཆེན་པོས་འཁོར་ལོས་བསྒྱུར་པའི་
རྒྱལ་པོར་སྐྱེ་ཞིང་། གཞན་ཡང་དལ་འབྱོར་མི་ལུས་དང་ལྷ་མིན་ལྷ་ལ་སོགས་ཐོབ་
པ་ཡིན་པས། དེ་ཕྱིར་ཐར་པའི་ཕན་ཡོན་ལ་བསམ་གྱིན་དགེ་བ་ཆུང་ངུ་ནས་བསྒྲུབ་
པར་བྱའོ། །སྙམ་དུ་བསམ། གཉིས་པ་ལ་གསུམ། འདོད་ཁམས། གཟུགས་ཁམས།
གཟུགས་མེད་ཐོབ་ཚུལ་ལོ། །དང་པོ་ལ་གཉིས། ལྷ་མ་ཡིན་དང་། འདོད་ལྷ་ཐོབ་
ཚུལ་ལོ། །དང་པོ་ནི། མཐོ་རིས་བགྲོད་པའི་ལྷ་མ་ཡིན་གྱི་སྡེ། ཚེ་དཔལ་ལོངས་སྤྱོད་
མཐུ་རྩལ་སྟོབས་དང་ལྡན། ལྷ་དང་གནོད་སྦྱིན་འགྲན་ནུས་དགེ་བའི་མཐུ།། དེ་ཕྱིར་
ཐར་བའི་ཕན་ཡོན་བསམ་པར་བྱ། ཞེས་གསུངས་ཏེ། དེ་ལྟར་བསོད་ནམས་ཆ་
མཐུན་གྱི་དགེ་བས། མཐོ་རིས་ཀྱི་གནས་སུ་བགྲོད་པའི་བདེ་འགྲོ་དེ་ལས་ལྷ་མ་ཡིན་
གྱི་སྡེ་རྣམས་ལ་ཚེ་དཔལ་དང་ལོངས་སྤྱོད་མཐུ་རྩལ་ལ་སོགས་པའི་སྟོབས་དང་
ལྡན་ཅིང་། རྩ་གསུམ་གྱི་ལྷ་དང་གནོད་སྦྱིན་རྣམས་ལ་འགྲན་ནུས་པ་ཙམ་ཡོད་པ་དེ་
དག་ཀྱང་དགེ་བའི་མཐུ་ཡིན་པས། དེ་ཕྱིར་ཐར་པའི་ཕན་ཡོན་ལ་བསམ་གྱིན་དགེ་
བ་ཆུང་ངུ་ནས་བསྒྲུབ་པར་བྱའོ། །སྙམ་དུ་བསམ།
གཉིས་པ་ལ་དྲུག་ཡོད་པས། དང་པོ་རྒྱལ་ཆེན་ཐོབ་ཚུལ་ནི། འདོད་ལྷ་དྲུག་
ལས་རྒྱལ་ཆེན་རིགས་བཞིའི་ལྷ།། རི་རབ་ལ་གནས་མངལ་སྐྱེས་འདོད་ཡོན་ཚོགས།།
ལོངས་སྤྱོད་གང་ཡང་རང་བཞིན་ལྷུན་གྱིས་གྲུབ། དེ་ཕྱིར་ཐར་བའི་ཕན་ཡོན་བསམ་
པར་བྱ།། ཞེས་གསུངས་ཏེ། འདོད་པའི་ལྷ་དེ་ལ་དྲུག་ཡོད་པ་ལས་རྒྱལ་ཆེན་རིགས་
130



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
བཞིའི་ལྷ་ནི་རི་རབ་ལ་གནས་ཤིང་དེ་ཡང་མངལ་ནས་སྐྱེ་བ་དང་འདོད་ཡོན་གྱི་
ཚོགས་ལ་ལོངས་སྤྱོད་གང་ཡང་རང་བཞིན་གྱི་ལྷུན་གྱིས་གྲུབ་པ་སྟེ། དེ་དག་ཀྱང་
དགེ་བའི་མཐུ་ཡིན་པས་དེ་ཕྱིར་ཐར་པའི་ཕན་ཡོན་ལ་བསམ་གྱིན་དགེ་བ་ཆུང་ངུ་
ནས་བསྒྲུབ་པར་བྱའོ། །སྙམ་དུ་བསམ། གཉིས་པ་རྩ་གསུམ་ཐོབ་ཚུལ་ནི། རི་རབ་
སྟེང་དུ་སུམ་ཅུ་རྩ་གསུམ་ལྷ། ཉེ་དབང་རྩ་གསུམ་ལྷ་སྲས་ལྕམ་དང་དྲལ།། འཁོར་
དང་མངའ་རིས་ལོངས་སྤྱོད་ཕུན་སུམ་ཚོགས།། དེ་ཕྱིར་ཐར་པའི་ཕན་ཡོན་བསམ་
པར་བྱ།། ཅེས་གསུངས་ཏེ། རི་རབ་ཀྱི་སྟེང་དུ་སུམ་ཅུ་རྩ་གསུམ་གྱི་ལྷ་རིགས་ཡོད་
ཅིང་དེ་ལ་ཡང་ཉེ་དབང་སུམ་ཅུ་རྩ་གཉིས་བརྒྱ་བྱིན་ཉིད་དང་རྩ་གསུམ་སྟེ། དེ་
དག་ལ་ལྷ་སྲས་ལྕམ་དང་དྲལ་པོ་ལ་སོགས་གཞན་ཡང་འཁོར་དང་མངའ་རིས་ལོངས་
སྤྱོད་ཕུན་སུམ་ཚོགས་པར་ཡོད་པ། དེ་དག་ཀྱང་དགེ་བའི་མཐུ་ཡིན་པས། དེ་ཕྱིར་
ཐར་པའི་ཕན་ཡོན་ལ་བསམ་གྱིན་དགེ་བ་ཆུང་ངུ་ནས་བསྒྲུབ་པར་བྱའོ། །གསུམ་
པ་འཐབ་བྲལ་ཐོབ་ཚུལ་ནི། བསོད་ནམས་ཆེར་བསགས་མཁར་གནས་འཐབ་བྲལ་
ལྷ།། ཁྱེའུ་བུ་མོ་གཉིས་གཉིས་རྫུས་ཏེ་སྐྱེ།། འདོད་ཡོན་ལོངས་སྤྱོད་ཡིད་ལ་བསམ་
བཞིན་འགྲུབ།། དེ་ཕྱིར་ཐར་པའི་ཕན་ཡོན་བསམ་པར་བྱ། ཞེས་གསུངས་ཏེ། འོག་
མ་ལས་ཀྱང་བསོད་ནམས་ཆེར་བསགས་པས་ནམ་མཁའ་ལ་གནས་པའི་ལྷ་རིགས་
རྣམས་ཐོབ་པར་ཡིན་ཞིང་། དེ་ལའང་ལྷ་ལྷ་མིན་གྱི་འཐབ་མོ་དང་བྲལ་བའི་འཐབ་
བྲལ་གྱི་ལྷ་རྣམས་ནི་ཁྱེའུ་བུ་མོ་གཉིས་གཉིས་རྫུས་ཏེ་སྐྱེ་ཞིང་འདོད་ཡོན་དང་ལོངས་
སྤྱོད་ཐམས་ཅད་ཡིད་ལ་བསམ་པ་བཞིན་དུ་འགྲུབ་པ་སྟེ། དེ་དག་ཀྱང་དགེ་བའི་
མཐུ་ཡིན་པས་དེ་ཕྱིར་ཐར་པའི་ཕན་ཡོན་ལ་བསམ་གྱིན་དགེ་བ་ཆུང་ངུ་ནས་བསྒྲུབ་
པར་བྱའོ། །སྙམ་དུ་བསམ། བཞི་པ་དགའ་ལྡན་ཐོབ་ཚུལ་ནི། དཔག་བསམ་རྒྱུན་
མཛེས་གནས་ན་དགའ་ལྡན་ལྷ།། ཚེས་བཟང་འདུན་སར་རྒྱལ་བ་བྱམས་པ་ཡིས།
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཀའ་འཁོར་བསྐོར་ཞིང་གང་དགོས་འདོད་པ་འཇོ། དེ་ཕྱིར་ཐར་པའི་ཕན་ཡོན་
བསམ་པར་བྱ། ཞེས་གསུངས་ཏེ། དཔག་བསམ་རྒྱུན་མཛེས་ཀྱི་གནས་ན་ཐེག་
ཆེན་གྱི་བོན་གྱིས་དགའ་བའི་དགའ་ལྡན་གྱི་ལྷ་རྣམས་ཡོད་ཅིང་། དེ་ཡང་ཚེས་བཟང་
འདུན་སར་རྒྱལ་བ་བྱམས་པ་མགོན་པོ་ཡིས་བཀའ་ཡི་འཁོར་ལོ་བསྐོར་ཞིང་ལོངས་
སྤྱོད་གང་དགོས་ཐམས་ཅད་ཡིད་ལ་འདོད་པ་བཞིན་དུ་འཇོ་བ་དེ་དག་ཀྱང་དགེ་
བའི་མཐུ་ཡིན་པས། དེ་ཕྱིར་ཐར་པའི་ཕན་ཡོན་ལ་བསམ་གྱིན་དགེ་བ་ཆུང་ངུ་ནས་
བསྒྲུབ་པར་བྱའོ། །སྙམ་དུ་བསམ། ལྔ་པ་འཕྲུལ་དགའ་ཐོབ་ཚུལ་ནི། དེ་སྟེང་མཐོང་
མཛེས་ཞིང་དུ་འཕྲུལ་དགའི་ལྷ།། ལོངས་སུ་སྤྱོད་འོས་གང་ཡང་ཡིད་ལས་སྤྲུལ།།
རང་གཞན་གཉིས་ཀ་དགའ་བདེའི་དཔལ་ལ་སྤྱོད།། དེ་ཕྱིར་ཐར་པའི་ཕན་ཡོད་
བསམ་པར་བྱ། ཞེས་གསུངས་ཏེ། དགའ་ལྡན་གྱི་ལྷ་རིགས་དེ་དག་གི་སྟེང་ན་མཐོང་
མཛེས་གྱི་ཞིང་དུ་འདོད་པ་ཐམས་ཅད་རང་གིས་འཕྲུལ་ནུས་པའི་འཕྲུལ་དགའི་
ལྷ་རྣམས་ཡོད་ཅིང་། ལོངས་སུ་སྤྱོད་འོས་པ་གང་ཡང་ཡིད་ལས་སྤྲུལ་ཏེ་རང་གཞན་
གཉིས་ཀ་དགའ་བདེའི་དཔལ་འབྱོར་ལ་ལོངས་སྤྱོད་པ་དེ་དག་ཀྱང་དགེ་བའི་མཐུ་
ཡིན་པས། དེ་ཕྱིར་ཐར་པའི་ཕན་ཡོན་ལ་བསམ་གྱིན་དགེ་བ་ཆུང་ངུ་ནས་བསྒྲུབ་
པར་བྱའོ། །སྙམ་དུ་བསམ། དྲུག་པ་གཞན་འཕྲུལ་ཐོབ་ཚུལ་ནི།། རིན་ཆེན་རྒྱུན་
ཞིང་གཞན་འཕྲུལ་དབང་བྱེད་ལྷ།། ལེགས་པའི་ཡོན་ཏན་གཞན་གྱི་མཆོག་ཏུ་གྲུབ།།
དགེ་བཅུ་བསོད་ནམས་བསགས་པས་བདེ་འབྲས་ཐོབ།། དེ་ཕྱིར་ཐར་པའི་ཕན་
ཡོན་བསམ་པར་བྱ་ཞེས་གསུངས་སྟེ། རིན་ཆེན་རྒྱུན་པའི་ཞིང་དུ་འདོད་པ་གཞན་
གྱིས་འཕྲུལ་པ་ལ་དབང་བྱེད་པའི་ལྷ་རྣམས་ཡོད་ཅིང་དེ་དག་ཀྱང་ལེགས་པའི་ཡོན་
ཏན་ཐམས་ཅད་གཞན་གྱིས་མཆོག་ཏུ་གྲུབ་ཅིང་དགེ་བ་བཅུའི་བསོད་ནམས་
བསགས་པས་གནས་རིས་གོང་མའི་བདེ་འབྲས་ཐོབ་པ་དེ་དག་ཀྱང་དགེ་བའི་མཐུ་
32



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ཡིན་པས། དེ་ཕྱིར་ཐར་པའི་ཕན་ཡོན་ལ་བསམ་གྱིན་དགེ་བ་ཆུང་ངུ་ནས་བསྒྲུབ་
པར་བྱའོ། །སྙམ་དུ་བསམ། གཉིས་པ་ལ་གཉིས། བསམ་གཏན་རིགས་བཞི་དང་།
གཙང་མ་རིགས་ལྔ་ཐོབ་ཚུལ་ལོ། །དང་པོ་ནི། དེ་ཡི་སྟེང་དུ་གཟུགས་ཁམས་བཅུ་
བདུན་པོའི། བསམ་གཏན་རིགས་བཞིའི་ལྷ་ལ་བཅུ་གཉིས་ཏེ། གང་ཡང་འདོད་
ཡོན་ཕུན་ཚོགས་ཏིང་འཛིན་བསྒོམ། དེ་ཕྱིར་ཐར་པའི་ཕན་ཡོན་བསམ་པར་བྱ།
ཞེས་གསུངས་ཏེ། འདོད་ཁམས་པའི་ལྷ་རིགས་དེ་ཡི་སྟེང་དུ་གཟུགས་ཁམས་བཅུ་
བདུན་པོའི་ལྷ་རིགས་རྣམས་ཡོད་ཅིང་། དེ་ལས་བསམ་གཏན་རིགས་བཞིའི་ལྷ་
ལ་བཅུ་གཉིས་ཡོད་པ་ཡིན་ཏེ། དེ་ཡང་ཚངས་པ་འདུན་ན་འདོན། ཚངས་ཆུང་།
ཚངས་ཆེན་གསུམ། བསམ་གཏན་དང་པོ། འོད་ཆུང་། འོད་ཆེན། ཚད་མེད་འོད་
གསུམ་བསམ་གཏན་གཉིས་པ། དགེ་ཆུང་། དགེ་རྒྱས། ཚད་མེད་དགེ་གསུམ་བསམ་
གཏན་གསུམ་པ། སྤྲིན་མེད་འོད། བསོད་ནམས་སྐྱེས། འབྲས་བུ་ཆེ་བ་གསུམ་བསམ་
གཏན་བཞི་པའོ། །དེ་དག་གང་ལ་ཡང་འདོད་ཡོན་ལོངས་སྤྱོད་ཕུན་སུམ་ཚོགས་
ཤིང་རྟག་ཏུ་མི་གཡོ་བའི་ཏིང་ངེ་འཛིན་བསྒོམ་པ་སྟེ། དེ་དག་ཀྱང་དགེ་བའི་མཐུ་
ཡིན་པས་དེ་ཕྱིར་ཐར་པའི་ཕན་ཡོན་ལ་བསམ་གྱིན་དགེ་བ་ཆུང་ངུ་ནས་བསྒྲུབ་པར་
བྱའོ། །སྙམ་དུ་བསམ། གཉིས་པ་ནི། དེ་ལས་དཔག་པའི་གཙང་མ་རིགས་ལྔའི་
ལྷ། རིན་ཆེན་ལས་གྲུབ་ཁང་བརྩེགས་འདོད་ཡོན་ལྡན། སྡིག་སྤང་དགེ་བསྒྲུབ་
འབྲས་བུ་སེམས་མི་གཡོག དེ་ཕྱིར་ཐར་པའི་ཕན་ཡོན་བསམ་པར་བྱ། ཞེས་གསུངས་
ཏེ། དེ་ལས་ཆེས་ཆེར་དཔག་པའི་བསོད་ནམས་ཀྱིས་གནས་གཙང་མ་རིགས་ལྔའི་
ལྷ་རིགས་རྣམས་ཐོབ་པ་ཡིན་ཏེ། དེ་ཡང་མི་ཆེ་བ། མི་གདུང་བ། ཤིན་ཏུ་མཐོང་།
གྱ་ནོམ་སྣང་། འོག་མིན་གནམ་གྱི་ལྷ་དང་ལྔའོ། །དེ་རྣམས་ཀྱང་རིན་པོ་ཆེ་ལས་
གྲུབ་པའི་ལྷའི་གཞལ་མེད་ཁང་བཟང་གི་ནང་དུ་དར་ཟབ་ཀྱི་འབོལ་བརྩེགས་པའི་
133



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྟེང་དུ་འདོད་ཡོན་དང་ལྡན་པར་གནས་ཤིང་། སྡིག་པའི་ཚོགས་སྤངས་དགེ་བའི་
ཚོགས་བསྒྲུབས། འབྲས་བུ་སེམས་མི་གཡོ་བར་གནས་པ་དེ་དག་ཀྱང་དགེ་བའི་
མཐུ་ཡིན་པས། དེ་ཕྱིར་ཐར་པའི་ཕན་ཡོན་ལ་བསམ་གྱིན་དགེ་བ་ཆུང་ངུ་ནས་
བསྒྲུབས་པར་བྱའོ། །གསུམ་པ་ནི། དེའི་གོང་གཟུགས་མེད་སྐྱེ་མཆེད་མུ་བཞིའི་
ལྷ། རང་སྣང་སྤྱོད་ཡུལ་ཕུན་ཚོགས་རྣམ་པར་བདེ། བསྐལ་ཆེན་མང་པོར་ཏིང་
འཛིན་ངང་ལ་གནས། དེ་ཕྱིར་ཐར་པའི་ཕན་ཡོན་བསམ་པར་བྱ། ཞེས་གསུངས་
ཏེ། དེ་དག་གི་གོང་ན་གཟུགས་མེད་སྐྱེ་མཆེད་མུ་བཞིའི་ལྷ་རིགས་རྣམས་ཡོད་དེ།
དེ་ཡང་ནམ་མཁའ་མཐའ་ཡས། རྣམ་ཤེས་མཐའ་ཡས། ཅི་ཡང་མེད་པ། ཡོད་
མིན་མེད་མིན་སྐྱེ་མཆེད་དང་བཞི། རང་སྣང་ལ་ལོངས་སྤྱོད་ཡུལ་ཐམས་ཅད་ཕུན་
སུམ་ཚོགས་ཤིང་རྣམ་པར་རབ་ཏུ་བདེ་བ་དང་། བསྐལ་ཆེན་མང་པོར་ཏིང་འཛིན་
ངང་ལ་གནས་པ་དེ་དག་ཀྱང་དགེ་བའི་མཐུ་ཡིན་པས། དེ་ཕྱིར་ཐར་པའི་ཕན་ཡོན་
ལ་བསམ་གྱིན་དགེ་བ་ཆུང་ངུ་ནས་བསྒྲུབ་པར་བྱའོ། །སྙམ་དུ་བསམ། དེས་ན་དེ་
དག་ཐམས་ཅད་བསོད་ནམས་ཆ་མཐུན་གྱི་དགེ་བ་འམ། འཇིག་རྟེན་པའི་དགེ་
བའམ། ཟག་བཅས་ཀྱི་དགེ་བའི་སྟོབས་ཆེ་ཆུང་གིས་གྲུབ་པར་ཡིན་གྱི། གནས་
སྐབས་ཙམ་ལས་མཐར་ཐུག་གི་བདེ་འབྲས་ནི་དེ་དག་ལ་ཡང་ཡོད་པ་མ་ཡིན་ཏེ།
ཁམས་གསུམ་འཁོར་བའི་གྲོང་ལས་མ་བརྒལ་བའི་ཕྱིར་རོ། །འོ་ན་དེ་ལྟར་བཤད་
པ་ལ་དགོས་པ་ཅི་ཡོད་ཅེ་ན། འཇིག་རྟེན་ཕལ་པའི་དགེ་བ་བྱས་པ་ཙམ་ལའང་
འབྲས་བུ་རྒྱ་ཆེ་བ་སྨིན་པར་ཤེས་ནས་དགེ་བ་ལ་བྲོད་པ་སྐྱེ་བའི་ཕྱིར་དང་། དགེ་
རྩ་བྱང་ཆུབ་སེམས་དང་བསྔོ་བ་རྣམ་དག་གིས་མ་ཟིན་ན་འཁོར་བའི་རྒྱུ་ལས། བྱང་
ཆུབ་ཀྱི་རྒྱུར་འགྱུར་བའི་སྐབས་མ་མཆིས་པ་ཡང་ཤེས་ནས་ཐེག་ཆེན་ལམ་ལ་ངེས་
ཤེས་སྐྱེ་བའི་དགོས་པ་ཡོད་པ་ཡིན་ནོ། །གཉིས་པ་ནི། དགེ་བའི་སྟོབས་ཀྱིས་ཐར་
134



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
པ་ཆ་མཐུན་པ། ཐེག་ཆེན་སྒོར་ཞུགས་ས་ལམ་རིམ་པར་བསྒྲོད། སྐུ་གསུམ་རྫོགས་
པའི་སངས་རྒྱས་རིན་པོ་ཆེ། ཐོབ་ནས་འགྲོ་དོན་དཔག་མེད་ནུས་པར་ཤོག །ཅེས་
གསུངས་ཏེ། དེ་ཡང་སྤྱིར་ཉན་རང་གཡུང་དྲུང་སེམས་དཔའ་གསུམ་གྱིས་རང་
རང་གི་བྱང་ཆུབ་ཏུ་སེམས་བསྐྱེད་ནས་རྗེས་བསྔོ་བ་མི་དམིགས་པས་ཟིན་པའི་དགེ་
རྩ་དེ་ལ་ཐར་པ་ཆ་མཐུན་གྱི་དགེ་བ་ཟེར་ཞིང་། དེའི་དགེ་བའི་སྟོབས་ཆེ་ཆུང་
སོགས་ཀྱིས་ཐར་པ་ཆ་དང་མཐུན་པ་འཐོབ་པར་འགྱུར་བ་སྟེ། རང་རེ་ཐེག་ཆེན་
གྱི་སྒོར་ཞུགས་པ་རྣམས་བསླབ་པ་གསུམ་གྱིས་གཞི་བཟུང་། ཚད་མེད་བཞི་ལ་དམ་
བཅའ། ཕར་ཕྱིན་བཅུ་ལ་ནན་ཏན་སྤྱད་པས་ས་བཅུ་ལམ་ལྔར་རིམ་པར་བགྲོད་
དེ་མཐར་ཐུག་སྐུ་གསུམ་རྫོགས་པའི་སངས་རྒྱས་རིན་པོ་ཆེ་འཐོབ་པར་བཀའ་ལུང་
ཀུན་ནས་གསུངས་པ་སྟེ། དེ་ལྟ་བུ་རྫོགས་པའི་སངས་རྒྱས་རིན་པོ་ཆེ་ཐོབ་ནས་འགྲོ་
བ་སེམས་ཅན་གྱི་དོན་དཔག་ཏུ་མེད་པར་ནུས་པར་ཤོག་ཅིག །ཅེས་པ་ནི་སྨོན་
སེམས་ཀྱིས་དོན་བསྡུ་བའོ།།
༈ ས་བཅད་བདུན་པ་དད་པ་ལ་བཞི། དད་པ་ཡོད་དགོས་པའི་རྒྱུ་མཚན།
དེ་རྒྱུད་ལ་བསྟེན་ཚུལ། སྐྱོན་ཡོན་བརྟགས་ནས་ཉེས་པ་སྤང་ཚུལ། དད་པའི་ཕན་
ཡོན་བསམ་པའོ། །དང་པོ་ནི། ཐར་འདོད་འགྲོ་བ་ཕོ་མོ་གང་ཡང་རུང་། དད་པ་
འདི་ནི་དགེ་བ་ཀུན་གྱིས་གཞི། མཁར་གྱི་རྨིང་ངམ་ཞིང་ས་ལྟ་བུ་སྟེ། དགེ་ལ་དད་
ཅིང་བརྩོན་འགྲུས་བསྐྱེད་པར་བྱ། ཞེས་གསུངས་ཏེ། འཁོར་བ་སྡུག་བསྔལ་གྱི་
རྒྱ་མཚོ་ཆེན་པོ་ལས་ཐར་པར་འདོད་པའི་འགྲོ་བ་ཕོ་མོ་གང་ཡང་རུང་སྟེ། དད་
པ་འདི་ནི་དགེ་བ་ཀུན་གྱི་གཞི་མ་དཔེར་ན་མཁར་གྱི་རྨིང་ངམ་ཞིང་ས་གཤིན་པོ་
ལྟ་བུ་ཞིག་ཡིན་ཏེ། རྫོགས་ཆེན་ལས། དད་པ་ཅན་གྱི་དགེ་སྦྱོར་ནི། ཞིང་ས་གཤིན་
ལ་འབྲས་བཏབ་འདྲ།། དད་པ་མེད་པའི་དགེ་སྦྱོར་ནི། ཐལ་བའི་གསེབ་ཏུ་ནས་
135



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཐོར་འདྲ།། ཞེས་གསུངས་པས། དགེ་བ་ལ་རབ་ཏུ་དད་ཅིང་ལམ་ལ་བརྩོན་འགྲུས་
བསྐྱེད་པར་བྱའོ། །སྙམ་དུ་བསམ། གཉིས་པ་ལ་གཉིས། བླང་དོར་བྱེད་ཚུལ།
དད་པ་དངོས་ཀྱི་དབྱེ་བའོ། །དང་པོ་ནི། འཁོར་བ་སྡུག་བསྔལ་སྤང་འདོད་རང་
བློ་ལ། ཐར་པ་བྱང་ཆུབ་བསྒྲུབ་འདོད་གྲོས་བཏབ་སྟེ། དེ་གཉིས་རྒྱུད་ལ་བླང་དོར་
འཇུག་འདོད་ཀྱིས། དགེ་ལ་དད་ཅིང་བརྩོན་འགྲུས་བསྐྱེད་པར་བྱ།། ཞེས་གསུངས་
ཏེ། འཁོར་བ་སྡུག་བསྔལ་གྱི་རང་བཞིན་དུ་ཤེས་པའི་དེ་སྤང་འདོད་ཀྱི་རང་གི་བློ་
ལ། ཐར་པ་དང་ཐམས་ཅད་མཁྱེན་པའི་བྱང་ཆུབ་བསྒྲུབ་འདོད་ཀྱི་གྲོས་བཏབ་
སྟེ། དེ་གཉིས་རྒྱུད་ལ་གྲུབ་པའི་ཐབས་དགེ་སྡིག་བླང་དོར་ལ་འཇུག་འདོད་ཀྱིས་
དགེ་བ་ལ་རབ་ཏུ་དད་ཅིང་ལམ་ལ་བརྩོན་འགྲུས་བསྐྱེད་པར་བྱའོ། །སྙམ་དུ་བསམ།
གཉིས་པ་ྋལྔ མོས་པའི་དད་པ། དྭངས་པའི་དད་པ། ཡིད་ཆེས་པའི་དད་
པ། མཐར་ཕྱིན་པའི་དད་པ། གུས་པས་དད་པའོ། །དང་པོ་ནི། མོས་པའི་དད་
པ་མ་ཕྱིར་བུ་འབྲང་ལྟར། བླ་མ་བསྟེན་བྱ་སངས་རྒྱས་སྟོན་པར་མོས། བོན་ལ་ལམ་
དང་དགེ་འདུན་གྲོགས་མོས་པས། དགེ་ལ་དད་ཅིང་བརྩོན་འགྲུས་བསྐྱེད་པར་
བྱ། ཞེས་གསུངས་ཏེ། མོས་པའི་དད་པ་གང་ཞེ་ན། དཔེར་ན་མའི་ཕྱིན་བུ་ཚ་ཆུང་
ངུ་འབྱུང་བ་ལྟ་བུར། བླ་མ་སངས་རྒྱས་སྒྲུབ་པའི་ཐབས་འབྱུང་བའི་གནས་ཡིན་
པ་ཤེས་ནས་དེ་བསྟེན་པར་བྱ་ཞིང་། རྗེས་སུ་འཇུག་པར་མོས་པ་དང་། སངས་རྒྱས་
བྱང་ཆུབ་བསྒྲུབ་པའི་ཐབས་སྟོན་པའམ་འཁོར་བའི་འཇིགས་པ་ལས་སྐྱོབ་པའི་
དཔུང་གཉེན་ཡིན་པར་ཤེས་ནས་སྐྱབས་སུ་འགྲོ་བར་མོས་པ་དང་། བོན་ལ་སངས་
རྒྱས་བསྒྲུབ་པའི་ཐབས་དངོས་སམ་ལམ་ཡིན་པར་ཤེས་ནས་དེ་ཉམས་སུ་ལེན་པ་
མོས་པ་དང་། གཤེན་རབ་བམ་དགེ་འདུན་སངས་རྒྱས་བསྒྲུབ་པའི་གྲོགས་ཡིན་
པར་ཤེས་ནས་དེའི་རྗེས་སུ་བསླབ་པར་མོས་པས། དགེ་ལ་རབ་ཏུ་དད་ཅིང་ལམ་
136



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ལ་བརྩོན་འགྲུས་བསྐྱེད་པར་བྱའོ། །སྙམ་དུ་བསམ། གཉིས་པ་ནི། དྭངས་པའི་
དད་པ་ནོར་བུ་ཆུར་བཅུག་ལྟར། ཀུན་རྫོབ་སྣང་ཆ་དོན་དམ་ཤེས་རབ་དང་། ཟུང་
འཇུག་ཆ་མཉམ་དགེ་བ་དྭངས་པ་སྟེ། དགེ་ལ་དད་ཅིང་བརྩོན་འགྲུས་སྐྱེད་པར་
བྱ།། ཞེས་གསུངས་ཏེ། དྭངས་པའི་དད་པ་གང་ཞེ་ན། དཔེར་ན་ནོར་བུ་ཆུ་འདང་
ཆུར་བཅུག་པ་ལྟར།། རང་གིས་བསྒྲུབ་པའི་སྡིག་པ་དང་།། གཞན་ལ་བཅོལ་བའི་
སྡིག་པ་དང་། རྗེས་སུ་ཡི་རང་ཕུལ་བའི་སྡིག་པའི་ཉེས་དམིགས་དང་ཀུན་རྫོབ་སྣང་
ཆའི་དགེ་བ་དང་།། དོན་དམ་ཤེས་རབ་ཀྱི་དགེ་བ་དང༌།། ཟུང་འཇུག་ཆ་མཉམ་གྱི་
དགེ་བའི་ཕན་ཡོན་མཐོང་ནས་དེ་ལ་བླང་དོར་བྱེད་འདོད་ཀྱི་སེམས་ལ་དྭངས་པ་
སྐྱེ་བ་སྟེ། དགེ་བ་ལ་རབ་ཏུ་དད་ཅིང་ལམ་ལ་བརྩོན་འགྲུས་བསྐྱེད་པར་བྱའོ། །སྙམ་
དུ་བསམ། གསུམ་པ་ནི། ཡིད་ཆེས་དད་པ་རང་ཡུལ་མཐོང་བ་ལྟར། འཁོར་བ་
སྤང་བྱ་མྱང་འདས་བླང་བྱ་དང་། ལུང་མ་བསྟན་རྣམས་དགོས་མེད་ཡིད་ཆེས་པས།
དགེ་ལ་དད་ཅིང་བརྩོན་འགྲུབ་བསྐྱེད་པར་བྱ། ཞེས་གསུངས་ཏེ། ཡིད་ཆེས་པའི་
དད་པ་གང་ཞེ་ན། དཔེར་ན་མགྲོན་པོས་རང་ཡུལ་མཐོང་བ་ལྟར།། འཁོར་བ་སྡུག་
བསྔལ་ཡིན་པར་ཡིད་ཆེས།། སྡུག་བསྔལ་གྱི་རྒྱུ་སྡིག་པ་ཡིན་པར་ཡིད་ཆེས། སྡིག་
པ་སྤང་བྱ་ཡིན་པར་ཡིད་ཆེས།། མྱང་འདས་བདེ་བ་ཡིན་པར་ཡིད་ཆེས།། བདེ་བའི་
རྒྱུ་དགེ་བ་ཡིན་པར་ཡིད་ཆེས། དགེ་བ་བླང་བྱ་ཡིན་པར་ཡིད་ཆེས་པ་དང་། ལུང་
མ་བསྟན་རྣམས་ལ་འབྲས་བུ་གང་ཡང་མི་སྨིན་པས་དགོས་མེད་ཀྱི་ལས་ཡིན་པར་
ཡིད་ཆེས་པས། དགེ་བ་ལ་རབ་ཏུ་དད་ཅིང་ལམ་ལ་བརྩོན་འགྲུས་བསྐྱེད་པར་
བྱའོ། །སྙམ་དུ་བསམ། བཞི་པ་ནི། མཐར་ཕྱིན་དད་པ་རིན་ཆེན་གསེར་རྙེད་ལྟར།།
ཐེག་པ་ཆེན་པོ་ཐོས་དང་བསམ་པ་དང་།། བསྒོམ་པ་མཐའ་རུ་ཕྱིན་པའི་དད་པ་
ཡིས།། དགེ་ལ་དད་ཅིང་བརྩོན་འགྲུས་བསྐྱེད་པར་བྱ།། ཞེས་གསུངས་ཏེ། མཐར་
རྫོ



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕྱིན་པའི་དད་པ་གང་ཞེ་ན། དཔེར་ན་ས་རྡོའི་ནང་ནས་རིན་ཆེན་གསེར་རྙེད་པ་
ལྟར། ཐེག་པ་ཆེན་པོའི་དོན་ལ་ཡིད་ཆེས་ཤིང་ཐོས་པ་དང་བསམ་པ་དང་སྒོམ་པ་
མཐའ་རུ་ཕྱིན་པའི་དད་པ་སྟེ། དེ་ལྟ་བུ་ཡིས་དགེ་བ་ལ་རབ་ཏུ་དད་ཅིང་ལམ་ལ་
བརྩོན་འགྲུས་བསྐྱེད་པར་བྱའོ། །སྙམ་དུ་བསམ། ལྔ་པ་ནི། གུས་པའི་དད་པ་རྒྱལ་
ལ་འབངས་འདུད་ལྟར།། ལུས་ངག་ཡིད་གསུམ་གུས་པ་ཆེན་པོའི་སྒོར།། བླ་མ་
དཀོན་མཆོག་མཆོད་འོས་བཀུར་བྱེད་དེ། དགེ་ལ་དད་ཅིང་བརྩོན་འགྲུས་བསྐྱེད་
པར་བྱ།། ཞེས་གསུངས་ཏེ། གུས་པའི་དད་པ་གང་ཞེ་ན། དཔེར་ན་རྒྱལ་པོ་ལ་འཁོར་
འབངས་འདུས་པ་ལྟར། ལུས་ངག་ཡིད་གསུམ་གུས་པ་ཆེན་པོའི་སྒོ་ནས་བླ་མ་དཀོན་
མཆོག་མཆོད་ཅིང་བསྟོད་འོས་པའི་གནས་སུ་བཀུར་བསྟི་དང་རིམ་གྲོ་བྱེད་དེ།
དགེ་བ་ལ་རབ་ཏུ་དད་ཅིང་ལམ་ལ་བརྩོན་འགྲུས་བསྐྱེད་པར་བྱའོ། །སྙམ་དུ་བསམ་
པའོ། །གཞན་ཡང་སྐྱེ་ཤིར་འཇིགས་པའི་དད་པ་ཆུ་ཆད་ཀྱི་ཉ་འདྲ་བ། ཐོས་པའི་
ངོམས་པ་མེད་པས་དད་པ་བུང་བས་རྩི་བསོག་པ་ལྟ་བུ། རྐྱེན་ཐུབ་པའི་དད་པས་
བཙན་གྱི་བྲག་ལ་རྫོང་བརྩིགས་པ་ལྟ་བུ། འགྱུར་ལྡོག་མེད་པའི་དད་པ་གསེར་ཀྱི་
བྲག་ཆེན་ལྟ་བུ། ཐང་ལྷོད་མེད་པའི་དད་པ་རྒུན་གཞུའི་རྒྱུད་ལྟ་བུ། གང་ཡང་སྨིན་
པའི་དད་པ་རྒྱ་ཤོད་ཀྱི་ཞིང་ཆུ་མ་ལྟ་བུ་བཀའ་ལུང་ཀུན་ནས་བཤད་དོ། །གསུམ་
པ་ལ་གཉིས། དད་པ་མེད་པའི་ཉེས་སྐྱོན། ཡོད་པའི་ཡན་ཏན་ནོ། །དང་པོ་ནི།
དད་མེད་མཚོ་གཏིང་རྡོ་དང་གཟིངས་མེད་ཆུ།། ས་བོན་ཚིག་དང་ལག་རྡུམ་གསེར་
གླིང་ཕྱིན།། ལོང་བས་ལྷ་ཁང་ལྟས་འདྲའི་སྐྱོན་སྤངས་ཏེ།། དགེ་ལ་དད་ཅིང་བརྩོན་
འགྲུས་བསྐྱེད་པར་བྱ།། ཞེས་གསུངས་ཏེ། དད་པ་རྒྱུད་ལ་མེད་ན་མཚོ་གཏིང་གི་
རྡོ་དང་འདྲ་སྟེ་ཐར་པའི་སྐམ་ལ་མི་ཐོན་པ་དང་། གྲུ་གཟིངས་མེད་པའི་ཆུ་བོ་དང་
འདྲ་སྟེ་འཁོར་བའི་མཚོ་ལས་མི་ཐར། ས་བོན་ཚིག་པའི་སོ་ནམ་དང་འདྲ་སྟེ་བྱང་
138



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ཆུབ་མྱུ་གུ་མི་སྨིན།། ལག་རྡུམ་གསེར་གླིང་དུ་ཕྱིན་པ་དང་འདྲ་སྟེ་ཡོན་ཏན་གང་
ཡང་མི་ལོན།། ལོང་བས་ལྷ་ཁང་དུ་བལྟས་པ་དང་འདྲ་སྟེ་བསྒོམས་པའི་དོན་མི་
མཐོང་།། ཞེས་ཡང་རྩེ་ལས་གསུངས་སོ། །དེ་བས་ན་དད་པ་ལྡོག་པའི་སྐྱོན་སྤང་
སྟེ་དགེ་བ་ལ་རབ་ཏུ་དད་ཅིང་ལམ་ལ་བརྩོན་འགྲུས་བསྐྱེད་པར་བྱའོ། །སྙམ་དུ་
བསམ། གཉིས་པ་ནི། དད་པ་དགེ་སྦྱོར་རྟེན་དང་བརྩོན་འགྲུས་རྟ།། གདམས་ངག་
སྣོད་དང་རྒྱུ་འབྲས་འཛེམ་ཤེས་པ། གོང་མར་མོས་དང་འོག་མར་བྱམས་པར་བྱེད།།
དགེ་ལ་དད་ཅིང་བརྩོན་འགྲུས་བསྐྱེད་པར་བྱ།། ཞེས་གསུངས་ཏེ། དད་པ་དེ་རྒྱུད་
ལ་ཡོད་ན། དགེ་སྦྱོར་གྱི་རྟེན་བྱེད་དེ་གང་ཡང་འགྲུབ་པ་དང་། བརྩོན་འགྲུས་ཀྱི་
རྟ་བྱེད་དེ་ལས་མྱུར་བ་དང་། གདམས་ངག་གི་སྣོད་བཟང་སྟེ་བཅུད་ཆགས་པ་དང་།
རྒྱུ་འབྲས་ལ་འཛེམ་བག་ཤེས་ཏེ་སྡིག་པའི་ལས་ཀྱིས་མི་གོས་པ་དང་། གོང་མ་ལ་
མོས་གུས་ཆེ་བས་བྱིན་རླབས་འཇུག་པ་དང་། འོག་མ་ལ་བྱམས་པ་སྐྱེ་བས་གཞན་
དོན་འགྲུབ་པ་ལ་སོགས་བྱེད་པ་ཡང་རྫོགས་ཆེན་ལས་གསུངས་པས་ན། དགེ་བ་
ལ་རབ་ཏུ་དད་ཅིང་ལམ་ལ་བརྩོན་འགྲུས་བསྐྱེད་པར་བྱའོ། །སྙམ་དུ་བསམ། བཞི་
པ་ནི། གང་ཞིག་ཞིང་གི་རྡུལ་རྙེད་སེམས་ཅན་ལ།། དགེ་བ་ཀུན་གྱིས་བསྐལ་པར་
བསྙེན་བཀུར་བས།། ཆོས་འདིར་དད་པའི་བསོད་ནམས་ཅི་འདྲ་བ།། ཁྱད་པར་
འཕགས་པ་དེ་རྙེད་དེ་ལྡན་ཤོག །ཅེས་གསུངས་ཏེ། འདི་ནི་དཀོན་མཆོག་སྒྲོན་
མ་ལས་དྲངས་པར་སྣང་སྟེ། དེ་ཡང་གང་ཞིག་ཞིང་གི་རྡུལ་ཇི་སྙེད་ཀྱི་གྲངས་དང་
མཉམ་པའི་སེམས་ཅན་རྣམས་ལ་དེ་སྙེད་ཀྱི་དགེ་བ་འམ་བདེ་བ་ཀུན་གྱིས་བསྐལ་
པ་ཆེན་པོར་བསྙན་བཀུར་བྱས་པ་བས་ཀྱང་། ཆོས་འདིའི་ཕྱོགས་སུ་དད་པ་ཕྲ་མོ་
ཙམ་བྱས་པའི་བསོད་ནམས་ཅི་འདྲ་བ་དེ་ཉིད་ཁྱད་པར་འཕགས་ཏེ། མདོ་ལས་ཀྱང་།
དད་པ་དྲག་པོ་དེ་ནི་ཕྱིར་མི་ལྡོག །བསོད་ནམས་དེ་ཆེ་དཔག་ཏུ་མེད་པའོ། །ཞེས་
39



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསུངས་ཤིང་། དད་པ་དེ་འཕགས་པའི་ནོར་བདུན་གྱི་གཙོ་བོ་བོན་ཐམས་ཅད་
ཀྱི་གཞི་མ་ཡིན་པའི་ཕྱིར་རོ། །འཕགས་པའི་ནོར་བདུན་ནི། ལུང་ལས། དད་དང་
གཏོང་བ་ཤེས་རབ་བརྩོན་འགྲུས་དང་། ཚུལ་ཁྲིམས་ཐོས་པ་ལྷག་བསམ་དཀར་
བའོ། །ཞེས་སོ། །དེ་ལྟ་བུའི་དད་པ་དེ་རང་གཞན་སེམས་ཅན་ཐམས་ཅད་
ལ་རྙེད་ཅིང་དེ་ཉིད་དང་རབ་ཏུ་ལྡན་པར་ཤོག་ཅིག །ཅེས་པ་ནི་སྨོན་ལམ་གྱིས་
མཐའ་བསྡུ་བའོ། །དེས་ན་དད་པ་ནི་སངས་རྒྱས་ཀྱི་ཡོན་ཏན་བསྐྱེད་པའི་ས་བོན།
ལམ་ཐམས་ཅད་ཀྱི་གཞི་མར་གྱུར་པའི་ཞིང་ས། དཀར་པོའི་ཕྱོགས་སུ་བློ་བརྟན་
པའི་ལྗོན་བའི་རྩ་བ། བླ་མ་དང་སངས་རྒྱས་ཀྱི་ཡོན་ཏན་མཐོང་བའི་མིག །ཐར་
བའི་ལམ་ལ་བགྲོད་པའི་རྐང་པ། དགེ་བའི་ཆོས་ཐམས་ཅད་རང་རྒྱུད་ལ་སྡུད་པའི་
ལག་པ། ཡོན་ཏན་མི་ཟད་པའི་འབྱུང་གནས་རིན་པོ་ཆེ་ལྟ་བུ་ཡིན་ཏེ། སངས་རྒྱས་
རྒྱུད་གསུམ་ལས། དད་པའི་ས་བོན་སངས་རྒྱས་ཡོན་ཏན་སྐྱེ།། ཞིང་ས་གཤིན་པོ་
བཞིན་དུ་སྐྱེ་བའི་གཞི།། ལྗོན་པའི་རྩ་བ་བཞིན་དུ་བརྟན་པའི་གནས། མིག་བཞིན་
སངས་རྒྱས་བླ་མའི་ཡོན་ཏན་མཐོང་། རྐང་ལག་བཞིན་དུ་དགེ་བ་ལེན་དང་སྡུད།།
རིན་ཆེན་བཞིན་དུ་དགོས་འདོད་ཉམས་པ་མེད། ཅེས་གསུངས་པ་དང་། བླ་མ་
དང་སངས་རྒྱས་ལ་ཡོན་ཏན་བསམ་གྱིས་མི་ཁྱབ་པ་ཡོད་པ་ཡིན་ཡང་། དེ་རང་
རྒྱུད་ལ་ལེན་པར་བྱེད་པ་ནི་དད་པ་ཡིན་ཏེ། ཡང་སྔ་མ་ལས། བཀའ་རྒྱུད་བྱིན་རླབས་
རང་གི་དད་པས་ལེན།། ཞེས་དད་པ་རབ་འབྲིང་ཐ་གསུམ་ལ་བརྟེན་ནས་བྱིན་
རླབས་རབ་འབྲིང་ཐ་གསུམ་འཇུག་པའོ། །དད་པ་མེད་པའི་མི་དེ་ལ་སྟེང་ནས་སངས་
རྒྱས་ཀྱིས་ཆར་ཕབ། འོག་ནས་སངས་རྒྱས་ཀྱི་ས་གཡོས། བར་ན་སངས་རྒྱས་ཀྱི་
ན་བུན་འཐིབས། ནང་ན་སངས་རྒྱས་ཀྱི་ཐང་བཏང་ ཕྱི་ན་སངས་རྒྱས་ཀྱི་འབྱར་
ཟླུམ་ཀྱང་། དེས་ཀྱང་སངས་རྒྱུས་ལ་སངས་རྒྱུས་མི་མཐོང་། སངས་རྒྱས་ཀྱིས་ཀྱང་
40



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ཐུགས་རྗེས་བཟུང་པའི་ཐབས་མི་རྙེད་དེ། བྱམས་མ་རྩ་བའི་གཟུངས་ལས། ཅི་
ལྟར་ནད་ལ་ཕན་འདོད་པས། སྨན་རྣམས་བཟའ་བ་མི་ནུས་ན། སྲོག་འགག་པ་
ལས་ཐབས་གཞན་མེད།། དེ་བཞིན་དད་པ་མེད་པ་ལ། བརྡའ་དོན་ཐབས་ཀྱིས་
སྟོན་བྱས་ཀྱང་།། དཀར་པོའི་ཡོན་ཏན་མཐོང་མ་ཡིན།། ཞེས་གསུངས། དད་པ་
བཟང་པོ་རྒྱུད་ལ་ཡོད་པ་དང་དེའི་སྟེང་དུ་བརྩོན་འགྲུས་ཀྱི་བསྐུལ་མ་གདབ་པ་ནི།
མི་དཔའ་བོའི་ལག་ཏུ་གྲི་སྤྲད་པ་དང་འདྲ་སྟེ་བདག་འཛིན་ཉོན་མོངས་པའི་དགྲ་
སོད། རྟ་བཟང་པོ་ལ་ལྕག་གིས་བྲབ་པ་དང་འདྲ་སྟེ་ཐར་བའི་ས་ལ་ཕྱིན། ཞིང་ས་
གཤིན་པོ་ལ་སོ་ནམ་ལེགས་པ་དང་འདྲ་སྟེ་བྱང་ཆུབ་ཀྱི་མྱུ་གུ་སྨིན། ཇི་སྐད་དུ།
དད་ལ་བརྩོན་འགྲུས་བརྒྱན་པ་དེ།། རྟ་ལ་ལྕག་གིས་བྲབ་པ་འདྲ།། མྱུར་དུ་ཐར་པ་
ཐོབ་པར་འགྱུར།། ཞེས་སོ།།
ས་བཅད་བརྒྱད་པ་ལམ་ཐམས་ཅ
ས་ཅད་ཀྱི་རྨིང་རྡོ་སྐྱབས་སུ་འགྲོ་བ་ལ་ལྔ།
ཐུགས་དམ་བསྐུལ་ཏེ་སྐྱབས་སུ་འགྲོ་དགོས་པའི་རྒྱུ་མཚན། སྐྱབས་སུ་འགྲོ་བའི་
ཡུལ། སྐྱབས་སུ་སོང་མ་སོང་གི་སྐྱོན་ཡོན། སྐྱབས་སུ་འགྲོ་བའི་ཚུལ། སྐྱབས་སུ་
སོང་བའི་ཡོན་ཏན་གྱི་མདོར་བསྡུ་བའོ།།
དང་པོ་ནི། བླ་མ་དཀོན་མཆོག་ཚོགས་ཀྱིས་བདག་སྐྱོབས་ཤིག །གང་ཞིག་
ཁས་དམན་པོ་ལ་དགྲ་བྱུང་ན། དེ་ལས་སྐྱོབ་པའི་རྗེ་དཔོན་འཚོལ་བ་ལྟར།། སྐྱབས་
སུ་མཆིའོ་བདག་སོགས་ཐུགས་རྗེས་ཟུངས།། ཞེས་གསུངས་ཏེ། བླ་མ་དང་དཀོན་
མཆོག་རྒྱ་མཚོའི་ཚོགས་རྣམས་ཀྱིས་བདག་སོགས་འགྲོ་བ་སེམས་ཅན་ཐམས་ཅད་
ཁམས་གསུམ་འཁོར་བའི་སྡུག་བསྔལ་ལས་སྐྱོབས་ཤིག །ཅེས་ལམ་ཉམས་སུ་ལེན་
པ་པོས་ཁམས་གསུམ་འཁོར་བའི་བཙོན་རར་ཚུད་པའི་འགྲོ་བ་གང་ཞིག་སྡུག་བསྔལ་
གསུམ་གྱིས་མནར་བ་ལ་འཇིགས་ནས། དེ་ལས་སྐྱབས་པའི་མཐུ་ཡོད་པའི་ཡུལ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཁྱད་པར་ཅན་ལ་དད་པའི་སེམས་ཀྱིས་སྐྱབས་སུ་འགྲོ་དགོས་ཏེ། དཔེར་ན་ཁས་
དམན་པོ་ལ་ཕ་རོལ་གྱི་དགྲ་ཞིག་ཡོད་པ་དེ་མགྱོགས་པར་འོང་རྒྱུ་ཡིན་པ་ལ། དེ་
བྱུང་ན་རང་ལ་གནོད་པ་ཆེན་པོ་བསྐྱལ་གྱིས་དོགས་ནས་དེ་ལས་སྐྱོབ་པར་ནུས་པའི་
རྗེ་དཔོན་ཞིག་མྱུར་དུ་འཚོལ་བར་བྱེད་པ་ལྟར། དགྲ་ཆེན་པོ་ཕྱི་མ་ངན་སོང་གི་
སྡུག་བསྔལ་དེ་ཡང་མགྱོགས་པར་འོང་ངེས་པས་དེ་ལས་སྐྱོབ་པའི་མཐུ་ཡོད་པའི་
སྐྱབས་གནས་མྱུར་དུ་མ་འཚོལ་ན། དགྲ་ཚབས་ཆེན་དེ་བྱུང་ན་ལུས་སྲོག་རྡུལ་དུ་
བརླག་ཅིང་མི་བཟོད་པའི་སྡུག་བསྔལ་ཆེན་པོ་སྦྱིན་པར་བྱེད་པས། དེ་བས་ན་བླ་
མ་དང་དཀོན་མཆོག་གསུམ་ལ་སྐྱབས་སུ་མཆིའོ། །བདག་སོགས་སེམས་ཅན་
རྣམས་ཐུགས་རྗེས་བཟུང་དུ་གསོལ། སྙམ་དུ་བསམ།
གཉིས་པ་ལ་གཉིས། སྐྱབས་སུ་འགྲོ་བའི་ཡུལ། སྐྱབས་སུ་འགྲོ་བའི་བསམ་
པའོ། །དང་པོ་ལ་གསུམ། ཕྱིའི་སྐྱབས་ཡུལ། ནང་གི་སྐྱབས་ཡུལ། གསང་བའི་
སྐྱབས་ཡུལ་ལོ། །དང་པོ་ནི། སངས་རྒྱས་བོན་དང་སེམས་དཔའ་ཕྱི་ཡི་སྐྱབས།
ཅེས་གསུངས་ཏེ། དོན་གཉིས་མཐར་ཕྱིན་པའི་སངས་རྒྱས་དང་
། ལུང་རྟོགས་
གཉིས་ཀྱིས་བསྡུས་པའི་བོན་དང་། ས་ལམ་ལ་
ལམ་ལ་གནས་པའི་སེམས་དཔའ་འམ་གཤེན་
རབ་ཀྱི་ཚོགས་རྣམས་ཕྱི་ཡི་སྐྱབས་ཡུལ་ཡིན་ཏེ། རྒྱུ་མཚན་བསྒྲུབ་བྱ་མཐར་ཐུག་
པ་དང་། དེ་འཐོབ་པར་བྱེད་པའི་ཐབས་དང༌།། དེ་ཉིད་བསྒྲུབ་པའི་གྲོགས་ཁྱད་
པར་ཅན་ཡིན་པའི་ཕྱིར།། དེ་ཡང་སངས་རྒྱས་ལ་རྒྱས་པར་ཕྱེ་ན།། མཚན་བརྗོད་
མི་ལང་བདེར་གཤེགས་བསམ་མི་ཁྱབ།། ཅེས་པ་ལྟར་ལ། བསྡུ་ན་བོན་ལོངས་སྤྲུལ་
གསུམ་ལ་འདུས་ཤིང་། དེ་ཡང་བོན་སྐུ་མེད་པ་ལྔ་ལྡན། ལོངས་སྐུ་ངེས་པ་ལྔ་ལྡན།
སྤྲུལ་སྐུ་མ་ངེས་ལྔ་ལྡན་ཏེ། ཀུན་བཏུས་ལས། སྐུ་འཁོར་དུས་གནས་བཀའ་དང་
ལྔ། མེད་པ་དང་ནི་ངེས་མ་ངེས། ཞེས་སོ། །བོན་ལ་རྟོགས་པའི་བོན་བསླབ་པ་གསུམ་
142



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
མམ་འགོག་ལམ་གཉིས་ཀྱིས་བསྡུས་པ་དང་། ལུང་གི་བོན་སྡེ་སྣོད་གསུམ་མམ་བདེན་
པ་གཉིས་ཀྱིས་བསྡུས་པ་སྟེ། དེ་ཡང་སྡེ་སྣོད་གསུམ་ལས། དཀའ་སྤྱོད་དཔོན་གསས།
སླ་འགྱུར་ཆབ་ནག །གཉིས་ཀ་མ་ཡིན་པར་འཕེན་ཡུལ་ཆབ་དཀར་གཉིས་བསྡུས་
པའོ། །གཤེན་རབ་ཐེག་པ་ཆེ་འབྲིང་ཆུང་གསུམ་དང་།། སེམས་དཔའ་ཐེག་ཆེན་
ཁོ་ནས་ལམ་ལ་གནས་པའི་གང་ཟག་རྣམས་སོ། །གཉིས་པ་ནི། བླ་མ་ཡི་དམ་མཁའ་
འགྲོ་ནང་གི་སྐྱབས། ཅེས་གསུངས་ཏེ། མཚན་ཉིད་དང་ལྡན་པའི་བླ་མ་དང་།།
དེས་ལུང་བསྟན་པའི་ཡི་དམ་དང་། དེ་བསྒྲུབ་པའི་གྲོགས་མཁའ་འགྲོ་དང་གསུམ་
ནང་གི་སྐྱབས་ཡུལ་ཡིན་ཏེ།། རྒྱུ་མཚན་གདམས་ངག་གི་འབྱུང་གནས་དང་།། བྱིན་
རླབས་ཀྱི་རྩ་བ་དང་།། དངོས་གྲུབ་ཀྱི་བདག་ཉིད་ཡིན་པའི་ཕྱིར་རོ། །གསུམ་པ་
ནི།། རྩ་རླུང་ཐིག་ལེ་གསང་བའི་སྐྱབས་ཡུལ་ལོ། །ཅེས་གསུངས་ཏེ། རྩ་དང་རླུང་
དང་ཐིག་ལེ་གསུམ་གསང་བའི་སྐྱབས་ཡུལ་ཡིན་ཏེ། རྒྱུ་མཚན་རྣམ་པར་ཤེས་པ་
རྒྱུ་བའི་ལམ་དང་། ཞོན་པའི་རྟ་དང་། རྟེན་པའི་གནས་ཡིན་པའི་ཕྱིར་ཏེ། ལུས་
ཀྱི་དྭངས་མ་གསུམ་ལ་བརྟེན་ནས་རང་རིག་པའི་ཡེ་ཤེས་བསྐྱེད་ཅིང་། ཐབས་ལམ་
ཟབ་མོའི་འགྲོ་ལྡོག་གིས་ཤེས་རབ་སྟོང་པ་ཉིད་ཀྱི་དོན་གཏན་ལ་འབེབས་ནས་
བསྒོམས་པས། མ་རིག་པ་རྩད་ནས་ཆོད་དེ་འཁོར་བ་ལས་ཡོངས་སུ་གྲོལ་བར་འགྱུར་
རོ། །གཉིས་པ་ནི། སྐྱབས་སུ་མཆིའོ་བདག་སོགས་ཐུགས་རྗེས་ཟུངས། ཅེས་
གསུངས་ཏེ། སྐྱབས་སུ་འགྲོ་བའི་བསམ་
སམ་པ་གང་ཞེ་ན། ངན་སོང་གི་སྡུག་བསྔལ་
ལ་སྐྲག་ནས་མཐོ་རིས་ཀྱི་བདེ་འབྲས་དོན་དུ་གཉེར་བའི་བསམ་པ་དང་། འཁོར་
བ་སྤྱིའི་སྡུག་བསྔལ་ལ་སྐྲག་ནས་རང་ཉིད་གཅིག་པུ་ཞི་བདེ་དོན་གཉེར་གྱི་བསམ་
པས་སྐྱབས་སུ་མཆིའོ་སྙམ་པ་མ་ཡིན། ཇི་ལྟ་བུས་སྐྱབས་སུ་འགྲོ་ན་བདག་སོགས་
ནམ་མཁའི་མཐའ་དང་མཉམ་པའི་སེམས་ཅན་ཐམས་
ས་ཅན་ཐམས་ཅད་འཁོར་བ་སྡུག་བསྔལ་
【43



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྱི་རྒྱ་མཚོ་ལས་དུས་ད་ལྟ་ཉིད་དུ་ཐུགས་རྗེས་ཟུངས་ཤིག་ཅེས་པའི་བསམ་པ་བསྟེན་
ནོ། །ཚུལ་ནི་སངས་རྒྱས་ལ་སྟོན་པ། བོན་ལ་ལམ། སེམས་དཔའ་ལ་གྲོགས་ཀྱི་ཚུལ་
དང་། ཡང་བླ་མ་བསྟེན། ཡི་དམ་བསྙེན། མཁའ་འགྲོ་མཉེས་པར་བྱེད། ཡང་
རྩ་བསྟེན། རླུང་སྦྱོང་། ཐིག་ལེ་བསྒོམས་ནས་སྐྱབས་སུ་འགྲོ་སྟེ། མུན་སེལ་ལས།
ཕྱི་ནི་སངས་རྒྱས་བོན་དང་གཤེན་རབ་ལ།། ལུས་ངག་ཡིད་གསུམ་མོས་བྱས་སྐྱབས་
ཀྱི་རག ནང་ནི་བླ་མ་ཡི་དམ་མཁའ་འགྲོ་ལ། གུས་འཇུག་མཉེས་པར་བྱ་བ་སྐྱབས་
ཀྱི་རབ།། གསང་བ་རྩ་དང་རླུང་དང་ཐིག་ལེ་ལ།། རིག་པ་བྱང་སེམས་འགྲོ་ལྡོག་
བསྒོམ་པ་སྐྱབས་ཀྱི་རབ། ཅེས་སོ།།
གསུམ་པ་ལ་གཉིས། སྐྱབས་སུ་མ་སོང་བའི་ཉེས་སྐྱོན། སོང་བའི་ཡོན་ཏན་
ནོ། །དང་པོ་ནི། དཀོན་མཆོག་གསུམ་ལ་སྐྱབས་སུ་མ་སོང་ན། ཕྱི་ནང་གསང་བའི་
བདུད་ཀྱིས་བར་གཅོད་དེ། བསམ་དོན་དགེ་རྩ་མཐའ་རུ་མི་ཕྱིན་པས།། སྐྱབས་
སུ་མཆིའོ་བདག་སོགས་ཐུགས་རྗེས་ཟུངས། ཅེས་གསུངས་ཏེ། དཀོན་མཆོག་གསུམ་
ལ་སྐྱབས་སུ་མ་སོང་ན་ཕྱི་ནང་གསང་བའི་བདུད་རྣམས་ཀྱིས། དང་པོ་བསམ་པ་
ལ་བར་དུ་གཅོད། བར་དུ་དགེ་བ་ལ་བར་དུ་གཅོད། ཐ་མ་ཚེ་ལ་བར་དུ་གཅོད།
མཐར་ཐུག་ངན་སོང་གི་གནས་སུ་འཕུལ་པར་བྱེད་དེ། བསམ་དོན་དགེ་རྩ་ཐམས་
ཅད་མཐའ་རུ་མི་ཕྱིན་པ། སེམས་ལུང་ལས། གཡུང་དྲུང་གནས་བཞིར་སྐྱབས་
སུ་མ་སོང་ན།། བདུད་དང་མུ་སྟེགས་འཁོར་བས་བསླུ་བྲིད་འབྱུང་།། ཞེས་གསུངས་
པས། ཡུལ་མཆོག་རྣམ་པ་བཞི་ལ་སྐྱབས་སུ་མཆིའོ། །བདག་སོགས་སེམས་ཅན་
རྣམས་ཐུགས་རྗེས་ཟུངས་ཤིག་སྙམ་དུ་བསམ། གཉིས་པ་ནི། སྐྱབས་སུ་སོང་ན་
ཕྱི་ནང་གསང་བའི་བདུད། གང་གིས་མི་ཚུགས་དགེ་བསམ་མཐའ་རུ་ཕྱིན། འགྲོ་
བ་གཞན་ཡང་རང་གིས་སྐྱོབ་ནུས་ན། སྐྱབས་སུ་མཆིའོ་བདག་སོགས་ཐུགས་རྗེས་
【44



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ཟུངས། ཞེས་གསུངས་ཏེ། དཀོན་མཆོག་རྣམ་པ་བཞི་ལ་སྐྱབས་སུ་སོང་ན་ཕྱི་
ནང་གསང་བའི་བདུད་རྣམས་གང་གིས་ཀྱང་བསྐྱད་དུ་མི་ཚུགས་ཤིང་། དཀར་
ཕྱོགས་ལྷ་ཀླུས་སྡོང་གྲོགས་བྱེད་པ་དང་། དགེ་བ་དང་བསམ་པ་ཐམས་
ང་བསམ་པ་ཐམས་ཅད་མཐའ་
རུ་ཕྱིན་པ་དང་།། སྡོམ་པ་ཐམས་ཅད་ཀྱི་རྟེན་དུ་འགྱུར་བ་དང་
། ཐར་པའི་ས་བོན་
ཐེབས་པ་དང་།། སྡིག་པ་ཐམས་ཅད་སྲབ་ཅིང་ཟད་པ་དང་། ཕྱིས་སྡིག་པ་ལ་རིང་
དུ་བྱེད་པ་དང་། གནས་སྐབས་ངན་སོང་དང་། མཐར་ཐུག་འཁོར་བའི་སྡུག་བསྔལ་
ལས་ཐར་ནས་སངས་རྒྱས་པ་དང་། འགྲོ་བ་གཞན་ཡང་རང་གིས་སྐྱོབ་པར་ནུས་
པ་དང་། ན་ཚ་དང་སྡུག་བསྔལ་ཞི་བར་འགྱུར་བ་ལ་སོགས་ཕན་ཡོན་མཐའ་ཡས་
ཏེ། ལུང་ལས། སྐྱབས་སོང་བསོད་ནམས་གཟུགས་མཆིས་ན།། ཁམས་གསུམ་འདི་
ཡང་སྣོད་དུ་ཆུང་།། རྒྱ་མཚོ་ཆེན་པོ་ཆུ་ཡི་གཏེར།། ཕུལ་གྱིས་གཅལ་བས་གཞལ་མི་
ནུས།། ཞེས་པས། ཡུལ་མཆོག་རྣམ་པ་བཞི་ལ་སྐྱབས་སུ་མཆིའོ། །བདག་སོགས་
འགྲོ་བ་རྣམས་ཐུགས་རྗེས་ཟུངས་ཤིག །སྙམ་དུ་བསམ།
བཞི་པ་ལ་གཉིས། དངོས་དང་། བསླབ་བྱའོ། །དང་པོ་ནི། མདུན་གྱི་ནམ་མཁའ་
པདྨ་ཉི་ཟླའི་སྟེང་། དྲིན་ཆེན་བླ་མ་ཡི་དམ་མཁའ་འགྲོ་དང་། རྟེན་གསུམ་བོན་སྐྱོང་
རྣམས་ཀྱིས་བསྐོར་བ་ལ། སྐྱབས་སུ་མཆིའོ་བདག་སོགས་ཐུགས་རྗེས་ཟུངས། ཞེས་
གསུངས་ཏེ། འདི་ལྟར་རང་ཉིད་འདུག་པའི་ས་ཕྱོགས་ཐམས་ཅད་གསེར་གྱི་ས་
གཞི་ཁོད་སྙོམས་པ་ལ་གཡུ་ཡི་རི་མོ་མིག་མང་རིས་ཀྱིས་ཡོངས་སུ་བཏམས་པར་གྱུར་
པ་ལ། མདུན་གྱི་ནམ་མཁར་སྤྲིན་དཀར་འོད་ཀྱི་གདན་ལ་སེང་ཁྲི་པདྨ་ཉི་ཟླའི་སྟེང་
དུ་དྲིན་ཆེན་རྩ་བའི་བླ་མ་ཉིད་ཡོངས་སུ་གྱུར་པ་ལས། སྟོན་པ་གཤེན་ལྷ་འོད་
དཀར་སྐུ་མདོག་དཀར་གསལ་ཞལ་གཅིག་ཕྱག་གཉིས། ཞབས་གཉིས་དཀྱིལ་ཀྲུང་
དང་། ཕྱག་གཉིས་མཉམ་བཞག་མཛད་པ། སྐུ་ལ་ལོངས་སྤྱོད་རྫོགས་པའི་རྒྱུན་
45



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཆས་བཅུ་གསུམ་གྱིས་སྤྲས་པ།། དེ་ལྟ་བུ་ཞིག་ཞལ་རང་ལ་ཕྱོགས་པའི་ཚུལ་གྱིས་
བཞུགས་པར་བསྒོམ། བླ་མའི་གཡས་ཕྱོགས་སུ་སྐུ་གསུང་ཐུགས་ཀྱི་ཁྲོ་བོ་ལ་ཡི་དམ་
ཞི་ཁྲོའི་ལྷ་ཚོགས་ཀྱིས་བསྐོར་བ། དེའི་སྟེང་གི་རྒྱབ་ཕྱོགས་སུ་རྒྱལ་བ་སྟོན་པ་གཤེན་
རབ་ལ་བསྐལ་པ་བཟང་པོའི་སངས་རྒྱས་སྟོང་གིས་བསྐོར་བ། བླ་མའི་གཡོན་
ཕྱོགས་སུ་གསང་བ་ཡེ་ཤེས་ཀྱི་མཁའ་འགྲོ་མ་ལ་གནས་གསུམ་མཁའ་འགྲོ་རྒྱ་མཚོས་
བསྐོར་བ་དང་། དེའི་སྟེང་གི་རྒྱབ་ཕྱོགས་སུ་རྒྱལ་སྲས་གཏོ་བུ་འབུམ་སངས་ལ་གཡུང་
དྲུང་སེམས་དཔའ་ལྔ་སྟོང་ལྔ་བརྒྱས་བསྐོར་བ། བླ་མའི་རྒྱབ་ཕྱོགས་སུ་རྒྱལ་བའི་
སྐུ་གསུང་ཐུགས་ཀྱི་རྟེན་གསུམ། དེའི་སྟེང་གི་རྒྱབ་ཕྱོགས་སུ་ཡུམ་ཆེན་མོ་ས་ཏྲིག་
ཨེར་སངས་ལ་རྣམ་དག་སྲས་ཡུམ་གྱི་ལྷ་ཚོགས་རྣམས་ཀྱིས་བསྐོར་བ། བླ་མའི་དབུ་
ཐོག་ནས་ཡར་ལ་ཐེག་ཆེན་ཉམས་བརྒྱུད་ཀྱི་བླ་མ་རྣམས་ཡེ་ཉིད་ཀྱི་སྟོན་པ་ལ་ཐུག་
གི་བར་ཐོ་བརྩེགས་སུ་བཞུགས་པ། བླ་མའི་མདུན་ཕྱོགས་ཅུང་ཟད་དམའ་བ་ན་
དཀའ་སྐྱོང་ཡེ་ཤེས་དབལ་མོ་ལ་བོན་སྐྱོང་ཕོ་མོ་རྣམས་ཀྱིས་བསྐོར་བ། དེ་ལྟར་
བསྐྱེད་པའི་ལྷ་ཚོགས་ཀྱི་ཐུགས་ལས་འོད་ཟེར་ཡར་འཕྲོས་པས། དབྱིངས་ནས་
ཡེ་ཤེས་པ་མངོན་སུམ་དུ་བྱོན་ནས་མདུན་གྱི་བསྐྱེད་པ་རྣམས་ལ་ཐིམ་པས། ཐམས་
ཅད་མཁྱེན་བརྩེ་ནུས་གསུམ་དང་ལྡན་པར་གྱུར། དེ་ལ་བདག་སོགས་འགྲོ་དྲུག་
ནམ་མཁའི་མཐའ་དང་མཉམ་པའི་སེམས་ཅན་ཀུན་གྱིས་ལུས་གུས་པའི་སྒོ་ནས་
ཕྱག་འཚལ། ངག་སྙན་པའི་དབྱངས་ཀྱིས་སྐྱབས་འགྲོའི་ཚིག་བཤད་འདོན། ཡིད་
མོས་པའི་སྒོ་ནས་དུས་འདི་ནས་བཟུང་སྟེ་ཇི་སྲིད་བྱང་ཆུབ་སྙིང་པོའི་བར་དུ་བླ་
མ་དཀོན་མཆོག་རྣམ་པ་གསུམ་ལས། རེ་ས་ལྟོས་ས་གཞན་སུ་ཡང་མེད་པས་སྐྱབས་
སུ་མཆིའོ། །བདག་སོགས་སེམས་ཅན་རྣམས་ཐུགས་རྗེས་ཟུངས་ཤིག །ལམ་སྣ་
དྲོངས་ཤིག །ཁྱོད་ལ་རེ། ཁྱེད་ལ་བརྟེན། ཁྱེད་མཁྱེན་ནོ། །སྙམ་དུ་སྐྱབས་སུ་འགྲོ་
146



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
2u
བར་མོས་ལ། སྐྱབས་འགྲོའི་ཚིག་བཤད་བརྗོད་ཅིང་སྐྱབས་འགྲོ་འབུམ་ཕྲག་གི་
གྲངས་རྫོགས་པར་བྱེད། ཐུན་བར་རྣམས་སུ། སེམས་ཅན་ཐམས་ཅད་སྐྱབས་ཡུལ་
རྣམས་ལ་ཡར་ཐིམ། སྐྱབས་ཡུལ་རྣམས་འོད་དུ་ཞུ་ནས་རང་ལ་ཐིམ། རང་ཡང་
འོད་གསལ་སྟོང་པ་ཉིད་ཀྱི་ངང་དུ་ཡལ་བར་བསམ་ལ་མི་དམིགས་པར་བཞག་ཅིང་།
རྗེས་སུ་བསྔོ་སྨོན་བྱ། གཉིས་པ་ལ་གསུམ། ཐུན་མོང་དང་། ཐུན་མོང་མ་ཡིན་པ་
དང་། ཆ་མཐུན་གྱི་བསླབ་བྱའོ། །དང་པོ་ནི། དཀོན་མཆོག་གསུམ་གྱི་ཡོན་ཏན་
དང་། སྐྱབས་སུ་སོང་བའི་ཡོན་ཏན་ལ་བསམ་ནས་བསླབ་བྱ་རྣམས་མིག་གི་འབྲས་
བུ་བཞིན་དུ་བསྲུང་བ་དང་། འགྲོ་འདུག་ཟ་ཉལ་ལ་སོགས་སྤྱོད་ལམ་རྣམས་སུ་
སྐྱབས་འགྲོ་མི་བརྗེད་པ་དང་
། སྲོག་ལ་བབ་ཀྱང་སྐྱབས་འགྲོ་མི་སྤང་བའོ། །གཉིས་
པ་ནི། སངས་རྒྱས་སྐྱབས་སོང་འཇིག་རྟེན་ལྷར་མི་སྐྱབས། བོན་ལ་སྐྱབས་སོང་
འགྲོ་ལ་གནོད་མི་འཚེ། སེམས་དཔར་སྐྱབས་སོང་སྡིག་པའི་གྲོགས་མི་བསྟེན།
སྐྱབས་སུ་མཆིའོ་བདག་སོགས་ཐུགས་རྗེས་ཟུངས། ཅེས་གསུངས་ཏེ། སངས་རྒྱས་
ལ་སྐྱབས་སུ་སོང་ནས་འཇིག་རྟེན་པའི་ལྷ་ལ་ཕྱི་མའི་སྐྱབས་གནས་སུ་རེ་ནས་ཕྱག་
མི་འཚལ་ཞིང་སྐྱབས་སུ་མི་འགྲོ། བོན་ལ་སྐྱབས་སུ་སོང་ནས་འགྲོ་བ་ཐ་དག་ལ་
གནོད་པ་མི་བྱེད་ཅིང་འཚེ་བ་སྤང་། སེམས་དཔའ་ལ་སྐྱབས་སུ་སོང་ནས་སྡིག་པའི་
གྲོགས་པོ་མི་བསྟེན་ཅིང་གྲོགས་ངན་པ་སྤང་ངོ༌། །དེ་བས་ན་ཡུལ་མཆོག་རྣམ་པ་
བཞི་ལ་སྐྱབས་སུ་མཆིའོ། །བདག་སོགས་སེམས་ཅན་རྣམས་ཐུགས་རྗེས་ཟུངས་
ཤིག་སྙམ་དུ་བསམ། གསུམ་པ་ནི། སངས་རྒྱས་སྐྱབས་ནས་སེམས་ཅན་དོན་ལ་
འབད། བོན་ལ་སྐྱབས་ནས་བཀའ་ཚིག་ཁྱད་མི་གསོད། སེམས་དཔར་སྐྱབས་ནས་
སེར་གཟུགས་དག་སྣང་བསྐྱེད། སྐྱབས་སུ་མཆིའོ་བདག་སོགས་ཐུགས་རྗེས་ཟུངས།།
ཅེས་གསུངས་ཏེ། སངས་རྒྱས་ལ་སྐྱབས་སུ་སོང་ནས་སེམས་ཅན་གྱི་དོན་ལ་འབད་
147



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཅིང་སྐུ་གཟུགས་ལ་མོས་པར་བྱེད། བོན་ལ་སྐྱབས་སུ་སོང་ནས་གསུངས་རབ་ལ་
གུས་པ་བྱ་ཞིང་བཀའ་ཚིག་ཁྱད་དུ་མི་གསོད། སེམས་དཔའ་ལ་སྐྱབས་སུ་སོང་
ནས་སེར་གཟུགས་ལ་དག་སྣང་བསྐྱེད་ཅིང་ལྷན་པ་དམར་སེར་ཙམ་ཡན་ཆད་
དད་པས་སྤྱི་བོར་ལེན་པར་བྱའོ། དེ་བས་ན་ཡུལ་མཆོག་རྣམ་པ་བཞི་ལ་སྐྱབས་སུ་
མཆིའོ། །བདག་སོགས་སེམས་ཅན་རྣམས་ཐུགས་རྗེས་ཟུངས་ཤིག་སྙམ་དུ་བསམ།
ལྔ་པ་ནི། དཀོན་མཆོག་གསུམ་གྱི་ཡོན་ཏན་བསམ་མི་ཁྱབ། བསམ་མི་ཁྱབ་
ལ་སུ་ཞིག་དད་བྱས་ན། རྣམ་པར་སྨིན་པའི་ཡོན་ཏན་བསམ་མི་ཁྱབ།། བསམ་མི་
ཁྱབ་པའི་སྐྱབས་འོག་ཚུད་པར་ཤོག །ཅེས་གསུངས་ཏེ། དཀོན་མཆོག་གསུམ་གྱི་
ཡོན་ཏན་བརྗོད་ཀྱིས་མི་ལང་ཞིང་བསམ་གྱིས་མི་ཁྱབ་སྟེ། རྫོགས་པའི་སངས་རྒྱས་
དེ་ལ་ཆེ་བའི་ཡོན་ཏན་ཉི་ཤུ་རྩ་བཞི་ཡོད་དེ། དེ་ཡང་སྐུའི་ཡོན་ཏན་འདབ་ཆགས་
ཀྱི་རྒྱལ་པོ་དང་། མཚན་དང་ལྡན་པ། དཔེ་བྱད་ཡོངས་སུ་རྫོགས་པ་དང་གསུམ།
གསུང་གི་ཡོན་ཏན་གསུང་ལྷང་ལྷང་སྙན་པར་སྒྲོགས་པ། བཀའ་རྒྱ་ཆེ་བ། ལུང་
གྲངས་མང་བ། མན་ངག་མདོར་འདུས་པ་དང་བཞི། ཐུགས་ཀྱི་ཡོན་ཏན་ལ།
སྤངས་པའི་ཡོན་ཏན་ཟག་པ་ཟད་པ། ཉོན་མོངས་མེད་པ། སེམས་ཤིན་ཏུ་རྣམ་
པར་གྲོལ་བ་དང་གསུམ། རྟོགས་པའི་ཡོན་ཏན་བྱེད་པ་བྱས་པ། རིག་པ་གསལ་
བ། སྟོབས་དང་ལྡན་པ། རྨད་དུ་བྱུང་བ། དོན་མི་བསྙེལ་བའི་གཟུངས་དང་ལྡན་
པ། སོ་སོའི་སྒོ་གང་ལས་ཀྱང་མ་སྒྲིབ་པ། ཏིང་ངེ་འཛིན་རབ་ཏུ་གསལ་བ། རྣམ་
པ་ཐམས་ཅད་ཅིར་ཡང་མཁྱེན་པའི་ཡེ་ཤེས་དང་བརྒྱད། འགྲོ་བ་འདུལ་བའི་ཡོན་
ཏན་བྱ་བ་བྱེད་པ། ཐུགས་རྗེ་ཆེ་བ། ཐབས་ལ་མཁས་པ། གཏོ་ཆེ་བདཔྱད་རིང་
བ། བླ་ན་མེད་པའི་དོན་གཏན་ལ་ཕེབ་པའི་ཡོན་ཏན་དང་དྲུག་སྟེ་ཉི་ཤུ་རྩ་བཞི།
གཞན་ཡང་མཁྱེན་བརྩེ་ནུས་པའི་ཡོན་ཏན་ལ་སོགས་བརྗོད་ཀྱིས་མི་ལང་། བོན་
48



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ནི་ཡོན་ཏན་དེ་དག་འབྱུང་བའི་གནས། སེམས་དཔའ་ནི་ཡོན་ཏན་དེ་བསྒྲུབ་པ་
པོ་སྟེ། དེ་ལྟ་བུའི་ཡོན་ཏན་བསམ་གྱིས་མི་ཁྱབ་པའི་བདག་ཉིད་དཀོན་མཆོག་རིན་
པོ་ཆེ་གསུམ་ལ་སུ་ཞིག་གིས་དད་པ་བྱས་ནས་སྐྱབས་སུ་སོང་ན། དེའི་རྣམ་པར་
སྨིན་པའི་ཡོན་ཏན་བསམ་གྱིས་མི་ཁྱབ་པ་ཐོབ་ཅིང་། དེ་བས་ན་རང་གཞན་སེམས་
ཅན་ཐམས་ཅད་ཡོན་ཏན་བསམ་གྱིས་མི་ཁྱབ་པའི་བདག་ཉིད་དཀོན་མཆོག་རྣམ་
པ་བཞིའི་སྐྱབས་འོག་ཏུ་ཚུད་པར་ཤོག་ཅིག །ཅེས་བྱའོ།།
ས་བཅད་དགུ་པ་བྱང་ཆུབ་མཆོག་ཏུ་སེམས་བསྐྱེད་པ་ལ་བཞི། སེམས་
བསྐྱེད་ཀྱི་ངོ་བོ། །སེམས་བསྐྱེད་ཀྱི་དབྱེ་བ། སེམས་བསྐྱེད་མ་བསྐྱེད་ཀྱི་སྐྱོན་ཡོན།
སེམས་ཅི་ལྟར་བསྐྱེད་པའི་ཚུལ་ལོ།།
དང་པོ་ནི། བྱང་ཆུབ་སེམས་བསྐྱེད་ཐེག་ཆེན་ལམ་པོ་ཆེ། སེམས་ཅན་གཞན་
དོན་གཙོ་བོར་བླངས་ནས་སུ། ཡང་དག་རྫོགས་པའི་སངས་རྒྱས་ཐོབ་འདོད་ཀྱིས།
འགྲོ་བའི་དོན་དུ་བྱང་ཆུབ་སེམས་བསྐྱེད་དོ། །ཞེས་གསུངས་ཏེ། བྱང་ཆུབ་མཆོག་
ཏུ་སེམས་བསྐྱེད་པ་ནི་ཐེག་པ་ཆེན་པོའི་ལམ་གྱི་རྩ་བ་མེད་དུ་མི་རུང་བའི་གལ་པོ་
ཆེ་ཡིན་ཏེ། དེ་ཡང་སེམས་ཅན་གཞན་གྱི་དོན་གཙོ་བོར་བླངས་ནས་སུའང་རུང་
བའི་འགྲོ་བ་གཞན་དོན་དུ། ཡང་དག་པར་རྫོགས་པའི་སངས་རྒྱས་ཐོབ་འདོད་
ཀྱི་བློ་དེ་ཐེག་ཆེན་སེམས་བསྐྱེད་ཀྱི་མཚན་ཉིད་ཡིན་ཏེ། སློབ་དཔོན་དྲན་པས།
སེམས་བསྐྱེད་པ་ནི་གཞན་དོན་ཕྱིར། རྫོགས་པའི་སངས་རྒྱས་ཐོབ་འདོད་བློ།།
ཞེས་པས། འགྲོ་བའི་དོན་དུ་བྱང་ཆུབ་ཏུ་སེམས་བསྐྱེད་ཅིང་ལམ་ཕར་ཕྱིན་དྲུག་
ལ་བརྩོན་པར་བྱེད་དོ། །སྙམ་དུ་བསམ།
གཉིས་པ་ལ་གཉིས། སྨོན་པ་སེམས་བསྐྱེད། འཇུག་པ་སེམས་བསྐྱེད་དོ། །དང་
པོ་ནི། ཁམས་གསུམ་རིགས་དྲུག་འཁོར་བའི་སེམས་ཅན་ལ།། ཕན་བདེ་རྒྱ་ཆེན་
49



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསྐྱེད་ལ་རབ་སྨོན་པ། སངས་རྒྱས་ཐོབ་པའི་མྱུར་ལམ་ཡིན་པས་ན།། འགྲོ་བའི་
དོན་དུ་བྱང་ཆུབ་སེམས་བསྐྱེད་དོ། །ཞེས་གསུངས་ཏེ། ཁམས་ཀྱིས་ཕྱེ་ན་འདོད་
ཁམས་སོགས་གསུམ། རིགས་ཀྱིས་ཕྱེ་ན་དམྱལ་བ་སོགས་དྲུག་པོའི་འཁོར་བའི་
སེམས་ཅན་ཀུན་ལ་ཕན་པ་དང་བདེ་བ་རྒྱ་ཆེན་པོ་བསྐྱེད་འདོད་དང་། གཞན་དོན་
དུ་བྱང་ཆུབ་ཀྱི་ས་ལ་རབ་ཏུ་སྨོན་པ་དེ། སངས་རྒྱས་ཐོབ་པའི་མྱུར་ལམ་ཟབ་མོ་
ཡིན་ཏེ། བྱམས་གཟུངས་ལས། གལ་ཏེ་ལྡུམ་པའི་རྩ་བ་ནི།། སྨོན་འཇུག་མྱུ་གུ་
གཟུགས་བྱས་ནས། རྣམ་མཁྱེན་ལོ་འབྲས་རྒྱས་འདོད་པས། དེའི་ཕྱིར་འབྲང་ན་
དེ་དོན་འཐོབ།། ཅེས་པས་ན། འགྲོ་བའི་དོན་དུ་བྱང་ཆུབ་ཏུ་སེམས་བསྐྱེད་ཅིང་།
ལམ་ཕར་ཕྱིན་དྲུག་ལ་བརྩོན་པར་བྱེད་དོ་སྙམ་དུ་བསམ། གཉིས་པ་ནི། བདག་
གིས་སྒོ་གསུམ་དགེ་ལ་རབ་བརྩོན་ཏེ། ལམ་མཆོག་ཟབ་མོ་ཕ་རོལ་ཕྱིན་དྲུག་ལ།
མངོན་པར་འཇུག་ནས་བདེ་ཆེན་སར་བཀོད་པའི། འགྲོ་བའི་དོན་དུ་བྱང་ཆུབ་
སེམས་བསྐྱེད་དོ། །ཞེས་གསུངས་ཏེ། བདག་གི་སྒོ་གསུམ་གྱི་ལས་མི་དགེ་བ་སྤངས་
ཤིང་དགེ་བ་ལ་རབ་ཏུ་བརྩོན་ཏེ། ལམ་མཆོག་ཟབ་མོ་སྦྱིན་པ་སོགས་ཕ་རོལ་ཏུ་
ཕྱིན་པ་དྲུག་ལ་མངོན་པར་འཇུག་ནས་སེམས་ཅན་ཐམས་ཅད་བདེ་བ་ཆེན་པོའི་
ས་ལ་བཀོད་པའི་སེམས་སྟོབས་ཀྱིས། འགྲོ་བའི་དོན་དུ་བྱང་ཆུབ་ཏུ་སེམས་བསྐྱེད་
དེ་སངས་རྒྱས་ནས་སེམས་ཅན་རྣམས་འདྲེན་པའི་སྟོན་པར་བྱེད་དོ། །སྙམ་དུ་བསམ།
གསུམ་པ་ལ་གཉིས། སེམས་མ་བསྐྱེད་པའི་ཉེས་སྐྱོན། སེམས་བསྐྱེད་པའི་
ཡོན་ཏན་ནོ། །དང་པོ་ནི། སེམས་མ་བསྐྱེད་ན་འཁོར་བའི་གནས་སུ་འཁྱམས།
དགེ་བའི་སྟོབས་ཞན་ཐེག་དམན་ས་རུ་གོལ། གཞན་དོན་མི་ནུས་བར་ཆད་དབང་
གྱུར་ན། འགྲོ་བའི་དོན་དུ་བྱང་ཆུབ་སེམས་བསྐྱེད་དོ། །ཞེས་གསུངས་ཏེ། བྱང་
ཆུབ་མཆོག་ཏུ་སེམས་མ་བསྐྱེད་ན་དགེ་བ་བྱེད་ལོ་བྱས་ཀྱང་སངས་རྒྱས་མི་འཐོབ་
50



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ཅིང་། འཁོར་བའི་གནས་སུ་འཁྱམས་པ་དང་། དགེ་བའི་སྟོབས་ཞན་པ་དང་།
ཉན་རང་ལ་སོགས་ཐེག་དམན་གྱི་ས་རུ་གོལ་བ་དང་། སེམས་ཅན་གཞན་གྱི་དོན་
མི་ནུས་པ་དང་། དགེ་བ་བར་ཆད་ཀྱི་དབང་དུ་འགྱུར་བ་ལ་སོགས་པའི་ཉེས་
སྐྱོན་ཤིན་ཏུ་མང་བ་ཡོད་པས་ན། འགྲོ་བའི་དོན་དུ་བྱང་ཆུབ་ཏུ་སེམས་བསྐྱེད་ཅིང་
ལམ་ཕར་ཕྱིན་དྲུག་ལ་བརྩོན་པར་བྱེད་དོ། །སྙམ་དུ་བསམ། གཉིས་པ་ནི། བྱང་ཆུབ་
མཆོག་ཏུ་སེམས་བསྐྱེད་བསོད་ནམས་གང་། གཟུགས་སུ་མཆིས་ན་ནམ་མཁའི་
ཁམས་གང་ནས།། དེ་ནི་དེ་ལས་ལྷག་པར་འགྱུར་གསུངས་བས།། འགྲོ་བའི་དོན་
དུ་བྱང་ཆུབ་སེམས་བསྐྱེད་དོ། །ཞེས་གསུངས་ཏེ། བྱང་ཆུབ་མཆོག་ཏུ་སེམས་བསྐྱེད་
པའི་བསོད་ནམས་གང་ཡིན་པ་དེ་ལ་གཟུགས་སུ་མཆིས་ན་ནམ་མཁའི་ཁམས་གང་
བར་གྱུར་ནས། དེ་ནི་དེ་ལས་ཀྱང་ལྷག་པར་འགྱུར་བ་ས་ལམ་ལས་གསུངས་ཤིང་
།
སུམ་བརྒྱ་པ་ལས་ཀྱང། སྲས་ལ་གཞན་དོན་སྐྱེས་པའི་དུས་ཉིད་དུ། གཡུང་དྲུང་སེམས་
དཔའི་རིགས་ཡིན་བཤད་པའི་ཕྱིར། རིན་ཆེན་རྡུལ་ཕྱིས་འདྲ་བར་དགེ་བ་ཡང་།།
གྲགས་སོགས་འཁོར་བའི་དྲི་མས་གོས་མི་འགྱུར། ལོ་མ་བཅད་དང་རྩ་བ་ཕྱུང་བ་
བཞིན།། དགེ་བའི་འབྲས་བུ་འཛད་དང་འཕེལ་ཤེས་བྱ།། རྒྱ་མཚོ་ཆུ་ཐིགས་བཞིན་
དུ་དགེ་བ་ཡང་། རྒྱ་ཆེར་འགྱུར་དང་ཆུང་ངུར་རིག་པར་བྱ།། ཉི་མས་མུན་འཇོམས་
བཞིན་དུ་སྡིག་པའི་ཚོགས།། བདག་འཛིན་འཇོམས་པ་རྩ་བཅད་ཡན་ལག་བཞིན།།
རིན་ཆེན་བཞིན་དུ་བདེ་དང་སྡུག་བསྔལ་སོགས།། སྤང་དང་བླང་བ་བསམ་པ་
བཞིན་དུ་འགྲུབ། ས་འོག་གསེར་བཞིན་འབྲས་བུ་ཡོངས་བཟུང་བས། འཆོར་བར་
མི་འགྱུར་ལ་སོགས་བརྗོད་ལས་འདས།། ཞེས་པས། འགྲོ་བའི་དོན་དུ་བྱང་ཆུབ་
ཏུ་སེམས་བསྐྱེད་ཅིང་ལམ་ཕར་ཕྱིན་དྲུག་ལ་བརྩོན་པར་བྱེད་དོ། །སྙམ་དུ་བསམ།།
བཞི་པ་ལ་གཉིས། དངོས་དང་། བསླབ་བྱའོ། །དང་པོ་ལ་བཞི། རྒྱུ་འབྲས་
15



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མན་ངག་བདུན་ལ་བློ་སྦྱོང་། སེམས་བསྐྱེད་མ་བཞིས་བདེ་སྡུག་གཏོང་ལེན་བསྒོམ།
བུ་བཞིས་བློ་སྟོབས་ཀྱི་ཁྱད་པར་ཕྱེ། ཆོགས་སེམས་བསྐྱེད་ཡོངས་སུ་བཟུང་བའོ། །དང་
པོ་ལ་གཉིས། མདོར་བསྟན་པ་དང་། རྒྱས་བཤད་དོ། །དང་པོ་ནི། སེམས་བསྐྱེད་
དངོས་ནི་འགྲོ་རྣམས་མར་ཤེས་དང་།། དྲིན་ཤེས་དྲིན་དུ་གཟོ་བ་ལ་སོགས་ཏེ།། རྒྱུ་
འབྲས་མན་ངག་བདུན་ལ་བློ་སྦྱོང་ནས།། འགྲོ་བའི་དོན་དུ་བྱང་ཆུབ་སེམས་བསྐྱེད་
དོ། །ཞེས་གསུངས་ཏེ། བྱང་ཆུབ་མཆོག་ཏུ་སེམས་བསྐྱེད་པ་དངོས་ལ་ནི་འགྲོ་བ་
གཞན་རྣམས་མར་ཤེས་པ་དང་། དྲིན་ཤེས་ཤིང་དྲིན་དུ་གཟོ་བ་ལ་སོགས་ཏེ་རྒྱུ་
འབྲས་མན་ངག་བདུན་ལ་བློ་སྦྱོང་ནས་བསླབ་བྱ་ལ་བསླབ་དགོས་པས། དེས་ན་
འགྲོ་བའི་དོན་དུ་བྱང་ཆུབ་ཏུ་སེམས་བསྐྱེད་ཅིང་ལམ་ཕར་ཕྱིན་དྲུག་ལ་བརྩོན་པར་
བྱེད་དོ། །སྙམ་དུ་བསམ། གཉིས་པ་ལ་བདུན། དེ་ཡང་སངས་རྒྱས་ཀྱི་གོ་འཕང་
ནི་བྱང་ཆུབ་ཀྱི་སེམས་ལས་འབྱུང་། དེ་ལྷག་བསམ་ལས་འབྱུང་
། དེ་སྙིང་རྗེ་ལས་
འབྱུང་། དེ་བྱམས་པ་ལས་འབྱུང་། དེ་དྲིན་དུ་གཟོ་བ་བས་འབྱུང་། དེ་དྲིན་དྲན་
པ་ལས་འབྱུང་། དེ་མར་ཤེས་པ་ལས་འབྱུང་བས། དང་པོ་མར་ཤེས་པ་ལ་བློ་སྦྱོང་
དགོས་པས་ན། མདོ་ལས། སེམས་ཅན་ཐམས་ཅད་གཅིག་ལ་གཅིག །ཕ་མ་བུ་
གཉེན་ལ་སོགས་ཏེ། འབྲེལ་བར་མ་གྱུར་གང་ཡང་མེད།། ཅེས་ཁམས་གསུམ་འཁོར་
བའི་སེམས་ཅན་ཐ་ན་འབུ་གྲོག་མ་གཅིག་ཡན་ཆད་ལ་མ་མ་བྱས་པ་གཅིག་ཀྱང་
མེད་དེ། རྒྱུ་མཚན་ནི། ཚེ་རབས་ཐོག་མ་མེད་པ་ནས་འཁོར་བའི་གནས་འདིར་
འཁྱམས་ཡུན་རིང་ཞིང་། གནས་མཐོ་དམན་ཀུན་དུ་བརྒྱུད་པ་དང་ལུས་སྣ་ཚོགས་
བླངས་པའི་ཕྱིར་རོ། །གཉིས་པ་དྲིན་དྲན་པ་ནི། དེ་ལྟར་ཁམས་གསུམ་འཁོར་བའི་
སེམས་ཅན་ཀུན་ལ་མ་མ་བྱས་པ་གཅིག་ཀྱང་མེད་ན། མ་བྱས་པའི་དུས་དྲིན་ཆེན་
པོས་བསྐྱངས་པ་ད་ལྟའི་མ་རྒན་མོ་དང་ཁྱད་པར་ཅུང་ཟད་ཙམ་ཡང་མེད་པས།
52



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ད་ལྟའི་མ་འདི་དྲིན་ཆེ་བ་དྲང་དོན་ལས། མ་འདིའི་ལུས་ལ་ཟླ་བ་བཅུ་རུ་བདག་
ཉིད་གཏེར་བཞིན་འཆང་། དེ་ཕྱིར་བདག་གི་མ་འདི་སྙིང་རེ་རྗེ།། ཕྱི་རུ་བྱུང་ནས་
ལྟས་ངན་སྲིན་བུ་འདྲ་བ་དེ། ཁྱོད་ཀྱིས་སྙིང་ལྟར་མེད་ཐབས་མེད་པ་དང་།། དཀའ་
དགུ་དྲན་པར་བསྐྱེད་པའི་འདུ་ཤེས་ཀྱིས།། ཆུང་བ་ཕུད་བུ་ཙམ་ནས་ཆེ་བ་གཡག་
ཙམ་སྐྱེས།། ཞེས་སོ། །གསུམ་པ་དྲིན་གཟོ་བ་ནི། དེ་ལྟར་སེམས་ཅན་ཐམས་ཅད་མ་
དྲིན་མོ་ཆེ་ཤ་སྟག་ཡིན་ན། དེ་ལ་དྲིན་ལན་གཟོ་དགོས་ཏེ། དཔེར་ན་འཇིག་རྟེན་
ཕལ་པ་རྣམས་ཀྱིས་ཟས་གོས་ཀྱིས་ཕན་ཕྲ་མོ་རེ་བཏག་པ་ལའང་ཕན་ལན་གདག་
དགོས་ན། ཚེ་རབས་ཐོག་མ་མེད་པ་ནས་དྲིན་ཆེན་པོས་བསྐྱངས་པའི་མ་རྒན་རྣམས་
ལ་དྲིན་ལན་ཅིའི་ཕྱིར་འཇལ་མི་དགོས། དྲིན་ལན་དེ་ཡང་མུན་སེལ་ལས། ལག་
པའི་མཐིལ་བཞག་རི་རབ་བསྐོར་ཡང་མ་ཡི་དྲིན་མི་ཁེར། སྤྱི་གཙུག་བཞག་ནས་
སུམ་ཅུ་རྩ་གསུམ་དུ་བསྐྱལ་ཡང་མ་ཡི་དྲིན་མི་ཁེར། འཛམ་གླིང་ཞིམ་ཆུ་བཙལ་ནས་
གསོས་ཀྱང་མ་ཡི་དྲིན་མི་ཁེར། ཞེས་པས། ལྷག་བསམ་གྱིས་དྲངས་བའི་བྱང་ཆུབ་
མཆོག་ཏུ་སེམས་བསྐྱེད་པ་ཁོ་ན་མ་གཏོགས་གཞན་གང་གིས་ཀྱང་དྲིན་ལན་མི་འཁོར།
དེས་ན་གཤེན་རབ་ཀྱིས་ཀྱང་ཡབ་ཡུམ་ལ་བརྒྱ་ཕྱག་ཕུལ་བར་བཤད་པས། ཕ་མ་
ལ་ལྟོ་གོས་གཏམ་གྱིས་བསྙེན་བཀུར་གཟབ་ཅིང་། རྟག་ཏུ་ཕྱག་མཆོད་བཀུར་བསྟི་
བྱ་བར་རིགས་སོ། །བཞི་པ་བྱམས་པ་བསྒོམ་པ་ནི། སེམས་ཅན་ཐམས་ཅད་འཁོར་
བ་སྡུག་བསྔལ་གྱི་བཙོན་དོང་ནས་འདོན་པ་ལ། ཐོག་མར་བདེ་བ་ལ་སྦྱོར་འདོད་
ཀྱི་བྱམས་པ་སྐྱེ་དགོས་པས། བདེ་བས་ཕོངས་པའི་མ་རྒན་འདི་རྣམས་བདེ་བ་དང་
ལྡན་པ་ཞིག་བདག་གིས་བྱ་ཐབས་ཡོད་ན་ཅི་མ་རུང་། བདག་གིས་འདི་རྣམས་བདེ་
བ་ལ་སྦྱོར་ནུས་པར་ཤོག་ཅིག །འདི་རྣམས་ཀྱིས་འདོད་པ་བདེ་བ་འདོད་ཀྱང་།
ཉམས་སུ་སྡུག་བསྔལ་མྱོང་བ་འདི། བདེ་བའི་རྒྱུ་ལས་དགེ་བ་བསྒྲུབས་མ་ཤེས་ཤིང་།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྡུག་བསྔལ་གྱི་རྒྱུ་མི་དགེ་བ་ལག་ཏུ་བླངས་པས། ལེན་པས་བདེ་བའི་རྒྱུ་དགེ་བ་
དང་ལྡན་ན་ཅི་མ་རུང་། བདེ་བའི་རྒྱུ་དགེ་བ་དང་ལྡན་པར་གྱུར་ཅིག །སྙམ་དུ་
དགྲ་གཉེན་བར་མ་རྣམས་ལ་རིམ་གྱིས་བསྒོམ། ལྔ་པ་སྙིང་རྗེ་བསྒོམ་པ་ནི། མར་
གྱུར་པའི་སེམས་ཅན་འདི་རྣམས་བདེ་བ་དང་ལྡན་ལ་སྡུག་བསྔལ་དང་བྲལ་དགོས་
པ་འདུག་པས་འདི་རྣམས་ཀྱི་སྡུག་བསྔལ་བདག་གིས་བསལ་ནུས་ན་ཅི་མ་རུང་བདག་
གིས་འདི་རྣམས་ཀྱི་སྡུག་བསྔལ་བསལ་ནུས་པར་ཤོག་ཅིག །འདི་རྣམས་སྡུག་
བསྔལ་གསུམ་གྱིས་མནར་བ་འདི་སྡིག་པ་མི་དགེ་བའི་འབྲས་བུ་ཡིན་པས། རྒྱུ་མི་
དགེ་བའི་ལས་དང་བྲལ་ན་ཅི་མ་རུང་
། རྒྱུ་མི་དགེ་བའི་ལས་དང་བྲལ་བར་གྱུར་
ཅིག །སྙམ་དུ་སྔར་གྱི་གོ་རིམ་བཞིན་ཏུ་བསྒོམ། དྲུག་པ་ལྷག་བསམ་བསྐྱེད་པ་ནི།
ཀྱེ་མ་བདེ་བ་དང་བྲལ་ཞིང་སྡུག་བསྔལ་གྱིས་གདུང་བའི་སེམས་ཅན་འདི་རྣམས་
སྡུག་བསྔལ་དང་བྲལ་ནས་བདེ་བ་དང་ལྡན་ན་ཅི་མ་རུང་། བདེ་བ་ལ་སྦྱོར་བ་དང་
སྡུག་བསྔལ་ལས་ངེས་པར་བདག་གིས་ཐར་པར་བྱའོ། །བདེ་བ་ལ་སྦྱོར་བ་དང་སྡུག་
བསྔལ་ལས་ངེས་པ་བདག་གིས་ཐར་པར་བྱེད་ནུས་པར་ཤོག་ཅིག །སྙམ་དུ་སྔར་
ལྟར་བསྒོམ། འོ་ན་དྲིན་གཟོའི་སྐབས་ནས་འགྲོ་བ་རྣམས་མྱང་འདས་ལ་འགོད་
འདོད་ཡོད་པས་འདིར་ལྷག་པོ་མ་བྱུང་སྙམ་ན། དཔེར་ན་དངོས་པོ་རྒྱུ་རྫས་ཉོ་འདོད་
པ་དང་། དངོས་སུ་ཉོས་ནས་ཚོང་ཐག་བཅད་པ་ལྟ་བུ་ཡིན་པས་མི་འདྲའོ། །བདུན་
པ་བྱང་ཆུབ་མཆོག་ཏུ་སེམས་བསྐྱེད་པ་ནི། སེམས་ཅན་རྣམས་བདེ་བ་ལ་སྦྱོར་བ་
དང་སྡུག་བསྔལ་བ་ལས་ཐར་པ་བྱེད་པར་དམ་བཅས་ནས། དེ་ལྟར་མི་བྱེད་ན་སེམས་
ཅན་ཀུན་བསླུས་པ་ཡིན་པས། འདོད་པ་དེ་གང་གིས་བསྒྲུབ་ནུས་ན། སྔར་སྐྱབས་
འགྲོའི་སྐབས་སུ་བཤད་པའི་སྐུ་གསུང་ཐུགས་ཀྱི་ཡོན་ཏན་ཁྱད་པར་ཅན་དང་ལྡན་
པའི་སངས་རྒྱས་ཀྱི་གོ་འཕང་ཐོབ་ན། སེམས་ཅན་གྱི་དོན་བསྒྲུབ་ནུས་པར་འདུག་
154



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
པས། དེ་བས་ན་ལུས་རྟེན་འདིའི་སྟེང་ནས་སངས་རྒྱས་ཀྱི་གོ་འཕང་མངོན་དུ་ཐོབ་
པར་བྱའོ། །སྙམ་དུ་བསམ། གཉིས་པ་ནི། སེམས་ཅན་རྣམས་ལ་སྙིང་རྗེ་བྱམས་
པ་དང་།། དགའ་བ་བཏང་སྙོམས་སེམས་བསྐྱེད་མ་བཞི་པོ། ཁ་ཙམ་ཚིག་ཙམ་མ་
ཡིན་ཚད་མེད་པ།། འགྲོ་བའི་དོན་དུ་བྱང་ཆུབ་སེམས་བསྐྱེད་དོ། །ཞེས་གསུངས་
ཏེ། སེམས་ཅན་གཞན་རྣམས་ལས་སྡུག་བསྔལ་གྱིས་གདུང་བའི་སེམས་ཅན་གང་
རུང་ཞིག་མདུན་དུ་གསལ་གདབ་ལ། བདག་གི་སྐྱེ་བ་སྔོན་མའི་མ་རྒན་མོ་འདི་སྡུག་
བསྔལ་དྲག་པོས་མནར་བ་འདི་དང་ད་ལྟ་མྱུར་དུ་བྲལ་ནས་བདེ་བ་དང་ལྡན་ན་
ཅི་མ་རུང་སྙམ་དུ། རང་གི་དབུགས་ནང་དུ་བྱུང་བ་དང་མཉམ་དུ་དེའི་རྒྱུད་ཀྱི་
སྡུག་བསྔལ་དང་ཉོན་མོངས་ཐམས་ཅད་རང་གི་སྙིང་ནང་དུ་ཞུགས་ནས་དེ་དེ་མ་
ཐག་ཏུ་སྡུག་བསྔལ་དང་ཉོན་མོངས་པའི་རྒྱུན་ཆད་པར་བསམ་པ་ནི། སྙིང་རྗེ་ཚད་
མེད་སེམས་བསྐྱེད་ཀྱི་མ་དང་། དབུགས་ཕྱིར་དབྱུང་བའི་དུས་རང་གི་རྒྱུད་ཀྱི་བདེ་
བ་དང་དགེ་བ་ཐམས་ཅད་དེའི་སྙིང་ནང་དུ་ཞུགས་ནས་དེ་བདེ་བ་དང་ལྡན་ཏེ་
རྒྱུད་ལ་བྱང་ཆུབ་ཀྱི་སེམས་རིན་པོ་ཆེ་གཉིས་ལྷག་གིས་སྐྱེས་པར་བསམ་པ་ནི་བྱམས་
པ་ཚད་མེད་སེམས་བསྐྱེད་ཀྱི་མ་དང་
། དེ་ལྟར་གྱུར་ན་བདག་རེ་དགའ་སྙམ་པའི་
འདུན་པ་དྲག་ཏུ་བསྐྱེད་པ་ནི་དགའ་བ་ཚད་མེད་སེམས་བསྐྱེད་ཀྱི་མ་དང་། དེ་
ལྟར་ནད་ཅན་སྡིག་སྒྲིབ་ཅན་ལ་སོགས་སེམས་ཅན་ཐམས་ཅད་ལ་མཉམ་པོར་བསྒོམ་
པ་ནི་བཏང་སྙོམས་ཚད་མེད་སེམས་བསྐྱེད་ཀྱི་མ་སྟེ་བཞི་པོ་འདི་དག་ཁ་ཙམ་ཚིག་
ཙམ་མ་ཡིན་པར་སྙིང་ཐག་པ་ནས་བསྒོམ་པ་གལ་ཆེ། དེ་བས་ན་ཚད་མེད་པ་བཞིའི་
བློ་སྦྱོང་ལ་ནན་ཏན་བྱེད་ཅིང་འགྲོ་བའི་དོན་དུ་བྱང་ཆུབ་ཏུ་སེམས་བསྐྱེད་དེ་ལམ་
ཕར་ཕྱིན་དྲུག་ལ་བརྩོན་པར་བྱེད་དོ། །སྙམ་དུ་བསམ། དེས་ན་འདིའི་དོན་ཁ་ཅིག་
གིས་རྒྱུ་འབྲས་བདུན་གྱི་སྐབས་ཀྱི་བྱམས་སྙིང་ལྟར་འཆད་འདུག་ཀྱང་། དེ་ལྟར་
5



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡིན་ན་འདིར་ཡང་སྐྱར་དགོས་པའི་དོན་མ་བྱུང་ཞིང་། སེམས་བསྐྱེད་མ་བཞི་
དངོས་ཡང་འདི་མ་ཡིན་ཏེ། མ་བཞི་ནི། རིག་པ་བརྟུལ་ཞུགས་ཐུགས་རྗེ་ཚད་མེད་
མཆོག །ཅེས་དེ་ལས་གཞན་པའི་སེམས་བསྐྱེད་མ་བཞི་ཞེས་པ་སྟོན་པའི་སྡེ་སྣོད་
གང་ལས་ཀྱང་མ་གསུངས་པའི་ཕྱིར། དེའི་ཕྱིར་འདིའི་དོན་ལྟར་འཆད་ན་ཤིན་
ཏུ་ལེགས་པར་ཁུམས་སོ། །གསུམ་པ་ནི། དེ་བཞིན་ཆུ་བརྒལ་གྲུ་དང་ནད་གསོ་སྨན།
རྒྱུས་མེད་ལམ་པ་དུད་འགྲོའི་རྫི་བུ་ལྟར།། སེམས་བསྐྱེད་བུ་བཞིའི་དོན་ལ་རབ་
བསམ་ནས།། འགྲོ་བའི་དོན་དུ་བྱང་ཆུབ་སེམས་བསྐྱེད་དོ། །ཞེས་གསུངས་ཏེ།
ཐེག་ཆེན་སེམས་བསྐྱེད་ལ་བློ་སྟོབས་ཀྱིས་ཕྱེ་ན་དབང་པོ་རབ་འབྲིང་ཐ་གསུམ་གྱི་
སེམས་བསྐྱེད་གསུམ་ཡོད་དེ། དེ་ཡང་བོན་གཞིས་ལས། མཉན་པ་ལྟ་བུའི་སེམས་
བསྐྱེད་དེ། རང་གཞན་མཉམ་དུ་སངས་རྒྱུས་འདོད།། ཅེས་གསུངས་པ་བཞིན་དུ་
ཆུ་རྒལ་གྱི་གྲུ་པའི་དཔེ་ལྟར། རང་དང་གདུལ་བྱ་མཉམ་དུ་སངས་རྒྱས་ཐོབ་པར་
འདོད་པ་དེ་ལ་དབང་པོ་འབྲིང་གི་སེམས་བསྐྱེད་ཟེར། དེ་ཡང་བསྐལ་པ་གྲངས་
མེད་གསུམ་དུ་ཚོགས་བསགས་གྲངས་མེད་གསུམ་དུ་སྒྲིབ་པ་སྦྱོང་ནས་ཡུན་རིང་
པོ་འགོར་མི་ཁོམ་པར་སངས་རྒྱས་མྱུར་དུ་འཐོབ་པར་འདོད་པ། དཔེར་ན་ཚ་ནད་
གསོ་བའི་སྨན་པས་ནད་མྱུར་དུ་སོས་པར་འདོད་པ་ལྟ་བུ་ཞིག་དགོས་ཏེ། འདི་ནི་
དབང་པོ་རབ་འབྲིང་ཐ་མ་གསུམ་ཀས་དང་དུ་ལེན་པར་རིགས་སོ། །གྲངས་མེད་
གསུམ་ནི། ཚོགས་ལམ་ནས་ས་དང་པོ་མན་ཆད་གྲངས་མེད་གཅིག དེ་ནས་བརྒྱད་
པ་མན་ཆད་གྲངས་མེད་གཅིག བརྒྱད་པ་ནས་བཅུ་གཅིག་མན་ཆད་གྲངས་མེད་
གཅིག་དང་གསུམ་མོ། །རྒྱུས་མེད་ལམ་པའི་དཔེ་ལྟར་རང་ཉིད་སྔོན་དུ་སངས་རྒྱས་
ཐོབ་ནས་གདུལ་བྱ་རྗེས་སུ་འཛིན་པར་འདོད་པ་དེ་ལ་དབང་པོ་ཐ་མའི་སེམས་བསྐྱེད་
ཟེར། དུད་འགྲོའི་རྫི་བུའི་དཔེ་ལྟར་རང་ཉིད་ཀྱི་སྔོན་དུ་གདུལ་བྱ་སངས་རྒྱས་ཐོབ་
156



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
པར་འདོད་པ་དེ་ལ་དབང་པོ་རབ་ཀྱི་སེམས་བསྐྱེད་དེ། དཔེར་ན་རྒྱལ་སྲས་གཏོ་
བུ་འབུམ་སངས་ཀྱི་སེམས་བསྐྱེད་ལྟ་བུའོ། །དེ་ལྟར་སེམས་བསྐྱེད་བུ་བཞིའི་དོན་
ལ་རབ་ཏུ་བསམ་ནས་འགྲོ་བའི་དོན་དུ་བྱང་ཆུབ་ཏུ་སེམས་བསྐྱེད་ཅིང་ལམ་ཕར་
ཕྱིན་དྲུག་ལ་བརྩོན་པར་བྱེད་དོ། །སྙམ་དུ་བསམ། བཞི་པ་ནི། སྲིད་མཚོར་མ་བསྒྲལ་
བ་རྣམས་བསྒྲལ་བ་དང་། རང་རྒྱུད་མ་གྲོལ་བ་རྣམས་དཀྲོལ་བ་དང་། སྡུག་བསྔལ་
དབུགས་མ་ཕྱུང་རྣམས་དབུགས་དབྱུང་ཕྱིར།། འགྲོ་བའི་དོན་དུ་བྱང་ཆུབ་སེམས་
བསྐྱེད་དོ། །ཞེས་གསུངས་ཏེ། གོང་ལྟར་སྐྱབས་ཡུལ་བསྒོམ་ཚུལ་བཞིན་སེམས་
བསྐྱེད་ཀྱི་དཔང་པོ་གསལ་གདབ་ལ། དེ་དག་གི་སྤྱན་སྔར་འདི་ལྟར་ནམ་མཁའི་
མཐའ་ཁྱབ་པའི་སེམས་ཅན་ཐམས་ཅད་བདག་གི་ཕ་མར་མ་གྱུར་པ་གཅིག་ཀྱང་
མི་འདུག་པས། འདི་རྣམས་སྲིད་པའི་རྒྱ་མཚོ་ཆེན་པོ་ལ་བྱིང་ཞིང་སྡུག་བསྔལ་གྱི་
རྦ་ལ་གཡེང་སྟེ་བདེ་བའི་སྐམ་ལ་ཐར་པའི་དུས་མེད་པ་འདི་རྣམས་སྙིང་རེ་རྗེ། དེ་
བས་ན་བདག་གིས་སེམས་ཅན་མ་བསྒྲལ་བ་ཉན་རང་རྣམས་ཐེག་ཆེན་གྱི་གོ་འཕང་
ལ་བཀོད་དེ་བསྒྲལ་བ་དང་། རང་རྒྱུད་མ་གྲོལ་བ་སྒྲིབ་པ་གཉིས་ཀྱིས་འཆིངས་པའི་
སོ་སོའི་སྐྱེ་བོ་རྣམས། ཉན་རང་གི་ས་ལ་བཀོད་དེ་དཀྲོལ་བ་དང༌། སྡུག་བསྔལ་
དབུགས་མ་ཕྱུང་བ་ངན་སོང་གསུམ་གྱི་སེམས་ཅན་རྣམས་སྡུག་བསྔལ་གྱིས་རྟག་
ཏུ་མནར་བ་ལས། དབུགས་དབྱུང་སྟེ་ལྷ་མིའི་གོ་འཕང་ལ་བཀོད་པ་དང་། ཡོངས་
སུ་མྱ་ངན་ལས་མ་འདས་པ་ས་བརྒྱད་པ་མན་ཆད་ཀྱི་བྱང་ཆུབ་སེམས་དཔའ་རྣམས་
ཡོངས་སུ་མྱ་ངན་ལས་འདས་ཏེ་མི་སློབ་པའི་ས་ལ་བཀོད་པར་བྱའོ། །དེའི་ཕྱིར་
ན་འགྲོ་བའི་དོན་དུ་བྱང་ཆུབ་ཏུ་སེམས་བསྐྱེད་ཅིང་ལུས་རྒྱ་འདིའི་སྟེང་དུ་སངས་
རྒྱས་ཀྱི་གོ་འཕང་ཐོབ་པར་བྱེད་ལ་ཕྱི་མར་སེམས་ཅན་རྣམས་འདྲེན་པའི་སྟོན་པ་
བྱེད་དོ། །དེ་ལྟར་བྱེད་ནུས་པར་དཀོན་མཆོག་རྣམ་པ་བཞིས་བྱིན་གྱིས་བརླབ་ཏུ་
7



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཟླས་
གསོལ་ལོ། །སྙམ་དུ་སེམས་བསྐྱེད་ཀྱི་ཆོ་ག་བརྗོད་ཅིང་། ཐུན་མཚམས་རྣམས་སུ་
ཞུ་ཐིམ་དང་བསྔོ་སྨོན་བྱ་བ་གོང་ལྟར་རོ། །དེ་ལྟ་བུའི་སྒོ་ནས་སེམས་བསྐྱེད་ཀྱི་ཚིག་
བཤད་འབུམ་ཕྲག་གཅིག་བསགས་དགོས།
གཉིས་པ་ལ་གཉིས། བསླབ་བྱ་དངོས་དང་
། སྨོན་ལམ་གྱི་དོན་བསྡུ་བའོ། །དང་
པོ་ལ་གཉིས། བླང་བར་བྱ་བ་དང་། སྤྱད་པར་བྱ་བའོ། །དང་པོ་ལ་གཉིས། མདོར་
བསྟན། རྒྱས་བཤད་དོ། །དང་པོ་ནི། དྲི་མེད་ལས། སྙིང་རྗེས་བྱང་ཆུབ་མཆོག་
ཏུ་སེམས་བསྐྱེད་ཅིང་། བླ་མེད་ཕ་རོལ་ཕྱིན་བཅུ་རྒྱུན་དུ་སྤྱོད། ཅེས་སྦྱིན་ཚུལ་བཟོད་
བརྩོན་བསམ་གཏན་ལྔ་རྒྱུའི་བོན། ཤེས་རབ་སྟོབས་སྙིང་རྗེ་སྨོན་ལམ་ཐབས་ལྔ་
འབྲས་བུའི་བོན་ཡིན་ལ། དེ་དག་བླ་ན་མེད་པར་ཕྱིན་པ་ནི། ཀུན་བཏུས་ལས།
དེ་དག་འཁོར་གསུམ་དམིགས་མེད་ནི།། བླ་ན་མེད་པར་ཕྱིན་པར་འདོད།། ཞེས་
འཁོར་གསུམ་ནི་རྒྱུ་དང་ངོ་བོ་འབྲས་བུ་གསུམ་དམིགས་མེད་དུ་ཤེས་པའོ། །གཉིས་
པ་ལ་གཉིས། ཕྱིན་དྲུག་རྒྱས་པར་བཤད་པ།། ཕྱི་མ་བཞི་ལུང་གིས་བསྡུ་བའོ། །དང་
པོ་ལ་དྲུག །སྦྱིན་ཚུལ་བཟོད་བརྩོན་བསམ་གཏན་ཤེས་རབ་བོ། །དང་པོ་ལ་མཚན་
ཉིད་ཕན་སེམས་ཀྱིས་གཏོང་བའི་བློའི་ངོ་བོར་གྱུར་པ་སྟེ། དབྱེ་ན་བོན་སྐྱབས་ཟང་
ཟིང་གསུམ། དང་པོ་དབང་བསྐུར། ལུང་འབོགས། བོན་བཤད་པ་སོགས་ཏེ།
དེ་ཡང་རང་འདོད་རྩ་བ་ནས་མ་ཟད་ན། བོན་གྱི་སྦྱིན་པར་རློམས་ནས་ཟས་ནོར་
བསྡུ་བའི་ཆེད་དུ་དབང་བསྐུར་དང་བོན་བཤད་བྱེད་ལོ་བྱས་ཀྱང་། རྣམ་སྨིན་གྱི་
ཁུར་པོ་འཕེལ་བའི་རྒྱུ་ཙམ་ལས་བསྟན་འགྲོའི་དོན་དུ་འགྱུར་བ་དཀའོ། །གཉིས་
པ་ན་ཚ་དང་བཀྲེས་སྐོམ་སོགས་སྡུག་བསྔལ་གྱིས་གདུང་བའི་སེམས་ཅན་གྱི་སྐྱོབས་
བྱེད་པ་དང་། རྒྱལ་པོའི་བཙོན་བུ། བཤས་ལུག་ཆེ་ཆུང་། ལྗི་ཤིག་ཡན་ཆད་ཀྱི་སྲོག་
སྐྱོབ་པའོ། །གསུམ་པ་ཟས་ཁམ་གཅིག་ནས་ཕོར་གང་ཡན་ཆད་ཀྱི་རྒྱུ་ཟས་གཞན་
158



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ལ་སྦྱིན་པ་དང་། གསུར་བསྔོ་ཆབ་གཏོར་སོགས་སོ། །དེ་ཡང་འདོད་པ་གཏིང་ནས་
ཟད་པ་གཤེན་སྒོམ་ལྟ་བུ་ཞིག་ཡིན་ན་མ་བྱིན་པའི་སྦྱིན་པ་ཆེན་པོ་ཞེས་ཏེ། སྟེར་
བ་ཡང་མི་ཡོང་སྟེ་རྟ་དང་གཡག་བརྒྱ་ཕུལ་ཡང་མི་འདོད་གསུངས་པ་ལྟ་བུའོ། །གཉིས་
པ་ལ། མཚན་ཉིད་ཚུལ་ཁྲིམས་འཆལ་བའི་ཉེས་སྤྱོད་སྤང་བའི་སེམས་པ་རྒྱུད་
ཆགས་པ་སྟེ། དབྱེ་ན་དགེ་བ་དང་ལེན། མི་དགེ་སྤོང་བ། སེམས་ཅན་དོན་བྱེད་
གསུམ། དང་པོ་གཤེན་སྒོམ་གྱིས་ང་སྤྲང་པོ་གཏིང་གི་འདོད་པ་ཆེ་བས་སྒོ་གསུམ་
གྱི་དགེ་སྦྱོར་ཅི་ཙམ་གཅིག་བྱས་ཀྱང་ཚིམས་པ་མི་གདའ་གསུངས་པ་ལྟར་དགེ་བ་
ལ་གཏིང་ནས་དད་པའོ། །གཉིས་པ་སེམས་ཅན་གྱི་དོན་དུ་མི་འགྱུར་བའི་མི་དགེ་
བཅུ་ཕྲ་བ་ནས་སྤང་བའོ། །གསུམ་པ་སྔར་བོན་གྱི་སྦྱིན་པའི་སྐབས་ནས་བཤད་པ་
ལྟར། གཞན་ལ་བོན་སྟོན་པ་སོགས་ཀྱིས་སེམས་ཅན་གྱི་དོན་བྱེད་པ་སྟེ། དེ་ཡང་
སེམས་ཅན་གྱི་དོན་བྱེད་པའི་བླ་མ་དེ་ལམ་ལྔའི་སྦྱོར་ལམ་གྱི་དྲོད་རྙེད་ལ་བརྟན་
པ་ཐོབ་པ་ཞིག་དགོས་པས་ནི། ས་ཐོབ་པ་དང་བསྡུ་བའི་དངོས་པོ་བཞི་ལ་བརྟེན་
ནས་སེམས་ཅན་གྱི་དོན་བྱེད་པ་སྟེ། བསྡུ་དངོས་བཞི་ནི། ལ་ཟླ་ལས། སྦྱིན་པའི་
གཡབ་མོས་ལེགས་བོས་ཤིང་། སྙན་པར་སྨྲ་བའི་གཏམ་སྨྲས་ནས།། དོན་ཡོད་སྤྱོད་
པས་བག་ཕབ་སྟེ།། དོན་མཐུན་བློ་གྲོས་ངེས་པར་གདབ། ཅེས་སོ། །གསུམ་པ་ལ་
མཚན་ཉིད་གནོད་པ་ལ་སྲན་ཚུགས་པ་སྟེ། དབྱེ་ན་སྡུག་བསྔལ་དང་ལེན། གནོད་
པ་ལ་ཅི་མི་སྙམ་པ། བོན་ལ་ངེས་པར་བསམ་པ་དང་གསུམ། དང་པོ་ལུས་ཀྱི་ཚ་
གྲང་། ངག་གི་བཀྲེས་སྐོམ། ཡིད་ཀྱི་སྡུག་བསྔལ་ཐུབ་པའོ། །དེས་ན་བློ་ཕུགས་བོན་
ལ་གཏད། བོན་ཕུགས་སྤྲང་ལ་གཏད། སྤྲང་ཕུགས་ཤི་ལ་གཏད། ཤི་ཕུགས་སྟོང་ལ་
གཏད། གནས་མི་མེད་ལུང་སྟོང་། གོས་ཕྱག་དར་ཁྲོད་པ། འཚོ་བ་བསོད་
སྙོམས་ཁོ་ན་ལ་བརྟེན་པ། དཔེར་ན་གཤེན་སྒོམ་གྱིས། ང་དད་པ་ཅན་གྱི་དད་ཟས་
5



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཟ་བའི་ཇོ་བཟང་ཡང་མིན། དབང་ཟས་ཟ་བའི་བཙན་པོ་ཡང་མིན། རང་ཟས་
ཟ་བའི་སོ་ནམ་པ་ཡང་མིན། སྤྲང་ཟས་ཟ་བའི་ལྡོམ་བུ་བ་བྱ་བ་ཡིན་གསུངས་པ་
ལྟ་བུ་ཞིག་དགོས། གཉིས་པ་གཞན་གྱིས་བརྡུང་བརྡེག་དང་འཕྲོག་བཅོམ་བྱེད་
པ་ལ་ཁོང་མི་ཁྲོ་བའོ། །དེ་དག་ཁོང་ཁྲོ་སྐྱེས་ན་ཉེས་པ་ཆེ་བ་དྲི་མེད་དང་དུ་མ་རྒྱུན་
པའི་མདོ་མཐུན་པར། བསྐལ་པར་བསགས་པའི་བསོད་ནམས་རྒྱུ། ཁོང་ཁྲོ་དྲག་པོ་
གཅིག་གིས་འཇོམས། ཞེས་པས་དགེ་བྱེད་པས། གཤེ་བ་ལ་སླར་མི་གཤེ། འཁྲོས་
པ་ལ་སླར་མི་འཁྲོ། རྡེག་པ་ལ་སླར་མི་རྡེག །མཚངས་བྲུས་པ་ལ་སླར་མཚངས་མི་
འབྲུ་སྟེ་བོན་གྱི་གོ་ཆ་བཞི་པོ་འདི་དང་དུ་ལེན་པར་བྱའོ། །གསུམ་པ་ཟབ་མོ་སྟོང་
པ་ཉིད་ཀྱི་དོན་དང་། རྒྱུད་སྡེ་གོང་མའི་དགོངས་དོན་ཕྱིན་ཅི་མ་ལོག་པ་རྟོགས་
པར་བྱེད་པའི་ཐབས་ལ་འབད་པའོ། །བཞི་པ་ལ་མཚན་ཉིད་དགེ་བ་ལ་སྤྲོ་བ་སྟེ།
དབྱེ་ན་གོ་ཆ། སྦྱོར་བ། ཡོངས་སུ་མཐར་ཕྱིན་པའོ། །དང་པོ་སངས་རྒྱས་དང་བླ་
མ་དགེ་བའི་བཤེས་གཉེན་གྱིས་ལམ་ལ་དཀའ་བ་སྤྱོད་ཚུལ་ལ་བསམ་ནས་དགེ་བ་
ལ་འདུན་པ་བསྐྱེད་པའོ། །གཉིས་པ་འཁོར་བའི་འདུ་འཛི་བཅུ་དྲུག་སྤང་ནས་འཕྲལ་
དུ་དགེ་སྦྱོར་ལ་ཞུགས་པ་སྟེ། དེ་ཡང་འདུ་འཛི་བཅུ་དྲུག་ནི། ཁྱིམ་ཐབ་འཁོར་བའི་
འདམ་རྫབ་ཀྱི་འདུ་འཛི། བུ་ཚ་འཁོར་བའི་གདོས་ཐག་གི་འདུ་འཛི།། ཉེ་འབྲེལ་
བདུད་ཀྱི་མྱ་ངན་གྱི་འདུ་འཛི།། ཟང་ཟིང་དམྱལ་བའི་ས་བོན་གྱི་འདུ་འཛི། ཆགས་
ཞེན་ནོར་རྫས་ཀྱི་འདུ་འཛི།། གཞན་འདུལ་ཐབས་ཀྱི་འདུ་འཛི།། ཁེ་གྲགས་རྙེད་
བཀུར་གྱི་འདུ་འཛི། འཁོར་འབངས་སློབ་གྲོགས་ཀྱི་འདུ་འཛི་དང་བརྒྱད་རང་
གཞན་གཉིས་ལ་བརྟེན་ནས་བྱུང་བ་གཉིས་སུ་ཕྱེ་བས་བཅུ་དྲུག་གོ །གསུམ་པ་གང་
ལག་ཏུ་བླངས་པའི་དགེ་བ་མཐར་ཕྱིན་པར་བྱེད་པའོ། །ཕྱི་བཟུང་བའི་ཡུལ་གྱི་འདུ་
འཛི་བརྒྱུད། ནང་འཛིན་པ་སེམས་ཀྱི་འདུ་འཛི་སྟེ་བཅུ་དྲུག་གོ །གཡེང་བ་དང་རྣམ་རྟོག་
60



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
འཕེལ་བའི་རྒྱུའོ། །མཆན། ལྔ་པ་ལ། བསམ་གཏན་གྱི་སྔོན་དུ་འགྲོ་བའི་ཡན་ལག །སྤྲང་
པའི་བརྟུལ་ཞུགས་ལྔ་དང་དུ་ལེན་དགོས་ཏེ། དེ་ཡང་དད་པའི་བརྟུལ་ཞུགས་ཀྱིས་
འཁོར་བའི་གནས་སྤང་། མི་ཆགས་པའི་བརྟུལ་ཞུགས་ཀྱིས་ཕ་ཡུལ་བོར། ཞེན་པ་
མེད་པའི་བརྟུལ་ཞུགས་ཀྱིས་འཇིག་རྟེན་གྱི་བྱ་བ་བློས་བཏང་། དགོས་མེད་རྒྱུད་ལ་སྐྱེ་
བའི་བརྟུལ་ཞུགས་ཀྱིས་དགྲ་གཉེན་གྱི་འཁྲི་བ་བཅད། ཐམས་ཅད་སྒྱུ་མར་ཤེས་
པའི་བརྟུལ་ཞུགས་ཀྱིས་འཇིག་རྟེན་དྲེགས་པའི་བདུད་བཅུ་སྤང་། བདུད་བཅུ་
ནི། འཇིག་པ་གཟུགས་ཀྱི་བདུད་གཟུགས་མཛེས་པར་ཆགས་མི་མཛེས་པར་སྡང་
བ། གྲགས་པ་སྒྲའི་བདུད་བསྟོད་པར་དགའ་བ་དང་། སྨད་པར་སྡུག་པ། བསླུ་
བ་འཁྲུལ་བའི་བདུད་དགྲ་ལ་སྡང་བ་དང་། གཉེན་ལ་ཆགས་པ། རྣམ་པར་གཡེང་
བའི་བདུད་མ་དག་པའི་བཟོ་མགར། དག་པའི་མོ་རྩིས་ལ་སོགས། ཞེ་འདོད་ཚུལ་
འཆོས་ཀྱི་བདུད་རྙེད་བཀུར་གྱི་ཕྱིར་དུ། ཡོན་ཏན་ངོམ་ཞིང་སྤྱོད་ལམ་གཟབ་པ།
འདོད་ཆགས་འཁྲིག་པའི་བདུད་ཡུལ་ཡིད་དུ་འོང་བ་ལ་ཆགས་པ། ཞེ་སྡང་ཁྲོ་བའི་
བདུད་ཡུལ་ཡིད་དུ་མི་འོང་བ་ལ་སྡང་བ། ཕྲག་དོག་ཟུག་རྔུའི་བདུད་གཞན་གྱི་ཡོན་
ཏན་ལ་ལྟོས་ནས་མི་དགའ་བ། ང་རྒྱལ་ཁེངས་པའི་བདུད་རང་གི་ཡོན་ཏན་ལ་ལྟོས་
ནས་ང་བོ་སྙམ་པ་དང་བཅུའོ། །དེ་ལྟ་བུའི་འཇིག་རྟེན་འཁོར་བའི་འབྲེལ་ཐག་
ཐམས་ཅད་ཆོད་པ་དང་། བསམ་གཏན་དངོས་ལ་མཚན་ཉིད་དམིགས་པ་ལས་
གཞན་ལ་མི་གཡོ་བར་སེམས་རྩེ་གཅིག་ཏུ་གནས་པ་སྟེ། དབྱེ་ན་ཡོན་ཏན་མངོན་
པར་གྲུབ་པ་དང་། དམིགས་པ་ལས་གཞན་དུ་མི་གཡོ་བ་དང་། དེ་ལ་དབང་འབྱོར་
བའི་བསམ་གཏན་དང་གསུམ། དྲུག་པ་ལ། མཚན་ཉིད་བོན་དང་བོན་མིན་རྣམ་
པར་འབྱེད་པ་སྟེ། དབྱེ་ན་སྒྲ་ཡུལ་དུ་འཛིན་པ་ཐོས་པའི་ཤེས་རབ། དོན་ཡུལ་དུ་
འཛིན་པ་བསྒོམ་པའི་ཤེས་རབ། སྒྲ་དོན་གཉིས་འབྲེལ་དུ་འཛིན་པ་བསམ་པའི་
163



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཤེས་རབ་དང་གསུམ་མོ། །གཉིས་པ་ནི། ཀུན་བཏུས་ལས། དགེ་ལ་མི་ལྡོག་ཉོན་
མོངས་སྤང་།། བདུད་དང་གཞན་གྱིས་མི་ཚུགས་སྟོབས།། བརྩེ་བའི་སྙིང་རྗེ་སྐྱབས་
པའི་བྱམས།། དང་བསྐྱེད་དགའ་བ་མཉམ་པར་སྙོམས། རང་ཚོགས་སེམས་ཅན་
དོན་དང་འབྲེལ། སངས་རྒྱས་ཞིང་དག་སྨོན་ལམ་གསུམ། རང་གི་སྐྱོན་སྤང་སེམས་
ཅན་འཇུག །མྱུར་དུ་གཡུང་དྲུང་རྫོགས་ཐབས་གསུམ།། ཞེས་སོ། །གཉིས་པ་ནི།
དགེ་ལ་མི་མོས་སྡིག་ལ་སྤྱོད་པ་དང་། ལྟ་བ་ལོག་པ་མུ་སྟེགས་རྟག་ཆད་ཅན། ཐེག་
དམན་གྲོགས་ལ་མི་བརྟེན་བསླབ་བྱའི་ངོས། འགྲོ་བའི་དོན་དུ་བྱང་ཆུབ་སེམས་
བསྐྱེད་དོ། །ཞེས་གསུངས་ཏེ། གྲོགས་དམན་པ་དགེ་བ་ལ་མི་མོས་ཤིང་སྡིག་པ་ལ་
སྤྱོད་པ་དང་། ལྟ་བ་ལོག་པ་མུ་སྟེགས་རྟག་ཆད་ཅན། དགེ་སྟོབས་ཆུང་བ་ཐེག་
དམན་གྱི་གྲོགས་ལ་མི་བརྟེན། བསམ་པ་དམན་པ། གཞན་དོན་ལ་སེམས་ཞུམ་
པ་དང་། རང་དོན་ཁོ་ན་ཡིད་ལ་བྱེད་པ་དང་
། ཉོན་མོངས་པ་གདུག་སེམས་ངན་
སེམས་ལོག་ལྟ་གསུམ་སྤང་། སྤྱོད་པ་དམན་པ། སྡིག་པ་མི་དགེ་བ་དང་། གཞན་
མི་དད་པའི་སྤྱོད་པ་ཐམས་ཅད་སྤང་། མདོར་ན་སེམས་བསྐྱེད་དང་མི་མཐུན་པའི་
ཕྱོགས་ཐམས་ཅད་སྤངས་ཏེ་བསླབ་བྱ་ལ་བསླབ་བའི་ངོས་ནས། འགྲོ་བའི་དོན་
དུ་བྱང་ཆུབ་ཏུ་སེམས་བསྐྱེད་དེ་ཚེ་ལུས་གཅིག་ལ་སངས་རྒྱས་ཀྱི་གོ་འཕང་ཐོབ་པར་
བྱེད་ནས་སེམས་ཅན་རྣམས་འདྲེན་པའི་སྟོན་པར་བྱེད་དོ། །སྙམ་དུ་བསམ། དེས་
ན་སེམས་བསྐྱེད་མི་ཉམས་པའི་ཐབས་བདུན་ལ་བསླབ་པར་བྱ་སྟེ། ཚེ་འདིར་མི་
ཉམས་པའི་ཐབས་སེམས་བསྐྱེད་ཀྱི་ཕན་ཡོན། ཉམས་ན་ཉེས་དམིགས། ཐོབ་པར་
དཀའ་བ་གསུམ་དྲན་པར་བྱེད། ཕྱི་མར་མི་ཉམས་པའི་ཐབས་ཡན་ལག་བདུན་
པ། སེམས་བསྐྱེད་ཀྱི་ཆོ་ག་གཉིས་ཉིན་མཚན་དུས་དྲུག་གམ་གསུམ་དུ་མི་ཆག་པར་
བྱ་བ་དང་། གོང་འཁོད་ཀྱི་འདུས་བྱས་དགེ་བ་བཅོ་ལྔ་དང་དུ་ལེན་པ་དང་
། དགེ་
162



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
བ་གང་བྱས་སྦྱོར་དངོས་རྗེས་གསུམ་གྱིས་ཟིན་པར་བྱེད་པ་དང་གསུམ་སྤྱད་པར་
བྱའོ། །གཉིས་ཀར་མི་ཉམས་པའི་ཐབས་
བས་ཐེག་ཆེན་གྱི་གང་ཟག་དང་། བྱང་ཆུབ་
ཀྱི་སེམས། གཡུང་དྲུང་གི་བོན། འཁོར་བའི་སེམས་ཅན་རྣམས་གཅེས་པར་བཟུང་
བའོ། །གཉིས་པ་ནི། དེ་ལྟར་སེམས་བསྐྱེད་བསླབ་བྱ་ཉམས་མེད་ཀྱིས།། མི་དགེ་
སྡིག་ཚོགས་དྲི་མས་ཡོངས་དབེན་པར།། ལུས་སྲོག་ཕྱིར་ཡང་སྡོམ་པ་མི་གཏོང་ཞིང་།།
དོན་གཉིས་མཐར་ཕྱིན་སངས་རྒྱས་འགྲུབ་པར་ཤོག །ཅེས་གསུངས་ཏེ། དེ་ལྟར་
སེམས་བསྐྱེད་ཀྱི་བསླབ་བྱ་རྣམས་ལ་ཉམས་པ་མེད་པ་དང་། དྲན་ཤེས་ཀྱིས་རང་
རྒྱུད་བསྲུང་སྟེ་མི་དགེ་སྡིག་པའི་ཚོགས་ཕྲ་མོ་ཙམ་གྱི་དྲི་མས་ཀྱང་ཡོངས་སུ་དབེན་
པར་གྱུར་ནས་ལུས་སྲོག་གི་ཕྱིར་ཡང་སེམས་བསྐྱེད་ཀྱི་སྡོམ་པ་མི་གཏོང་ཞིང་། དོན་
གཉིས་མཐར་ཕྱིན་པའི་སངས་རྒྱས་མྱུར་དུ་འགྲུབ་པར་ཤོག་ཅིག །ཅེས་བྱའོ།།
ས་བཅད་བཅུ་པ་ཡིག་བརྒྱའི་སྒོམ་བཟླས་ལ་གསུམ། སྡིག་སྒྲིབ་སྦྱོང་དགོས་
པའི་རྒྱུ་མཚན། སྦྱོང་ཐབས་ཀྱི་ཁྱད་པར། ཇི་ལྟར་སྦྱོང་བའི་ཚུལ་ལོ།།
དང་པོ་ནི། ཡང་རྩེ་ལས། མེ་ལོང་གི་གཡའ་མ་དག་ན་བྱད་མི་མཐོང་བ་བཞིན་
སྡིག་སྒྲིབ་མ་དག་ན་གནས་ལུགས་ཀྱི་དོན་རྒྱུད་ལ་མི་འཆར། ཞེས་དང་། ཐམས་
ཅད་མཁྱེན་པའི་གོ་འཕང་འཐོབ་པ་ལ་གནས་ལུགས་སྟོང་པ་ཉིད་གཤའ་མ་རྒྱུད་
ལ་སྐྱེ་དགོས། དེ་ལ་སྡིག་སྒྲིབ་སྦྱོང་དགོས་ཤིང་། སྡིག་སྒྲིབ་མ་དག་ན་འཁོར་བའི་
གནས་ལས་ཐར་པའི་དུས་མེད། དེ་བས་ན་བླ་མ་ལྷས། རྒྱུད་ཀྱི་སྡིག་སྒྲིབ་མ་དག་
ན།། མི་རྟོགས་ཡེ་ཤེས་འཆར་མི་སྲིད།། མི་དགེ་སྡིག་པའི་ཚོགས་རྣམས་ཀུན།།
བཤགས་སྡོམ་བྱེད་པ་མན་ངག་ཡིན། ཞེས་སོ།།
གཉིས་པ་ནི། སྡིག་པ་སྦྱོང་བའི་ཐབས་ལའང་རྒྱལ་བས་མང་དུ་གསུངས་ཡོད་
ཀྱང་། ཀུན་གྱི་ནང་ནས་མཆོག་ཏུ་གྱུར་པ་ཡིག་བརྒྱུའི་བསྒོམ་བཟླས་ཡིན་ཏེ།
【63



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཟུངས་ཆེན་ལས། གཟུངས་ཀྱི་རྒྱལ་པོ་ཡི་གེ་བརྒྱ་རྩགཅིག་པ་འདིས་ནི། ཚེ་རབས་
གཅིག་གི་སྒྲིབ་པ་ནི་ཅི་སྨོས་ཀྱི། བསྐལ་པ་དུ་མའི་སྒྲིབ་པ་ཡང་དུས་གཅིག་ཏུ་འབྱང་
བར་འགྱུར་རོ། །ཞེས་གསུངས་ཤིང་། དེ་ཡང་བྱང་ཆུབ་ཀྱི་སེམས་རིན་པོ་ཆེ་གཉིས་
དང་འབྲེལ་པར་གྱུར་ན་ལྷག་པར་ཡང་སྡིག་པའི་གཉེན་པོར་འགྲོ་བ་སྟོང་རྒྱུང་
གིས། དཔག་མེད་སྡིག་བསགས་སྐད་ཅིག་གི །ཡེ་ཤེས་ངོས་ཀྱིས་ཟིན་པས་སེལ།།
ཞེས་དང་འདུལ་རྒྱུད་ལས། རྒྱ་མཚོའི་གླིང་ལ་འཁྱགས་པ་ཞུ་བ་ལྟར། ཉེས་སྐྱོན་
སྡིག་སྒྲིབ་ཆག་ཉམས་ཅི་མཆིས་རྣམས།། ཚད་མེད་སེམས་བསྐྱེད་རྒྱ་ཆེ་ངང་གིས་
འཛད། ཞེས་སོ།།
གསུམ་པ་ལ་གཉིས། ཀུན་སློང་དང་། ཆོ་གའོ། །དང་པོ་ནི། མཁའ་མཉམ་
འགྲོ་ལ་སྙིང་རྗེ་དཔག་མེད་བསྐྱེད། ཀུན་ཀྱང་སྡུག་བསྔལ་རྒྱུ་དང་ཡོངས་སུ་བྲལ།
སྡུག་བསྔལ་མེད་པའི་བདེ་བ་ཀུན་དང་ལྡན། ཆགས་སྡང་མེད་པའི་བཏང་སྙོམས་
གནས་གྱུར་ཅིག །ཅེས་གསུངས་ཏེ། ནམ་མཁའ་དང་མཉམ་པའི་འགྲོ་བ་སེམས་
ཅན་ཀུན་ལ་སྙིང་རྗེ་དཔག་ཏུ་མེད་པ་བསྐྱེད་པར་བྱ་སྟེ། དེ་ཡང་སེམས་ཅན་རྣམས་
འཁོར་བའི་གནས་འདིར་སྡུག་བསྔལ་གྱིས་དངོས་སུ་མནར། ཀུན་འབྱུང་གིས་བརྒྱུད་
ནས་མནར་ཏེ་བདེ་བ་དང་སྐྱིད་པའི་གོ་སྐབས་ཅུང་ཟད་ཀྱང་མེད་པ་སྙིང་རེ་རྗེ།
ཀུན་ཀྱང་སྡུག་བསྔལ་དང་རྒྱུ་ཀུན་འབྱུང་གཉིས་དང་ཡོངས་སུ་བྲལ་ནས་སྡུག་བསྔལ་
མེད་པའི་བདེ་བ་དེའི་རྒྱུ་དགེ་བ་ཀུན་དང་ལྡན་ཏེ་ཆགས་སྡང་མེད་པའི་བཏང་
སྙོམས་ཚད་མེད་པ་ལ་སེམས་གནས་པར་གྱུར་ན་ཅི་མ་རུང་། གནས་པར་གྱུར་ཅིག་
སྙམ་དུ་བསམ། གཉིས་པ་ལ་བཞི། བསྒོམ་པ་རྟེན་གྱི་སྟོབས། བཟླས་པ་སྙིང་པོའི་
སྟོབས། འགྱོད་བཤགས་ཚིག་གི་སྟོབས། སྡོམ་སེམས་སྨོན་ལམ་གྱི་སྟོབས་སོ། །དང་
པོ་ནི། ཕྱི་ནང་ཐམས་ཅད་སྟོང་པ་ཉིད་ཀྱི་ངང་། བདག་མདུན་མཁའ་ལ་པད་ཉི་
64



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ཟླ་བའི་སྟེང་། སེམས་དཔའ་ཆེན་པོ་སྐུ་མདོག་དཀར་ལ་འཚེར། གཡས་གཡོན་
ཕྱག་མཚན་གཡུང་དྲུང་བུམ་པ་འཛིན། ཐུགས་ཀར་པད་ཟླའི་སྟེང་དུ་ཨོཾ་དཀར་
པོ། ཡིག་བརྒྱའི་སྔགས་ཀྱིས་བསྐོར་ལས་འོད་དང་ཟེར། རབ་སྤྲོས་བདག་སོགས་
མཁའ་མཉམ་སྡིག་སྒྲིབ་རྣམས། བ་མོ་ཉི་མའི་འོད་ཀྱིས་བཅོམ་པ་ལྟར། སངས་ནས་
སངས་རྒྱས་ས་ལ་འཁོད་པར་དམིགས། ཞེས་གསུངས་ཏེ། ཕྱི་ནང་སྣོད་བཅུད་
ཀྱིས་བསྡུས་པའི་བོན་ཐམས་ཅད་སྟོང་པ་ཉིད་ཀྱི་རང་བཞིན་དུ་གྱུར། དེའི་ངང་
ལ་བདག་གི་མདུན་གྱི་ནམ་མཁའ་ལ་རིན་པོ་ཆེའི་ཁྲི་མཐོ་ཞིང་ཡངས་པའི་ཁར་པད་
མ་དང་ཉི་མ་ཟླ་བའི་སྟེང་དུ། དྲིན་ཆེན་རྩ་བའི་བླ་མ་དང་དབྱེར་མེད་པའི་སེམས་
དཔའ་ཆེན་པོའམ་བཅོམ་ལྡན་འདས་གཤེན་ལྷ་འོད་དཀར་སྐུ་མདོག་དཀར་ལ་
འཚེར་བ་ཞལ་གཅིག་ཕྱག་གཉིས་པ། གཡས་ཀྱི་ཕྱག་མཚན་ན་གཡུང་དྲུང་ཐུགས་
ཀར་བསྟོད་ཅིང་འཛིན་ཏེ། གཡོན་གྱི་ཕྱག་མཚན་བུམ་པ་སྐུར་བརྟེན་ཏེ་འཛིན་
པ། དབུ་སྐྲ་མཐོན་མཐིང་གཙུག་ཏུ་བཅིངས་ཤིང་ལྷག་མ་ཐུར་དུ་གྲོལ་བ། སྐུ་ལ་
དར་དང་རིན་པོ་ཆེའི་རྒྱན་ཆ་སྣ་ཚོགས་ཀྱིས་བརྒྱན་ཅིང་ཞབས་གཉིས་ཕྱེད་སྐྱིལ་
དུ་བཞུགས་པ། དེའི་ཐུགས་ཀར་པད་མ་དང་ཟླ་བའི་སྟེང་དུ་ཡི་གེ་ཨཾ ༔ དཀར་པོ་
ལ་ཡི་གེ་བརྒྱ་བའི་སྔགས་ཀྱི་འཕྲེང་བས་བསྐོར་བ་གཡས་སུ་དཀར་སི་ལི་ལི་འཁོར་
བ་ལས། ཡིག་བརྒྱ་བཟླས་པ་ཙམ་གྱིས་འོད་དང་འོད་ཟེར་བསམ་གྱིས་མི་ཁྱབ་པ་
རབ་ཏུ་སྤྲོས་ཤིང་བྱུང་བ་བདག་སོགས་ནམ་མཁའ་དང་མཉམ་པའི་སེམས་ཅན་
ཐམས་ཅད་ལ་ཕོག་པས། ཚེ་རབས་ཐོག་མ་མེད་པ་ནས་བསགས་པའི་མཚམས་
མེད་ལྔ། ཉེ་བ་ལྔ། ལྕི་བ་བཞི། ལོག་པ་བརྒྱད། འཁྲུལ་པ་དགུ། མི་དགེ་བ་བཅུ་
དང་། ཁྱད་པར་སྡོམ་པ་གསུམ་གྱི་ཉམས་ལྟུང་གི་རིགས། སྡིག་སྒྲིབ་བག་ཆགས་
ཅི་མཆིས་པ་རྣམས་བ་མོ་ཉི་མའི་འོད་ཀྱིས་བཅོམ་པ་ལྟར་དུ་སོང་ནས་ཀུན་ཀྱང་
165



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀུན་བཟང་གཤེན་ལྷའི་སྐུ་རུ་གྱུར་ཏེ་ཡི་གེ་བརྒྱ་བའི་སྒྲ་དི་རི་རི་བཟླས་ཤིང་སངས་
རྒྱས་ཀྱི་ས་ལ་མངོན་སུམ་དུ་འཁོད་པར་དམིགས། གཉིས་པ་ནི། དེའི་ངང་ནས།
༧ བསྭོ་དམུ་ར་ཏ་ཧན་ཝེར་ནི་ཧཱུྃ་ཧྲུན། མུ་ཏྲེ་མུ་ཏྲེ་དམུ་ར་མུ་ཏྲེ། མུ་ཡེ་མུ་ཡེ་ཧ་
ར་མུ་ཡེ། མུ་སྤྲོས་མུ་སྤྲོས་ཝེར་རོ་མུ་སྤྲོས། མུ་ནི་གྱེར་ཏོ་ཡེ་ཁྱབ་ཁར་རོ། །སྤྲོས་བདལ་
ཧྲི་ཧྲོ། ཝེར་ནི་ཝེར་ལོ། ཤུད་ལ་ཝེར་ལོ། ན་ཧུ་ཏ་ཀ །ཤུདྷོ་ཤུདྷོ་དུ་ཤུདྷོ་ཡག ས་
ལེ་ས་ལེ་ཏྲི་ས་ལེ་ཡཱ༔ སང་ངེ་སང་ངེ་སུ་སང་ངེ་ཡཱ དམུ་ར་ཏ་ཧན། ཁྲི་རྩེ་དྲུང་
མུ། ཧ་ཧ། ཧཱུཾ་ཧཱུཾ། ཧོ་ཧོ། ལམ་ལམ། ཧཱུཾ་ཧཱུཾ། ཕཊ ཋ ཕཊ	ཅེས་འབུམ་ཕྲག་གཅིག་
གི་བར་དུ་བགྲང་ཞིང་དེ་རྗེས་ཡིག་བརྒྱ་ཁོ་ནར་ཡི་དམ་བྱ། ཐུན་མཚམས་སུ་བཤགས་
པའི་ཚིག་བཤད་བརྗོད། གསུམ་པ་ལ་བཞི། རང་གི་བསམ་ཡུལ་ན་ཡོད་པ། མེད་
པ་མཁྱེན་པ་ཅན་གྱིས་གཟིགས་པ། རིང་བ་ཚེ་རབས་ནས་བསགས་པ། བསགས་
བྱས་ལས་གསུམ་གྱིས་བསྡུས་པའོ། །དང་པོ་ནི། བདག་ནི་ཉོན་མོངས་དུག་ལྔའི་
དབང་གྱུར་པའི། སྡིག་བཅུ་ལ་སོགས་མི་དགེ་ཅི་བགྱིས་པ། སྐྱབས་གནས་དམ་
པ་ཁྱོད་ཀྱི་མདུན་དྲུང་དུ། མཐོལ་བཤགས་ཕུལ་ནས་ཚངས་པའི་དངོས་གྲུབ་སྩོལ།
ཅེས་གསུངས་ཏེ། བདག་ནི་ཉོན་མོངས་པ་ཆགས་སྡང་རྨོངས་གསུམ་སོཊ་དུག་
ལྔའི་དབང་དུ་གྱུར་པས་ལུས་ངག་ཡིད་གསུམ་གྱི་སྒོ་ནས་སྡིག་པ་བཅུ་ལ་སོགས་མི་
དགེ་བའི་ལས་ཅི་བགྱིས་པ་རང་གི་ཡིད་ཡུལ་དུ་ཡོད་པ་འདི་དག་ཐམས་ཅད་སྐྱབས་
གནས་དམ་པ་བླ་མ་གཤེན་ལྷ་འོད་དཀར་ཁྱེད་ཀྱི་མདུན་དྲུང་དུ་མཐོལ་བཤགས་
ཕུལ་བས། ཡོངས་སུ་བྱང་ཞིང་དག་ནས་ཚངས་པའི་དངོས་གྲུབ་མཆོག་དམ་པ་
སྩོལ་བར་མཛོད་ཅིག་སྙམ་དུ་བསམ། གཉིས་པ་ནི། མགོན་པོ་ཁྱེད་ནི་སངས་རྒྱས་
སྤྱི་ཡི་གཟུགས།། མཁྱེན་བརྩེ་ནུས་པའི་བདག་ཉིད་རིན་པོ་ཆེ། བདག་གི་སྒྲིབ་གཉིས་
ལས་གྱུར་བག་ཆགས་རྣམས།། མཐོལ་བཤགས་ཕུལ་ནས་ཚངས་པའི་དངོས་གྲུབ་
66



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
སྩོལ། ཅེས་གསུངས་ཏེ། འགྲོ་བའི་མགོན་པོ་ཁྱེད་ནི་ཇི་སྙེད་ཀྱི་སངས་རྒྱས་སྤྱི་ཡི་
གཟུགས། མཁྱེན་བརྩེ་ནུས་པའི་མཐུ་སྟོབས་ཐམས་ཅད་གཅིག་ཏུ་བསྡུས་པའི་བདག་
ཉིད་རིན་པོ་ཆེ་ཡིན་པས། བདག་གི་ཉོན་མོངས་པ་དང་ཤེས་བྱའི་སྒྲིབ་པ་གཉིས་
ཀྱི་ལས་སུ་གྱུར་པའི་བག་ཆགས་ཕྲ་མོ་དང་བཅས་པ་རྣམས་ཁྱེད་ཀྱི་ཐུགས་ལ་ས་
ལེར་མངའ་བས། ཐམས་ཅད་རྒྱལ་བ་ཉིད་ཀྱི་དྲུང་དུ་མཐོལ་བཤགས་ཕུལ་བས།
ཡོངས་སུ་བྱང་ཞིང་དག་ནས་ཚངས་པའི་དངོས་གྲུབ་མཆོག་དམ་པ་སྩོལ་བར་མཛོད་
ཅིག་སྙམ་དུ་བསམ། གསུམ་པ་ནི། ཚེ་རབས་ཐོག་མ་དཔག་ཏུ་མེད་པ་ནས།། ད་
ལྟའི་ལུས་འདི་བླངས་པ་ཡན་ཆད་དུ།། ཉེས་ལྟུང་ཉམས་པའི་དྲི་མ་ཅི་མཆིས་པ།།
མཐོལ་བཤགས་ཕུལ་ནས་ཚངས་པའི་དངོས་གྲུབ་སྩོལ། ཅེས་གསུངས་ཏེ། བདག་
ནི་ཚེ་རབས་ཐོག་མ་དཔག་ཏུ་མེད་པ་ནས། ད་ལྟའི་ལུས་འདི་བླངས་པ་ཡན་ཆད་
དུ་འཁོར་བའི་གནས་འདིར་འཁྱམས་ཏེ། ང་དང་བདག་ཏུ་བཟུང་ནས་སྡིག་པའི་
ལས་དཔག་ཏུ་མེད་པ་ཞིག་བསྒྲུབས་ཟིན་པས། དེ་དག་ཉེས་ལྟུང་ཉམས་པའི་དྲི་
མ་ཅི་མཆིས་པ་ཐམས་ཅད་སྐྱབས་གནས་ཁྱོད་ཀྱི་དྲུང་དུ་མཐོལ་བཤགས་ཕུལ་བས།
ཡོངས་སུ་བྱང་ཞིང་དག་ནས་ཚངས་པའི་དངོས་གྲུབ་མཆོག་དམ་པ་སྩོལ་བར་མཛོད་
ཅིག་སྙམ་དུ་བསམ། བཞི་པ་ནི། བསགས་བྱས་ལས་གསུམ་གྱིས་བསྡུས་མི་དགེའི་
ཚོགས། གང་ཡང་བདག་བློ་རྨོངས་པའི་ཉེས་སྐྱོན་གྱིས། བླང་དོར་གནས་ལ་མཁྱེན་
པའི་སྤྱན་དཀྱུས་ཐུང་།། མཐོལ་བཤགས་ཕུལ་ནས་ཚངས་པའི་དངོས་གྲུབ་སྩོལ།།
ཞེས་གསུངས་ཏེ། མདོར་ན་སྡིག་པའི་ལས་རང་གིས་བྱས་པ། གཞན་ལ་བཅོལ་
བ། རྗེས་སུ་ཡི་རང་ཕུལ་བ་སོགས་བསགས་བྱས་ལས་གསུམ་གྱིས་བསྡུས་པའི་མི་
དགེའི་ཚོགས་གང་ཡང་བདག་བློ་རྨོངས་པའི་དབང་དུ་གྱུར་ཅིང་ཉེས་པའི་སྐྱོན་
གྱིས་བསྒྲིབ་ནས། བླང་དོར་གྱི་གནས་ལ་མཁྱེན་པའི་སྤྱན་དཀྱུས་ཤིན་ཏུ་ཐུང་བར་
167



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྱུར་པས། རྒྱལ་བ་ཁྱེད་ཀྱི་དྲུང་དུ་དུས་ད་ལྟར་སྡིག་པའི་ལས་ཕྲ་མོ་ཙམ་ཡན་ཆད་
མཐོལ་བཤགས་ཕུལ་བས། ཡོངས་སུ་བྱང་ཞིང་དག་ནས་ཚངས་པའི་དངོས་གྲུབ་
མཆོག་དམ་པ་སྩོལ་བར་མཛོད་ཅིག་སྙམ་དུ་བསམ། དེ་ནས་ཕྱི་ནང་སྣོད་བཅུད་
ཐམས་ཅད་འོད་དུ་ཞུ་ནས་ཀུན་བཟང་ལ་ཐིམ། དེ་འོད་དུ་ཞུ་ནས་རང་ལ་ཐིམ།
རང་འོད་གསལ་འདུས་མ་བྱས་ཀྱི་ངང་དུ་ཡལ་བར་བསམ་ཞིང་གནས་ལུགས་ཀྱི་
ངང་དུ་བཞག །བཞི་པ་ནི། དུས་གསུམ་བསགས་པའི་རྣམ་དཀར་དགེ་བ་འདིས།།
བདག་ནི་སེམས་དཔའ་ཆེན་པོའི་སྐུར་གྲུབ་ནས།། མཁའ་མཉམ་འགྲོ་བ་གཅིག་
ཀྱང་མ་ལུས་པ།། ཐམས་ཅད་སངས་རྒྱས་ས་ལ་འཁོད་པར་ཤོག །ཅེས་གསུངས་
ཏེ། དེ་ལྟར་དྲིན་ཆེན་བླ་མའི་ཐུགས་རྗེ་ལ་བརྟེན་ནས་སྡིག་པའི་ལས་སྦྱངས་གྲུབ་
པས་རེ་དགའ། ད་ཕྱིན་ཆད་སྡིག་ལས་ཕྲ་མོ་ཙམ་ཡང་མི་བྱ་སྙམ་པའི་སྡོམ་སེམས་
དྲག་པོ་སྔོན་དུ་གཏོང་ལ་སྐྱེ་བ་སྔ་ཕྱི་ད་ལྟ་དུས་གསུམ་དུ་བསགས་པའི་རྣམ་དཀར་
གྱི་དགེ་བ་འདིས། བདག་ནི་སེམས་དཔའ་ཆེན་པོའི་སྐུར་དངོས་སུ་གྲུབ་ནས་ནམ་
མཁའ་དང་མཉམ་པའི་འགྲོ་བ་འདི་དག་གཅིག་ཀྱང་མ་ལུས་པ་ཐམས་ཅད་རྫོ
ཅད་རྫོགས་
པའི་སངས་རྒྱས་ཀྱི་ས་ལ་འཁོད་ནུས་པར་ཤོག་ཅིག །ཅེས་བྱའོ། །དེ་ལྟར་ཡི་གེ་
བརྒྱ་རྩ་པ་འདི་ལ་སོགས་སྙིང་པོ་གང་ཡང་ཐ་མལ་གྱི་སྨྲ་བ་བཅད་ནས་སེམས་
དམིགས་པ་ལས་གཞན་དུ་མི་ཡེངས་པར་བཟླས་པ་གལ་ཆེ་བ་རྒྱུད་ལས། དག་དང་
མ་དག་སྟོང་འགྱུར་ཡིན། ཏིང་འཛིན་ཡོད་མེད་འབུམ་འགྱུར་ཡིན། ཞེས་ཐ་མལ་
གྱི་གཏམ་དང་བསྲེས་ནས་སྔགས་བཟླས་པ་ནི་སྔགས་མ་དག་པ་ཞེས་བྱ། དེས་ན་
རང་རེ་གཞི་ནས་ལས་ངན་བསགས་པ་ཚན་ཆེ་བའི་སྟེང་དུ་ཚེ་འདིའང་སྡིག་པའི་
ལས་བསམ་གྱིས་མི་ཁྱབ་པ་ཞིག་བསགས་ཚར། སྡོམ་པ་དང་ཡི་དམ་གྱི་དབང་ལ་
སོགས་མ་ལུས་པ་ཐོབ་ཟིན་པ་དེ་དག་གི་བསླབ་པའི་གནང་དགག་དང་དམ་ཚིག་
68



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
གི་རྣམ་གྲངས་ཙམ་ཡང་མི་ཤེས་པས། སྡོམ་པ་དང་དམ་ཚིག་ལ་ཉམས་ལྟུང་བྱུང་
བ་ཡང་དཔག་ཏུ་མེད་པས། དེ་དག་གི་གཉེན་པོ་ཡི་གེ་བརྒྱ་པའི་སྒོམ་བཟླས་ལ་
འབད་དགོས། སྤྱིར་ཡང་སྡོམ་པ་གསུམ་གྱི་ཉམས་ལྟུང་ལ་སོགས་ཅི་ལྟ་བུའི་སྡིག་
པ་ཚབས་ཆེ་ཡིན་རུང་བཤགས་པས་མི་འབྱོང་བའི་སྡིག་པ་མེད་དེ། དྲི་མེད་ལས།
འགྲོ་ལ་སྡིག་པ་བྱ་བ་ལོས་སོ་ཡོད། དེ་ལ་བཤགས་ན་མི་འབྱོང་གཅིག་ཀྱང་མེད།
མཚམས་མེད་ལྔ་ཡི་ལས་ཀྱང་བཤགས་ན་འབྱོང་། ཞེས་སོ། །དམ་ཚིག་ཀྱང་མི་བསྲུང་
བཤགས་སྦྱང་ཡང་མི་བྱེད་ན་ཡི་དམ་གྱི་དབང་ཞུ་བ་ནི། དཀར་པོ་སུམ་སྦྱོར་ལས།
དམ་ཚིག་མི་ཐུབ་པར་མང་པོ་ཕོག་ཀྱང་ཡར་འཕུར་བའི་གཤོག་པ་མི་བྱེད་པར།
ཕྱིར་འགྲོ་བའི་གཤོག་པར་བྱེད་ཉེན་ཡོད་གསུངས་པ་ལྟར་ངན་སོང་དུ་འཕེན་
པའི་རྒྱུར་འགྲོ་ཡང་ངེས་པ་མེད། ལར་དིང་སང་འགའ་རེ་ཞིག་གིས་ང་བདག་གི་
རྟོག་པས་རང་རྒྱུད་འཆིངས་བཞིན་དུ་བསྒོམ་ཆེན་པར་རློམ་ནས་འདུས་བྱས་ཀྱི་
དགེ་བ་ལ་ཐན་དུ་བལྟ་བ་ཡོད་འདུག་ཀྱང་། དེ་དག་གོལ་བའི་ལམ་དུ་ངེས་ཤིང་།
གཞན་ཡང་ཐེག་ཆེན་ལས། བོན་ཉིད་དབྱིངས་སུ་མངོན་རྟོགས་ཀྱང་།། འདུས་
བྱས་དགེ་རྩ་རྒྱུན་མི་བཅད།། ཅེས་གསུངས། ཡང་འགའ་རེས་གཞན་གྱི་སྐྱེ་བ་མཐོན་
པོ་ཡིན་ཟེར་བའམ། ཕ་མེས་ཀྱི་རུས་པ་རྒོག་པོ་ལ་ཆེན་པོར་རློམས་ནས་ངས་ཐ་
ལ་པ་བཞིན་དུ་དགེ་སྦྱོར་ལ་བརྩོན་དགོས་དོན་མེད་སྙམ་སྟེ། དགེ་སྒྲུབ་སྡིག་སྤང་
ལ་མི་བརྩོན་པ་ཡང་ཡོད་འདུག་ཀྱང་། སྤྱིར་ཕྱི་མཚན་ཉིད་པའི་ཚོགས་སྦྱོར་མཐོང་
སྒོམ་མི་སློབ་པའི་ལམ་ལྔ་པོ་དེ་ནང་གསང་སྔགས་ཀྱི་ལུགས་ལ་མཐོང་སྒོམ་གཉིས་
མཐར་ཕྱིན་པའི་ལམ་གསུམ་དུ་འདུས་ཤིང་། དང་པོའི་འཕགས་པ་དེ་ལ་རྣམ་སྨིན་
དང༌།། ཚེ་ལ་དབང་བའི་རིག་འཛིན་གཉིས།། ཕྱི་མ་གཉིས་ལ་རིམ་བཞིན་ཕྱག་རྒྱ་
ཆེན་པོ་དང་ལྷུན་གྱིས་གྲུབ་པའི་རིག་འཛིན་ཞེས་ཟེར་བས། ཁྲོ་རྒྱུད་ལས། བག་
69



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་ཉལ་བའི་སྒྲིབ་པ་ཉིད།། འཇོམ་པར་བྱེད་ཅིང་སྐད་ཅིག་ལས།། སེམས་དཔའ་
ཐ་མ་འདིས་ཐོབ་པོ།། ཞེས་ས་བཅུ་རྒྱུན་གྱི་ཐ་མ་གཡུང་དྲུང་ལྟ་བུའི་ཏིང་འཛིན་
རྒྱུད་ལ་སྐྱེ་བའི་སེམས་དཔའ་འམ་ལྷུན་གྱིས་གྲུབ་པའི་རིག་འཛིན་དེས་ཀྱང་ཤེས་
བྱའི་སྒྲིབ་པ་སྐད་ཅིག་མ་ད་རུང་བཅོམ་དགོས་ན། སྒྲིབ་པ་གཉིས་ཀྱིས་འཆིངས་
པའི་གང་ཟག་གིས་དགེ་སྒྲུབ་སྡིག་སྤང་ལ་ཅི་ཕྱིར་འབད་མི་དགོས། དེ་བས་ན་ལས་
རྒྱུ་འབྲས་ལ་བསམ་ནས་ཟོལ་གསོག་མི་བྱ། དལ་འབྱོར་གྱི་རྒྱུད་ལ་བསམ་ནས་སྡིག་
པར་འགྱུར་ཚད་སྤང་། ལོང་མེད་རྒྱུད་ལ་བསམ་ནས་དགོན་པ་ཞྭ་ལྟར་གྱོན། སངས་
རྒྱས་ཀྱི་ཡོན་ཏན་ལ་བསམ་ནས་དགེ་བའི་འགྱུར་རྩི། འཁོར་བའི་སྡུག་བསྔལ་ལ་
བསམ་ནས་དགེ་སྡིག་བླང་དོར་ལ་འབད་དེ་ཡང་དག་དོན་གྱི་བསམ་པ་ལྔ་རྒྱུད་ལ
བསྟེན། ཅི་བྱས་དགེ་བར་འགྱུར་བ། དགེ་བ་གཞན་ལ་མི་གནོད་པ། ཉིན་མཚན་
ཁྲོ་བརླག་ཏུ་མ་སོང་བ། ཟོལ་གསོག་གི་ཁོང་སྐྲན་ཐོན་པ། ལུས་ངག་ཐ་མལ་དུ་མ་
ལུས་པ་སྟེ་རྣམ་པར་དག་པའི་སྤྱོད་པ་ལྔ་དང་དུ་ལེན། བླ་ཆེན་གྱིས། བསྲུང་སྡོམ་
ཉུང་བས་ཉེས་ལྟུང་གིས་མི་གོས་ཞེས་གསུངས་པ་ལྟར་རང་རྒྱུད་དང་བསྟུན་ནས་
སྡོམ་པ་ལེན། གང་བླངས་པ་མིག་གི་འབྲས་བུ་བཞིན་དུ་བསྲུང་། ཉམས་ལྟུང་ལ་
སོགས་ཉེས་པ་གང་བྱུང་ཞིག་ཏུ་མི་འཇོག་པར་འཕྲལ་དུ་བཤགས་སྦྱོང་ལ་འབད་དོ།།
ས་བཅད་བཅུ་གཅིག་པ། མཎྜལ་འབུལ་བ་ལ་གསུམ། མདོར་བསྟན་
པ། རྒྱས་པར་བཤད་པ། སྨོན་ལམ་གྱིས་དོན་བསྡུ་བའོ། །དང་པོ་ནི། བདག་གཞན་
ལུས་ངག་ཡིད་གསུམ་དགེ་ཚོགས་བཅས། རིན་ཆེན་མཎྜལ་ཀུན་བཟང་མཆོད་པའི་
སྤྲིན། བློ་ཡིས་བླངས་ནས་དཀོན་མཆོག་གསུམ་ལ་འབུལ། ཐུགས་རྗེས་བཞེས་ནས་
བདག་ལ་བྱིན་གྱིས་རློབས། ཞེས་གསུངས་ཏེ། བདག་གཞན་སེམས་ཅན་ཐམས་
ཅད་ཀྱི་སྲོག་ལུས་དབང་ཐང་ཡུལ་མཁར་ལོངས་སྤྱོད་དང་། དེའི་སྟེང་དུ་ལུས་ངག་
170



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ཡིད་གསུམ་གྱི་སྒོ་ནས་བསགས་པའི་དགེ་ཚོགས་དང་བཅས་པ། རི་རབ་རིན་པོ་
ཆེ་གླིང་དང་གླིང་ཆུང་བྱེ་བ་ཕྲག་བརྒྱས་བརྒྱན་པའི་མཎྜལ་ཀུན་ཏུ་བཟང་པོའི་མཆོད་
པའི་སྤྲིན་ཆེན་པོ་འདི་དག་བློ་ཡིས་བླངས་ནས་དཀོན་མཆོག་རྣམ་པ་གསུམ་མམ་
བཞི་ལ་འབུལ་བར་བགྱིའོ། །ཐུགས་རྗེ་ཆེན་པོའི་བྱིན་གྱིས་རློབས་ལ་བཞེས་ནས་
བདག་སོགས་སེམས་ཅན་རྣམས་ཀྱི་ཚོགས་རྣམ་པ་གཉིས་རྫོགས་པར་བྱིན་གྱིས་
རློབས་ཤིག་སྙམ་དུ་བསམ། དེ་ཡང་ཀུན་ཏུ་བཟང་པོའི་མཆོད་པའི་སྤྲིན་ཞེས་པ།
རང་གི་ཐུགས་ཀ་ནས་འོད་ཟེར་ཁ་དོག་མི་འདྲ་བ་གྲངས་མེད་པ་སངས་རྒྱས་ཀྱི་
ཞིང་དང་མཉམ་པར་སྤྲོས། འོད་ཟེར་རེ་རེའི་སྣེ་ལ་ཀུན་ཏུ་བཟང་པོ་རེ་རེ་དང་
དེ་རེ་རེའི་ཐུགས་ཀ་ནས་སྔར་ལྟར་འོད་ཟེར་སྤྲོས་པའི་ཀུན་ཏུ་བཟང་པོ་དེ་སྙེད་
ཀྱིས་མཆོད་པའི་སྤྲིན་གྱིས་མཆོད་པའོ།།
གཉིས་པ་ལ་གཉིས། སྒྲུབ་པའི་མཎྜལ་དང་། མཆོད་པའི་མཎྜལ་ལོ། །དང་
པོ་ནི། མཎྜལ་གཞན་ཞིག་ལ་ཚོམ་བུ་ལྔ་བཀོད་ནས་དེ་ལ་རིགས་ལྔའི་ཞིང་ཁམས་
སམ། ཡུལ་མཆོག་གནས་བཞི་ཡི་དམ་བཅས་གསལ་གདབ་ལ་སྟེགས་མཐོན་པོའི་
ཁར་འགོད་ཅིང་། འཛོམ་ན་མདུན་དུ་མཆོད་པ་རྣམ་ལྔ་ཙམ་བཤམ། གཉིས་པ་
ལ་གསུམ། ཕྱི་ནང་གསང་བའི་མཎྜལ་ལོ། །དང་པོ་ནི། སྟོང་གསུམ་རིན་ཆེན་མཛེས་
པའི་མཎྜལ་ལ། རི་རབ་གླིང་བཞི་ཉི་ཟླས་བརྒྱན་པ་འདི།། བླ་མ་དཀོན་མཆོག་སྤྲུལ་
པའི་སྐུ་ལ་འབུལ། བསོད་ནམས་རྒྱུ་ཡི་ཚོགས་ཆེན་རྫོགས་པར་ཤོག །ཅེས་གསུངས་
ཏེ། དེ་ཡང་མཎྜལ་གྱི་རྒྱུ་རབ་གསེར་དངུལ། འབྲིང་ལིའམ་ཟངས། ཐ་ན་རྡོ་ལེབ་
དང་ཤིང་ལེབ་ལ་སོགས་པས་ཀྱང་རུང་བར་བཤད་ཅིང་། དེ་ལ་འགོད་རྒྱུའི་ཚོམ་
བུ་ཡང་དེ་བཞིན་རིན་པོ་ཆེ་དང་སྨན་འབྲུ་ལ་སོགས་གང་འབྱོར་པ་ལ་བྱ། འབུལ་
བའི་ཚེ་གོང་ལྟར་ཚོགས་ཞིང་ཡིད་ཀྱིས་གསལ་གདབ་ལ་རབ་སྟོང་གསུམ་ཐ་མ་ཚངས་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྒྱུང་གཅིག་བཀོད་དེ་རིན་པོ་ཆེའི་མཎྜལ་ལག་གཡོན་དུ་ཐོགས་ལ་མཛེས་པའི་ཚོམ་
བུ་བཅུ་བདུན་བྱ་ཞིང་། ན་མ་ཨ་དཀར་གཤའ་ཡ་ནི་ཤག་ས་ལེ་སང་ངེ་སྭཱཧཱ། ཞེས་
ཕྱི་ནང་བར་གསུམ་དུ་ཕྱིའོ། །ཨ་ཡོ་རོ་མོ་ཁོ་རངྷི་མཎྜལ་ཏྲ། ཞེས་མཎྜལ་གྱི་སྟེང་
དུ་མེ་ཏོག་སིལ་མ་འཐོར་ལ་ལྕགས་རི་འགོད་དེ། གཞི་དབང་ཆེན་འབྱུང་བ་ལྔ་རིམ་
གྱིས་བརྩེགས་པའི་སྟེང་དུ་གསེར་གྱི་ས་གཞི་རིན་པོ་ཆེའི་དཀྱིལ་འཁོར་ཡངས་ཤིང་
རྒྱ་ཆེ་བ་མཐའ་ལྕགས་རི་ཁོར་ཡུག་གིས་བསྐོར་བའི་དབུས་སུ་ཧཱུཾ་རི་ཏི་ཀརྨ་ལ་ཧོ།
དབུས་སུ་ཚོམ་བུ་ཆེ་བ་གཅིག་ལ་མཐའ་སིལ་མས་བསྐོར་ལ་རི་ཡི་རྒྱལ་པོ་རི་རབ་
རིན་པོ་ཆེ་སྣ་ལྔ་ལས་གྲུབ་པ་བང་རིམ་དང་ཁ་ཁྱེར་ལྡན་པ་རྣམ་པར་རྒྱལ་བའི་ཁང་
བཟང་དང་། ཡོངས་འདུའི་ཤིང་གིས་བརྒྱན་པ་གསེར་གྱི་རི་བདུན་རོལ་པའི་མཚོ་
བདུན་གྱིས་བསྐོར་བར་བསམ། དེ་ནས་རང་ཕྱོགས་ཤར་དུ་བྱས་པས་ཚོམ་བུ་བཞི་
ཤར་ནས་བྱང་དུ་བསྐོར་ཏེ་འགོད་ལག ཤར་ལུས་འཕགས་པོ་དཀར་ལ་ཟླ་གམ་གཏེར་
གྱི་བུམ་པ་བཟང་པོས་བརྒྱན་པ། བྱང་དུ་སྒྲ་མི་སྙན་ལྗང་ལ་གྲུ་བཞི་དཔག་བསམ་
ཤིང་གིས་བརྒྱན་པ། ནུབ་ཏུ་བ་ལོངས་སྤྱོད་དམར་ལ་ཟླུམ་པོ་འདོད་འཇོ་བ་ཡིས་
བརྒྱན་པ། ལྷོ་རུ་འཛམ་བུའི་གླིང་སྔོ་ལ་སོག་ཁ་ཡིད་བཞིན་ནོར་བུས་བརྒྱན་པ་དང་
གླིང་ཆེན་པོ་བཞིར་བསམ། དེ་ནས་ཚོམ་ཕྲན་བརྒྱད་གོང་གི་རིམ་པ་བཞིན་འགོད་
ག ཤར་གླིང་གི་གཡས་གཡོན་དུ་རྐོ་རིང་དང་རྐོ་ཐུང་
། བྱང་གླིང་གི་གཡས་གཡོན་
དུ་གྱག་ཏི་དང་གྱོགས་ཏི། ནུབ་གླིང་གི་གཡས་གཡོན་དུ་མར་ཞི་དང་ཏིང་ཞི། ལྷོ་
གླིང་གི་གཡས་གཡོན་དུ་ཁ་སློན་དང་སྤྲེ་སྒྱུ མ་སྟེ་གླིང་ཕྲ་མོ་བརྒྱད་བསམ། དེ་ནས་
ཤར་ནུབ་གཉིས་བྱང་ལྷོ་གཉིས་དང་བཞི་ལ་ཚོམ་ཕྲན་བཞི་འགོད་ལ། ཤར་དུ་གསེར་
གྱི་ཉི་མ། ནུབ་ཏུ་དུང་གི་ཟླ་བ། བྱང་དུ་རིན་ཆེན་ནོར་བདུན། ལྷོ་རུ་བཀྲ་ཤིས་
རྫས་བརྒྱད་ཀྱིས་བརྒྱན་པར་བསམ། དེ་ནས་ཡོངས་སུ་ཕྱུར་བུར་སྤུངས་ཏེ། གཞན་
ཟླ72



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ཡང་བདེ་འགྲོ་ལྷ་དང་མིའི་ལོངས་སྤྱོད་ངོ་མཚར་ཆེ་བ། ལྟ་ན་སྡུག་པ། ཡིད་དུ་འོང་
བ་ཕུན་སུམ་ཚོགས་པའི་ཡོ་བྱད་བདག་པོས་ཡོངས་སུ་བཟུང་བ་དང་མ་བཟུང་བ་
ཇི་སྙེད་ཡོད་པ་འདི་དག །བླ་མ་དཀོན་མཆོག་རིན་པོ་ཆེ་དང་ཅིར་ཡང་སྤྲུལ་པའི་
སྐུ་ལ་འབུལ་བར་བགྱིའོ། །ཐུགས་རྗེ་ཆེན་པོའི་བྱིན་གྱིས་རློབས་ལ་བཞེས་སུ་གསོལ།
བདག་སོགས་སེམས་ཅན་རྣམས་བསོད་ནམས་རྒྱུ་ཡི་ཚོགས་ཆེན་རྫོགས་པར་ཤོག་
ཅིག་སྙམ་དུ་བསམ་ལ། མཎྜལ་གྱི་ཚིག་བཤད་ཚར་རེ་བཞིན་ཚོམ་བུ་རེ་དབུལ།
ཚར་བརྒྱའམ་སུམ་བརྒྱ་རེའི་མཚམས་སུ་བསྡུ་བ་དང་བསྔོ་སྨོན་བྱ། ཡང་སྐྱབས་
སེམས་བྱ་ལ་སྔར་ལྟར་བཀོད། ཐུན་མཚམས་སུ་མཆོད་ཡུལ་ཞིང་ཁམས་དང་བཅས་
པ་མི་དམིགས་པར་བཞག་ལ། དེ་ལྟ་བུའི་སྒོ་ནས་མཎྜལ་འབུམ་ཕྲག་གཅིག་བསགས།
གཉིས་པ་ནི། རང་ལུས་ཕུང་ཁམས་སྐྱེ་མཆེད་མཎྜལ་ལ། དོན་སྙིང་དབང་པོ་ལྔ་
ཡིས་བརྒྱན་པ་འདི།། བླ་མ་དཀོན་མཆོག་རྫོགས་པའི་སྐུ་ལ་འབུལ།། འབྲས་བུ་ཡེ་
ཤེས་ཚོགས་ཆེན་རྫོགས་པར་ཤོག །ཅེས་གསུངས་ཏེ། རང་ཉིད་ཀྱི་ལུས་ཀྱི་པགས་
པ་དབང་ཆེན་གསེར་གྱི་ས་གཞི་ལ་མཐའ་སོར་མོ་ཉི་ཤུའི་ལྕགས་རིས་བསྐོར་བའི་
དབུས་སུ་ལུས་ཀྱི་ཁོག་བསྡུམ་རི་རབ་རིན་པོ་ཆེ། མགོ་རྣམ་རྒྱལ་ཁང་བཟང་། སྐྲ་
དཔག་བསམ་ཤིང་། ཤ་གསེར་གྱི་རི་བདུན། ཁྲག་རོལ་པའི་མཚོ་བདུན། ཡན་
ལག་བཞིའི་ལྷུ་ཆེན་བཞི་གླིང་ཆེན་བཞི། ལྷུ་ཕྲན་བརྒྱད་གླིང་ཕྲན་བརྒྱད། མིག་
གཡས་གཡོན་ཉི་མ་དང་ཟླ་བ། ཕུང་ཁམས་ལྔ་ཞིང་ཁམས་ལྔ། སྐྱེ་མཆེད་བཅུ་གཉིས་
མཆོད་འབུལ་ལྷ་མོ་བཅུ་གཉིས། དེ་ལྟ་བུའི་མཆོད་པའི་སྤྲིན་གྱི་མཎྜལ་དེ་ལ། དོན་
སྙིང་ལྔ་མེ་ཏོག་ལྔ་དབང་པོ་ལྔ་ཡི་དྭངས་མ་མཆོད་པ་ལྔ། ལུས་ཀྱི་ནང་ཁྲོལ་ཐམས་
ཅད་མཆོད་པའི་རྫས་དཔག་ཏུ་མེད་པར་གྱུར་པས་བརྒྱན་པ་འདི་དག །བླ་མ་དཀོན་
མཆོག་རིན་པོ་ཆེ་དང་ལོངས་སྤྱོད་རྫོགས་པའི་སྐུ་ལ་འབུལ་བར་བགྱིའོ། །ཐུགས་
¥73



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྗེ་ཆེན་པོའི་བྱིན་གྱིས་རློབས་ལ་བཞེས་སུ་གསོལ། བདག་སོགས་སེམས་ཅན་རྣམས་
འབྲས་བུ་ཡེ་ཤེས་ཀྱི་ཚོགས་ཆེན་རྫོགས་པར་ཤོག་ཅིག་སྙམ་དུ་བསམ། གསུམ་པ་
ནི། སེམས་ཉིད་སྐྱེ་མེད་དོན་གྱི་མཎྜལ་ལ། སེམས་འབྱུང་འགག་པ་མེད་པས་བརྒྱན་
པ་འདི།། བླ་མ་དཀོན་མཆོག་བོན་གྱི་སྐུ་ལ་འབུལ། ཚོགས་གཉིས་ཟུང་འཇུག་དོན་
གཉིས་རྫོགས་པར་ཤོག །ཅེས་གསུངས་ཏེ། སེམས་ཉིད་སྐྱེ་བ་མེད་པ་དོན་དམ་
གྱི་མཎྜལ་རྒྱ་ཆད་ཕྱོགས་ལྷུང་དང་བྲལ་བ་ལ། སེམས་འབྱུང་འགག་པ་མེད་པའི་
རྟོག་ཚོགས་ཀྱིས་བརྒྱན་པ་འདི་དག་ཤར་གྲོལ་རིས་མེད་དུ་བླ་མ་དཀོན་མཆོག་རིན་
པོ་ཆེ་དང་།། སྐྱེ་མེད་བོན་གྱི་སྐུ་ལ་འབུལ་བར་བགྱིའོ། །བདག་སོགས་སེམས་ཅན་
རྣམས་ཚོགས་གཉིས་ཟུང་འཇུག་ཏུ་རྫོགས་ནས་དོན་གཉིས་ཡོངས་སུ་རྫོགས་པའི་
སྐུ་རྣམ་པ་གཉིས་ཐོབ་པར་ཤོག་ཅིག་སྙམ་དུ་བསམ།
གསུམ་པ་ནི། དངོས་དང་། བྱིན་རླབས་ཞུ་བ། ཤིས་པར་བརྗོད་པའོ། །དང་
པོ་ནི། མཉེས་བྱེད་མཎྜལ་བཟང་པོ་འདི་ཕུལ་བས། བྱང་ཆུབ་ལམ་ལ་བར་ཆད་
མི་འབྱུང་ཞིང་
། སྲིད་པར་མི་འཁྲུལ་ཞི་བར་མི་གནས་ཤིང་། ནམ་མཁའི་མཐའ་
མཉམ་འགྲོ་རྣམས་སྒྲོལ་བར་ཤོག །ཅེས་གསུངས་ཏེ། རྒྱལ་བ་སྲས་བཅས་ཐུགས་
མཉེས་པར་བྱེད་པའི་མཎྜལ་བཟང་པོ་འདི་ཕུལ་བས་བདག་སོགས་སེམས་ཅན་
རྣམས་བྱང་ཆུབ་ཀྱི་ལམ་ལ་བར་ཆད་མི་འབྱུང་ཞིང་། སྲིད་པ་འཁོར་བའི་ས་ལ་
མི་འཁྲུལ་པ་དང་ཞི་བ་མྱང་འདས་ཀྱི་ས་ལ་མི་གནས་ཤིང་། ནམ་མཁའི་མཐའ་
དང་མཉམ་པའི་འགྲོ་བ་རྣམས་འཁོར་བ་ལས་སྒྲོལ་པར་ནུས་པའི་རྫོགས་པའི་སངས་
རྒྱས་རིན་པོ་ཆེ་ཐོབ་པར་ཤོག་ཅིག །སྙམ་དུ་བསམ། གཉིས་པ་ནི། དཔལ་ལྡན་
བླ་མའི་སྐུ་ཚེ་བརྟན་པ་དང་། མཁའ་མཉམ་ཡོངས་ལ་བདེ་སྐྱིད་འབྱུང་བ་དང་།
བདག་གཞན་མ་ལུས་ཚོགས་བསགས་སྒྲིབ་སྦྱང་ནས། མྱུར་དུ་སངས་རྒྱས་ཐོབ་
174



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
པར་བྱིན་གྱིས་རློབས། ཅེས་གསུངས་ཏེ། དེ་ལྟར་མཎྜལ་ཕུལ་བའི་མཐུ་ལ་བརྟེན་
ནས་དཔལ་ལྡན་རྩ་བའི་བླ་མའི་སྐུ་ཚེ་བརྟན་པ་དང་། ནམ་མཁའ་དང་མཉམ་པའི་
འགྲོ་བ་ཡོངས་ལ་བདེ་སྐྱིད་རྒྱ་ཆེན་པོ་འབྱུང་བ་དང་། བདག་གཞན་མ་ལུས་པ་
ཐམས་ཅད་ཚོགས་རྣམ་པ་གཉིས་བསགས་སྒྲིབ་པ་རྣམ་པ་གཉིས་བྱང་ནས། མྱུར་
དུ་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་འཐོབ་པར་བྱིན་གྱིས་རློབས་ཤིག་
སྙམ་དུ་བསམ། གསུམ་པ་ནི། བདག་སོགས་སྐྱེ་བ་ཀུན་ཏུ་ཡང་དག་པའི། འབྲལ་
མེད་ཐེག་མཆོག་དཔལ་ལ་ལོངས་སྤྱོད་ཅིང་།། ས་ལམ་ཡོན་ཏན་མ་ལུས་རབ་རྫོགས་
ནས།། སྐུ་གསུམ་མངོན་གྱུར་བཀྲ་ཤིས་འཐོབ་པར་ཤོག །ཅེས་གསུངས་ཏེ། བདག་
སོགས་སེམས་ཅན་ཐམས་ཅད་སྐྱེ་བ་དང་ཚེ་རབས་ཀུན་ཏུ་ཡང་དག་པའི་ལམ་དང་
འབྲལ་བ་མེད་པར་གསང་སྔགས་ཐེག་པ་མཆོག་གི་དཔལ་ཡོན་ལ་ལོངས་སྤྱོད་ཅིང་།
ས་ལམ་གྱི་ཡོན་ཏན་མ་ལུས་པ་རབ་ཏུ་རྫོགས་ནས་སྐུ་གསུམ་སངས་རྒྱས་མངོན་དུ་
གྱུར་པའི་བཀྲ་ཤིས་འཐོབ་པར་ཤོག་ཅིག་སྙམ་དུ་བསམ། གཞན་ཡང་རང་ལ་
ལོངས་སྤྱོད་ཀྱི་འབྱོར་བ་ཅུང་ཟད་རེ་བྱུང་བ་ཡང་། དེ་ལ་སེར་སྣས་འཆིངས་ནས་
བདག་ཏུ་མི་བཟུང་བར་བླ་མ་དང་དགེ་འདུན་ལ་བསྙེན་བཀུར་བྱ་བ། བདེ་བར་
གཤེགས་པ་ལ་མཆོད་པ་འབུལ་བ། ཡུལ་དམན་པ་ལ་སྦྱིན་པར་བྱེད་པ་ལ་སོགས་
དགེ་བའི་ཚོགས་གངེ་ཆེར་གཏོང་། དེ་དག་ཀྱང་ཡུལ་ལ་དམིགས་པ་མེད་པ། བསམ་
པ་ལ་ཟོལ་གསོག་མེད་པ། རྫས་ལ་ཞེན་པ་མེད་པ། རྗེས་ལ་འགྱོད་པ་མེད་པ། དོན་
ལ་རློམ་པ་མེད་པ་སོགས་མེད་པ་ལྔ་ལྡན་གྱི་ཚོགས་གསོག་དང་འབྲེལ་བར་བྱ། ཕྱི་
རོལ་ཡུལ་གྱི་རྣམ་པར། མེ་ཏོག་གི་ཐང་། ནགས་ཚལ་ཉམས་དགའ། ཆུ་ཀླུང་དྭངས་
པ། ལོ་ཏོག་གི་འབྲས་བུ། ཁང་བཟང་ཡིད་འོང་། རྒྱལ་པོའི་དཀོར། ཕྱུག་པོའི་
ནོར་ལ་སོགས་གང་མཐོང་བ་ཐམས་ཅད་དཀོན་མཆོག་ལ་འབུལ་བའི་འདུ་ཤེས་
7)



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བྱེད། དེ་ལྟར་དུས་དང་རྣམ་པ་ཀུན་ཏུ་ཚོགས་བསགས་པའི་ཐབས་ལ་འབད་དེ།
སྔོན་འབྱུང་གི་དུས་ན་གཤེན་མུན་པ་ཀུན་སངས་བྱ་བས། དགེ་སྦྱོར་གྱི་གཙོ་བོར་
མཎྜལ་འབུལ་བ་ཁོ་ན་མཛད་པས་ཚོགས་རྫོགས་ནས་སངས་རྒྱས་ཐོབ་པར་
གསུངས། དེ་བས་ན་སད་ནེ་གའུས། ལར་བྱ་བ་མ་མང་སྡུག་བསྔལ་རྒྱུ། འཁོར་
བ་མ་སྤེལ་གཡེངས་བའི་རྒྱུ། དགོས་པ་མ་མང་ཉོན་མོངས་རྒྱུ། ཞེས་དང་། དད་
མི་ཏ་ཀེས། རང་གཅིག་པུར་སྡོད་པས་འཁོར་དང་ལྡན། སྨྲ་བ་བཅད་པས་མཆུ་
ཤག་ཐོབ། བྱ་བ་སྤངས་བས་ཕུན་སུམ་ཚོགས། རྐང་པ་བསྐུམ་པས་འགྲོ་སར་སླེབས།
ཞེས་སྙིང་ཐག་པ་ནས་ཕྱི་མའི་བྱང་ཆུབ་བསྒྲུབ་ན་འཁོར་བའི་གདོས་ཐག་བཅད་
པ་གལ་ཆེ་བས་ན། ཉོན་མོངས་རང་གྲོལ་གྱི་རྒྱུད་ལས། འདུ་འཛི་ལོངས་སྤྱོད་གཡེང་
བ་གདོས། གྲགས་དང་སྙན་པར་འདོད་པ་གདོས། གནས་ཡུལ་རྒྱན་བཟང་ཆགས་
པ་གདོས། བུ་དང་ཆུང་མ་འཁོར་མང་གདོས། དགྲ་དང་གཉེན་དུ་སྣང་བ་གདོས།
ཇི་ལྟར་ཤེས་དང་འབྱོར་པ་དང་།། བཟང་ངན་གདུང་བས་ཞེན་པ་ཀུན།། ཆགས་
པའི་གཞི་སྟེ་འཁོར་བའི་གདོས། ཞེས་ཚེ་འདིའི་བྱ་བ་གཏོང་། ཕྱི་མའི་བྱང་ཆུབ་
བསྒྲུབ། མིའི་ཁྱུ་ནས་བུད། འཁོར་བའི་འབྲེལ་ཐག་བཅད། མི་མེད་ལུང་པར་འགྲིམ་
བདག་མེད་གནས་ཁང་བཟུང་། འཚོ་བ་བསོད་སྙོམས་ལ་བརྟེན་ཏེ། དྲན་པས།
ལམ་ཉམས་སུ་ལེན་པ་ལ་ཚེ་འདི་བློས་བཏང་ནས། རིའི་བུ་བྱེད། མུ་གེའི་ཟས་ཟ།
ལྷག་རླུང་གི་གོས་གོན་ནས་གཅིག་པུར་བྱ་དགོས། ཞེས་དང་། གཤེན་སྒོམ་གྱིས།
ང་ཐ་མའི་མིར་སོང་གང་ལ་ཡང་མི་གཏོགས་པའི་སྤྲང་པོ་ཡིན་ཏེ། གནས་གཞི་ལ་
མི་གཏོགས། དགོན་པ་ལ་མི་གཏོགས། སྔགས་པ་ལ་མི་གཏོགས། བཙུན་པ་ལ་
མི་གཏོགས། གོང་ན་རྗེ་མེད། འོག་ན་འབངས་མེད། ཐད་ན་གྲོགས་མེད། འབྲེལ་
བའི་གཉེན་མེད་བསགས་པའི་ནོར་མེད། ཅེས་པ་ལྟར་ལ། སྤྱིར་ལམ་པ་འཁོར་
176



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
བ་ལ་བློ་ལྡོག་པའི་དུས་གསུམ་ཡོད་དེ། ལས་དང་པོ་དགེ་འབྱོར་ལ་འཇུག་པ་
ཉེ་འབྲེལ་གྱི་བཤོལ་བཏབ་པའི་དུས་དང་། ཞུགས་པ་སྣ་ཁ་ཟིན་པ་ལ་ལྟོ་གོས་གྱིས་
ཕོང་ཤ་དོགས་ནས་དགེ་སྦྱོར་ལ་འཇུག་མི་ནུས་པའི་དུས་དང་། གོམས་པའི་རྟོགས་
པ་འཐོར་བུ་སྐྱེས་པའི་ཁེངས་རློམ་གྱིས་གཞན་དོན་བྱ་སྔ་བའི་དུས་དང་གསུམ་ཡོད་
པས་དེ་དག་གི་དབང་དུ་མི་ཤོར་བ་གལ་ཆེ། ཞལ་གདམས་གསེར་ཐིག་ལས། ང་
ཁྲིམས་ཀྱིས་གཅུན་པའི་ཆོས་པ་མིན།། ཕ་མས་ངོས་སྦྱར་བའི་ཆོས་པ་མིན། ལྟོ་གོས་
ཀྱི་ཚེ་མ་ཕྱིད་པའི་ཆོས་པ་མིན། འཁོར་བར་གཏིང་ནས་འཇིགས་པའི་ཆོས་པ་ཡིན།
ཞེས་པས་ད་ལྟ་ཚེ་ཡི་སྙིགས་མ་མར་འགྲིབ། དུས་ཀྱི་སྙིགས་མ་རྩོད་ལྡན། སེམས་
ཅན་གྱི་སྙིགས་མ་གདུལ་དཀའ་བ། ཉོན་མོངས་སྙིགས་མ་དུག་ལྔ་ཆ་རིགས། ལྟ་
བའི་སྙིགས་མ་ཕྱིན་ལོག་དར་བའི་དུས་འདིར་སེམས་ཅན་རྣམས་ལ་དགེ་བ་སྒྲུབ་
པ་ཉུང་ཞིང་། དགེ་བ་བྱེད་པ་ལ་བཤོལ་འདེབས་པ་ཤིན་ཏུ་མང་བས་དེ་དག་གི་
དབང་དུ་མི་ཤོར་བར་དམ་པ་གོང་མའི་རྗེས་སུ་བསླབ་ནས། ཕྱི་མའི་བྱང་ཆུབ་བསྒྲུབ་
པ་ཁོ་ན་གཙོ་བོར་འདོན་ན། མི་ལུས་ཐོབ་པ་དོན་ཡོད་དུ་འགྱུར་ཅིང་། དེ་ལྟ་བུ་
དེ་སངས་རྒྱས་ཀྱི་བསྟན་པ་འཛིན་པ་པོ་ཡིན་ཏེ། རྫོགས་ཆེན་ཞི་བྱེད་ལས། བསྟན་
པ་གང་གིས་འཛིན་ཞེ་ན། བོན་བཞིན་སྤྱོད་པ་དེ་ཡིས་འཛིན།། ཞེས་སོ། །དེ་ལྟར་
མ་ཡིན་པར་བླ་མའི་གཟུགས་འཛིན། འཁོར་བའི་ཆོས་གཏམ། ཁྱིམ་པའི་ལས་
བྱེད། བཤད་ཉན་སྒོམ་སྒྲུབ་དབེན་གནས་རི་ཁྲོད་ཐམས་ཅད་བཀག །ཤ་ཟ་གཅན་
སྤྱང་གི་གཟན་ཚོལ་བ་བཞིན་དུ་རྟག་ཏུ་དཀོར་ནག་ཁོ་ན་ཉུལ་ཏེ། ལོ་ཟླའི་ལམ་
ལ་དཀའ་བ་སྤྱོད་ནས་འགྲོ། རྒྱུ་རྫས་གང་བྱུང་བ་ཐམས་ཅད་དགེ་བའི་ཕྱོགས་སུ་
ཏིལ་གྱི་འབྲུ་མ་ཙམ་ཡང་མི་གཏོང་བར་རང་གི་འདོད་ཕྱོགས་ཁོ་ན་སྒྲུབ། བསྟན་
པའི་དོན་ཡིན་ཟེར་ཞིང་ཁ་བཤད་ལག་འཐབ་བྱེད། སེམས་ཁོང་དུག་བཞིན་འབར་
༣ བལྟ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཏེ་གཞན་ལ་གནོད་པའི་ཐབས་ཁོ་ན་བསམ། ལས་རྒྱུ་འབྲས་ལ་མི་བརྩི་བར་གཡོ་
སྒྱུ་དང་དགའ་མི་དགའི་ལས་བྱེད། དེ་ལྟ་བུ་ནི་བསྟན་འཛིན་ལྟར་ཡོད་ཀྱང་དོན་
དུ་བསྟན་བཤིག་ཁོ་ན་ཡིན་ཏེ། མན་ངག་གལ་མདོ་ལས། སྒོམ་སྒྲུབ་བཀག་ནས་
ཚིག་རིས་འབད།། ཉམས་ལེན་བཀག་ནས་ཚུལ་འཆོས་གཟབ།། དབེན་པ་བཀག་
ནས་འཚོགས་འདུ་བརྩམ། བསྟན་འཛིན་དེ་ནི་ང་ཡི་བདུད། གཤེད་མ་དེ་དག་
བཀག་པར་ཀྱི། ཞེས་པ་ལྟར་རོ།།
ས་བཅད་བཅུ་གཉིས་པ། བླ་མའི་རྣལ་འབྱོར་སྒོམ་པའི་ཁྲིད་ལ་གཉིས།
དངོས་དང་། བསྔོ་བས་མཇུག་བསྡུ་བའོ། །དང་པོ་ལ་གསུམ། གསོལ་བ་གདབ་
དགོས་པའི་རྒྱུ་མཚན། ཇི་ལྟར་གདབ་པའི་ཚུལ། རྗེས་དབང་བཞི་ལེན་པའོ། །དང་
པོ་ནི། ཁྲིད་གདམས་ལས། ཐར་པའི་ལམ་འདྲེན་ཐུགས་རྗེས་སྐྱོབས། འབྲས་བུ་
རྩེ་གཅིག་མངོན་སངས་རྒྱས། དཔོན་གསས་བླ་མ་བསྒོམ་པར་བྱ།། ཞེས་དང་དཀར་
པོ་གསུམ་སྦྱོར་ལས། བླ་མ་སངས་རྒྱས་བླ་མ་བོན། དེ་བཞིན་བླ་མ་སེམས་དཔའ་
སྟེ།། ཀུན་གྱི་བྱེད་པོ་བླ་མ་ཡིན།། དེ་ཕྱིར་དཔོན་གསས་བླ་མ་དེ།། མིག་སྙིང་སྲོག་གི་
ཚུལ་དུ་བསྒོམ། ཞེས་དང་། ལམ་ཟབ་མོ་བླ་མའི་ལམ། ཞེས་སྤྱིར་ཕྱི་ནང་གསང་
གསུམ་གང་གི་སྒོར་ཞུགས་ཀྱང་བླ་མ་མ་བསྟེན་པས་སངས་རྒྱས་སྒྲུབ་ཐབས་མ་མཆིས་
ཤིང་། ཁྱད་པར་གསང་སྔགས་ཀྱི་ལུགས་ལ་ཡི་དམ་ལྷ་བས་ཀྱང་བླ་མ་གཉན་ཏེ།
ལྷན་སྐྱེས་ལས། ཡི་དམ་ལྷ་བས་ལྷག་པ་བླ་མ་ཡིན། ཞེས་དང་ཡེ་ཤེས་རང་ཤར་ལས།
བླ་མ་བསྒོམས་པས་ཡི་དམ་མཉེས། ཡི་དམ་མཉེས་པས་བྱིན་རླབས་འབྱུང་། རྒོད་
ལྕམ་དབལ་མོས་སྲུང་མ་བྱེད།། དངོས་གྲུབ་རྣམ་གཉིས་ཆར་ལྟར་འབེབས།། ཕྱི་
མར་སངས་རྒྱས་ས་ལ་གནས།། དེ་ཕྱིར་བླ་མར་གསོལ་བཏབ་གཅེས།། ཞེས་སོ། །ཡང་
ཁྱད་རྫོགས་པ་ཆེན་པོ་འདིའི་ལུགས་ལ། དང་པོ་རྒྱུད་ཡོངས་སུ་སྨིན་པ། བར་དུ་
178



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ཉམས་སུ་མྱོང་བ། ཐ་མ་ཉམས་རྟོགས་མཐར་ཕྱིན་པ་ཐམས་ཅད་བླ་མའི་བྱིན་རླབས་
ལ་བརྟེན་ནས་འབྱུང་དགོས་ཀྱི། སྡུག་བཙིར་གྱིས་ལོ་བརྒྱར་སྒོམ་པ་བྱེད་པ་བས་
བླ་མ་ལ་ཤ་གཡོས་པའི་མོས་གུས་ཀྱིས་གསོལ་འདེབས་ཚར་གཅིག་གིས་བོགས་ཆེ།
བླ་མ་ལ་བློ་གཏད་གཤའ་མ་ཁེལ་བ་ཡིན་ན། ཚེ་འདི་དང་ཕྱི་མ་གཉིས་ཀའི་དགོས་
འདོད་ཐམས་ཅད་འགྲུབ་པར་གདོན་མི་ཟ་སྟེ། གཤེན་སྒོམ་གྱིས། གྲུབ་པ་བརྙེས་
པའི་བླ་མ་དེ། ཡིད་བཞིན་ནོར་བུ་རིན་ཆེན་ཡིན།། གསོལ་བ་བཏབ་ན་ཅི་བས་
འགྲུབ། ཞེས་སོ། །མདོར་ན་གཞི་འཁྲུལ་པ་ལས་རང་སེམས་སངས་རྒྱས་སུ་སྟོན་
པར་བྱེད་པ་ཡིན་པས་ན། གང་བས་ཀྱང་བླ་མ་གཉན་ཅིང་བཀའ་དྲིན་ཆེ། དེ་བས་
ན་བླ་མ་ལ་གསོལ་བ་འདེབས་པ་གལ་ཆེ་ཞིང་
། དེ་ལ་ཡང་བླ་མར་སངས་རྒྱས་ཀྱི་
འདུ་ཤེས་ཀྱི་མོས་གུས་བསྐྱེད་པ་ཁོ་ན་གལ་ཆེ་སྟེ། རྒྱུད་གསུམ་ལས། གསོལ་བ་
རང་སེམས་ཆོག་པ་གདབ་པ་ཡིན། བྱིན་རླབས་བཙན་ཐབས་འབྱུང་བ་རང་ལ་
རག །ཅེས་དང་ལྷན་སྐྱེས་ལས། བླ་མ་ཀུན་གྱི་བླ་མ་སྟེ། མོས་གུས་ཅན་ལ་བྱིན་རླབས་
འཇུག །ཅེས་དང་། དེ་བཞིན་དུ། འདམ་བུ་གཅིག་སྟོང་ཀུན་སྟོང་འགྱུར། ཚར་
བུ་གཅིག་རུབ་ཀུན་རུབ་འགྱུར། དེ་བཞིན་བླ་མ་གཅིག་བསྒོམས་ན། ལྷ་བརྒྱ་བསྒོམ་
ཞིང་བསྒྲུབས་དང་མཉམ། ཞེས་སོ། །གཉིས་པ་ལ་གཉིས། རིམ་དང་། གཅིག་
ཆར་དུ་གསོལ་བ་འདེབས་པའོ། །དང་པོ་ལ་གཉིས། ཡུལ་གསལ་གདབ་པ་དང་།
གསོལ་བ་འདེབས་པ་དངོས་སོ། །དང་པོ་ནི། རང་གི་སྤྱི་གཙུག་པདྨ་ཉི་ཟླའི་སྟེང་།།
སངས་རྒྱས་ཀུན་དངོས་དྲིན་ཆེན་བླ་མ་ནི།། ཕྱི་ནང་གསང་བའི་ཆ་ལུགས་རྣམ་པར་
བརྗིད།། བདག་ལ་མཁྱེན་དགོངས་བརྩེ་བས་གཟིགས་པར་མོས།། ཞེས་གསུངས་
ཏེ། རང་གི་སྤྱི་གཙུག་མདའ་གང་གི་ནམ་མཁའ་ལ་སེང་ཁྲི་པདྨ་ཉི་ཟླའི་གདན་གྱི་
སྟེང་དུ། སངས་རྒྱས་ཀུན་འདུས་ཀྱི་ངོ་བོ་རིགས་བརྒྱུའི་དཀྱིལ་འཁོར་དངོས་ཀྱི་
379



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བདག་ཉིད་དྲིན་ཆེན་རྩ་བའི་བླ་མ་དམ་པ་ཉིད། སྐུ་མདོག་དཀར་ལ་དམར་བའི་
མདངས་ཆགས་པ། ཞལ་གཅིག་བརྗིད་ཅིང་། ཕྱག་གཉིས་ནི་གཡས་ཀྱིས་ཐུགས་
ཀའི་ཐད་དུ་པདྨ་དཀར་པོའི་ཡུ་བ་ནས་འཛིན་ཅིང་དེ་ལ་ཤེས་རབ་རྣོན་པོའི་རལ་
ཀྱུས་བརྒྱན་པ། གཡོན་གྱིས་མཉམ་བཞག་གི་ཕྱག་རྒྱས་ཟབ་རྒྱས་བོན་གྱི་པུ་སྟི་
བསྣམས་པ། དབུ་ལ་པདྨ་མཐོང་ཞུ་དང་། སྐུ་ལ་ཚུལ་གོས་རྣམ་གསུམ་ཕོད་ཀ་སྒོམ་
ཐག་ལ་སོགས་ཕྱི་ནང་གསང་བའི་ཆས་ཀྱིས་ཡོངས་སུ་སྤྲས་ཏེ། ཆ་ལུགས་རྣམ་པར་
རབ་ཏུ་བརྗིད་ཅིང་། ཞབས་གཉིས་གཡུང་དྲུང་གི་དཀྱིལ་མོ་ཀྲུང་གིས་བཞུགས་
པ། ཞལ་འཛུམ་མདངས་གཡོ་བས་བདག་ལ་མཁྱེན་དགོངས་བརྩེ་བ་ཆེན་པོའི་
ངོས་ནས་སྤྱན་ཅེར་རེ་གཟིགས་པ། དེའི་དབུ་ཐོག་ནས་ཡར་ལ་ཐེག་ཆེན་ཉམས་
རྒྱུད་ཀྱི་བླ་མ་ཐམས་ཅད་ཐོ་བརྩེགས་སུ་བཞུགས་པ། ཕྱི་རིམ་སངས་རྒྱས་བོན་དང་
སེམས་དཔའ་ཡི་དམ་མཁའ་འགྲོ་སྲུང་མའི་ཚོགས་ཀྱིས་བསྐོར་བ། དེ་དག་ལ་བདག་
སོགས་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་ཀྱིས་ལུས་ངག་
ཡིད་གསུམ་རྩེ་གཅིག་ཏུ་དྲིལ་ཏེ་དད་མོས་གུས་པའི་སྒོ་ནས་གསོལ་བ་འདེབས་པར་
མོས་ལ། གཉིས་པ་ནི། ཤིང་རྟ་པ་ཆེན་པོ་ལྕང་ལུང་མཁས་གྲུབ་རིན་པོ་ཆེས་མཛད་
པའི་གསོལ་འདེབས་བྱིན་རླབས་ཀྱི་གོང་བུ་ལྟར། ཨེ་མ་ཧོ། གནས་བོན་དབྱིངས་
སྤྲོས་བྲལ་གྱི་ཞིང་ཁམས་ནས། ཞེས་ཚང་བར་བརྗོད་ལ། དེའི་ཚེ་སྐྱབས་ཡུལ་
རྣམས་ཀྱི་ཐུགས་ལས་ཡེ་ཤེས་ཀྱི་བདུད་རྩིའི་ཆུ་རྒྱུན་བབས་པ་བདག་སོགས་སེམས་
ཅན་རྣམས་ཀྱི་སྤྱི་བོར་ཐིམ་པས། ཚེ་རབས་ནས་གསགས་པའི་བག་ཆགས་སྡིག་
སྒྲིབ་ཐམས་ཅད་དག་ནས་ལུས་འོད་ཕུང་གི་རྣམ་པར་གྱུར། དེ་ནས་བླ་མ་རྣམས་
ཡས་ནས་མར་རིམ་གྱིས་འོད་དུ་ཞུ་ནས་རྩ་བའི་བླ་མ་ལ་ཐིམ། ཕྱི་རིམ་གྱི་སྐྱབས་
ཡུལ་རྣམས་ཀྱང་མཐའ་ནས་རིམ་གྱིས་འོད་དུ་ཞུ་ནས་རྩ་བའི་བླ་མ་ལ་ཐིམ། བླ་
180



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
མ་སླར་ཡང་འདྲེན་པའི་དེད་དཔོན་ཆེན་པོར་བཞུགས་པར་བསམ་ལ། གཉིས་
པ་ལ་ལྔ། བླ་མ་བོན་གྱི་སྐུ་དང་། རྫོགས་པའི་སྐུ་དང་། སྤྲུལ་པའི་སྐུ་དང་། མངོན་
བྱང་གི་སྐུ་དང་། ངོ་བོ་ཉིད་སྐུ་ལ་གསོལ་བ་འདེབས་པའོ། །དང་པོ་ནི། སྐྱེ་མེད་
ཁྱབ་བདལ་ཆེན་པོའི་ཕོ་བྲང་ན། བླ་མ་བོན་གྱི་སྐུ་ལ་གསོལ་བ་འདེབས།། གཏི་མུག་
མུན་སེལ་མེ་ལོང་ཡེ་ཤེས་རྟོགས། བོན་སྐུའི་བྱིན་རླབས་ཀ་ནས་དག་པར་གསོལ།།
ཞེས་གསུངས་ཏེ། ངོ་བོ་མ་སྐྱེས་མི་སྐྱེ་སྐྱེ་བ་མེད་པ་ནམ་མཁའ་བཞིན་དུ་ཡོངས་
ལ་ཁྱབ་ཅིང་བདལ་པ་ཆེན་པོའི་ཕོ་བྲང་ན། རང་བྱུང་གི་བླ་མ་བོན་གྱི་སྐུ་བདེ་བ་
ཆེན་པོ་ལ་གསོལ་བ་འདེབས་སོ། །རྒྱུ་གཏི་མུག་གི་མུན་པ་སེལ་ཅིང་གཏི་མུག་མེ་
ལོང་ཡེ་ཤེས་སུ་རྟོགས་ནས། བོན་སྐུའི་བྱིན་རླབས་བདག་རྒྱུད་ལ་ཞུགས་ཏེ་འབྲས་
བུ་ཀ་ནས་དག་པའི་དགོངས་པ་སྩལ་དུ་གསོལ་ལོ། །སྙམ་དུ་བསམ། གཉིས་པ་ནི།
འགག་མེད་རང་གསལ་དག་པའི་ཕོ་བྲང་ན། བླ་མ་རྫོགས་པའི་སྐུ་ལ་གསོལ་བ་
འདེབས།། ཞེ་སྡང་མེ་གསོད་སྟོང་ཉིད་ཡེ་ཤེས་རྟོགས། རྫོགས་སྐུའི་བྱིན་རླབས་ལྷུན་
གྱིས་གྲུབ་པར་གསོལ།། ཞེས་གསུངས་ཏེ། རང་བཞིན་འགག་པ་མེད་པ་ཉི་ཟླའི་
འོད་བཞིན་རང་ལ་རང་གསལ་གྱི་ཡང་དག་པའི་ཕོ་བྲང་ན། རང་རིག་གི་བླ་མ་
ལོངས་སྤྱོད་རྫོགས་པའི་སྐུ་ལ་གསོལ་བ་འདེབས་སོ། །རྒྱུ་ཞེ་སྡང་གི་མེ་དཔུང་གསོད་
དེ་ཞེ་སྡང་སྟོང་པ་ཉིད་ཀྱི་ཡེ་ཤེས་སུ་རྟོགས་ནས། རྫོགས་སྐུའི་བྱིན་རླབས་བདག་
རྒྱུད་ལ་ཞུགས་ཏེ་འབྲས་བུ་མ་བཅོས་ལྷུན་གྱིས་གྲུབ་པའི་དགོངས་པ་སྩལ་ཏུ་གསོལ་
ལོ། །སྙམ་དུ་བསམ། གསུམ་པ་ནི། མ་ངེས་འགྲོ་བ་འདུལ་བའི་ཕོ་བྲང་ན། བླ་མ་
སྤྲུལ་པའི་སྐུ་ལ་གསོལ་བ་འདེབས། འདོད་ཆགས་མཚོ་སྐེམས་སོ་སོར་ཡེ་ཤེས་
རྟོགས། སྤྲུལ་སྐུའི་བྱིན་རླབས་གང་ཤར་རང་གྲོལ་གསོལ། ཞེས་གསུངས་ཏེ། རྩལ་
མ་ངེས་པ་སྣ་ཚོགས་འཆར་བའི་འགྲོ་བ་འདུལ་བའི་ཕོ་བྲང་ན། བླ་མ་ཅིར་ཡང་
【8



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྤྲུལ་པའི་སྐུ་ལ་གསོལ་བ་འདེབས་སོ། །རྒྱུ་འདོད་ཆགས་ཀྱི་རྒྱ་མཚོ་སྐེམ་ནས་འདོད་
ཆགས་སོ་སོར་རྟོགས་པའི་ཡེ་ཤེས་སུ་རྟོགས་ཏེ། སྤྲུལ་སྐུའི་བྱིན་རླབས་བདག་རྒྱུད་
ལ་ཞུགས་ཤིང་གང་ཤར་ཐམས་ཅད
།ར་ཐམས་ཅད་རང་ཤར་རང་གྲོལ་དུ་འཆར་བའི་དགོངས་
པ་སྩལ་ཏུ་གསོལ་ལོ། །སྙམ་དུ་བསམ། བཞི་པ་ནི། མ་བཅོས་ལྷུན་གྲུབ་གདལ་པའི་
ཕོ་བྲང་ན། བླ་མ་མངོན་བྱང་སྐུ་ལ་གསོལ་བ་འདེབས།། ང་རྒྱལ་རི་བསྙིལ་བྱ་གྲུབ་
ཡེ་ཤེས་རྟོགས།། མངོན་བྱང་བྱིན་རླབས་འཁོར་འདས་དབྱེར་མེད་གསོལ།། ཞེས་
གསུངས་ཏེ། གནས་ལུགས་མ་བཅོས་པའི་ཡེ་ཤེས་ལྷུན་གྲུབ་གདལ་པ་ཆེན་པོའི་
ཕོ་བྲང་ན། བླ་མ་མངོན་པར་བྱང་ཆུབ་པའི་སྐུ་ལ་གསོལ་བ་འདེབས་སོ། །རྒྱུ་ང་
རྒྱལ་གྱིས་ཁེངས་པའི་རི་བསྙིལ་ནས་ང་རྒྱལ་བྱ་བ་གྲུབ་པའི་ཡེ་ཤེས་སུ་རྟོགས་ཏེ།
མངོན་བྱང་གི་བྱིན་རླབས་བདག་རྒྱུད་ལ་ཞུགས་ཤིང་འཁོར་འདས་དབྱེར་མེད་
རྟོགས་པའི་དགོངས་པ་སྩལ་དུ་གསོལ་ལོ། །སྙམ་དུ་བསམ། ལྔ་པ་ནི། དབྱིངས་
རིག་ཡེ་ཤེས་གསལ་པའི་ཕོ་བྲང་ན།། བླ་མ་ངོ་བོ་ཉིད་སྐུར་གསོལ་བ་འདེབས།། ཕྲག་
དོག་རླུང་ཞི་མཉམ་ཉིད་ཡེ་ཤེས་རྟོགས།། ངང་ཉིད་བྱིན་རླབས་དོན་གཉིས་ལྷུན་
གྲུབ་གསོལ། ཞེས་གསུངས་ཏེ། དབྱིངས་ཉིད་སྟོང་པ་ཆེན་པོར་རིག་པའི་ཡེ་ཤེས་
རང་ལ་རང་གསལ་བའི་ཕོ་བྲང་ན། དོན་དམ་པའི་བླ་མ་ངོ་བོ་ཉིད་ཀྱི་སྐུ་ལ་གསོལ་
བ་འདེབས་སོ། །ཕྲག་དོག་རུ་ངའི་རླུང་འཚུབ་ཞི་ནས་ཕྲག་དོག་མཉམ་པ་ཉིད་ཀྱི་
ཡེ་ཤེས་སུ་རྟོགས་ཏེ། ངང་ཉིད་བྱིན་རླབས་བདག་རྒྱུད་ལ་ཞུགས་ནས་རང་གཞན་
དོན་གཉིས་ལྷུན་གྱིས་གྲུབ་པའི་དགོངས་པ་སྩལ་དུ་གསོལ་ལོ། །སྙམ་དུ་བསམ་ལ་
གསོལ་འདེབས་ཀྱི་ཚིག་བཤད་བརྗོད་དོ། །འོ་ན་འདིར་གཅིག་ཆར་དུ་གསོལ་བ་
འདེབས་པར་མི་རིགས་ཏེ། བླ་མ་སྐུ་ལྔ་ལ་རིམ་གྱིས་གསོལ་བ་འདེབས་པའི་ཚུལ་
བྱུང་བས་སོ། །ཞེ་ན། བླ་མའི་ཐུགས་རྒྱུད་ཀྱི་ཡེ་ཤེས་སྟོང་ཆ་ནས་བོན་སྐུ། གསལ་
182



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ཆ་ནས་རྫོགས་སྐུ། གཡོས་ཆ་ནས་སྤྲུལ་སྐུ། ལྷུན་གྲུབ་ཀྱི་ཆ་ནས་མངོན་བྱང་། མཉམ་
ཉིད་ཀྱི་ཆ་ནས་ངོ་བོ་ཉིད་སྐུར་འཇོག་པ་ཡིན་པས་མི་འགལ་ལོ། །གསུམ་པ་ལ་གསུམ།
དངོས་དང་། སྨོན་ལམ། ཤིས་བརྗོད་དོ། །དང་པོ་ནི། དཔལ་ལྡན་རྩ་བའི་བླ་མ་
རིན་པོ་ཆེ།། བདག་གི་སྙིང་ག་པདྨོའི་ཟེའུ་འབྲུ་ལ།། བྱང་ཆུབ་བར་དུ་འབྲལ་མེད་
བཞུགས་ནས་ཀྱང་།། བཀའ་དྲིན་ཆེན་པོས་རྗེས་སུ་བཟུང་བར་འཚལ།། ཞེས་
གསུངས་ཏེ། མཚུངས་མེད་དཔལ་ལྡན་དྲིན་ཆེན་རྩ་བའི་བླ་མ་རིན་པོ་ཆེའི་གནས་
གསུམ་ལས་འོད་ཟེར་དཀར་དམར་མཐིང་གསུམ་བྱུང་བ་རང་གི་གནས་གསུམ་
དུ་ཐིམ་པས་བླ་མའི་སྐུ་གསུང་ཐུགས་དང་ཡེ་ཤེས་ཀྱི་བྱིན་རླབས་ཞུགས་ནས། བུམ་
དབང་། སྔགས་དབང་། ཤེར་དབང་། དོན་དབང་བཞི་ཐོབ་པར་བསམ་ལ།
དེ་ནས་བླ་མ་ཉིད་བདག་གི་སྤྱི་བོར་ཚངས་པའི་བུ་ག་ནས་མར་བྱོན་ནས་སྙིང་ག་
པདྨོའི་ཟེའུ་འབྲུ་རབ་ཏུ་རྒྱས་པའི་གདན་ལ། ཐུགས་བརྩེ་བ་ཆེན་པོས་བྱང་ཆུབ་
ཀྱི་བར་དུ་འབྲལ་བ་མེད་པར་བཞུགས་ནས་ཀྱང་། སླར་ཡང་བཀའ་དྲིན་ཆེན་པོས་
རྗེས་སུ་བཟུང་བར་འཚལ་ལོ། །སྙམ་པའི་འདུ་ཤེས་བསྐྱེད་དོ །གཉིས་པ་ནི། དཔལ་
ལྡན་བླ་མ་ཁྱེད་སྐུ་ཅི་འདྲ་བ། འཁོར་དང་སྐུ་ཚེའི་ཚད་དང་ཞིང་ཁམས་སོགས།།
ཁྱེད་ཀྱི་མཚན་མཆོག་བཟང་པོ་ཅི་འདྲ་བ། དེ་འདྲ་ཁོ་ནར་བདག་སོགས་འགྱུར་
བར་ཤོག །ཅེས་གསུངས་ཏེ། དཔལ་ལྡན་རྩ་བའི་བླ་མ་ཁྱེད་ཀྱི་སྐུ་གསུང་ཐུགས་
ཀྱི་རང་བཞིན་ཅི་འདྲ་བ་དང༌། འཁོར་དང་སྐུ་ཚེའི་ཚད་དང་བཞུགས་པའི་ཞིང་
ཁམས་སོགས་དང་། ཁྱེད་ཀྱི་སྐུའི་མཚན་དཔེ་དང་མཆོག་གི་ཡོན་ཏན་བཟང་པོ་
ཅི་འདྲ་བ་དེ་འདྲ་ཁོ་ནར་བདག་སོགས་སེམས་ཅན་ཀུན་ཀྱང་འགྱུར་བར་ཤོག་ཅིག་
སྙམ་དུ་བསམ། གསུམ་པ་ནི། ཁྱེད་ལ་བསྟོད་ཅིང་གསོལ་བ་བཏབ་པའི་མཐུས།།
བདག་སོགས་གང་དུ་གནས་པའི་ས་ཕྱོགས་སུ། ནད་གདོན་དབུལ་ཕོངས་འཐབ་
【83



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བརྩོད་ཞི་བ་དང་། བོན་དང་བཀྲ་ཤིས་འཕེལ་བར་མཛད་དུ་གསོལ། ཞེས་གསུངས་
ཏེ། དྲིན་ཆེན་བླ་མ་དམ་པ་ཁྱེད་ལ་བསྟོད་པ་འབུལ་ཅིང་སྙིང་ནས་གསོལ་བ་ཐུན་
མོང་མ་ཡིན་པར་བཏབ་པའི་མཐུས། བདག་སོགས་སེམས་ཅན་རྣམས་གང་དུ་
གནས་ པའི་ས་ཕྱོགས་སུ་ནད་དང་གདོན་དང་དབུལ་ཕོངས་དང་། དམག་འཁྲུགས་
འཐབ་བརྩོད་ཐམས་ཅད་ཞི་བ་དང་
། བོན་དང་དགེ་བ་བཀྲ་ཤིས་ཐམས་ཅད་ས་
སྟེང་ཀུན་ཏུ་འཕེལ་ཅིང་ཀུན་ལ་ཁྱབ་པར་མཛད་དུ་གསོལ་ལོ། །སྙམ་དུ་བསམ།
གཞུང་གི་དོན་བསྟན་ཟིན་ཏོ།
གཉིས་པ་ལ་བཞི། ངོ་བོ། །དབྱེ་བ། ཆེ་ཆུང་། བསྔོ་ཚུལ་ལོ། །དང་པོ་ནི།
ཁོང་ཁྲོ་ལ་སོགས་པས་དགེ་བའི་རྩ་བ་ཟད་པ་མེད་པར་དོན་གྱི་འབྲས་བུ་ཁྱད་པར་
ཅན་གྱི་རྒྱུར་རྒྱས་འདེབས་པ་སྟེ། ཀུན་བཏུས་ལས། བསྔོ་བས་དགེ་བ་ཟད་མེད་
པ། དོན་གྱི་རྒྱས་འདེབས་ཞེས་བྱའོ། །ཞེས་སོ། །གཉིས་པ་ནི། ངོ་བོའི་སྒོ་ནས་དགེ་
རྩ་འབྲས་བུ་ཁྱད་པར་ཅན་གྱི་ཐབས་སུ་སྒྱུར་བར་བྱེད་པའི་ཤེས་རབ་མཚུངས་ལྡན་
དང་བཅས་པའི་ཀུན་སློང་གི་བློ་དང་། ཤེས་རབ་དེས་ཟིན་པའི་ངག་གི་རིགས་བྱེད་
གཉིས། ཡུལ་གྱི་སྒོ་ནས་བརྒྱ་བྱིན་དང་ཚངས་པ་ལ་སོགས་པའི་རྒྱུར་བསྔོ་བ་མངོན་
མཐོའི་བསྔོ་བ་དང་། བྱང་ཆུབ་ཀྱི་རྒྱུར་བསྔོ་བ་ངེས་ལེགས་ཀྱི་བསྔོ་བ་གཉིས་ལས།
ཕྱི་མ་ལ་འང་ཉན་ཐོས། རང་རྒྱལ། རྫོགས་པའི་སངས་རྒྱས་ཏེ་བྱང་ཆུབ་གསུམ་
གྱི་རྒྱུར་བསྔོ་བ་དང་གསུམ་ཡོད། གསུམ་པ་ནི། ཀུན་བཏུས་ལས། མ་བསྔོས་འཛད་
དང་ལོག་བསྔོས་སྟོར།། རང་དོན་རྒྱ་ཆུང་གཞན་དོན་ཆེ།། ཞེས་དགེ་རྩ་རྫོགས་པའི་
བྱང་ཆུབ་ཀྱི་རྒྱུར་མ་བསྔོས་ན།། ཁོང་ཁྲོ་ལ་སོགས་པས་དགེ་བའི་རྩ་བ་འཛད་པ་
དང་། བསྔོས་ཀྱང་བྱང་ཆུབ་ཀྱི་ས་ལ་མི་བསྔོ་བར་ཚེ་འདིའི་རྐྱེན་བཟློག་ལ་སོགས་
ལོག་པར་བསྔོས་ན་དགེ་བའི་འབྲས་བུ་སྟོར་བ་དང་། ལོག་པར་མ་བསྔོས་ཀྱང་རང་
34.



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
དོན་གཅིག་པུར་བསྔོས་ན་རྒྱ་ཆུང་བ་དང་། དགེ་བའི་རྩ་བ་གཞན་དོན་དུ་བསྔོས་
ན་རྒྱ་ཆེན་པོར་འགྱུར་བའོ། །བཞི་པ་ལ་གསུམ། བསྔོ་མཁན་དང་། བསྔོ་རྒྱུ། བསྔོ་
ཚུལ་ལོ། །དང་པོ་ནི། རབ་ཤེས་རབ་ལ་ཐུགས་འབྱོངས་པ། འབྲིང་བསྐྱེད་རྫོགས་
ལ་བྱན་ཆུད་པ། ཐ་མ་ཚུལ་ཁྲིམས་རྣམ་པར་དག་པའི་གང་ཟག་གིས་བསྔོ་བའོ། །གཉིས་
པ་ནི། དུས་ཀྱི་སྒོ་ནས་འདས་མ་འོངས་ད་ལྟ་གསུམ་གྱིས་བསྡུས་པའི་དགེ་བ། རྟེན་
གྱི་སྒོ་ནས་ལུས་ངག་ཡིད་གསུམ་གྱིས་བསྡུས་པའི་དགེ་བ། ངོ་བོའི་སྒོ་ནས་རྒྱུ་བསོད་
ནམས་ཀྱི་ཚོགས་དང་འབྲས་བུ་ཡེ་ཤེས་ཀྱི་ཚོགས་གཉིས་ཀྱིས་བསྡུས་པའི་དགེ་བ་
དང་། ཁྱད་པར་སྔོན་སོང་གི་དགེ་རྩ་གང་ཡིན་པ་དེ་སྐབས་འདིར་བསྔོ་བའི་རྒྱུ་
ཡིན་ནོ། །གསུམ་པ་ནི། བསམ་པ་དག་པ་ཚེ་འདིའི་ཀུན་སློང་གིས་མ་བསླད་པ།
རྒྱུ་དག་པ་སྡིག་དང་མ་འདྲེས་པ། ངོ་བོ་དག་པ་དམིགས་གཏད་དང་བྲལ་བའི་སྒོ་
ནས་དགེ་རྩ་རྒྱ་ཆེན་པོ་དང་། མཐར་ཐུག་པ་དང་རྣམ་པར་དག་པར་བསྔོ་བ་སྟེ།
དེ་ཡང་རྒྱ་ཆེན་པོ་གཞན་དོན་དང་། མཐར་ཐུག་པ་བླ་མེད་ཀྱི་ས་དང་། རྣམ་པར་
དག་པ་འཁོར་གསུམ་མི་དམིགས་པར་བསྔོ་བའོ། །འཁོར་གསུམ་ནི། ལྷའི་མེ་ལོང་
ལས། ཆེད་དུ་བྱ་དང་ཐོབ་བྱའི་ཡུལ།། བསྔོ་བྱ་བསོད་ནམས་རྣམ་གསུམ་མོ། །བློ་
ལ་སྣང་ཡང་ཞེན་དང་བྲལ། སྒྱུ་མའི་ཚུལ་དུ་རབ་སྦྱོར་བ། འཁོར་གསུམ་ཡང་དག་
བསྔོ་བའི་མཆོག །ཞེས་སོ། །དེས་ན་དུས་དང་རྣམ་པ་ཐམས་ཅད་རང་རྒྱུད་རང་གིས་
གདུལ། གཞན་གྱི་སྐྱོན་མི་བརྟགས་ཏེ། རྗེ་ཚེ་དབང་གི་ཞལ་ནས་ཀྱང་
། གདམས་
པ་མང་ཡང་རང་རྒྱུད་ཐུལ་བ་ཞིག་དགོས།། ཞེས་དང་། བོན་ཞིག་གིས། སྤྱིར་
སེམས་ཅན་སྐྱོན་གྱི་ཕུང་པོ་ཡིན། གཞན་གྱི་སྐྱོན་མི་བརྟགས་པར་རང་སྐྱོན་ངོས་
བཟུང་དགོས་གསུངས། དེ་བཞིན་དུ་གྲུབ་མཐའ་ལ་ཕྱོགས་རིས་མི་བྱེད། བན་
བོན་གཉིས་དཀོན་མཆོག་གསུམ་ལ་སྐྱབས་སུ་འགྲོ་བ། བྱང་ཆུབ་མཆོག་ཏུ་སེམས་
85



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསྐྱེད་པ། དེ་ལས་གཞན་ཡང་ལྟ་བ་བཀའ་རྟགས་ཀྱི་ཕྱག་རྒྱ་བཞི་ལ་སོགས་ཁས་
ལེན་པ་ལ་ཁྱད་པར་སྤུ་ཙམ་མེད་དེ། རྩེ་འབུམ་ལས། འདུས་བྱས་ཐམས་ཅད་ནི་
མི་རྟག་པའོ། །ཟག་པ་དང་བཅས་པ་ཐམས་ཅད་ནི་སྡུག་བསྔལ་བའོ། །མྱ་ངན་
ལས་འདས་པ་ཐམས་ཅད་ནི་ཞི་ཞིང་བདེ་བའོ། །བོན་ཐམས་ཅད་ནི་སྟོང་ཞིང་བདག་
མེད་པའོ། །ཞེས་འདི་བཞི་ཁས་བླངས་པ་ལ་ནང་པ་སངས་རྒྱས་པ་ཞེས་བྱ་ལ།
དེ་ལས་ལྡོག་པ་ཁས་ལེན་པ་ནི་ཕྱི་བ་མུ་སྟེགས་པ་ཡིན་ནོ། །འོན་ཀྱང་བོན་ཆོས་གཉིས་
ཁ་རང་ཟིན་ཡིན་པས་ན། བོན་པོས་བོན་བཞག་ནས་ཆོས་སྤྱོད་པ་ནི། རང་གི་ཁྱིམ་
གྱི་ཕུགས་ནས་རིན་པོ་ཆེའི་གཏེར་རྡོལ་བ་མ་མཐོང་བར་གཞན་ལ་ནོར་སློང་བ་དང་
འདྲ་སྟེ། དེ་འདྲ་དེ་ལ་ནི། བདག་ཅག་གི་སྟོན་པའི་ཞལ་ནས། བོན་པོ་བོན་མི་སྤྱོད་
པ་ནི་བདུད་ཀྱི་རིགས་ཡིན་ནོ། །དེ་ལ་ནི་སྨོད་ཅིང་བསྐུར་པ་བཏབ་ཀྱང་མི་འགལ་
ལོ། །ཞེས་གསུངས། དེ་བས་ན། བོན་ལ་བཤད་ཉན་དང་སྒོམ་སྒྲུབ་བྱས་པའི་མོད་
ལག རྒྱུད་གླུ་འཕྲེང་བས་དུལ་བ། བསམ་པ་དུང་བས་དཀར་བ། སྤྱོད་པ་དར་བས་
འཇམ་པ། ཟས་ནོར་གྱི་བསོག་འཇོག་བོར་བ། ཕྱིས་ཆུས་ཀྱི་འདོད་པ་སྟོར་བ།
ཉོན་མོངས་ཀྱི་ལྷག་རླུང་ཞི་བ། གཟུང་འཛིན་གྱི་མདུད་པ་གྲོལ་བ། ངར་འཛིན་
གྱི་འགོང་པོ་ཤི་བ། བདག་འཛིན་གྱི་རྟོད་ཕུར་བུད་པ། གཉིས་འཛིན་གྱི་རེ་དོགས་
བྲལ་བ། གར་བྱུང་ཐད་ཀར་ཆོད་པ་ཞིག་དགོས། དེ་ལྟ་བུ་དེ་ལ་བླ་མ་འམ། རྣལ་
འབྱོར་རམ། རྟོགས་ལྡན་ནམ། དགེ་སྦྱོར་བ་ཞེས་ཟེར་ཏེ་གཟུགས་ཅི་འདྲ་ཡང་
དགོངས་པ་སངས་རྒྱས་ཡིན་ཅིང་བླ་ཆེན་གྱིས། ལུས་སྤྲང་པོ་ལ་སངས་རྒྱས་ཀྱི་
དགོངས་པ་ཡོད་པ་དུག་པོའི་འོག་ན་སྟག་ཉལ་བ་འདྲ་བ་མང་པོ་མཐོང་གསུངས་
པ་ལྟ་བུའོ། །བོན་ལ་ཉན་བཤད་སྒོམ་སྒྲུབ་བྱས་བཞིན་དུ་སེམས་རྒྱུད་ཇེ་དྲེད་ལ་
སོང་ཞིང་། རྒྱུད་ཀོ་བ་རྒོག་པོ་ལས་གྱོང་། ཕྲག་དོག་སྡིག་སྲིན་ལ་འཇག་སྐྱེས་ཐུག་
186



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
པ་ལས་ཀྱང་ཐུ། རུ་ཏྲ་སྐྱེར་རྒོད་ཚེར་མའི་རྩེ་ལས་ཀྱང་རྩུབ། ཕྱོགས་རིས་ཁྲ་སྤྱང་
གིས་ཕྲུ་གུ་བཙའ་བ་ལས་ཀྱང་ཆེ། བརྩོན་འགྲུས་མོ་རྐང་ངན་གྱི་བལ་འདབ་ལས་
ཀྱང་ཉོབ། བཟོད་སྲན་རྨ་སོས་ཀྱི་ཤའུ་ལས་ཀྱང་སྙི། བྱམས་དང་སྙིང་རྗེ་ཤན་པ་
གྲི་ཐོགས་ལས་ཀྱང་ཆུང་། དྲེགས་པ་དང་གདུག་སེམས་རྒྱལ་འགོང་ཕོ་མོ་ལས་ཀྱང་
ཆེ། རང་ནོར་སྲོག་གི་ཁྲག་ཐིགས་དམར་པོ་ལས་ཀྱང་གཅེས། གཞན་ནོར་རྔམ་
སེམས་ཇག་པ་ཞགས་ཐོགས་ལས་ཀྱང་ཆེ། དད་པ་དང་དག་སྣང་མེད་པ་བདུད་
དང་སྲིན་པོ་ལས་ཀྱང་སྡུག་པ་རྣམས་ནི་དཀོན་མཆོག་གི་རྐང་འདྲེན་པོ། བླ་མའི་
བླ་བཙོང་པོ། །སེམས་ཅན་གྱི་དད་ལྡོག་པོ་ཟེར་ཞིང་། བོན་ཞིག་གིས། གདམས་
ངག་གོ་བཞིན་ཕྱིར་ཐུར་སོང་ན་རང་སྡུག་པའི་འདྲེ་ཡིན། དགེ་སྦྱོར་བཞག་ནས་
མི་ཆོས་བྱེད་ན་རང་ཕུང་བའི་འདྲེ་ཡིན། བསྒོམ་གྱིན་རྣམ་རྟོག་ཇེ་ཆེར་སོང་ན་རང་
རྒྱུད་བསྲེགས་པའི་འདྲེ་ཡིན། ཞེས་དང་། བདེ་བར་གཤེགས་པའི་བཀའ་དྲི་མ་
མེད་པ་ལ་བརྟེན་ནས་ཟང་ཟིང་གི་ནོར་ཚོལ་ན་ལོག་པའི་ལམ་ཡིན། ཡང་དག་པའི་
གདམས་ངག་གི་བརྒྱུད་ནས་ཟས་ནོར་གྱི་བསྙེན་བཀུར་འདོད་ན་ལོག་པའི་ལམ་
ཡིན། ཞེས་སོ། །དེ་བས་ན། བཤད་ཉན་བྱས་པའི་དོན་པོ་ཐོས་པའི་ཚིག་དོན་རྒྱུད་
ལ་སྦྱར་ནས་དགེ་སྡིག་བླངས་དོར་ལ་འབད་དགོས། དེ་ལ་ཡང་ཉིན་མཚན་དང་
གཞི་བྱེས་མེད་པར་དུས་ཐམས་ཅད་དུ་བརྩོན་འགྲུས་བསྐྱེད་དགོས་ཏེ། ཁྱུང་ནག་
ཞིག་པོས་སྒོམ་ཆེན་ཚོ་ཀུན་བྱེས་སུ་འགྲོ་བའི་དུས་བྱེས་ཡིན་སྙམ་པ་མ་བྱེད་པར་
བྱ་ཆའི་དགེ་སྦྱོར་མ་ཆག་པར་གྱིས་གསུངས། མདོར་ན་དགེ་སྦྱོར་བ་འཁོར་བ་བའི་
གསེབ་ཏུ་འདུག་ཀྱང་འཁོར་བའི་སྐྱོན་གྱིས་མ་གོས་པར་དངུལ་ཆུ་ས་ལ་བོར་བ་འདྲ་
བ་ཞིག་དགོས། དེ་ལྟར་མ་ཡིན་པ་ཁྲིད་ཁ་ཐམས་ཅ
་ཁ་ཐམས་ཅད་ཐོབ་དགོས་ཤིང་ཉམས་སུ་
མི་ལེན་པ་དེ་དག་བསྟན་པའི་ཆོམ་རྐུན་ཞེས་བྱ་ལ། ཁྱུང་ནག་ཞིག་པོས་ཀྱང་།
g



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མང་དུ་ཐོས་ཤིང་ཤེས་ཀྱང་རང་གི་སེམས་ལ་ཕན་མ་བཏགས་པ་འདི་ཡང་ཡི་རེ་
མུག །བླ་མའི་དྲུང་དུ་ཁས་བླངས་ནས་ཚུལ་བཞིན་མི་བྱེད་པར་སྤྱོད་པ་བབ་ཆོལ་
དུ་གཏོང་བ་འདི་ཡང་ཡི་རེ་མུག །ཅེས་གསུངས། དེ་ལྟར་འཁྲིད་ཡིག་དམར་མོ་
མཛུབ་ཚུག་ཅེས་བྱ་བ་མན་ངག་ཁྲིད་ཀྱི་ཡང་བཅུད། ཡེ་ཉིད་སྟོན་པའི་ཐུགས་རྒྱུད་
ཟབ་མོ་འདི་ཉིད་བདེར་གཤེགས་དགོངས་རྒྱུད་ཀྱི་བླ་མ་རྣམས་ཀྱིས་ཐུགས་ནས་
ཐུགས་སུ་དགོངས་པས་བརྒྱུད། དེ་སེམས་དཔའ་བརྡ་བརྒྱུད་ཀྱི་བླ་མ་རྣམས་ཀྱིས་
བརྡ་དང་ཐབས་ལ་བརྟེན་ནས་བརྒྱུད། དེ་གྲུབ་ཐོབ་སྙན་བརྒྱུད་ཀྱི་བླ་མ་རྣམས་
ཀྱིས་ཚིག་སྙན་ནས་སྙན་དུ་བསྒྲགས་ནས་བརྒྱུད། དེ་སྒྲ་བསྒྱུར་ལོ་ཙཱའི་བརྒྱུད་པའི་
བླ་མ་རྣམས་ཀྱིས་ཞང་ཞུང་གི་སྒྲ་བོད་སྐད་དུ་བསྒྱུར་ནས་བརྒྱུད། བོད་ཡུལ་དུ་རྐྱེན་
གྱིས་ནུབ་པའི་ཚེ་གཏེར་དུ་བྱོན་ནས་ཕྱིས་སྤྲུལ་པའི་གཏེར་སྟོན་གཤེན་གྱེར་རྨ་
དབྱིལ་སོགས་ཀྱིས་གཏེར་ནས་དྲངས་ནས་ལས་ལྡན་གྱི་སློབ་མ་རྣམས་ལ་བརྒྱུད།
དེ་ལ་དམ་པ་རི་ཁྲོད་པས་ཐུན་མཚམས་བརྒྱད་ཅུ་པར་བཀོད་ནས་འགྲོ་མགོན་བློ་
གྲོས་ཡན་ཆད་དགོངས་ཉམས་སུ་དྲིལ་ནས་བརྒྱུད། དེ་བློ་གྲོས་རིན་པོ་ཆེས་ཐུན་
མཚམས་སུམ་ཅུ་པར་བསྡུས་ནས་བྲུ་རྒྱལ་བ་ཡན་ཆད་དུ་ཟབ་མོ་སྙན་ནས་སྙན་དུ་
བརྒྱུད། དེ་བྲུ་རྒྱལ་བས་ཐུན་མཚམས་བཅོ་ལྔ་པར་བསྡུས་ནས་སྟག་གུ་ཉི་རྒྱལ་ཡན་
ཆད་དུ་ཉམས་བརྒྱུད་ཀྱི་ཕྲེང་བ་མ་ཆད་པར་གཅིག་ནས་གཅིག་ཏུ་བརྒྱུད། ཉི་རྒྱལ་
ནས་དཀར་ཁྲིད་དམར་ཁྲིད་གཉིས་སུ་ཕྱེས་ནས་དམར་ཁྲིད་འདི་ཡི་གེར་མ་བཏབ་
པར་དམ་པ་བློ་གྲོས་ནས་རྗེ་ཀུན་གྲོལ་ཡན་ཆད་དུ་རིམ་པར་བརྒྱུད། ཀུན་གྲོལ་རིན་
པོ་ཆེས་ཡི་གེར་བཏབ་ནས་གྲུབ་ཐོབ་ཤེས་རབ་བློ་ལྡན་དང་། རྒྱ་ཁ་རྟོགས་ལྡན་
ཤེས་རབ་གཡུང་དྲུང་གཉིས་ལ་བརྒྱུད། དེ་གཉིས་ཀྱིས་ཉམས་སུ་བླངས་པས་
དགོངས་པ་ཀློང་དུ་གྱུར། རྟོགས་ལྡན་ཤེས་རབ་གཡུང་དྲུང་གིས་རྗེ་ཀུན་གྲོལ་གྱི་
138



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ཡང་སྲིད་གསུམ་པ་བསྟན་འཛིན་རིན་ཆེན་གཙུག་ཕུད་ལ་བརྒྱུད་དམ་པ་དེས་ངོ་
སྤྲད་པ་ཙམ་གྱིས་རྟོགས་ཏེ་ཀུན་བཟང་དང་དབྱེར་མེད་དུ་གྱུར། དེས་སྙིགས་དུས་
ཀྱི་འགྲོ་བའི་མགོན་པོ་པད་སྤྲུལ་བསྟན་པ་དབང་རྒྱལ་ལ་བརྒྱུད། དེས་ཤར་རྫ་ཕྱུག་
མོ་དཔལ་རིའི་ཡང་དབེན་དུ་ལོ་ཉེར་ལྔར་བསྒོམས་པས་
པས་འཁྲུལ་རྟོག་གཞི་ལ་དག་
ནས་ནམ་མཁའ་ལྟ་བུའི་རྣལ་འབྱོར་དུ་གྱུར། དེ་ལ་འགྲོ་མགོན་ལྕང་ལུང་པའི་ཡང་
སྤྲུལ་མཁས་གྲུབ་གཡུང་དྲུང་བསྟན་རྒྱལ་གྱིས་ཞུས་ནས་དབེན་གནས་དཀར་ཡུ་
རྫ་ཁྲོད་དུ་ལོ་བཅུ་གཉིས་སུ་བསྒོམ་པས། སྣང་སེམས་དབྱེར་མེད་དུ་རྟོགས་ནས་
བསྟན་པའི་ཉི་མ་ལྟ་བུར་གྱུར། དེས་བདག་གི་རྩ་བའི་བླ་མ་ཀུན་སྤྲུལ་ལྔ་པ་རིག་
འཛིན་ནམ་མཁའ་གྲགས་པ་ལ་བརྒྱུད་དེ་རྟོགས་གྲོལ་དུས་མཉམ་དུ་གྱུར་ནས་དག་
སྣང་དང་ཡོན་ཏན་བསམ་དུ་མེད་པ་ལ་མངའ་བརྙེས། དམ་པ་དེའི་ཞབས་སུ་
བདག་གིས་གཏུགས་པས་སྔོན་འགྲོ་དངོས་གཞི་བཅས་ཀྱི་གདམས་ངག་མ་ལུས་པ་
བུམ་པ་གང་བྱོས་ཚུལ་དུ་གནང་ནས། བསྟན་འགྲོའི་དོན་ཅི་ནུས་སུ་སྒྲུབས་ཤིག་
གསུངས་བཞིན། བདག་གིས་ཀྱང་དབེན་པའི་གནས་སུ་སྒོམ་སྒྲུབ་ཅུང་ཟད་བྱས་
པས་དམ་པ་དེའི་དྲིན་གྱིས་ཁ་ཚུར་རང་ལ་སྐོར་ཤེས་པ་ཙམ་བྱུང་། དེ་ལྟར་བརྒྱུད་པ་
གསེར་གྱི་ཉག་ཐག་ལ་དམ་སེལ་གྱི་གཡའ་ཡིས་མ་གོས་པའི་གདམས་པ་ཟབ་མོ་འདི།
ལམ་མྱུར། སྒོ་ཡངས། བྱིན་རླབས་ཆེ། དེའི་ནང་ནས་ཀྱང་ངེས་དོན་གྱི་གདམས་པ་
འདི་རྣམས་ནི། མར་གྱི་ཡང་ཞུན། ཆང་གི་ཉིང་ཁུ་ལྟ་བུ་སྟེ། རྒྱུད་ལས། ལམ་དང་
ལམ་མི་འདྲ་བའི་གསང་སྔགས་ལམ།། ཡང་དག་ངེས་པར་མཐར་ཐུག་རྒྱལ་པོ་ཡིན།།
ཞེས་རང་གིས་ཉམས་སུ་ལེན་པར་ནུས་ན་ཚེ་གཅིག་ལ་སངས་རྒྱས་འགྲུབ་པར་གདོན་
མི་ཟ། དེ་བས་ན་འཇིག་རྟེན་ཚེ་འདིའི་བྱ་བ་ཐམས་ཅད་བཤོལ་ནས་དབེན་པའི་
གནས་སུ་རང་ཉིད་གཅིག་པུར་ཐེག་པ་ཆེན་པོའི་དོན་ཉམས་སུ་ལེན་པར་རིགས་སོ།།
】 89



，，་ ་
ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྒྱལ་བ་ཀུན་གྱི་བགྲོད་གཅིག་ལམ།།
མ་ནོར་ངེས་པའི་དམར་ཁྲིད་གཞུང་།།
འཇུག་པ་བདེ་ཕྱིར་དེའི་སྔོན་འགྲོ།།
བློ་དམན་ཕྱིར་དུ་གསལ་བར་བྱས།།
རྒྱལ་བའི་བཀའ་ལུང་གཏིང་ཟབ་རྒྱ་མཚོ་ཆེར།
རྣམ་གསུམ་ཤེས་རབ་གཟིངས་ཆེན་བ་དན་ཅན།།
ལྷག་བསམ་བཟང་པོའི་དྲི་བཞོན་གྱིས་བསྐྱོད་དེ།།
ལེགས་བཤད་དབྱིག་གཏེར་རྙེད་འདི་ཡོངས་ལ་སྦྱིན།།
འོན་ཀྱང་ཡང་དག་དོན་ལ་བལྟ་བའི་ཤེས་རབ་མིག།
ཇི་བཞིན་བདག་མ་ཐོབ་ཕྱིར་གཞུང་དང་འཛོལ་སྲིད་པས།།
འདིར་མ་བཤད་དང་ལོག་བཤད་ཧ་ཅང་ཐལ་བ་རྣམས།།
མཁྱེན་ལྡན་གང་མའི་སྤྱན་སྔར་གནོང་ཞིང་བདག་མཐོལ་ལོ།།
སྡེ་སྣོད་ཀུན་ལ་མཁྱེན་སྤྱན་པདྨའི་འདབ་ལྟར་རབ་ཡངས་པའི།།
དྲན་དབང་རྣམས་ལ་ཚུལ་འདིས་དགོངས་པ་ཆུང་ཡང་རང་འདྲ་ཡི།།
བློ་དམན་ཡོངས་ལ་ཕན་འདོད་ལྷག་བསམ་སྟོན་ཟླའི་ཁེངས་འཕྲོག་པས།།
རྒྱས་བསྡུས་འཚམས་པར་བཀོད་འདི་རང་དང་སྐལ་མཉམ་ཀུན་གྱིས་ལོངས།།
གང་ཞིག་མ་རིག་རྨོངས་པའི་ནད་ཀྱིས་ཟིན་པའི་འགྲོ་རྣམས་སྡུག་
90



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
བསྔལ་གསུམ་གྱི་ཟུག་རྔུས་མནར་བ་གང་།།
ཡོངས་སུ་སེལ་བྱེད་དྲང་ངེས་བོན་གྱི་ལོ་འབྲས་རབ་རྒྱས་
ལེགས་བཤད་སྨན་གྱི་སྡོང་པོ་འདི་བསྟེན་ནས།།
དོན་ཟབ་བཅུད་བཟང་ཐོས་དང་བསམ་པའི་ལྗགས་ལ་མྱང་བས་
ཉོན་མོངས་ནད་བརྒྱ་དྲུངས་ནས་འབྱིན་བྱེད་ཅིང་།།
རྣམ་གྲོལ་ཐར་པ་མཆོག་གི་ལང་ཚོ་རྒྱས་ཏེ་གཞན་ནད་སེལ་བའི་
སྨན་པ་མཆོག་ཏུའང་འགྱུར་བར་ངེས།།
ཚུལ་འདི་བླ་མའི་བཀའ་ཡིས་བསྐུལ་བ་དང་།།
རང་དང་རང་འདྲ་བློ་གྲོས་རྟུལ་རྣམས་ཀྱིས།།
དཔྱད་འཇོག་སྒོམ་པས་རང་རྒྱུད་སྦྱོང་བའི་ཚུལ།།
བདེ་བླག་ཉིད་དུ་རྟོགས་ཕྱིར་བཀོད་པ་ལགས།།
རྣམ་མཁྱེན་གོ་འཕང་མཆོག་ལ་འཇུག་པའི་ཐབས།།
ངེས་འབྱུང་བྱང་ཆུབ་སེམས་ལས་གཞན་མེད་ན།།
དེ་ཉིད་རྒྱུད་ལ་སྐྱེ་བའི་ཐབས་ཀྱི་མཆོག།
མཁས་པའི་ཁྱད་ནོར་འདི་ལས་གཞན་ན་གང་།།
དེ་ཡང་ཚིག་སྐམ་མཁོར་བ་ལ་འཆེས་ནས།།
དོན་གྱི་ཉམས་མྱོང་རྒྱུད་ལ་མ་སྐྱེས་པར།།
བྱང་ཆུབ་ཆེན་པོའི་འབྲས་བཟང་འཐོབ་འདོད་པའི།།
91



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རེ་འབྲས་མཁའ་དབྱིངས་ཆུ་སྐྱེས་ཕོན་པོ་བཞིན།།
སྙིགས་མའི་དུས་འདིའི་ཆོས་པར་ཁས་འཆེ་རྣམས།།
ཚེ་འདིའི་སོ་ཚིས་ཁོ་ན་ཙམ་ཞིག་ལས།།
ཡང་དག་དོན་དང་རྒྱང་ཐག་རིང་བ་འདི།།
བྱང་ཆུབ་གཞུང་ལམ་འདིར་མ་ཞུགས་པས་ལན།།
མཐོན་པོའི་ཁྲི་ལ་འགྱིང་བའི་སྟོན་ཆེན་རྣམས།།
ཕལ་ཆེར་ཆོས་བརྒྱད་གདོན་གྱིས་རྒྱུད་བརླམས་པས།།
ཚེ་འདིའི་རྙེད་བཀུར་དོན་དུ་འཐབ་པ་ཡང་།།
ལམ་བཟང་འདི་ལ་བློ་ཁ་མ་ཕྱོགས་སྐྱོན།།
དེ་ཕྱིར་དེ་ཡི་གནད་ལ་ངེས་བསམ་ནས།།
ཁ་བཤད་ཙམ་མིན་རྒྱུད་ལ་སྦྱོར་ཕྱིར་དུ།།
གཞུང་འདིའི་དགོངས་དོན་བརྩོན་པས་བཀྲོལ་བ་ལས།།
མཁས་པའི་སྙན་གྲགས་ཐོབ་འདོད་ཙམ་གྱིས་མིན།།
འདིས་མཚོན་བདག་གཞན་དུས་གསུམ་བསགས་པའི་དགེ།
ཐམས་ཅད་མ་ལུས་གཅིག་ཏུ་བསྡོམ་བྱས་ཏེ།།
མཁའ་མཐར་མཉམ་པའི་ལུས་ཅན་མཐའ་དག་པས།།
རྣམ་མཁྱེན་འཐོབ་ཕྱིར་མི་དམིགས་དབྱིངས་སུ་བསྔོ།།
92



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
བདག་ཀྱང་དེང་ནས་ཚེ་རབས་ཐམས་ཅད་དུ།།
མཚན་ལྡན་དཔོན་གསས་དམ་པས་རྗེས་བཟུང་མཐུས།།
སྡིག་བཅུ་ཡོངས་བྲལ་དགེ་བཅུ་ཕུན་ཚོགས་ནས།།
རྟག་ཏུ་ཉེས་པའི་དྲི་མས་དབེན་པ་དང་།།
རྣམ་དག་ངེས་འབྱུང་ཟབ་མོའི་ཞིང་ས་ལ།།
བྱང་ཆུབ་སེམས་གཉིས་མྱུ་གུ་ལེགས་འཁྲུངས་ནས།།
བླ་མེད་རྫོགས་བྱང་འབྲས་བུ་སྨིན་གྱུར་ཏེ།།
མཁའ་མཉམ་ལུས་ཅན་གསོས་སུ་འགྱུར་བར་ཤོག།
ཐར་འདོད་སྐལ་བཟང་སྐྱེས་བུ་བྱེ་བ་བརྒྱའི།།
རྣམ་གྲོལ་ལམ་གྱི་འཇུག་ངོགས་གསལ་བའི་སླད།།
གདམས་པ་འདི་ཡིས་ས་སྟེང་ཡོངས་ཁྱབ་ནས།།
སྲིད་མཐའི་བར་དུ་ཡུན་རིང་གནས་གྱུར་ཅིག།
ཞེས་རྫོགས་པ་ཆེན་པོའི་ཁྲིད་ཡིག་དམར་མོ་མཛུབ་ཚུག་གི་སྔོན་འགྲོའི་རྣམ་བཤད་བདེ་ཆེན་ཐར་པའི་
ལམ་བཟང་ཞེས་བྱ་བ་འདི་ནི། སྔ་སོར་འཇམ་མགོན་ཀོང་སྤྲུལ་རིན་པོ་ཆེའམ་འཆི་མེད་བསྟན་གཉིས་གཡུང་
དྲུང་གླིང་པའི་ཞལ་སྔ་ནས། རྒྱལ་དབང་སྤྲུལ་སྐུ་རྣམ་བཞིའི་རིང་ལུགས་ཟབ་མོས་མཚོན་བོན་བཀའ་གཏེར་
གྱི་བསྟན་པ་རྒྱས་པའི་གཉེན་དུ་འགྱུར་བའི་སྐྱབས་སྨོན་སྩལ་བ་དང་། ཉེ་བར་སྤྲུལ་པའི་གཏེར་ཆེན་དབལ་
ཁྱུང་མཆོག་སྤྲུལ་གསང་སྔགས་གླིང་པ་ནས་ཀྱང་བསྟན་པའི་བྱ་བ་དགོས་ཚུལ་གྱི་བཀའ་ཡི་ཅོད་པན་སྤྱི་བོར་
བཅིངས་པ་དང་། དེ་འཕྲལ་མཆོག་སྤྲུལ་གཡུང་དྲུང་ཚུལ་ཁྲིམས་བསྟན་འཛིན་སྙིང་པོས་གཞན་ཕན་གྱི་
ཐུགས་བསྐྱེད་རྒྱ་ཆེན་པོས་འདི་བཞིན་འབྲི་དགོས་ཀྱི་དཀའ་ཡང་ཡང་གནང་བཞིན། གཤེན་གྱི་ཀློག་པ་བ་
93



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཀྲ་ཤིས་རྒྱལ་མཚན་མིང་པས། ཤར་རྫའི་ཞིང་གི་དབེན་གནས་བདེ་ཆེན་རི་ཁྲོད་དུ་བརྩམ་པ་འདི་ཡང་།
འཆི་མེད་སྤྲུལ་སྐུ་རྣམ་བཞིའི་བསྟན་པའི་མཛེས་རྒྱན་དུ་གྱུར་ནས། འགྲོ་རྣམས་ཐམས་ཅད་མཁྱེན་པའི་གོ་
འཕང་འཐོབ་པའི་རྒྱུར་འགྱུར་བར་གྱུར་ཅིགཐ་ཚན་མུ་ཙུག་སྨར་རོ།།
༧ ༀ་སྭ་སྟི། རྣམ་དག་ཞང་བོད་མཁས་གྲུབ་བྱོན་རྣམས་ཀྱི། རྣམ་
དཀར་ལེགས་བཤད་དུ་མའི་ཡང་སྙིང་བཅུད།། རྣམ་གྲོལ་ལམ་བཟང་འགྲོ་
ལ་སྟོན་མཛད་རྗེ།། རྣམ་འདྲེན་རྒྱལ་བ་གཉིས་པ་ཤར་རྫ་པ།། ༧ གང་དེའི་
རྗེས་འཇུག་སྔ་ཕྱིའི་སྒྲུབ་གྲྭ་བས། གང་ཟག་མཆོག་དམན་ཡོངས་ལ་ཕན་པ་
དང་།། གང་དེའི་ལེགས་བཤད་རྒྱ་ཆེར་སྤེལ་བའི་པར།། གང་བསྐྲུན་བསྟན་
པ་རྒྱས་པའི་རྒྱུར་གྱུར་ཅིག །
ཅེས་རྔ་ཡུལ་དབེན་གནས་བསམ་གཏན་བོན་གླིང་དུ་གྲུབ་བོ། །



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ཕུ་སྲས་ཀེང་རྩེ་སྒྲུབ་ཐབས་ཁྲིགས་སུ་བསྡེབ་པ་ཤེལ་དཀར་
མེ་ལོང་ཞེས་བྱ་བ་བཞུགས་སོ།།
༄༅། ། རང་རིག་ཡེ་ཤེས་གཞོན་ནུའི་སྐུར་བཞེངས་པ།།
ཕྱ་སྲས་ཡིད་འོང་མཁྱེན་བརྩེ་སྒམ་པོ་ལྷའི།།
རྣམ་འཕྲུལ་རྗེ་བཙུན་ཁྲོ་ཚང་འབྲུག་ལྷ་ཞེས།།
གྲགས་པའི་དཔལ་དེས་དྲི་མེད་བློ་གྲོས་སྩོལ།།
ཀེང་ཙེ་ཕྱུ་ཡི་སྒྲུབ་ཐབས་ཟབ་མོ་ལས།།
གང་ཟག་བློ་གྲོས་དམན་པས་བདེ་བླག་ཏུ།།
ལག་ཏུ་ལེན་ཐབས་ཁྲིགས་སུ་བསྡེབ་པ་ལ།
རྗེ་བཙུན་སྒམ་པོས་གནང་བར་མཛད་དུ་གསོལ།
དེ་ལ་འདིར་ཁྲོ་ཚང་གིས་མཛད་པའི་ལག་ལེན་ལས། འདི་ལ་སྔོན་འགྲོ་དངོས་གཞི་རྗེས་ཀྱི་བྱ་བ་གསུམ་ལས། སྔོན་
འགྲོ་ལ་ཡང་བདུན་ཡིན་ཏེ། སེམས་བསྐྱེད་ལུང་ཐོབ་རྗེས་གནང་རྫོགས། བར་ཆད་བསྐྲད་དང་རྔོན་ཆ་བཀྱེ། མཎྜལ་
དཀྱིལ་འཁོར་བྲི་རྫས་བསོག །དོན་རྣམ་པ་བདུན་གྱི་སྔོན་དུ་འགྲོ། ཞེས་པས། དབང་ལུང་རྫོགས་པ་སོགས་སྔོན་
འགྲོའི་བྱ་བ་རྣམས་གཞུང་བཞིན་སྒྲུབ་པའོ། །དེ་ཉིད་ལས་ཐོག་མར་སྔོན་འགྲོ་ནི། རང་ཉམས་དགའ་བ་དབེན་པའི་
གནས་སུ། མཆོད་གཏོར་སྡེ་བརྒྱད་དང་གཞི་བདག་ལ་སྦྱིན་ནས། བསྙེན་སྒྲུབ་ལ་བར་ཆད་མ་བྱེད། ཅེས་བཀའ་བསྒོ་
ཚྭ་ཚྭ་ཉེའུ་འདོན་པ་ལ་སོགས་སྒྲིབ་སྦྱང་གི་བྱ་བ་ཅི་ནུས་ཙམ་བྱའོ། ཞེས་དང་། བཅའ་ཐབས་ནི་བཀྲ་ཤིས་པའི་ས་ནས་
ས་གཙང་མར་བློང་ལ། མཎྜལ་སྟེགས་བུ་མདའ་གང་གྲུ་བཞིའམ་གང་འཚམས་པར་བྱ། པདྨ་འདབ་བརྒྱད་པ་དབུས་
ཀྱི་ལྟེ་བ་དཀར་ཞིང་ཕྱོགས་བཞི་ཕྱོགས་ཚོན་མཚམས་བཞི་སེར། དབུས་ཀྱི་ས་བོན་ཧཱུྃཞིག་བྲིས། སྨན་དྲི་བཟང་གིས་
95



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བྱུག །ཅེས་པས་པདྨ་བཞི་དབུས་དང་ལྔ་ལ་ཧྲིལྔ་བཀོད་པ་དོན་གྱིས་ཐོབ་པའོ། ཕྱི་རིམ་སྒོ་དང་རྩིག་པ་སོགས་སྤྱི་མཐུན་
བྱའོ། དེ་ནས་ཤེས་རབ་རིལ་བུ་བྱ་ཐབས་ནི། ལག་ལེན་ལས། རིན་པོ་ཆེའི་སྣོད་དམ་ཁམ་སྡེར་རམ་སྣོད་གཙང་མ་གང་
རུང་དུ། ཤེས་རབ་རིལ་བུ་བཟང་དྲུག་འབྲས་བུ་གསུམ། དབང་ལག་ཙན་དན་དཀར་དམར། དུག་མ་ཡིན་པའི་མེ་ཏོག་
རྙེད་ཚད། ག་པུར་འདི་རྣམས་ལ་བ་དཀར་རམ་ར་དཀར་གྱི་འོ་མས་སྦྲུས་ལ། རིལ་བུ་བྲ་རིལ་ཆེ་ཤོས་ཙམ་བྱའོ། རིན་
པོ་ཆེ་བདར་ལ་དབུས་སུ་ཤེས་རབ་ཀྱི་རྟེན་དུ་བཞག །ཅེས་དང་། རྟེན་རྫས་གི དེ་ཉིད་ལས། ཕྱུ་ཡི་སྐུ་ཙཀ་ལིའམ་
བྲིས་སྐུ་ཡོད་ན་བུམ་པའི་ཁར་བཞུགས་སུ་གསོལ། གཟུངས་ཐག་དཀར་པོ་ལ་སྨན་གྱིས་བྱུག་པ་གཙང་མ་བཏགས།
ཞེས་དང་། སྒྲུབ་ཐབས་ལས། དཀྱིལ་འཁོར་ལས་བཞི་གང་བསྒྲུབ་བྲི། ཤེས་རབ་ཞི་བ་རྒྱས་པ་ཚེ། དབང་ནི་ནོར་ལ་
བགེགས་འདུལ་ནི། དྲག་པོའི་ལས་སུ་ཤེས་པར་བྱ། སྒྲུབ་པའི་རྫས་ཀྱང་རྣམ་པ་བཞི། སྐྱོབ་དང་ཡན་ལག་ལ་སོགས་
པར། གཞི་རྫས་སྨན་རྣམས་གཞིར་བྱས་ལ། ཀ་ར་བུ་རམ་སྦྲང་རྩིདང། དུག་མིན་མེ་ཏོག་ཚོགས་ཚད་རྣམས། བ་དམར་
ར་དཀར་འོ་མས་སྦྲུས། རིལ་བུ་རི་བོང་རིལ་མ་ཙམ། བརྒྱ་དང་རྩ་བརྒྱད་གྲངས་སུ་བསྒྲིལ། ཙན་དན་དཀར་དམར་
ཆུ་དག་དང་། ག་བུར་ཆུ་ཡིས་ཧི༔ རེ་བྲིས། རིལ་བུ་རིན་ཆེན་དུང་ཕོར་རམ། ཡང་ན་དངུལ་སྐྱོག་མཁར་ཕོར་བླུག །
གཟུངས་ཐག་དར་དཀར་སྐུད་པའི་བྱ། ཞལ་ཁེབ་དར་དཀར་བླ་བྲེ་དབུབ། དཀྱིལ་འཁོར་དབུས་སུ་བཀོད་པར་བྱ།
སྐྱོབ་ལ་ཀྱི་རི་དཔེ་ཆུང་བཞིན། བྲིས་ལ་ཁ་རྒྱན་གསེབ་ཏུ་བཞག །ཅེས་དང་། ཡང་། དེ་ནི་ཞི་བ་ཤེས་རབ་རྫས། རྒྱས་པ་
ཚེ་རུ་སྒྲུབ་རྫས་ནི། རིན་ཆེན་བུམ་པ་གཙང་མ་རུ། སྨན་ལྔ་སྤོས་སྣ་སྙིང་པོ་ལྔ། འབྲུ་སྣ་ལྔ་དྲུག་རིན་ཆེན་ལྔ། ཆུ་གསུམ་
ལུ་མ་མིག་གི་ཆུ། རིན་ཆེན་བུམ་པ་གཙང་མ་རུ། སྐྱོབ་ལ་འབྲས་བུ་རྣམ་གསུམ་དང་། དབང་ལག་ཅང་ཞི་ར་མཉེ་དང་།
ཚེ་བཤོས་ཚེ་ཆང་ཚེ་མདའ་དང་། དེ་ཡི་རྫས་རྣམས་ཚོགས་པར་བྱ། སྔགས་ཏེ་རྒྱ་ཤུག་དཀར་པོའམ། བལ་ལུ་དཀར་པོས་
ཁ་རྒྱན་གཟུག། འཁོར་ལོ་ཁ་རྒྱན་གསེབ་ཏུ་བཞག །གཟུངས་ཐག་མགུལ་ཆིང་དར་དཀར་གྱིས། རབ་ཏུ་མཛེས་པར་
བརྒྱན་པར་བྱའོ། ཡན་ལག་མཆོད་རྫས་སྤྱིར་གཅིག་གོ །དབང་ལ་ནོར་རྫས་སྒྲུབ་པའི་རྟེན། ཕྱུག་པོ་བདུན་གྱི་ཞིང་ས་
དང་། ལག་ནས་བྱུང་བའི་ནོར་རྫས་དང་། ཁྱད་པར་གྲོང་བདུན་ནས་དང་ནི། ཕྱུག་པོ་མིང་ཅན་གཡང་ཅན་གྱི། ཁྲུབ་
བྱང་མེ་ལོང་གོས་སྣ་སོགས། རིན་ཆེན་སྣ་ལྔ་དར་སྣ་ལྔ། རྟ་ཕྱུགས་གྲགས་པ་ཅན་གྱི་སྤུ། སྟོང་ལུག་བལ་དང་བརྒྱ་འབྲིའི་
སྤུ་ དར་ཟབ་ལ་སོགས་ཅི་འབྱོར་རྣམས། གཡང་ཁུག་གཙང་མའི་ནང་དུའམ། ཡང་ན་སྲེ་མོང་རླུད་བུར་བླུག །ཕྱུ་མདའ་
196



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
བྱ་རྒོད་མེས་མ་བཞུར། བུ་བདུན་ཕ་ཡིས་མདེའུ་སྦྱོར། དེ་ལ་དར་དམར་བཏག་ནས་ནི། དེ་ཡི་མགུལ་དུ་རྫས་རྣམས་
བཏགས། གཡས་ནས་གཡང་ཆའི་རྟེན་ཁར་གཟུག། །ཕྲུ་ཚེའི་བུམ་པ་གཙང་མ་རུ། སྨན་སྣ་སྤོས་སྣ་སྙིང་པོ་དང་།
འབྲུ་སྣ་རིན་ཆེན་ལྔ་ལ་སོགས། གཡུ་ཕུད་སྦྱར་ལ་ནང་དུ་བླུག །ཁ་རྒྱན་མགུལ་ཆིང་གཟུངས་ཐག་སོགས། བུམ་པ་
མཚན་ཉིད་ལྡན་པར་བཅའ། མཆོད་པ་སོགས་ནི་ཅི་འབྱོར་བཤམས། དེ་ནི་ནོར་རྫས་སྒྲུབ་པའི་རྟེན། དྲག་པོ་བགེགས་
འདུལ་རྫས་དག་ནི། དཔའ་བོ་བདུན་དང་ཁྲག་སྣ་ནི། ཕུག་རོན་ཕྱི་བ་མ་གཏོགས་པའི། གཙང་ཁྲག་བཙོས་ཁྲག་ལ་
སོགས་རྣམས། རྒྱ་རུའམ་ནི་གླང་དམར་རྭ། དེ་ཡི་ནང་དུ་ཆ་མཉམ་བླུག །ཀྱི་རི་བཅའ་ལ་གཟུངས་ཐག་བྱ། མཆོད་
རྫས་ལ་སོགས་སྤྱི་དང་མཐུན། དལ་གྱི་ཤར་དུ་པོ་ཏི་དང་། བྱང་དུ་ན་བཟའ་ནུབ་སྤྱན་གཟིགས། ལྷོ་རུ་ལྷ་ཞལ་ཕྲུ་
མདའ་བཞག །དེ་རྣམས་ལས་བཞི་སོ་སོ་ཡི། རྫས་དང་བཅའ་གཞིའི་རིམ་པའོ། སྤྱི་དྲིལ་སྒྲུབ་ན་གཞུང་བཞིན་དུ། རྫས་
རྣམས་ཕྱོགས་བཞི་དབུས་ལྔར་བཀོད། གཟུངས་ཐག་ལྔ་བཏགས་གཅིག་ཏུ་དྲིལ། མཆོད་པའི་རྣམ་པ་འབྱོར་ཚད་
བཤམས། དར་ཟབ་རྒྱུན་དང་བླ་བྲེ་དབུག ཅེས་གསུངས་པ་ལྟར་འཛོམ་པར་བྱའོ། གཞན་ཡང་ཀྱི་རི་དཔེ་ཆུང་བཞིན་
དུ་བྲིས་ལ་བུམ་པའི་ཁར་བཞག་གོ །བརྗེདའདྲེ་བཀར་བ་ཡིག་ཆུང་ལས། བརྗེད་འདྲེ་མནན་པ་ལལིངྒབྲི་བ་ནི བརྗེད་
འདྲེ་མ་ར་ཡ་ནན་ཨུཏྱཱ་ཡ་ཕཊ༔ ༔ ཅེས་པས་བསྐོར། གྲུ་གསུམ་ནང་དུ་བཅུག །རྩང་དམར་ནག་ཉི་ཤུ་རྩ་གཅིག་གིས་
བསྐོར། དུས་གསུམ་དུས་དྲུག་ཏུ་འགུག་གཞུག་སྤྱི་དང་མཐུན། རང་ཉིད་བགེགས་འདུལ་གྱི་ཀོང་ཙེ་
ཁྲོ་བོའི་ཆ་ལུགས་ཅན། གཡས་རལ་གྲི་དང་གཡོན་སྡིག་མཛུབ་སྦྱར་བ། འོད་ཟེར་
གནམ་ལྕགས་ཀྱི་ཕུར་པ་སི་ལི་ལི་འཕྲོས་པས། བགེགས་དང་ལོག་འདྲེན་བརྗེད་འདྲེ་
ཐམས་ཅད། ཉེ་བརླག་མེད་པར་བསྲེགས་པར་བསམ་ལ། བཀུག་གཞུགས་དྲག་པོ་བྱ། ཐང་
སྐམ་གྱི་ཐུན་གྱིས་བྲབ། བྲག་ཕུག་གམ་ཕུག་པ་ཁ་བྱང་ལྟས་ཉི་མ་མི་མཐོང་སར་བཞག་ཅིང་བྲུབ། བགེགས་འདུལ་བསྙེན་
པ། བསྭཱ་ཨོཾ་ཀརྨ་ཀྲོ་ཏ་ཀ་ན་ཀམ་ཤ་ཀི་ཤ་ཀི་པྲ་ཤག་ཚལ་ཀ་རྦ་རྦད། ཨ་ཏི་དུ་ན་ལི་
ཏྲི་ཏི་ཧཱུྃ་ཕཊ༔ ཀྱིས་སྔགས་ལ་བྲབ། བྲུབ་ཁུང་ནང་དུ་ཐལ་འཇིམ་མི་གཟུགས་ནང་དུ་ལིང་ག་གཞུག །ཡང་
ན་འབྲུ་ནག་གི་ངར་མི་མཛུབ་གང་བྱས་པའི་སྙིང་ཁར་དུག་དགུ་དང་མཉམ་པོར་གཞུག །འགུག་གཞུག་བྱ་ལ་ཁ་སྦུབ་
ནས་མགོ་ནུབ་ཏུ་བསྟན་ལ་མནན། རྩང་རྣམས་ཐོག་ཏུ་རྒྱ་གྲམ་དུ་བཙུག །དེའི་སྟེང་དུ་རྡོ་རྗེ་རྒྱ་གྲམ་དང་རི་རབ་བྲིས་
7



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་མནན་བྲོ་བརྡུང་ངོ༌། །ཞེས་སོ། །སྒྲུབ་གཏོར་ནི་ཞལ་གདམས་ལས། གཏོར་མ་ཞི་རྒྱས་དབང་དྲག་ནི། གཏོར་གཞོང་
ལེགས་པའི་ནང་དུ་ཟླུམ་པོ། །དེའི་སྟེང་གྲུ་བཞི། དེའི་སྟེང་ཟླ་གམ། དེའི་སྟེང་གྲུ་གསུམ། དེའི་དབུས་ཅོག་ཟླུམ་པོ་རྩེལ་
མར་གྱི་རལ་གྲི་བཏགས། ཤར་ཟླུམ་པོ་བྱང་གྲུ་བཞི་ནུབ་ཟླ་གམ་ལྷོར་ཟུར་གསུམ། མར་རྒྱན་ནི་ཀུན་ལ་མར་གྱི་མེ་ཏོག་
པདྨའི་སྟེང་དུ་ནོར་བུ་འབར་བ་ལ་ཟུར་གསུམ་དུ་རིན་ཆེན་མེ་རིའི་རྒྱུན་པ་བསྒྲོན། སྒྲུབ་པའི་རྟེན་གཏོར་རོ།། ཞེས་
སོ། །མཆོད་པ་སོགས་མཛེས་པར་བྱ་སྟེ། རྒྱས་པར་གྲུབ་ཚེ་ཀློང་རྒྱུས་ལྟར་ཕྲིན་ལས་བཅོ་བརྒྱད་ཀྱི་ཁོག་དབུབ་ཅིང་
དེ་དང་ཀེང་ཙེ་སྒྲུབ་ཐབས་གཉིས་སྦྲགས་པ་གཞུང་གི་དགོངས་དོན་ཡིན་འདུག་པས་ལག་ལེན་གཞན་དུ་བཞུགས་པ་
དེ་ལྟར་བྱའོ། འདིར་རྒྱུན་ཁྱེར་ལྟ་བུར་བྱས་ཏེ་ཕྲིན་ལས་སྟབས་གཅིག་ཏུ་བཀོད་པ་ལ། བྱམས་མ་ནས་མཁོ་ཆ་བླངས་
ན་རྗེ་བཙུན་གྱི་གཏེར་དང་སྙན་བརྒྱུད་ནང་ཚན་མཐུན་པས་མི་འགལ་སྙམ་ནས་དེ་ལྟར་བཀོད་པ་ལ། ༧ དང་པོ་ས་
སློང་བ་ནི་བྱམས་མའི་ཆོག་ཁྲིག་ལས། ཨེ་ས་ཆེན་ཀུན་ལ་མངའ་མཛད་པ། ས་ཡི་ལྷ་མོ་གསེར་
མདོག་མ།། གཡས་ན་ཡིད་བཞིན་ནོར་བུ་བསྣམས།། གཡོན་ན་གསེར་གྱི་བུམ་པ་
འཛིན།། གསེར་གྱི་ཕག་མོའི་ཁྲི་ལ་བཞུགས།། ལྷ་མོ་ཁྱེད་ལ་ཕྱག་འཚལ་མཆོད།།
ཕོ་བྲང་གཞལ་ཡས་སྒྲུབ་པ་ལ། ས་ཡི་ལྷ་མོས་བཀའ་མ་བཀྱོན། ན་མོ་གླིང་བཞི་བྱིངས་
ན་གནས་པ་ཡི། ས་བདག་ཀླུ་གཉན་འཁོར་བཅས་ལ། རིན་ཆེན་གཏེར་མཆོད་འདི་
འབུལ་གྱིས། དེ་རིང་ས་འདི་སྩལ་དུ་གསོལ། ཞེས་དཀར་གཏོར་འབུལ་ལོ། །དེ་ནས་རྐོ་ཞིང་བརྡུང་
སྟེ། ཨོཾ་དུས་གསུམ་བདེར་གཤེགས་ཐུགས་རྗེ་ཡིས།། རིན་ཆེན་གསེར་གྱི་ས་ག་
ས་གཞི་འདི།
གཡུང་དྲུང་གདན་དུ་བྱིན་བརླབས་པས།། ཕོ་བྲང་གདན་དུ་བཞུགས་སུ་གསོལ།།
དེནས་ཆག་གདབ་ནི་རྣམ་དག་ལས། མི་འགྱུར་དབྱིངས་དཀྱིལ་ཡེ་ནས་དག་པ་ལ། སྒྱུ་མ་མཛེས་
པའི་ཆག་ཆག་མི་འཚལ་ཏེ།། བདག་དང་མཐའ་ཡས་སེམས་ཅན་ཐམས་ཅད་ཀྱི།།
ཉོན་མོངས་རི་གྲིབ་འདྲ་བ་བསལ་བའི་ཕྱིར། བརྟན་བརྗིད་མཐོ་བའི་རི་རབ་ལས།
བབ་པའི་ཆུ་དང་སྐྱེས་པའི་ཚན།། མེ་ཏོག་སྤོས་སྦྱར་ཆག་གདབ་པས། དབྱིངས་ཀྱི་
དཀྱིལ་འཁོར་ཡེ་ནས་དག་པ་བཞིན། འདུས་བྱས་དཀྱིལ་འཁོར་དེ་རིང་གསལ་གྱུར་
【98



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ཅིག །ༀ་ན་མ་ཨ་དཀར་གཤའ་ཡ་ནི་ས་ལེ་སང་ངེ་སྭཱཧཱ༔ དེ་ནས་ཐིག་གདབ་སྟེ་རྒྱུད་ལྟར།
དིང་གི་སྟོན་པ་གཤེན་རབ་ཐུགས་རྗེ་ཡིས།། མཐའ་ཡས་འགྲོ་དྲུག་སེམས་ཅན་ཉོན་
མོངས་ལ། ཐུགས་རྗེས་དབྱིངས་སུ་བཟུང་ཞིང་དྲངས་བའི་ཕྱིར།། མི་འགྱུར་རྣམ་
དག་དབྱིངས་ཀྱི་དཀྱིལ་འཁོར་ལ།། གསལ་བ་འོད་ཀྱི་ཐིག་ཆེན་འདི་འདེབས་ཀྱི།།
ཐིག་ཐག་དཀར་པོ་དྲི་མེད་འོད་ཟེར་འདི།། འཁྲུལ་མེད་བློ་གསལ་ཕྲིན་ལས་ཀུན་ལ་
མཁས།། ཀུན་ལ་བྱམས་སྙོམས་གདུང་བ་ལྷ་ཡི་བུ། སྲས་མཆོག་ཁྱོད་ཀྱི་ཐིག་ཐག་སྣེ་
དྲོངས་ལ། ཀེང་ཙེ་ཕུ་ཡི་ཐུགས་ལས་བྱིན་གྱིས་རློབས།། མ་འདྲེས་གསལ་བའི་དཀྱིལ་
འཁོར་ཐིག་ཐོབ་ཅིག །ཨ་དཀར་དམར་སེར་ཡེ་ཡེ་སལ་སལ་ཤག་ཤག་འདུ་འདུ་
སྣཧཱ༔ ཞེས་གོང་དུ་བཤད་པ་བཞིན་དུ་ཐིག་ཚོན་དང་ས་བོན་བཀོད་པ་རྣམས་བྱའོ། དེ་ནས་སྟ་གོན་ནི། གཞའ་
ཚོན་བྲིས་ལེགས་ཡོངས་སུ་བཀོད་འདྲ་བའི། ཕོ་བྲང་ཡིད་འོང་ལྷ་ཡི་གཞལ་ཡས་
འདིར།། ཕུ་སྲས་ཀེང་ཙེ་ལན་མེད་ལ་སོགས་ཏེ། དུས་གསུམ་བདེར་གཤེགས་མ་ལུས་
འཁོར་དང་བཅས།། ནངས་པར་སྲི་ཞུའི་མགྲོན་དུ་སྤྱན་འདྲེན་གྱི།། དོ་མོད་སྟ་གོན་
ཙམ་ལ་བཞུགས་སུ་གསོལ། འདིར་ཅུང་ཟད་ཁོ་བོས་བསྟན་པ་ནི། གཞན་ཡང་སྒྲུབ་
པའི་རྟེན་རྫས་དང་། གཤེན་མཆེད་ཡོན་བདག་ལ་སོགས་པ།། ནངས་པར་དགེ་བའི་
ལས་སྤྱད་ཕྱིར།། དོ་མོད་སྟ་གོན་དག་ལ་བཞུགས་སུ་གསོལ། དེ་ནས་རྒྱན་དགོད་པ་ལ་བུམ་
པར་བུམ་རྫས་ལྡུག་ལ་གཟུངས་དང་སྙིང་པོ་བརྗོད་ཅིང་
། སྒྲུབ་རྫས་སོགས་འཛོམ་ནས། འོག་ནས་འབྱུང་བཞིན་མཚམས་
བཅད། ཁྲོ་རྒྱལ་གོང་འོག་གིས་གཙང་དག་བྱས་ལ་འགོད་དེ། ཆོག་ཁྲིད་ལ། བུམ་པ་རི་རབ་ལྷ་ཡི་གཞལ་
ཡས་ཁང་།། རྗེ་བཙུན་ཕྱ་སྲས་འཁོར་བཅས་ཕོ་བྲང་རྟེན། ལྷ་དང་ལྷ་མོའི་དཀྱིལ་
འཁོར་དམ་པའི་མཆོག །གཟི་བརྗིད་བྱིན་རླབས་དབང་དང་ལྡན་པར་བྱ།། བླ་མེད་
འབྲས་བུ་མཆོག་ཆེན་ཐོབ་གྱུར་ཅིག །ཅེས་ཁ་རྒྱན་དང་གཟུངས་ཐག་ལྡན་པར་བྱས་ལ་བཀོད་དོ། །
སྒྲུབ་རྫས་གཞན་རྣམས་དགོད་པ་ལ་ཁོ་བོས་ཅུང་ཟད་བསྣན་པ་ནི། གཞན་ཡང་དབང་དང་དངོས་གྲུབ་
199



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཞུ་བའི་ཕྱིར།། ཕུ་སྲས་སྒྲུབ་པའི་རྟེན་རྫས་ཕུན་སུམ་ཚོགས།། མ་ལུས་དཀྱིལ་འཁོར་
ཕྱོགས་མཚམས་བཀོད་པར་བགྱི། དབང་དང་དངོས་གྲུབ་རྟེན་དུ་བྱིན་གྱིས་རློབས།
ཞེས་རྟེན་རྫས་གཞན་རྣམས་བཀོད་པའོ། ༧ གཉིས་པ་དངོས་གཞི་ལ་དགུ་ཡོད་པ་ལས། དང་པོ་མཚམས་བཅད་
ཏིང་འཛིན་བྱེ་བྲག་སྒྲུབ་པ་ལ། རང་གི་ལུས་འདི་སྐད་ཅིག་ལག དབལ་གྱི་ཁྲོ་བོ་ཆེན་པོ་ནི། སྐུ་
མདོག་དཀར་པོ་འཇིགས་སུ་རུང་བ། གཡས་པས་ཤེས་རབ་རལ་ཀྱུ་ཕྱར་བས་
བགེགས་དཔུང་བརླག་པ། གཡོན་པས་སྡིག་མཛུབ་དྲག་པོ་མཛད་ནས་ནད་གདོན་
འཇོམས་པ། སྐུ་ལས་བསྐལ་པའི་མེ་དཔུང་འབར་བས་གདོན་བགེགས་བསྲེགས་
པར་བསྒོམ། ཚིག་བཤད་ཀློང་རྒྱས་ལྟར། ཁྲི་དུར་ཨ༔ ། དིང་གི་གཞལ་ཡས་གནས་མཆོག་
འདིར། ཕྱྭ་སྲས་ཀེང་ཙེ་སྒྲུབ་པ་ལ། བར་དུ་གཅོད་པའི་བགེགས་བྱེད་ཀུན།། གནས་
འདིར་འདུག་པའི་ས་མེད་ཀྱི།། ས་ས་སོ་སོར་ལ་འུར་བྱེར།། གལ་ཏེ་མི་འགྲོ་འདུག་
གྱུར་ན། ཁྲོ་ཆེན་རྔམས་པའི་ཞལ་ནང་དུ།། ཕྱེ་བས་ཞིབ་པར་བྱས་ལ་བསྟིམ། གདུག་
པའི་གཅན་གཟན་རྔམས་པའི་ཁར།། ཆུ་བས་སླ་བར་བྱས་ལ་བཏུང་། མཚེ་མདའ་
དབལ་གྱི་ཚྭ་ཚྭ་དག ཉུངས་དཀར་ཁྲོ་བོ་གསེར་བཙོ་འདི། སྐྱེས་ནི་རི་རབ་རྩེ་ལ་སྐྱེས་
བསྐྱེད་ནི་རྒྱ་མཚོའི་རླབས་ཀྱིས་བསྐྱེད། བརྔས་ནི་གྱད་ཆེན་རྩལ་གྱིས་བརྔས། གཡུ་
འོད་འབར་ལ་གསེར་འོད་འག། དྲག་རྩལ་དབལ་གྱི་ཕྱག་ཏུ་ཕུལ། ལོག་པར་འདྲེན་
པའི་བགེགས་རིགས་ལ། སྐྱེས་མཆོག་བདག་གིས་འཕངས་པའི་ཚེ། བར་ཆོད་བྱེད་
པའི་ཁྲོམ་བཤིག་ནས། བྱ་སྒྲོ་མེ་ལ་བསྲེགས་པ་བཞིན། དྲག་མ་རག་གཞོབ་དུ་གཏོང་།
སྔགས་ནི།། བསྭོ་ཨོཾ་ཀརྨ་ཀྲོ་ཏ་ཀ་ན་ཀམ། ཤ་ཀི་པྲ་ཤག་ཚལ་བ་ཀ་རྦ་རྦད།། ཨ་ཏི་དུ་
ན་ལེ་ཏྲི་ཏི་ཧཱུྃ་ཕཊ༔ ཅེས་བརྗོད་ལ་ཉུངས་ཀར་བྲིམ་མོ། །གཉིས་པ་སྐྱབས་སེམས་ལ། སྐྱབས་སུ་འགྲོ་བ་ནི།
ཀོང་ཙེའི་གཞུང་ལས། དུས་གསུམ་བདེར་གཤེགས་སྐུ་གསུམ་དང་། ཡེ་ཤེས་པ་དང་འཇིག་
རྟེན་པ། ཀུན་གྱི་བློ་གྲོས་ཡེ་རིག་སེམས། ཤེས་རབ་དང་མ་བསྐོ་བའི་སྒམ། སྲིད་པ་
200



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
གསུམ་གྱི་མིག་གཅིག་པོར།། བྱང་ཆུབ་བར་དུ་སྐྱབས་སུ་མཆི།། རིག་པ་ཆེན་པོའི་
དངོས་གྲུབ་ཏུ། ཡེ་ཤེས་སྤོབ་པ་དྲན་པ་དང་།། སྤྱོད་འཇུག་མི་བརྗེད་གཟུངས་ལ་
སོགས།། འཆད་རྩོད་རྩོམ་གསུམ་བློ་གྲོས་མཆོག །ཤེས་རབ་ཕུན་སུམ་ཚོགས་མཛ་
རྩོལ། ཞེས་བརྗོད་དོ། །སེམས་བསྐྱེད་པ་ནི། ལག་ལེན་ལས། ནམ་མཁའི་མཐས་ཁྱབ་སེམས་ཅན་
རྣམས། ཤེས་རབ་བླ་མེད་ཐོབ་ཕྱིར་དུ། བདག་གིས་ཀེང་ཙེ་བསྒྲུབ་པར་བྱ། མཆོག་
གི་ཤེས་རབ་སྩལ་དུ་གསོལ། ཞེས་བརྗོད་དོ། །གསུམ་པ་མངོན་རྟོགས་བསྒོམ་པ་ལས། བདག་བསྐྱེད་ནི།
གཞུང་ལས། སྐད་ཅིག་རང་ཉིད་ལྷ་ཡི་སྐུ། དཀར་གསལ་དུང་ཁྲུ་བུས་འདྲ་བའི།། སྙིང་
ཡང་ཤེལ་ལྟར་རབ་གསལ་བ།། པདྨ་གྱེས་འདྲའི་ཟེའུ་འབྲུ་ཅན།། དེ་སྟེང་དཀར་
གསལ་ཟླ་བ་བསྒོམ། དེ་སྟེང་རིག་པའི་ངོ་བོ་ནི། ཤེལ་དཀར་ལྟ་བུའི་ཧཱི ཞིག་བསམ།
དེ་ལས་འོད་ཟེར་ཡར་འཕྲོས་པས། བདག་དང་བདག་འདྲའི་མི་ཤེས་བསལ། ཚུར་
འདུས་འཁོར་འདས་ཤེས་རབ་བསྡུས། གཉིས་མེད་གོང་གི་ཧི ༔ ལ་ཐིམ།། འོད་ཞུ་
ཀེང་ཙེ་ཕྱུ་ཡི་སྐུ།། དཀར་གསལ་ཞལ་གཅིག་ཕྱག་གཉིས་པ། གཞོན་ནུ་སྐྱིལ་ཀྲུང་བྱིས་
པའི་ཚུལ།། ཞི་རྒྱན་བཅུ་གསུམ་གཞའ་ཚོན་གྱི།། ན་བཟའ་ཡོངས་སུ་རབ་བརྒྱན་
པའི།། ཨུད་དུ་འབར་བའི་ཐོད་རྡིང་ཅན། གཡས་པས་གསེར་གྱི་ཆག་ཤིང་ལ།།
གཡོན་པས་རིན་ཆེན་ཤེལ་ཕྲེང་བསྣམས། གསལ་ལ་རང་བཞིན་མེད་པར་བསྒོམ།།
ཐུགས་དཀར་དཀར་གསལ་ཡི་གེ་ཧཱི༔ དེ་ལས་འོད་འཕྲོས་དབྱིངས་ཉིད་ནས།། ཡེ་
ཤེས་སེམས་དཔའ་སྤྱན་དྲངས་བསྟིམ། སྤྱིའི་ཏིང་འཛིན་རིམ་པའོ།། བཞི་པ། མདུན་བསྐྱེད་རིམ་པ་
ནི སྐད་ཅིག་རང་ཉིད་ལྷར་གསལ་བ། ཐུགས་ལས་རྒྱུ་ལྔའི་ས་བོན་འཕྲོས། མདུན་
གྱི་ཕོ་བྲང་རྟེན་ལ་ཕོག །བཞུ་བརྟུལ་འོད་ཀྱི་འབྱུང་རིམ་ནི།། གོ་རིམ་བཞིན་དུ་ཆགས་
པར་བསྒོམ། དེ་སྟེང་འོད་ལྔའི་གཅིག་བསམ། དེ་གྱུར་ལྷ་ཡི་གཞལ་ཡས་ཁང་།
གསལ་ལ་རང་བཞིན་མི་དམིགས་པ། ཤར་དཀར་བྱང་ལྗང་ནུབ་དམར་བ།། ལྷོ་
20



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
•
ཕྱོགས་བཻཌཱུརྱ་ལས་གྲུབ།། རིགས་ཀྱི་རྟགས་བཞི་དག་གིས་བརྒྱན།། དབུས་ཕྱོགས་
ཤ་ར་ཀ་ནི་གསེར་ལས་གྲུབ། ཕོ་བྲང་ལྔར་བཅས་སྒོ་བཞིར་ལྡན།། འདོད་ཡོན་ཚང་
ཞིང་ཉམས་དགའ་བ། འོད་སྟོང་ལྡན་པའི་པད་སྡོང་དང་། གསལ་འཚེར་ཉི་ཟླའི་
གདན་ལྔ་བསྐྱེད།། རང་ཉིད་ལྷར་གསལ་ཐུགས་ཁ་ནས། ཧྲི༔ ལྔ་ཕོ་བྲང་ལྔ་ལ་
ཕོག །དེ་ལས་གསལ་བའི་འོད་ཟེར་ནི།། ཕར་འཕྲོས་སེམས་ཅན་སྒྲིབ་པ་སྦྱངས།།
ཚུར་འདུས་ཡི་གེ་འོད་དུ་ཞུ། དབུས་སུ་ཤེས་རབ་ཀེང་ཙེ་ནི།། དཀར་གསལ་ཞལ་
གཅིག་ཕྱག་གཉིས་པ།། ཆག་ཤིང་ཤེལ་ཕྲེང་གཡས་དང་གཡོན།། ཁྱེའུ་ཆུང་གཞོན་
ནུའི་ཚུལ་དུ་བསྒོམ། དེ་བཞིན་ཤར་གྱི་ཕྱོགས་སུ་ཡང་། ཕྲིན་ལས་ཀེང་ཙེ་གླེགས་བམ་
འཛིན། སེམས་དཔའི་ཚུལ་དུ་བསྒོམ་པར་བྱ།། ཕ་ཚེའི་ཀེང་ཙེ་མཉམ་བཞག་ལྡན།།
བུམ་པ་འཛིན་པ་སྲིད་པའི་ཚུལ། བྱང་གི་ཕྱོགས་སུ་རབ་ཏུ་བསྒོམ།། དབང་སྡུད་
ཀེང་ཚེ་ལྕགས་ཀྱུ་དང་། ནེའུ་ལེ་འཛིན་པ་ཕྲུ་རྗེའི་ཚུལ།། ནུབ་ཀྱི་ཕྱོགས་སུ་རབ་ཏུ་
བསྒོམ།། ལྷོ་ཕྱོགས་བགེགས་འདུལ་ཀེང་ཙེ་ནི།། རལ་ཀྱུ་སྡིག་མཛུབ་གཡས་དང་
གཡོན། ཁྲོ་བོའི་ཚུལ་དུ་བསྒོམ་པར་བྱ།། ཀུན་ཀྱང་རང་རང་རྒྱན་དང་ལྡན།། ཕྱག་
རྒྱ་ལྔ་ལྡན་མདུན་རྒྱབ་མེད།། གསལ་མདངས་མཛུམ་ལྡན་སེམས་ཅན་སྐྱོབས།།
གསལ་ལ་རང་བཞིན་མེད་པར་བསྒོམ།། རྒྱས་པ་སྤྲོ་ཚེ་སྤྱན་འདྲེན་ཕྱག་བཤགས་མཆོད་འབུལ་སོགས་
སྤྱི་འགྲེས་སུ་འདོད་ན། ལྔ་པ་སྤྱན་འདྲེན་ནི་གཞུང་གི་བསྟོད་པ་ནས་ལེན་ན་བྱིན་རླབས་ཆེ་བས་འདི་ལྟར་ཏེ། སྤོས་
དྲི་བཟང་གི་དུདཔ་ཕྱུང་ལའདི་སྐད་དོ། །ཨེ་མ་ཧོ། དབུས་ཕྱོགས་བདེ་བ་ཆེན་པོའི་ཕོ་བྲང་ནས།།
དཔལ་ལྡན་རྗེ་བཙུན་མཁྱེན་བརྩེ་སྒམ་པོ་ནི།། བདེར་གཤེགས་སྐུ་གསུམ་དོན་གྱིས་
ཚངས་པའི་ལྷ།། སྲིད་པ་གསུམ་པོ་ཡོངས་ཀྱི་སྤྱན་གཅིག་པོ། ཁམས་གསུམ་བསྐོ་བ
སྒམ་པོ་སེམས་དཔའ་ཆེ། སྐུ་མདོག་དཀར་གསལ་དྲི་མེད་ཤེལ་དཀར་འོད། གཡས་
གཡོན་ཆག་ཤིང་ཐུགས་དམ་ཤེལཕྲེང་བསྣམས། རིགས་བཞིའི་ཕྱི་སྲས་མ་ལུས་འཁོར་
202



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
དང་བཅས། མི་མངོན་གཡུང་དྲུང་དབྱིངས་ནས་འདིར་གཤེགས་ལ། མངོན་པར་
བྱང་ཆུབ་སེམས་ཀྱི་མྱུ་གུ་བསྐྱེད།། མ་རིག་མི་ཤེས་མུན་པའི་སྨག་རུམ་སེལརང་རིག་
ཡེ་ཤེས་གསལ་བའི་དངོས་གྲུབ་སྩོལ། ལས་དང་བག་ཆགས་སྡིག་དང་སྒྲིབ་པ་སོལ།།
བློ་གྲོས་གོ་རྟོགས་ཉམས་མྱོང་རྒྱ་ཆེན་སྟེར།། བཀའ་ལུང་རྒྱུད་སྡེ་བོན་གྱི་མངའ་དབང་
ཞུ། རྣམ་པ་ཐམས་ཅད་མཁྱེན་པར་བྱིན་གྱིས་རློབས།། ཤེས་རབ་རྣམ་དག་དཔལ་
གྱི་སྒྲོན་མ་ཐེགས། བར་ཆད་དགྲ་བགེགས་བདུད་དཔུང་ལོག་འདྲེན་ཟློག །འགྲོ་དྲུག་
ཁམས་གསུམ་འཁོར་བ་དོང་ནས་སྤྲུགས།། མི་མཐུན་རྐྱེན་དང་གློ་བུར་ཡེ་འབྲོག་
སོལ། ལོངས་སྤྱོད་འབྱོར་པ་ཚོགས་ཀྱི་ནོར་ཆར་ཕོབ། འཆི་མེད་གཡུང་དྲུང་ཕྱྭ་ཚེ་
བརྟན་པར་མཛོད།། བླ་མེད་ཐར་པ་མངོན་སངས་རྒྱས་གྱུར་ཅིག །ཅེས་བརྗོད་དོ། །དྲུག་
པ་ཕྱག་བཤགས་ལས། ཕྱག་འཚལ་བ་ནི། གཟུངས་བསྟོད་ལས། དུས་གསུམ་བདེར་གཤེགས་སྐུ་གསུམ་
དང་། ཡེ་ཤེས་པ་དང་འཇིག་རྟེན་པ། ཀུན་གྱི་བློ་གྲོས་ཡེ་རིག་སེམས།། ཤེས་རབ་དྭངས་
མ་བསྐོ་བའི་སྒམ། སྲིད་པ་གསུམ་གྱི་མིག་གཅིག་པོར།། སྒོ་གསུམ་གུས་པས་ཕྱག་
འཚལ་ལོ།། རིག་པ་ཆེན་པོའི་དངོས་གྲུབ་ཏུ། ཡེ་ཤེས་སྤོབས་པ་དྲན་པ་དང་། སྤྱོད་
འཇུག་མི་བརྗེད་གཟུངས་ལ་སོགས།། འཆད་རྩོད་རྩོམ་གསུམ་བློ་གྲོས་མཆོག །ཤེས་
རབ་ཕུན་སུམ་ཚོགས་མཛད་སྩོལ། ཞེས་ཕྱག་འཚལ་ལོ། །དེ་ནས་བཤགས་པ་ནི། ཁྲོ་ཚང་གིས་བསྟོད་
པ་ནས་བརྗོད་དེ། མི་ཤེས་མེད་པའི་ཡེ་ཤེས་ཅན། ཤེས་རབ་རྒྱལ་པོ་ལྷ་སྲས་ལགས། བདག་
ནི་མ་རིག་རྨོངས་པ་སྟེ། འཁྲུལ་པའི་སྤྱོད་པ་ཉེས་ལྟུང་རྒྱུས། ཡེ་རིག་འཆར་དུ་མི་
བཏུབ་པ། སྒྲིབ་པ་ཡིན་པས་འགྱོད་ཅིང་བཤགས། འགལ་བའི་སྐྱོན་སྒྲིབ་མ་ལུས་ཀུན།
མཐོལ་ལོ་བཤགས་སོ་དག་པར་མཛོད།། ཅེས་བརྗོད་དོ། །བདུན་པ་མཆོད་པ་ནི། རྗེ་བཙུན་ཉིད་ཀྱི་
ལུང་གིས་ཟིན་པའི་ཀློང་རྒྱས་ཀྱི་རྣམ་ལྔའི་སྔགས་ཚིག་སོགས་དོན་རྣམ་པ་ལྔའི་དབུལ་ཏེ། སྔགས་དང་ཏིང་འཛིན་གྱི་
བྱིན་གྱིས་བརླབས་པ་ནི། ཀློང་དྲུང་མུ་སྐྱིལ་ཡོངས་ཁྱབ་ཧཱུྃ། སྣོད་མཛེས་ཤིང་ཡིད་དུ་འོང་
203



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བའི་ནང་དུ། མཆོད་པའི་ཡར་སྟེགས་ལྷ་རྫས་ལས་གྲུབ་པའི་མར་མེ། བདུག་སྤོས།
ཚན་ཆབ། གསས་བཤོས། མེ་ཏོག་ལ་སོགས་མཆོད་པའི་སྤྲིན་ཚོགས་དཔག་ཏུ་མེད་
པར་གྱུར། ཚིག་བཤད་ཐར་
་ཐར་མདོ་ལྟར། ངོ་མཚར་རྨད་དུ་བྱུང་བ་ཡི།། གསལ་བ་འོད་
ཀྱི་མར་མེ་དང་།། དྲི་བདའ་སྤོས་ཀྱི་དུད་པ་དང་། གསོ་བསྐྱེད་རྩི་སྨན་མཆོད་པ་
དང་། ཞལ་ཟས་ལྷ་སངས་མཆོད་པ་དང་།། བཀྲ་གསལ་མེ་ཏོག་མཆོད་པ་དང་།།
བདུད་རྩི་རྣམ་ལྔའི་མཆོད་པ་འདི དང་པོ་ཡེ་མེད་སྟོང་པ་ལ། སྲིད་ནི་ཡེ་ཡོད་ཅུང་
ལས་སྲིད། ཆགས་ནི་ཕྲ་རབ་རྡུལ་ལས་ཆགས། བསྐྱེད་ནི་དྲོད་དང་རླན་ལས་སྐྱེད།།
གྲུབ་ནི་སྤྱི་མཐུན་ལས་ལས་གྲུབ། རྒྱུ་ནི་འབྱུང་བ་ལྔ་ལ་བརྟེན།། རྐྱེན་ནི་དད་པའི་
རྐྱེན་གྱིས་སྦྱར། འབུལ་ནི་ཀེང་ཙེ་ཕྱུ་ལ་འབུལ། དེ་ལྟར་ཚང་པའི་གཙང་རྫས་འདི།།
སྐྱོན་གྱི་སྡིག་སྒྲིབ་སྦྱང་བའི་ཕྱིར། ཡེ་མཁྱེན་ཐུགས་རྗེས་དགོངས་ལགས་ལ། བདུད་
རྩི་རྣམ་ལྔའི་མཆོད་པར་བཞེས། ཨ་དཀར་ཡོངས་འབར་སྤྱོད་ལམ་གསལ། འབར་
ལྡན་སྤྲོས་ཁྱབ་ཟེར་ལིང་གསལ།། མུན་གསལ་འོད་བཀྲམ་ཡོངས་རྒྱས་བདེ།། མུ་ཧེ་
སྤུངས་རམ་སྤྲོས་རྒྱས་ཁྱབ། བཀྲ་གསལ་ཀློང་རྒྱས་སྤྲོས་འབར་ལམ། འདི་ནས་མི་
རྟག་རིགས་དྲུག་ཁ་བརྒྱུད་ནས། དུག་ལྔའི་ལས་ཀྱི་འཕྲོ་མཐུད་དབང་བཙན་ནས།།
རིགས་དྲུག་བར་དོའི་གནས་སུ་སྐྱེ་སྲིད་ན།། རྣམ་ལྔ་མཆོད་པ་ཕུལ་བས་རིགས་དྲུག་
སྡུག་བསྔལ་ཞི།། མཆོད་པའི་མདངས་ཀྱིས་དབྱིངས་སུ་ཤུལ་དྲོངས་ལ།། གྲུབ་པ་
གཤེན་གྱི་གནས་མཆོག་ཁྱད་པར་ཅན།། ཡེ་མཁྱེན་སྒམ་པོ་བཞུགས་པའི་ཞིང་ཁམས་
སྤྱན་ལམ་དུ།། མི་ཤེས་རྨོངས་པའི་སྡུག་བསྔལ་རྒྱུན་ཆད་ནས།། ཤེས་རབ་མཆོག་གི་
སྦྱིན་པ་གཏོང་བར་ཤོག །དེ་ལྟར་ཕྱིའི་མཆོད་པའོ། ནང་གི་མཆོད་པ་ནི། ལུས་ཀྱིས་གུས་ཕྱག་ངག་
གིས་བསྟོད་ཚིག་བརྗོད། ཡིད་ཀྱིས་དད་མོས་དང་བཅས་སྒོ་གསུམ་འབུལ། སྐུ་
གསུང་ཐུགས་ཀྱི་དབང་དང་བྱིན་རླབས་དང་། གསང་གསུམ་ཡེ་ཤེས་བདག་ལ་སྩལ་
204



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
དུ་གསོལ།། གསང་བའི་མཆོད་པ་ནི། ལྟ་བ་གཞི་མེད་སྒོམ་པ་རང་གསལ་བ།། སྤྱོད་པ་རྣམ་
དག་འབྲས་བུ་ཡེ་ཐོབ་པའི།། རྟོག་མེད་ཤེས་རབ་ཡེ་ཤེས་མཆོད་པ་འབུལ། བླ་མེད་
ཕ་རོལ་ཕྱིན་པའི་དངོས་གྲུབ་སྩོལ།། དེ་ལྟར་མཆོད་པའི་རིམ་པའོ། མར་སྦྱིན་ནི། གཞུང་ལྟར། ཀ་ཡ་
ཨཀོཏྲི་ཏི་ནི་ཧཱུྃ༔ །དུ་རམ་དུ་རམ། ཏྲི་ནི་ཌི་ནི། སུ་བྷ་སུ་བྷ། ཤན་དྷེ་ཤན་དྷེ། ཤུདྡྷེ་
ཤུདྡྷེ། ཤོ་དྷ་ཤོ་དྷ། ཨ་དཀར་ཀཱ་ཡ་སལ་ལེ་སང་ངེ་ཡེ་སྭཱཧཱ། ལན་བདུན་བརྗོད། ཚིག་བཤད་
ནི། སྟོབས་མཆོག་ལྔ་ཡི་ཆང་བུ་འདི། དམིགས་མེད་འགྲོ་བ་ཡོངས་ལ་བསྔོ། བདེར་
གཤེགས་རྒྱ་མཚོའི་བྱིན་རླབས་ཀྱིས། ཀུན་ཚིམས་ཐར་པ་ཐོབ་གྱུར་ཅིག །བརྒྱད་པ་གཟུངས་
དང་སྙིང་པོ་ཧཱུྃ༔ སྒྲུབ་གསུམ་ལས། གཟུངས་ཀྱི་འཕྲོ་འདུ་ནི། གཞུང་ལས། རང་ཉིད་ལྷ་གསལ་སྙིང་ཀ་
རུ།། ཡེ་ཤེས་སེམས་དཔའ་གོང་ལྟར་བསྐྱེད།། དེ་ཡི་ཐུགས་དཀྱིལ་ཉི་ཟླ་དང་། པདྨ་
ཟེའུ་འབྲུ་བཅས་པ་ནི།། སྒྲུབ་པའི་ཀྱི་རི་ཅི་བཞིན་དུ།། དབུས་སུ་ཧཱི༔ གཅིག་ལངས་
པའི་ཚུལ།། འོད་ཟེར་དཀར་པོ་འཕྲོ་བར་བསམ།། གཟུངས་ཀྱི་ཡིག་འབྲུ་གཡས་
བསྐོར་ལས། འོད་ཟེར་སྒྲོ་ཕོན་གཅུས་འདྲ་འཕྲོས།། སྟོང་གསུམ་ཤེས་རབ་བློ་གྲོས་
དང་།། འཁོར་འདས་གཉིས་ཀའི་བཅུད་བསྡུས་ནས།། བདག་ལ་སིབ་སིབ་ཐིམ་
པར་བསྒོམ། ཞེས་བསྒོམལ་གཟུངས་ནི ཞང་ཞུང་སྐད་དུ། ཤེ་ཙུ་ཐ་ཡུད་ཝེར་ཞི་ནི། བོད་
སྐད་དུ། ཕྱྭ་སྲས་ཡིད་འོང་རྒྱལ་པོའི་གཟུངས། ལྷ་བུ་ཤེས་རིག་འབྱུང་གནས་ལ་ཕྱག་
འཚལ་ལོ། །དེ་ནས་གཟུངས་ནི། ན་མོ་དམུ་ར་སད་དོ་གྱེར་རོ་དེ་པ་ཧོ། དྲུང་མུ་སད་དོ་
གུ་དུན་ཧྲུན་ནོ།། ཨ་དཀར་སྤྲོས་འབར་ཉེ་ལོ་ཡོ་ནི་ཐོ་ཡེ་ས་ཏྲིག་སིདྷི། ཨ་ཡུ་ཤེ་ཙུ་པྲཛྙཱ་
ཧཱུྃ་ཧཱུྃ། སྤུངས་ཀྱིན་ཁི་ཁར་ཨམྦྷོ་སང་་
སང་སང་།། མུ་ཡེ་ས་ཏྲིག་སིདྡྷི་ནེ་ར་ཤེ་ཙུ་པྲཛྙཱ་ཧྲི་ཧྲི།
ཏ་ཐཱ་གྷ་ཏེ་བྷ་བ་ཛྷཱ་ན་ཝང་ཡ་འགུ་ཡེ་ས་ཏྲིག་སིདྷི་ཨརྱ་ཤེ་ཙུ་པྲཛྙཱ་ཛ་ཛ། བྷ་ཀི་ལིག་
མུན་ཨུ་བ་བྷ་དྷེ་ཧྲི་ཀ་དྷ་དྷུ་ཡེ་།། དང་ཀྱུག་ཧཱ་རཾ་ལོ་ཀི་ཏེ་ཙོ་ས་ཏཱ་པྲ་མ་ཐཱ་རི།། ཧ་
ར་ཧ་ར། ས་ཏྲིག་ས་ཏྲིག །བྷོ་དྷ་བྷོ་དྷ། མུམ་དྷི་མུམ་དྷི། བྷར་དྷ་བྷར་དྷ། སད་
205



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྨར་ཐ་ཙན་ཏྲ། པྲཛཱ་ཤེ་ཙུ་ར་ཡོ་ས་མ་ཡ། ཨ ཨཱི་ཧཱུྃ་ཀ་ཡ་ཨཀྟི་ཙིཏྟ་ཏྲི་ཏི་ནི་ཧཱུཾ།
དུ་རཾ་དུ་རཾ། ཏྲི་ཧྲི་ཁྲི་ནི། སུ་བྷ་སུ་བྷ། ཤན་དྷེ་ཤན་དྷེ། ཤུད་དྷོ་ཤུད་དྷེ། ཤོ་དྷ་ཤོ་
དྷ། ཨ་དཀར་ཀླུ་ཡ་སལེ་སང་ངེ་ཡེ་སྭཱཧཱ། གཟུངས་ཀྱི་གྲུ་ཟུར་མ་ཉམས་འདོན། བརྒྱ་རེའི་བར་དུ་
བསྟོད་པ་བྱ། ཞེས་པ་ནི། དུས་གསུམ་བདེར་གཤེགས་སྐུ་གསུམ་དང་། ཡེ་ཤེས་པ་དང་
འཇིག་རྟེན་པ། ཀུན་གྱི་བློ་གྲོས་ཡེ་རིག་སེམས། ཤེས་རབ་དྭངས་མ་བསྐོ་བའི་སྒམ།
སྲིད་པ་གསུམ་གྱི་མིག་གཅིག་པོ། ཕྱག་འཚལ་མཆོད་བསྟོད་གསོལ་འདེབས་ཀྱིས།།
རིག་པ་ཆེན་པོའི་དངོས་གྲུབ་ཏུ། ཡེ་ཤེས་སྤོབས་པ་དྲན་པ་དང་། སྤྱོད་འཇུག་མི་
བརྗེད་གཟུངས་ལ་སོགས།། འཆད་རྩོད་རྩོམ་གསུམ་བློ་གྲོས་མཆོག །ཤེས་རབ་
ཕུན་སུམ་ཚོགས་མཛད་སྩོལ། ཞེས་བརྗོད་ལ་བསྟོད། །ཕྱི་ལྟར་གཟུངས་ཀྱི་བཟླས་ལུགས་སོ། །ནང་ལྟར་
སྙིང་པོའི་བཟླ་ལུགས་ནི། སྐད་ཅིག་གཅིག་གིས་རང་ཉིད་ནི།། ལྷ་ཡི་རྣམ་པར་གསལ་བ
ཡི། སྙིང་ནི་ཤེལ་གྱི་གུར་ཁང་ལྟར།། གསལ་ལ་དྭངས་པ་ཞིག་གི་དབུས།། བློ་ཡི་པདྨོ་
གྱེས་པ་ལ། རིག་པའི་ཀུ་མུད་རྒྱས་པའི་སྟེང་། རྣམ་དག་བསིལ་ཟེར་ཟླ་བ་ཡིན། སྟེང་
དུ་ལྷ་ཡི་སྙིང་པོ་ནི། ཤེལ་གྱི་ཧི ༔ གཅིག་གསལ་བར་བསམ། དེ་ལས་འོད་ཟེར་ཕྱིར་
འཕྲོས་པས། བདག་གི་ལུས་ངག་ཡིད་གསུམ་གྱི། མ་རིག་མུན་པ་ཀུན་བསལ་ནས།
རང་ལུས་འོད་ཀྱི་ཕུང་པོར་གྱུར། ཕྱིར་འཕྲོས་འགྲོ་བའི་མི་ཤེས་བསལ། ཚུར་འདུས་
འཁོར་འདས་ཤེས་རབ་བསྡུས། གཉིས་མེད་གོང་གི་ཧྲི ༔ ལ་ཐིམ། དེ་གྱུར་ཀེང་ཙེ་
ཕྲུ་ཡི་སྐུ། ཞལ་གཅིག་ཕྱག་ནི་གཉིས་པ་ལ།། དཀར་གསལ་ཤེལ་གྱི་རང་བཞིན་ནི།།
གཉིས་མེད་མཉམ་བཞག་སྐྱིལ་ཀྲུང་བཅའ། སྐུ་ལ་གཞའ་བཟང་སིལ་མ་བརྙིལ།།
ཟེའུ་སྲོག་ཕྲེང་ཆུན་གདུབ་རྒྱན་དང་། མེ་ཏོག་ཕྲེང་བ་ཐོད་དུ་བཅིང་། གཡས་པས་
གསེར་གྱི་ཆག་ཤིང་ཐོགས།། སྣང་སྲིད་ཆག་ལ་འཇལ་བར་བྱེད།། གཡོན་པས་ཤེལ་
གྱི་ཕྲེང་བ་འདྲེན། ཡེ་སྲིད་གཏན་ལ་འབེབ་པར་བྱེད། དེ་ཡི་ཐུགས་དཀྱིལ་ཟླ་ཟེར་
206



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
དང་།། ཉི་མའི་དཀྱིལ་འཁོར་རྒྱས་པའི་སྟེང་།། ཧྲི༔ གཅིག་བཞེངས་ནས་བཞུགས་
པར་བསམ། ངག་ཏུ་རླུང་དབུགས་ཐུབ་ཚད་དུ། ཧཱི༔ རིང་འདོན་པའི་རང་བཞིན་ལས།། འོད་
ཟེར་དཀར་ལ་འཚེར་བ་འཕྲོས།། སྟོང་གསུམ་སྟོང་གི་འཇིག་རྟེན་གྱི། དུས་གསུམ་
བདེར་གཤེགས་ཤེས་རབ་དང་།། ཁམས་གསུམ་སེམས་ཅན་རིག་པ་རྣམས།། སྐད་
ཅིག་འོད་ཀྱི་ལྕགས་ཀྱུ་ཡིས།། བུང་བུང་བསྡུས་ནས་རང་ལ་བསྟིམ།། ཕྱྭ་སྲས་བློ་གྲོས་
དབང་པོ་ཡང་། གཉིས་མེད་སྤྱན་དྲངས་རང་ལ་བསྟིམ། རང་ཉིད་ཤེས་རབ་མངའ་
ཐོབ་ནས། བོན་དང་བོན་ལས་བྱུང་བ་ཡི།། ཤེས་རབ་རྒྱལ་པོར་གྱུར་པར་དམིགས།།
རིག་པའི་རང་དབང་ཐོབ་པར་བསམ། སྙིང་པོ་ནི། ཨོཾ་ཨ་པར་ཧ་ར་ཐེ་ཙུ་ཨ་བྷི་ཤུད་
དྷེ་མུ་ནི་ཨ་སད་གྱེར་ཧཱུྃ་ས་ཏྲིག་ཧྲི་ཧྲི་ཧྲི་སཱཧཱ། ཉེར་བཞི་རིག་པ་ཆེན་པོའི་སྔགས་འདི་ཤེས་རབ་
མཚན་མ་རྫོགས་བར་སྨྲ་བ་བཅད་ལ་བཟླས་སོ། ། དེ་ནི་ཞི་བ་ཤེས་རབ་ཏུ་སྒྲུབ་པའོ། ༧ །ཚེ་དང་ཤེས་རབ་ཟུང་འབྲེལ་
གྱི་སྒྲུབ་ཐབས་ནི ཨཱི་ཨ་ཡུ་ཧཱུྃ་ཧྲི་ ཙ་ཤེ་ཙུ་ཚེ་ཧཱུཾ་ས་ཏྲིག་ཁུ་ཡེ་ཧཱི༔ ཚེ་དང་ཤེས་རབ་ཟུང་འབྲེལ་
གྱི་སྙིང་པོ་འདི་རྒྱུན་དུ་བགྲང་བར་བྱའོ། །ཞེས་ཞལ་གདམས་ལས་གསུངས་སོ། །རྒྱས་པ་ཚེ་རུ་སྒྲུབ་པ་ནི རང་གི་སྤྱི་
གཙུག་ཏུ་ཕྱྭ་ཚེ་ཐམས་ཅད་ཀྱི་མངའ་བདག་ཀེང་ཙེ་ལན་མེད་སྐུ་མདོག་དཀར་པོ་
བྱིས་པའི་ཚུལ་ཅན། ཤེལ་གྱི་བུམ་པ་ཡེ་ཤེས་ཀྱི་བདུད་རྩིས་བལྟམས་པ་མཉམ་
བཞག་ཏུ་འཛིན་པར་བསྒོམ། ལ་ངག་ཏུ། ཨོཾ་ཨ་དཀར་སྤྲོས་འབར་ཉེ་ལོ་ཡོ་ནི་ཐོ་ཡེ་
ས་ཏྲིག་ཚེ་བྲོ་ཁུ་ཡེ་པྲི་ཏི་སིདྡྷི་ཨ་ཡུ་ཤེ་ཙུ་པྲཛཱ་ཧཱུཾ་ཧཱུཾ། ཞེས་གསོལ་བ་ལན་བདུན་བཏབ་ལ། ངག་
ཏུ ཧཱི༔ ཞེས་པ་དབུགས་ཀྱིས་ཐུབ་ཚད་བྱའོ། ཧཱི༔ རིང་འདོན་པའི་དུས་སུ། ཕ་ཡི་བུམ་ལྕེ་ནས་ཚེ་
ཡི་རྣམ་པ་འོ་མ་ལྟ་བུ་ངང་ཀྱུ་རུ་རུ་བྱུང་ནས།། རང་གི་སྤྱི་གཙུག་ཏུ་ཐིམ་པར་བསམ་
ཞིང་ནུས་ཚད་བྱའོ། ཐུན་འཇོག་པའི་དུས་སུ། ལྷ་སྤྱི་བོ་ནས་སྙིང་ཁར་བྱོན་པར་བསམ་
ཞིང་ཕྱག་རྒྱ་ཆེན་པོའི་ངང་ལ་བཞག །ནས་ཚེ་བརྟན་པའི་སྙིང་པོ་འདི་བཟླས་སོ། ། ཨོཾ་ཨ་ཡུ་ཧཱུྃ་
ཧྲི་ཛ་ཐེ་ཙུ་ཚེ་ཧཱུྃ་སྭཱཧཱ། ཞེས་བགྲང་ངོ༌། །དབང་སྡུད་ནོར་དུ་སྒྲུབ་པ་ནི། རང་ཉིད་བླ་མར་མོས་པའི་
207



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྤྱི་གཙུག་ཏུ། ཕྱྭ་སྲས་དཀར་པོ་འགྱིང་བག་ཅན། གཡས་ལྕགས་ཀྱུས་སྣང་སྲིད་
དབང་དུ་སྡུད་པ། གཡོན་ནེའུ་ལེ་ལས་ཕྱྭ་གཡང་གི་བང་མཛོད་དགོས་འདོད་ཀྱིས་
གང་བ་སྟེར་བར་བསྒོམ་ག མི་ནོར་ཟས་གསུམ་གང་འདོད་ལ་དམིགས་པ་གཏད་ལ་སྔགས་འདི་བཟླ་སྟེ།
ཨོཾ་ཤེ་ཙུ་ཧཱུྃ་ཧད་ཆུམ་གྷ་ཏ་མ་མོར་ཤག་ཧུར་ཐུམ་ཧྲི༔ ཛ་ལྷ་འདྲེ་དཔལ་གསུམ་སོགས་དམིགས་
བྱའི་མིང་བཅུག་། མི་ནོར་ཟས་གསུམ་ཙམ་དཀྲུག་ཁུ་ཡེ་ཧྲུན་ནོ་སཱཧཱ། ཞེས་སོགས་གང་འདོད་
བསྒྱུར་ཤེས་པར་བྱའོ། དྲག་པོ་བགེགས་འདུལ་དུ་བསྒྲུབ་པ། དཔེར་ན། རྒྱལ་བློན་འབངས་གསུམ་ནི། རང་གི་
ལུས་འདི་སྐད་ཅིག་ལ། དབལ་གྱི་ཁྲོ་བོ་ཆེན་པོ་ནི། སྐུ་མདོག་དཀར་པོ་འཇིགས་
སུ་རུང་བ། གཡས་པས་ཤེས་རབ་རལ་ཀྱུ་ཕྱར་བས་བགེགས་དཔུང་བརླག་པ།
གཡོན་པས་སྡིག་མཛུབ་དྲག་པོ་མཛད་ནས་ནད་གདོན་འཇོམས་པ་སྐུ་ལས་བསྐལ་
པའི་མེ་དཔུང་འབར་བས་གདོན་བགེགས་བསྲེགས་པར་བསྒོམ། ནད་གདོན་འཛོམས་པའི་
དྲག་སྔགས་ནི། བསྭོ་ཨཾ་ཀརྨ་ཀྲོ་ཏ་ཀ་ན་ཀམ། ཤ་ཀི་པྲ་ཤོག་ཚལ་པ་ཀ་རྦ་རྦད། ཨ་ཏི་དུ་
ན་ལེ་ཏྲི་ཏི་ཧཱུྃ་ཕཊ༔ ཅེས་བརྗོད་འདོད་གསོལ་ལ་སོགས་བརྗོད། རྩ་བ་ལས་བཞིའི་སྒྲུབ་པའོ། །བྱེ་བྲག་སྒྲུབ་
ཕྲན་གྱི་རིམ་པ་རྣམས་སྐབས་སུ་བབ་ཚེ་འདིར་ལེན་པར་བྱའོ། །གསང་བ་བཱི་ཡི་སྒྲུབ་པ་ནི། རང་ཉིད་ཕྱུ་སྲས་
ཀོང་ཙེའི་སྐུ།། རྒྱན་དང་ཆ་ལུགས་རྫོགས་པ་ནི། གསལ་ལ་རང་བཞིན་མེད་པར་བསྐྱེད།
དེ་ཡི་ཐུགས་ཀར་ཉི་གདན་དང་། དཀར་གསལ་ཟླ་བའི་གདན་ནི་བསྒོམ། དེ་སྟེང་
ཧི༔་གཅིག་བཞེངས་པར་བསམ། ངག་ཏུ་དྷཱི༔ཡི་རང་བཞིན་ལས། འོད་ཟེར་དཀར་
ལ་འཚེར་བ་ཡིས།། སྟོང་གསུམ་འདི་དང་གཞན་རྣམས་ཀྱི།། ཕྱི་ཡི་བཅུད་དང་ནང་
གི་བློ། །ཐམས་ཅད་བསྡུས་ཚུལ་ལྕགས་ཀྱུ་ཡིས།། རྫས་གཞན་བཟུང་ནས་བསྡུ་བ་
ལྟར། ཤེལ་དཀར་ཕྲེང་འདྲ་ཐིམ་པར་བསྒོམ། ཧཱུྃ༔ ཞེས་འཕྲག་པའི་ཐོས་ཙམ་ན་ས། དབུགས་
ཐོག་རེ་ལ་ཉེར་ལྔ་རེ། དེ་བཞིན་གང་ལྕོགས་བར་དུ་ནི། ཡང་ན་རླུང་བཟུང་ཡིད་བཟླས་སུ། ཞག་བདུན་ བར་དུ་བསྒོམ་
བའོ། །དགུ་པ་སྐུ་བསྟོད་པ་ནི། སྤྱི་བསྡུས་སུ་བསྟོད་པ་ཁྲོ་ཚང་གིས་མཛད་པ་ནི། ན་མོ་ཀོང་ཙེ་ཕྱྭ་ཡི་རྗེ།
208



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
སྟོབས་དབང་བློ་གྲོས་འབྱུང་གནས་ཁྱེད། འཇིག་རྟེན་འཇིག་རྟེན་འདས་པ་ཡི།།
ལྷ་དང་བདེར་གཤེགས་མང་པོ་ཡིས།། ཕྱོགས་བཅུ་ཀུན་ནས་བསྟོད་མོད་ཀྱང༌།།
རྨོངས་པ་བདག་ཀྱང་གུས་བཏུད་དེ།། ཉེ་བར་ཐུགས་རྗེས་འཛིན་མཛད་ཕྱིར།།
ཕྱག་འཚལ་དད་པས་རྗེ་བཙུན་བསྟོད།། མཚན་ལྡན་སྐུ་མཛེས་ཁྱེའུ་ཆུང་།། སྐུ་
མདོག་དཀར་གསལ་ཞལ་བཞད་མཛེས།། གཞོན་ཞིང་དར་རྒྱས་རྒྱན་དང་ལྡན།།
དབུ་རྒྱན་ཟེའུ་སྲོག་གཙུག་ཕུད་དང་།། མགུར་ཆུ་དོ་ཤལ་སེ་མོ་དོ། འགྲོ་བའི་གཙོ་
བོ་ཀུན་མཁྱེན་གྱི།། བསོད་ནམས་རྒྱས་པའི་རང་བཞིན་ནི།། ན་བཟའ་གཞའ་བཟང་
འོད་ཟེར་འཕྲོ།། གཙུག་ཕུད་མེ་ཏོག་དབུ་སྐྲ་བཤན།། ལོངས་སྐུའི་མཚན་དཔེ་གཟི་
མདངས་རྫོགས། པད་མོ་ཨུཏྤལ་ཀུ་མུད་ཏ།། ཟླ་བའི་དཀྱིལ་བཞུགས་གཞོན་མདངས་
ཅན། ཆག་ཤིང་སྣང་སྲིད་ཆག་འཇལ་ཞིང་།། མ་ནོར་དོན་ལ་ཐུགས་དམ་ཕྲེང་།།
སྒེག་ཅིང་འཛུམ་བག་རབ་ཏུ་མཛེས།། ཁམས་གསུམ་ན་ཡང་ཁྱེད་ལྟ་བུ།། ཡོན་ཏན་
ཚོགས་པ་དཀོན་པའི་སྐུ། ཧ་ཅང་མཁྱེན་པའི་ཤེས་རབ་ནི།། རྫུ་འཕྲུལ་སྤྲུལ་པ་ཀུན་
ལྡན་པ། སྲིད་རྗེ་འཕྲུལ་ཆའི་མངའ་བདག་པོ། མཁྱེན་རབ་བློ་ཡི་སྒྲོན་མ་སྟེ། ཡེ་
རྗེ་ཡེ་ཤེས་དཔལ་འབར་མཆོག །རིག་པ་གསལ་ལ་དྭངས་པ་ནི།། ཁ་རྗེ་ཕྱྭ་ཡི་སྟོབས་
དབང་བློ། །སྣང་སྲིད་སྣོད་བཅུད་མ་ལུས་པ།། མཁྱེན་ལྡན་ཁྱེད་ཀྱིས་བསྐོས་པའི་
ཕྱིར།། མི་ཤེས་མེད་པའི་ཡེ་ཤེས་ཅན།། ཤེས་རབ་རྒྱལ་པོ་ལྷ་སྲས་ལགས།། བདག་
ནི་མ་རིག་རྨོངས་པ་སྟེ། འཁྲུལ་པའི་སྤྱོད་པ་ཉེས་ལྟུང་རྒྱུས། ཡེ་རིག་འཆར་དུ་མི་
བཏུབ་པ། སྒྲིབ་པ་ཡིན་པས་འགྱོད་ཅིང་བཤགས། འགལ་བའི་སྐྱོན་སྒྲིབ་མ་ལུས་
ཀུན། མཐོལ་ལོ་བཤགས་སོ་དག་པར་མཛོད།། ཨེ་མ་དགེའོ་དགེ་བ་ཆེ།། བསོད་
ནམས་ཚོགས་ལ་ཡི་རང་ཞིང་།། གསོལ་བ་འདེབས་སོ་སྲིད་པའི་ལྷ།། བདག་གིས་
དམིགས་པའི་དོན་ཆེད་ནི། ཤེས་རབ་ཆེན་པོ་ཚད་མེད་པ། འཛིན་བློ་མ་སྒྲིབ་ཅིར་
209



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་གསལ། གོ་བློ་མ་འགག་དོན་དམ་རྟོགས།། གཉིས་མེད་རྟོགས་པ་རིན་པོ་ཆེ།།
མཆོག་གི་ཤེས་རབ་སྩལ་དུ་གསོལ།། མཚན་འགྱུར་ལྔའི་སྒོ་ནས་བསྟོད་པ་ནི་གཞུང་ལས། ཨེ་མ་ཧོ།
དབུས་ཕྱོགས་བདེ་བ་ཆེན་པོའི་ཕོ་བྲང་ན། དཔལ་ལྡན་རྗེ་བཙུན་མཁྱེན་བརྩེ་སྒམ་
པོ་ནི།། བདེར་གཤེགས་སྐུ་གསུམ་དོན་གྱིས་ཚང་པའི་ལྷ།། སྲིད་པ་གསུམ་པོ་ཡོངས་
ཀྱི་སྤྱན་གཅིག་པོ། ཁམས་གསུམ་བསྐོ་བ་སྒམ་པོ་སེམས་དཔའ་ཆེ། སྐུ་མདོག་དཀར་
གསལ་དྲི་མེད་ཤེལ་དཀར་འོད། གཡས་གཡོན་ཆག་ཤིང་ཐུགས་དམ་ཤེལ་ཕྲེང་
བསྣམས། རྗེ་བཙུན་ཕྱ་ཡི་སྐུ་ལ་ཕྱག་འཚལ་བསྟོད། །ཤེས་རབ་སྒྲོན་མེའི་ལྷ་ལ་
གསོལ་བ་འདེབས།། ཐམས་ཅད་མཁྱེན་པའི་རྗེ་ལ་སྐྱབས་སུ་མཆི། མི་མངོན་གཡུང་
དྲུང་དབྱིངས་ནས་འདིར་གཤེགས་ལ། མངོན་པར་བྱང་ཆུབ་སེམས་ཀྱི་མྱུ་གུ་བསྐྱེད།།
མ་རིག་མི་ཤེས་མུན་པའི་སྨག་རུམ་སེལ།། རང་རིག་ཡེ་ཤེས་གསལ་བའི་དངོས་གྲུབ་
སྩོལ།། ལས་དང་བག་ཆགས་སྡིག་དང་སྒྲིབ་པ་སོལ། བློ་གྲོས་གོ་རྟོགས་ཉམས་མྱོང་
རྒྱ་ཆེར་སྟེར།། བཀའ་ལུང་རྒྱུད་སྡེ་བོན་གྱི་མངའ་དབང་ཞུ། རྣམ་པ་ཐམས་ཅད་
མཁྱེན་པར་བྱིན་གྱིས་རློབས།། ཤེས་རབ་རྣམ་དག་དཔལ་གྱི་སྒྲོན་མ་ཐེགས། བར་
ཆོད་དགྲ་བགེགས་བདུད་དཔུང་ལོག་འདྲེན་ཟློགས།། འགྲོ་དྲུག་ཁམས་གསུམ་འཁོར་
བ་དོང་ནས་སྤྲུགས།། མི་མཐུན་རྐྱེན་དང་གློ་བུར་ཡེ་འབྲོག་སོལག། ལོངས་སྤྱོད་འབྱོར་
པ་ཚོགས་ཀྱི་ནོར་ཆར་ཕོབ།། འཆི་མེད་གཡུང་དྲུང་ཕྲུ་ཚེ་བརྟན་པར་མཛོད། བླ་
མེད་ཐར་པར་མངོན་སངས་རྒྱས་གྱུར་ཅིག །ཨེ་མ་ཧོ། ཤར་ཕྱོགས་བདེ་བ་ཆེན་
པོའི་ཕོ་བྲང་ན། སེམས་དཔའ་སྐོས་མཁན་ཀེང་ཙེ་ལན་མེད་ནི།། སྒྲིབ་གཉིས་རྣམ་
དག་ཚོགས་གཉིས་རབ་རྫོགས་ཤིང་།། ཤེས་རབ་མངའ་བསྙེམས་བདེ་འབྱེད་གས
བའི་སྒྲོན།། རང་བྱུང་ཐམས་ཅད་མཁྱེན་པའི་ཡེ་ཤེས་གཙོ།། རྨོངས་པ་རྣམས་ལ་
ཤེས་རབ་མཆོག་སྦྱིན་ཞིང་།། ཕྱག་མཚན་པོ་ཏི་གླེགས་བམ་འབྲུག་སྒྲ་སྒྲོགས།། རྗེ་
23)



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
བཙུན་ཕྱུ་ཡི་སྐུ་ལ་ཕྱག་འཚལ་བསྟོད། ཤེས་རབ་སོགས་འགྲེས་སོ། །ཨེ་མ་ཧོ། བྱང་ཕྱོགས་བདེ་
བ་ཆེན་པོའི་ཕོ་བྲང་ན། ཕྲུ་རྗེ་སྲིད་པ་བསམ་གཏན་འཕྲུལ་བུ་ནི།། ཡེ་སྲིད་གཞི་མ་
ལྷུན་གྱིས་གྲུབ་པ་ལས། ཡེ་སྲིད་སྒྱུ་འཕྲུལ་ཆོ་འཕྲུལ་རྣམ་འཕྲུལ་འགྱེད།། དེ་སྲིད་
ཐབས་མཁས་འགྲོ་བའི་དོན་མཛད་པ།། འཆི་བའི་འཇིག་ལ་ཚེ་ཡི་མཆོག་སྦྱིན་ཞིང་།
ཕྱག་ན་འཆི་མེད་ཕྱྭ་ཚེའི་བུམ་པ་བསྣམས། རྗེ་བཙུན་ཕྱུ་ཡི་སྐུ་ལ་ཕྱག་འཚལ་བསྟོད།།
འགྲེས་སོ། །ཨེ་མ་ཧོ། ནུབ་ཕྱོགས་བདེ་བ་ཆེན་པོའི་ཕོ་བྲང་ན། ཕྱ་རྗེ་སྟོབས་དབང་
ཕྱྭ་གཡང་རྒྱལ་པོ་ནི། འགྲོ་བ་ཀུན་གྱི་དབང་པོའི་ཡིད་འཛིན་ཞིང་། དཀོར་མཛོད་
ཕྱུག་སོགས་ནོར་ལ་མངའ་མཛད་པ།། འདོད་ཡོན་གཏེར་འཆང་བསོད་ནམས་
ལོངས་སྤྱོད་རྒྱས།། ཕོངས་པ་རྣམས་ལ་ནོར་གྱི་མཆོག་སྦྱིན་ཞིང་།། ཕྱག་མཚན་
ལྕགས་ཀྱུ་ནེའུ་ལེས་ནོར་ཆར་འབེབ།། རྗེ་བཙུན་ཕྱ་ཡི་སྐུ་ལ་ཕྱག་འཚལ་བསྟོད།།
འགྲེས་སོ། ཨེ་མ་ཧོ། ལྷོ་ཕྱོགས་བདེ་བ་ཆེན་པོའི་ཕོ་བྲང་ན།། ལས་ཀྱི་ཁྲོ་བོ་འཇིགས་
བྱེད་བགེགས་འདུལ་ནི།། སྣང་སྲིད་ལྷ་འདྲེ་ཡོངས་ཀྱི་གཤེད་པོ་སྟེ། འགྱིང་བག་
འབར་བའི་གར་སྟབས་མཛད་པ་ནི། ནད་གདོན་མ་ལུས་འཇོམས་པའི་མཐུ་བོ་
ཚེ། ཕྱག་ན་རལ་གྲི་སྡིག་མཛུབ་མཚོན་ཆ་ཕྱར། རྗེ་བཙུན་ཕྱ་ཡི་སྐུ་ལ་ཕྱག་འཚལ་
བསྟོད། གོང་ལྟར་འགྲེས་སོ། །ཞེས་བསྟོད་དོགཞུང་དོན་དགུ་ཚང་བའོ། །སྐབས་འདིར་གྲུབ་ན་རྗེ་བླ་མའི་སྨོན་འམཡན་
ལག་བརྒྱད་པ་ཐར་པའི་ཐེམས་སྐས་། བདེ་ལེགས་ཀུན་འབྱུང་འགྲོ་བ་ཡོངས་ཀྱི་མགོན། སངས་
རྒྱས་བོན་དང་གཤེན་རབ་བླ་མར་བཅས།། བརྩེ་བས་འདིར་གཤེགས་དམིགས་པའི་
གདན་ལ་བཞུགས། ལེགས་པའི་སྐུ་ལ་མཁྱེན་པའི་སྤྱན་མངའ་ཞིང་། གང་འདུལ་
ཕྲིན་ལས་གདུལ་བྱ་ཡོངས་ལ་ཁྱབ།། ཐུགས་རྗེའི་མངའ་བདག་ཁྱེད་ལ་གུས་ཕྱགས་
འཚལ།། ཕྱི་ནང་གསང་བའི་མཆོད་སྤྲིན་བླ་མེད་ཚོགས།། བསོད་ནམས་ཡེ་ཤེས་
ཚོགས་གཉིས་རྫོགས་ཕྱིར་འབུལ། དགྱེས་པའི་ཚུལ་གྱིས་འགྲོ་བའི་དོན་ཕྱིར་བཞེས
21 1



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཚེ་རབས་འདི་དང་སྐྱེ་བ་ཐམས་ཅད་དུ།། མི་དགེ་སྡིག་པ་བགྱིས་དང་ཡི་རང་སོགས།
གནོང་འགྱོད་ཞུམ་པས་མཁྱེན་ལྡན་ཁྱེད་ལ་བཤགས།། རྒྱལ་དང་རྒྱལ་སྲས་རྣམས་
དང་གང་ཟག་གིས།། རྣམ་དག་དགེ་རྩ་ཅི་ལྟར་སྤྱད་རྣམས་ལ།། མོས་འདུན་བློ་ཡིས་
རྗེས་སུ་ཡི་རང་བགྱིད།། འགྲོ་རྣམས་འཁོར་བའི་མཚོ་ལས་སྒྲོལ་བའི་ཕྱིར།། གང་
འདུལ་བཀའ་ཡི་འཁོར་ལོ་རབ་བསྐོར་ཞིང་། མྱ་ངན་མི་འདའ་བཞུགས་པར་གསོལ་
བ་འདེབས།། བདག་གིས་དགེ་བ་ཅི་ལྟར་བསགས་པའི་མཐུས། ལས་ངན་ཀུན་
བྱང་བར་ཆོད་ཀུན་ཞི་ནས། དལ་འབྱོར་ཉིད་ཐོབ་མཐུན་རྐྱེན་ཀུན་ལྡན་ཤོག །ཐབས་
མཁས་མཚན་ལྡན་དཔོན་གསས་རབ་བསྟེན་ནས།། ཐོས་བསམ་བསྒོམ་པས་ཤེས་
པའི་རྒྱུད་སྦྱང་ཞིང་།། རྣམ་དག་དགེ་བ་རྒྱུན་དུ་སྤྱོད་པར་ཤོག །སྐྱབས་གནས་ལྷ་
དང་རྟག་ཏུ་མི་འབྲལ་ཞིང་། དད་དང་སྙིང་རྗེ་རྒྱུ་རྐྱེན་ཀུན་ཚོགས་ནས། འགྲོ་ཀུན་
དོན་དུ་བྱང་ཆུབ་སེམས་བསྐྱེད་ཤོག །དྲན་པ་ཉེར་བཞག་ཡང་དག་སྤང་བ་དང་།།
རྫུ་འཕྲུལ་རྐང་བཞིས་ཚོགས་ཀྱི་ལམ་བགྲོད་ཅིང་། ཐར་པ་ཆ་མཐུན་དགེ་རྩས་རྒྱུད་
སྨིན་ཤོག །དབང་པོ་སྟོབས་དང་ཏིང་འཛིན་ལྔ་བསྒོམ་ནས།། དྲོད་རྩེ་བཟོད་
མཆོག་སྦྱོར་ལམ་ཡོངས་བགྲོད་ཅིང་།། ངེས་ལེགས་ཆ་མཐུན་དགེ་བས་རྣམ་གྲོལ་
ཤོག །གསལ་སྟོང་གཉིས་མེད་དེ་བཞིན་ཉིད་ཀྱི་དོན།། སྐད་ཅིག་ཉིད་ལ་གསལ་
བར་མངོན་མཐོང་ནས།། འཇིག་རྟེན་ལས་ཐར་མྱང་འདས་ས་ཐོབ་ཤོག །རྣམ་
དག་དབྱིངས་ཀྱི་ངང་ལ་མ་གཡོས་ཤིང་། བླ་མེད་ཕྱིན་བཅུས་གཞན་གྱི་དོན་བསྒྲུབ་
ནས།། སྒོམ་པའི་ལམ་བགྲོད་ཚོགས་གཉིས་རབ་རྫོགས་ཤོག །མཐར་ཕྱིན་ས་ལ་
སྐུ་གསུམ་རབ་བརྙེས་ནས།། ཇི་ལྟ་ཇི་སྙེད་མཁྱེན་པའི་སྤྱན་ལྡན་ཞིང་།། ཕྲིན་ལས་
རྣམ་བཞིས་འགྲོ་དོན་ལྷུན་གྲུབ་ཤོག །མཆོད་འོས་ཐུགས་རྗེས་དེ་ལྟར་ཉེར་བཟུང་
ནས། བདག་གིས་སྨོན་ལམ་བཏབ་པ་ཇི་ལྟ་བར། མ་ལུས་མྱུར་དུ་འགྲུབ་པར་མཛད་
212



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
དུ་གསོལ།། དགེ་བ་འདི་ཡིས་འགྲོ་བ་ཇི་སྙེད་པ།། སྒྲིབ་གཉིས་རྣམ་བྱང་ཚོགས་
གཉིས་རབ་རྫོགས་ནས། བདེ་ལེགས་ཀུན་རྫོགས་ཀུན་མཁྱེན་དེ་ཐོབ་ཤོག སྨོན་ལམ་
ཡན་ལག་བརྒྱད་པ་ཐར་པའི་ཐེམ་སྐས་ཞེས་བྱ་བ་གཤེན་གྱི་དྲང་སྲོང་ཤེས་རབ་རྒྱལ་མཚན་གྱིས་རིན་ཆེན་སྤུངས་པ་
མཁར་སྣའི་དགོན་པར་སྦྱར་བ་དགེའོ། །གསུམ་པ་རྗེས་བྱ་ལ དང་པོ་མཚམས་བཅད་པ་ནི་གོང་ལྟར། རང་གི་ལུས་
དང༌ ། ཁྲི་དུར་༣ དང༌། དིང་གི དང༌ ། བསྡོༀ་ཀརྨ་སོགས་བརྗོད། ཅེས་མཚམས་བཅད་
དོ། གཉིས་པ་ཁྲུས་བྱ་བ་ནི། ཉམས་ཆག་བསྐང་བའི་ཡིག་ཆུང་ལས། རང་གི་མདུན་གྱི་ནམ་མཁའ་
ལ། ཕྱྭ་སྲས་མཚན་དཔེ་རྫོགས་པར་བསྐྱེད་ལ། གང་འདོད་ལས་གསོལ་བ་བཏབ་
པས། དེའི་སྐུ་ལས་འོད་ཟེར་ལྟ་བུ་བྱུང་སྟེ། རང་གི་སྡིག་སྒྲིབ་དང་ཉམས་ཆག་ཐམས་
ཅད་གཏར་ཚན་ལ་རྩི་བུར་ཕོག་པ་ལྟར། དམར་ཉལ་ཉལ་སོང་བར་བསམ་ཞིང་།
༔ རིང་དུ་འདོན། གཟུང་སྔགས་གདོན་ལ་ཁྲུས་བྱའོ། གོང་ལྟར་སྐྱབས་སེམས་བྱའོ། །གསུམ་པ་སྒོ་དབྱེ་བ་ནི།
སྙན་རྒྱུད་ཡེ་དབང་ལག ཨེ་མ་ཧོ། གཞལ་ཡས་ཕྱོགས་བཞིའི་སྒོ་འབྱེད་མ། ཚད་མེད་བཞི་
ལྡན་སྒོ་མ་བཞི།། ཕྱག་མཚན་གཡས་གཡོན་ལྡེ་མིག་གིས།། གཞལ་ཡས་ཕྱོགས་བཞིའི་
སྒོ་ཕྱེས་ལ།། ཡིད་དམ་ལྷའི་ཞལ་བསྟན་དུ་གསོལ།། ཨ་རམ་ཨ་རམ་ལྷང་ངེ་ཡེ་སྭཱཧཱ།
ཞེས་དཀྱིལ་འཁོར་གྱི་ཕྱོགས་བཞིར་མར་མེ་སྦྱར་རོ། དེ་ནས་སྨོན་ལམ་ནི། ཨེ་མ་ཧོ། ལོངས་སྤྱོད་ལྷ་ལ་
རོལ་པ༑ ། བརྗོད་དོ། ། བཞི་པ་བྱིན་དབབ་པ་ནི། ཞལ་གདམས་ལས། ཨོཾ་ཨ་པར་ཧ་ར་ཐེ་ཙུ་ཨ་བྷི་
ཤུད་དྷེ་མུ་ནི་ཨ་སད་གྱེར་ཨོཾ་ཧྲི་ཝེར་ཏྲི་ཁང་ཏྲི ལན་བདུན་བརྗོད་ལ། བླ་མས་སློབ་མ་རྣམས་
ལ་བསྐྱེད་རིམ་འདི་བཞིན་འབོག་སྟེ། ཞལ་གདམས་ལས། སློབ་མ་རྣམས་ཀྱི་སྙིང་ཤེལ་གྱི་གུར་ཕུབ་
པ་ལྟ་བུ། ཡིད་དྲན་པ་འགྱུ་བྱེད་ཀྱི་ཏིང་ངེ་འཛིན་ནི། སེམས་ཀྱི་ངོ་བོ་ལྷའི་ཐུགས་
ཁར་ཤེས་རབ་ཉི་མ་དམར་སེར་གྱི་སྟེང་། རིག་པའི་ངོ་བོ་རང་བཞིན་ཤྲཱི༔ དཀར་
པོ། རྟོགས་པ་ཨུཏྤལ་གྱེས་པ་ལྟ་བུ། བློ་ཡི་པད་མོ་ཁ་སོ་སོར་བྱེ་བ། ཀུན་གཞི་ཟླ་
གདན་དཀར་པོར་ཧཱི༔ ཡིད་ཀྱི་ ཧི༔ རིང་ཉེར་གཅིག་བཟླས་པ་དབུགས་ཐང་བདུན་ནམ་གསུམ་དུ་བྱའོ། །
213



་་ ་་
ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལྔ་པ་དབང་བསྐུར་བ་ལ། གཞལ་ཡས་བུམ་པའི་དབང་བསྐུར་བ་ནི། བུམ་པ་འདི་ནི་ལྷ་ཡི་གཞལ་ཡས་
ཁང་།། ཕྱྭ་སྲས་རིགས་ལྔ་གཙོ་འཁོར་ལམ་མེར་གསལ། སྐལ་ལྡན་རྣམས་ལ་དབང་
བསྐུར་བྱིན་བརླབས་པས།། སྤྱན་དང་མངོན་ཤེས་རྫུ་འཕྲུལ་མངའ་བརྙེས་ཤོག །སྒྲུབ་
རྟེན་གཏོར་མའི་དབང་བསྐུར་ཏེ། ༀ་ཞི་རྒྱས་དབང་དྲག་སྒྲུབ་པའི་ཕྲུ་གཏོར་གྱིས།། སྐལ་ལྡན
་སློབ་མ་རྣམས་ལ་དབང་བསྐུར་བས།། མཆོག་དང་ཐུན་མོང་དངོས་གྲུབ་མ་ལུས་པ།
ཐོབ་ནས་བསྟན་དང་འགྲོ་བའི་དོན་ནུས་ཤོག །འཁོར་ལོས་དབང་བསྐུར་བ་ནི ༀ་ཕྱུ་སྲས་
རིགས་ལྔ་སྒྲུབ་པའི་རྟེན། ཡེ་ཤེས་ལྷ་ཡི་དཀྱིལ་འཁོར་རྫོགས། སྐལ་ལྡན་བུ་ལ་དབང་
བསྐུར་བས། སྐུ་གསུང་ཐུགས་ཀྱི་དབང་ཐོབ་ཤོག །ཏིང་འཛིན་ནི་གཞུང་གི །འཁོར་ལོ་རྗེ་
བཙུན་གྱི་སྐུ་གསུང་ཐུགས་དངོས་སུ་བསམ་ཞིང་། བདག་བྱིན་གྱིས་བརླབས་ནས།
རྗེ་བཙུན་དངོས་སུ་གྱུར་ཞིང་སེམས་ཅན་གྱི་དོན་བྱེད་པར་བསམ་ལ། ལུས་ལ་བཅང་། ཞེས་
སོ། །དམ་རྫས་རིལ་བུས་དབང་བསྐུར་ཏེ། ཨཱི་དམ་རྫས་རིལ་བུ་བྱིན་རླབས་བཅུད། སྐལ་ལྡན་
སློབ་མ་རྣམས་ལ་དབང་བསྐུར་བས། ཤེས་རབ་ཡེ་ཤེས་བརྙེས་པ་དང་། འཆད་
རྩོད་རྩོམ་པའི་དབང་ཐོབ་ཤོག །ཏིང་འཛིན་ནི་ཞལ་གདམས་ལས། འཁོར་འདས་ཀྱི་བོན་ཐམས་
ཅད་དང་། བློ་གྲོས་ཀྱི་ངོ་བོར་བདག་གྱུར་ནས། ཀོང་ཙེ་དང་ཐ་མི་དད་པར་བསམ་
མོ། །འདི་ཡོད་ཀེང་ཙེ་སྒྲུབ་པ་དེ། ཤིན་ཏུ་ཐུགས་རྗེ་ཆེར་བར་སྣང་། གསུང་ནས་སློབ་དཔོན་མཁས་པས་གནང་།
ཞེས་ སོ། །རིལ་བུ་སྦྱིན་ཏེ། ཨོཾ་སྒྲུབ་རྟེན་བདུད་རྩི་རིལ་བུ་འདི།། ཕྱི་སྲས་བྱིན་རླབས་ཐོ་ལེ་
བ། སྐལ་ལྡན་བུ་ལ་གཏད་པ་ཡིས། བློ་གྲོས་གཏེར་ཆེན་མཆོག་ཐོབ་ཤོག །དབང་རྫས་
རྣམས་རིམ་བཞིན་སློབ་མ་ལ་གཏད་ལ། རྗེས་གནང་ཞལ་གདམས་ལས། ན་མོ་སྔོན་དང་སྔོན་གྱི་དུས་
ཙམ་ན། རྗེ་བཙུན་ཕྱྭ་སྲས་ཀེང་རྩེ་ཡིས།། སྤྲུལ་སྐུ་ཁྲོ་ཚང་འབྲུག་ལྷ་ལ། ཞལ་ལ་མེ་
དཔུང་འབར་བར་གཏད། གསང་བ་སྔགས་ཀྱི་ནུས་པ་གྲུབ། དེ་ནས་རིམ་གྱིས་
བརྒྱུད་ནས་ནི། དིང་གི་སྐྱེས་མཆོག་སྐལ་ལྡན་ལ། ཁ་ལ་མེ་དཔུང་འབར་བ་གཏད།།
214



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
གསང་བ་སྔགས་ཀྱི་ནུས་པ་འབྱུང་བར་ཤོག །ན་མོ་སྔོན་དང་སྔོན་གྱི་དུས་ཙམ་ན།
རྗེ་བཙུན་ཕྱྭ་སྲས་ཀེང་ཙེ་ཡིས།། སྤྲུལ་སྐུ་ཁྲོ་ཚང་འབྲུག་ལྷ་ལ། ཁོང་དུ་ཉི་ཟླ་མེད་
པར་གཏད། བསྟན་པའི་བདག་པོར་གྱུར་པར་གྲུབ།། དེ་ནས་རིམ་གྱིས་བརྒྱུད་
ནས་ནི། དིང་གི་སྐྱེས་མཆོག་སྐལ་ལྡན་ལ། ཁོང་དུ་ཉི་ཟླ་མིད་པར་གཏད།། བསྟན་
པའི་བདག་པོར་འགྱུར་བར་ཤོག །ན་མོ་སྔོན་དང་སྔོན་གྱི་དུས་ཙམ་ན། རྗེ་བཙུན་
ཕྲུ་གསས་ཀེང་ཙེ་ཡིས།། སྤྲུལ་སྐུ་ཁྲོ་ཚང་འབྲུག་ལྷ་ལ། ལུས་ལ་འོད་ཟེར་འབྱུང་བར་
གཏད།། འགྲོ་དོན་དཔག་མེད་ནུས་པར་གྲུབ།། དེ་ནས་རིམ་གྱིས་བརྒྱུད་ནས་ནི།།
དིང་གི་སྐྱེས་མཆོག་སྐལ་ལྡན་ལ།། ལུས་ལ་འོད་ཟེར་འབྱུང་བ་གཏད།། འགྲོ་དོན་
དཔག་མེད་ནུས་པར་ཤོག །ན་མོ་སྔོན་དང་སྔོན་གྱི་དུས་ཙམ་ན། རྗེ་བཙུན་ཕྱ་སྲས་
ཀེང་རྩེ་ཡིས།། སྤྲུལ་སྐུ་ཁྲོ་ཚང་འབྲུག་ལྷ་ལ། མཁའ་ལ་བྱ་བཞིན་འཕུར་བར་གཏད།།
སྤྲོས་བྲལ་སྟོང་པ་འཆར་ཞིང་ཐར་ལམ་ཕྱད་པར་གྲུབ། དེ་ནས་རིམ་གྱིས་བརྒྱུད་
ནས་ནི། དིང་གི་སྐྱེས་མཆོག་སྐལ་ལྡན་ལ།། མཁའ་ལ་བྱ་བཞིན་འཕུར་བར་གཏད།།
སྤྲོས་བྲལ་སྟོང་པ་འཆར་ཞིང་ཐར་ལམ་ཕྱད་པར་འགྲུབ་པར་ཤོག །ན་མོ་སྔོན་དང་
སྔོན་གྱི་དུས་ཙམ་ན། རྗེ་བཙུན་ཕྱྭ་གསས་ཀེང་རྩེ་ཡིས།། སྤྲུལ་སྐུ་ཁྲོ་ཚང་འབྲུག་ལྷ་
ལག ས་ལ་མེ་ཏོག་དཀར་པོ་འཐུ་བར་གཏད། བློ་འཛིན་བློ་ཆེན་འགྲོ་བའི་རྒྱུད་ཁྲོལ་
གྲུབ། དེ་ནས་རིམ་གྱིས་རྒྱུད་ནས་ནི། དིང་གི་སྐྱེས་མཆོག་སྐལ་ལྡན་ལ། ས་ལ་མེ་
ཏོག་དཀར་པོ་འཐུ་བར་གཏད། བློ་འཛིན་བློ་ཆེན་འགྲོ་བའི་རྒྱུད་ཁྲོལ་ཤོག །ན་
མོ་སྔོན་དང་སྔོན་གྱི་དུས་ཙམ་ན།། རྗེ་བཙུན་ཕྱྭ་སྲས་ཀེང་ཙེ་ཡིས།། སྤྲུལ་སྐུ་ཁྲོ་ཚང་
འབྲུག་ལྷ་ལ།། ཕྱག་ཏུ་མཚོན་ཆ་རྣོན་པོ་གཏད།། རྩོད་པའི་རིགས་ལ་མཁས་ཤིང་
རྒྱལ་བར་གྲུབ། དེ་ནས་རིམ་གྱིས་བརྒྱུད་ནས་ནི།། དིང་གི་སྐྱེས་མཆོག་སྐལ་ལྡན་
ལ།། ལག་ཏུ་མཚོན་ཆ་རྣོན་པོ་གཏད།། རྩོད་པའི་རིགས་ལ་མཁས་ཤིང་རྒྱལ་བར་
25



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཤོག །ན་མོ་སྔོན་དང་སྔོན་གྱི་དུས་ཙམ་ནས། རྗེ་བཙུན་ཕྱྭ་སྲས་ཀེང་རྩེ་ཡིས།། སྤྲུལ་
སྐུ་ཁྲོ་ཚང་འབྲུག་ལྷ་ལ། ངག་ཏུ་གསུང་རབ་འདོན་པར་གཏད།། འཆད་རྩོད་རྩོམ་
གསུམ་ཀུན་ལ་མཁས་པར་གྲུབ། དེ་ནས་རིམ་གྱིས་བརྒྱུད་ནས་ནི། དིང་གི་སྐྱེ་མཆོག་
སྐལ་ལྡན་ལ། ངག་ཏུ་གསུང་རབ་འདོན་པ་གཏད།། འཆད་རྩོད་རྩོམ་གསུམ་ཀུན་
ལ་མཁས་པར་ཤོག །ན་མོ་སྔོན་དང་སྔོན་གྱི་དུས་ཙམ་ན།། རྗེ་བཙུན་ཕྱྭ་སྲས་ཀེང་
ཙེ་ཡིས། སྤྲུལ་སྐུ་ཁྲོ་ཚང་འབྲུག་ལྷ་ལ། ལྷ་ཞལ་མངོན་པར་ཁུམ་པར་གཏད། སྨྲ་
སྲས་ཞལ་མཐོང་ཁྱེའུ་ཆུང་དང་མཚུངས་པར་གྲུབ། དེ་ནས་རིམ་གྱིས་བརྒྱུད་ནས་
ནི།། དིང་གི་སྐྱེས་མཆོག་སྐལ་ལྡན་ལ། ལྷ་ཞལ་མངོན་སུམ་ཁུམ་པར་གཏད།། ཕྲ་
སྲས་ལྷ་ཞལ་མངོན་སུམ་ཁུམ་པར་འགྲུབ་གྱུར་ཅིག །དེ་ནས་སྒྲུབ་ཕྲན་རྣམས་ཀྱི་དབང་རྫས་
གཏད་པ་སྤྲོ་ན། ན་མོ་རྗེ་བཙུན་ཆེན་པོ་ཕྱུ་སྲས་ཀེང་ཙེ་ལན་མེད་འཁོར་རིགས་བཞིའི་
ཕྱུ་སྲས་དང་བཅས་པས་རྩེ་གཅིག་སྒྲུབ་པའི་གཤེན་པོ་འདི་ལ། ཕྱག་མཚན་ཆག་
ཤིང་ལ་བརྟེན་ནས་དབང་བསྐུར་བས། ཏིང་ངེ་འཛིན་དངོས་སུ་གྲུབ་སྟེ་བྱ་བྱེད་
འཕྲུལ་ཆ་བསྐོ་བའི་རིགས་ལ་དབང་བསྒྱུར་བ་གྱུར་ཅིག །ན་མོ་རྗེ་བཙུན་ཆེན་པོ་
ཕྱུ་སྲས་ཀེང་ཙེ་ལན་མེད་འཁོར་རིགས་བཞིའི་ཕྱུ་སྲས་དང་བཅས་པས་རྩེ་གཅིག་
སྒྲུབ་པའི་གཤེན་པོ་འདི་ལ་རིག་པའི་ཀུ་མུད་ཏ་ལ་བརྟེན་ནས་དབང་བསྐུར་བས།
ཏིང་འཛིན་དངོས་སུ་གྲུབ་སྟེ་གསལ་བའི་འཛིན་བློ་སྐྱེ་བར་འགྱུར་ཅིག །ན་མོ་རྗེ་
བཙུན་ཆེན་པོ་ཕྱྭ་སྲས་ཀེང་ཙེ་ལན་མེད་འཁོར་རིགས་བཞིའི་ཕྲུ་སྲས་དང་བཅས་
པས་རྩེ་གཅིག་སྒྲུབ་པའི་གཤེན་པོ་འདི་ལ། གཏོ་ཡི་བཀའ་སྒྲོམ་ལ་བརྟེན་ནས་དབང་
བསྐུར་བས། ཏིང་འཛིན་དངོས་སུ་གྲུབ་སྟེ་སྲིད་པ་རྩིས་ཀྱི་བློ་འབྱུང་བར་གྱུར་
ཅིག །ན་མོ་རྗེ་བཙུན་ཆེན་པོ་ཕྱུ་སྲས་ཀེང་ཙེ་ལན་མེད་འཁོར་རིགས་བཞིའི་ཕྱུ་སྲས་
དང་བཅས་པས་རྩེ་གཅིག་སྒྲུབ་པའི་གཤེན་པོ་འདི་ལ་འབར་བའི་མེ་ལྕེ་ལ་བརྟེན་
216



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ནས་དབང་བསྐུར་བས། ཏིང་འཛིན་དངོས་སུ་གྲུབ་སྟེ། རྩོད་པ་ལ་ཐོགས་པ་མེད་
པའི་ཤུགས་འབྱུང་བར་གྱུར་ཅིག །ན་མོ་རྗེ་བཙུན་ཕྱྭ་སྲས་ཀེང་ཙེ་ལན་མེད་འཁོར་
རིགས་བཞིའི་ཕྱྭ་སྲས་དང་བཅས་པས་རྩེ་གཅིག་སྒྲུབ་པའི་གཤེན་པོ་འདི་ལ། བློའི་
པད་མོ་ལ་བརྟེན་ནས་དབང་བསྐུར་བས། ཏིང་ངེ་འཛིན་དངོས་སུ་གྲུབ་ནས་དོན་
དམ་མི་བརྗེད་པའི་གཟུངས་ཐོབ་པར་གྱུར་ཅིག །ན་མོ་རྗེ་བཙུན་ཆེན་པོ་ཕྱྭ་སྲས་
ཀེང་ཙེ་ལན་མེད་འཁོར་རིགས་བཞིའི་ཕྱུ་སྲས་དང་བཅས་པས་རྩེ་གཅིག་སྒྲུབ་པའི་
གཤེན་པོ་འདི་ལ། ཐབས་ཀྱི་ཟླ་བ་ལ་བརྟེན་ནས་དབང་བསྐུར་བས། ཏིང་ངེ་
འཛིན་དངོས་སུ་གྲུབ་སྟེ་དཔོན་གསས་མན་ངག་ལུང་གི་དོན་རྟོགས་པར་གྱུར་
ཅིག །ན་མོ་རྗེ་བཙུན་ཆེན་པོ་ཕུ་སྲས་ཀེང་ཙེ་ལན་མེད་འཁོར་རིགས་བཞིའི་ཕྱུ་སྲས་
དང་བཅས་པས་རྩེ་གཅིག་སྒྲུབ་པའི་གཤེན་པོ་འདི་ལ། བདུད་རྩིའི་བུམ་པ་ལ་བརྟེན་
ནས་དབང་བསྐུར་བས། ཏིང་ངེ་འཛིན་དངོས་སུ་གྲུབ་སྟེ་ཚེ་དང་ཡེ་ཤེས་འཕེལ་
ཞིང་ཆབ་ནག་རྒྱུད་ཀྱི་བཀའ་འཛིན་པར་གྱུར་ཅིག །ན་མོ་རྗེ་བཙུན་ཆེན་པོ་ཕྱྭ་སྲས་
ཀེང་ཙེ་ལན་མེད་འཁོར་རིགས་བཞིའི་ཕྱུ་སྲས་དང་བཅས་པས་རྩེ་གཅིག་སྒྲུབ་པའི་
གཤེན་པོ་འདི་ལ། དབུ་ཐོད་མེ་ཏོག་ལ་བརྟེན་ནས་དབང་བསྐུར་བས་ཏིང་འཛིན་
དངོས་སུ་གྲུབ་སྟེ་འཕེན་ཡུལ་རྒྱས་པའི་འབུམ་ཁྲོལ་བར་གྱུར་ཅིག །ན་མོ་རྗེ་བཙུན་
ཆེན་པོ་ཕྱ་སྲས་ཀེང་ཙེ་ལན་མེད་འཁོར་རིགས་བཞིའི་ཕྲུ་སྲས་དང་བཅས་པས།
རྩེ་གཅིག་སྒྲུབ་པའི་གཤེན་པོ་འདི་ལ། ཐུགས་དམ་ཤེལ་ཕྲེང་ལ་བརྟེན་ནས་དབང་
བསྐུར་བས། ཏིང་འཛིན་དངོས་སུ་གྲུབ་སྟེ་ཨ་དཀར་དྲག་པོའི་ཡི་གེ་ཁུམ་པར་གྱུར་
ཅིག །ན་མོ་རྗེ་བཙུན་ཆེན་པོ་ཕྱུ་སྲས་ཀེང་ཙེ་ལན་མེད་འཁོར་རིགས་བཞིའི་ཕྱུ་སུས་
དང་བཅས་པས་རྩེ་གཅིག་སྒྲུབ་པའི་གཤེན་པོ་འདི་ལ། ཤེས་རབ་ཉི་མ་ལ་བརྟེན་
ནས་དབང་བསྐུར་བས་ཏིང་ངེ་འཛིན་དངོས་སུ་གྲུབ་སྟེ་ཐོ་ཐོ་སྤྱི་ཁྱབ་ལ་མངའ་
21 7



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསྙེམས་པར་གྱུར་ཅིག །དབང་བསྐུར་ཟིན་ནས་བརྒྱུད་རིམ་བཤེར་སློབ་མ་རྣམས་ཀྱིས་དམ་བཅའ་ཕུལ་
བའོ། །དྲུག་པ་བསྔོ་སྨོན་ནི། རྗེ་བཙུན་ཕྱྭ་སྲས་བསྒྲུབས་པའི་དགེ་རྩ་དང་།། དུས་གསུམ་
བསགས་པའི་རྣམ་དཀར་ཅི་མཆིས་པ། མཁའ་མཐར་བརྒལ་བའི་འགྲོ་བ་ཇི་སྙེད་
ཀུན།། ཤེས་རབ་བླ་མེད་རྟོགས་ཕྱིར་ཡོངས་སུ་བསྔོ། དེ་ཡི་མཐུ་ལས་བདག་སོགས་
འགྲོ་ཀུན་གྱིས། དྲི་མེད་རང་བྱུང་ཤེས་རབ་མཆོག་ཐོབ་སྟེ།། སྲིད་ཞིའི་མཐའ་ལས་
རྣམ་གྲོལ་སྲིད་ཞིའི་མགོན། ཐམས་ཅད་མཁྱེན་གཟིགས་གོ་འཕང་མྱུར་འགྲུབ་
ཤོག །ཅིས་འཁོར་གསུམ་དམིགས་མེད་ཀྱིས་རྒྱས་གདབ་བོ། བདུན་པ་གཤེགས་བསྐྱོད་ནི། རྗེས་བྱ་ལས།
ཤེས་པ་དབྱིངས་སུ་གཤེགས་སུ་གསོལ།། དམ་ཚིག་པ་བསྐྱེད་པའི་ལྷ་རང་ཉིད་
ལ་བསྡུ། འདུས་བྱས་དཀྱིལ་འཁོར་མཁའ་ལ་འཇའ་འོད་དུ་ཡལ་བར་བསམ་ལ་
དམིགས་མེད་དུ་བཞག་གོ །དེ་ནས་བཀྲ་ཤིས་གསོལ་བ་ནི། བསྐལ་བཟང་དབུས་ན༔ ། དང་།
ཞི་གྱུར༔ ། དང། སྨོན་ལམ་འདི་བཏབ༑ །སོགས་བརྗོད་དོ། །
ཡེ་
ཨ་ཧོ། རྗེ་བཙུན་ཤེས་རབ་ལྷ་གཅིག་སྒྲུབ་པའི་ཐབས།།
བྱང་པ་ཁྲོ་ཚང་འབྲུག་ལྷའི་སྙན་བརྒྱུད་བོན།།
གསེར་གྱི་ཕྲེང་བ་སྟོང་ལས་གཅེས་པ་འདི།།
བདག་འདྲས་རྟོག་བཟོས་བསླད་པར་འོས་མིན་ཀྱང་།།
དིང་སང་སྐྱེ་བོ་བློ་ཆུང་ཁ་ཅིག་གིས།།
གདམས་ངག་ཟབ་མོ་ལོང་བས་རྫས་མཐོང་བཞིན།།
གབ་དང་འཁྲུག་བསྡེབ་མི་ཤེས་ལོག་པར་
ག་པར་སྤྱོད།
དེ་ཕྱིར་ཉམས་སུ་ལེན་རྣམས་འཇུག་བདེ་རུ།།
218



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ཆོག་ཁྲིགས་ཤེལ་མེ་འདི་ཉིད་བཀོད་པར་བྱས།།
མ་ཤེས་ནོར་དང་བསྡེབས་ཉེས་གང་མཆིས་པ།
རྗེ་བཙུན་ཕྱྭ་སྲས་སྐུ་ལ་མཐོལ་ལོ་བཤགས།།
དགེ་མཆིས་སྲིད་གསུམ་མུན་སེལ་སྒྲོན་མེ་ཤོག །
ཅེས་པ་འདི་ཡང་ཨ་མདོ་སྤྱང་འཕགས་ཆེན་པོའི་གདུང་ལས་སོན་པའི་སྐྱང་དབོན་བསྟན་འཛིན་རིན་
ཆེན་རྣམ་རྒྱལ་གྱིས་ཡང་ཡང་བསྐུལ་བ་ལ་བརྟེན་ནས་ཤར་རྫའི་བྱ་བྲལ་དྲི་མེད་སྙིང་པོས་བཀོད་པ་བཀྲ་
ཤིས་སོ། །ཐ་ཚན་མུ་ཙུག་སྨར་རོ། ། གུ་གེ་པ་ནི་བསྐུལ་བ་པོས་བགྱིས་པ་དགེའོ། ཞུས་སོ།།
29



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འབྲུག་གསས་རྩ་སྒྲུབ་ཀྱི་ཆ་ལག་རིན་པོ་ཆེའི་
རྒྱན་ཞེས་བྱ་བ་བཞུགས་སོ།།
༄༅། །འབྲུག་གསས་ཆེམས་པ་གཏི་མུག་འདུལ་བའི་དབལ་ལ་ཕྱག་འཚལ་ལོ། །འབྲུག་གསས་ཆེམས་པ་གཏི་མུག་
གཏིང་ལེན་གྱི་སྒྲུབ་པའི་ཆ་ལག་རིན་པོ་ཆེའི་རྒྱན་ཞེས་བྱ་བ་སྤྲོས་པ་ལ། ཐོག་མར་རྒྱུད་དང་མཐུན་པའི་གནས་སུ་ཕྱི་
བཤགས་ནང་བཤགས་བྱ་བ་གཞུང་ཉིད་ལས་གསུངས་པ་ལྟར། ཡུ་ཏི་ལ་གསེར་བདར་བའི་ཕུད་དང་པོས་གཏའ་ཆེན་
བཅའ་ལ། ཨ་ཨཾ་ཧཱུཾ། གིས་བྱིན་གྱིས་བརླབ་ཅིང་། བསྔོ་ཙཱ་བ་བཱ་དེ་ན་ཧཱུཾ་ར་ས་ཡ་ན་གཡུ་འབྲང་
བདུད་རྩི་ཨོཾ་ཧཱུྃ་བསྲོ་ཐཱ། ལན་ལྔ་བརྗོད་ལ། ༀ་དབྱིངས་ཀྱི་མ་པང་ཡབ་ཡུམ་སྦྱོར་མཚམས་
ནས། ཡེ་ཤེས་བདུད་རྩི་རྒྱུན་མེད་བབས་ནས་ནི།། གཏའ་ཆེན་རིན་ཆེན་གའུར་
གཏེར་དུ་འཁྱིལ། རྩ་བའི་ལྷ་རྣམས་ཐུགས་དམ་མི་གཡེལ་ཕྱིར། དཀྱིལ་འཁོར་འདི་
ཡི་དབུས་སུ་བཀོད་པར་བགྱི།། ཟད་མེད་རིན་ཆེན་གཏེར་དུ་བཞུགས་སུ་གསོལ།།
ཞེས་བཀོད་དོ། །དེ་ནས་སྔོན་འགྲོ་དཀར་བགེགས་བཏང་ཞིང་ཕུད་བར་པས། མགྲོན་བཞི་སྤྱི་ཁྱབ་ཏུ་བཀྱེས་ལ་བཀའ་
བསྒོ། དེ་ནས་ས་སློང་ཞེས་པས་དཀར་གྱི་གཏོར་མ་འདེགས་ལ་འབུལ་བ་ནི། དབལ་གཤེན་སྟག་ལའི་སྤྱན་
སྔ་རུ།། ཁས་བླངས་དམ་དུ་བཅས་པ་ཡི། གླིང་བཞིའི་ས་བདག་ལྕམ་དྲལ་ལ། རིན་
ཆེན་གཏེར་མཆོད་འདི་འབུལ་གྱི། དྲག་པོ་དབལ་ཕུར་ལས་སྒྲུབ་ཕྱིར། མཐུན་རྐྱེན་
ས་ཡི་དངོས་གྲུབ་སྩོལ།། ་སླ་ཞི་རད་སིདྷི་འདུ། དེ་ནས་གཞུང་ལྟར་དཀྱིལ་འཁོར་བཅའ་ཞིང་།
ཆག་ཆག་གདབ་པ་ནི་གཞུང་ཆེན་ལྟར། བསྭཱ། གྲུ་གསུམ་ཨེ་ཀློང་གཞལ་ཡས་ན།། དུག་ལྔ་རྩོད་
གཅོད་ཁྲག་ཆེན་ཆར།། ལོག་རྟོག་འཇོམས་པར་ཕབས་ནས་ཀྱང་། མཁའ་ཀློང་
དབྱིངས་སུ་གདབ་པར་བྱའོ། །བསྭཱ། ༀ་ཨེ་ཚུ་བ་ལི་སིམ་སྭཱཧཱ། ཞེས་གདབ་བོ། །ཐིག་གདབ་
པ་ནི བསྭོ། དབལ་ཆེན་བདག་གི་ཐུགས་ཀ་ནས། ཡེ་ཤེས་ལྔ་ཡི་ཐིག་ཐག་འགི ཡུམ་
220
-



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ཆེན་བྱམས་མས་ཐིག་དྲངས་ཏེ།། གསས་མཁར་ཨེ་ཡི་གཞལ་ཡས་འདིར།། མ་འདྲེས་
པ་ཡི་ཚོན་ཐིག་འདེབས།། དྲག་པོའི་དཀྱིལ་འཁོར་གསལ་གྱུར་ཅིག །བསྲོ་ཨོ་ཨེ་རཾ་
པཾ་ཡཾ་ས་ལེ་སཱཧཱ། སྒྲུབ་གཞུང་ལྟར་ཐིག་དང་ཚོན་བཀྱེས་ལ་དཀྱིལ་འཁོར་དབུས་སུ་ལྕགས་ཀྱི་བུམ་པ་བཅུད་
ཀྱིས་གཏམས་པར་གཅན་ཟན་སྤུ་སུམ་སྒྲིལ་བྱས་པའི་གཟུངས་ཐག་གདག །དར་མཐིང་ནག་གི་མགུལ་ཆིངས་གསོལ།
འདབ་ཆགས་ཤ་ཟན་གྱི་སྒྲོའི་ཁ་རྒྱན་བཙུགས་ལ་མཉྫིའི་ཁར་འགོད་ལ་འདི་བརྗོད་དོ། །རིན་ཆེན་བུམ་པ་རྒྱུན་
ལྡན་ལ།། ཚན་དང་སྙིང་པོ་བཅུད་ཀྱིས་གཏམས།། དཀྱིལ་འཁོར་དབུས་སུ་བཀོད་
པར་བགྱིའོ། །དྲག་པོ་དབལ་ཕུར་ལྷ་ཚོགས་ཀྱི།། སྐུ་གསུང་ཐུགས་དང་ཡོན་ཏན་
དང་། ལས་བཞིའི་དབང་དང་ལྡན་གྱུར་ཅིག །ཧཱུཾ་རངྒ་ཏིཥྛ་ལྷན། དེ་ནས་ལྕགས་སྣ་ལྔའི་
ཕུར་པ་ལ་འབྲུག་གསས་ཡབ་ཡུམ་ས་བོན་བཀོད། དར་མཐིང་ནག་གི་ཅོད་པན་གདག་ལ་འགོད་དེ་གཞུང་ལྟར། བསྲོ།
དབུས་ནས་རང་བྱུང་༔ སོགས། བརྗོད་ལ་བཀོད་དོ། །དེ་ནས་ཞི་དྲག་གི་གཏོར་མ་འགོད་ལ། བསྭཱ་ཨོཾ་
ཛཱན་ཁྲོ་ཏ་ཡེ་ཤྲཱི་ས་མ་ཡ་ཏིཥྛ་ལྷན། དེ་ནས་གནམ་རྒྱན་དབུབ་པ་ལ། བསྭོ་ལྷོ་ཏི་མཾ་ཏིཥྛ་ལྷན།
བར་རྒྱན་བྲེ་ལ། བསྭོ་ཨཱི་ཨེ་རཾ་མ་ཏིཥྛ་ལྷན། མཆོད་རྫས་བཀྲམ། བསྭོ་ཨཱི་ཧེ་རཾ་རཏྣ་ཏིཥྛ་ལྷན།
ཞེས་བརྗོད་ལ་བཀོད་དོ། །དེ་ནས་ཕྱོགས་བཞིར་ཐོ་བཞི་བཙུགས་ལ་ཕྱི་མཚམས་དམ་དུ་བཅད། ཅེས་པས། བདག་
ཉིད་དབལ་གཤེན་མེ་འབར་བསམ། ཐོ་བཞི་རྒྱལ་པོ་ཆེན་པོ་བཞིས།། ཕྱོགས་བཞིའི་
གདོན་བཞི་ཁ་གནོན་པར་བསམ།། བསྲོ་ཕུར་ནག་ལས་ཀྱི་བཀའ་སྲུང་པོ། ཤེལ་
དཀར་འོད་དང་འོད་དཀར་འཛིན། ནམ་མཁའ་ཐང་དང་འཛིན་གྱི་བདག །དབལ་
ཆེན་ཁྲོ་བོའི་བཀའ་དམ་བཞིན། ཕྱོགས་བཞིའི་གདོན་ཚོགས་ཁ་གནོན་ལ།། དྲག་
པོ་ཕུར་པའི་ཕྲིན་ལས་སྒྲུབས། བསྭོ་ཨཾ་ཀ་ཏི་ཀ་རུ་ཀརྨ་ཀ་ཧ་ལ་རི་ཝེར་ཧཱུཾ་སྭཱཧཱ། ཐོ་
བཞིའི་མགུལ་དུ་གསེར་སྐྱེམས་སྒྲིང་ངོ་། །སྔོན་འགྲོའོ། ༈ །དེ་ནས་དངོས་གཞི་ལ། བར་མཚམས་བཅད་དེ་ཏིང་འཛིན་
གི བདག་ཉིད་སྐད་ཅིག་ལས་ཀྱི་ལྷ།། ཁྲོ་བོ་སྟག་ལ་མེ་འབར་བསྒོམ། ཐུགས་ལས་
མེ་མཚོན་ཁྲོ་ཆུང་འཕྲོས།། སྲུང་བའི་གུར་ཁང་འཁྲིགས་པར་བསམ། བསྭ། བཀའ་
22



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསང་ཕུར་པའི༔ བརྗོད་དོ། །སྐྱབས་སེམས་བྱ་བ་ནི། ཡི་དམ་དབལ་ཕུར་དཀྱིལ་འཁོར་རྩ་
བ་གསུམ། བྱང་ཆུབ་སྙིང་པོའི་བར་དུ་སྐྱབས་སུ་མཆིའོ། །འགྲོ་ཀུན་ཡི་དམ་གོ་འཕང་
མཆོག་ཐོབ་ཕྱིར།། བདག་ནི་དབལ་ཕུར་ཕྲིན་ལས་སྒོར་འཇུག་བྱའོ། །གསོལ་འདེབས་ནི།
ཨེ་མ་ཧོ། འོག་མིན་དྲག་པོའི་གསས་ཁང་ནས།། རྫོགས་སྐུ་མཁའ་འགྱིང་རྒྱལ་པོ་ལ་
གསོལ་བ་འདེབས།། གྲུ་གསུམ་དགྱེས་པའི་ཨེ་ཀློང་ན།། ཡུམ་ཆེན་ཐུགས་རྗེ་བྱམས་
མ་ལ༔ །མཐིང་གུར་དྲག་པོའི་གསས་ཁང་ན།། སྤྲུལ་སྐུ་སྟོན་པ་གཤེན་རབ་ལ་
དབལ་བྲག་རོང་ཆེན་གསས་ཁང་ན།། དབལ་བོན་སྟག་ལ་མེ་འབར་ལ༑ །གར་
བཞུགས་དྲག་པོའི་གསས་ཁང་ན། དབལ་གཤེན་རིག་འཛིན་རྣམས་ལ །སྤ་གྲོ་ཕུག་
བཅལ་གསས་ཁང་ན།། ཁུ་ཚ་ཟླ་འོད་འབར་ལ༑ །སྒྲུབ་གནས་དྲག་པོའི་གསས་ཁང་
ན། མགར་དང་མེ་ཡི་བླ་མ་ལ། །ལས་བཞི་ལྷུན་གྲུབ་གསས་ཁང་ན། ཕྱི་དར་བརྒྱུད་
པའི་བླ་མ་ལ། །སྤྱི་གཙུག་འོད་ཀྱི་གསས་ཁང་ན། དྲིན་ཆེན་རྩ་བའི་བླ་མ་ལ་གསོལ་
བ་འདེབས།། མཆོག་དང་ཐུན་མོང་དངོས་གྲུབ་སྩལ་དུ་གསོལ། ཨ་ཧཱུཾ་ཧཱུཾ་ཧོས་འདུ།
གསོལ་བ་བཏབ་ལ་དབང་བཞི་བླང་ངོ༌། །དེ་ནས་མངོན་རྟོགས་བསྒོམས་ལ། བཞེངས་སུ་གསོལ་བའི་ཏིང་འཛིན་ནི།
རང་བྱུང་ཕུར་པའི་ལྷ་ཚོགས་རྣམས།། དྲག་པོ་ཨེ་ཡི་གསས་མཁར་ནས།། འབར་
བ་ལྷ་སྐུའི་ཕྱག་རྒྱ་བཅས།། ཐུགས་རྗེའི་སྟོབས་ཀྱིས་བཞེངས་པར་བསམ། ལ བསཱི།
བཞེངས་ཤིག༔ བརྗོད་དོ། །སྤྱན་འདྲེན་ཏིང་འཛིན་ནི། དྲག་པོ་ཕུར་པའི་ལྷ་ཚོགས་རྣམས།
ལས་དང་ཉོན་མོངས་འདུལ་བའི་ཕྱིར། མདུན་གྱི་ནམ་མཁར་བྱོན་པར་བསམ། །
བསྲོ། བསྐལ་པ༑ བརྗོད་དོ། །ཕྱག་གི་ཏིང་འཛིན་ནི། འབར་བ་ལྷ་ཡི་དཀྱིལ་འཁོར་ལ། རང་
གི་འཕྲུལ་པས་ཕྱག་འཚལ་བས། གསང་གསུམ་རང་ལ་འཆར་བར་བསམ། ལ།
བསྐལ་པ་མེ་དཔུང་༑ བརྗོད་དོ། །བརྒྱུད་ཕྱག་ནི། ཨེ་མ་ཧོ། དྲག་པོ་ཕུར་པའི་དཀྱིལ་འཁོར་
ལྷ་ཚོགས་ཀྱི།། དབལ་བོན་དྲུག་ཅུ་རིག་འཛིན་གཤེན་རྣམས་དང་། ཟབ་གཏེར་སྒོ་
222



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
འབྱེད་ཁུ་ཚ་ཟླ་འོད་འབར། མགར་དང་མེ་སོགས་ཕྱི་དར་བླ་མ་ལ།། ལུས་ངག་ཡིད་
གསུམ་གུས་པས་ཕྱག་འཚལ་ལོ། །བདག་སོགས་སྒོ་གསུམ་སྒྲིབ་པ་བྱང་གྱུར་ཅིག །
བཞུགས་སུ་གསོལ་བའི་ཏིང་འཛིན་ནི། སྣང་སྲིད་ལྷ་སྐུའི་དཀྱིལ་འཁོར་དུ། དམ་ཡེ་དབྱེར་མེད་
ཆེན་པོར་བསམ། ལ། སྣང་སྲིད་འཁྲོས་པའི༔ སོགས་བརྗོད་དོ། །དམ་བཅའི་ཏིང་འཛིན་ནི བྱང་
ཆུབ་སེམས་ཀྱི་ཕུར་པ་ཆེ།། མི་འབྲལ་རྩེ་གཅིག་བསྒོམ་པར་བསམ། ལ སྲིད་པའི་
དབལ༔ སོགས་བརྗོད་དོ། །ཕྱག་རྒྱ་འཇིགས་ཚོགས་ཏིང་འཛིན་ནི། དྲག་པོ་ཕུར་པའི་ཕྱག་རྒྱ་རྣམས།
མངོན་དུ་ལྷག་ལྷག་སྟོན་པར་བསམ། ག བསྔོ། དབུས་ཕྱོགས༔ བརྗོད་དོ། །བཤགས་པའི་
ཏིང་འཛིན་ནི། ཡེ་ཤེས་ཕུར་པའི་དཀྱིལ་འཁོར་རང་རིག་དང་།། མ་མཐོང་སེམས་ཀྱི་
སྒྲིབ་པ་དག་པར་བསམ། ལ། སྐྱེ་མེད་བོན༔ སོགས་བརྗོད་དོ། །ཕྱི་མཆོད་ཏིང་འཛིན་ནི། ཨ་
ཨོཾ་ཧཱུྃ་ཚུ་རོ་ཛ་ཧ་ར་མུ་རྩེ་ཕཊ མཆོད་པའི་མི་གཙང་བ་ཐམས་ཅད་དག་པར་བསམ་
མོ། །ཨ་ཧཱུཾ་ཧཱུཾ་ཚུ་རོ་ཛ་ཧེ་ཧེ། མཆོད་རྫས་འདོད་པའི་ཡོན་ཏན་སྣ་ཚོགས་དང་ལྡན་
པས་ལྷ་ཚོགས་ཐུགས་མཉེས་པར་བསམ། ། བསྔོ། སྣང་སྲིད་༑ སོགས་བརྗོད་དོ། །ནང་
མཆོད་སྨན་མཆོད་ཏིང་འཛིན་ནི། རཾ་ཡཾ་ཁཾ་གསུམ་འཕྲོས་པས་སྨན་མཆོད་ཀྱི་མི་གཙང་བ་
རྣམས་བསྲེགས་གཏོར་བཀྲུས། བྲོ་ཨུ་རྩེ་ཧ་ར་འདུ། འོད་ཟེར་འཕྲོས་པས་སྣོད་
བཅུད་ཀྱི་དུག་ལྔ་བསྡུས་ནས་སྨན་མཆོད་ལ་ཐིམ། ཨ་་ཧཱུྃ་རོ་ཧ་འདུ། དྭངས་ཁུ་
རྩིགས་གསུམ་དུ་གྱུར་ནས་ལྷ་རྣམས་ཐུགས་དམ་སྐོང་བར་བསམ། ལ བསྭོ་ཨཱ་བ་བཱ་
ཕྱག་རྒྱས་བཀྲོལལ། དགོངས་སྤྱོད་ཁྱད༔ སོགས་བརྗོད་དོ། །དངོས་གྲུབ་བླང་བ་ནི། མི་འགྱུར་སྐུ་དང་
མི་འགགས་གསུང་། མི་འཁྲུལ་ཐུགས་ཀྱི་དངོས་གྲུབ་སྩོལ། ཏི་སྟ་ཧེ་རཾ་ཚུ་ཨཾ་ཨ༔ ཧཱུྃ།
དངོས་གྲུབ་བླང་ངོ་། །ཤ་ཁྲག་རུས་གསུམ་ཏིང་འཛིན་ནི། ཁམས་གསུམ་སྒྲོལ་བའི་ཤ་ཁྲག་རུས། དྲག་
པོའི་ཚུལ་གྱིས་གསོལ་བར་བསམ། ། བསྲོ། གཏི་མུག༔ སོགས་བརྗོད་དོ། །གསང་མཆོད་
སྦྱོར་མཆོད་ཏིང་འཛིན་ནི། ཐབས་ཤེས་འབར་བའི་ཕྱག་རྒྱ་ཆེ། ཐམས་ཅད་གཉིས་མེད་
223



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཉམ་པར་བསམ། ལ བསྔོ། ཕྱི་ནང༔ སོགས་བརྗོད་དོ། །སྒྲོལ་མཆོད་ཏིང་འཛིན་ནི། ཁམས་
གསུམ་དུག་གསུམ་མ་ལུས་ཀུན། ཡེ་ནས་སྟོང་ཆེན་ཞིང་དུ་བསམ། ལ། བསྭཱ། བདག་
དང་༑ སོགས་བརྗོད་དོ། །༧ ཞར་བྱུང་ཚོགས་ཀྱི་མཆོད་པ་འབུལ་བ་ནི། གཞུང་ལྟར། བདག་ཉིད་དབལ་
བོན༔ བྱིན་གྱིས་བརླབས་ལ། སྤྱན་དྲངས་བ་ནི། རྩ་སྒྲུབ་ལྟར། བསྭཱ། གྲུ་གསུམ་མཐིང་ནག སོགས་
ནས། འབྲུག་གསས་ཆེམས་པ་ས་བདག་སྟོང་ཁྱབ་སྐུ། ཡན་དང་། ཕུར་ནག་ཁྲོ་བཅུ་སྲུང་
མ་ལས་མཁན་བཅས། ཞལ་ཟས་ལོངས་སྤྱོད་ཚོགས་ཀྱི་འཁོར་ལོ་ལ། གཏུམ་དྲག་
འབར་བའི་ཚུལ་གྱིས་གཤེགས་སུ་གསོལ། ཧེ་དྲགྷ་གུ་རེ་ར་ཡོ་ཛ། ཚོགས་ཕུད་ཚོ་གསུམ་དུ་
བཀྲོལ་ལ། དང་པོ་མཆོད་དེ། གཞུང་ལྟར། དྲག་པོ་དབལ་ཕུར༔ སོགས་ཀྱིས་འབུལ་ལོ། །བར་པས་བཤགས་
ཏེ། ཁྲོ་བོ་ཕུར་ནག་ལྷ་ཚོགས་དགོངས་སུ་གསོལ། བདག་ནི་དད་ཆུང་འབྱོར་དང་
མི་ལྡན་པས། སེར་སྣ་འཇུང་གེགས་ཡི་དྭགས་རྒྱུ་བསགས་ཤིང་། དཀྱིལ་འཁོར་ལྷ་
དང་འགལ་བའི་ལས་བགྱིས་གང་། ཤིན་ཏུའགྱོད་ཅིང་བཤགས་ཚངས་དག་པར་
གསོལ།། ཧེ་དྲགྷ་ས་མ་ཡ་སྡོམ། ཐ་མ་ལ་ལོག་འདྲེན་དགུག་ལ་བསྒྲལ་ཏེ་བསྟབ་པ་ལས། དང་པོ་བཀུག་
ཅིང་བསྒྲལ་བ་ནི། བསྲོ། དྲག་པོ་དབལ་ཕུར་ལྷ་ཚོགས་རྣམས།། ཉམས་བའི་རྣམ་ཤེས་
འདིར་ཁུག་ལ།། ཕྱག་མཚན་ཕུར་བུ་ཐོག་ལྟར་རྒྱོབ། གཏི་མུག་འཁོར་བ་གནས་སུ་
སྒྲོལ། ཧེ་དྲགྷ་ཀི་ལི་མཱ་ར་ཡ་རྦད། དེ་ནས་བསྟབ་སྟེ། འབྲུག་གསས་ཆེམས་པ་ཞལ་ཕྱེས་
ཤིག །གཏི་མུག་མུན་ལྟར་འཐིབས་པ་བསྟབ། སྟོང་ཁྱབ་ཁྲོ་མོ་ཞལ་ཕྱེས་ཤིག །
འདོད་ཆགས་ཆུ་ལྟར་ཁོལ་བ་བསྟབ།། ཁྲ་ཐབས་གཟེ་མ་ཞལ་ཕྱེས་ཤིག །ཞེ་སྡང་
མེ་ལྟར་འབར་བ་བསྟབ། ནམ་མཁའི་ཁྲ་ཚོགས་ཞལ་ཕྱེས་ཤིག །ང་བདག་གཟུང་
འཛིན་འཁྲུལ་པ་བསྟབ། བར་སྣང་གཅན་ཚོགས་ཞལ་ཕྱེས་ཤིག །ཞིང་བཅུ་བསྒྲལ་
བའི་ཕུང་པོ་བསྟབ།། ས་གཞིའི་མ་ཚོགས་ཞལ་ཕྱེས་ཤིག །རྒྱུ་དྲུག་འཁོར་བ་ཉོན་
མོངས་བསྟབ།། ལས་མཁན་སྒོ་བ་ཞལ་ཕྱེས་ཤིག །སྟོང་གསུམ་གྱུར་མིད་གསོལ་
224



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
བར་བསྟབ། ཁ་རཾ་ཁ་ཧི། དེ་ནས་བརྒྱུད་པའི་བླ་མའི་ཐུགས་དམ་སྐོང་བ་ནི བསྭོ། བསྐལ་པའི་
དང་པོ་སྲིད་པའི་ཐོག་མ་ལ། རྫོགས་སྐུ་མཁའ་འགྱིང་ཡུམ་ཆེན་ཐུགས་རྗེ་བྱམས།།
སྤྲུལ་སྐུ་སྟོན་པ་དབལ་གཤེན་སྟག་ལ་སོགས། སྔ་དར་བརྒྱུད་པའི་དབལ་བོན་གཤེན་
རྣམས་ཀྱིས།། རང་རང་སྒྲུབ་གནས་དྲག་པོའི་གསས་ཁང་དུ།། ཞལ་ཟས་ལོངས་སྤྱོད་
ཚོགས་ཀྱི་ཕུད་བཤམས་ནས།། དབལ་ཕུར་ལྷ་ཚོགས་ཐུགས་དམ་དབྱིངས་བསྐངས་
བཞིན།། དིང་གི་གནས་འདིར་ལོངས་སྤྱོད་ཚོགས་ཀྱིས་སྐོང་།། དབལ་གཤེན་དེ་
རྣམས་ཐུགས་དམ་བརྒྱུད་འཛིན་གཤེན།། ཁུ་ཚ་ཟླ་འོད་མགར་སྟོན་ཁྲོ་རྒྱལ་དང་།
ཕྱི་དར་བརྒྱུད་པའི་བླ་མ་ཐམས་ཅད་ཀྱིས།། རང་རང་སྒྲུབ་གནས་དྲག་པོའི་གསས་
ཁང་དུ།། ཞལ་ཟས་ལོངས་སྤྱོད་ཚོགས་ཀྱི༔ །དབལ་ཕུར་ལྷ་ཚོགས་ཐུགས་དམ་
དབྱིངས་བསྐངས་བཞིན།། དིང་གི་གནས་འདིར་ལོངས་སྤྱོད་ཚོགས་ཀྱིས་སྐོང་།།
ཕྱི་ནང་བར་ཆད་སེལ་ཕྱིར་བཞེས་སུ་གསོལ།། དམ་ཚིག་ཆག་ཉམས་བསྐང་ཕྱིར་
བཞེས་སུ་གསོལ། དགྲ་བགེགས་གདུག་པ་བསྒྲལ་ཕྱིར་བཞེས་སུ་གསོལ། མཆོག་
ཐུན་དངོས་གྲུབ་སྩོལ་ཕྱིར་བཞེས་སུ་གསོལ། ཞེས་བསྐུལ་ལོ། །དེ་ནས་ལྷ་ཚོགས་ཁྱད་པར་སྐོང་བ་
ནི། བཧཱུཾ། མཁའ་ཀློང་དབྱིངས་ནས་འདུ་འཕྲོ་རོལ་པའི་སྐུ། དབྱིངས་ན་བཞུགས་
པ་མ་པང་ཡབ་ཡུམ་དང་།། མཁའ་ལ་ཁྲོས་པ་འབྲུག་གསས་སྟོང་ཁྱབ་མ།། ཀློང་དུ་
རྒྱུ་བ་དབལ་ཕུར་སྲུང་མའི་ཚོགས།། དྲག་པོ་འབར་བའི་སྟོབས་ཤུགས་བྱིན་དང་
བཅས།། འདིར་གཤེགས་ཕྱག་འཚལ་ཉེས་བཤགས་མཆོད་པ་འབུལ། དྲག་པོ་ཕུར་
པའི་ལྷ་ཚོགས་གཙོ་འཁོར་རྣམས།། ཞལ་ཟས་ལོངས་སྤྱོད་ཚོགས་ཀྱིས་ཐུགས་དམ་
སྐོང་།། འདོད་ཡོན་ཕུན་ཚོགས་གཏོར་མས་ཐུགས་དམ་སྐོང་།། དུག་གསུམ་དབྱིངས་
བསྒྲལ་དམར་གྱིས་ཐུགས༔ །དུག་ལྔ་རྣམ་དག་སྨན་གྱིས༔ །དེ་ལྟར་ཐུགས་དམ་
དབྱིངས་སུ་བསྐུངས་ནས་ཀྱང་།། རྩ་བ་ཡན་ལག་དམ་ཚིག་འཆལ་ཉམས་བཤགས།།
225



་་་་་
ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕྱི་ནང་གསང་བའི་བར་ཆད་ཞི་བར་མཛོད།། མཆོག་དང་ཐུན་མོང་དངོས་གྲུབ་སྩལ་
དུ་གསོལ། ཞེས་སྐོང་ཆེན་ཀྱང་འཐུས་སོ། །དེ་ནས་ཚོགས་གཏོར་འབུལ་ལ། ཚོགས་ཕུད་སྦྱོང་བ་སོགས། རྗེས་བྱ་
སྐབས་ནས་ཡར་བླང་ངོ་། །དངོས་གྲུབ་བླང་རོལ་བྱ། ཚོགས་ལྷག་བཀྱེ་བ་ནི། ཨ་ཨཱ་ཧཱུཾ། འདོད་ཡོན་ཚོགས་
ཀྱི་ལྷག་མ་འདི། ལྷག་བསྡུད་མ་ལྔས་གནས་སུ་ཁྱེར། རང་རང་ཅི་འདོད་གཏེར་
ལྡན་ནས།། དྲག་པོ་ཕུར་པའི་ཕྲིན་ལས་སྒྲུབས།། མ་མ་བང་ངེ་བྷ་ལིང་ཁ་ཧི། སྨོན་ལམ་
དཀྱིལ་འཁོར་ལྷ་ཚོགས་དགོངས་སུ་གསོལ། བདག་ཅག་སྔགས་ཀྱི་མཁན་པོ་
ཡིས།། ཚོགས་ཀྱི་འཁོར་ལོ་བསྐོར་བའི་མཐུས།། བསོད་ནམས་ཡེ་ཤེས་ཚོགས་རྫོགས་
ཤོག །ཅེས་སྨོན་ལམ་བཏབ་བོ། །འཛབ་བསྒོམ་ལ་འཛབ་བགྲང་འཛབ་བསྟོད་བྱའོ། །དེ་ནས་སྐུ་བསྟོད་པའི་ཏིང་
འཛིན་ནི། དྲག་པོ་ཕུར་བའི་ལྷ་ཚོགས་ཀྱི། ཡེ་ཤེས་གཟི་བྱིན་འབར་བའི་དབལག དབལ་
གཤེན་མཐུ་དབང་ལྡན་པའི་ཕྱིར།། མངོན་སུམ་ལྷག་ལྷག་སྟོན་པར་བསམ། ལག
བསོ། སྣང་སྲིད༔ སོགས་དང་། བསྲོ། དབུས་ཕྱོགས༔ སོགས་བརྗོད་དོ། །དངོས་གཞིའོ། ༈ །
རྗེས་བྱ་ལ། སྒོ་དབྱེ་ནི། དྲག་པོ་ཕུར་པའི་དཀྱིལ་འཁོར་གྱི།། གཞལ་ཡས་ཕྱོགས་བཞིའི་སྒོ་
སྲུང་ལ། གསལ་བའི་སྒྲོན་མེའི་མཆོད་པ་འབུལ།། ཡེ་ཤེས་རང་གསལ་སྒོ་ཕྱེས་ལ།།
སྒྲིབ་མེད་ལྷ་ཞལ་མཐོང་གྱུར་ཅིག །མ་རང་ཧེ་གཉའ་ན་ཚུ་ཨ་སཱཧཱ། ཞེས་སྒོ་དབྱེའོ། །དེ
ནས་དངོས་གྲུབ་བླང་སྟེ། དྲག་པོ་དབལ་ཕུར་ལྷ་ཚོགས་ཀྱི།། སྐུ་གསུང་ཐུགས་ཀྱི་དངོས་གྲུབ་
དང་།། ཐུན་མོང་ཚེ་དབང་མཐུ་རྩལ་རྣམས།། དིང་འདིར་བདག་ལ་སྩལ་དུ་གསོལ།
ཨ་ཨཾ་ཧཱུྃ་རད་སིདྷི་འདུ། དེ་ནས་གཏའ་ཆེན་བཀྲོལ་ལ་གནས་སུ་སྦྱོང་བ་ནི། ཧོ། དྲག་པོ་ཕུར་པའི་
གཏའ་ཆེན་འདི། ད་ནི་རང་བཞིན་དབྱིངས་སུ་བསྐྱོད། ཡེ་ཤེས་ལྔ་ཡི་ཀློང་དུ་སྦྱོང་།
བསོད་ནམས་ཡེ་ཤེས་གཏེར་སྦས་པས། ཐམས་ཅད་ཡིད་བཞིན་ཚིམས་གྱུར་ཅིག །
ཧེ་དྲགྲྭ་ཚང་སྟང་ནེ་རོ་ཧ་ར་རདྨ་ཧཱུྃ། ཅེས་གཏའ་ཆེན་མེ་ཐབ་ཏུ་འབུལ་ལོ། །དེ་ནས་གཏོར་འབུལ་
ཏིང་འཛིན་ནི། ཨེ་ཚུ་རྭང་ཨ་ཕཊ༔ སྣོད་བཅུད་ཀྱི་མི་གཙང་བ་ཐམས་ཅད་སྦྱང་ནས།
226



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ཨ་ཨོཾ་ཧཱུྃ་གཏོར་མ་འདོད་པའི་ཡོན་ཏན་བདུན་དང་ལྡན་པས་ལྷ་ཚོགས་ཐུགས་དམ་
བསྐང་བར་བསམ། ག བསྭོ། མཁའ་དང་༔ སོགས་བརྗོད་ དོ། །དེ་ནས་བྲོ་བརྡུང་སྟེ། བསྭོ་
འབྲུབ་ཁུང་༔ སོགས་བརྗོད་དོ །འདི་སྐབས་ཕྱུ་ཚེ་བསྡུ་བ་ནི། གཏེར་མ་ལས། དེ་ནས་ཕ་ཚེའི་ཏིང་འཛིན་ནི།
ཐབས་དང་ཐུགས་རྗེ་ ནས། དངོས་གྲུབ་གསོལ། ཡན་བརྗོད་ལ། དེ་ནས་བཀྲ་ཤིས་རྒྱས་པ་གཞུང་གི་
བཀྲ་ཤིས་བརྗོད། བསྡུ་ན་གཏེར་མ་ལས། དུས་གསུམ་འགྱུར་བ་མེད་པ༔ ནས་ ཐོབ་པར་ཤོག །
ཅེས་སོགས་ཅི་རིགས་པར་བྱའོ། །དེ་ནས་དཀྱིལ་འཁོར་བསྡུ་བ་ནི། བསྭོ་ཨོཾ་ཧེ་དྲགྷ༔ དང་། བསྭོ་ཨཱི་ཧེ་
དྲགྷ་ཏིབ་ཏ༔ བརྗོད་ལ། གཞལ་ཡས་ཁང་རང་རང་ཡིག་འབྲུར་གྱུར་ནས་གཅིག་ལ་
གཅིག་ཐིམ་དཀྱིལ་འཁོར་ལྷ་ཚོགས་ལ་ཐིམ། ལྷ་ཚོགས་འཁོར་རྣམས་གཙོ་བོར་
ཐིམ། གཙོ་བོ་རང་ཉིད་ཀྱི་ཐུགས་ཀའི་ས་བོན་ལ་ཐིམ། དེ་ཉིད་འོད་གསལ་ཆེན་
པོའི་ཀློང་དུ་ཡལ་བར་བསམ་མོ། །སླར་ཡང་ཐུན་མཚམས་སྒྱུ་མའི་སྐུར་ལྡང་ཞིང་གསང་སྒོ་བསྡམ་
མོ། །ཅེས་པ་འདིའང་དགེ་བཤེས་དབང་ཕྱུག་དང་ཤེས་རབ་མིང་གིས་བསྐུལ་ངོར་བོན་སྒོ་འདི་ལ་བློ་ཁ་
ཕྱོགས་པའི་བཙུན་པ་བཀྲ་ཤིས་རྒྱལ་མཚན་གྱིས་ཟངས་བྲག་པདྨ་གླིང་གི་སྒྲུབ་ཕུག་ཏུ་ཉི་དྲོས་ཀྱི་ཐུན་
མཚམས་སུ་དཀྱུས་ཐོག་གཅིག་ཏུ་བྲིས་པ་དགེའོ། །ཐ་ཚན་མུ་ཙུག་སྨྲར་རོ། །
27



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ་
འབྲུག་གསས་ཆེམས་པ་དབལ་ཕུར་རྩ་བའི་
སྒྲུབ་པ་བཞུགས།
པ་དབལ་
༄༅། །ཞེ་སྡང་ནག་པོ་དབལ་གྱི་ལྷ་ལ་ཕྱག་འཚལ་ལོ། །གཞུང་ལས་གུད་དུ་ཕྱུང་བ། འབྲུག་གསས་ཆེམས་པ་
ཕུར་རྩ་བའི་ལྷ་ཡི་སྒྲུབ་པའི་ཐབས་ནི། དད་བརྩོན་སྟོབས་དང་ལྡན་པའི་གང་ཟག་གིས། གཞུང་དང་མཐུན་པའི་གནས་
དབེན་ཞིང་ཉམས་དགའ་བ་རུ། ཕྱི་བཤགས་ནི་གསུང་རབ་འདོན། པང་ཀོང་ཀློག །སཱཙྪ་གདབ། མཆོད་སྦྱིན་བཀྱེ།
སྡིག་པ་བཤགས། སྐྱབས་སུ་འགྲོ་བ་དང་། སྒྲིབ་པ་འབྱོང་བའི་ལས་ཅི་འགྲུབ་བྱ། ནང་བཤགས་ནི་གཏོར་མ་ཆ་གསུམ་
གྱིས་འཇིག་རྟེན་གཙང་རིགས་ཀྱི་མགོན་པོ་རྣམས་མཆོད་ཅིང་བཀའ་བགོས་སོ། །སྣང་སྲིད་ཀྱི་ལྷ་མ་སྲིན་སྡེ་བརྒྱད་ལ་
མཐུན་པའི་གླུད་གཏོང་ཞིང་དཔང་གཟུག །བདེན་པ་བདར། རིགས་དྲུག་སེམས་ཅན་ལ་སྦྱིན་པ་རྒྱ་ཆེར་བཏང་། དེནས་
མཆོད་པ་རྣམ་ལྔ་དང་། གསེར་སྐྱེམས་དང་བརྔན་ཆ་ཕྱོགས་བཅུར་མཆོད་ཅིང་ས་སློང་། དེ་ནས་སྟེགས་བུ་མདའ་གང་
གྲུ་གསུམ་པ། རྔམས་སུ་ཁྲུ་གང་ཡོད་པ་བརྩིགས། ས་སྔོན་པོའམ་ནག་པོ་ལ་དུག་སྣ་བཀྲུས་པའི་ཁུ་བ་དང་། གཅན་
གཟན་སྣ་ཚོགས་ཀྱི་ཁྲག་བསྲེས་ལ་ཞལ་བ་བྱས། ལུ་ཆུ་དང་ཁྲག་སྣ་དུག་མཚོན་ཆ་རིན་པོ་ཆེ་བདར་བའི་ཕྱེ་མ་སྦྱར་ལ་
ཆག་ཆག་གདབ། ཐིག་གདབ་པ་ཚོན་བྱིན་རླབས་སྤྱི་གཞུང་དང་མཐུན། དེ་ནས་ད་ཀྱིལ་འཁོར་བྲི་ཞིང་ཚོན་བཀྱེ་བ་
ནི དབུས་སུ་གྲུ་གསུམ་མཐིང་ནག་ཏུ་བྲིས། དེ་ལཨེ་ཡི་ས་བོན་བཀོད ཟླ་གམ་གསུམ་དམར་པོ་བྱ། དེའི་ཕྱི་རིམ་གཡུང་
དྲུང་རྭ་བས་བསྐོར། དེ་རྒྱབ་འཁོར་ལོ་རྩིབས་བརྒྱུད་ཁ་དོག་ཕྱོགས་མཐུན་བྱ། དེ་རྒྱབ་མེ་རི་དམར་པོ་འབར་བར་བྲི།
དེའི་ཕྱི་རིམ་གྲུ་ཆད་བཞི་མཐིང་ནག་བྱ། ལྷ་སྣམ་ཕྱོགས་བཞིར་སྲིད་པའི་འགྱིང་ཕུར་གྱིས་གཏམས། མཚམས་བཞིར་
ལྕགས་ཀྱུ་ཞགས་པ་ཐོ་བ་མདའ་གཞུ་བསྣོལ་མས་གཏམས། དེའི་ཕྱི་རིམ་སྒོ་དང་སྒོ་ཁྱུད་འབྱུང་བརྩེགས་ཟངས་རི་ལྕགས་
རིས་བསྐོར་བར་བྲིས། དེ་ནས་དཀྱིལ་འཁོར་དབུས་སུ་ལྕགས་སྣ་ལྔ་ལས་བྱས་པའི་ཕུར་པ་ཁྲུ་གང་པ་གཅིག་ལག དར་
མཐིང་ནག་གི་ཅོད་པན་བཏགས་ཏེ། འབྲུག་གསས་ཆེ
ཆེམས་པར་མངའ་གསོལ་ལ་འགོད་དེ བསྲོ། དབུས་ནས་
རང་བྱུང་དྲག་ཆེན་ལྷ།། འབྲུག་གསས་ཆེམས་པ་སྤྲུལ་པའི་སྲས། ཁྲོ་བོ་ཞལ་གསུམ་
228



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ཁྱུང་ཆེན་དབུ། ཁོང་སེང་གཏི་མུག་འབར་བའི་ཐུགས།། སྐེད་པ་ཡེ་ཤེས་རྒྱ་མདུད་
ཀློང་། ཆུ་སྲིན་དམར་ནག་གདུག་པའི་ཁ།། རྩེ་མོ་ཟུར་གསུམ་དབལ་དང་ཆས།། ས་
བདག་བསྣོལ་བའི་གདན་སྟེང་དུ།། གཏི་མུག་བདུད་འདུལ་བརྟན་པར་བཞུགས་སུ་
གསོལ། བསྭཱ་ཧཱུཾ་ཧེ་དྲགཱ་ཏིབ་ཏ་ཏིབ་ཏ་ལྷན། ཞེས་བཀོད་དོ། །འཁོར་ལོ་དང་ལྷ་སྣམ་སྒོ་བཞི་ལ་
སོགས་པར་འགོད་མི་དགོས་པ། ཅིའི་ཕྱིར་ན་ཁྲོ་བོ་དང་ཁྲོ་མོ་ཕོ་ཉ་སྲུང་མ་ལས་མཁན་ཐམས་ཅད་འབྲུག་གསས་ཉིད་
ཀྱི་སྤྲུལ་པ་ལས་གཞན་དུ་མ་ཡིན་པའི་ཕྱིར་རོ། །དེ་ནས་དཀྱིལ་འཁོར་གྱི་རྒྱན་དུ་དར་མཐིང་ནག་གི་གུར་དབུབ། ལོགས་
བཞིར་ཚོན་སྐུད་སྣ་ལྔའི་ཐག་པར་བྱ་ཤ་ཟན་གྱི་མཆུ་སྡེར་དང་། གཅན་ཟན་གྱི་མགོ་ཕྲེང་དང་སྙིང་སྣ་ཚོགས་དང་། རིན་
པོ་ཆེ་སྣ་ལྔའི་ཕྲེང་བས་བསྐོར། དེ་ནས་དམ་རྫས་ནི། ཁྲོ་བོ་དབལ་གྱི་གཏོར་མ་དང་། ཕྱི་ནང་གསང་བའི་ལོངས་སྤྱོད་
མཆོད་པ་རྣམ་ལྔ་དང་། ཤ་ཁྲག་རུས་གསུམ་དང་དམ་རྫས་བདུད་རྩི་སྨན་གྱི་མཆོད་པ་དང་། སྤྱན་གཟིགས་ཞལ་ཟས་
ཚོགས་ཀྱི་ལོངས་སྤྱོད་ཆེད་དུ་བསག་གོ །དེ་ནས་ཕྱོགས་བཞིར་ཐོ་བཞི་བཙུགས་ལ་ཕྱི་མཚམས་དམ་དུ་བཅད། སྒྲུབ་པ་
པོ་བདག་ཉིད་སྐད་ཅིག་ལ་ལས་ཀྱི་ཁྲོ་བོ་སྟག་ལ་མེ་འབར་དུ་ལམ་གྱིས་གྱུར་པར་བསམ་སྟེ། ཉུངས་ཀར་དང་ཕུར་པ་
ལག་ཏུ་ཐོགས་ལ་མཚམས་བཅད་པ་ནི། བསྲོ། བཀའ་གསང་ཕུར་པའི་དཀྱིལ་འཁོར་འདིར།
བར་དུ་གཅོད་པའི་འབྱུང་པོ་ཀུན།། འདི་རུ་མ་འདུག་གཞན་དུ་དེངས། གལ་ཏེ་
མི་འགྲོ་འདུག་གྱུར་ན། ང་ཡི་ཐུགས་ཀྱི་དཀྱིལ་འཁོར་ནས། བསྲེགས་པའི་མེ་འོད་
ཕྱོགས་བཅུར་འབར།། མཚོན་གྱི་ཆར་པ་སེར་ལྟར་འབེབས། ཁྲོ་བོའི་དམགས་
ཚོགས་ས་གཞི་གང་།། ཚོམས་རྔམས་དྲག་ཤུལ་གཟི་བརྗིདའབར།། དྲག་པོ་དབལ་
གྱི་ཕུར་པ་འདྲིལ། རྒྱ་མདུད་འབར་བའི་དཀྱིལ་འཁོར་འདིར།། འདུ་བའི་ལྷ་ལ་མ་
གཏོགས་པའི།། བར་དུ་གཅོད་པའི་གདོན་བགེགས་ཀུན།། ཐལ་བ་རྡུལ་དུ་བརླག་
པར་བྱའོ། །བསྭཱ་ཨཱི་ཧེ་རི་ཁྲོ་ཏ་ཛྭ་ལ་རཾ།། འུར་ཆེམ་ཨུཙྪཏུ་ཀྲི་ལིང་རྦད་ཕཊ	དེ་ནས་
ཏིང་འཛིན་རྣམ་གསུམ་བསྒོམ་སྟེ། དང་པོ་དེ་བཞིན་ཉིད་ཀྱི་ཏིང་ངེ་འཛིན་ནི། བོན་ཐམས་ཅད་སྟོང་ཞིང་
བདག་མེད་པ་རྣམ་པར་མི་རྟོག་པ་བོན་ཉིད་སྤྲོས་བྲལ་ཆེན་པོའི་ངང་ལ་བློ་འཇོག་
229



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
།།དེ་ནས་ཀུན་ཏུ་སྣང་གི་ཏིང་ངེ་འཛིན་གི མ་རིག་འཁྲུལ་པའི་སེམས་ཅན་འདི་དག་ཐམས་
ཅད། བོན་ཉིད་བདེན་པའི་སྙིང་པོ་ཡང་དག་པ་ནི་མ་རྟོགས།། འཁྲུལ་པ་རང་ཁ་མ་
ལ་ང་དང་བདག་ཏུ་འཛིན་པའི་དོན་ལ་ཞེན་པ་འདི་རྣམས་ཁོ་ན་སྙིང་རེ་རྗེ།། སྙམ་
དུ་ཡིད་ལ་དྲན་པར་བསྒོམ། དེ་ནས་རྒྱུ་ཡི་ཏིང་ངེ་འཛིན་ནི། དབལ་བོན་བདག་གི་སེམས་
སྟོང་ཞིང་བདག་མེད་བརྡོལ། རིག་པའི་སྙིང་པོ་ཨེམཐིང་ནག་གཅིག་ཏུ་འདྲིལ་ཏེ།
འཕྲོས་པ་མདུན་གྱི་བར་སྣང་ལ་བསམ། ཨེ ལས་ཡིག་འབྲུ་ཁ་དོག་དང་ལྡན་པ་
གསུམ་འཕྲོས་ཏེ། རོ་རོ་ཛྷཱ་ན་ཕཊ༔ ཅེས་པས། རོ་ལས་ཡེ་ཤེས་ཀྱི་མེ་དཔུང་ཆེན་པོར་
གྱུར་ཏེ། སྣང་སྲིད་འཇིག་རྟེན་མཚན་མའི་དངོས་པོ་ལྡན་ལྗིན་ཐམས་ཅད་མི་གནས་
པ་བསྲེག་པར་བསྒོམ། རོ་རོ་ཙཱ་ན་ཚུ་འདུ། ཞེས་པས། ཡེ་ཤེས་ཀྱི་མེ་དཔུང་ཆེན་པོ་དེ་
སླར་ལ་འདུས་པས། བདག་ཉིད་ཀྱི་ལས་དང་ཉོན་མོངས་པ་ཐམས་ཅད་དུལ་གྱིས་
འཚིག་པར་བསམ། ཡཾ་ཡཾ་ཛྷཱ་ན་ཕཊ༔ ཅེས་པས། ཡཾ་ལས་ཡེ་ཤེས་ཀྱི་རླུང་འཐོར་
བྱེད་ཆེན་པོར་གྱུར་ཏེ། གང་དུ་བསྲེགས་པའི་ཤུལ་གྱི་དངོས་པོ་ལྡན་ལྗིན་ཐམས་ཅད་
མི་གནས་པར་སངས་ཀྱིས་གཏོར་བར་བསམ། ཡཾ་ཡཾ་ཛྷཱ་ན་ཚུ་འདུ། ཞེས་པས། ཡེ་ཤེས་
ཀྱི་རླུང་ཆེན་པོ་དེ་བདག་ལ་འདུས་པས། བདག་གི་ལས་དང་ཉོན་མོངས་བག་ཆགས་
ར་བར་བསམ། མོ་མོ་ཛྙཱ་ན་ཕཊ ཅེས་པས། མོ་ལས་ཡེ་ཤེས་ཀྱི་ཆུ་བོ་
རབ་མེད་དུ་གྱུར་ཏེ། སྣང་སྲིད་འཇིག་རྟེན་མེས་བསྲེགས།། རླུང་གིས་གཏོར་བའི་
ཤུལ་ཐམས་ཅད་སྦྱང་བཀྲུས་དག་པར་བསྒོམ།། མོ་མོ་ཛྙཱ་ན་ཚུ་འདུ། ཅེས་པས།
ཤེས་ཀྱི་ཆུ་ཆེན་པོ་དེ་བདག་ལ་ཚུར་འདུས་པས། བདག་གི་ཉོན་མོངས་པའི་དྲི་མ་
ཐམས་ཅད་ཡེ་ཤེས་ཆུས་བཀྲུས་བཤལ་དག་པར་བསྐྱེད། དེ་ལྟར་མ་རིག་པའི་འཁྲུལ་
སྣང་ལས་བྱུང་བ་འདི་བསྐལ་པ་ཆེན་པོ་དག་གིས་སྦྱངས་ཏེ། མི་གནས་དག་པ་
ཆེན་པོར་བསྒོམ། དེ་ནས། བདག་དབལ་བོན་དུ་གསལ་བའི་ཐུགས་ཀ་ནས་ཨེ༔ ཡཾ༔
oo
མེ་
230



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
རཾ ༔ ཐཾ ༔ སུ ༔ རཱང ༔ ཡི་གེ་དེ་རྣམས་འབྱུང་བའི་ཁ་དོག་འོད་ཟེར་ལྡན་པ་རིམ་གྱིས་
འཕྲོས་ཏེ། དཀྱིལ་འཁོར་རམ་བུམ་པ་ལ་ཕོག་པས། ཨེ༔ མཐིང་ནག་ལ་ནམ་མཁའ་
མཐིང་ནག་གྲུ་གསུམ་རྒྱ་ཁྱོན་དཔག་གིས་མི་དཔོག་རྣམ་གྲངས་ལས་འདས་པར་
བསྒོམ། དེའི་སྟེང་དུ་ཡཾ ༔ དུད་ཁ་ལ་རླུང་གི་དཀྱིལ་འཁོར་ལྗང་གུ། ཟླ་གམ་དཔག་
ཅིང་ཚད་ལས་འདས་པ། དེའི་སྟེང་དུ་རཾ༔ དམར་ནག་ལ་མེ་ཡི་དཀྱིལ་འཁོར་དམར་
ནག་ཟུར་གསུམ་དཔག་ཅིང་ཚད་ལས་འདས་པ། དེའི་སྟེང་དུ་པཾ ༔ དཀར་པོ་ལ་ཆུའི་
དཀྱིལ་འཁོར་ཟླུམ་པོ་རྦ་རླབས་ཕྱོགས་བཅུ་ཀུན་ཏུ་འཁྲུགས་པ། དེའི་སྟེང་དུ་སུ༔
སེར་པོ་ལ་སའི་དཀྱིལ་འཁོར་སེར་པོ་གྲུ་བཞི་མུ་མེད་འབྱམས་ཡས་པ་རིན་པོ་ཆེ་
འབར་བའི་དབུས་སུ་རྭང་ ༔ སྨུག་ནག་ལ་རི་རབ་ཆེན་པོ་སྨུག་ནག་ཟུར་བརྒྱད་པ་
སྟེ། མེ་ལོང་གི་ངོས་ལྟར་སྙོམས་པར་བསྒོམ། དེའི་སྟེང་དུ་སྣང་སྲིད་ཐམས་ཅད་
ཀྱི་བཅུད་འདུས་པའི་སྙིང་པོ་ལ། ཡི་གེ་ཨེ༔ མཐིང་ནག་གཅིག་ཏུ་གསལ་བར་བསྒོམ།
ཨེ་རཾ་ཡཾ་ཕཊ༔ ཅེས་པས། འོད་དཔུང་མཐིང་ནག་གྲུ་གསུམ་ཇེ་ཆེ་ཇེ་གསལ་ཇེ་འཕེལ་
དུ་གྱུར་ཏེ། སྣང་སྲིད་འཇིག་རྟེན་གྱི་གདོས་ཐམས་ཅད་འོད་དཔུང་ནག་པོ་ལམ་
མེར་གསལ་བར་བསྒོམ། ཨེ་རཾ་ཧཱུྃ་འདུ། འོད་དཔུང་ཚུར་འདུས་པ་ལ། སྣང་སྲིད་
འཇིག་རྟེན་གྱི་གདོས་ཐམས་ཅད་གྲུ་གསུམ་མཐིང་ནག་འབར་བའི་ཨེ་ཀློང་། དབལ་
ཕུར་ནག་པོ་སྲིད་པ་འཁྲོས་པའི་གཞལ་ཡས་ཁང་། དབྱིབས་གྲུ་གསུམ་དུ་གནས་པ།
དེ་ལ་དྲག་པོ་གཟི་བརྗིད་སྤྲུལ་པའི་འོད་ཟེར་སྣ་ཚོགས་འཕྲོ་བ། གྲུ་གསུམ་ཨེ་ཀློང་གི་
རྩེ་མོ་ལ། རཾ་མཐིང་ནག་ལ་ཡེ་ཤེས་སྤྲུལ་པའི་མེ་རི་མཐིང་ནག་གྲུ་གསུམ་དུ་འབར་
བ། མེ་ལྕེ་སྲིད་པའི་རྩེ་མོར་ཕྱིན་ཅིང་འབར་བ། འོད་མཁའ་ཀློང་དབྱིངས་ན་གསལ་
ཞིང་འཚེར་བ། དུད་པ་ནམ་མཁའི་མཐའ་ན་འཚུབས་ཤིང་འཐུལ་བ། འདག་མ་
དམྱལ་བའི་གདར་ལ་ལྷག་ཅིང་བརྡལ་ག གཞལ་ཡས་དེའི་ཕྱོགས་བཞིར་སྲིད་པའི་
231



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འགྲེང་ཕུར་གྱིས་གཏམས་པ། ཤར་ལྷོར་ལྕགས་ཀྱུ་དཀར་ནག །ལྷོ་ནུབ་ཏུ་ཞགས་
པ་དམར་ནག །ནུབ་བྱང་དུ་ཐོ་བ་མགོ་བསྣོལ། བྱང་ཤར་དུ་མདའ་ཞུ་རྩེ་སྤྲོད་ཀྱིས་
གཏམས་པ། ནམ་མཁའ་ལ་གསང་བའི་བྱ་ཁྲ་སྤྲིན་ལྟར་གཏིབས་པ། བར་སྣང་
ལ་དབལ་གྱི་ཕོ་ཉ་སྐར་ལྟར་འཁྲུགས་པ། ས་གཞི་ལ་ཕུར་པའི་ཁྲོ་བོ་རྫ་ལྟར་ལྷག་
པ། འོག་ཕྱོགས་སུ་དབལ་གྱི་མ་མོ་མཚོ་ལྟར་བརླབ་པ། དེ་ལྟར་འཇིགས་བྱེད་དྲག་
པོ་དབལ་གྱི་ཕོ་བྲང་ཨེ་ཡི་གཞལ་ཡས་ཁང་། ཤིན་ཏུ་གཟི་བརྗིད་འོད་འབར་དེ་ལ་
ཁྱབ་འཇུག་རླུང་གིས་ཀྱང་མི་ཆོད་པར་བསྒོམ། དེ་ནས་གདན་བསྐྱེད་པ་ནི། གཞལ་ཡས་
ཕོ་བྲང་དེའི་དབུས་སུ་རིན་པོ་ཆེའི་ཁྲི་ཤར་ཤེལ་ལྷོ་གཡུ་ནུབ་ཟངས་བྱང་མཆོང་སྟེང་
ལྕགས་མཚམས་བཞི་ཕྲ་མིན་ལས་བྱས་པའི་ཁྲི་རྐང་གི་སྟེང་ན། ཕག་རྒོད་བརྒྱུད་
བསྣོལ་གྱིས་འདེགས་པ། དེའི་སྟེང་དུ་ཀླུ་ཆེན་པོ་བརྒྱད་ཕྱོགས་བཞི་མཚམས་བརྒྱད་
དུ་བསྐྱེལ་ནས་ཀ་གདན་ལྟར་བྱས་པའི་སྙིང་ཀ་ན། ལྷ་ཆེན་པོ་བརྒྱད་པུས་བཙུག་ཐལ་
མོ་སྦྱར་བའི་ཀ་བས་འདེགས་པ། ཕྱོགས་བཞིར་རྒྱལ་པོ་ཆེན་པོ་བཞིའི་གདུང་མ་
བྲེས་པ། བཀྲག་ལྡན་གཟའ་ཆེན་བརྒྱད་ཀྱི་དཔྱམ་བཀྱེ་བ། རྒྱུ་སྐར་ཉེར་བརྒྱད་
ཀྱི་གྲབ་བཏང་བ། ཕྱོགས་སྐྱོང་བཅུ་གཅིག་མགོ་བཅད་ནས་ཕྱོགས་མཚམས་པད་
ཀྱིས་བསྐོར་བ། དེའི་དབུས་སུ་བདག་གི་ཐུགས་ཀ་ནས་ས༔ མཐིང་ནག་གཅིག་
འཕྲོས་ནས་འོད་དུ་ཞུ་བ་ལ། ས་ཀྲ་ཏི་སྟ་སྟེ་ར་དྲང་། ཞེས་པས། ས་བདག་ཕོ་མོ་བྱིན་
ཆིངས་སུ་བསྣོལ་པའི་ཁྲི་བསྒོམ། དེའི་སྟེང་དུ་མ དམར་སེར་དང་། ཨ དཀར་
ལ་དྭངས་པ། པ ༔ ཁ་དོག་སྣ་ཚོགས་ཀྱི་འོད་དང་ལྡན་པ་འཕྲོས་ཏེ་འོད་དུ་ཞུ་བ་
ལ། མ	སུརྱ་ལཾ། ཨཙཎྜ་སལ། པ	པདྨ་ཧེ། ཞེས་པས། མ ལས་ཉི་མའི་གདན་
རྒྱུ་ལོང་ཕྱིས་པ་ལྟ་བུ། དེའི་སྟེང་དུ་ཨ༔ ལས་ཟླ་བའི་གདན་དཀར་ལ་ཟླུམ་པ། དེའི་
སྟེང་དུ་པ ་ལས་པདྨ་ཁ་དོག་སྣ་ཚོགས་ཀྱི་འོད་དང་ལྡན་པའི་གདན་གསལ་བར་
232



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
བསྒོམ། དེ་ནས་ལྷ་བསྐྱེད་པ་ནི། དབུས་ཀྱི་ཁྲི་གདན་སྟེང་དུ། བདག་གི་ཐུགས་ཁར་ཉི་
མའི་དཀྱིལ་འཁོར་ལས། ཡི་གེ་ཨེ མཾརཾ མཐིང་ནག་འཕྲོས་པ་ལས། རཾ་གྱིས་
འོད་བསྐུལ། ཨེ ལས་འོད་ཟེར་མཐིང་ནག་སྟོང་ཁམས་ཁྱབ་པར་འཕྲོས་ཏེ། བདེ་
ར་གཤེགས་པ་རྣམས་ལ་ཕོག་པས། མཆོད་པའི་སྤྲིན་དུ་ཕུལ། ཐུགས་དམ་རྒྱུད་
བསྐུལ། སེམས་ཅན་རྣམས་ལ་ཕོག་པས། ལས་དང་ཉོན་མོངས་པའི་སྒྲིབ་པ་སྦྱོང་།
སླར་ཚུར་འདུས་པས། བདག་གི་གཏི་མུག་དུག་བཅོམ། ཉོན་མོངས་པའི་བག་
ཆགས་སྡིག་སྒྲིབ་སྦྱངས་ཤིང་། གདར་བཅད་ནས་གཉིས་མེད་ཨེ ལ་ཐིམ་པས།
ཨེ ཉིད་འོད་དུ་ཞུ་ནས་འོད་ཀྱི་གོང་བུར་གནས་པ་ལ། བསྭཱ་ཨཱི་ཨེ་རཾ་ཧེ་དྲགཱ་ཏིབ་
ཏ་ཏིབ་སྟ་བསྔོ། །ཞེས་པས། དྲག་པོ་ལས་ཀྱི་ཁྲོ་བོ་དབལ་རྗེ་འབྲུག་གསས་ཆེམས་པ་
ནི། སྐུ་སྟོད་ཁྲོ་བོ་ཞལ་གསུམ་ཕྱག་དྲུག་པ། རྐེད་པ་ཡེ་ཤེས་རྒྱ་མདུད་གཞལ་ཡས་
ཁང་དུ་གནས་པ། སྐུ་སྨད་ཆུ་སྲིན་མཐིང་ནག་གདུག་པའི་ཁ་ནང་ནས། ལྕགས་
ཀྱི་ཕུར་པ་ཟུར་གསུམ་དུ་ཕྱུང་བ། ས་བདག་ཕོ་མོའི་སྙིང་གར་གཙུགས་ཐབས་སུ་
བཞུགས་པ། སྐུ་ལ་མེ་རི་འབར་བའི་གཤོག་པས་གཏམས་པ། སྤྱི་བོའི་གཙུག་ན་
ཁྱུང་མཐིང་ནག་གི་ཁྲི་ལ་ཐུགས་ཡེ་ཤེས་ཀྱི་ཁྲོ་བོ་སྐུ་མདོག་མཐིང་ནག་ཞལ་གསུམ་
ཕྱག་དྲུག་ཞབས་བཞི་བསྒྲད་པ། མེ་རི་འབར་བའི་གཤོག་པ་ཅན། ཁྲོ་བོའི་རྒྱུན་
ཆ་བདུན་གྱིས་བརྒྱན་པ། དེའི་སྟེང་དུ་རྒྱལ་བ་དབྱིངས་ཀྱི་ལྷ་ལྔ་ལྟག་སྤྲོད་དུ་བཞུགས་
པ། ཞལ་གཅིག་ཕྱག་གཉིས་པ་མཛེས་པའི་རྒྱན་གྱིས་བརྒྱན་པ། དེའི་ཐོར་ཚུགས་
ན་ཡི་གེ་ཨ 3 ཡིས་བརྒྱན་པའོ། །ཕྱག་དྲུག་གཡས་གཡོན་དང་པོ་གཉིས་ན་འདབ་
ཆགས་ཁྱུང་དང་རྒོད་ཀྱི་ཁ་ནང་ནས། བྱ་ཁྲའི་རྗེ་ཕུར་ཕྱུང་ནས་བྱབ་ཅིང་འགུག་
པ། བར་མ་གཉིས་ན་དོམ་དང་དྲེད་ཀྱི་ཁ་ནང་ནས་རོལ་པའི་མཆོག་ཕུར་ཕྱུང་ནས་
བརྡེག་པ། ཐ་མ་གཉིས་ན་ཆུ་སྲིན་དམར་ནག་གི་ཁ་ནང་ནས། དྲག་པོ་ལྕགས་ཀྱི་
233



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕུར་པ་ཕྱུང་ནས་འདེབས་པ། སྐུ་ཚེ་ཡན་ལག་རགས་པ། གཟི་བརྗིད་དང་ལྡན་
པ་གཅིག་ཏུ་བསྒོམ། མཾ ༔ མཐིང་ནག་ལ་རཾ ༔ གྱིས་འོད་བསྐུལ་ཏེ། བསོ་ཨོཾ་ཁ་རག་
བུམ་ལིང་ཚུ་རཾ། ཞེས་པས། ཡུམ་ཁྲོ་མོ་སྟོང་ཁྱབ་མ་སྐུ་མདོག་མཐིང་ནག་སྐུ་སྟོད་ཁྲོ་
མོ་ཞལ་གཅིག་ཕྱག་གཉིས་པ། སྐུ་སྨད་ཆུ་སྲིན་གདུག་པའི་ཁ་ནང་ནས། ལྕགས་
ཀྱི་ཕུར་ནག་ཟུར་གསུམ་དུ་ཕྱུང་བ། འོད་ཟེར་མཐིང་ནག་གི་འཕྲོ་འདུ་འཁྲུགས་
པ། ཕྱག་གཡས་ན་གནམ་ལྕགས་ཀྱི་འཁོར་ལོ་བསྐོར་བ། གཡོན་ན་རི་རབ་ཀྱི་ཕུར་
པ་བསྒྲིལ་བ། ཡབ་ཀྱི་སྐུ་ལ་དགྱེས་པར་འཁྲིལ་བ། ཡབ་ཡུམ་ཐབས་
བས་ཤེས་གཉིས་
སུ་མེད་པའི་ཕོ་ཉ་ལས་བྱེད། ཁྲ་ཐབས་གཟེ་མ་གཡས་སུ་ཕག་རྒོད་གདོང་དང་།
གཡོན་དུ་ཆུ་སྲིན་མགོ་ཅན་གཉིས་སུ་སྤྲུལ་ཏེ། དགྲ་བགེགས་ཐམས་ཅད་འགུག་
ཅིང་བསྒྲལ་བར་བསྐྱེད། གཞན་ཡང་ཕྱོགས་བཅུའི་ཁྲོ་བོ་དང་ཁྲོ་མོ། །ཁྲི་ཐབས་
གཟེ་མ་སྒོ་བ་ཡབ་ཡུམ་རྣམས་ཀྱང་གཙོ་བོ་ཉིད་ལས་རང་བཞིན་དུ་ཤར་ནས། གཞལ་
ཡས་ཕྱོགས་མཚམས་སྟེང་འོག་སྒོ་བཞིར་བཞུགས་པར་བསྒོམ། ཡབ་ཡུམ་སྤྲུལ་པ་
འཁོར་དང་བཅས་པ་དེ་དག་ཀུན་ཀྱང་། དབུ་རྒྱན་སྙན་ཆ་དཔུང་རྒྱན་དང་མགུར་
ཆུ་དོ་ཤལ་གདུ་བུ་དང་། མེ་རི་ཁྲོ་དབལ་དང་། རྔམས་ཐབས་དང་། རྒྱུན་དང་
མཐུ་སྟོབས་དང་། གཟི་བརྗིད་ལྷག་ལྷག་གསལ་བར་བསྒོམ། དེ་ནས་ཚིག་གིས་གསལ་
གདབ་སྟེ། སྟོང་ཞིང་བདག་མེད་བོན་དབྱིངས་ལ། ཚད་མེད་སྙིང་རྗེ་ཆེན་པོ་ཤར།།
བདག་ཉིད་དབལ་བོན་ཐུགས་ཀ་ནས།། རྣམ་གསུམ་ཡི་གེའི་འཕྲོ་འདུ་ཡིས། ཕྱི་
ནང་དངོས་པོའི་མཚན་མ་བཅོམས། ཡེ་ཤེས་འབྱུང་ལྔའི་དཀྱིལ་འཁོར་གསལ། ཨེ་
ཀློང་ཕུར་པའི་གཞལ་ཡས་སུ།། བྱིན་རླབས་འོད་ཟེར་འདུ་འཕྲོ་ལས།། དྲེགས་པ་
ཕོ་མོ་གན་སྦུབ་ཁྲི།། ཉི་ཟླ་པདྨའི་གདན་སྟེང་དུ། རང་བྱུང་ཁྲོ་བོ་དབལ་ཕུར་ལྷ།
བརྗིད་ཅིང་མཛེས་པའི་ཕྱག་རྒྱུར་གསལ། ཞེས་གསལ་གདབ་བོ། །དེ་ནས་ཡེ་ཤེས་ཀྱི་ལྷ་རང་བཞིན་གྱི་
234



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
གནས་ནས་བཞེངས་སུ་གསོལ་བ་ནི བསྲོ། བཞེངས་ཤིག་བཞེངས་ཤིག་སྤྲུལ་པ་འཁོར་བཅས་
བཞེངས། གཏི་མུག་གཉེན་པོ་གཏི་མུག་ལྷ་བཞེངས་པ།། དབུས་ཕྱོགས་མེ་རི་ཟུར་
གསུམ་འབར་བ་ནས།། གཏི་མུག་ཁྲོ་བོ་ཕུར་ནག་མེ་ལྟར་འབར། ཕུར་པའི་ལས་
མཛད་འཇིགས་པའི་ཁྲོ་ཞལ་སྐུ། དྲག་པོ་ལས་ཀྱི་ལྕགས་ཀྱི་ཕུར་པར་སྤྲུལ།། འགྱུར་
བ་མེད་པར་འབར་བའི་སྐུ་བསྐྱེད་ལ། ཁྲོ་རྒྱལ་དབུས་ཀྱི་ཨེ་ཀློང་དཀྱིལ་ནས་བཞེངས།
གཏི་མུག་འདུལ་བའི་སྙིང་པོ་མཱ་ར་ཡ། དེ་ནས་སྤྱན་དྲངས་ཏེ། བསྲོ། བསྐལ་པ་མེ་རི་
མཐིང་ནག་འོད་དཔུང་ནས། འདུ་འཕྲོ་ཆོ་འཕྲུལ་དྲག་པོ་ཕུར་པའི་ལྷ།། སྲིད་པའི་
གཏིང་ནས་འཁྲོས་པའི་འཇིགས་ཚོགས་ཅན།། འབྲུག་གསས་ཆེམས་པ་ཡབ་ཡུམ་
འཁོར་དང་བཅས། ཞལ་གསུམ་ཕྱག་དྲུག་སྐུ་སྨད་ཕུར་ནག་སྐུ། སྤྱན་འདྲེན་འབྱོན་
པའི་སྐུ་ནི་མི་མངའ་ཡང་།། ལས་ཀྱིས་མནར་བའི་དགྲ་བགེགས་སྡིག་ཅན་རྣམས།
དགོངས་སྤྱོད་ཁྱད་པར་ཅན་གྱིས་འདུལ་ཞིང་བསྒྲལ་བའི་ཕྱིར། འཇིགས་བྱེད་འབར་
བའི་ཚོགས་དང་གཤེགས་སུ་གསོལ། བསྭོ་ཨཽ་ཧེ་དྲགྷ་ཏིབ་ཏ་ཀི་ལི་འདུ་ཛ། ཕྱག་
འཚལ་ཏེ། བསྐལ་པ་མེ་དཔུང་འབར་བའི་འདུ་འཕྲོ་ན།། དུག་ལྔ་མེ་ལྟར་འབར་བ་
འདུལ་མཛད་པ།། ཐམས་ཅད་འཕྲོས་པའི་རྒྱལ་པོ་ཕུར་ནག་སྐུལོག་རྟོག་འདུལ་
བའི་ལྷ་ལ་ཕྱག་འཚལ་ལོ། །ཉོན་མོངས་གཏི་མུག་བདུད་དཔུང་འདུལ་བའི་ལྷ།
དྲག་པོ་གདངས་ཆེན་འཇིག་རྟེན་ཟིལ་གྱིས་གནོན། འབྲུག་གསས་ཆེམས་པ་ཡབ་
ཡུམ་འཁོར་བཅས་ལ།། བརྩེ་སེམས་གུས་པའི་དབྱངས་ཀྱིས་ཕྱག་འཚལ་ལོ། །བསྲོ་
ༀ་ཧེ་དྲགྷ་ཏིབ་ཏ་ཀི་ལི་ཧེ་ཧེ་ན་མ། དེ་ནས་བཞུགས་སུ་གསོལ་ཏེ། སྣང་སྲིད་འཁྲོས་པའི་
གཞལ་ཡས་ཨེ་ཀློང་དུ།། དྲེགས་པ་ཕོ་མོ་བསྣོལ་བའི་གདན་ཁྲི་དང་། ཉི་ཟླ་པད་མ་
མཛེས་པའི་གདན་སྟེང་དུ།། འབྲུག་གསས་ཆེམས་པ་དབལ་ཕུར་རྩ་བའི་ལྷ།། དགྱེས་
པའི་ཚུལ་གྱིས་བརྟན་པར་བཞུགས་སུ་གསོལ། བསྭོ་ཨཱི་ཧེ་དྲགཱ་ཏིབ་ཏ་ཀི་ལི་ཏི་སྟ་
235



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ས་མ་ཡ་ལྷན། དེ་ནས་གཏན་དམ་བཅའ་བ་ནི། སྲིད་པའི་དབལ་ཕུར་ཁྱེད་ནི་ཅི་འདྲ་བར།
དབལ་གཤེན་བདག་ནི་རྗེས་སུ་འབྲང་བར་བགྱི། དབལ་ཆེན་ཁྲོ་བོ་ཕུར་པའི་ལྷ་ཉིད་
ཀྱིས།། མཐུ་རྩལ་གཟི་བརྗིད་དབང་དང་དངོས་གྲུབ་སྩོལ།། མི་འཆོར་རྩེ་གཅིག་
གཏན་དམ་གཉེན་པོར་བཅའ། བསྭོ་ཨཱི་ཧེ་དྲགྷ་ཏིབ་ཏ་ཀི་ལི་ཏི་སྟ་སྡོམ། དེ་ནས་ཕྱག་
རྒྱ་འཇིགས་ཚོགས་ཀྱི་གཞུང་བསྲང་བ་ནི། ལག་ཏུ་ཕུར་པ་འདྲིལ་ཞིང་འདི་སྐད་དོ། །བསྔོ། དབུས་ཕྱོགས་
འབར་བའི་ཨེ་ཀློང་ན།། ས་བདག་བསྣོལ་བའི་ཁྲི་སྟེང་གི །ཉི་ཟླ་པདྨའི་གདན་སྟེང་
ན། གཏི་མུག་འདུལ་བ་ཕུར་པའི་ལྷ།། རང་བྱུང་ཁྲོ་བོ་ཕུར་ནག་སྐུ། མཐིང་ནག་
གཅེར་བུ་རལ་པ་ཅན།། ཨེ་དང་རོ་ལས་བསྐྱེད་པའི་དབལ།། ཨེ་ནི་སྐུ་ལ་རོ་ནི་འོད།།
མེ་རི་མཐིང་ནག་འོད་དཔུང་ན།། ཕྱག་རྒྱ་འཇིགས་ཚོགས་སྐུ་བསྐྱེད་པ། སྤྲུལ་པ་
ལྕགས་ཀྱི་ཕུར་པ་བཞུགསདབུ་གསུམ་ཕྱག་དྲུག་ཆུ་སྲིན་ཞབས།། སྤྱི་གཙུག་བྱ་
ཁྱུང་ལྡིང་ཁྲི་ན།། མཚན་ནི་འབྲུག་གསས་ཆེམས་པ་ཡིན།། ཕུར་པའི་ཐོར་ཚུགས་
དབྱིངས་སུ་འདྲེན། དབུ་གསུམ་དབུས་ཕྱོགས་ནམ་མཁར་གཟིགས། ཐུགས་དམ་
དབྱིངས་ཀྱི་ལྷ་རྣམས་བསྐུལ། སྤྱན་ཟློག་སྲིད་པའི་ལྷ་གསས་འདར།། གཡས་དཀར་
གཡོན་དམར་དབུས་མཐིང་ཞལ།། ཞལ་གསུམ་ཕུར་པའི་སྟོང་འཛབ་བཟློ།། སུམ་
བསྒྲིལ་ཁོང་སེང་དགོངས་པར་གསལ། ཕུར་པའི་ཀློང་ཆེན་ཐུགས་ལ་བསྒོམ། ཕྱག་
དྲུག་གསང་བའི་ཕུར་པ་འཕེན།། གང་ལ་དམིགས་པའི་འབེན་ལ་བརྡེག །སྨད་
ནི་གདུག་པའི་ཆུ་སྲིན་ཞལ། ཟུར་གསུམ་རྒྱ་མཚོའི་གཏིང་དུ་འདེབས། རྩེ་མོ་མེད་
པའི་ཕྲིན་ལས་ཀྱིས།། དབུས་ཕྱོགས་སྲིད་པ་གཏིང་ནས་ལེན།། ཡུམ་ནི་ཁྲོ་མོ་སྟོང་
ཁྱབ་མ། རྒྱན་དང་ཆ་ལུགས་ཡབ་དང་མཐུན། ཐབས་དང་ཤེས་རབ་སྤྲུལ་པ་ལས།།
ཕག་རྒོད་གདོང་དང་ཆུ་སྲིན་མགོ། གདུག་པ་སྤྲུལ་པའི་ཕོ་ཉ་འགྱེད།། དབུས་ནས་
དྲག་པོའི་ཕྲིན་ལས་མཛོད།། དགྲ་བགེགས་ལོག་འདྲེན་སྨོས་ཅི་དགོས།། སྡིག་ཅན་
236



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ཉོན་མོངས་ལོག་པ་ཡི། གཏི་མུག་མུན་ལྟར་འཐིབས་པ་ཐུལ།། གཏི་མུག་བདུད་
འདུལ་མཱ་ར་ཡ་ལྷན། ཏི་སྟ་ཏི་སྟ་མཱ་ར་ཡ་ལྷན། སྤོ་ཏ་སྤོ་ཏ་མཱ་ར་ཡ་ལྷན། ཙིནྡ་ཙིནྡ་
མཱ་ར་ཡ་ལྷན། བྷིནྡྷ་བྷིནྡྷ་མཱ་ར་ཡ་ལྷན། དེ་ནས་བཤགས་པ་འབུལ་ཏེ། སྐྱེ་མེད་བོན་སྐུ་རིགས་
ལྔ་དབྱིངས་ཀྱི་ལྷ།། ཁྲོ་རྒྱལ་ཡབ་ཡུམ་སྒོ་བ་ཡབ་ཡུམ་དང་། དབལ་ཕུར་སྲུང་མ་ཕོ་
ཉ་བཅས་པ་རྣམས། ཕྱོགས་བཅུ་ཀུན་ནས་བདག་ལ་དགོངས་སུ་གསོལ། སྔོན་ཚེ་གོ་
ང་མའི་ལས་ཀྱི་དབང་བཙན་ནས།། ལས་འཕྲོ་ངན་པས་སྲིན་དང་སྤུན་ཟླར་སྐྱེས།
གྲོགས་ངན་སྐྱོན་གྱི་དྲི་མས་བདག་ལ་ཕོག །ཡེ་ནས་སྐྱེ་མེད་སངས་རྒྱས་ཡིན་བཞིན་
ཀྱང་། མ་རིག་འཁྲུལ་པའི་སྙིང་པོའི་དོན་མ་རྟོགས། སྐུ་གསུམ་དབྱེར་མེད་ངང་དུ་
མཐོལ་ལོ་བཤགས།། དུག་ལྔ་རགས་པས་ཕྱིན་ཅི་ལོག་དགུར་སྤྱོད།། འཁོར་བའི་སྡུག་
བསྔལ་རང་ལ་སྡིག་སྒྲིབ་བསགས།། ཁྲོ་རྒྱལ་ཡབ་ཡུམ་རྣམས་ལ་མཐོལ་ལོ་བཤགས།
ལོག་ལྟ་འཁྲུལ་པས་སྐྱེ་ཤིའི་ཁར་བརྒྱུད་ཅིང་། བདུད་བཞི་གཏིང་ནས་གདོས་ཐག་
མ་ཆོད་པས།། སྒོ་བ་ཡབ་ཡུམ་རྣམས་ལ་མཐོལ་ལོ་བཤགས། རྣམ་རྟོག་བྱུང་ཚོར་
ཡིད་ཀྱི་གཟུགས་འཛིན་གྱིས། དྲན་རིག་མཚན་མ་སྣང་བར་དམིགས་པ་བཅས།
སྲུང་མ་ཕོ་ཉ་རྣམས་ལ་མཐོལ་ལོ་བཤགས། མི་སྒྲིབ་ཚངས་པའི་འབྲས་བུ་སྩལ་དུ་
གསོལ། དེ་ནས་མཆོད་པ་འབུལ་ཏེ་སྤྱི་དང་མཐུན། བསྭཱ། སྣང་སྲིད་ཁྲོས་པའི་གཞལ་ཡས་ཨེ་
ཀློང་དུ། རང་བྱུང་ཁྲོ་བོ་དབལ་ཕུར་རྩ་བའི་ལྷ།། འབྲུག་གསས་ཆེམས་པ་ཡབ་ཡུམ་
འཁོར་བཅས་ལ།། དབལ་གཤེན་གདུང་བའི་མཆོད་པ་འབུལ་བ་ནི། ཉོན་མོངས་
སྒྲིབ་སེལ་བདུད་རྩི་ཁྲུས་ཀྱི་ཆབ།། མ་རིག་མུན་སེལ་སྣང་གསལ་སྒྲོན་མེ་མཆོག །
དྲི་མཆོག་རྒྱལ་བ་ཡིད་འོང་ལྷ་ཡི་སྤོས།། འབྲུ་བཅུད་ཀུན་བསྡུས་ལྷ་དང་གསས་ཀྱི་
བཤོས།། ཁ་དོག་དབྱིབས་ལེགས་མེ་ཏོག་པད་སྡོང་འབར།། རྔ་གཤང་དུང་གླིང་
རྐང་གླིང་ཏམ་བུ་ར། གསེར་དངུལ་ཟངས་ལྕགས་རིན་ཆེན་འོད་དུ་འབར། དབལ་
237



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཤེན་བདག་ཅག་བསོད་ནམས་ཚོགས་བསགས་ཕྱིར། ཁྲོ་བོ་ཕུར་ནག་དཀྱིལ་
འཁོར་ལྷ་ལ་འབུལ། སྒྲིབ་གཉིས་གནས་སུ་དག་པའི་མཆོད་པར་བཞེས། བསྭོ་ཨཱི་
ཧེ་དྲགྷ་ཏིབ་ཏ་ཀི་ལི་སང་དལ་ལམ་བཻ་ནེ་ར་ཕྱེ་དུ་ཛ་ཁང་ཨ་ལོ་ལྷང་ལྷང་རཏྣ་པུ་ཙ་
ཡེ་སྭཱཧཱ། དེ་ནས་བདུད་རྩི་སྨན་གྱི་མཆོད་པ་འབུལ་ཏེ། བྱིན་བརླབས་སྤྱི་དང་མཐུན། དགོངས་སྤྱོད་ཁྱད་
པར་ཅན་གྱི་སྐྱེས་བུ་ཡིས།། རིན་ཆེན་མཚན་ལྡན་བཀྲ་ཤིས་ཞལ་བུ་རུ།། སྲིད་པའི་
སྙིང་པོ་འབྲས་བུའི་བཅུད་བསགས་ནས།། མན་ངག་དགོངས་སྤྱོད་ཁྱད་པར་དཔའ་
བོ་ཡིས།། དམ་རྫས་བདུད་རྩི་སྨན་གྱི་དངོས་གྲུབ་བསྒྲུབ།། རྡུལ་ཤུགས་ཅན་གྱིས་
དམིགས་པ་མེད་པར་བླངས།། བསམ་འདས་ཡི་གེ་དཔའ་བོ་འབྲུ་ཡིས་སྦྱངས།།
ཕྲ་མོའི་འོད་ཟེར་ཏིང་འཛིན་ཆོ་འཕྲུལ་གྱིས།། བདུད་རྩི་སྨན་དུ་བསྒྲུབས་ནས་ཕུར་
ནག་ལྷ་ལ་འབུལ།། ཁྲོ་རྒྱལ་ཁྱེད་ཀྱིས་སྨན་མཆོད་དབྱིངས་སུ་བཞེས། མཁའ་ཀློང་
དབྱིངས་ཀྱི་དངོས་གྲུབ་སྩལ་དུ་གསོག ཏི་སྟ་ཨེ་རཾ་ཁ་ཧི། དབུས་ནས་ཁྲོས་པའི་ཁྲོ་
བོ་འབྲུག་གསས་ལ།། སྲིད་པའི་སྙིང་པོ་འབྲས་བུའི་སྨན་མཆོད་འབུལ།། གཏི་མུག་
གནས་སུ་དག་པའི་མཆོད་པ་བཞེས།། ཐུགས་རྗེས་དགོངས་ཏེ་མཐུ་རྩལ་དངོས་གྲུབ་
སྩོལ། ཏི་སྟ་ཨེ་རཾ་ཁ་ཧི། ཡུམ་ཆེན་ཁྲོ་མོ་ས་བདག་སྟོང་ཁྱབ་མར། སྲིད་པའི་སྙིང་པོ་
འབྲས་བུའི་སྨན་མཆོད་འབུལ། ལོག་རྟོག་གནས་སུ་དག་པའི་མཆོད༔ ཐུགས་རྗེས་
དགོངས་ཏེ་མཐུ་རྩལ་དངོས༔ ཏི་སྟ་ཨེ་རཾ་ཁ་ཧི། འཁོར་གྱི་ཁྲོ་བོ་ཡབ་ཡུམ་སྒོ་བ་
བཅས། སྲིད་པའི་སྙིང་པོ་འབྲས་བུའི༔ ཉོན་མོངས་རྟོག་ཚོགས་དག་པའི་ ཐུགས་
རྗེས་དགོངས་ཏེ་མཐུ་ ཏི་སྟ་ཨེ་རཾ་ཁ་ཧི། མཁའ་ལ་ལྡིང་བའི་ཁྲ་ཚོགས་དཀར་ནག་
དང་། རྐེད་ལ་འགྲོལ་བའི་གཅན་སྤྱང་ཕོ་ཉ་དང་། གཏིང་ཁམས་དབལ་མོ་ས་བདག་
ལས་མཁན་ལ། སྲིད་པའི་སྙིང་པོ༔ །བཀའ་ཉན་བསྟན་པ་སྲུང་ཕྱིར་མཆོད་པ་
ཐུགས་རྗེས་དགོངས་ཏེ་མཐུ་རྩལ་དངོས་གྲུབ་སྩོལ། ཏི་སྟ་ཨེ་རཾ་ཁ་ཧི། ༀ་ཨཾ། ཞེས་སྐུ་
238



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
གསུང་ཐུགས་ཀྱི་དངོས་གྲུབ་བླང་ངོ་། །དེ་ནས་ཤ་ཁྲག་རུས་ཀྱི་མཆོད་པ་འབུལ་ཏེ། བསྭཱ། གཏི་མུག་རྩེད་
བཅད་ཤ་ཡི་རི་བོར་སྤུངས། འདོད་ཆགས་རྩེད་བཅད་ཁྲག་གི་རྒྱ་མཚོར་བསྐྱིལ།།
ཞེ་སྡང་རྩད་བཅད་རུས་པའི་གྲམ་མར་བཀྲམ། དུག་གསུམ་འཁོར་བ་རྩོད་ནས་
བཅད་པའི་ཕྱིར།། ཁྲོ་བོ་ཕུར་ནག་དཀྱིལ་འཁོར་ལྷ་ལ་འབུལ། ཉོན་མོངས་གནས་
སུ་དག་པའི་མཆོད་པ་བཞེས། ཏི་སྟ་ཧེ་དྲགྷ་མ་ཧ་ཤི་པ་ན་ཀིང་རེ་ན་ཁ་ཏེ་ཤི་ཤ་མང་
ས་ཡེ་སྭཱཧཱ། དེ་ནས་སྦྱོར་སྒྲོལ་གྱི་མཆོད་པ་འབུལ་ཏེ། བསྭོ། ཕྱི་ནང་སྣོད་བཅུད་འཁོར་འདས་
ཐམས་ཅད་ཀུན།། ཐབས་དང་ཤེས་རབ་འདུ་འཕྲོ་ཆེན་པོར་སྦྱོར།། ཉོན་མོངས་
ཆགས་སྡང་རྩད་ནས་བཅད་པའི་ཕྱིར།། ཁྲོ་བོ་ཕུར་ནག་དཀྱིལ་འཁོར་ལྷ་ལ་འབུལ།།
སྐུ་དང་ཡེ་ཤེས་དབྱིངས་སུ་བཞེས་སུ་གསོལ། ཏི་སྟ་ཧེ་དྲགྷ་ས་མ་ཡ་སྡོམ་སྭཧཱ། བསྭོ།
བདག་དང་རྒྱུ་དྲུག་འཁོར་བའི་སེམས་ཅན་རྣམས།། གཉིས་མེད་མཉམ་པར་བོན་
ཉིད་དབྱིངས་སུ་བསྒྲལ།། ཉོན་མོངས་འཁྲུལ་རྟོག་རྩད་ནས་བཅད་པའི་ཕྱིར།། ཁྲོ་
བོ་ཕུར་ནག་དཀྱིལ་འཁོར་ལྷ་ལ་འབུལ།། མཁའ་ཀློང་དག་པའི་དབྱིངས་སུ་བཞེས་
སུ་གསོལ།། ཏི་སྟ་ཧེ་དྲགྲྭ་མཱ་ར་ཡ་ཕཊ	སཱཧཱ། ༧ དེ་ནས་ཚོགས་ཀྱི་མཆོད་པ་འབུལ་ཏེ།
བདག་ཉིད་དབལ་བོན་ཐུགས་ཀ་ནས།།
རཾ་ཡཾ་ཁཾ་རིམ་གྱིས་འཕྲོས་པས།
་པས། ཚོགས་
ཀྱི་བག་ཆགས་སྒྲིབ་པ་ལྗན་ལྗིན་ཐམས་ཅད་བསྲེགས་སྦྱངས་གཏོར་ནས་མི་གནས་
པ་དག་པར་བསམ་ལ། དེ་ནས། ཨེ་འདུ་སརྦ་ཨ་མཾ། ཞེས་བརྗོད་པས། ཞལ་ཟས་ལོངས་
སྤྱོད་ཀྱི་མཆོད་པ། འདོད་པའི་ཡོན་ཏན་ལྔ་དང་ལྡན་པ། ཡེ་ཤེས་འོད་ཟེར་གྱིས་གང་
བར་མི་ཟད་རྒྱན་གྱི་འཁོར་ལོར་གྲུབ་པར་བསྒོམ། བསྭཱ། གྲུ་གསུམ་མཐིང་ནག་མེ་
རི་འབར་བ་ནས། མཁའ་ཀློང་དབྱིངས་ནས་འདུ་འཕྲོ་རོལ་པའི་སྐུ།། སྣང་སྲིད་
འཇིག་རྟེན་སྒྲོལ་བའི་མཐུ་སྟོབས་ཅན།། ཤིན་ཏུ་ཟ་བྱེད་དཔའ་གཏུམ་རྔམས་པའི་
ཚོགས། འབྲུག་གསས་ཆེམས་པ་ས་བདག་སྟོང་ཁྲུབ་སྐུ། །།དྲག་པོ་དབལ་
239



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕུར་དཀྱིལ་འཁོར་ལྷ་ཚོགས་ལ། དད་ལྡན་དཔའ་བོས་རྒྱུ་རྐྱེན་རབ་སྦྱར་ཏེ། གཟུགས་
སྒྲ་དྲི་རོ་རེག་རྒྱུན་བོན་དང་གཏེར། དཀར་མངར་སྤྱན་གཟིགས་ཞལ་ཟས་བདའ་
རྒྱུ་བཅས།། ཤ་ཁྲག་རུས་པའི་ལོངས་སྤྱོད་བསམ་མི་ཁྱབ། འདོད་པའི་ཡོན་ཏན་བྱེ་
བྲག་རྒྱན་དང་བཅས།། ཕྱི་ནང་སྣོད་བཅུད་ཞལ་ཟས་ཚོགས་ཀྱིས་བཀངས། ཡེ་
ཤེས་ལྔ་ཡི་འོད་ཟེར་རྣམ་པར་འཕྲོ། ལོངས་སྤྱོད་ཚོགས་ཀྱི་མཆོད་པ་རྒྱ་ཆེན་འདི༎
དབལ་བོན་བདག་གི་ཕྱག་རྒྱས་བླངས་ནས་སུ། དྲག་པོ་དབལ་ཕུར་ལྷ་ཚོགས་རྣམས་
ལ་འབུལ། ཤིན་ཏུ་དགྱེས་པའི་ཚུལ་གྱིས་བཞེས་ནས་ཀྱང་།། ཚངས་པ་ཚོགས་ཀྱི་
དངོས་གྲུབ་སྩལ་དུ་གསོལ། ཏི་སྟ་ཤ་ཧཱུཾ་པུ་རྩ་རྭང་སྨྲར་ཁ་ཧི། ༧ དེ་ནས་འཛབ་བགྲངས་ཏེ།
བདག་ཉིད་དབལ་གཤེན་སྟག་ལ་མེ་འབར་དུ་གསལ་བའི་ཐུགས་ཀར། རིན་ཆེན་
འོད་དུ་འབར་བའི་གུར་ཁྱིམ་དུ། ཉི་ཟླ་པདྨའི་གདན་ལ།། ཨེ མཐིང་ནག་ལ་རཾ༔
གྱི་འོད་བསྐུལ་ཏེ།། འོད་ཟེར་ཕར་འཕྲོས་འགྲོ་བའི་དོན་བྱས། བདེ་བར་གཤེགས་
པ་ཐམས་ཅད་ཀྱི་མཐུ་དབང་གཟི་བརྗིད་ཐམས་ཅད་བསྡུས་ནས་ཚུར་འདུས་འོད་
དུ་ཞུ་བ་ལས། འབྲུག་གསས་ཆེམས་པ་དབལ་ཕུར་རྩ་བའི་ལྷ། ཡེ་ཤེས་སེམས་དཔའ་
འོད་ཀྱི་སྐུ་ཚོན་གང་བ། རྒྱན་དང་ཆ་ལུགས་ཡོངས་སུ་རྫོགས་པ། དེའི་ཐུགས་ཁར་
འོད་སྣ་ཚོགས་པའི་གོང་བུ་སྲན་མ་ཙམ་གཅིག་གི་ནང་ན། ཡི་གེ་ཨེ་མཐིང་ནག་
འོད་ཟེར་སྣ་ཚོགས་ཀྱི་མདངས་དང་ཆོས་པ་ཉུངས་འབྲུ་ཙམ་གཅིག་བསྒོམ། དེ་
ལ་བཟླས་པར་བྱ་བའི་སྔགས་ཏིལ་འབྲུ་ཙམ་གྱིས་བསྐོར་ཏེ། འོད་ཟེར་མཐིང་ནག་
ཏུ་འབར་བ། དེ་ནས་སྔགས་ཀྱི་འོད་ཟེར་དེ་བདག་གི་མགྲིན་པའི་གསང་ནས་ཡར་
དྲོང་། ལྗགས་ཀྱི་སྒྲ་དང་ཆས་ཏེ་འཕྲོས་པས། འོད་ཟེར་ལ་ཁྲོ་བོའི་སྐུ་གྲངས་མེད་པར་
འཕྲོས་ནས། སྣང་སྲིད་ཁྲོ་བོ་ཁྲོ་མོའི་རང་བཞིན་དུ་གྱུར་ཏེ། བགེགས་དང་ལོག་
འདྲེན་འདུལ་ཞིང་ཚར་བཅད།། ཕྱོགས་བཅུའི་དུས་གསུམ་བདེ་གཤེགས་དང་།
240



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
མདུན་དུ་བསྐྱེད་པའི་ཞི་ཁྲོ་ཕུར་པའི་དཀྱིལ་འཁོར་གྱི་ལྷ་ཚོགས་ལ་ཕོག་པས། མཆོད་
པའི་རྒྱན་སྣ་ཚོགས་སུ་གྱུར་ཏེ། དགྱེས་རབ་ཀྱི་མཆོག་མཉེས་རབ་ཀྱི་ཕུལ་དུ་གྱུར་
ཏེ། ཐུགས་དམ་གྱི་རྒྱུད་བསྐུལ་ནས། དེ་དག་ཐམས་ཅད་འགྲོ་བའི་དོན་ལ་བཞེངས་
ཏེ། བདག་གཞན་ཐམས་ཅད་ལ་བྱིན་གྱིས་བརླབ་ཅིང་འགྲོ་བའི་དོན་མཛད་པར་
བསམ། ཁམས་གསུམ་གྱི་སེམས་ཅན་ལ་ཕོག་པས། འགྲོ་དྲུག་གི་སྒྲིབ་པ་སྦྱངས།
དམྱལ་བའི་ཞིང་ཁམས་ཡན་ཆད་གཏན་བླང་། སྡུག་བསྔལ་འཁོར་བའི་རྒྱུན་གཅོད།
བག་ཆགས་འཁྲུལ་པའི་ས་བོན་སྦྱངས་ཏེ། སྣང་ཞིང་སྲིད་པ་ཐམས་ཅད་ཡེ་ཤེས་
ཀྱི་ཁྲོ་བོ་དང་ཁྲོ་མོའི་སྐུར་བསྟན། དངོས་གྲུབ་ཀྱི་ཆར་ཕབ། བྱིན་རླབས་ཀྱི་སྤྲིན་
གཏིབས། དབང་གི་གོ་བསྐོན། འོད་ཟེར་དེ་དག་ཚུར་བདག་ལ་འདུས་པས། མཐུ་
རྩལ་དབང་དང་བྱིན་རླབས་དངོས་གྲུབ་ཐོབ། ཉོན་མོངས་པ་སྦྱངས། སླར་ཡེ་
ཤེས་སེམས་དཔའ་ལ་ཐིམས་པས། ཡེ་ཤེས་སེམས་དཔའ་འོད་དུ་ཞུ་ནས། བདག་
ཡེ་ཤེས་ཀྱི་ཁྲོ་བོར་གྱུར་ནས། གཟི་བརྗིད་ཀྱི་བྱིན་རླབས་འོད་སྟོང་འབར་བར་སྒོམ།
འཛབ་སྒོམ་དེ་ལྟ་བུ་དང་ལྡན་པའི་ངང་ནས་འཛབ་བརྒྱ་སྟོང་ཁྲི་འབུམ་གྲངས་སུ་བཟུང་ལ་བཟླའོ། །བསྭོ་བསྭོ་
ༀ་ཧེ་དྲགྷ་ཤ་ཏུཾ་མཱ་ར་ཡ་ཏི་སྟ་ཏི་སྟ་ཨཾ་ལྷན། །བསྭཱ་ཨཱི་ཨེ་རཾ་ཁ་རག་བུམ་ལིང་མུ་མཱ་
ར་ཡ་ཏི་སྟ་ལྷན། །བསྭཱ་ༀ་མུག་མུ་ཀ་ར་པིར་ཏི་པུ་ཤས་ནི་ཛ་ཁུག་དྲགྷ་རྦད་ཐུམ་
ཞེས་ཡབ་ལ་ཁྲི་འབུམ། ཡུམ་ལ་སྟོང་ཕྲག །ཁྲ་ཐབས་གཟེ་མ་ལ་བརྒྱ་རེ་བཟླའོ། །གྲུབ་རྟགས་མཚན་མ་གཞུང་
ཆེན་མོ་ལྟར་འབྱུང་ངོ་། །དེ་ནས་འཛབ་བསྟོད་དབུལ་ཏེ། བསྔོ། བདག་ཉིད་དབལ་བོན་ཐུགས་ཀ་
ན། ཉི་ཟླ་པདྨའི་གདན་སྟེང་དུ། ཡེ་ཤེས་སེམས་དཔའ་འོད་ཀྱི་སྐུ། བཟླས་བརྗོད་
སྔགས་ཀྱི་འོད་ཟེར་འབར། འོད་ཟེར་མཐིང་ནག་ན་བུན་འཁྲིགས།། ཕར་འཕྲོས་
སྣང་སྲིད་ཁྲོ་བོས་གང་། ལོག་འདྲེན་དགྲ་བགེགས་དབང་དུ་སྡུད།། བདེ་གཤེགས་
མཆོད་ཅིང་ཐུགས་དམ་བསྐུལ།། འགྲོ་བ་རིགས་དྲུག་སྒྲིབ་པ་སྦྱངས།། ཚུར་འདུས་
24 1



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བྱིན་རླབས་དངོས་གྲུབ་ཐོབ། བདག་ཉིད་ཁྲོ་བོའི་སྐུ་རུ་གྱུར།། གཟི་བརྗིད་བྱིན
རླབས་འོད་སྟོང་འབར། འབྲུག་གསས་ཡབ་ཡུམ་འཁོར་བཅས་ལ། འཛབ་དང་
སྙིང་པོའི་མཆོད་པར་འབུལ། མཐུ་དབང་བྱིན་རླབས་དངོས་གྲུབ་སྩོལ། དེ་ནས་རང་
བྱུང་ཁྲོ་བོ་དབལ་ཕུར་ལྷ་ལ་བསྟོད་པ་འབུལ་ཏེ། བསྭོ། སྣང་སྲིད་འཁྲོས་པའི་གཞལ་ཡས་ཨེ་ཀློང་
ན། བསྐལ་པའི་མེ་དཔུང་འབར་བའི་གསས་མཁར་ན།། བདུད་འདུལ་རྒྱལ་པོ་ཁྲོ་
རྒྱལ་བགེགས་ཀྱི་གཤེད།། འབར་བའི་ཆ་ལུགས་འཇིགས་བྱེད་ཁྲོ་བོའི་སྐུ།། བདུད་
རྣམས་སྤ་བཀོང་འབྲུག་གསས་ཆེམས་པའི་
གསས་ཆེམས་པའི་གསུང་།། ཡེ་ཤེས་སྤྲུལ་པ་གཏི་མུག་
འཇོམས་པའི་ཐུགས།། གཡོ་བ་མེད་པ་ཐུགས་རྗེའི་མེ་རི་འབར། བསྟན་པ་བཤིག་
པའི་ལས་ངན་དགྲ་བགེགས་བསྲེག །འབྲུག་གསས་ཆེམས་པའི་སྐུ་ལ་ཕྱག་འཚལ་
བསྟོད། དབང་དང་གཟི་བྱིན་མཐུ་རྩལ་དངོས་གྲུབ་སྩོལ། དེ་ནས་བསྐུལ་ཞིང་ཕྲིན་ལས་བཅོལ་
ཏེ། བསྭཱ། དབུས་ཕྱོགས་གྲུ་གསུམ་མཐིང་ནག་ཨེ་ཀློང་ན། ས་བདག་ཕོ་མོ་བསྣོལ་
བའི་ཁྲི་སྟེང་གི །ཉི་ཟླ་པདྨ་གེ་སར་གདན་སྟེང་ན། དབྱིངས་ནས་རང་བྱུང་ཁྲོ་བོ་ཕུར་
ནག་སྐུ།། སྐུ་སྟོད་ཁྲོ་བོ་ཞལ་གསུམ་ཕྱག་དྲུག་པ། དབལ་གྱི་མེ་རི་འབར་བའི་གཤོགས་
པ་ཅན། སྐུ་སྨད་ཆུ་སྲིན་མཐིང་ནག་གདུག་པའི་ཁ། ཟུར་གསུམ་གནམ་ལྕགས་
དྲག་པོའི་ཕུར་པ་ཕྱུང་། སྐུ་མདོག་མཐིང་ནག་འགྱུར་བ་མེད་པར་བསྟན།། གཡས་
ཀྱི་དབུ་ཞལ་དཀར་ལ་འཚེར་བ་ནི། ཞེ་སྡང་རྩད་བཅད་འགྱུར་མེད་སྐུ་དང་སྦྱར།
གཡོན་གྱི་དབུ་ཞལ་དམར་ལ་གདངས་པ་ནི། འདོད་ཆགས་རྩེད་བཅད་འགགས་
མེད་གསུང་དང་སྦྱར། དབུས་ཀྱི་ཞལ་མདོག་མཐིང་ལ་ནག་པ་ནི།། གཏི་མུག་རྩད་
བཅད་སྐྱེ་མེད་ཐུགས་དང་སྦྱར།། དབུ་སྐྲ་ཁམ་ནག་གྱེན་དུ་འཁྱིལ་པ་ནི། འགྲོ་
བའི་ཁ་ལོ་གྱེན་དུ་འདྲེན་པར་མཛོད།། སྤྱི་གཙུག་མཐིང་ནག་ཁྱུང་ཁྲི་ལྡིང་བ་ནི།
ཉོན་མོངས་བདུད་བཞི་ཟིལ་གྱིས་གནོན་པའི་རྟགས།། ཡེ་ཤེས་ཁྲོ་བོ་འབྲུག་གསས་
242



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ཚེམས་པའི་སྐུ།། སྲིད་གསུམ་ཕུར་པའི་རང་སྒྲ་དི་རི་རི།། བྱིན་རླབས་དབང་དང་གཟི་
བརྗིད་ལྡན་པའི་རྟགས།། ཐོར་ཚུགས་དབྱིངས་ཀྱི་ལྷ་ལྔས་བརྒྱན་པ་ནི། ཉོན་མོངས་
དུག་ལྔ་གཏིང་ནས་སངས་བར་བྱེད།། སྤྱན་གྱིས་གཟིགས་ཚུལ་སྲིད་གསུམ་བྱ་ར་
མཛད།། སྙན་ནི་མི་འགགས་ཕྱི་ནང་མེད་པར་གསན། གྲུ་གསུམ་དྲག་པོ་ཨེ་ཡི་ཞལ་
ཁ་གདངས།། མརེ་བ་རྩང་ཕུར་མེ་འབར་བརླབ་པའི་ལྗགས། ཁམས་གསུམ་སེམས་
ཅན་ཁྲོག་རླག་གྱུར་མིད་ཟ། ཕྱག་གཡས་དང་པོ་བྱ་རྒོད་རྗེ་ཕུར་བསྣམས།། གཏི་
མུག་རྨོངས་འཐིབས་མ་རིག་སེལ་བར་མཛད།། གཡོན་གྱི་དང་པོ་བྱ་ཁྲའི་རྗེ་ཕུར་
ཕྱིར།། བག་ཆགས་འཁོར་བའི་ལས་ངན་དག་པར་མཛད། བར་མ་གཉིས་ན་མཆོག་
ཕུར་བསྣམས་པ་ནི། ཐབས་དང་ཤེས་རབ་སྤྲུལ་པར་དགྱེས་པར་མཛད། ཐ་མ་རི་
རབ་ཕུར་བུ་འདྲིལ་བ་ནི། ཉོན་མོངས་མི་གཏོང་དབྱིངས་སུ་བསྒྲལ་བར་མཛད།
སྐུ་ནི་མཁའ་འགྱིང་ཁྲོ་བོའི་སྐུ། སྣང་སྲིད་འཇིག་རྟེན་དབང་དུ་སྡུད། གསུང་ནི་
འབྲུག་གསས་ཆེམས་པའི་གསུང་།། ཁམས་གསུམ་སྲིད་གསུམ་ཟིལ་གྱིས་གནོན།།
ཐུགས་ནི་གློག་གསས་འོད་འགྱུའི་ཐུགས།། མ་རིག་མུན་པ་སངས་བར་བྱེད། ས་
བདག་ཕོ་མོའི་གདན་ལ་བཞུགས་པ་ནི། གཏི་མུག་གདུག་པ་ཟིལ་གནོན་བརླག་
པར་མཛད། གྲུ་གསུམ་ཨེ་ཡི་ཀློང་ནས་སྐུ་བསྐྱེད་ལ།། རྨོངས་འཐིབས་དགྲ་བགེགས་
འདུལ་བའི་དུས་ལ་བབ།། ཡུམ་གཅིག་ཁྲོ་མོ་ས་བདག་སྟོང་ཁྱབ་མ།། སྐུ་སྟོད་ཁྲོ་མོ་
ཞལ་གཅིག་ཕྱག་གཉིས་མ། སྐེད་པ་ཆུ་སྲིན་ནག་པོ་གདུག་པའི་ཞལ། རྩེ་མོ་གནམ་
ལྕགས་ཟུར་གསུམ་འབར་བའི་ཞབས།། སྐུ་མདོག་མཐིང་ནག་རྒྱ་མཚོའི་མདངས་
ལྡན་མ། དབུ་སྐྲ་རལ་པ་ཕུར་པར་འཁྲིལ། སྤྱན་མིག་ཁྲག་གི་ཐིག་ལེ་འཁྱིལ།། སྙན་
ནས་ཆུ་སྲིན་འཚེར་ལྷང་འདོན། ཞལ་ནི་རྒྱ་མཚོའི་ཀློང་གི་ཞལ།། གཡས་ན་གནམ་
ལྕགས་འཁོར་ལོ་བསྐོར།། སྲིད་གསུམ་འཁོར་ལོས་བསྒྱུར་བར་མཛད།། གཡོན་
243



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ན་གནམ་ལྕགས་ཕུར་པ་འདེབས། དམ་ཉམས་མི་གཏོང་དབྱིངས་སུ་བསྒྲལ། ཤིན་ཏུ་
འཇིགས་ཤིང་རྔམས་པའི་སྐུ། འབྲུག་གསས་ཡབ་ཀྱི་སྐུ་ལ་འཁྲིལ། སྤྲུལ་པ་ས་བདག་
ལྷ་མོའི་ཚོགས་དང་བཅས། རྒྱ་མཚོའི་ཀློང་གི་གཏིང་ནས་སྐུ་བསྐྱོད་ལ། ལོག་རྟོག་
དགྲ་བགེགས་འདུལ་བའི་དུས་ལ་བབ། དམ་རྫས་བདུད་རྩི་འབར་བའི་གཏོར་མ་
འདི་བཞེས་ལ། ཐུགས་དམ་རྒྱུད་བསྐུལ་བཅོལ་པའི་ཕྲིན་ལས་མཛོད། ཅེས་བསྐུལ་
ལོ། །
དེ་ནས་དྲག་པོ་ལས་ཀྱི་མཐའ་བསྡུ་བ་ནི། དགྲའམ་བགེགས་གང་ལ་བྱ་བའི་ལིངྒ་འབྲུབ་ཁུང་དུ་གཞུག་ལ་བཀྱེ་བ་དང་།
འགུག་པ་དང་གདབ་པ་ལ་སོགས་སྒྲུབ་ཐབས་གཞན་དུ་འབྱུང་བ་ལྟར་བྱའོ། །དེ་ནས་མནན་གཟིར་ཕུར་པའི་བྲོ་བརྡུང་
སྟེ། འབྲུབ་ཁུང་གི་མཐའ་ལ་བསྐོར་ཏེ་འདི་སྐད་དོ། །བསྭཱ། འབྲུབ་ཁུང་ ནས་བྲོ་འོག་ན་བལྟའོ། །དེ་ནས་
གཏོར་མ་བྱིན་གྱིས་བརླབས་ལ་བཏང་སྟེ། བསྭཱ། མཁའ་དང་ཀློང་གི་འདུ་འཕྲོ་ལས། གཏོར་
གཞོང་བ་གའི་ཀློང་ཉིད་དུ།། གཏོར་མ་མཁའ་ཡི་ཡེ་ཤེས་ལ།། དབལ་བོན་ཐུགས་
ལས་འོད་བྱུང་ནས།། གཏོར་མའི་ལོངས་སྤྱོད་བདུད་རྩིར་གྱུར།། གཏོར་མའི་རོལ་
མཚོ་མེ་རེ་རེ།། རཀྟའི་རྒྱ་མཚོ་ཀྱི་ལི་ལི།། ཀེང་རུས་རི་རབ་བུངས་སེ་བུང་།། ཤ་ཡི་
གཏེར་ཕུང་ལིངས་སེ་ལིང་། བདུད་རྩིའི་འོད་འཕྲོ་ཐིབས་སེ་ཐིབ། མི་ཟད་རྒྱན་
གྱི་འཁོར་ལོར་གྲུབ། འདོད་པའི་ལོངས་སྤྱོད་གཏོར་མ་འདི། དངོས་དང་ཡིད་
ཀྱིས་བཤམས་ནས་ཕུར་ནག་ལྷ་ལ་འབུལ། འབྲུག་གསས་ཆེམས་པ་དབལ་ཕུར་
རྩ་བའི་ལྷ།། ཁྲོ་མོ་ཡུམ་ཆེན་ཁྲ་ཐབས་གཟེ་མ་བཅས།། ཐར་བྱེད་གཅོད་བྱེད་སྒོ་བ་
ཡབ་ཡུམ་བརྒྱད།། མཁའ་ལ་གནས་པའི་གསང་ཁྲ་ཡབ་སྲས་བཅས།། རྐེད་ལ་འགྲོལ་
བའི་གཅན་སྤྱང་གདུག་པའི་ཚོགས།། གཏིང་ཁམས་བུད་མེད་ས་བདག་ཐིག་ལེ་
བཅས།། སེམས་ཀྱི་མ་བདུན་ཁ་བསྡུད་ཕུར་འདེབས་མ།། དྲག་པོ་ལས་མཁན་ཕོ་
མོ་མི་སྲུན་པ། ལྕགས་རི་ཟངས་རིའི་དབལ་ཕུར་སྲུང་མ་རྣམས།། མི་ཟད་རྒྱན་གྱི་
གཏོར་མ་འདི་འབུལ་གྱིས།། ཟད་མེད་ལོངས་སྤྱོད་ཚོགས་སུ་བཞེས་སུ་གསོལ།
244



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
མཐུ་སྟོབས་བྱིན་རླབས་དབང་དང་དངོས་གྲུབ་སྩོལ།། བདག་ལ་གནོད་ཅིང་སྡང་
བར་བྱེད་པའི་དགྲ།། བཟློག་ཅིང་བསྒྱུར་དང་འགུགས་བསྒྲལ་ཕྲིན་ལས་མཛོད།།
བསྭོ་ཨཱི་ཧེ་དྲགཱ་ཏིབ་ཏ་ཀི་ལི་ཨེ་སད་ཁྲོ་ཏ་ཧེ་རཾ་ཁ་ཁ་ཁ་ཧི། ཞེས་གཏོར་མ་བཏང་ངོ༌། །བསྲོ།
འབྲུབ་ཁུང་དྲག་པོའི་དཀྱིལ་འཁོར་དུ།། ས་བདག་བསྒྲལ་བའི་རྗེས་ཤུལ་དུ། ཁྲོ་བོ་
འབྲུག་གསས་ཆེམས་པ་དང༌། ཁྲོ་མོ་ས་བདག་སྟོང་ཁྱབ་གཉིས།། གནམ་སར་གྲགས་
པའི་གླུ་ལེན་ཅིང་།། ཡ་བདུད་འདུལ་བའི་བྲོ་ཆེན་དུ། གནམ་ལྕགས་སེར་བའི་བྲོ་
བརྡུང་བས།། གཏི་མུག་གནས་སུ་དག་པའི་བྲོ།། ཕག་རྒོད་ཆུ་སྲིན་འཛིངས་པའི་
བྲོ་བརྡུང་བས།། དགྲ་བགེགས་ལིངྒ་མནན་པར་བརྡུང་། ཏིབ་ཏ་ཏིབ་ཏ་མཱ་ར་ཡ་
ནན། ཙིར་པ་ནན། གྱུར་པ་ནན། ཐུ་སྟ་ནན། ཨ་ནེ་ར་ཙ་ནན། ཞེས་བརྡུང་ངོ་། །བསྔོ་
ༀ་ཧེ་དྲགྷ་ཏིབ་ཏ་ཀི་ལི་ཨ་ཚུ་ཛྙཱ་ན་མུ་ཡེ་ཧཱུྃ། ཞེས་པས་དཀྱིལ་འཁོར་དང་དབང་རྫས་རྣམས་བསྡུའོ། །
བསྭཱ་ཨཱི་ཧེ་དྲགཱ་ཏིབ་ཏ་ཀི་ལི་ཨེ་ཚུ་ཨ ཞེས་པས་ལྷ་རང་ལ་བསྡུ་ཞིང་མཉམ་པའི་ངང་ལ་བཞག་གོ །
དེ་ལྟར་མཐའ་ཕྱིན་བསྒྲུབས་པ་ཡིས། ལས་དང་ཉོན་མོངས་པའི་མཚན་མ་རང་གྲོལ་དུ་འགྲོ་སྟེ། བོན་སྐུ་སྐྱེ་འགགས་
མེད་པའི་འབྲས་བུ་འཐོབ་པར་འགྱུར་རོ། །འབྲུག་གསས་ཆེམས་པ་དབལ་ཕུར་ལྷའི་སྒྲུབ་ཐབས་ཀུན་གྱི་ཐུན་མོང་མ་
ཡིན་པ་རྫོགས་སོ། །སྤ་དྲོའི་གཏེར་ལུགས་སོ། །བློ་མ་ཁུ་ཚ་འབར་ལ། མགར་སྟོན་ཁྲོ་རྒྱལ་གྱིས་ཞུས། དེ་ནས་རིམ་གྱིས་
བརྒྱུད་ནས་ད་ལྟར་བདག་ལའོ། །དགེའོ། ། བཀྲ་ཤིས་སོ། ༈ །ཨོཾ་སྭ་སྟི། རབ་འབྱམས་བོན་སྒོ་སྟོང་གི་སྙིང་པོའི་བཅུད།
གསང་བའི་རྒྱུད་སྡེ་དགུ་ཡི་ཡང་སྙིང་མཆོག །འབྲུག་གསས་ཆེམས་པ་རྩ་བའི་སྒྲུབ་ཐབས་དང་
། ཆལག་ལས་ཀྱི་མདེལ་
ཁ་དང་བཅས་པ།། བོན་སྦྱིན་འོད་སྟོང་ཀུན་ཏུ་མི་འཛད་པའི།། པར་གྱི་འཕྲུལ་འཁོར་ནམ་མཁའི་ནོར་བུའི་ཏོག །འདི་
ཡང་བློ་གྲོས་རྒྱ་མཚོའི་འཇིང་ཟབ་མོ། །ཐུགས་བསྐྱེདུ་མནྡྷ་ར་བས་བསྲུབས་ལས་འཁྲུངས། དེར་ཐོབ་ཚོགས་གཉིས་སྣང་
བ་རབ་རྒྱས་པས།། གཤེན་བསྟན་པདྨའི་ཚལ་ཆེན་མཆོག་ཏུ་བཞད།། འགྲོ་ཁམས་ལས་ཉོན་མུན་པ་དབྱིངས་སུ་སངས།
ཀུན་ཀྱང་གཏན་བདེའི་དཔལ་ལ་སྤྱོད་གྱུར་ཅིག །ཐ་ཚན་མུ་ཙུག་སྨར་རོ། །ལན་གཅིག་ཞུས་ཁུལ་དང་འབྲེལ་གླིང་
བླའི་མིང་གིས་བྲིས་པ་དགེའོ།།
245



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྟོང་ཁྱབ་ནག་མོ་སྐྱེ་འགྲོ་ཟ་བྱེད་ཀྱི་སྒྲུབ་པ་
ཞེས་བྱ་བ་བཞུགས་སོ།།
༄༅། །ཞེ་སྡང་ནག་པོ་དབལ་གྱི་ལྷ་ལ་ཕྱག་འཚལ་ལོ། །དབལ་ཕུར་ནག་པོའི་གཞུང་ལས། སྟོང་ཁྱབ་ནག་མོ་སྐྱེ་འགྲོ་
ཟ་བྱེད་ཀྱི་སྒྲུབ་ཐབས་བསྟན་ཏེ། གནས་དབེན་པར་སོང་ལ། དང་པོ་དབལ་ཕུར་ནག་པོའི་བསྙེན་པ་རྫོགས་པར་བྱ།
ཡང་ན་འབྲུག་གསས་ཆེམས་པ་ལྷ་རྒྱན་གཅིག་པའི་དཀྱིལ་འཁོར་འགྲུབ་པར་བྱ། དེ་ནས་ཟླ་བ་མར་ངོའི་ཚེས་བཅོ་བརྒྱད་
དམ་ཉི་ཤུ་གཉིས་ལ་འཇུག །གཟའ་སྐུར་དྲག་པོ་རྒྱུ་བའི་དུས་སུ་ལས་འདི་བྱ་སྟེ། དཀྱིལ་འཁོར་མཐིང་ནག་གྲུ་གསུམ་
ཞབས་གྲུ་གང་ཁ་ཁྱེར་ལ་གྲུ་ཕྱེད་ཡོད་པར་བརྩིགས། ཞིང་ལའང་གྲུ་གང་ངོ་
། །བང་རིམ་ཕྱི་ནས་སུམ་བརྩེགས་སུ་བྱ།
དེ་ཡང་ཐ་མ་ན་པ།་པོར་བྱ། བར་པ་སྔོན་པོ་བྱ། དང་པོ་དམར་པོ་བྱ། ནང་དུག་དང་ཁྲག་བསྲེས་པའི་ཞལ་གྱིས་བྱུག །
ཁཁྱེར་ལ་མེ་རི་དང་། ཁ་རྩང་དམར་གྱིས་བསྐོར།། ཟུར་གསུམ་ལ་ཕུར་པ་གསུམ། མཁའ་འགྱིང་ཁྲོ་བོ་འབྲུག་གསས་
ཆེམས་པ།། སྟག་ལ་མེ་འབར་གསུམ་དུ་མངའ་གསོལ་ནས་བཀོད། གྲུ་གསུམ་དབུས་སུ་རབས་ཆད་ནག་པོའི་ཐོད་
པའམ། མཛེ་ཅན་ནམ། མཛོའམ་དྲིའུའི་ཐོད་པར་དགྲ་བོ་དུ་ཡོད་པའི་མིང་རུས་བྲིས་ལ་གཞུག །མཐའ་མར་བསད་
པའི་སྔགས་ཀྱིས་བསྐོར།། ཚོན་ཐག་སྔོན་དམར་གྱིས་བཅིངས། ཁོར་རེ་བ་ནག་པོའ ཕྱིང་པ་ནག་པོས་གུར་དབུབ།
ཟངས་སམ་བསྲེའམ་རུ་སྦལ་གྱི་ཁོག་པར་གདུག་པའི་འབྲུ་སྣ་ཚང་བ་ལ། ཤ་ཁྲག་དམར་གྱི་གཏོར་མར་བཅའ། ཁ་དར་
དམར་པོས་བཀབ། ཕག་རོག་པོའི་སྙིང་དང་
། གླང་ཁྲ་བོའི་སྙིང་དང༌། ར་དམར་ཡུའི་སྙིང་དང་ཁྲག་གསུམ་ལ་འབོད་
དེ །ནེལ་གྲི་མོའམ རབས་ཆད་དམ། ཁམས་ཕོར་སོ་མ་བཏང་བའི་ནང་དུ།། ཉུངས་ཀར་དང་ཁྲག་སྣ་བསྲེས་པའི་ཐུན་
བཅའ། དེ་ནས་ཏིང་འཛིན་རྣམ་གསུམ་གསལ་བའི་ངང་ལས། & ཞེས་པའི་འཕྲོ་འདུས། བུད་མེད་ནག་མོ་
འཇིག་རྟེན་གཏོས་དང་མཉམ་པ། འབྱུང་བ་ལྔའི་རལ་པ་གཏིབས་པ། སྤྱན་མིག་
གཡུ་ཡི་རྒྱ་མཚོ་འཁྱིལ་པ། སྦྲུལ་དཀར་ནག་གི་སྨིན་མ་འགྲེང་པ། ཞལ་ཧོམ་ཁུང་
ལྟར་གདངས་པས་སྐྱེ་འགྲོ་ཟས་སུ་ཟ་བ། ལྗགས་གློག་ལྟར་འཁྱུགས་པས་རྒྱུ་དྲུག་
246



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
རིལ་མིད་བྱེད་པ། ཚེམས་གངས་རི་ལྟར་གཏམས་པས་སྐྱེ་ཤི་རྩད་ནས་གཅོད་པ།
ཕྱག་གིས་གླིང་བཞི་བྱོ་བཟློག་བྱེད་པ། ཞབས་ཀྱིས་སྲིད་པའི་རྒྱ་མཚོ་གཏིང་ནས་
དཀྲུགས་པ། ཁ་དབུགས་དང་སྣ་དབུགས་ཀྱིས་སྟོང་གསུམ་རླུང་ནག་མུན་ནག་
ལྟར་གཏིབས་ཏེ། ལས་ཀྱི་དགྲ་བགེགས་ཕྱག་མས་འདེབས་པ། ནམ་མཁའ་སྐུ་
ལ་ཐུལ་པར་གསོལ་བ། ས་གཞི་གདན་དུ་བཏིངས་བ།། རི་རབ་སྤྱི་བོར་འཁྱེར་བ།
རྒྱ་མཚོ་ཧུབ་ཀྱིས་འཇིབས་པ། ཤིན་ཏུ་འཇིགས་ཤིང་རྔམས་པ།། ལས་ཀྱི་དགྲ་
བགེགས་ཐམས་ཅད་ཟས་སུ་ཟ་བ་གཅིག་ཏུ་བསྒོམ་མོ། །དེ་ལྟར་གསལ་བར་གྱུར་པ་དང་།
སྲོག་གི་སྙིང་པོ་འདི་རྒྱུན་དུ་བཟླའོ། །བསྭཱ་ཨཱི་ཨེ་རཾ་ཁ་རག་བུ་ལིང་ཚུ་ མ་ར་ཡ་ཤ་ཏུཾ་ཏི་ཤ་ལྷན།
ཞེས་བཟླས་སོ། །དེ་ལྟར་བསྙེན་པ་རྫོགས་པ་དང་། དེ་ནས་ཡུམ་ཁྲོ་མོ་ས་བདག་སྟོང་ཁྱབ་མ་ལ་བསྟོད་པ་ནི། བསོ།
ཅིར་ཡང་འགྱུར་བའི་བདེ་ཀློང་ནས།། ཕུར་ནག་ཡུམ་དུ་བསྟན་ཙམ་ན།། ས་བདག་
སྟོང་ཁྱབ་ལས་མཁན་མོ། །དབལ་མོ་གཏིང་གི་མཐུ་མོ་ཆེ། ཕུར་ནག་འབུམ་གྱི་རལ་
པ་ཅན།། གླིང་བཞིའི་ས་བདག་སྲས་དང་བཅས།། ནག་མོ་ལས་ཀྱི་ཆོ་འཕྲུལ་དུ།
དབང་ཕྱུག་ཕུར་པའི་རྒྱབ་བརྟེན་མ། དབལ་ནག་ཕུར་པའི་གྲུབ་རྟགས་ཅན།། ཡང་
སྤྲུལ་ཁ་སྡུད་བུད་མེད་ཚོགས།། ཕུར་པའི་སྲུང་མ་ལས་མཁན་མོ། །ས་རྡོ་བྲག་གི་
བཅུད་བདག་མོ། །དབུ་ནི་རྒྱ་མདུད་ཐིག་ལེའི་དབུ། སྲིད་པ་འཆིང་བའི་དབུ་རྒྱུན་
ཅན། རལ་པ་ས་བདག་ཕུར་པར་གཏམས། དབལ་གྱི་མེ་སྟག་འོད་དུ་འབར།། སྤྱན་
ནི་ཡི་གེ་ཧཱུྃའཁྱིལ་མ། སྙན་ནི་དུང་སྟག་གཡས་གཡོན་སྙན། སྨིན་མ་སྦྲུལ་མོ་དཀར་
ནག་རིས། རྫི་མ་ཉ་གཤོག་ཆུ་ཟོར་ཅན།། ཤངས་ནི་ཆུ་མིག་སྒྲིལ་མའི་སྣ། ཀླུ་ཕྲན་
ཀུན་གྱི་འདུན་མའི་ས།། སྨྲ་ར་སྦྲུལ་ནག་སྔོན་དམར་བསྒྲེང་། ཞལ་ནི་སྣང་སྲིད་
རྫོགས་པའི་ཞལག ཟ་བྱེད་གཏིང་གི་རྒྱ་མཚོའི་ཁག ཚེམས་ནི་ཆབ་རོམ་གངས་ཀྱི་སོ། །
གནམ་ས་གཉིས་ཀྱི་བར་ཡང་གཏམས། ལྗགས་ནི་འབྱུང་བའི་མཐའ་རློབ་མ།། མེ་
247



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཆུ་ས་རླུང་འབྱུང་བ་སྐྱོང་། སྣང་སྲིད་བཅུད་ཀྱི་རོ་བལྡག་མ། སྐུ་ནི་གནམ་སའི་
མཐའ་རུ་མཉམ། གསུང་ནི་མེ་ཆུ་ས་རླུང་སྒྲ། ཐུགས་ནི་ས་རྡོ་བྲག་གི་བཅུད།། ཉིད་
ཀྱི་མཚན་ཉིད་གནམ་སའི་བདག །གཡུང་དྲུང་བརྟན་པའི་སྐུ་མངའ་མ། ཡན་
ལག་ཕུར་པའི་ཁོང་སེང་མ།། རི་རབ་ཕར་འབུག་ཚུར་འབུག་བྱེད།། ཞབས་ནི་
གངས་བྲག་འཁྱིལ་པ་ལ། རྩེ་མོ་ཕུར་ཐབས་གཏིང་དུ་འཛུགས། ན་བཟའ་རྒྱ་མཚོ་
སྟོང་འབྱམས་ལ།། ཆུ་བྲན་རླབས་ཀྱི་རྒྱུན་མངའ་མ།། ཐུ་བ་གསེར་གྱི་ས་གཞི་ལ།།
གླིང་བཞི་རི་རབ་ཐོར་ཚུགས་ཅན།། ཁ་དབུགས་རླུང་ནག་འཚུབས་མ་ལས།། ངུས་
ན་སྐྱིན་འདང་གནམ་ལས་འབེབ།། འཇིག་རྟེན་ཅུང་ཙམ་རྨུག་པར་བྱེད།། བཞད་
པའི་ཞལ་ཁར་ཉི་མ་འཆར།། བགད་ན་ཐམས་ཅད་བདེ་སྙོམས་མ།། ཁྱོད་ལ་མིང་
དང་མཚན་བཏགས་པ།། སྲིད་པའི་ས་བདག་སྟོང་ཁྱབ་མ།། ས་ཞེས་བྱ་བ་ཁྱོད་ཀྱི་
ལུས།། གནམ་ཞེས་བྱ་བ་ཁྱོད་ཀྱི་སེམས།། བར་སྣང་ཉི་ཟླ་གཟའ་སྐར་ཡང་།། ཁྱོད་
ཀྱི་བ་གའི་རུམ་དུ་འཕྱོ།། ཁྱོད་ཀྱི་ལུས་ནི་གནམ་ས་བྲག །འཛམ་བུ་གླིང་བཞི་ཁྱོད་
ཀྱི་རྒྱུན། རྒྱ་མཚོའི་ཀློང་ནི་ཁྱོད་ཀྱི་ཞལ།། ནམ་མཁའི་དབྱིངས་ནི་ཁྱོད་ཀྱི་ཐུགས།།
ཁྱོད་ཀྱི་སྐུ་ནི་ཞི་ཁྲོའི་ཞལ། ཞི་བའི་ཡུམ་དུ་བཞུགས་ཙམ་ན།། ལྷ་མོ་ཐུགས་རྗེ་བྱམས་
མ་ཡུམ། ཕུར་ནག་བསྒྲུབ་པའི་ལུང་སྟོན་མ། ཁྲོ་མོའི་སྐུ་རུ་བཞུགས་ཙམ་ན། སྲིད་
པའི་ས་བདག་སྟོང་ཁྱབ་མ། སྤྲུལ་པའི་བུད་མེད་སྟོང་གསུམ་སྐུ། གླིང་བཞིའི་ལུས་
ལ་རི་རབ་དབུ། འབྱུང་བ་ལྔ་ཡི་རལ་པས་བརྒྱན།། སྣ་ཚོགས་འགྱུར་བའི་སྐུ་མདོག་
ལ། ན་བཟའ་སྣ་ཚོགས་དབྱིངས་ན་གསལ། ཞབས་ནི་སྲིད་པའི་ཕུར་བུ་རྐང་། སྲིད་
པའི་རྒྱ་མཚོའི་གཏིང་དུ་འཛུགས། ཕྱག་ན་རི་རབ་ཕུར་པ་འདྲིལ། དབལ་བོན་སྟག་
ལ་མེ་འབར་ལག ཕུར་ནག་ལས་ཀྱི་སྡོང་འདེབས་མ། ཞལ་གདངས་སྤྱན་ལྡོག་འཚིག་
ཅིང་འཁྲོ། ཁྲོས་པའི་ཕྱག་མཐིལ་བར་སྣང་དུ།། རི་རབ་ཕུར་པ་འདྲིལ་ནས་སུ།།
248



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
གང་ལ་དམིགས་པའི་གཟུགས་ལ་ཐོབས།། ལྔ་བསྡུས་གཟུགས་ཀྱི་ཕུང་པོ་ཆོམས།།
སྲིད་པའི་དབལ་ཕུར་ནག་པོ་བསྒྲུབས།། གང་ལ་དམིགས་པའི་དགྲ་བགེགས་ཐུལ།།
དམ་རྫས་བདུད་རྩི་འབར་བའི་གཏོར་མ་བཞེས།། ཐུགས་དམ་རྒྱུད་བསྐུལ་བཅོལ་
པའི་འཕྲིན་ལས་མཛོད།། ཅེས་བསྟོད་ཅིང་བསྐུལ་ལོ། །དབལ་ཕུར་ནག་པོ་རྩ་བའི་ལྷ་བཞི་ལ་བསྟོད་པ་
ཞེས་ཀྱང་བྱ། བསྐུལ་པ་ཕྲིན་ལས་ཀྱི་དོན་ཞེས་བྱ་བ་ཨི་ཐི དེ་ནས་ལས་ལ་རྦད་བའི་སྔགས་འདི་དྲག་ཏུ་བཟླའོ། །
བསྭོ་བསྭཱ་ཨཱི་ཨེ་ཁ་རག་བུ་ལིང་མུ་མ་ར་ཡ་དགྲ་བོ་སྒོ་མོའི་སྲོག་རྦད་བུ་རྦད་བུ་དུན་
དུན། ཧེད་ཧེད་སྙིང་ལ་བྱོ་དུན་མུག་སྲོག་རྩ་ལ་ཧུར་ས་མ་ཡ་ལོངས་བྱོ་བྱོ།། བསྭོ་
ༀ་ཨེ་ཁ་རག་བུ་ལིང་མུ་མ་ར་ཡ།། དམ་ཉམས་དགྲ་བོའི་སྙིང་ལ་དུན་བྱོ །ཧེད་
ཧེད་དུན་མུག་སྲོག་རྩ་ཧུར་ལོངས་ཡ་ཧཱུྃ༔ ཞེས་ཐལ་མོ་དྲག་ཏུ་བརྡབ་ཅིང་བསྔགས་སོ། །དེ་ནས་དགྲ་ལ་
རྟགས་བྱུང་བ་དང་། གོང་གི་འབྲུབ་ཁུང་ནང་གི་ལིངྒ་ལ་འགུག་གཞུག་བྱ། ཤེས་པ་བསྟིམ། སྔོན་དམར་གྱིས་བསྡམ།
དེ་ནས་བསད་པའི་དྲག་སྔགས་འདི་ཕུར་པ་དང་རྩང་དང་། གོང་གི་ཐུན་རྫས་ལ་བཟླས་ཅིང་ལིད་ལ་བྲབ་བོ། །བསྭོ་
ཨོཾ་ཨ་རམ་ཨེ་རཾ་ཧེ་རཾ་ཧེ་དྲགཱ་ཨེ་ཁ་རག་བུ་ལིང་དམ་ཉམས་དགྲ་བོའི་བླ་ལ་ཟེ་ཟེ་སྲོག་
ལ་མྱག་མྱག །སྙིང་ལ་གཟིར་གཟིར། ཚུ་མ་ར་ཡ། རྨི་མོའི་ཕྲགས་སེ་ཕྲགས་སེ།
རོ་ཡི་རོ་ཡི། ཤུབ་ཡ་ཤུབ་ཡ། སྲོག་སམ་ཧུར་ལོང་། ཤ་ཏྲོ་མ་ར་ཡ་རྦད། ཅེས་བཟླས་
ཤིང་ཐུན་གྱིས་བྲབ་བོ། །ཕུར་པ་གདབ་བོ། །དེ་ནས་ཐ་མལིངྐ་དང་ཐོདཔར་སྦྲགས་ཏེ་མཚོའམ་ཆུ་མིག་ལྐུགས་པར་མནན་
པར་བྱའོ། །དེའི་དུས་སུ་སྔགས་འདི་བཟླའོ། ། བསྭཱ་ཨཱི་ཨེ་ཁ་རག་བུ་ལིང་དགྲ་བོ་སྒོ་མོ་ཐུམ་རིལ།
རང་ཧེར་རྦད་ཁཾ་ཧུར་ལོངས་སྲོག་རྩ་རྦད། ཤ་ཏུཾ་མ་ར་ཡ་ལྷན། ཞེས་བཟླས་སོ། །རྟགས་
ནི་ལོ་དུས་ལས་མི་འགྱང་བར་དམིགས་པའི་འབེན་གང་ཡིན་པ་དེ་བདུན་རྒྱུད་རྩོད་ནས་གཅོད་པར་འགྱུར་རོ། །
གཏོར་མ་བཏང་བར་འདོད་ན། བསྭཱ་ཨཱི་ཨེ་ཁ་རག་བུམ་ལིང་མ་མ་ཚུ་ཨ་མོ་ལིང་པུཉྩ་ཁ་ཁ་
ཁ་ཧི། ཞེས་འབུལ་ལོ། །དེ་ནས་བདག་གམ་གཞན་བསྲུང་པར་འདོད་ན། སྔགས་འདི་རིན་པོ་ཆེ་གསེར་ལ་བཟླས་
ཏེ་ལུས་ལ་བཅང་ངོ་། །བསྭོ་བསྭཱ་ཨཱི་ཨེ་རཾ་ཁྲོ་ཏི་ཁ་རག་བུམ་ལིང་ༀ་ཨ་ཧཱུཾ་མུ་ར་ཁྲ་དེ་ཐི་སཱཧཱ།
249



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཞེས་བཟླས་སོ། །ནད་གདོན་ཐམས་ཅད་ལས་ཐར་བར་འགྱུར་རོ། །སྟོང་ཁྱབ་ནག་མོ་སྐྱེ་འགྲོ་ཟ་བྱེད་ཀྱི་སྒྲུབ་ཐབས་
རྫོགས་སོ། །བླ་མ་ཀུ་སའི་གཏེར་མའོ། །བཀྲ་ཤིས་དགེ་ལེགས་འཕེལ་ལོ། །བོན་སྦྱིན་འཛད་མེད་སྣང་
བའི་གཏེར། འདི་ཡང་བློ་གྲོས་རྒྱ་མཚོའི་འཇིང་། ཐུགས་བསྐྱེད་སྟོབས་ཀྱིས་བསྲུབས་
པ་ལས། ཤར་རྫའི་རི་ལས་གསར་དུ་འཁྲུངས། མངྒ་ལཾ། ཞེས་པའང་གླིང་བླས་བྲིས་པ་དགེའོ། །
250



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
དབལ་ཕུར་ནག་པོའི་ནང་སྐོང་བཞུགས་སོ།།
༄༅། །དྲག་པོ་དབལ་གྱི་ལྷ་ལ་ཕྱག་འཚལ་ལོ། །དབལ་ཕུར་ལྷ་ཚོགས་ཐུགས་དམ་བསྐང་བ་ནི།
དབལ་བཤོས་ཡུ་ཏི་རྔམ་གདུང་ཤུ་ཁྲག་དང་། དམ་རྫས་གཏོར་མ་དཔག་མེད་རྒྱ་ཆེན་བཤམས།། སྦྱངས་སྤེལ་བྱ་ལ་བྱིན་
གྱིས་རློབས།། སྤོས་དང་ཚིལ་ཆེན་ཞུགས་མར་བལྟམས།། རྔ་གཤང་སྒྲ་ཕྱུང་འདི་སྐད་དོ། །བསྭོ་སྔོན་གྱི་བསྐལ་
པ་དང་པོ་ལ། ནུབ་ཕྱོགས་དབལ་རི་ཟུར་གསུམ་གྱི་ དབལ་གྱི་བྲག་ཕུག་རོང་ཆེན་དུ།།
དབལ་བོན་སྟག་ལ་མེ་འབར་གྱིས།། དབལ་གྱི་ཕུར་ནག་བསྒྲུབ་པའི་ཚེ། སྤྲུལ་པའི་རྒྱལ་
པོ་ཁྲོ་བོར་སྤྲུལ། ཕོ་ཉ་ཁྲ་སྤྱང་དམ་ལ་བཏག །གཏིང་ཁམས་མ་སྲིང་ལས་ལ་བཅུག །
འཐོར་གསས་བདར་གསས་སྤྲུལ་པར་བཀྱེ།། ལྷ་སྲིན་སྡེ་བརྒྱད་དམ་ལ་བཏག །དུས་
དང་བསྐལ་པ་དེ་ཙམ་ན། དབལ་བོན་སྟག་ལ་མེ་འབར་གྱིས། བགེགས་སྲིན་ལོག་
པ་བསྒྲལ་བའི་ཕྱིར། ཁྲོས་པའི་ང་རོ་ཞེ་སྡང་བསྐྱེད། དབལ་གྱི་གཏོར་མ་མཚོ་ལྟར་
བསྐྱིལ། མཐུན་པའི་དམ་རྫས་རྫ་ལྟར་བཀྲམ།། ཀེང་རུས་དོན་སྙིང་རི་ལྟར་སྤུངས།།
སྲིད་པའི་མ་སྲུང་དམ་ཅན་རྣམས།། བསྟེན་ནི་བདུད་རྩི་སྨན་གྱིས་བསྟེན།། སྒྲུབ་
ནི་ཤ་ཁྲག་དམར་ལ་སྒྲུབ།། བསྐང་ནི་དམ་རྫས་སྙིང་གིས་བསྐང།། དེ་ཚེ་སྟག་ལའི་
སྤྱན་སྔ་རུ།། སྙིང་པོ་གསང་མཚན་དུས་ཅིག་ཕུལ།། བསྐལ་པའི་མཐའ་རུ་ལས་བྱེད་
རྣམས། ཁས་བླང་དམ་བཅས་མ་བསྙེལ་ཅིག །ང་ནི་སྟག་ལ་མེ་འབར་སྲས། ཕ་
རྗེས་བུ་ཡིས་བདག་སོབ་ནས། སྔོན་ནས་ཐུགས་དམ་གཅིག་པ་རྣམས།། དེ་རིང་
བདག་དང་དབྱར་དམ་གཅིག །ཐུགས་དམ་གཉེན་པོ་བདག་གིས་བསྐང་། ཨེ་
ཀློང་དྲག་པོའི་གཏོར་གཞོང་དུ། འབྱུང་བའི་བཅུད་དང་རིན་ཆེན་དང་། ཤ་རི་
ཁྲག་མཚོ་ཀེང་རུས་དང་། ཚན་ཆབ་སྤོས་དྲི་མར་མེ་དང་། མེ་ཏོག་ཞལ་ཟས་སྤྱན་
2j



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཟིགས་དང་།། དར་ཟབ་གར་སྟབས་རོལ་མོ་དང་། རྔམ་གདུང་ཤ་ཁྲག་སྨན་ཆང་
གིས། བསྐང་ངོ་ལྷ་ཚོགས་ཐུགས་དམ་བསྐང་།། བསྭ་གསས་མཁར་ཞི་རྒྱས་འབར་
བའི་ཕོ་བྲང་། གཡོ་མེད་མ་པང་ལྷ་ཆེན་དང་། གཤེན་རྒྱལ་ལྷ་ཡི་ཐུགས་དམ་བསྐང་།
གཤེན་ལྷ་འོད་དཀར་དབྱིངས་ཀྱི་ལྷ།། འགྱུར་མེད་ཁྲི་ཁུག་སྐུ་ཡི་ལྷ།། འགགས་མེད་
ཡེ་སྲིད་ཕྱ་ཡི་ལྷ།། མཁའ་འགྱིང་དཀར་པོ་འབུམ་གྱི་ལྷ། དབྱིངས་ཀྱི་ལྷ་ལྔའི་ཐུགས་
དམ་བསྐང་། གསས་མཁར་དེ་ཡི་ཕྱི་རིམ་ན།། གར་གསས་རྒོད་གསས་གསས་རྗེ་
དང་།། གནམ་གསས་ལ་སོགས་རུ་བཞིའི་ཐུགས་དམ་བསྐང་།། གསས་མཁར་དེ་
ཡི་ཕྱི་རིམ་ན།། ཡེ་གཤེན་བརྒྱད་དང་ལྕམ་མོ་བརྒྱད།། ལྕམ་དྲལ་བཅུ་དྲུག་ཐུགས་
དམ་བསྐང་།། སྡིག་སྒྲིབ་ཆག་ཉམས་མཐོལ་ལོ་བཤགས།། དམ་སྐོང་ཚངས་པའི་
དངོས་གྲུབ་སྩོལ།། བསྲོ་རྒྱ་མདུད་འབར་བའི་ཨེ་ཀློང་ན།། བྱིན་རླབས་རྨད་འབྱུང་
ཁྲོ་བོ་བཅུ།། ཁྲོ་མོ་ཡུམ་བཅུའི་ཐུགས་དམ་བསྐང་། གཏི་མུག་མུན་པ་བསལ་བའི་
ཕྱིར།། འབྲུག་གསས་ཡབ་ཡུམ་ཐུགས་དམ་བསྐང་། ཞེ་སྡང་རྩད་ནས་བཅད་པའི་
ཕྱིར།། ཁྲ་གསས་ཡབ་ཡུམ་ཐུགས་དམ་བསྐང་།། ང་རྒྱལ་བྲག་ཆེན་གཞོམ་པའི་ཕྱིར།།
མེ་གསས་ཡབ་ཡུམ་ཐུགས་དམ་བསྐང་།། འདོད་ཆགས་རྒྱ་མཚོ་སྐེམ་པའི་ཕྱིར།།
དབལ་གསས་ཡབ་ཡུམ་ཐུགས་དམ་བསྐང་།། འཕྲག་དོག་རླུང་ཆེན་གཞོམ་པའི་
ཕྱིར།། ཀློག་གསས་ཡབ་ཡུམ་ཐུགས་དམ་བསྐང་། མེ་ལྷ་ཕོ་མོ་འདུལ་བའི་ཕྱིར།།
མཁའ་འགྱིང་ཡབ་ཡུམ་ཐུགས་དམ་བསྐང་། སྲིན་པོ་ཕོ་མོ་འདུལ་བའི་ཕྱིར། བདུད་
ནག་ཡབ་ཡུམ་ཐུགས་དམ་བསྐང་།། རླུང་ལྷ་ཕོ་མོ་འདུལ་བའི་ཕྱིར། གནམ་དྲག་
ཡབ་ཡུམ་ཐུགས་དམ་བསྐང་། བདེན་བྲལ་ཕོ་མོ་འདུལ་བའི་ཕྱིར།། སྡོམ་ཆེན་ཡབ་
ཡུམ་ཐུགས་དམ་བསྐང་།། བསྟན་པ་གཉེན་པོ་བསྲུང་བའི་ཕྱིར། སྟག་ལ་ཡབ་ཡུམ་
ཐུགས་དམ་བསྐང་། ལོག་རྟོགས་སྐྱེ་བཞི་སྒོ་བཅད་ཕྱིར། སྒོ་སྲུང་ཡབ་ཡུམ་ཐུགས་
352



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
དམ་བསྐང་།། ཕུད་དང་གཏོར་མས་ཐུགས་དམ་བསྐང༌།། ཤ་ཁྲག་གཏོར་
ཐུགས་དམ་བསྐང་། རྩ་ལག་དམ་ཚིག་ཆག་ཉམས་བཤགས།། མཐུ་རྩལ་དབང་
གི་དངོས་གྲུབ་སྩོལ།། བསྭོ་མ་གཡེལ་ཕུར་ནག་སྲུང་མའི་ཚོགས།། སྟག་ལ་མེ་འབར་
གདུང་སོབ་ངས། འདབ་ཆགས་ཁྲ་རྔམ་གླིག་རྔམ་ཁྱུང་རྔམ་གསུམ།། སྟག་རྔམ་
སེང་རྔམ་སྤྱང་རྔམ་གསུམ། རྔམ་པ་དྲུག་གི་ཤ་ཁྲག་འདིས། ཁྲ་ཁྱུང་ཡབ་ཡུམ་ཐུགས་
དམ་བསྐང་།། བྱ་གསས་ཀོ་བོའི་ཐུགས་དམ་བསྐང་། ཁྱུང་སྨན་གཡུ་གཤོག་ཐུགས་
དམ་བསྐང་། ཡ་མཚན་སྤྲུལ་པའི་ཁྱུང་སྨན་ལྔ། ལྷ་སྲིན་བདུད་ཀྱི་བྱ་ཁྲ་ལྔ། ས་བདག་
བརྟན་མའི་གཅན་སྤྱང་ལ། ཡང་སྤྲུལ་ཕོ་ཉ་ཁྲ་སྤྱང་ཚོགས།། ཤ་ཁྲག་དམར་གྱིས་
ཐུགས་དམ་བསྐང་།། བཅོལ་པའི་ཕྲིན་ལས་མྱུར་དུ་སྒྲུབས། །བསྭོ་མ་གཡེལ་ཕུར་
ནག་སྲུང་མའི་ཚོགས།། སྟག་ལ་མེ་འབར་གདུང་སོབ་ངས།། བ་དམར་གླང་དམར་
དོན་སྙིང་དང་། གསེར་ཉ་གཡུ་ཉའི་ཤ་ཁྲག་འདིས། སྲིད་པའི་ས་བདག་སྟོང་ཁྱབ་
དང་།། གཏིང་ཁམས་ས་བདག་ཡུམ་ལྔའི་ཐུགས་དམ་བསྐང་།། ཐིག་ལེ་སེམས་ཀྱི་
མ་བདུན་ཐུགས་དམ་བསྐང་།། ཤ་ཁྲག་དམར་གྱིས་ཐུགས་དམ་བསྐང་།། བཅོལ་
པའི་ལས་སྒྲུབས་ཉམས་པ་སྒྲོལ། །བསྭོ་མ་གཡེལ་ཕུར་ནག་སྲུང་མའི་ཚོགས།། སྟག་
ལ་མེ་འབར་གདུང་སོབ་ངས།། ཆུ་སྲིན་གདུག་པའི་སྙིང་ཁྲག་དང་། རུ་སྦལ་འགྱིང་
བའི་དོན་སྙིང་གིས།། ཁ་བསྡུད་ཕུར་འདེབས་ཉི་ཤུའི་ཐུགས་དམ་བསྐང་། ཤ་ཁྲག་
གཏོར་མས་ཐུགས་དམ་བསྐང་།། བཅོལ་པའི་ཕྲིན་ལས་གྲུབ་པར་མཛོད། །བསྭཱ་
མ་གཡེལ་ཕུར་ནག་སྲུང་མའི་ཚོགས།། སྟག་ལ་མེ་འབར་གདུང་སོབ་ངས། དབྱི་
གསའ་མ་བུའི་དོན་སྙིང་དང་། གསེར་ཤ་དུང་ཤའི་ཤ་ཁྲག་འདིས།། ཐིག་ལེ་ཁྲག་
གི་རོ་ལྡག་བཞི། ལྕམ་དྲལ་བརྒྱད་ཀྱི་ཐུགས་དམ་བསྐང་། ཐུ་ལུམ་བདུད་ཀྱི་མེ་འབུད་
བཞི།། ལྕམ་དྲལ་བརྒྱད་ཀྱི་ཐུགས་དམ་བསྐང་། དབལ་མོ་རོལ་མཚོ་འཁྲུག་བྱེད་
253



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཞི། བསྐལ་པའི་ལས་མཁན་ཤུགས་སྒྲོལ་བཞི། ལྕམ་དྲལ་བརྒྱད་ཀྱི་ཐུགས་དམ་
བསྐང་། ཐིག་ལེ་གཙོ་མོ་ཆེན་མོ་བདུན། ཕུར་སྨན་ཁྲོ་མོ་བླ་འདུལ་བཅུ། ནག་མོ་
རལ་ཁ་མཆེད་དེ་བདུན། ཕུར་སྨན་བདུད་ཀྱི་ལྕམ་མོ་བརྒྱད། ཕུང་བྱེད་ཐན་འགྱེད་
མ་མོ་བདུན།། གཏིང་ཁམས་བུད་མེད་ལྔ་བཅུ་ཡང་།། ཤ་ཁྲག་དམར་གྱིས་ཐུགས་
དམ་བསྐང་། བཅོལ་པ་སྒྲུབས་ལ་གེ་ཤན་སྒྲོལ། དབལ་གྱི་གཟེ་སྤར་མགོ་བརྙན་
དང་། ནག་པོ་རྒྱུད་གསུམ་སྲུང་མ་དང་། གསང་སྔགས་རྣམས་ཀྱི་སྲུང་མ་དང་།།
མཐོར་གསས་བདར་གསས་སྨན་གསས་དང་། འཐོར་གསས་རྫི་གསས་གྱེར་གསས་
དང་། དབལ་གསས་དགུ་ཁྲི་དགུ་འབུམ་དང་། བོན་སྐྱོང་གཏེར་བདག་སྲུང་མའི་
ཚོགས། ཤ་ཁྲག་དམར་གྱིས་ཐུགས་དམ་བསྐང་། བཅོལ་པའི་ཕྲིན་ལས་
ད་ལས་གྲུབ་པར་
མཛོད། །བསྲོ་མ་གཡེལ་ཕུར་ནག་སྲུང་མའི་ཚོགས།། སྔོན་གྱི་སྟག་ལ་མེ་འབར་གྱིས།།
བཀའ་དང་དམ་ལ་བཏག་པ་ཡི།། ལྷ་བརྒྱད་ཀླུ་བརྒྱད་རྒྱལ་ཆེན་བཞི། ཕྱོགས་
སྐྱོངས་བཅུ་དང་གནོད་སྦྱིན་བཞི།། གཟའ་དང་རྒྱུ་སྐར་དཔལ་མགོན་ཚོགས།། ཤ་
ཁྲག་དམར་གྱིས་ཐུགས་དམ་བསྐང་།། བཅོལ་པའི་ཕྲིན་ལས་གྲུབ་པར་མཛོད། །བསྲོ་
མ་གཡེལ་ཕུར་ནག་སྲུང་མའི་ཚོགས། གཡེན་དགུ་སྡེ་བརྒྱད་དྲེགས་པ་ཅན།། འཇིག་
རྟེན་སྐྱོངས་བའི་བརྟན་མ་དང་། འཛམ་གླིང་ཡུལ་ས་གཞི་བདག་རྣམས།། ཤ་ཁྲག་
དམར་གྱིས་ཐུགས་དམ་བསྐང་། བཅོལ་པའི་ཕྲིན་ལས་གྲུབ་པར་མཛོད།། སྔོན་
གྱི་ཐུགས་དམ་ཅི་བཞིན་དུ།། བསྐང་ངོ་དོ་ནུབ་གནས་འདིར་ཐུགས་དམ་བསྐང་།
ལོངས་སྤྱོད་ཚོགས་ཀྱིས་ཐུགས་དམ་བསྐང་།། གསལ་བའི་མར་མེས་ཐུགས་དམ་
བསྐང་། དྲི་ཞིམ་སྤོས་ཀྱིས་ཐུགས་དམ་བསྐང་།། གདའ་དགུ་རོ་ཡིས་ཐུགས་དམ་
བསྐང་། འཇམ་དགུ་རེག་གིས་ཐུགས་དམ་བསྐང་།། གཙང་དགུ་ཚན་གྱིས་ཐུགས་
དམ་བསྐང་། སྙན་དགུ་སྒྲ་ཡིས་ཐུགས་དམ་བསྐང་། མཛེས་དགུ་རྒྱན་གྱིས་ཐུགས་
254



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
དམ་བསྐང་། སྡུག་དགུ་གཟུགས་ཀྱིས་ཐུགས་དམ་བསྐང་།། རིན་ཆེན་གཏེར་གྱིས་
ཐུགས་དམ་བསྐང་། བདུད་རྩི་སྨན་གྱིས་ཐུགས་དམ་བསྐང་།། གར་སྟབས་ཕྱག་
རྒྱས་ཐུགས་དམ་བསྐང་། ཚངས་པའི་དབྱངས་ཀྱིས་ཐུགས་དམ་བསྐང་། དཀར་
གསུམ་ཕུད་ཀྱིས་ཐུགས་དམ་བསྐང་། འབྲས་དྲུག་ཚང་གིས་ཐུགས་དམ་བསྐང་།།
དམར་གསུམ་དོན་གྱིས་ཐུགས་དམ་བསྐང་།། རག་ཏ་ཁྲག་གིས་ཐུགས་དམ་བསྐང་།
མང་ས་ཤ་ཡིས་ཐུགས་དམ་བསྐང་། ཙི་རྟ་སྙིང་གིས་ཐུགས་དམ་བསྐང་།། ཀེང་རུས་
རྐང་གིས་ཐུགས་དམ་བསྐང་།། དམ་རྫས་འཚོགས་པས་ཐུགས་དམ་བསྐང་།།
དབལ་ཕུར་ལྷ་ཚོགས་སྤྱན་སྔ་རུ།། བསྐང་བའི་དོན་དུ་བཤགས་པ་ནི། བཀའ་ལྟར་
མ་བགྱིས་མཐོལ་ལོ་བཤགས།། གཞུང་ལྟར་མ་སྒྲུབ་མཐོལ་ལོ་བཤགས།། དམ་རྫས་
མ་འཚོགས་འཐོལ་ལོ་བཤགས། ཏིང་འཛིན་མ་གསལ་མཐོལ་ལོ་བཤགས།། འཛབ་
བསྙེན་མ་རྟོགས་མཐོལ་ལོ་བཤགས།། གཏོར་ཚོགས་ཞན་པ་མཐོལ་ལོ་བཤགས།།
ཕྱག་རྒྱ་མ་བསྒྱུར་མཐོལ་ལོ་བཤགས། ལས་སྦྱོར་ལོག་པ་མཐོལ་ལོ་བཤགས།། རྩ་
བ་ཡན་ལག་དམ་ཚིག་ལ། འགལ་འཁྲུལ་ཉམས་པ་ཅི་ཡོད་རྣམས།། མི་འཆབ་གནོང་
འགྱོད་མཐོལ་ལོ་བཤགས། དབལ་ཕུར་ལྷ་དང་སྲུང་མ་ལ།། བཤགས་པས་དག་
ནས་དངོས་གྲུབ་སྩོལ། སྐུ་གསུང་ཡོན་ཏན་ཕྲིན་ལས་ཐུགས།། བཙན་ཕྱུག་འཕེན་
དར་ལོངས་སྤྱོད་ཚེ། མཐུ་རྩལ་དབང་གི་དངོས་གྲུབ་སྩོལ།། མཐར་ཕྱིན་མཆོག་
གི་དངོས་གྲུབ་སྩོལ།། ལོ་ཟླ་ཞག་དང་ཟ་མའི་ཀག །ལྟས་ངན་དགྲ་དང་མི་མཐུན་
ཟློག །བན་བོན་ཕུར་ཁ་མུ་སྟེགས་བྱད།། ཀླུ་ཡི་གཏད་ཁྲམ་འཕྲ་མེན་བསྐོར།། བྱད་
ལྟེམ་ཐུན་ཟོར་ཐམས་ཅད་ཟློག །སྡེ་བརྒྱད་ཟ་ལམ་གཤིན་རྗེའི་ཁྲམ། མ་མོའི་དལ་
རིམས་བཟློག་ཏུ་གསོལ།། བྱོལ་ཁ་དགྲ་དང་བགེགས་ལ་ཐོབ།། སྒྲུབ་གཤེན་འཁོར་
སྐྱོངས་བསྟན་པ་སྲུངས། བསོད་ནམས་དབང་ཐང་རླུང་རྟ་སྤེལ། གང་འགྲས་དགྲ་
255



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡ
དང་གང་གནོད་འདྲེ།། ཐད་དུ་ལངས་པ་ཐམས་ཅད་ཀུན།། མེད་པར་རྡུལ་དུ་
བརླག་ནས་ཀྱང་། གཡུང་དྲུང་བོན་གྱི་བསྟན་པ་སྲུངས། སྒྲུབ་པ་པོ་ཡི་ལས་མཛོད་
ལ།། བཅོལ་པའི་ཕྲིན་ལས་གྲུབ་པར་མཛོད། ཅེས་ཉམས་ཆག་བསྐང་ངོ་། །ལས་ཀྱི་ཁ་སྡུད་པ་བློ་
འདས་ཀྱི་ངང་ལ་བཤགས། དབལ་ཕུར་ནག་པོའི་ནང་སྐོང་། སྟག་ལའི་ཐུགས་ཀྱི་ཉིང་ཁུ། དབལ་བོན་བརྒྱུད་པའི་
མཛད་སྲོལ། ཕྱི་རབས་གཤེན་གྱིས་བརྩས་བཞགས་རྫོགས་སོ། །བཀྲ་ཤིས་དཔལ་འབར་འཛམ་གླིང་རྒྱན་འགྱུར་ཅིག །
བསྟན་དགྲ་མུ་སྟེགས་མཐའ་ནས་བརླག་གྱུར་ཅིག །དགེའོ། ། དགེའོ། ། དགེའོ། །བཀྲ་ཤིས་ཤོག །
རྩ་གསུམ་ལྷ་ལ་ཕྱག་འཚལ་ལོ། །འདིར་འབྲུག་གསས་རྩ་སྒྲུབ་ཀྱི་བསྙེན་པ་བཏང་ཐབས་བླ་མའི་ཞལ་ཤེས་ལ། ཉིན་
རེ་བཞིན་འཕྲིན་ལས་གྱི་གཞུང་བསྲང་། སྟོང་འཛབ་འབུམ་ཕྲག་གཅིག །འབྲུག་གསས་ཡབ་ལ་འབུམ་ཕྲག་གཅིག
ཡུམ་ལ་འབུམ་ཕྲག་གཅིག །གཟེ་མ་ལ་འབུམ་ཕྲག་གཅིག །སྒོ་བཞི་ལ་བརྒྱ་ཕྲག་གཅིག །ཞག་ལྔ་རེ་ལ་ཚོགས་འཁོར་
རེ་འབུལ་བས་དེ་ལ་བསྙེན་ཆེན་གཅིག་གོ །ཞེས་ཤར་རྫ་པའི་ཞལ་གསུང་རྣམ་དག་གོ །སརྦ་མངྒ་ལཾ། །
༄༅།། དབལ་ཕུར་དཀྱིལ་འཁོར་ལྷ་ལ་ཕྱག་འཚལ་ལོ། ། དབལ་ཕུར་རྩ་བའི་སྒྲུབ་པ་ལས་
སྲུང་བའི་མདེལ་ཁའི་འགྲེས་བྱང་ལ། རིན་ཆེན་སྣོད་དུ་གཏོར་མ་ཕུར་མོ་ཅན་གཅིག་ལ། མདུན་དུ་གཏོར་མ་ཕུར་སོ་
ཅན་གཅིག་བཞག །གཡས་གཡོན་དུ་ཕུར་སོ་ཅན་རེ་རེ་བཞག །ཕྱོགས་བཞི་ལ་ཕུར་སོ་ཅན་བཞི་བཞག །ཕྱི་རིམ་འདོད་
ཡོན་ཕུན་སུམ་ཚོགས་པར་བཀོད། དེ་ནས་གཙང་དག་དང་བྱིན་རླབས་བྱ། གཏོར་མ་རྒྱ་མདུད་འབར་
བའི་གཞལ་ཡས་སུ་བསྒོམ། དེའི་དབུས་སུ་ཁྲོ་བོ་འབྲུག་གསས་ཆེམས་པ་ཡབ་ཡུམ་
ལ། ཕྱོགས་བཅུའི་ཁྲོ་བོ་ཡབ་ཡུམ་རྣམས་སྐུ་ལ་འོད་ཀྱི་ཚུལ་དུ་བསྒོམ། དེའི་ཕྱི་རིམ་
བསྲུང་བྱ་ཕོ་མོ་རྣམས་གུས་པའི་ཚུལ་དུ་བསྒོམ། དེའི་ཕྱི་རིམ་སྲུང་མ་ལས་མཁན་
རྣམས་ཀྱིས་བསྲུང་ཞིང་སྐྱོབས་པའི་ཚུལ་དུ་ཞལ་ནང་དུ་གཟིགས་ནས་བཞུགས་པར་
བསྒོམ། དེའི་ཕྱི་རིམ་གུར་ཁང་དགུ་རིམ་དུ་བསྒོམ། ལ དེ་ནས་སྲུང་སྔགས་འདི་བཟླའོ། །བསྭཱ་
ༀ་ཧེ་དྲགྷ་ཏིབ་ཏ་ཏིབ་ཏ་ཨཾ་རཀྵ བསྭོ་ཨོཾ་ཁ་རག་བུ་ལིང་ཨཽ་རཀྵ དྲུང་མུ་ཙཀྲ་
པདྨ་རཏྣ་མུ་ཡེ་ཧ་ར་ཨོཾ་རཀྵ ཞེས། བརྒྱ་སྟོང་བཟླས་ལ། དེ་ནས་མདེལ་ཁ་ལྟར། བསྔོ། དབུས་
2%6



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ཕོ་
ཕྱོགས་གཞལ་ཡས་ཨེ་ཀློང་ནས། ཞེས་པ་ནས། ཁྱོད་ལ་ཕྲིན་ལས་བཅོལ་བ་ནི། ༈ བདག་
དང་ཡོན་བདག་འཁོར་བཅས་རྣམས།། ཐུགས་རྗེ་ཆེན་པོའི་བྱིན་རླབས་ཀྱིས།། སྟོང་
ཉིད་ཡེ་ཤེས་གུར་ཁང་དུ།། ཞེ་སྡང་གདུག་པའི་གདོན་ཚོགས་ཀྱི།། གནོད་པས་མི་
ཚུགས་བསྲུང་དུ་གསོལ།། ཕྱོགས་བཅུའི་ཁྲོ་བོས་བསྲུང་དུ་གསོལ།། ལས་མཁན་པོ
ཉས་བསྲུང་དུ་གསོལ།། རིགས་རྟགས་ཕྱག་རྒྱས་བསྲུང་དུ་གསོལ།། གནམ་ལྕགས་
ཐོག་གི་གུར་ཁང་དུ།། བདག་དང་ཡོན་བདག་བསྲུང་དུ་གསོལ། མེ་རླུང་ཆུ་ཡི་གུར་
ཁང་དུ།། བདག་དང་ཡོན་བདག་བསྲུང་དུ་གསོལ། མཚོན་ཆ་སྣ་དགུའི་གུར་ཁང་
དུ།། བདག་དང་ཡོན་བདག་བསྲུང་དུ་གསོལ།། སྟོང་ཉིད་འབྱམས་ཡས་གུར་ཁང་དུ།
བདག་དང་ཡོན་བདག་བསྲུང་དུ་གསོལ། མེ་རི་དབལ་རྫོང་གུར་ཁང་དུ།། བདག་
དང་ཡོན་བདག་བསྲུང་དུ་གསོལ། ཞེས་འགྲེས་སོ། །འདིའང་ཤར་རྫ་པས་བྲིས་སོ། །དགེའོ། །
༄༅། ། དབལ་ཕུར་ཡི་དམ་ལྷ་ལ་ཕྱག་འཚལ་ལོ། །དབལ་ཕུར་རྩ་བའི་སྒྲུབ་པ་ལས།
ཟློག་པའི་མདེལ་ཁའི་འགྲེས་བྱུང་ལ། ཁྲོ་སྣོད་དུ་དམར་གཏོར་ཟུར་གསུམ་ཐོད་བཅིང་གཅིག་ལ་མདུན་དུ་ཟུར་གསུམ་
ཐོད་བཅིང་ཅན་བཞག །གཡས་གཡོན་དུ་རེ་རེ། ཕྱོགས་བཞི་ལ་དམར་གཏོར་ཐོད་བཅིང་ཅན་བཞི་བཞག །ཕྱི་རོལ་
འདོད་རྫས་ཕུན་སུམ་ཚོགས་པར་བཤམས། དེ་ནས་དག་གཙང་དང་བྱིན་རླབས་བྱ། གཏོར་མ་དེ་ཉིད་རྒྱ་
མདུད་འབར་བའི་གཞལ་ཡས་སུ་བསྒོམ། དེའི་དབུས་སུ་ཁྲོ་བོ་འབྲུག་གསས་ཆེམས་
པ་ཡབ་ཡུམ་ལ།། ཕྱོགས་བཅུ་ཁྲོ་བོ་ཡབ་ཡུམ་རྣམས་སྐུ་ལ་འོད་ཀྱི་ཚུལ་དུ་འཁོར་
བར་བསྒོམ། དེའི་ཕྱི་རིམ་དུ་སྲུང་མ་སྡེ་གསུམ་ཕོ་ཉ་ལས་མཁན་རྣམས་ཐོག་སེར་
འཁྲུགས་པ་བཞིན་དུ་ཞལ་ཕྱི་རུ་རྒྱུ་ནས་བྱད་ཁ་དྲོད་གཏོང་ཐམས་ཅད་བཟློག་པའི་
ལས་མཛད་པར་བསམ་ལ། ཟློག་སྔགས་འདི་བཟླའོ། ། བསྔོ་ཨཾ་ཤ་ཏུཾ་མ་ར་ཡ་ཏིབ་ཏ་ཏིབ་
ཏ་བྷྱོ་ཟློག །བསོ་ཨོཾ་ཁ་རག་བུམ་ལིང་བྱོ་ཟློག །ཞེས་བརྒྱ་སྟོང་བཟླས་ལ། དེ་ནས་མདེལ་ཁ་ལྟར།
བསྭོ་དབུས་ཕྱོགས་གཞས་ཡས་ཨེ་ཀློང་ནས། ཞེས་པ་ནས། ཁྱོད་ལ་ཕྲིན་ལས་བཅོལ་
257



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བ་ནི། ༈ སྒྲུབ་གཤེན་བདག་ཅག་འཁོར་བཅས་ལ། བོན་བན་བརྒྱ་ཡིས་བྱད་ཁ་
གཏོང་བ་བཟློག་ཏུ་གསོལ། ལྷ་འདྲེ་སྟོང་གིས་ཟ་ཁ་ཟུག་པ་བཟློག་ཏུ་གསོལ།། ཕོ་
བརྒྱས་མཚོན་ཁ་བསྟན་པ༑ །མོ་བརྒྱས་དམོད་མོ་བྱེད་པ། །སྡེ་བརྒྱད་གདུག་རྩུབ་
ངན་པ༑ །མུ་སྟེགས་ངན་སྔགས་ཐུན་ཟོར༔ །མི་མཐུན་རྐྱེན་ངན་བར་ཆོད་བཟློག་
ཏུ་གསོལ། ན་ཚ་ཤི་ཆད་དུར་ཁ་བཟློག་ཏུ་གསོལ།། ནོར་ལ་གོད་ཁ་འབྱུང་བ་བཟློག་
ཏུ་གསོག ཞིང་ལ་བཙའ་སད་འབྱུང་བ་བཟློག་ཏུ་གསོལ།། དམགས་འཁྲུགས་རྩོད་པ་
ངན་པ་བཟློག་ཏུ་གསོལ། དགྲ་གྱོད་རྐུ་ཇག་སྣ་ངན་བཟློག་ཏུ་གསོལ།། འདིའང་ཤར་རྫ་
པས་སོ། །དགེའོ། །
བསྲོ་ནམ་མཁའ་བར་སྣང་ས་གཞི་ནས། དབལ་ཕུར་ནག་པོའི་ཕོ་ཉ་མོ། །དཀར་
ནག་དམར་སེར་སྔོན་མོའི་ཚོགས།། ཁྲ་ལྔ་སྤྲུལ་པ་འབུམ་དང་བཅས།། རིན་ཆེན་
གཅན་ལྔ་སྤྲུལ་པ་ལྔ།། གླིང་བཞི་དབུས་ལྔའི་ཕུར་སྨན་ལྔ། ལས་བྱེད་ཕོ་མོ་བརྒྱ་ཉི་
ཤུ། སྤྲུལ་པ་ཡང་སྤྲུལ་ཚོགས་དང་བཅས། དམ་རྫས་དབལ་གཏོར་འདི་བཞེས་ལ།
གཡུང་དྲུང་བོན་བསྟན་གཉན་པོ་སྲུངས།། དམ་ཉམས་དགྲ་བོ་རྡུལ་དུ་རློག །དབལ་
གཤེན་བདག་གིས་བཅོལ་བ་མཛོད། ཁ་རག་པུ་ལིང་མ་ར་ཡ། དགྲ་པོའི་ཙིཏྟ་ལ་ཁ་
ཧི། ཤ་ཁྲག་ལ་ཁ་ཧི། བྷ་ལིང་ཏ་ལ་ཁ་ཧི། མཆོག་སྤྲུལ་དྲུང་མུའི་ངོར། སྤྲང་འཁྱམས་པ་བཀྲ་ཤིས་རྒྱལ་
མཚན་གྱིས་སྦྱར་བའོ། །བཀྲ་ཤིས་སོ། །
བསྭོ་ཕུར་ནག་སྤ་དྲོ་གཉན་གྱི་གཏེར་སྲུང་ནི། ཐང་ལྷ་ཡར་བཞུགས་ཡར་ལྷ་
ཤམ་པོ་དང་། སྐུ་བླ་དྲང་སྐྱེས་གསང་བ་རིན་ཆེན་དང་།། སྐྱི་མཐིང་ཡ་མ་ཐིག་ལེ་
སྟོང་ཁྱབ་སོགས།། ལྷོ་གནས་ཡོངས་ཀྱི་གཏེར་བདག་སྲུང་མ་རྣམས།། སྔོན་ཚེ་བོན་
གཤེན་རིག་འཛིན་སྤྱན་སྔ་རུ།། ཁས་བླང་དམ་བཅའི་ཐ་ཚིག་མ་བསྙེལ་བ། འདོད་
ཡོན་དམ་རྫས་བཤམས་སྤྲུལ་གཏོར་མ་བཞེས། སངས་རྒྱས་གཡུང་དྲུང་བོན་གྱི་བསྟན་
258



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
པ་སྲུངས། སྒྲུབ་གཤེན་མཐུ་དཔུང་སྡོང་གྲོགས་རྒྱབ་རྟེན་མཛོད། མི་མཐུན་འགལ་
རྐྱེན་བར་ཆད་ཐམས་ཅད་ཟློགས།། ཅི་བཅོལ་ཕྲིན་ལས་ཡིད་བཞིན་འགྲུབ་པར་
མཛོད།། ཅེས་རྒྱུན་ཚོགས་ནར་མ་ནས་ཕུར་ནག་གཞུང་གི་རྒྱུན་སྲུང་དང་མཐུན་པར། ཀུན་གྲགས་ལྔ་
པ་རང་གིས་ངག་འདོན་ཁྱེར་བདེར་བྲིས་པ་དགེའོ། །ཐ་ཚན་མུ་ཙུག་སྨར་རོ།།
2j9



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དབལ་ཕུར་མདོས་ཀྱི་སྒོ་དབྱེ་བཞུགས།
༄༅། ། བསྭཱ། དྲག་པོ་དབལ་འབར་གཞལ་ཡས་ཀྱི། ཕྱི་ནང་སྒོ་སྲུང་ཡབ་
ཡུམ་ལ།། གསལ་བའི་སྒྲོན་མེ་མཆོད་པ་འབུལ། གསེར་སྐྱེམས་རྔོན་ཆ་འདི་བཞེས་
ལག དྲག་པོ་མདོས་ཀྱི་སྒོ་ཕྱེས་ཤིག །ལྷ་ཚོགས་དྲག་པོའི་དཔུང་བསྐྱེད་ཅིང་། གནོད་
པའི་དགྲ་བགེགས་བྱད་མ་ལ། མདོས་དང་ཐུན་ཟོར་སྣ་དྲོངས་ཏེ། མི་མཐུན་བར་
ཆོད་རྡུལ་དུ་རློགས།། བཅོལ་བསྐུལ་དྲག་པོའི་ཕྲིན་ལས་མཛོད། ཅེས་བརྗོད་དོ། །བཞེངས་
གསོལ་ནི། བསྲོ། དྲག་པོ་དབལ་ཕུར་ལྷ་ཚོགས་རྣམས།། བཞེངས་ཤིག་དྲག་པོའི་
གཞལ་ཡས་ནས། བསྐྱོད་ཅིག་བྱེད་མའི་སྟེང་དུ་བསྐྱོད།། བྱད་མ་སྒྲོལ་ལ་གུར་
ཁང་ཤིགས། བྱད་འཁོར་ཆོག་ལ་བྱད་ཟོར་ཟློག །བྱད་མ་གནོད་བྱད་རྡུལ་དུ་
རློགས། ཞལ་བསྒྱུར་ཏེ། བསྭོ། ཟློག་བྱེད་ཁྲོ་ཚོགས་དབལ་མདོས་འདི།། ཕྱོགས་བཞི་
མཚམས་བརྒྱད་ཞལ་བསྒྱུར་བས།། ཕྱོགས་བཅུའི་གདོན་བགེགས་གདུག་པ་
བསྒྱུར། མི་མཐུན་ལོག་པའི་བར་ཆོད་བཟློག །སྲི་དགུ་རྐྱེན་བཅུ་ལྡང་བ་དང་།
ལོ་ཟླ་ཞག་གི་གེགས་རིགས་རྣམས།། གནོད་བྱེད་དམ་ཉམས་སྟེང་དུ་བསྒྱུར།། བཅོལ་
པའི་ཕྲིན་ལས་གྲུབ་པར་མཛོད། ཕྱི་ལམ་བཅད་པ་ནི། བསྭོ་མདོས་སྐྱེལ་ཟོར་སྐྱེལ་ཡར་ལ་
འོང་།། མནོས་དང་ཐུན་ཟོར་ཡར་མ་འོང་། མདོས་ལམ་མཚོན་ཆ་དབལ་མེ་དང་།
དབལ་ཆུ་ཁོལ་མས་བཅད་པར་བྱ།། བདག་འཁོར་སྲུང་བའི་གུར་དུ་རོལ། ན་ཚ་
ཤི་ཆད་མེད་པ་དང་། རྟག་ཏུ་བདེ་སྐྱིད་ལྡན་པར་ཤོག །ལྷ་རྒྱལ། ཧོ། ལྷ་ཚོགས་གཙོ་
འཁོར་ཡར་ལ་རྒྱལ། འདྲེ་སྲིན་བྱུར་གསུམ་མར་ལ་ཕམ། བླ་མཆོད་ངོ་སོ་དགུང་བས་
མཐོ།། ཡོན་བདག་ཞལ་ངོ་དུང་བས་དཀར། ཡོན་མཆོད་བདེ་སྐྱིད་ཕུན་སུམ་ཚོགས།
260



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
བཀྲ་ཤིས་བདེ་ལེགས་རྟག་ཏུ་ལྡན།། ཅི་བསམ་དོན་རྣམས་འགྲུབ་པར་ཤོག །ཅེས་
པ་འདིའང་བྱང་ཨ་མདོ་ཁྲི་ཀའི་དགོན་གྱི་གྲྭ་བཙུན་གཉིས་ཀྱིས་བསྐུལ་ནས་ཤར་རྫ་པས་བྲིས་པ་དགེའོ།།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དབལ་ཕུར་རྩ་བའི་སྒྲུབ་པའི་སྲུང་ཟློག་
གི་མདེལ་ཁ་བཞུགས་སོ།།
༄༅། །དབལ་ཕུར་དྲག་པོའི་ལྷ་ལ་ཕྱག་འཚལ་ལོ། །དབལ་ཕུར་རྩབའི་སྒྲུབ་པ་ལས། སྲུང་ཟློག་མདེལ་ཁ་བསྟན་པ་ལ་
བསྲུང་ཟློག་རོང་རང་བཞིན་དུ་གཏོར་མ་བཅའ། ཕྱིར་རོལ་མཐུན་རྫས་འདོད་ཡོན་བཤམས། གཙང་དག་སྣོད་བཅུད་
བྱིན་གྱིས་རློབས། དེ་ནས་གྱེར་བསྒོམ་ཟུང་འཇུག་ཏུ། ཕྲིན་ལས་འདི་ལ་འཇུག་པར་བྱའོ། །བསྔོ་དབུས་ཕྱོགས་
གཞལ་ཡས་ཨེ་ཀློང་ནས། དབལ་ཕུར་ཁྲོ་བོའི་ལྷ་ཚོགས་རྣམས། བདག་འཁོར་ཡོན་
བདག་བསྲུང་བ་དང་།། འཕྲལ་རྐྱེན་བར་ཆད་བཟློག་པའི་ཕྱིར།། གཞལ་ཡས་གནས་
འདིར་གཤེགས་སུ་གསོལ། སྒོ་གསུམ་གུས་པས་ཕྱག་འཚལ་ལོ། །མི་དགེའི་སྡིག་ཚོགས་
ཅི་བགྱིས་བཤགས།། ཕྱི་ནང་གསང་བའི་མཆོད་པའི་རྫས། གཟུགས་སྒྲ་དྲི་རོ་རེག་
རྒྱན་བོན། རྨད་བྱུང་གཏོར་མ་རི་ལྟར་སྤུངས། འདོད་པའི་ཡོན་ཏན་སྤྲིན་བཞིན་
འཁྲིགས།། ཤ་རི་ཁྲག་མཚོ་རུས་བྲག་བཅས། དབལ་ཕུར་ལྷ་ཚོགས་རྣམས་ལ་འབུལ།
དགྱེས་པའི་ཚུལ་གྱིས་བཞེས་སུ་གསོལ། བསྭཱ། དབུས་ཕྱོགས་ཨེ་ཀློང་གཞལ་ཡས་
ཀྱི། མེ་རི་མཐིང་ནག་འབར་བའི་ནང་། དབལ་རྗེ་འབྲུག་གསས་ཆེམས་པ་ནི།
ཞལ་གསུམ་ཕྱག་དྲུག་དབལ་ཕུར་བསྣམས།། སྐུ་སྨད་ཆུ་སྲིན་མཐིང་ནག་ཁར།། ཟུར་
གསུམ་གནམ་ལྕགས་ཕུར་པ་ཕྱུང་། ས་བདག་ཕོ་མོའི་སྙིང་ཁར་འདེབས།། གཏི་
མུག་འཁོར་བ་གཏིང་ནས་ལེན།། ཡུམ་གཅིག་ས་བདག་སྟོང་ཁྱབ་མ།། སྐུ་སྟོད་ཁྲོ་
མོ་མཐིང་ནག་འབར། ཞལ་གཅིག་ཕྱག་གཉིས་རྔམས་པའི་སྐུ།། སྐེད་པ་ཆུ་སྲིན་
ནག་པོའི་ཞལ། གནམ་ལྕགས་ཕུར་པའི་དབལ་དུ་འབར། དམ་ཉམས་མི་གཏོང་
དབྱིངས་སུ་བསྒྲལ། ཕྱག་གཉིས་འཁོར་ལོ་ཕུར་པ་བསྣམས། ལོག་རྟོག་དགྲ་བགེགས་
262



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
འདུལ་བར་མཛད། གཉིས་མེད་དབྱིངས་ནས་ཐུགས་དམ་བསྐུལ། དམ་རྫས་དབལ་
གཏོར་འདི་བཞེས་ལ། ཁྱེད་ལ་ཕྲིན་ལས་བཅོལ་བ་ནི།། ༈ ཡབ་ཡུམ་སྤྲུལ་པའི་
ཆོ་འཕྲུལ་དུ། གཡས་ན་མི་མོ་སྲིན་མོའི་ལུས།། ཕག་རྒོད་རྔམས་པའི་གདོང་པ་ཅན།།
ལྕགས་ཀྱི་དུར་ཕག་ནག་པོ་ཞོན། རྣོ་མཚོན་འགུག་སྒྲོལ་ལག་ཆ་ཐོགས།། ཁྲོ་འཚིག་
རྒྱུག་ཚུལ་དགྲ་སྙིང་འབྱིན།། དམ་རྫས་དབལ་གཏོར་འདི་བཞེས་ལ། ཁྱོད་ལ་ཕྲིན་
ལས་བཅོལ་བ་ནི།། ༈ གཡོན་ན་མི་མོ་གནོད་སྦྱིན་ལུས།། ཆུ་སྲིན་རྔམས་པའི་གདོང་
པ་ཅན། ཁ་རྔམ་ཆུ་སྲིན་གདུག་པ་ཞོན།། རྣོ་མཚོན་འགུག་སྒྲོལ་ལག་ཆ་ཐོགས།། ཁྲོ་
འཚིག་རྒྱུག་ཚུལ་དགྲ་སྙིང་འབྱིན།། དམ་རྫས་དབལ་གཏོར་འདི་བཞེས་ལ། ཁྱོད་ལ་
ཕྲིན་ལས་བཅོལ་བ་ནི། ༈ བསོ། ཕྱོགས་བཅུ་ཨེ་ཀློང་གཞལ་ཡས་ཀྱི།། རང་མདོག་
མེ་རི་འབར་བའི་ནང་། ཕྱོགས་བཅུའི་ཁྲོ་བོ་ཡབ་ཡུམ་བཅུ། ཞལ་གསུམ་ཕྱག་དྲུག་ཕུར་
ནག་སྐུ། སྐུ་མདོག་སྣ་ཚོགས་འོད་དཔུང་འཕྲོད། ཕྱག་དྲུག་རང་རྟགས་ཕུར་པ་སྒྲིལ།
སྐུ་སྨད་ཟུར་གསུམ་ཕུར་པའི་དབལ། ཕྱོགས་བཅུའི་གདོན་ཚོགས་སྙིང་གར་གཟིར།།
ཡབ་ཡུམ་སྤྲུལ་པའི་ཆོ་འཕྲུལ་དུ། ཁྲ་ཐབས་གཟེ་མ་ཕོ་ཉར་འགྱེད། དབྱིངས་ནས་
ཐུགས་དམ་རྒྱུད་བསྐུལ་ཞིང་། དམ་རྫས་དབལ་གཏོར་འདི་བཞེས་ལ། ཁྱོད་ལ་
ཕྲིན་ལས་བཅོལ་བ་ནི།། ༈ བསྭོ་ནམ་མཁའ་བར་སྣང་ས་གཞི་ནས།། དབལ་ཕུར་
ནག་པོའི་ཕོ་ཉ་མོ། །དཀར་ནག་དམར་སེར་སྔོན་མོའི་ཚོགས།། ཁྲ་ལྔ་སྤྲུལ་པ་འབུམ་
འབུམ་དང་།། རིན་ཆེན་གཅན་ལྔ་སྤྲུལ་པ་ལྔ།། གླིང་བཞི་དབུས་ལྔའི་ཕུར་སྨན་ལྔ།།
ལས་བྱེད་མ་མོ་བརྒྱ་ཉི་ཤུ། སྤྲུལ་པ་ཡང་སྤྲུལ་ཚོགས་དང་བཅས།། ཁྱོད་ཀྱི་ཐུགས་
དམ་དུས་ལ་བབ།། དམ་རྫས་དབལ་གཏོར་འདི་བཞེས་ལ།། ཁྱོད་ལ་ཕྲིན་ལས་
བཅོལ་བ་ནི། ༈ བསྭོ།། སྒོ་བཞི་ཨེ་ཀློང་གཞལ་ཡས་ཀྱི། མེ་རི་དཀར་སྨུག་དམར་
ལྗང་ནང་། འཇིགས་པ་བཞི་ཡི་སྒོ་གཅོད་ཡབ། ཐར་པ་བརྒྱུད་ཀྱི་སྒོ་འབྱེད་ཡུམ།།
༈
263



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྐུ་སྟོད་ཁྲོ་བོ་བརྗོད་པ་ལ། སྐུ་སྨད་དྲག་པོའི་ཕུར་པ་བཞི། ཕྱོགས་བཞིའི་གདོན་
བཞིའི་སྙིང་གར་གཟིར།། རང་རྟགས་དབལ་གྱི་ཕུར་པ་སྒྲིལ།། གང་ལ་དམིགས་
པའི་འབེན་ལ་བརྡེག །ཁྱོད་ཀྱི་ཐུགས་དམ་དུས་ལ་བབ།། དམ་རྫས་དབལ་གཏོར་
འདི་བཞེས་ལ།། ཁྱོད་ལ་ཕྲིན་ལས་བཅོལ་བ་ནི།། ༈ བསྭཱ། ཅིར་ཡང་འགྱུར་བའི་
ཨེ་ཀློང་ནས།། མཐིང་ནག་མེ་རི་འབར་བའི་ནང་། ས་བདག་སྟོང་ཁྱབ་ལས་མཁན་
མོ། །མཐིང་ནག་འོད་འབར་ཁྲོ་ཞལ་མ། སྐུ་ནི་གནམ་ས་མཐའ་རུ་མཉམ། གསུང་
ནི་འབྱུང་བཞིའི་འུར་རླབས་མ།། ཐུགས་ནི་མི་གཡོ་ཀློང་ན་གནས།། ཁྲོས་ན་སྲིད་
པ་གསུམ་པོ་བརླག །ཟ་ན་སྟོང་གསུམ་ཞལ་དུ་བསྟབ།། སྟོབས་ཀྱིས་གནམ་ས་བླ་
འོག་བསྒྱུར།། ས་བདག་ཙང་ཙང་འཁོར་བ་དང་།། རྫུ་འཕྲུལ་དྲག་པོས་འཚོས་པ་
ལས།། ཡབ་ཡུམ་སྤྲུལ་པའི་བུད་མེད་ལྔ།། ཤིན་ཏུ་ཁྲོས་པའི་དྲག་ཤུལ་ཅན།། གཙོ་
འཁོར་སྤྲུལ་པའི་དུས་ལ་བབ།། དམ་རྫས་དབལ་གཏོར་འདི་བཞེས་ལ།། ཁྱེད་ལ་
ཕྲིན་ལས༔ ༈ བསྭོ།། སྲིད་པའི་རྒྱལ་མོ་ལ་སོགས་ཏེ། དམ་ཅན་རྒྱ་མཚོའི་ལྷ་ཚོགས་
དང་། བོན་སྐྱོང་སྲུང་མ་འཁོར་དང་བཅས།། འཇིག་རྟེན་དཔལ་མགོན་བདུན་ཅུ་
དང་།། ལྷ་སྲིན་སྡེ་བརྒྱད་དྲེགས་པའི་ཚོགས།། དམ་རྫས་དབལ་གཏོར་འདི་བཞེས་
ལ། ཁྱོད་ལ༔ བསྭོ་ཨཱི་ཤ་ཏུཾ་མ་ར་ཡ་ཏིབ་ཏ་ཏིབ་ཏ་སྦྱོ་ཟློག །ཁྲོ་ཏ་ཁྲོ་ཏ༔ ཏི་ཏ་
ཏི་ཏ༔ ཙིནྡྷ་ཙིནྡྷ༔ སྤོ་ཏ་སྤོ་ཏ༔ བྷིནྡྷ་བྷིནྡྷ་ ཕུར་པ་ལྷང་ཤག༔ ཏྲ་ཡ་ཏྲ་ཡ་
སུ་ཤོ་བྷིནྡྷ་བྷིནྡྷ་ དུམ་ཏ་ཁ་ཐོ་ཆིངས། ཏིབ་ཏ་ཙཀྲ་མ་ར་ཡ་ བསྭོ་ཨོ་ཁ་རག་བུམ་
ལིང། ཁྲོ་ཏ་མུ་ ཁྲོ་ཏ་ཛ་མུ་ ཏི་ཏ་ཧཱུཾ། བྷིནྡྷ་ནཱཾ༔ ཙིནྟཱ་མཾ༔ ཏི་ཤ་ཡུཾ༔ ཐུམ་ཤ་ཧུར་
ཐུམ་མུ༔ རགྷ་ཟད་༔ ཨེ་རཾ་གཉའ་ན་ཚུ་བྱོ་ཟློག །ཕུད་དང་གཏོར་མ་གསེར་སྐྱེམས་མཆོད།
ཅེས་པ་འདིའང་ཨ་མདོ་ཁྲི་ཀའི་དགེ་སྦྱོང་བ་ཚུལ་ཁྲིམས་གཞན་ཕན་མིང་གིས་བསྐུལ་ནས་ཤར་རྫའི་བྱ་བྲལ་བཀྲ་ཤིས་
རྒྱལ་མཚན་གྱིས་བྲིས་པས་དགེ་བས་འགྲོ་ཀུན་ཁྱབ་གྱུར་གྱུར་ཅིག །དགེའོ། །
24,



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
གདུགས་དཀར་གྱི་ཟློག་པའི་འདོད་གསོལ་བཞུགས།
༄༅། ། ལྷ་མོ་གདུགས་དཀར་གཙོ་འཁོར་བཅས། ཁྱེད་ལ་ཕྲིན་ལས་གསོལ་བ་ནི།
བདག་དང་རྒྱུ་སྦྱོར་ཡོན་བདག་ལ།། གཞན་གྱི་བསམ་སྦྱོར་ངན་པ་ཡི།། བྱད་
དང་རྦོད་གཏོང་ལས་གྱུར་པའི། ལྷ་ཡི་དམོད་བྱད་བཟློག་ཏུ་གསོལ།། གཤིན་རྗེའི་
ཁྲམ་ཁ་བཟློག་ཏུ་གསོལ།། བདུད་ཀྱི་ཤོ་རྡེའུ་བཟློག་ཏུ་གསོལ། བཟའ་ཡི་དུག་
ཟེར་བཟློག་ཏུ་གསོལ།། མ་མོའི་ཁྲག་ནད་བཟློག་ཏུ་གསོལ།། རྒྱལ་པོའི་སྨྱོ་
འབོགས་བཟློག་ཏུ་གསོལ།། ཀླུ་ཡི་མཛེ་ཤུ་བཟློག་ཏུ་གསོལ།། བཙན་གྱི་གཟེར་
མདའ་བཟློག་ཏུ་གསོལ།། སྲིན་གྱི་དམོད་པ་བཟློག་ཏུ་གསོལ།། བོན་པོའི་
མཐུ་བྱད་བཟློག་ཏུ་གསོལ། བེན་དྷེའི་ཕུར་ཟོར་བཟློག་ཏུ་གསོལ། ནད་
རིགས་བཞི་བརྒྱ་བཟློག་ཏུ་གསོལ།། གདོན་རིགས་སྟོང་ཕྲག་བཟློག་ཏུ་གསོལ།།
མི་མཐུན་རྐྱེན་ངན་བཟློག་ཏུ་གསོལ།། ཐན་ལྟས་ངན་པ་བཟློག་ཏུ་གསོལ།།
མོ་པྲ་རྨིས་ངན་བཟློག་ཏུ་གསོལ།། རྐྱེན་ངན་བར་ཆད་བཟློག་ཏུ་གསོལ།།
སྐྱེ་བོའི་དམག་སྣ་བཟློག་ཏུ་གསོལ།། བུད་མེད་དམོད་བྱད་བཟློག་ཏུ་གསོལ།།
ལོ་ཟླ་ཞག་གེགས་བཟློག་ཏུ་གསོལ།། མི་མཐུན་ཕྱོགས་རྣམས་བཟློག་ཏུ་གསོལ།།
མཐུན་རྐྱེན་དགེ་བའི་སྡོང་གྲོགས་མཛོད།། རང་གི་རང་སེམས་ཐུགས་རྗེའི་མ།།
ཐམས་ཅད་ཞི་བའི་བདག་ཉིད་མ།། གདོན་དང་རང་དུ་མ་མཐོང་ཡང་།།
བདག་འདྲ་གཉིས་སུ་རྟོག་པ་ཡི།། མི་མཐུན་ཕྱོགས་ལས་རྒྱལ་གྱུར་ཅིག །
གདུགས་དཀར་གྱི་འདོད་གསོལ་ཟློག་པ་འདིའང་གཅུང་པོ་ཚུལ་ཁྲིམས་བསྟན་འཛིན་དང་རྟོགས་ལྡན་ཚུལ་ཁྲིམས་
དབང་ཕྱུག་གཉིས་ཀྱིས་སྐུལ་ནས་ཤར་རྫ་པས་བྲིས་པའོ།།
265



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྲིད་པ་རྒྱལ་མོའི་འཁྲུགས་སྐོང་ཉེས་པ་ཀུན་སེལ་བཞུགས་སོ།།
། ། བླ་མ་ཡི་དམ་མཁའ་འགྲོ་གསུམ་ལ་ཕྱག་འཚལ་ལོ། །དམ་ཅན་མ་མོའི་ཐུགས་འཁྲུགས་ན། མཆོད་རྫས་
ཅིའབྱོར་བཤམས་པ་དང་། ཚོགས་ཀྱི་འཁོར་ལོ་བསྐོར་ནས་སུ། མམོའི་འཁྲུགས་སྐོང་འདི་ལ་བརྩོན། བསྲོ་མི་མངོན་
དབྱིངས་ཀྱི་ཕོ་བྲང་ན། གཙོ་མཆོག་མཁའ་འགྱིང་ཐུགས་སྲས་མོ།། དམ་ཅན་སྲིད་
པའི་རྒྱལ་མོ་ནི། དམར་ནག་དྲེའུའི་གདན་སྟེང་ན། དབང་དྲག་མ་མོ་ནམ་མཁའི་
ཞལག ཁམས་གསུམ་སྒྲོལ་བའི་དབང་མོ་ཆེ། སྲིད་གསུམ་བདག་མོ་མཐུ་རྩལ་ཅན།།
འཁོར་དུ་མཁའ་ཀློང་དབྱིངས་གསུམ་གྱི།། ཡེ་ཤེས་རྫུ་འཕྲུལ་ལས་ཀྱི་མ། དམ་ཅན་
རྒྱ་མཚོའི་ལྷ་ཚོགས་རྣམས།། རྒྱལ་མོས་དབང་དུ་མ་འདུས་མེད། གཙོ་འཁོར་སྤྲུལ་
པ་བཅས་པ་རྣམས།། སྐད་ཅིག་མྱུར་མགྱོགས་གློག་བཞིན་དུ། བདག་གིས་འབོད་
པའི་གནས་འདིར་སྤྱོན།། དམ་རྫས་དགྱེས་པའི་རྟེན་ལ་བཞུགས།། སྒོག་གསུམ་གུས་
པས་ཕྱག་འཚལ་ལོ།། ཐུགས་འགལ་མཆིས་ན་མཐོལ་ལོ་བཤགས། མཆོད་པའི་ལོངས་
སྤྱོད་ནམ་མཁའ་ཁེངས། ཐུགས་ཉིད་དགྱེས་པའི་ཚུལ་གྱིས་བཞེས།། ཤ་རི་ཁྲག་
མཚོ་རུས་བྲག་སྤུངས། ཧ་ཧ་གད་མོའི་སྒྲ་དང་བཅས།། གནམ་སའི་ཞལ་དུ་གློག་
ལྕེས་བླང་།། དགྱེས་པར་མཛོད་ཅིག་མ་ཅིག་མ།། བདག་ཉིད་མ་རིག་འཁྲུལ་པའི་
དབང་། དུག་ལྔའི་ལས་དང་སྤྱོད་པ་ཡིས། དམ་ཅན་མ་མོའི་དམ་འགལ་ན།། མཐོལ་
ལོ་བཤགས་སོ་བཟོད་གསོལ་བཞེས།། ཐུགས་འཁྲུགས་ཐུགས་ཉིད་དབྱིངས་གཟིགས་
ནས།། བདག་ལ་བཀའ་ཆད་མ་འབེབ་ཅིག །ཐོག་མེད་དུས་ནས་རྒྱལ་མོ་ཁྱེད།།
བདག་གིས་སྤང་བླང་བྱས་པ་མེད།། གལ་སྲིད་ཡོད་ན་མ་རིག་དབང་། བདག་ལ་
ཐུགས་འཁྲུགས་མ་མཛད་ཅིག །བདག་གིས་བྱང་ཆུབ་སྙིང་པོའི་བར། ཡེ་ཤེས་དབལ་
266



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
མོ་སྲིད་རྒྱལ་མ།། ཁྱོད་ཉིད་མ་གཏོགས་རེ་ས་མེད།། ཁྲོ་གཏུམ་ཐུགས་འཁྲུགས་མ་
མཛད་ཅིག །བདག་གིས་འདི་ཕྱི་གཉིས་ཀའི་དོན།། རྒྱལ་མོ་ཁྱེད་ལ་རེ་བ་ཡིན།།
མ་ཡིས་བུ་བཞིན་བདག་སྐྱོངས་ཤིག བཅོལ་པའི་ལས་རྣམས་མ་གཡེལ་སྒྲུབས།།
བསྭོ་མ་མ་ཛ་བྷོ་ཨུ་དུག་གཤའ་ཡ་ནི་བྷ་ལིང་ཡུ་ཏི་རཀྟ་ཁ་ཁ་ཁ་ཧཱི། དམ་ཅན་མ་མོའི་འཁྲུགས་
སྐོང་འདི་ཉིད་ཁྲོ་སྤྲུལ་གཡུང་དྲུང་མཐོང་གྲོལ་ནས་བྲིས་ཤིག་གསུངས་པའི་ནུབ་མོར་བདག་གི་རྨི་ལམ་དུ། བདག་གི་
ལུས་ལ་མེ་ཏོག་སྡོང་པོ་གཉིས་སྐྱེས་ནས་སྣང་། ད་དུང་ཡང་ལུས་ཐམས་ཅད་ཁེངས་པའི་མེ་ཏོག་པདྨ་ཁྲ་བུང་ངེ་སྐྱེ་རྒྱུ་
སྣང་བ་རྨིས་པའི་རྟེན་འབྲེལ་བརྟགས་ནས་ཤར་རྫའི་བྱ་བྲལ་བཀྲ་ཤིས་རྒྱལ་མཚན་གྱིས་བྲིས་པའོ། །ཐ་ཚན་མུ་ཙུག་སྨར་
རོ། །དགེའོ། །
༄༅། །བསྲོ་མ་ཅིག་བཀའ་གསང་ལྷ་མོ་ནི། བོན་གྱི་སྐུ་རུ་བཞུགས་ཙམ་ན། ཀུན་ཏུ་
བཟང་མོ་དབྱིངས་ཀྱི་ཡུམ།། རྫོགས་པའི་སྐུ་རུ་སྟོན་ཙམ་ན།། ཤེས་རབ་ཕར་ཕྱིན་
ཐུགས་རྗེའི་བདག །སྤྲུལ་པའི་སྐུ་རུ་འཁྲོས་ཙམ་ན།། རྩ་གསུམ་དགའ་ལྡན་གནས་
མཆོག་གི །ཁྲག་མཚོ་དམར་ནག་འཁྲུགས་པའི་ཀློང་།། བཀའ་གསང་ལྷ་མོ་སྲིད་
པའི་རྒྱལ།། ཞལ་གསུམ་ཕྱག་དྲུག་དྲེའུ་དམར་བཅིབས།། འཁོར་དུ་མ་མོ་འབུམ་
སྡེས་བསྐོར།། སྔོན་ཚེ་འཆི་མེད་གསང་འདུས་གཤེན།། སྐུ་གསུམ་ཁྲོ་རྒྱལ་སྐུ་བཞེངས་
ཚེ།། མཁའ་ཀློང་དབྱིངས་ཀྱི་མ་མོ་རྣམས། གཡུང་དྲུང་བོན་གྱི་བསྟན་སྲུང་དུ།
ཁས་བླང་དམ་དུ་བཅས་པ་བཞིན།། མ་གཡེལ་ཐ་ཚིག་དམ་ལ་དགོངས།། བདག་
ཅག་སྒྲུབ་གཤེན་འཁོར་བཅས་ཀྱིས།། ཚེ་གཅིག་སངས་རྒྱས་བསྒྲུབ་པ་དང་། བོན་
གྱི་བསྟན་པ་སྤེལ་བ་དང་།། སེམས་ཅན་འགྲོ་དོན་བྱེད་པའི་ཕྱིར།། གཡུང་དྲུང་བོན་
གྱི་བསྟན་པ་ལ།། འཆད་ཉན་སྒོམ་སྒྲུབ་བྱེད་པའི་ཚེ།། མ་རུང་བྱེད་མ་དམ་ཉམས་
ཀྱིས།། རྦོད་གཏོང་མཐུ་མནན་བྱད་ཁ་སོགས།། མི་མཐུན་ལོག་པ་སྣ་ཚོགས་སྟོན།།
267



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཞན་ཡང་གཟུགས་ཅན་གཟུགས་མེད་དགྲ། དམ་སྲི་རྒྱལ་འགོང་ལོག་པའི་སྡེ།།
ནག་ཕྱོགས་འབྱུང་པོ་ཐམས་ཅད་ཀྱིས།། དགེ་བའི་ལས་ལ་བར་ཆོད་རྩོམ། བདག་
ཅག་སྒྲུབ་པའི་གཤེན་པོ་ཡི། དོ་གལ་དུས་ལ་བབ་དུས་འདིར།། ལྷ་མོ་ཁྱེད་ལ་རེ་བའི་
ཚེ།། ཁྱེད་ཀྱི་ཐུགས་རྗེས་མི་གཟིགས་ན། སྲུང་མ་བརྟེན་པའི་ཅི་ལ་ཕན། སྔོན་གྱི་
དམ་ལ་མ་འདའ་བར།། བོན་གྱི་བསྟན་པ་འདི་ལ་དགོངས།། བསྟན་པའི་སྒྲོན་མེ་
ནུབ་ལ་ཉེ། བོན་གྱི་འདུས་སྡེ་འཐོར་ལ་ཉེ། བསྟན་པའི་དབུ་འཕང་དམའ་ལ་ཉེ།།
ཚོགས་གཉིས་རྒྱ་མཚོ་སྐམ་ལ་ཉེ།། ལོག་པའི་བདུད་སྡེ་རྒྱལ་ལ་ཉེ།། འདི་ལ་སྲུང་མས་
མ་དགོངས་ན།། སྔོན་གྱི་དམ་བཅས་ཅི་ལ་ཕན།། བདག་ཅག་སྒྲུབ་གཤེན་སུན་མ་
ཕྱུང་།། བྱད་ཁ་ཟློག་པའི་དུས་ལ་བབ།། དགྲ་གདོན་འདུལ་བའི་དུས་ལ་བབ།། མི་
མཐུན་རྐྱེན་ངན་ཞི་བ་དང་།། བསམ་པ་བོན་བཞིན་འགྲུབ་པར་མཛོད།། བཅོལ་
པས་འདི་མ་གཡེལ་སྒྲུབས། བསྭོ་མ་མ་ཛ་བྷོ་ཙིཏྟ་ས་མ་ཡ་ཛ་ཛ། མ་མོ་གནད་
ནས་བསྐུལ་བ་འདི་ཇ་ཡུལ་གྱི་འདུས་སྡེ་བཀྲ་ཤིས་འཁྱིལ་གླིང་དུ་དགེ་བའི་བར་ཆད་སྡང་བའི་ཚེ་ཤར་རྫ་
བཀྲ་ཤིས་རྒྱལ་མཚན་གྱིས་འཕྲལ་དུ་བརྩམས་པས། སྒྲུབ་གཤེན་རྣམས་ཀྱིས་མཆོད་པའི་རྫས་ཕུན་སུམ་
ཚོགས་པ་བཤམས་ལ་གདུང་བའི་མཆི་མ་ཕྱུང་ནས་བསྐུལ་ཞིང་གསོལ་བ་སྙིང་ནས་འདེབས་པར་བྱའོ། །
གནད་ལ་མ་ཐུག་ཚེ་བསྐུལ་མི་རུང་བས་གབ་བོ།།
པའི་ལས་
268



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ཚེ་དབང་བོད་ཡུལ་མའི་རྩ་རླུང་ཞལ་ཤེས་འཕྲུལ་གྱི་
ལྡེ་མིག་བཞུགས་སོ།།
༄༅། ། གསང་འདུས་དངོས་བྱོན་ཚེ་ལ་རང་དབང་ཐོབ།།
རིག་པ་འཛིན་པའི་མཆོག་ལ་གུས་བཏུད་ནས།།
ཟབ་མོ་སྙན་བརྒྱུད་ཙ་རླུང་གདམས་པ་ལ།
གསལ་འདེབས་ཅུང་ཟད་བླ་མའི་གསུངས་བཞིན་འབྲི།།
དེ་ལ་སྙན་རྒྱུད་བོད་ཡུལ་མའི་རྩ་རླུང་ཉམས་སུ་ལེན་པ་ལ། ཐོག་མར་ཆོག་ཁྲིད་
ལྟར། སྐྱབས་ཡུལ་སྒོམ་ཚུལ་དང་། སྐྱབས་འགྲོ། སེམས་བསྐྱེད། བཤགས་པ།
མན་འདལ། གསོལ་འདེབས་ཞུ་ཐིམ། མཚམས་བཅད། བསྐྱེད་རིམ་རྣམས་རིམ་
བཞིན་བླ་མའི་ཞལ་ཁྲིད་དང་མ་འཛོལ་བར་བྱས་ལ་བརྗོད། དེ་ནས་ལུས་གནད་
ནི། །ལག་ཁྲིད་ལས། ནང་ཚང་ཅན་གྱི་གདན་སྟེང་དུ།། ལུས་གནད་ཆ་ལུགས་ལྔ་
ལྡན་དུ་བཅས་ཏེ། དང་པོ་རྐང་པ་སྐྱིལ་དཀྲུང་འདུག་སྟེ། ཀུན་སྣང་ཁྱབ་པའི་
དགོངས་པ་ཡིན།། གཏི་མུག་དག་བོན་དབྱིངས་སྤྲོས་བྲལ་རྟོགས། ལག་གཉིས་མཉམ་
པར་བཞག །བྱེ་བྲག་དངོས་མེད་ཀྱི་དགོངས་པ་ཡིན། འདོད་ཆགས་དག་སོ་སོར་
ཡེ་ཤེས་རྟོགས།། སྒལ་ཚིགས་དྲང་པོར་བསྲང་། གསལ་བ་རང་བྱུང་གི་དགོངས་
པ་ཡིན། ཞེ་སྡང་དག་མེ་ལོང་གསལ་སྟོང་ཡེ་ཤེས་རྟོགས།། དཔུང་པ་འགྱིང་། མགྲིན་
པ་བཀུག །དགེ་ལྷ་གར་ཕྱུག་གི་དགོངས་པ་ཡིན།། ང་རྒྱལ་དག་མཉམ་ཉིད་ཚོར་
སྟོང་ཡེ་ཤེས་རྟོགས།། མིག་ཟིམ་བུ་སྣ་རྩེར་ཕབ། མཆུ་སོ་བར་དུ་ནས་འབྲུ་ཐར་ཙམ་
བ། དབུགས་གར་བདེར་བཏག དགའ་བདོན་འགྲུབ་ཀྱི་དགོངས་པ་ཡིན། འཕྲུག་
26



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དོག་དག་བྱ་གྲུབ་དོན་རྟོགས་ཡེ་ཤེས་རྟོགས། དེ་ནས་གུར་ཁང་བསྒོམ་སྟེ། ཞེ་སྡང་
བགེགས་ཚོགས་རྒྱུང་མཚམས་བཅད་པའི་ཕྱིར་ཤར་ཕྱོགས་གཡུང་དྲུང་རྒྱ་གྲམ་གྱིས་
གཏམས་པ། ཕྲག་དོག་བགེགས་ཚོགས་རྒྱང་མཚམས་བཅད་པའི་ཕྱིར་བྱང་ཕྱོགས་
རལ་གྲི་བསྣོལ་མས་གཏམས་པ། འདོད་ཆགས་བགེགས་ཚོགས་རྒྱང་མཚམས་བཅད་
པའི་ཕྱིར་ནུབ་ཕྱོགས་འཁོར་ལོ་འབར་བས་གཏམས་པ། ང་རྒྱལ་བགེགས་ཚོགས་
རྒྱང་མཚམས་བཅད་པའི་ཕྱིར་ལྷོ་ཕྱོགས་རིན་ཆེན་སྤུངས་པས་གཏམས་པ། གཟུང་
འཛིན་བགེགས་ཚོགས་རྒྱང་མཚངས་བཅད་པའི་ཕྱིར་སྟེང་འོག་ཕྱོགས་མཚམས་
ཐམས་ཅད་མེ་རི་འབར་བས་གཏམས་པར་བསྐྱེད། དེ་ནས་སྟོང་ར་གསུམ་ལས་
དང་པོ་ཕྱི་ལུས་ཀྱི་སྟོང་ར་ནི་གུར་ཁང་གི་དབུས་སུ། སྐྱོན་གྱི་མ་གོས་པའི་བརྡར་
ལས་སྣ་ཚོགས་པདྨ་སྤུངས་པ། དེའི་སྟེང་དུ་འདོད་ཆགས་གནས་སུ་དག་པའི་
བརྡར་མཾ ༔ ལས་ཉི་མ་དམར་སེར་རྒྱས་པ། དེའི་སྟེང་དུ་ཞེ་སྡང་གནས་སུ་དག་པའི་
བརྡར་ཨོཾ༔ ལས་ཟླ་བ་དཀར་སེར་འཁྱིལ་པ། དེའི་སྟེང་དུ་བདག་འཛིན་ཟིལ་གྱིས་
གནོན་པའི་བརྡར་བོ ལས་སྲོག་བྲལ་རོ་གདན་ཁ་སྦུབས་སུ་བསྐྱེལ་བ། དེའི་སྟེང་
དུ་སྐྱེ་བ་མེད་པའི་ས་བོན་རང་རིག་ཨ ༉ དཀར་པོ་འོད་དུ་ཞུ་བ་ལས། རིན་པོ་ཆེ་
ཨ ས་མཚོན་པ་དེ་ཉིད་ཡོངས་སུ་གྱུར་པ་ལས་བླ་མ་ཚེ་དབང་རིག་འཛིན་སྐུ་མདོག་
དམར་སྨུག་ཞལ་ཅིག་ཕྱག་གཉིས་པ་བསྐྱེད། དེ་ཡང་བོན་སྐུ་ཐིག་ལེ་ཉག་གཅིག་
གི་བརྡར་ཞལ་གཅིག་གསལ་བ། བདེན་གཉིས་དོ་མཉམ་དུ་སྟོན་པའི་བརྡར་ཕྱག་
གཉིས་ལྡན་པ། དེ་ཡང་སྣང་བ་དབང་དུ་འདུས་པའི་བརྡར་ཕྱག་གཡས་ཌཱ་མ་རུ་
སྙན་གྱི་ཐད་ཀར་འཁྲོལ་བ། སྟོང་ཉིད་རང་གྲོལ་རྟོགས་པའི་བརྡར་ཕྱག་གཡོན་
སིལ་སྙན་ཐུགས་ཀར་བསྣམས་པ། སྐྱེ་ཤི་ཟིལ་གྱིས་གནོན་པའི་བརྡར་སྤྱན་གསུམ་
ནམ་མཁར་གཟིགས་པ། འཁོར་འདས་དབྱིངས་སུ་རྟོགས་པའི་བརྡར་ཞབས་གཉིས་
27)



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ཕྱེད་སྐྱིལ་དུ་བཞུགས་པ། ཐབས་ཤེ་
པ་ཤེས་འགག་པ་མེད་པའི་བརྡར་མེ་ཏོག་ཨུཏྤལ་
དཀར་དམར་གྱི་ཐོད་བཅིང་པ། བོན་སྐུའི་དགོངས་པ་ལྡན་པའི་བརྡར་རལ་པ་
ཐོར་ཅོག་བྱས་པ། འགྲོ་དོན་ཕྱོགས་མེད་མཛད་པའི་བརྡར་དར་སྣ་ཚོགས་ཀྱིས་
བརྒྱན་པ། ང་རྒྱལ་དྲེགས་པ་གཞོམ་པའི་བརྡར་སྟག་གི་ཤམ་ཐབས་མནབ་པ།
རང་གྲོལ་སྐུ་དྲུག་རྫོགས་པའི་བརྡར་རུས་པའི་རྒྱུན་དྲུག་གིས་བརྒྱན་པ། དེ་ཡང་
དབུ་རྒྱན་དང་དེའི་འཁོར་ལོ་གཤེན་ལྷ།། སྙན་ཆ་བྱེ་བྲག་དངོས་མེད།། མགུལ་རྒྱན་
དགའ་བ་དོན་གྲུབ། ཕྱག་ཞབས་གདུའུ་ཀུན་སྣང་ཁྱབ་པ། ལུས་རྒྱན་པ་དྲ་གསལ་
བ་རང་བྱུང་།། སྐ་རགས་དགེ་ལྷ་གར་ཕྱུག་གོ །ཕྱོགས་བཞིའི་པད་འདབ་བཞི་ལ།
ལས་བཞི་ལྷུན་གྱིས་གྲུབ་པའི་བརྡར་ཧ་རི་ནི་ས་བཞི་ལས་ལས་བྱེད་ཀི་སྡེ་བཞི་
དཀར་ལྗང་དམར་སྔོ་ཕྱག་གཡས་ཌ་མ་རུ་དང་། ཕྱག་གཡོན་སིལ་སྙན་བསྣམས་
པ། རུས་རྒྱན་དང་དར་ཤམ་ཅན་ཞབས་གར་གྱིས་བཞེངས་ཏེ་གཙོ་བོ་ལ་ཞལ་ཕྱོགས་
ནས་བཞུགས་པར་བསྐྱེད་དོ།།
དེ་ནས་ནང་རྩ་ཡི་སྟོང་ར་ནི། ལག་ཁྲིད་ལས། རྩ་གཡས་དཀར་གཡོན་དམ
དབུས་མཐིང་གསུམ་གསལ་གདབ། ཅེས་པ་ལྟར། རྩདབུ་མ་སྤྱི་བོར་ནས་གསང་བ་
བར་ཐུག་པ། གཡས་གཡོན་གཉིས་མར་སྣེ་གསང་གནས་སུ་དབུ་མ་ལ་ཟུག་ཅིང་ཡར་
སྣེ་སྤྱི་བོ་ནས་མར་གུག་སྟེ་སྣ་བུག་གཉིས་ལ་ཟུག་པ། དེ་ཡང་རྩ་དབུ་མ་བཻཌཱུརྱའི་མདོག་
ལྟར་སྔོ་བ། གཡས་ཤེལ་དཀར་དྭངས་པའི་མདོག་ལྟར་དཀར་བ། གཡོན་བྱི་རུ་བཅག་
པའི་མདོག་ལྟར་དམར་བ། རྩ་གསུམ་འོད་ཀྱི་སྦུ་གུའི་རྣམ་པར་ཅན་བསྐྱེད་དོ།།
དེ་ནས་གསང་བ་ཐིག་ལེའི་སྟོང་ར་ལ། དང་པོ་རླུང་དུག་ཕྱུངས་ཏེ། གཡོན་
ནས་བཟུང་ལ་གཡས་ནས་ཕྱུང་བ་ལན་གསུམ་གྱིས་སྐྱེ་བ་སྔོན་མའི་རྒྱུ་ཞེ་སྡང་། གདོན་
ཕོ་གདོན། ནད་རླུང་ལ་སོགས་འོད་སྔོན་དམར་གྱི་རྣམ་པ་ཅན་དུ་ཕྱིར་དབྱུང་།
21



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཡས་ནས་བཟུང་ལ་གཡོན་ནས་ཕྱུང་བ་ལན་གསུམ་གྱིས་སྐྱེ་བ་ཕྱི་མའི་རྒྱུ་འདོད་
ཆགས་གདོན་མོ་གདོན། ནད་མཁྲིས་པ་ལ་སོགས་འོད་དམར་སེར་གྱི་རྣམ་པ་ཅན་
དུ་ཕྱིར་དབྱུང་
། གཡས་གཡོན་གཉིས་ནས་བཟུང་བས་དབུ་མ་ནས་ཕྱུང་བ་ལན་
གསུམ་གྱིས་སྐྱེ་བ་ད་ལྟའི་རྒྱུ་གཏི་མུག་གདོན་ཀླུ་གདོན་ནད་བད་ཀན་ལ་སོགས་འོད་
དམར་ནག་གི་རྣམ་པ་ཅན་དུ་ཕྱིར་དབྱུང་ངོ་། །དེ་ནས་རླུང་སྦྱོར་ལས། དཔྲལ་
བར་རླུང་སེམས་འདྲེས་པའི་གནད།། ཧཾ་གཅིག་འོད་དུ་ཞུ་བ་ལས།། རླུང་སེམས་
འོད་ཀྱི་ཐིག་ལེ་ནི།། དཀར་གསལ་ཤེལ་སྒོང་འོད་ཐིག་འདྲ།། སྲན་ཟླུམ་ཙམ་ལ་ཤེས་
པ་གཏད། རླུང་བཟུང་མ་ཡེངས་ཧྲིག་གེར་བཞག །ཅེས་པ། དྲན་པ་གསང་སྒྲུབ་
ལས། འབྲུ་གསུམ་གནད་ཀྱི་རྟ་ལ་སྐྱོན། ཞེས་རླུང་འཇུག་པ་ཨཾ་གྱི་རང་བཞིན་དུ།
ལག་ཁྲིད་ལས། བར་སྣང་ན་རླུང་གི་དྭངས་མ་ནུར་གྱིས་སྣ་བུག་གཉིས་ནས་དྲངས་
པས། དབུགས་དྲོད་སྤྱི་བོའི་ཧཾ་ལ་ཕོག་སྟེ་འོད་དུ་ཞུ་བ་ལས་ཐིག་ལེ་དཀར་པོ་སྲན་
མ་ཙམ་དུ་གྱུར་ནས་དབུས་མཐིང་གི་ནང་བརྒྱུད་རྩ་གསུམ་འདུས་མདོར་ལྷན་གྱིས་
བབ། རླུང་མནན་པ་ཨ་ཡི་རང་བཞིན་ཅན་དུ། ལག་ཁྲིད་ལས། རླུང་ལྟེ་འོག་ཏུ་
ཧྲིལ་གྱིས་མནན་ལ་འོག་སྒོ་སྡོམ། རླུང་སྦྱོར་ལས། དེ་ཉིད་སེམས་བརྟེན་སེམས་
ཟིན་ནས། རང་གི་སྣ་བུག་རླུང་སོང་ཚེ། རླུང་སེམས་དབྱེར་མེད་ཐིག་ལེ་ཡང་། བར་
སྣང་ན་ཕར་ཧྲི་ལི་ལི།། སོང་བར་བསམ་ཞིང་རང་ལུས་ཀྱང་།། དེ་བཞིན་ཆལ་ཆལ་
སོང་བར་བསམ། ཤེས་པའང་རང་བཞིན་མེད་པ་རུ།། སྟོང་གསལ་ངང་ལ་ས་ལེར་
བཞག །ཞེས་རླུང་འབྱིན་པ་ཧཱུྃ གི་རང་བཞིན་ཅན་དུ་སྣ་བུག་གཉིས་ནས་དལ་གྱིས་
གཏོང་བ་དང་མཉམ་དུ་ཐིག་ལེ་གཉིས་སུ་གྱེས་ནས་རྩི་གཡས་གཡོན་ནས་བར་སྣང་
ན་ཕར་སོར་མོ་བཅུ་དྲུག་ཙམ་དུ་ཧྲི་ལི་ལི་སོང་བ་བསམ་ཞིང་སྟོང་ར་རྣམ་གསུམ་
མི་དམིགས་པར་བཞག །ཡང་རླུང་སྦྱོར་ལས། རླུང་ཚུར་རྡུབ་ཚེ་ཐིག་ལེ་དེ། ཚུལ་
oo
272



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ལ་ཧྲི་ལི་ལི་བྱུང་ནས།། བདག་གི་དཔྲལ་བར་བབ་པའི་ཚེ། གྲང་ངམ་ཡང་ན་དྲོ་བར་
སྒོམ། ཞེས་རླུང་ཚུར་རྔུབ་པའི་ཚེ། ཐིག་ལེ་སྔར་ལྟར་ཚུར་ཧྲི་ལི་ལི་བྱུང་བ་དཔྲལ་
བ་ནས་དབུ་མའི་ནང་འགྲིམ་སྟེ་རྩ་གསུམ་འདུས་མདོར་བབ་པ་དང་། ལུས་བདེ་
དྲོད་ཀྱིས་ཁྱབ་པར་བསམ། རླུང་མི་ཐུབ་པར་གྱུར་ཚེ་སྔར་ལྟར་གཡས་གཡོན་ནས་
བརྒྱུད་དེ་བར་སྣང་ན་ཕར་སོང་བར་བསམ་ཞིང་མི་དམིགས་པར་བཞག །དེ་ལྟར་
འབྱིན་འཇུག་གནས་གསུམ་བྱ་བ་རླུང་ཐུན་གཅིག་ལ་རླུང་ཁུག་བདུན་དང་། ཞག་
རེ་རེ་བཞིན་རླུང་ཁུག་བདུན་བདུན་བསྣན་པས་བདུན་གཉིས་ལ་བརྒྱ་རྩ་བརྒྱད་
དོ། །དེ་ནས་རླུང་སྦྱོར་ལས། ཐིག་ལེ་དྲོད་དང་མེ་སྤར་བས།། ལུས་ལ་དྲོད་ཉིད་སྐྱེ་
བ་དང་།། གོས་ཀྱི་སྲེད་འཇོམས་རས་རྐྱང་ཐུབ།། ཞེས་རླུང་འཇོག་དུས་ཐིག་ལེ་ལ་
མེ་རྟ་རྔ་ཙམ་མམ་དར་གྱི་ཉག་ཐག་ཙམ་ནར་གྱིས་འབར་ཏེ་ལུས་དྲོད་ཀྱིས་ཁེངས་
པར་བསམ་ལ། མགོ་སྦྱང་། རྐང་སྦྱང་། ལག་སྦྱང་། སྟོད་སྦྱང་། སྨད་སྦྱང་དང་
ལྔའི་འཁྲུལ་འཁོར་བྱ་ལ་བསྔོ་སྨོན་གྱིས་རྒྱས་གདབ་བོ། །དེ་ལྟར་ཐུན་བཞིར་སྦྱོང་
།བདུན་གསུམ་པའོ། །ལུས་སྦྱང་ལྔ་པའི་སྟེང་དུ། ཞེ་སྡང་གྱད་ཀྱི་ཐོ་རྡེག །གཏི་
མུག་ཡེ་ཤེས་སྐར་ཁུང་། ང་རྒྱལ་འཁོར་ལོ་བཞི་སྒྲིལ། འདོད་ཆགས་རྒྱ་མདུད་ཟུར་
དཀྲོལ། ཕྲག་དོག་དར་ལྕེ་གྱེན་སྤྲུགས། བྱིང་རྒོད་སྟག་མོའི་མཆོང་སྟབས་དང་
དྲུག་བསྣན་ལ་སྔར་ལྟར་རླུང་ཐུན་བཞིར་སྦྱོང་ངོ༌། །བདུན་བཞི་པའོ། །དེའི་སྟེང་
དུ་ངང་མོ་ཆུ་འཐུང་
། འབྲོང་མོ་ཟུར་བརྡུང་
། རྐྱང་མོ་ཉལ་སྟབས། ཁྲ་ཡི་རླུང་འཛིན།
གླིང་བཞི་མཐར་བསྒྲིལ་དང་ལྔ་བསྣན་ལ་སྔར་ལྟར་རླུང་ཐུན་བཞིར་སྦྱོང་ངོ་། །བདུན་
ལྔ་པའོ། །དེའི་སྟེང་དུ་འབྱུང་བཞིར་རང་འབེབས། རྨ་བྱ་ཆུ་འཐུང་། སྡོང་པོ་བཞི་
འདུས། སྟེང་འོག་བཞི་བསྒྲིལ། རྒྱ་མདུད་བཞི་བརྡེག་དང་ལྔ་བསྣན་ལ་སྔར་ལྟར་
རླུང་ཐུན་བཞིར་སྦྱོང་ངོ༌། །བདུན་དྲུག་པའོ། །དེའི་སྟེང་དུ་ཁྱུང་ཆེན་གཤོག་རྡེབ།
273



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྨ་བྱ་ཆུ་སྤྲུག །བཞི་འདུས་མཐར་སེལ། ཨེ་ནའི་ཟུར་འགྲོས། ཤ་རའི་ཟུར་སྤྲུགས་
དང་ལྔ་བསྣན་ལ་སྔར་ལྟར་རླུང་ཐུན་བཞིར་སྦྱོང་ངོ༌། །བདུན་བདུན་པའོ། །དེ་
ཡན་འཇམ་རླུང་ངོ་། །དེ་ནས་རྩུབ་རླུང་ངམ་དྲག་རླུང་ལ་བསླབ་པ་ནི། འཁྱག་
པ་ལམ་འཁྱེར་ལས། སྐྱབས་སེམས་གསོལ་འདེབས་སྔོན་སོང་བྱ། ཞེས་གསུངས་
པ་ལྟར་བྱས་ལ། ལུས་གནད་ནི། དེ་ཉིད་ལས། ནང་ཚང་ཅན་གྱི་གདན་སྟེང་དུ།།
རྐང་པ་རེ་མིག་བཞིན་དུ་བསྣོལ། ལག་གཉིས་གཡས་གཡོན་ལྷ་གཉིས་སྡོམ།། སྒོམ་
ཐག་ཚད་ལྡན་སྐྱེད་ལ་བཅུག །ཅེས་པས། སྟན་འཐུགས་པོའི་ཁར་རྐང་པ་གཡས་
ཕྱི་རུ་འཇོག་ནས་བསྐོལ་ཏེ་ཅོག་པུར་འདུག །ལག་གཉིས་བསྣོལ་མས་དཔུང་ཁུག་
གཡས་གཡོན་ལ་བཟུང་ལ་སྡོམ་སྟེ་སྒོམ་ཐག་གིས་ལེགས་པར་བཅིང་། དེ་ནས་ཕྱི་
ལུས་ཀྱི་སྟོང་ར་སྔར་ལྟར་ལ། ཉི་གདན་སྟེང་མ་ཟླ་གདན་འོག་མའོ། །ནང་རྩ་ཡི་
སྟོང་ར་རྩ་གསུམ་འཁོར་ལོ་ལྔ་གསལ་གདབ་སྟེ། དེ་ཡང་རྩ་གསུམ་འཇམ་རླུང་སྐབས་
ལྟར་ལ་འཁོར་ལོ་ལྔ་ནི། སྤྱི་བོ་བདེ་ཆེན་འཁོར་ལོའི་རྩ་འདབ་དཀར་པོ་སོ་གཉིས་
གདུགས་ཀྱི་ཚུལ་དུ་ཁ་མར་བལྟ་བ། མགྲིན་པ་ལོངས་སྤྱོད་འཁོར་ལོའི་རྩ་འདབ་
ལྗང་གུ་བཅུ་དྲུག་ཀྱི་རིའི་ཚུལ་དུ་ཁ་ཡར་བལྟ་བ། ཐུགས་ཀ་བོན་ཉིད་འཁོར་ལོའི་
རྩ་འདབ་དམར་པོ་བརྒྱད། རིན་པོ་ཆེའི་ཚུལ་དུ་ཁ་མར་བལྟ་བ། ལྟེ་བ་སྤྲུལ་པའི་
འཁོར་ལོའི་རྩ་འདབ་སེར་པོ་རེ་བཞི་པད་མའི་ཚུལ་དུ་ཁ་ཡར་བལྟ་བ། གསང་གནས་
བདེ་སྐྱོང་འཁོར་ལོའི་རྩ་འདབ་སྔོན་པོ་ཉེར་བརྒྱད་གཡུང་དྲུང་གི་ཚུལ་དུ་ཐད་དུ་
བལྟ་བ་ལ། དེ་ཡང་རྩ་སྦུབས་ཐམས་ཅད་སྟོང་པ་འོད་ཀྱི་རང་བཞིན་ཅན་བསྐྱེད་
དེ དེ་ཡང་གསང་བ་ཐིག་ལེའི་སྟོང་ར་ལ། དང་པོ་རླུང་དུག་ཕྱུང་པ་ནི། རང་གཞུང་
ལས། རླུང་རོ་ལེན་གསུམ་ཕྱི་ལ་བུས། ཞེས་པ་འཇམ་རླུང་སྐབས་ལྟར་རོ།།
དེ་ནས་རླུང་གནད་ནི། དེ་ཉིད་ལས། རླུང་ནི་ནང་དུ་དལ་གྱིས་རྡུབ། སྟེང་
274



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
འོག་རླུང་གཉིས་ཁ་སྦྱར་དགང་།། ཞེས་རྔུབ་པ་དང་དགང་པ་གཞིལ་བ་འཕང་པ་
དང་རླུང་སྦྱོར་བཞི་ལྡན་བྱ་སྟེ། རྡུབ་པ་སྲིན་བལ་ལྟ་བུའི་རླུང་སྣ་གཉིས་ནས་དལ་
གྱིས་རྡུབ། དགང་པ་བདུད་རྩི་ལྟ་བུའི་རླུང་སྟེང་འོག་ཁ་སྦྱར་དུ་དགང་། གཞིལ་
བ་མེ་དཔུང་ལྟ་བུའི་རླུང་མི་ཐུབ་པར་རྡུབ་ཆུང་བརྩིགས། འཕང་པ་དུ་བ་ལྟ་བུའི་
རླུང་ཡང་མི་ཐུབ་པ་དང་རླུང་ལྷག་མ་མ་ལུས་པ་ཕྱི་རུ་ཅི་ཐུབ་འཕང་། དམིགས་
པའི་གནད་ནི། རང་གཞུང་ལས། ལྟེ་བའི་ཐད་ནས་ཡེ་ཤེས་མེ།། ཁ་དོག་དམར་
ལ་རེག་བྱ་ཚ།། རྩེ་མོ་རྣོ་ལ་ཕྲ་བ་གཅིག །ཇེ་ཆེར་སོང་ནས་རང་ལུས་ཁེངས། མེ་
ཡི་ཁང་བུ་གཅིག་ཏུ་བསམ། ཞེས་པ་དྲན་པ་གསང་སྒྲུབ་ལས། ཚང་སྟོང་མེ་ཡི་དྲོད་
སྤར་བ། ཐིག་ལེ་འབར་འཛག་བྱ་བའོ། །ཞེས་རྩ་དབུ་མའི་ཡར་སྣེར་ཁམས་བྱང་
ཆུབ་སེམས་ཀྱི་ཐིག་ལེ་དཀར་པོ་ཡི་གེ་ཧཱུཾ་གིས་མཚོན་པ་མགོ་ཐུར་ལ་བསྟན་པ།
མ་སྣེར་ཨ་ཤད་མེ་སྦོམ་ཕྲ་ཁབ་ཙམ་ཁ་དོག་དམར་བ་རེག་བྱ་ཚ་བ། རྩེ་མོ་རྣོ་བ།
འོད་གསལ་བར་བསྐྱེད། རྩ་གཡས་གཡོན་ནས་རླུང་བཟུང་བས་མེ་ཡི་རང་བཞིན་
ཇེ་ཚ་སོང་། མེ་ཇེ་ཚ་སོང་པས་སྤྱི་བོའི་བྱང་སེམས་ཚིལ་ཆེན་བཞུས་པ་ལྟར་ཞུ་ནས་
མེའི་སྟེང་དུ་ལྷུང་། དེ་ལྷུང་བ་ཙམ་གྱི་མེ་ལྕེ་ཆེ་རུ་སོང་ནས་རླུང་ཁུག་བརྒྱ་རྩ་བརྒྱད་
ཐོན་པ་དང་གསང་གནས་བདེ་སྐྱོང་འཁོར་ལོ་མེས་གང་བར་བསམ་ལ། འཁྲུལ་
འཁོར་སྔར་གྱི་སྟེང་དུ་མགོ་རིལ་མགོ་ལྕོག །གྱི་ལིང་སྒྲོག་ཆིང་། ཕོ་རོག་སྡེར་འཛིན།
རྡོ་རྗེ་རང་འཁོར། རྔ་མོང་འདོར་སྟབས་དང་ལྔ་བསྣན་ལ་རླུང་ཐུན་བཞིར་སྦྱོང་
།བདུན་བརྒྱད་པའོ། །དེ་ལྟར་རླུང་སྦྱོར་བཞི་ལྡན་གྱི་ངོས་ནས་རླུང་ཁུག་བརྒྱ་
རྩ་བརྒྱད་ཐོན་པ་དང་ལྟེ་བ་སྤྲུལ་པའི་འཁོར་ལོ་མེས་གང་བར་བསམ་ལ། འཁྲུལ་
འཁོར་སྔ་མའི་སྟེང་དུ། རྒྱ་མཚོ་གཏིང་སྤྲུགས། རྒྱ་མདུད་དགུ་བཀྲོལ། རྩ་འདུལ་
རྩབཀྲོལ་དང་གསུམ་བསྣན་ལ་རླུང་ཐུན་བཞིར་སྦྱོང་ངོ་། །བདུན་དགུ་པའོ། །ཡང་
275



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྔར་ལྟར་རླུང་ཁུག་བརྒྱ་རྩ་བརྒྱད་ཐོན་པ་དང་ཐུགས་ཀའི་བོན་ཉིད་འཁོར་ལོ་མེས་
གང་བར་བསམ་ལ། འཁྲུལ་འཁོར་སྔ་མའི་སྟེང་དུ། རྒྱ་མོ་དར་འཐག་དང་པོ།
རྒྱ་མོ་དར་འཐག་གཉིས་པ། རྒྱ་མོ་དར་འཐག་གསུམ་པ། རྗེས་སྤྲུགས་ནོར་བུ་འཕར་
ལེན་བཞི་བསྣན་ལ་རླུང་ཐུན་བཞིར་སྦྱོང་ངོ་། །བདུན་བཅུ་པའོ། །དེ་ནས་ཞག་བདུན་
ལ་མགྲིན་པ་ལོངས་སྤྱོད་འཁོར་ལོ་མེས་གང་བར་བསམ། བདུན་བཅུ་གཅིག་པའོ། །དེ་
ནས་ཞག་བདུན་ལ་སྤྱི་བོ་བདེ་ཆེན་འཁོར་ལོ་མེས་གང་བར་བསམ། བདུན་བཅུ་གཉིས་
པའོ། །དེ་ནས་ཞག་བརྒྱའི་ཁ་མ་ལོང་བར་མེ་རིམ་གྱིས་སྤར་ནས་རླུང་ཁུག་བརྒྱ་རྩ་
བརྒྱད་ཐོན་པ་དང་། སྤྱི་བོ་བདེ་ཆེན་འཁོར་ལོ་མེས་གང་སྟེ་མེའི་ཁང་བུ་གཅིག་ཏུ་
གྱུར་པར་བསམ་ལ་འཁྲུལ་འཁོར་ཚང་མར་བྱ་ལ་རྗེས་བསྔོ་སྨོན་གྱིས་རྒྱས་གདབ་
བོ། ༧ །དེ་ལྟར་སྙན་རྒྱུད་རྩ་རླུང་ལག་ལེན་ཚུལ།། གོང་མའི་ཞལ་རྒྱུན་འཁྱུག་མེད་
གུ་གེའི་ལམ། བཀོད་འདིས་འགྲོ་བ་ཀུན་ལ་ཕན་གྱུར་ནས། ཀུན་བཟང་རྒྱལ་སར་ཚེ་
འདིར་ཟིན་པར་ཤོག ༧ །སྣོད་མེད་ཀུན་ལ་མི་བསྟན་གསང་རྒྱ་སྡོམ།། སྐལ་ལྡན་
སྐྱེས་བུས་དང་དུ་ལེན་པར་རིགས།། ས་མ་ཡ། རྒྱ་རྒྱ་རྒྱུ། ཞེས་པའང་གོང་རྒྱལ་དགེ་བཤེས་
གཡུང་དྲུང་ཡེ་ཤེས་མཚན་གྱི་སྔ་མོའི་དུས་ནས་འདི་ལྟར་དགོས་ཞེས་ཡང་ཡང་བསྐུལ་ངོར་བོན་འདི་ལ་བློ་ཁ་ཕྱོགས་པའི་
དགེ་སྦྱོར་བ་ཤར་རྫ་བཀྲ་ཤིས་རྒྱལ་མཚན་གྱིས་བྲིས་པས་རླུང་སེམས་ཟུང་འཇུག་གི་རྣལ་འབྱོར་པའི་ཡིད་ནོར་དུ་གྱུར་
ནས་ཚེ་གཅིག་སངས་རྒྱས་ཀྱི་འབྲས་བུ་འཐོབ་པའི་རྒྱུར་གྱུར་ཅིག་གུ། བཀྲ་ཤིས། དགེའོ། ། དགེའོ། །དགེའོ།།
276



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ཚེ་དབང་བོད་ཡུལ་མའི་མེ་མཆོད་
ཉུང་འདུས་བཞུགས་སོ།།
༔
༄༅། །རིག་འཛིན་བླ་མའི་སྐུ་ལ་ཕྱག་འཚལ་ལོ། །ཚི་དབང་བོད་ཡུལ་མའི་སྦྱིན་སྲེག་མེ་མཆོད་
འབུལ་བ་ལ། ལས་བཞིའམ་རྒྱུན་ལྔ་གང་རིགས་ཀྱི་མེ་ཐབ་དང་ཤིང་སོགས་སྤྱི་དང་མཐུན་པར་བྱ་ལ། མཆོད་རྫས།
མར་མེ། སྤོས། ཡོན་ཆབ། ཞལ་ཟས། མེ་ཏོག བསྲེགས་རྫས། རིན་ཆེན། དར་ཟབ། སྨན་སྣ། འབྲུ་སྣ། དཀར་
གསུམ། མངར་གསུམ། ཤིང་ཏོག །སྨན་ཆང་། ཤཁྲག་རུས་གསུམ། ཕྱེ་མར། སྔགས་བྱང་བཅས་ཆ་གཅིག་གམ་བཞིའམ་
སོ་གཉིས་སོགས་གང་འཛོམ་བཤམས། དེ་ནས་ཕྲིན་ལས་གཞུང་ལྟར་ཚོགས་མཆོད་བཅས་དབུལ། དེ་ནས། ཨོཾ་ཁྲོ་
རྒྱལ་ཆེན་པོ༔ གོང་འོག་གཉིས་བརྗོད་ལ་ཚན་སྤོས་ཀྱིས་དག་གཙང་བྱ། དེ་ནས་གཞུང་ལྟར། ཨ་སྐྱེ་ཤི་
ནས་མཚམས་བཅད། དེ་ནས། ཀྱེ་ཧོ་ཕྱི་ནང་བོན་རྣམས༔ ནས། སྐྱབས་སེམས་བཤགས་པ་མཎྜལ་གསོལ་
འདེབས་བཅས་ཚང་བར་བྱའོ། །དེ་ནས། སྐད་ཅིག་གི་འཁོར་འདས ནས། སྐད་ཅིག་ལ་མེ་
ཐབ་གཞའ་འོད་ཀྱི་གཞལ་ཡས་ཁང་རྒྱ་ཆེ་བའི་དབུས་སུ༔ ནས མཆོད་སྤྲིན་སྣ་ཚོགས་
འབུལ་བར་བསྐྱེད། ཡན་བརྗོད་དོ། །དེ་ནས་སྦྱིན་སྲེག་གི་ལས་ལ་འཇུག་པ་ནི། ཧཱུྃ་བདེ་ཆེན་ཡེ་ཤེས་
གཞལ་ཡས་ནས། སྐུ་གསུམ་སངས་རྒྱས་རིག་འཛིན་རྗེ། མཁའ་འགྲོ་ཡུམ་དང་ཌཱཀྐི་
བཞི།། སྲིད་རྒྱལ་དཔོན་གཡོག་སྤྲུལ་པ་བཅས། འབར་བ་མེ་ཡི་གཞལ་ཡས་འདིར།
ཞི་བ། སྒྲུབ་གཤེན་ལས་སྒྲིབ་ཞི་བ་དང་། རྒྱས་པར། ཚེ་བསོད་དབང་ཐང་རྒྱས་པ་དང་།
དབང་ལ། མཆོག་ཐུན་དངོས་གྲུས་ཞུ་བ་དང་། དྲག་པོ། ནད་གདོན་དགྲ་ཚོགས་འདུལ་བ་
དང་། བསམ་དོན་ལས་རྣམས་མྱུར་འགྲུབ་ཕྱིར།། ཐུགས་རྗེས་དགོངས་ཏེ་གཤེགས་
སུ་གསོལ། དམ་ཡེ་དབྱེར་མེད་བརྟན་པར་བཞུགས།། མེ་ཡི་ལྷ་སྟེ་དཀྱིལ་འཁོར་གཙོ།།
འཁོར་དང་སྤྲུལ་པ་བཅས་རྣམས་ལ།། སྒྲུབ་གཤེན་དད་པས་ཕྱག་འཚལ་ལོ། །མི་
2ལ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དགེའི་ལས་རྣམས་མཐོལ་ལོ་བཤགས།། བྱང་དག་ཚངས་པའི་དངོས་གྲུབ་སྩོལ།།
ཧོ་དཀྱིལ་འཁོར་མེ་ལྷའི་ཚོགས་རྣམས་ལ། ཐུགས་དམ་དགྱེས་པའི་མཆོད་ཚོགས་
ནི། རྩིབཅུད་མར་མེ་ཉི་ལྟར་གསལ། དྲི་ཞིམ་སྤོས་དུད་སྤྲིན་ལྟར་གཡོ། བདུད་རྩིའི་
ཡོན་ཆབ་མཚོ་ལྟར་སྐྱིལ། ཞལ་ཟས་བཤོས་གཙང་རི་ལྟར་སྤུངས།། མེ་ཏོག་སྣ་ཚོགས་
རྩི་ལྟར་བཀྲ། སྨན་སྣ་འབྲུ་བཅུད་སྣ་ཚོགས་དང་། དཀར་གསུམ་མངར་གསུམ་ཤིང་
ཏོག་ཆང་། ཤ་ཁྲག་རུས་གསུམ་ཕྱེ་མར་སྤུངས། འདོད་གསོལ་སྔགས་ཀྱི་བྱང་བུ་བཅས།
ཕུན་སུམ་ཚོགས་པའི་མཆོད་རྫས་རྣམས།། སྒྲུབ་གཤེན་དད་པས་བཤམས་ཏེ་འབུལ།།
བརྩེ་བ་ཆེན་པོས་དགོངས་ཏེ་བཞེས། བཞེས་ནས་བདག་གི་དམིགས་པའི་དོན། ལས་
འདི་མྱུར་གྲུབ་མཐར་ཕྱིན་མཛོད། ཨ་ཨཾ་ཧཱུཾ། ཚེ་དབང་གསལ་འབར་མ་མ་ཧ་རི་
ནི་ས་ཟུར་ནམ་དེ་ཤོ་ཧ་ར་ཐིམ་ཐིམ་ཡེ་སྭཱཧཱ། ཨ་ༀ་ཧཱུྃ། ཚེ་དབང་གསལ་འབར་ཧ་
ར་ནི་ཧ་རི་ནི་ས་སརྦ་སིདྡྷི་བསྡུས་བསྡུས་ཧྲིང་ཧྲིང་ཨ་བྲོ་འདུ། ཞི་བ་ལ། བག་ཆགས་
སྡིག་སྒྲིབ་དུ་ཏྲི་སུ་ཎི་ཛཱ་ལ་རམ། རྒྱས་པ་ལ། ཨ་ཡུ་པུ་ཊཱི་ཛྙཱ་ན་སིདྡྷི་འདུ། དབང་ལ།
ཨ་ཏྲི་ཎི་ཛ་པ་ཤང་ཀུ་རུ་ཧཱུཾ། དྲག་པོ་ལ། བར་ཆད་རྐྱེན་ངན་ཐམས་ཅད་མ་ར་ཡ་ཛ་
ལ་རམ། ཞེས་རྩ་སྔགས་ཤམ་དུ་ལས་བཞིའི་སྔགས་གང་
ཡིན་བཏགས་ལ་ལན་ག གཅིག་གམ་བདུན་ནམ་གསུམ་དུ་
བརྗོད་ལ་མེ་ཐབ་ཏུ་དབུལ་ལོ། །གཞུང་ལྟར་སྐུ་བསྟོད་དང་བཤགས་པ་བྱ། དེ་ནས་སྲིད་རྒྱལ་དཔོན་གཡོག་བསྐུལ་ལ་
གཏོར་མ་དབུལ་ཞིང་མཐར་ཕྱུང་ངོ་། །དེ་ལས་ལས་བཞི་རྒྱས་བར་སྤྲོས་ཏེ་དབུལ་བར་འདོད་ན། གཞུང་གི་མངོན་
རྟོགས་མཇུག་ཏུ། སྤྱན་འདྲེན་ལྟར། ཧོ། །འོག་མིན་གནས་མཆོག༔ ནས ཞི་ཁྲོ་དུ་མས་བསྐོར།
ཞི་བ་ལ། སྒྲུབ་གཤེན་ལས་སྒྲིབ་ཞི་བ་དང་། ཚིག་གཅིག་དང་། འོག་ན་ས། བསམ་དོན་ལས་
རྣམས་མྱུར་གྲུབ་ཕྱིར། ནས་རིམ་བཞིན་བརྗོད། དེ་ནས་གསང་འདུས་དང་གནས་དྲུག་གི་ཚེ་
དབང་དྲུག་རྣམས་ལའང་དེ་བཞིན་དུ་བཏང་ལེན་ཤེས་པར་བྱའོ། །དེ་ལྟར་ལས་བཞི་ལ་འགྲེས་སོ། །དེ་
བཞིན་འབུལ་བས། ཀུན་བཟང་གསང་འདུས་གཉིས་ལ་སྐོར་གཉིས། གནས་ཐུག་ལ་སྐོར་དྲུག་དང་བརྒྱུད།
278



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
དེ་ལྟར་
ང་ལས་བཞི་ལ་བརྒྱད་བརྒྱད་དུ་ཕྱེས་པས་སྐོར་སུམ་ཅུ་རྩ་གཉིས་རྫོགས་ནས། གཞུང་ལྟར། སྐུ་བསྟོད་
བཤགས་པ་བྱ། དེ་ནས་སྲིད་རྒྱལ་བསྐུལ་ལ་གཏོར་འབུལ་བྱ་ལ་མཐར་ཕྱུང་ངོ༌། །ཞེས་ཚེ་དབང་བོད་ཡུལ་
མའི་སྦྱིན་བསྲེག་ཉུང་འདུས་འདི་ནི་དགེ་སྦྱོང་བ་ཨོ་རྒྱུན་སྐྱོབ་ནས་ཡང་ཡང་བསྐུལ་བས་ཤར་རྫའི་བྱ་བྲལ་
བཀྲ་ཤིས་རྒྱལ་མཚན་གྱིས་སྦྱར་བ་དགེའོ། །དགེའོ། །དགེའོ། །བཀྲ་ཤིས་ཤོག །
276



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྙན་བརྒྱུད་རིན་ཆེན་སྒྲོན་གསལ་གྱི་ཤོག་དྲིལ་དང་པོ་གཅོད་
ཀྱི་ཁྲིད་ཡིག་གི་ཟུར་བྱང་མན་ངག་དགོངས་གཅོད་
རྣམ་གསུམ་ཞེས་བྱ་བ་བཞུགས་སོ།།
༄༅། ། ཨེ་མ་ཧོ། ཁྱབ་བདལ་སྟོང་པ་བོན་སྐུའི་ངང་ཚུལ་ཅན།།
གསལ་བ་འཛིན་མེད་རྫོགས་སྐུའི་ངོ་བོ་ཉིད།།
ཆོ་འཕྲུལ་སྣ་ཚོགས་འགག་མེད་སྤྲུལ་པའི་རྩལ།
དབྱེར་མེད་ཉག་གཅིག་ཀློང་ལ་ཕྱག་འཚལ་ལོ།།
སྐྱེ་ཤིར་གཏིང་ནས་འཇིགས་པའི་གང་ཟག་གིས།། འཇིག་རྟེན་བྱ་བ་སྤངས་ནས་དབེན་པའི་རིར་འགྲིམས་ཤིང་། རང
རྒྱུད་ཁེངས་པའི་ཉོན་མོངས་རབ་བསྐྱུང་སྟེ། རང་རིག་ངོས་བཟུང་འཁྲུལ་པའི་གཡུལ་ངོ་བཟློག །ལུས་ལ་ཆགས་མེད་
དུར་ཁྲོད་རོ་ལྟར་བསྐྱུར། སེམས་ལ་ཆགས་མེད་ནམ་མཁའི་ངོགས་ལྟར་བསྒོམ། སྣང་བ་ཆགས་མེད་སྒྱུ་མའི་རྟ་གླང་
བཞིན། ཆགས་མེད་གསུམ་གྱིས་གཅེས་འཛིན་ཐང་ལ་དབྱུག གཅེས་པའི་ལུས་སྟོང་གཅན་སྤྱང་རོ་ལ་འདྲད། དྲན་པའི་
སེམས་སྟོང་ཡེ་ནས་དངོས་མཚན་བྲལ། མཐོང་བའི་ཡུལ་སྟོང་དྲི་ཟའི་གྲོང་ཁྱེར་བཞིན།། སྟོང་པ་གསུམ་གྱིས་ང་བདག་ཆམ་
ལ་ཕོག སེམས་ཉིད་ཀློང་ལ་ཀནས་མཚན་མ་མེད། བཟང་ངན་རྣམ་རྟོག་གདོད་ནས་དངོས་པོ་མེད།། སེམས་དང་རྣམ་
རྟོག་ཡེ་ནས་ཐ་དད་མེད།། མེད་པ་གསུམ་གྱིས་གཉིས་འཛིན་མཐའ་ལ་བསྐྱོད། ཤེས་རབ་ཆེན་པོས་སྲིད་པའི་གྲོང་ཁྱེར་
འཇོམས།། སྙིང་རྗེ་ཆེན་པོས་ཁམས་གསུམ་གནས་ནས་དྲ། ཆགས་མེད་ཆེན་པོས་མྱོང་གྲོལ་ཚོགས་ཆེན་བཀྱེ། ཆེན་པོ་
གསུམ་གྱིས་འཁོར་བ་དོང་ནས་སྤྲུགས། དེ་ལྟར་སྲིད་པ་ཧྲུལ་པོར་བཏང་བའི་ཐབས། གདམས་པའི་མཆོག་གྱུར་རིན་ཆེན་
སྒྲོན་གསལ་གྱི། སྡེ་ཚན་དང་པོའི་ཤོག་དྲིལ་ཡང་ཟབ་ཀྱི། མན་ངག་དགོངས་གཅོད་རྣམས་གསུམ་འདི་ན་ད་གྲོལ། ཞེས་
སྙན་བརྒྱུད་རིན་ཆེན་སྒྲོན་གསལ་ལས་བསྙེམས་ཐག་ག་
གཅོད་པ་གཅོད་ཀྱི་ཁྲིད་ཡིག་གི་ཟུར་བྱང་མན་ངག་དགོངས་གཅོད་
རྣམ་གསུམ་ཞེས་བྱ་བ་བསྟན་པ་ལ་དོན་རྣམ་པ་གསུམ་སྟེ། སྔོན་འགྲོ དངོས་གཞི། རྗེས་ཀྱི་བྱ་བའོ། །དང་པོ་སྔོན་འགྲོ་ལ།
28)



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ལུང་དང་མཐུན་པའི་གནས་སུ།། དུས་ཚོད་ཚེས་གྲངས་བཟང་པོ་རུ།། དཀྱིལ་འཁོར་གཏོར་མཆོད་བཤམ། སྐུ་གསུང་
ཐུགས་ཀྱི་རྟེན་བཀྲམས།། བཀོད་པ་མཛེས་ཤིང་དང་བ་འདྲེན་པར་བྱ། ཆུ་གཏོར་ལ་སོགས་གཞི་བདག་མཆོད་དེ།
སྒྲུབ་པ་ལམ་འཇུག་ལས།། གྲུབ་ཐོབ་གནས་སམ་རི་ཡི་སུལ། དུར་ཁྲོད་ཆུ་གླིང་དབེན་གནས་སུ། དུས་དང་ཚེས་གྲངས་
བཟང་པོ་ལ།། ཕྱི་ནང་མཆོད་པ་མང་དུ་བཤམ། ཆུ་གཏོར་ལ་སོགས་གཞི་བདག་མཆོད།། ཅེས་གསུངས་སོ། །གཉིས་
པ་དངོས་གཞི་ལ་གསུམ་སྟེ། རྒྱུད་ལ་གནས་པའི་སྡིག་སྒྲིབ་སྦྱང་བའི་ཕྱིར། སྔོན་འགྲོ་ཡི་དམ་ཀུན་བཟང་གི་བསྟེན་པ།
མཆོག་ཐུན་གྱི་དངོས་གྲུབ་ཞུ་བའི་ཕྱིར། དངོས་གཞི་བླ་མའི་བསྙེན་པ། ཐར་ལམ་གྱི་བར་ཆད་བསལ་བའི་ཕྱིར། རྗེས་
བྱ་མཁའ་འགྲོ་གཏེར་སྲུང་གི་བསྙེན་པའོ། །དང་པོ་ནི། ཁྲིད་ཡིག་ལས། རང་ལུས་ཕྱག་རྒྱ་ལྔ་ལྡན་དུ་བྱས་ལ། སྤྱི་
བོའི་གཙུག་ཏུ་ཉི་ཟླ་པདྨའི་སྟེང་ན། ཀུན་ཏུ་བཟང་པོ་སྐུ་མདོག་མཐིང་ཁ་ནམ་མཁའ་
དྭངས་པ་ལྟ་བུ། ཀུན་ཏུ་ཞལ་ཐལ་ལེ་བ། རྒྱན་མེད་པའི་གཅེར་བུའི་ཐུགས་ཁ་ན།
ཨ་དཀར་པོ་ལ་སྔགས་ཀྱིས་བསྐོར་བ་ལས་འོད་འཕྲོས། སངས་རྒྱས་རིག་འཛིན་
སེམས་དཔའ་ཐམས་ཅད་མཆོད་པས་མཉེས། སྐུ་གསུངས་ཐུགས་ཀྱི་བཅུད་རྣམས་
ཚུར་འདུས། ཀུན་བཟང་གི་སྐུ་ལུས་ཞོ་རྐྱལ་འོ་མས་གང་བ་ལྟར་གྱུར། ཞབས་ལས་
བདུད་རྩི་ཆུ་རྒྱུན་ནར་གྱིས་དོན། བདག་གི་སྤྱི་བོའི་གཙུག་ནས་མར་ཞུགས། ཕྱི་
ནང་ཐམས་ཅད་བཀྲུས་ནས་སོལ་བའི་ཁུ་བ་ཆུས་བཀྲུས་པ་ལྟར་སང་སང་དག་པར་
བསམ་ལ། ཨ་ཨཾ་ཧཱུྃ། ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་མལ། ཞེས་འབུམ་
ཕྲག་གསུམ་དུ་བཟླས་སོ། །དེས་སྡིག་པ་དག་པའི་རྟགས་འབྱུང་ཞིང་། ཉམས་བཟང་པོ་འཆར་བར་འགྱུར་རོ། །ས་མ་
ཡ རྒྱ་རྒྱ་རྒྱ༔ གཉིས་པ་དངོས་གཞི་བླ་མའི་བསྙེན་པ་ལ་གསུམ་སྟེ། དང་པོ་བསྙེན་པ། བར་དུ་སྒྲུབ་པ། ཐ་མ་ལས་ལ་
སྦྱར་བའོ། །དང་པོ་བསྙེན་པ་ནི། ཕྲིན་ལས་ཀུན་ཁེབས་ལྟར་ཉམས་སུ་བླང་ཞིང་། བསྙེན་པའི་འཛབ་ནི་འབུམ་ཕྲག་
གསུམ་གྱིས་གྲུབ་པ་ལུང་གིས་མངོན་ཏེ། ཀུན་ཁེབས་ལས། དངོས་གཞི་སྒྲུབ་ཐབས་ལྟར་བསྐྱེད་རིམ་གསལ་གདབ།
བསྙེན་པ་ཐོན་པར་བྱ། ཞེས་དང་། སྒྲུབ་ཐབས་ལས། འཛབ་དབྱངས་སམ། ཤུད་བུ་གང་རུང་དུ། མ་མགྱོགས་མ་
བུལ་བར་འབུམ་ཕྲག་གསུམ་དུ་བཟླས་སོ། །ཞེས་གསུངས་པའི་ཕྱིར་རོ། །གཉིས་པ་སྒྲུབ་པ་ནི། གོང་གི་བསྙེན་པའི་
28



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
(ཆོག་ཁྲིད་ལྟར་རོ་མཆན།) ཕྲིན་ལས་ལ། ཤོག་དྲིལ་དང་པོ་ཁ་ཚར་གྱི་ཚུལ་དུ་འདོགས་ནས་སྣང་བ་གསུམ་གཅོད་
པ་སྟེ། སྤྱིར་གཅོད་ཅེས་བྱ་བ་ནི། གང་གཅོད་ན། ཕྱི་ལྟར་གདོན་རྣམ་པ་གསུམ་མམ་བཞི་ལ་སོགས་བགེགས་རིགས་
སྟོང་ཕྲག་བརྒྱད་བཅུ་འམ་རྐྱེན་ལས་གྱུར་པའི་གནོད་བྱེད་འདྲེའི་སྣང་བ་དང། ནང་ལྟར་འདུ་བ་གསུམ་མམ་བཞི་ལ་
སོགས་ནད་བཞི་བརྒྱ་རྩ་བཞི་འམ། རྒྱུ་ལས་གྱུར་པའི་ཉོན་མོངས་ནད་ཀྱི་སྣང་བ་དང་། གསང་བ་ལྟར་ན་རྒྱུ་དུག་གསུམ་
དུག་ལྔ་ལ་སོགས་ཉོན་མོངས་པ་བརྒྱད་ཁྲི་བཞི་སྟོང་ངམ། དེ་བསྐྱེད་པར་བྱེད་པའི་སྡང་བའི་དགྲའི་སྣང་བ་གསུམ་ལ་
གཅོད་པའོ། །གང་གིས་གཅོད་ན། ཕྱི་ལྟར་བྱུང་ཚོར་གྱི་ཤེས་པ། ནང་ལྟར་བདེ་སྡུག་གི་བྱེད་པ་པོ། གསང་བ་ལྟར་ཀུན་
གཞི་བྱང་ཆུབ་ཀྱི་སེམས་རིག་པ་ཟང་ཐལ་ཆེན་པོ་འདིས་གཅོད་པའོ། །ཚུལ་ཅི་ལྟར་གཅོད་ན། སྤྱིར་གང་ཟག་གཅིག་གི་
རྒྱུད་ལ་ཞག་རེ་ལའང་རྟོག་པ་ཉིས་ཁྲི་ཆིག་སྟོང་རྒྱུ་བར་གསུངས་ཀྱང་། དེ་གཅོད་པར་བྱེད་པའི་ཚུལ་གཅིག་ལས་མེད་པས་
དེས་ན་ཕྱི་ལྷ་འདྲེའི་ཚོའཕྲུལ། ནང་ལུས་ཀྱི་ན་ཚ། བར་ཉོན་མོངས་རྣམ་རྟོག་ལ་སོགས་ཏོལ་སྐྱེས་ཀྱི་དྲན་པ་བྱེ་བ་མུ་མེད་
པར་འཆར་ཡང་། བདག་མེད་རྟོགས་པའི་ཤེས་རབ་གཅིག་གིས་གཅོད་པ་འདི་ནི། ཐེག་པ་ཆེན་པོའི་གཅོད་ཁོ་ན་ཡིན་
གྱི། དེ་ལའང་རབ་ལྟ་ཐོག་ནས་རང་ཤར་རང་གྲོལ་དུ་གཅོད་པ། འབྲིང་སྒོམ་ཐོག་ནས་ཅེར་ལྟ་ཅེར་གྲོལ་དུ་གཅོད་པ།
ཐ་མས་དྲན་ཐོག་ནས་ཆོ་འཕྲུལ་རྗེས་མེད་དུ་གཅོད་པ་སྟེ། ཡང་ན་གཅོད་གདམས་ལས། ཕྱི་གཉན་སའི་ལྷ་འདྲེའི་ཆོ་
འཕྲུལ་དེ། སྙིང་རྗེཐུན་སྒོམ་གཅིག་གིས་གཅོད།། ནང་འདུ་བ་ནད་ཀྱི་བར་ཆད་དེ། ཏིང་འཛིན་སྨན་འབྱོར་བྱམས་པས་
གཅོད། གསང་བ་རྣམ་རྟོག་ཁུ་འཕྲིག་འཕྲམོ་དེ། ཀ་དག་ཡེ་གནས་ཆེན་པོས་གཅོད། ཅེས་སོ། །དེ་ལ་དང་པོ་སྡང་བའི་
དགྲའི་སྣང་བ་གཅོད་པ་གསུམ་སྟེ། སྔོན་འགྲོ་དངོས་གཞི་རྗེས་བྱ་གསུམ་ལས། དང་པོ། སྔོན་འགྲོ་ལ། འདི་ཉིད་ཀྱི་
ཤོག་དྲིལ་ལས། རང་དོན་དུ་བླ་མ་ལ་སྐྱབས་སུ་འགྲོ།། གཞན་དོན་ཐེག་ཆེན་དུ་སེམས་བསྐྱེད། གཉིས་མེད་གནས་ལུགས་
སྙིང་པོ་རྟོགས་པའི་ཕྱིར། བླ་མ་ལ་གསོལ་བར་གདབ་པའོ། །ཞེས་གསུངས་པས། དང་པོ་གསལ་གདབ་པ་ནི ཀྱེ་ཧོ། །
ཕྱི་ནང་བོན་རྣམས་སྟོང་པ་ཉིད་ཀྱི་ངང་།། མདུན་གྱི་ནམ་མཁར་པད་སྡོང་འདབ་
བརྒྱད་དབུས། སེང་གླང་རྟ་འབྲུག་ཁྱུང་དང་ཉི་ཟླའི་སྟེང་། འདི་ཕྱིའི་སྐྱབས་གནས་
རྩ་བའི་བླ་མ་ཉིད།། དུས་གསུམ་བདེར་གཤེགས་རིག་འཛིན་འདུས་པའི་སྐུ།། གཞོན་
ཚུལ་འཛུམ་མདངས་བདག་ལ་བརྩེ་བས་གཟིགས།། ན་བཟའ་ལྷབ་ལྷུབ་མཆོད་སྤྲིན་
282



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
དབུས་ན་བཞུགས།། རྩ་བརྒྱུད་བླ་མ་ཐམས་ཅད་འཇའ་ལྟར་བཀྲ། ཡི་དམ་ལྷ་
ཚོགས་ཐམས་ཅད་འཁོར་དུ་བསྐོར།། བྱིན་གྱིས་རློབས་ཅིང་དབང་བསྐུར་མཛད་
པར་སྒོམ། དྲིན་ཆེན་རྩ་བའི་བླ་མ་དེ། འབྲལ་མེད་སྤྱི་བོར་སྒོམ་པའི། ཕཊ༔ དག་སྣང་འགྱུར་མེད་གནདད་
སྦྱར། དེནས་སྐྱབས་སུ་འགྲོ་སྟེ ན་མོ། དཔེ་མེད་བརྗོད་འདས་རིག་སྟོང་བོན་གྱི་སྐུ།། དངོས་
མེད་ཀུན་སྣང་དགོས་འབྱུང་རྫོགས་པའི་སྐུ།། འཛིན་མེད་ཀུན་སྤྱོད་སྒྱུ་མ་སྤྲུལ་པའི་
སྐུ། རང་བྱུང་རིག་པའི་ཀློང་དུ་སྐྱབས་སུ་མཆིའོ། སྐྱབས་འགྲོའི་སྐབས་སུ། ཕཊ གཅིག་བྱ།
རང་གཞན་སྐྱབས་འོག་ཚུད་པར་བསམ། གཉིས་པ་སེམས་བསྐྱེད་པ་ནི། ཨེ་མ། འཁོར་བ་རང་བཞིན་
མེད་པ་མ་ཤེས་པ།། སྐྱེ་མེད་དོན་ལ་ང་དང་བདག་ཏུ་བཟུང་།། སྣང་བ་རིག་པའི་
དོན་ལ་གསལ་ཐེབས་པས། འཁོར་འདས་དབྱེ་བསལ་བྲལ་བར་སེམས་སྐྱེད་དོ། །སེམས་
བསྐྱེད་སྐབས་སུ། ཕཊ གཅིག་བྱ། སེམས་ཅན་ཐར་པར་དྲངས་པར་བསམ། གསུམ་པ་གསོལ་བ་གདབ་པ་ལ། ཕྱི་
བརྒྱུད་རིམ་བླ་མ་ལ་གསོལ་བ་གདབ་པ། ནང་བླ་མ་རིག་འཛིན་ལ་གསོལ་བ་གདབ་པ། གསང་བ་མ་སྲིང་མཁའ་འགྲོ་ལ་
གསོལ་བ་གདབ་པ་གསུམ་ལས། དང་པོ་བླ་མའི་རྣལ་འབྱོར་བསྒོམ་པ་ནི བདག་གི་འདི་ཕྱིའི་རེ་ལྟོས་བླ་མ་ཡིན། གཞན་
མེད་བདག་གི་བླ་མ་ནི། དུས་གསུམ་སངས་རྒྱས་ཐམས་ཅད་འདུས་པའི་ངོ་བོ་ཉིད། བདག་འཁོར་བ་ནས་སྒྲོལ་བ་ལ་
བྱོན་པ་ཡིན་པས། སྐུ་ནི་གཤེན་རབ་ཀྱི་ངོ་བོ། །གསུང་ནི་བོན་གྱི་སྒྲ་ཚིག །ཐུགས་ནི་སངས་རྒྱས་ཀྱི་རང་བཞིན བླ་མ་
བརྒྱུད་པ་ཐམས་ཅད་ཀྱི་རྒྱལ་ཚབ། ཡི་དམ་ཞི་ཁྲོ་ཀུན་འདུས་ཀྱི་བདག་ཉིད། མཁའ་འགྲོ་རྒོད་ལྕམ་ཀུན་གྱི་མིང་གཅིག །
སེམས་ཅན་ཐམས་ཅད་ཀྱི་འདྲེན་སྟོན་ཡིན་པས། ཐུགས་ཡིད་གཅིག་ཏུ་འདྲེས་པའི་སྒོ་ནས་གསོལ་བ་གདབ་བོ། །དེ་
ནས་ཕྱི་བརྒྱུད་རིམ་བླ་མའི་གསོལ་འདེབས་ནི། ཨ་ཨོཾ་ཧཱུྃ། འོག་མིན་སྤྲོས་བྲལ་བདལ་པའི་ཞིང་
ཁམས་སུ།། རིག་སྟོང་སྟོན་པ་ཀུན་ཏུ་བཟང་པོ་ལ།། འཁོར་དུ་ཞི་ཁྲོ་མ་ངེས་དུ་མས་
བསྐོར། གསོལ་བ་འདེབས་སོ་དབང་བསྐུར་བྱིན་གྱིས་རློབས། ཞིང་ཁམས་ལྔ་ལྡན་
འོད་ཀྱི་གཞལ་ཡས་སུ།། བདེར་གཤེགས་ཀུན་འདུས་གསང་བ་འདུས་པ་ལ། འཁོར་
དུ་ཡི་དམ་མཁའ་འགྲོ་དུ་མས་བསྐོར།། གསོལ་བ་འདེབས་སོ་དབང་བསྐུར་བྱིན་གྱིས་
2g3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རློབས། རིག་འཛིན་འདུ་གནས་ཕྱུག་མོ་དཔལ་རི་རུ།། བླ་མ་ཀུན་འདུས་ཚེ་དབང་རིག་
འཛིན་ལ་། འཁོར་དུ་གྲུབ་ཐོབ་ལོ་པཎ་དུ་མས་བསྐོར།། གསོལ་བ་འདེབས་སོ་དབང་
བསྐུར་བྱིན་གྱིས་རློབས།། མཁའ་སྤྱོད་ཉམས་དགའ་གསང་བའི་ཕོ་བྲང་དུ།། མཁའ་
འགྲོ་ཀུན་འདུས་ཉི་མ་འོད་འབར་ལ།། འཁོར་དུ་རྒོད་ལྕམ་མཁའ་འགྲོ་དུ་མས་
བསྐོར།། གསོལ་བ་འདེབས་སོ་དབང་བསྐུར་བྱིན་གྱིས་རློབས།། མཁའ་དབྱིངས་
རྣམ་དག་སྤྲོས་བྲལ་གྱི་ཕོ་བྲང་ན། མ་མཆོག་ཀུན་འདུས་སྲིད་པའི་རྒྱལ་མོ་ལ། འཁོར་
དུ་བོན་སྐྱོང་གཏེར་བདག་དུ་མས་བསྐོར།། གསོལ་བ་འདེབས་སོ་དབང་བསྐུར་
བྱིན་གྱིས་རློབས།། རྒྱལ་ཁམས་ཕྱོགས་མེད་ཆགས་བྲལ་གྱི་ཞིང་ཁམས་སུ།། བརྒྱུད་
པའི་བླ་མ་བོན་ཞིག་གླིང་པ་ལ། འཁོར་དུ་རྟོགས་ལྡན་གྲུབ་ཐོབ་དུ་མས་བསྐོར།།
གསོལ་བ་འདེབས་སོ་དབང་བསྐུར་བྱིན་གྱིས་རློབས།། གར་བཞུགས་བདེ་བ་ཆེན་
པོའི་སྒྲུབ་གནས་སུ། མན་ངག་ཀུན་འདུས་ཤུག་གེ་ལེགས་པ་ལ། འཁོར་དུ་ལས་
ཅན་དམ་པ་དུ་མས་བསྐོར།། གསོལ་བ་འདེབས་སོ་དབང་བསྐུར་བྱིན་གྱིས་རློབས།།
གཡས་རུ་མཚོ་ཉ་སྨན་གོང་གི་གྲུབ་གནས་སུ།། མཐུ་དབང་ཀུན་འདུས་གྲགས་པ་
རྒྱལ་མཚན་ལ། འཁོར་དུ་སྐལ་ལྡན་དད་འདུན་དུ་མས་བསྐོར།། གསོལ་བ་འདེབས་
སོ་དབང་བསྐུར་བྱིན་གྱིས་རློབས།། གཡུང་དྲུང་ལྷ་རྩེ་མཁར་གྱི་གྲུབ་གནས་སུ།།
བསླབ་གསུམ་རྣམ་དག་ཡེ་ཤེས་ཚུལ་ཁྲིམས་ལ། འཁོར་དུ་བཤེས་གཉེན་ལས་དག་
དུ་མས་བསྐོར།། གསོལ་བ་འདེབས་སོ་དབང་བསྐུར་བྱིན་གྱིས་རློབས།། བདེ་ལྡན་
རྒྱ་བོ་ལུང་གི་སྒྲུབ་གནས་སུ།། ལྟ་སྤྱོད་རྣམ་དག་ཀུན་དགའ་དབང་ལྡན་ལ། འཁོར་
དུ་བསོད་ལྡན་གྲྭ་སློབ་དུ་མས་བསྐོར། གསོལ་བ་འདེབས་སོ་དབང་བསྐུར་བྱིན་
གྱིས་རློབས། །ངེས་མེད་རི་ཁྲོད་དབེན་པའི་གྲུབ་གནས་སུ།། སྦས་པའི་རྣལ་འབྱོར་
ཉི་མའི་མཚན་ཅན་ལ། འཁོར་དུ་མོས་པའི་དད་འདུན་དུ་མས་བསྐོར།། གསོལ་
234



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
བ་འདེབས་སོ་དབང་བསྐུར་བྱིན་གྱིས་རློབས།། ཡང་དབེན་གནས་མཆོག་ཐང་ལྷའི་
གྲུབ་གནས་སུ། མཁས་གྲུབ་ཆེན་པོ་བློ་གྲོས་རྒྱལ་མཚན་ལ། འཁོར་དུ་མཁས་བཙུན་
གྲྭ་སློབ་དུ་མས་བསྐོར།། གསོལ་བ་འདེབས་སོ་དབང་བསྐུར་བྱིན་གྱིས་རློབས།།
གཤེན་གྱི་གནས་མཆོག་ལྷ་རིའི་གྲུབ་གནས་སུ།། འཛམ་གླིང་རྒྱན་གཅིག་བསྟན་
པ་འོད་ཟེར་ལ། འཁོར་དུ་གནས་ལུགས་དོན་རྟོགས་དུ་མས་བསྐོར།། གསོལ་བ་
འདེབས་སོ་དབང་བསྐུར་བྱིན་གྱིས་རློབས།། གར་བཞུགས་བདེ་བ་ཆེན་པོའི་ཞིང་
ཁམས་སུ།། དྲིན་ཆེན་མཚུངས་མེད་འོད་ཟེར་རྣམ་གཉིས་ལ།། འཁོར་དུ་སྨིན་གྲོལ་
ལམ་འབྱེད་དུ་མས་བསྐོར། གསོལ་བ་འདེབས་སོ་དབང་བསྐུར་བྱིན་གྱིས་རློབས།།
གནས་ཆེན་བོན་རི་ཆེན་པོའི་བྱང་ཕྱོགས་སུ།། འཁྲུལ་ཞིག་ཆེན་པོ་བློ་གྲོས་རྒྱལ་
མཚན་ལ།། འཁོར་དུ་སྒྲུབ་རྒྱུད་གྲྭ་སློབ་དུ་མས་བསྐོར།། གསོལ་བ་འདེབས་སོ་
དབང་བསྐུར་བྱིན་གྱིས་རློབས།། ངེས་མེད་གར་བཞུགས་བདེ་བའི་སྒྲུབ་གནས་སུ།།
སྐྱེ་མེད་དོན་རྟོགས་ཚུལ་ཁྲིམས་རྒྱལ་མཚན་ལག། འཁོར་དུ་བརྒྱུད་འཛིན་དོན་རྟོགས་
དུ་མས་བསྐོར། གསོལ་བ་འདེབས་སོ་དབང་བསྐུར་བྱིན་གྱིས་རློབས།། སྤྱི་གཙུག་ཉི་
ཟླ་པད་མའི་གདན་སྟེང་དུ།། བྱིན་རླབས་ཀུན་འདུས་རྩ་བའི་བླ་མ་ལ།། འཁོར་
དུ་བདག་སོགས་ཐོག་མའི་འཁོར་གྱིས་བསྐོར།། གསོལ་བ་འདེབས་སོ་དབང་བསྐུར་བྱིན་
གྱིས་རློབས། ཞེས་གསོལ་བ་བཏབ་བོ། །གཉིས་པ་རིག་འཛིན་ལ་གསོལ་བ་གདབ་པ་ནི་ཁྲིད་ཡིག་ལྟར་འདི་སྐད་དོ།
བླ་མ་རིག་འཛིན་ཡི་དམ་མཁའ་འགྲོ་རྣམས་རུས་པའི་རྒྱན་དྲུག་གིས་བརྒྱན་ནས།
བྲོ་བརྡུང་གར་བྱེད། བར་སྣང་དང་ས་གཞི་ཐམས་ཅད་གང་བར་བསམ། ཧོ༎
འོག་མིན་གནས་མཆོག་དམ་པ་ན། སྟོན་པ་ཀུན་ཏུ་བཟང་པོ་བཞུགས།། སྐུ་ལ་རིན་
ཆེན་རྒྱན་གྱིས་བརྒྱན།། འཁོར་དུ་ཞི་ཁྲོ་དུ་མས་བསྐོར། བདག་གསོལ་བ་འདེབས་
སོ་བྱིན་གྱིས་རློབས། ཞིང་ཁམས་འོད་ཀྱི་ར་བ་ན། བླ་མ་གསང་བ་འདུས་པ་བཞུགས།
285



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཁོར་དུ་བདེ་གཤེགས་དུ་མས་བསྐོར། བདག་གསོལ་བ་འདེབས་སོ་བྱིན་གྱིས་
རློབས། གནས་ནི་གངས་དཀར་ཏེ་སེ་ལ། བླ་མ་ཚེ་དབང་རིག་འཛིན་ནི། སྐུ་མདོག་
དཀར་པོ་མདངས་དང་ལྡན།། རིན་ཆེན་རྒྱན་ཆ་དུ་མས་སྤྲས།། ཆིབས་སུ་འཇའ་
ཚོན་འོད་ལ་བཅིབས།། འཁོར་དུ་ལྷ་ཡི་བུ་མོས་བསྐོར།། ལྷ་རྣམས་འདུལ་བའི་
དངོས་གྲུབ་བསྙེམས། ༈ །དབུ་ལ་དར་དཔྱང་རྒྱན་གྱིས་བརྒྱན།། རིན་ཆེན་རྒྱུན་
ཆ་ཁྲ་ལ་ལ།། གསེར་གྱི་གདུབ་གུ་སི་ལི་ལི།། ཕྱག་རྒྱ་གར་སྟབས་ལིངས་སེ་ལིང་།།
སྒྲ་སྙན་མང་པོ་དི་རི་རི།། གླུ་ལེན་གར་བྱེད་ཁྱུགས་སེ་ཁྱུག །རྒོད་ལྕམ་དུ་མའི་འཁོར་
གྱིས་བསྐོར། བདག་གསོལ་བ་འདེབས་སོ་བྱིན་གྱིས་རློབས། གླང་ཆེན་འགྱིང་བའི་
རི་བོ་ལ། བླ་མ་ཚེ་དབང་རིག་འཛིན་ནི།། སྐུ་མདོག་དམར་པོ་མདངས་དང་ལྡན།།
རིན་ཆེན་རྒྱན་ཆ་དུ་མས་སྤྲས།། ཆིབས་སུ་ཉི་མ་འོད་འབར་བཅིབས།། འཁོར་དུ་
དྲི་ཟའི་བུ་མོས་བསྐོར། དྲི་ཟ་འདུལ་བའི་དངོས་གྲུབ་བསྙེམས།། དབུ་ལ༔ ནས་ཚིག་
བརྒྱད་འགྲེའོ། སྤོས་རི་ངད་ལྡན་རི་བོ་ལ། བླ་མ་ཚེ་དབང་རིག་འཛིན་ནི།། སྐུ་མདོག་
སྔོན་པོ་མདངས་དང་ལྡན།། རིན་ཆེན་རྒྱུན་ཆ་དུ་མས་སྤྲས།། ཆིབས་སུ་ཁྱུང་ཆེན་
མཁར་ལྡིང་བཅིབས།། འཁོར་དུ་ཀླུ་ཡི་བུ་མོས་བསྐོར།། ཀླུ་རྣམས་འདུལ་བའི་
དངོས་གྲུབ་བསྙེམས། དབུ་ནས་ཚིག་བརྒྱུད་འགྲེའོ། །གཡུང་དྲུང་སྲ་བརྟན་རི་བོ་ལ། བླ་མ་
ཚེ་དབང་རིག་འཛིན་ནི། སྐུ་མདོག་སེར་པོ་མདངས་དང་ལྡན།། རིན་ཆེན་རྒྱན་
ཆ་དུ་མས་སྤྲས།། ཆིབས་སུ་འཇའ་ཚོན་འོད་ལ་བཅིབས།། འཁོར་དུ་གནོད་སྦྱིན་
བུ་མོས་བསྐོར།། གནོད་སྦྱིན་འདུལ་བའི་དངོས་གྲུབ་བསྙེམས། དབུ་ནས་འགྲེའོ། །གཤེན་
རི་བདེ་ལྡན་རི་བོ་ལ། བླ་མ་ཚེ་དབང་རིག་འཛིན་ནི།། སྐུ་མདོག་སྨུག་པོ་མདངས་
དང་ལྡན།། རིན་ཆེན་རྒྱན་ཆ་དུ་མས་སྤྲས།། ཆིབས་སུ་མགྱོགས་པ་གློག་ལ་བཅིབས།།
འཁོར་དུ་བདུད་ཀྱི་བུ་མོས་བསྐོར།། བདུད་རྣམས་འདུལ་པའི་དངོས་གྲུབ་བསྙེམས།།
286



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
དབུ་ནས་འགྲེའོ། །གངས་ཅན་ཕྱུག་མོ་དཔལ་རི་ལ།། བླ་མ་ཚེ་དབང་རིག་འཛིན་ནི།།
སྐུ་མདོག་སྔོན་པོ་མདངས་དང་ལྡན།། རིན་ཆེན་རྒྱན་ཆ་དུ་མས་སྤྲས།། ཆིབས་སུ་
ལྡིར་བ་འབྲུག་ལ་བཅིབས།། འཁོར་དུ་མི་ཡི་བུ་མོས་བསྐོར།། མི་རྣམས་འདུལ་བའི་
དངོས་གྲུབ་བསྙེམས། དབུ་ནས་འགྲེའོ། །ལུས་ལ་བྱིན་གྱིས་རློབ་ཏུ་གསོལ། བདེ་གཤེགས་
སྐུ་རུ་སྒྱུར་དུ་གསོལ། ངག་ལ་བྱིན་གྱིས་རློབ་ཏུ་གསོལ། བོན་དབྱངས་དྲུག་ཅུར་
བསྒྱུར་དུ་གསོལ།། སེམས་ལ་བྱིན་གྱིས་རློབ་ཏུ་གསོལ།། སྐྱེ་མེད་བོན་སྐུར་བསྒྱུར་
དུ་གསོལ།། ཉམས་གཏད་པ་མེད་པར་བྱིན་གྱིས་རློབས།། རིག་པ་འར་མ་འུར་མ་
བྱིན་གྱིས་རློབས། གཟུང་འཛིན་ཤགས་མ་ཤིགས་མར་བྱིན་གྱིས་རློབས།། སྣང་བ་
ཟང་ངེ་ཐལ་ལེར་བྱིན་གྱིས་རློབས།། འཁོར་བ་གཞི་མེད་རྩ་བྲལ་དུ་བྱིན་གྱིས་རློབས།།
འཁོར་འདས་དབྱེར་མེད་རྟོགས་པར་བྱིན་གྱིས་རློབས། དགྲ་གཉེན་རེ་དོགས་བྲལ་
བར་བྱིན་གྱིས་རློབས།། རང་རིག་ཅེར་གྲོལ་ཆེན་པོར་བྱིན་གྱིས་རློབས། ཞེས་དབྱངས་དང་
བཅས་པས་གསོལ་བ་བཏབ་པོ། གསུམ་པ་མ་སྲིང་མཁའ་འགྲོ་ལ་གསོལ་བ་གདབ་པ་ནི། མ་རྒྱུད་མཁའ་འགྲོའི་གཅོད་
བསྐོར་ལས། རང་གི་སྤྱི་གཙུག་ཁྲུ་གང་གི་སར།། རོ་གསར་པའི་སྙིང་ཁར་པདྨ་དམར་
པོའི་གདན་ལ། ཐུགས་རྗེ་ཀུན་སྒྲོལ་དམར་འབར་ཞལ་གཅིག་ཕྱག་གཉིས་པ། དབུ་
སྐྲ་ལི་ལྗང་འོད་དུ་འཁྱུགས་པ། སྤྱི་གཙུག་ཕག་ཞལ་གྱི་ངུར་སྒྲ་འབྱིན་པས། སྟོང་གསུམ་
གཡོ་ཞིང་སྲིད་གསུམ་འགུལ་བ། སྐུ་ལ་གཡང་གཞི་དང་སྟག་ཤམས་མནབ་པས།།
ལྷ་སྲིད་སྡེ་བརྒྱད་བརྒྱལ་བ། གཡས་གྲི་གུག་འོད་དུ་འཁྱུག་ཅིང་།། གཡོན་ཐོད་ཁྲག་
ཐུགས་ཀར་བསྣམས་པ། གྲུ་མོར་ཁ་ཊཾ་རྩེ་གསུམ། སྐུ་ལ་ཐོད་པ་སྐམ་རློན་དང་དུར་
ཁྲོད་ཆས་བརྒྱད་ཀྱིས་བརྒྱན་པ། པདྨ་རོ་ལ་བརྗིད་འགྱིང་གར་གྱིས་ཚུལ་དུ་བཞུགས་
པ།། འཁོར་མ་རྒྱུད་ཡེ་ཤེས་ཀྱི་མཁའ་འགྲོ་འབུམ་གྱིས་བསྐོར་ནས་བཞུགས་པར་
བསམ། །ཨེ་མ་ཧོ། །དབྱིངས་ཉིད་རྣམ་དག་བོན་གྱི་ཀློང་།། དུར་ཁྲོད་མཁའ་སྤྱོད་
28



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཞལ་ཡས་ནས།། ཡུམ་ཆེན་ཐུགས་རྗེ་ཀུན་སྒྲོལ་མ།། བོན་ཉིད་ངང་ལ་སྤྱན་འདྲེན་
ནས།། སྤྱི་གཙུག་རྒྱན་དུ་བཞུགས་སུ་གསོལ།། བཞུགས་ནས་བྱིན་གྱིས་རློབ་ཏུ་
གསོལ།། སྐུ་མདོག་དམར་འབར་གཟི་བརྗིད་དབང་དང་ལྡན།། ཞལ་གཅིག་ཕྱག་
གཉིས་དུར་ཁྲོད་ཆས་ཀྱིས་བརྒྱན། བདེ་ལྡན་མཁའ་འགྲོ་ཡུམ་ལ་གསོལ་བ་འདེབས།
སྤྱི་གཙུག་ཕག་ཞལ་མཐིང་ནག་ངུར་སྒྲ་སྒྲོགས།། གཙང་སྨེ་རྟོག་འཇོམ་མཁའ་འགྲོ་
འབུམ་གྱི་རྗེ།། སྲིད་གསུམ་ཟིལ་གནོན་ཡུམ་ལ་གསོལ་བ་འདེབས།། གྲི་གུག་ཐོད་
ཁྲག་ཁ་ཊཾ་ཁ་ལ་གར་གྱིས་འགྱིང་། མ་བཅོས་ལྷུན་གྲུབ་མཁའ་འགྲོ་ཡོངས་ཀྱི་གཙོ།།
སྟོང་གསུམ་དབང་བསྡུད་ཡུམ་ལ་གསོལ་བ་འདེབས།། སྐྱོན་སྤངས་པདྨ་རྟོག་མེད་
རོ་ལ་འགྱིང་། དུར་ཁྲོད་དབང་བསྡུད་གཉན་ས་ཟིལ་གྱིས་གནོན།། དབང་བསྡུད་
མཁའ་འགྲོ་ཡུམ་ལ་གསོལ་བ་འདེབས།། མ ཡེ་ཤེས་མཁའ་འགྲོའི་འཁོར་གྱིས་
བསྐོར།། ལས་ཀྱི་མཁའ་འགྲོ་གཞའ་ལྟར་འཁྱུག །རྫུ་འཕྲུལ་མཁའ་འགྲོ་རླུང་ལྟར་
འཚུབ།། ཤ་ཟན་མཁའ་འགྲོ་ཐོག་ལྟར་འདྲིལ། དུར་ཁྲོད་མཁའ་འགྲོ་སེར་ལྟར་
དབབ། གཟི་བརྗིད་དབང་ལྡན་མ་དང་མཁའ་འགྲོ་རྣམས། སྤྲུལ་པ་བྱེ་བས་སྟོང་
ཁམས་ཁྱབ།། གཉན་སའི་ལྷ་འདྲེ་དབང་དུ་བསྡུསམ་རུང་སྡེ་བརྒྱད་དམ་ལ་
ཐོག །གཉན་དམིགས་འདི་ལ་བྱིན་གྱིས་རློབས།། མ་སྲིང་མཁའ་འགྲོ་བརྩེ་གདུང་
ཅན།། ཁྱེད་ཀྱི་ཐུགས་རྗེ་ཆེན་པོས་བདག་ལ་གཟིགས། བདག་འཛིན་བློ་ཡིས་
ཐོང་པར་བྱིན་གྱིས་རློབས། འཁྲུལ་པ་རྩད་ནས་ཆོད་པར་བྱིན་གྱིས་རློབས།། གཉན་
དམིགས་ཐུགས་རྗེས་འདུལ་བར་བྱིན་གྱིས་རློབས།། མ་བཅོས་གཉུག་མ་རྟོགས་པར་
བྱིན་གྱིས་རློབས། བླ་མ་རིག་འཛིན་མཁའ་འགྲོ་ལ། རྒྱུན་དུ་གསོལ་བ་གདབ་པའི་ ཕཊ	བྱིན་བརླབ་ཆར་
འབེབ་གནད་དང་སྦྱར། དེ་ནས་ཐུན་མོང་དུ་བྱིན་རླབས་ཞུ་བ་ནི། ཀྱེ་མ་བླ་མ་རིན་པོ་ཆེ། རྒྱུད་ཐམས་
ཅད་ཀྱི་སྙིང་པོ་བྱང་ཆུབ་ཀྱི་སེམས་འདི། གཟུང་འཛིན་དང་བྲལ་བར་བྱིན་གྱིས་
288



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
རློབས། འབྲས་བུ་ཐམས་ཅད་ཀྱི་སྙིང་པོ། ཡང་དག་པའི་དོན་ཐིག་ལེ་ཉག་གཅིག་
རྟོགས་པར་བྱིན་གྱིས་རློབས། ལུང་ཐམས་ཅད་ཀྱི་སྙིང་པོ། གཉིས་མེད་བདེ་བ་ཆེན་
པོར་རྟོགས་པར་བྱིན་གྱིས་རློབས། མན་ངག་ཐམས་ཅད་ཀྱི་སྙིང་པོ། བོན་ཉིད་
འགྱུ་དྲན་རང་གྲོལ་གཅེར་བུར་བྱིན་གྱིས་རློབས།། དཀྱིལ་འཁོར་ཐམས་ཅད་ཀྱི་
སྙིང་པོ། མ་བྲིས་རང་རྫོགས་ཀྱི་ངོ་བོ་མཐར་ཕྱིན་པར་བྱིན་གྱིས་རློབས།། ཡོན་ཏན་
ཐམས་ཅད་ཀྱི་སྙིང་པོ། རང་བྱུང་རང་ཤར་བླང་དོར་མེད་པར་བྱིན་གྱིས་རློབས།།
དངོས་གྲུབ་ཐམས་ཅད་ཀྱི་སྙིང་པོ། རང་རིག་རྗེན་པ་རེ་དོགས་དང་བྲལ་བར་བྱིན་
གྱིས་རློབས།། ཡེ་ཤེས་ཐམས་ཅད་ཀྱི་སྙིང་པོ། ཐོག་མ་མ་སྒྲིབ་པ་ཡེ་ཤེས་སུ་རང་ལ་
རང་གསལ་བར་བྱིན་གྱིས་རློབས།། ལྟ་བ་ཐམས་ཅད་ཀྱི་སྙིང་པོ། མཐར་ཐུག་དགེ་
སྡིག་གི་དྲི་མས་མ་གོས་པར།། ཀ་དག་ཟང་ཐལ་དུ་རྟོགས་པར་བྱིན་གྱིས་རློབས།།
ཞེས་གདུང་བས་སྨྲེ་ངག་འབོད་ལ་བྱིན་བརླབས་ཞུ་བའོ། །དེ་ནས་ཞོར་འབྱུང་བཤགས་པ་དང་ཚོགས་བསགས་ལ།
དང་པོ་བཤགས་པ་ནི། ཨེ་མ་བསྐལ་པར་ལམ་ལ་འབད་ནས་རྩལ་གྱུར་ཀྱང་།། བློ་འདས་བླ་
མེད་དགོངས་པ་མ་མཐོང་བས། བློས་བརྟགས་ལྟ་བ་ཡིད་བཟུང་བསྒོམས་པ་དང༌།།
ཆེད་བྱས་སྤྱོད་པ་ཡིད་སྨོན་འབྲས་བུ་ཡིས།། ཡང་དག་དོན་ལ་གོལ་བའི་ཉེས་པ་རྣམས།།
རབ་ཏུ་གནོང་འགྱོད་ཀ དག་ཀློང་དུ་བཤགས། བཤགས་པའི་སྐབས་སུ་ཕཊ 8 གཅིག་བྱ།
བདག་གཞན་སྡིག་སྒྲིབ་དག་པར་བསམ། དེ་ནས་ཚོགས་བསགས་ལ། ཕྱིའི་མཎྜལ་ནི། ཨེ་མ་འབྱུང་ལྔའི་
སྟེང་དུ་རི་རབ་རི་བདུན་དང་།། གླིང་བཞི་གླིང་ཕྲན་ཕྱི་ནང་འདོད་ཡོན་བཅས།།
ཉི་ཟླས་བརྒྱན་པ་བྱེ་བ་ཕྲག་བརྒྱ་འདི། བདག་གིས་བློས་བླང་འབུལ་ལོ་བཞེས་སུ་
གསོལ། དེ་ནས་ནང་གི་ མཎྜལ་འབུལ་བ་ནི། ཨེ་མ་ཧོ། །ཀུན་གཞི་སྐྱེ་མེད་ཀྱི་མཎྜལ་ལ།། རོལ་
རྩལ་འགགས་མེད་ཀྱི་ཚོམ་བུ་བཀོད།། རང་རིག་རང་གྲོལ་མཆོད་སྤྲིན་འཐིབས།།
སྒོ་གསུམ་གུས་པས་འབུལ་ལོ་བཞེས།། ཕུང་པོ་ཁམས་ཀྱི་མཎྜལ་ལ།། དབང་པོ་སྒོ་
259



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལྔའི་ཚོམ་བུ་བཀོད། ཚོགས་དྲུག་སྣང་བའི་རྒྱུན་གྱིས་བརྒྱན།། སྒོ་གསུམ་གུས་པ་
འབུལ་ལོ་བཞེས། དེ་ནས་གསང་བའི་མཎྜལ་འབུལ་བ་ནི། ཀ་དག་སྤྲོས་བྲལ་གྱི་མཎྜལ་ལ། བོན་
ཅན་མཚན་མའི་ཚོམ་བུ་བཀོད།། བོན་ཉིད་ཚིག་གི་ཕྲ་ཡིས་སྤྲས།། སྒོ་གསུམ་གུས་
པས་འབུལ་ལོ་བཞེས།། མཎྜལ་སྐབས་སུ། ཕཊ	གཅིག་བྱ། ཚོགས་རྫོགས་སྒྲིབ་སྦྱངས་ལྷ་ཚོགས་མཉེས་པར་
བསམ། དེ་ནས་ཐུན་མོང་དུ་དངོས་གྲུབ་ཞུ་བ་ནི། ཨེ་མ་དཔོན་གསས་བླ་མ་རྗེ།། རྟག་ཆད་བྲལ་
བའི་ལྟ་བ་སྟོན།། ཡིད་དཔྱོད་འདས་པའི་སྒོམ་དོན་སྤྲོད། བཅོས་སྒྱུར་མེད་པའི་སྤྱོད་
པ་དང་།། རེ་དོགས་མེད་པའི་འབྲས་བུ་རྣམས། བདག་ཅག་བུ་ལ་བསྟན་དུ་གསོལ།།
ཞེས་དངོས་གྲུབ་ཞུས་ལ་དེ་རྣམས་ནི་སྔོན་འགྲོའི་རིམ་པའོ། ༧ །གཉིས་པ་དངོས་གཞི་ལ་ཚེ་འདིའི་འཁྲིབ་རྩད་གཅོད་དང་།
གཉེན་པོ་རྩད་གཅོད་གཉིས་ལས། དང་པོ་ཚེ་འདིའི་འཁྲི་བ་བཙན་ཐབས་སུ་གཅོད་པ་ནི། ཀྱེ་མ་བླ་མ་རིག་
འཛིན་མཁའ་འགྲོའི་ཚོགས། ཁྱེད་ཀྱི་མཁྱེན་དགོངས་བརྩེ་བས་བདག་ལ་གཟིགས། ཕྱི་
སྣོད་ནང་བཅུད་སྒྱུ་མའི་རང་བཞིན་ཏུ།། མི་རྟག་རྒྱུད་ལ་སྐྱེ་བར་བྱིན་གྱིས་རློབས།།
ཆགས་ཞེན་སྒྱུ་ལུས་ཟས་ནོར་ལ་སོགས་ཀུན། ཚེ་འདིའི་སྣང་བ་འདུས་བྱས་ཀུན་རྫོབ་ཏུ།།
འདི་སྣང་རྟག་ཏུ་རེ་བ་སྙིང་རེ་རྗེ། མི་རྟག་རྒྱུད་ལ་སྐྱེ་བར་བྱིན་གྱིས་རློབས།། སྐྱེ་མཐར་
འཆི་ཞིང་འདུས་པའི་མཐའ་མར་བྲལ། བསགས་མཐར་འཛད་ཅིང་བརྩིགས་པའི་
མཐའ་མར་འཇིག །བྱས་པ་མཐར་མེད་འགྲོ་བ་སྙིང་རེ་རྗེ།། མི་རྟག་རྒྱུད་ལ་སྐྱེ་བར་
བྱིན་གྱིས་རློབས།། ཚེ་འདིའི་འཁྲི་བ་མ་ཆོད་སླར་ལ་འཆིངས། ནམ་ཡང་མི་ཐར་རིགས་
དྲུག་གྲོང་ཁ་རུ།། ལུ་གུ་རྒྱུད་དུ་འཁྱམ་དགོས་སྙིང་རེ་རྗེ།། མི་རྟག་རྒྱུད་ལ་སྐྱེ་བར་
བྱིན་གྱིས་རློབས།། ལྷ་ལ་ཕམ་ལྟུང་ལྷ་མིན་འཐབ་དང་རྩོད།། བྲེལ་ཕོངས་མི་ལ་སྐྱེ་
འཆིའི་རང་བཞིན་ཏུ། མཐོ་རིས་བདེ་བར་མཐོང་བ་སྙིང་རེ་རྗེ། །མི་རྟག་རྒྱུད་ལ་
སྐྱེ་བར་བྱིན་གྱིས་རློབས། བྱོལ་སོང་གླེན་ལྐུགས་ཡི་དྭགས་བཀྲེས་ཤིང་སྐོམ། དམྱལ་
བ་ཚ་གྲང་བཙོ་བསྲེགས་རང་བཞིན་དུ། ངན་འགྲོའི་སྡུག་བསྔལ་བཟོད་བཀའ་སྙིང་
290



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
རེ་རྗེ། མི་རྟག་རྒྱུད་ལ་སྐྱེ་བར་བྱིན་གྱིས་རློབས།། སྡུག་བསྔལ་འདི་ལ་སྐྱོ་ཤས་མི་སྐྱེ་
ཞིང་།། ད་རུང་འཁོར་བའི་ཞེན་པ་མ་ཆོད་པས།། གཏན་གྱི་འདུན་མ་ཤོར་བ་སྙིང་རེ་
རྗེ། མི་རྟག་རྒྱུད་ལ་སྐྱེ་བར་བྱིན་གྱིས་རློབས།། དགྲ་ལ་སྡང་སེམས་གཉེན་ལ་ཆགས་
ཤིང་བྱམས།། རང་ཉིད་འཆི་དུས་ཟླ་མེད་གཅིག་པུར་འགྲོ།། དགྲ་གཉེན་ཆགས་སྡང་
བྱེད་པར་སྙིང་རེ་རྗེ།། མི་རྟག་རྒྱུད་ལ་སྐྱེ་བར་བྱིན་གྱིས་རློབས།། ཟས་ནོར་ལོངས་
སྤྱོད་རིན་ཆེན་གཏེར་སྤུངས་ཀྱང་།། འཆི་དུས་ཁབ་སྐུད་ཙམ་ཡང་འཁྱེར་དུ་མེད།།
ལོངས་སྤྱོད་སྡིག་ནོར་བསགས་པ་སྙིང་རེ་རྗེ། མི་རྟག་རྒྱུད་ལ་སྐྱེ་བར་བྱིན་གྱིས་
རློབས། གྲོས་དང་འདུན་མ་མཁས་ཤིང་ཁེ་གྲགས་ཀྱང་།། འཆི་དུས་སུས་ཀྱང་མི་
ཕན་བར་དོར་འཁྱམས།། སྟོབས་དང་སྙན་གྲགས་སྒྲུབ་པ་སྙིང་རེ་རྗེ། མི་རྟག་རྒྱུད་
ལ་སྐྱེ་བར་བྱིན་གྱིས་རློབས།། ལུས་ལ་ཆགས་ཤིང་ཞེན་ནས་གཅེས་པར་བཟུང་།། ཤི་
དུས་ས་ལ་སྦས་ན་འབུ་སྦྲང་འགྱུར། བདའ་དགུའི་འཚོ་བ་འདྲེན་པར་སྙིང་རེ་རྗེ།།
མི་རྟགས་རྒྱུད་ལ་སྐྱེ་བར་བྱིན་གྱིས་རློབས།། དེ་བཞིན་མེ་ལ་བསྲེགས་ན་ཐལ་བར་
འགྱུར།། ཆུ་ལ་སྐྱུར་ན་ཉ་དང་སྲམ་གྱི་ཟས།། སྡུག་དགུའི་རྒྱུན་གྱིས་སྤུས་པར་སྙིང་
རེ་རྗེ། མི་རྟག་རྒྱུད་ལ་སྐྱེ་བར་བྱིན་གྱིས་རློབས། ལུས་འདི་རི་ལ་སྐྱལ་ན་སྐྲ་སྤར་
གང།། ཤ་ཁྲག་བྱ་ཁྱིས་གཏོར་བ་སྙིང་རེ་རྗེ། མི་རྟག་རྒྱུད་ལ་སྐྱེ་བར་བྱིན་གྱིས་རློབས།།
འཁོར་བར་འཁྱམས་པའི་གཞི་མ་ལུས་ངན་ཁྱོད།། དེ་སྔར་གཅེས་སྤྲས་བད་
འཛིན་བྱས་པས་ལེན། ཕུང་རྒན་དམ་དུ་འཛིན་པ་སྙིང་རེ་རྗེ།། མི་རྟག་རྒྱུད་ལ་སྐྱེ་
བར་བྱིན་གྱིས་ རློབས།། ད་ནི་ལུས་འདིར་ཆགས་ཞེན་མེད་པ་རུ།། ཆགས་མེད་བློ་
ཡིས་ཐོང་པར་བྱིན་གྱིས་རློབས།། ཞེན་མེད་སྒྱུ་མ་རྟོགས་པར་བྱིན་གྱིས་རློབས།།
མི་རྟག་རྒྱུད་ལ་འཆར་བར་བྱིན་གྱིས་རློབས།། འདི་སྣང་སྒྱུ་དང་གསོབ་དང་ཡ་མ་
བརླ།། ཐམས་ཅད་སྟོང་ཉིད་སྒྱུ་མའི་ངང་དུ། ཞེན་ཆགས་འཁྲི་བ་བཅད་པའི་དུས། ཐམས་ཅད་
བདག་
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྒྱུ་མར་རྟོགས་པའི་ ཕཊ༔ བདག་མེད་རྟོགས་པའི་གནད་དང་སྦྱར། གཉིས་པ་གཉེན་པོ་རྩད་གཅོད་ཀྱིས་སྡུག་བསྔལ་
བདེ་བར་གཅོད་པ་ལ་གསུམ་སྟེ། རྣམ་རྟོག་ཐམས་ཅད་མི་རྟོག་པར་རྩད་གཅོད་པ། མི་རྟོག་པ་རྟོགས་པར་རྩད་གཅོད་
པ། རྟོག་མི་རྟོག་གཉིས་མེད་བོན་སྐུ་རུ་རྩད་གཅོད་པ་གསུམ་ལས། དང་པོར་རྣམ་རྟོག་ཐམས་ཅད་མི་རྟོག་པར་རྩད་
གཅོད་པ་ནི། འདི་ཉིད་ཀྱི་ཤོག་དྲིལ་ལྟར་ཉམས་སུ་ལེན་པར་བྱའོ། །གཉིས་པ་མི་རྟོག་པ་རྟོགས་པར་རྩད་གཅོད་
ལྔ་སྟེ་སྙིང་རྗེ་ཚད་མེད་ཀྱིས་མགྲོན་རྣམས་གནས་ནས་དྲངས་བ་དང་། བྱམས་པ་ཚད་མེད་ཀྱིས་མར་ཤེས་པ་དང་
དགའ་བ་ཚད་མེད་ཀྱིས་དྲིན་དྲན་པ་དང་། བཏངསྙོམས་ཚད་མེད་ཀྱིས་དྲིན་གཟོ་བ་དང་། ཞོར་འབྱུང་དམིགས་པ་
དང་རྟགས་ཚད་བསྟན་པའོ། །དང་པོར་སྙིང་རྗེ་ཚད་མེད་ཀྱིས་མགྲོན་རྣམས། གནས་ནས་དྲངས་པ་ནི། སྡང་བའི་
དགྲ་དགེ་སྦྱོར་གྱི་གྲོགས་སུ་ཤེས་པའི་ངོས་ནས། ཉོན་མོངས་སློང་བྱེད་སྡང་དགྲ་དང་།། ཁམས་
གསུམ་འཁོར་བའི་སེམས་ཅན་རྣམས། སྙིང་རྗེའི་མཁའ་འགྲོའི་སྤྱན་སྔ་རུ།། བྱམས་
སེམས་གདུང་བའི་འོད་ལམ་ལ།། དགའ་བའི་སེམས་ཀྱིས་ད་ཚུར་གཤེགསབཏང་
སྙོམས་སྦྱིན་པ་ངས་འགྱེད་དོ། །ཛ་ཧཱུྃ ཉི་ཤུ་རྩ་གཅིག་འདྲེན་པས་མགྲོན་ཐམས་ཅད་མདུན་དུ་འདུས་
པར་བསམ། གཉིས་པ་བྱམས་པ་ཚད་མེད་ཀྱིས་མར་ཤེས་པ་ནི།། སེམས་མ་རྟོགས་འཁྲུལ་པའི་ལས་
དབང་གིས།། སྔོན་ཚེ་རབས་ཐོག་མ་མེད་པ་ནས། ཁམས་གསུམ་གྱི་གནས་སུ་འཁོར་
འཁོར་ནས།། རིགས་དྲུག་ཏུ་སྐྱེ་བ་བླངས་བླངས་ནས།། སྟོབས་དེ་ཡིས་ད་ལྟའི་སྡང་
དགྲ་ཁྱེད།། ཚེ་རབས་ནས་བདག་དང་ཕ་མར་འབྲེལ།། དུས་ད་ལྟར་བླ་མའི་དྲིན་
གྱིས་ཤེས།། ད་ཉོན་མོངས་སློང་བྱེད་སྡང་དགྲ་དང་། མ་ཁམས་གསུམ་འཁོར་བའི་
སེམས་ཅན་རྣམས།། དྲིན་ཨ་མ་གཅིག་ཏུ་ཤེས་ནས་སུ།། དོན་མཉམ་ཉིད་གཅིག་ཏུ་
གྲོལ་བར་ཤོག །སྡུག་བསྔལ་གདུང་བའི་སེམས་ཅན་ལ། བྱམས་དང་སྙིང་རྗེ་སྒོམ་པའི། ཕཊ མ་ལྟར་ཤེས་
པའི་གནད་དང་སྦྱར། གསུམ་པ་དགའ་བ་ཚད་མེད་ཀྱིས་དྲིན་དྲན་པ་ལ། ཞེ་སྡང་གི་སྐབས་སུ། རྒྱུད་ཞེ་སྡང་
སློང་བྱེད་སྡང་དགྲ་ཁྱེད།། ཚོགས་བསོད་ནམས་སྟེར་བའི་སློབ་དཔོན་མཆོག །བདག་
བྱམས་པ་སྒོམ་ལ་བཀའ་དྲིན་ཆེ།། སྔར་གནོད་སེམས་བྱས་པ་མཐོལ་ལོ་བཤགས།།
292



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
ཕཊ༔ ཅེས་དང་གཏི་མུག་གི་སྐབས་སུ། རྒྱུད་གཏི་མུག་སློང་བྱེད་སྡང་དག་ཁྱེད། ཚོགས་
བསོད་ནམས་སྟེར་བའི་སློབ་དཔོན་མཆོག །བདག་ཡེ་ཤེས་སྒོམ་ལ་བཀའ་དྲིན་
ཆེ།། སྔར་མ་རིག་དབང་གྱུར་མཐོལ་ལོ་བཤགས། ཕཊ ང་རྒྱལ་གྱི་སྐབས་སུ། རྒྱུད་ང་
རྒྱལ་སློང་བྱེད་སྡང་དགྲ་ཁྱེད།། ཚོགས་བསོད་ནམས་སྟེར་བའི་སློབ་དཔོན་མཆོག །
བདག་ཞི་བ་སྒོམ་ལ་བཀའ་དྲིན་ཆེ། སྔར་ཁེངས་སེམས་བྱས་པ་མཐོལ་ལོ་བཤགས།
ཕཊ འདོད་ཆགས་ཀྱི་སྐབས་སུ། རྒྱུད་འདོད་ཆགས་སློང་བྱེད་སྡང་དགྲ་ཁྱེད།། ཚོགས་
བསོད་ནམས་སྟེར་བའི་སློབ་དཔོན་མཆོག །བདག་སྦྱིན་པ་སྒོམ་ལ་བཀའ་དྲིན་ཆེ།
སྔར་ཆགས་སེམས་བྱས་པ་མཐོལ་ལོ་བཤགས། ཕཊ །ཕྲག་དོག་གི་སྐབས་སུ། རྒྱུད་ཕྲག་
དོག་སློང་བྱེད་སྡང་དགྲ་ཁྱེད།། ཚོགས་བསོད་ནམས་སྟེར་བའི་སློབ་དཔོན་མཆོག །
བདག་ཡངས་པ་སྒོམ་ལ་བཀའ་དྲིན་ཆེ། སྔར་དོག་སེམས་བྱས་པ་མཐོལ་ལོ་བཤགས།
དུག་ལྔའི་མེ་དཔུང་འབར་ཙམ་ན། རྣམ་རྟོག་ཟིལ་གྱིས་གནོན་པའི་ཕཊ མ་བཅོས་གཉུག་མའི་གནད་དང་སྦྱར།
མར་མ་ཤེས་དགྲར་བཟུང་འཁྲུལ་པའི་བློ། རང་མ་དག་གཉེན་ཀྱང་དགྲ་རུ་འགྱུར།
གཞི་བདེ་གཤེགས་སྙིང་པོས་འགྲོ་ལ་ཁྱབ།། ཀུན་ལྷ་དང་ལྷ་མོའི་རང་བཞིན་ལ།
དེར་ལྟ་བ་ལོག་ན་དམྱལ་བར་འགྲོ། དྲིན་ཨ་མ་དགྲར་འཛིན་འཁྲུལ་ཁམས་ཆེ།
ཁྱེད་ཁོ་ན་ང་ཡི་བླ་མ་རུ།། ལམ་དཀའ་ཐུབ་སློབ་པའི་བཀའ་དྲིན་ཅན། དྲིན་འཁོར་
མེད་ལན་ལ་ལུས་འདི་འབུལ། ཕཊ༔ ཅེས་དྲིན་དུ་ཤེས་པར་བྱའོ། །བཞི་པ་བཏང་སྙོམས་ཚད་མེད་ཀྱིས་
དྲིན་གཟོ་བ་ནི། ཕཊ	ཀྱིས་རིག་པ་ཡུམ་དུ་སྤར་ཏེ་བམ་བསྒྲལ་བ་ནི། རང་སེམས་དེ་མ་ཅིག་བསྐལ་
པ་བཟང་མོ། །སྐུ་མདོག་དཀར་མོ་ཞལ་གཅིག་ཕྱག་གཉིས་རུས་རྒྱན་ཅན།། ཕྱག་
གཉིས་གྲི་གུག་ཐོད་ཁྲག་ཅན་གཅིག་ཏུ་ལམ་གྱིས་གྱུར།། སྤྱི་བོ་ནས་ཅུར་གྱིས་ཐོན།
གཡས་ཀྱི་གྲི་གུག་གིས།། བདག་རང་གི་ཐོད་པ་རྦད་ཀྱིས་བཅད། དེའི་ནང་དུ་རང་
གི་རོ་དུམ་བུར་གཏུབས་ནས་བཅུག ཨ་ཨཱ་ཧཱུྃ༔ གསུམ་གྱི་བྱིན་གྱིས་བརླབས་ལ། འདོད་
293



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡོན་གྱི་བདུད་རྩི་དཀར་པོ། ཡེ་ཤེས་ལྔའི་འོད་ཟེར་འཕྲོ་བར་གྱུར་ནས། སྣང་བའི་
ཞིང་ཀུན་ཁེངས་པར་གྱུར་པར་བསམ་ལ། དེ་ནས། ཐམས་ཅད་ཡི་དམ་གྱི་ལྷར་བསམ་
ལ། འདོད་ཡོན་བདུད་རྩིས་མཉེས་པར་བསམ་ལ། ཕཊ 8 ལན་དུ་མར་བྱ་ཞིང་དེ་ནས་དྲིན་དུ་གཟོ་
བ་ནི་འདི་ཉིད་ཀྱི་ཤོག་དྲིལ་ལས། ཟས་འབྲེལ་གདགས་ཞེས་གསུངས་པས་འདི་སྐད་དོ། བདག་སྟོང་ཉིད་སྙིང་
རྗེ་རོལ་པ་ཡི།། ཐུགས་རྗེའི་རྩལ་ལས་ཌཱཀྐི་ལྔས།། གྲི་ཐོད་འཛིན་ཞིང་ཁ་ཊཾ་བརྟེན།
ཕུང་པོ་ལྔ་དང་དོན་སྣོད་ལྔ། ཤ་ཁྲག་དྲོད་དབུགས་ཡོངས་སྦྱངས་ཤིང་། དུག་ལྔའི་ངོ་
བོ་རྣམ་གྲོལ་བས། ཡེ་ཤེས་ལྔ་ཡི་བདུད་རྩིར་གྱུར།། ཀུན་ནས་དབང་པོ་ཚིམས་གྱུར་
ཅིག ཕཊ	བསྐལ་པ་བཟང་མོ་གངས་རིའི་མདངས།། བྱམས་པ་ཆེན་པོའི་བདུད་
རྩི་འགྱེད། ཞེ་སྡང་ཉོན་མོངས་མཚན་མ་ཀུན། སྟོང་ཉིད་ངང་དུ་གྲོལ་གྱུར་ཅིག །
ཕཊ༔ སྙིང་རྗེའི་རྒོད་ལྕམ་དཀར་མདངས་མས། ཡེ་ཤེས་ཆེན་པོའི་བདུད་རྩིའགྱེད།
གཏི་མུག་ཉོན་མོངས་མཚན་མ་ཀུན།། མེ་ལོང་ཡེ་ཤེས་གསལ་གྱུར་ཅིག ཕཊ
བྱམས་པའི་རྒོད་ལྕམ་ལྗང་མདངས་མས། ཞི་བ་ཆེན་པོའི་བདུད་རྩི་འགྱེད།། ང་རྒྱལ་
ཉོན་མོངས་མཚན་མ་ཀུན།། མཉམ་པ་ཉིད་དུ་གྲོལ་གྱུར་ཅིག ཕཊ དགའ་བའི་
རྒོད་ལྕམ་དམར་མདངས་མས།། སྦྱིན་པ་ཆེན་པོའི་བདུད་རྩི་འགྱེད། འདོད་ཆགས་
ཉོན་མོངས་མཚན་མ་ཀུན།། སོ་སོར་ཡེ་ཤེས་རྟོགས་གྱུར་ཅིག ཕཊ བཏང་སྙོམས་
རྒོད་ལྕམ་སྔོ་མདངས་མས།། ཡངས་པ་ཆེན་པོའི་བདུད་རྩི་འགྱེད།། ཕྲག་དོག་ཉོན་
མོངས་མཚན་མ་ཀུན།། ནན་ཏན་ཡེ་ཤེས་གྲུབ་གྱུར་ཅིག ཕཊ མ་མོ་ཉེར་བརྒྱད་
སྒོ་མ་བཞི། ལས་པ་བཅུ་དྲུག་གཟེར་མ་དང་། ལས་བྱེད་མ་མོ་སྲོག་གཅོད་མ། དཀྱིལ་
འཁོར་མུ་རན་སྐྱོངས་པའི་ཚོགས།། ཁྱེད་ཚོགས་སྡུད་ཡིན་པས་ཚོགས་ལྷག་སྡུད།།
ལྷག་སྡུད་ཡིན་པས་ལྷག་མ་རོལ། བྲན་མོ་ཡིན་པས་བྲན་ཟས་ལོངས། བམ་བདུད་
རྩི་ཚོགས་ཀྱི་ལྷག་མ་བཞེས། རྣལ་འབྱོར་ཉམས་ཀྱི་བར་ཆད་སེལ། མཐུན་རྐྱེན་དགེ་
294



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
བའི་སྡོང་གྲོགས་མཛོད། ཕཊ དེ་ལྟར་མ་ལུས་ཐམས་ཅད་ཀུན།། ཟག་མེད་བདུད་
རྩིས་མཚོན་བྱས་ཏེ།། བདག་མེད་ཤེས་རབ་དོན་རྟོགས་ནས།། དམིགས་མེད་ཀ་
དག་ཀློང་དུ། བདག་གཞན་གཉིས་མེད་མཉམ་པའི་ཕཊ	འགྱུར་མེད་བོན་སྐུའི་གནད་དང་སྦྱར། ལྔ་པ་
ཞོར་འབྱུང་དམིགས་པ་དང་རྟགས་ཚད་ལ། དང་པོ་སྤྱིར་དམིགས་པ་ནི། རང་ཉིད་ཚེ་དབང་དམར་
སྨུག་སྒོམ།། ཐུགས་ཁར་ཉི་གདན་ཧཱུྃ་སྨུག་ནག །ཧཱུྃ་ལས་ཧཱུྃ་ཕྲ་མོ་བསམ་གྱིས་མི་
ཁྱབ་པར་འཕྲོས།། ཧཱུྃ་རྣམས་ཤུགས་དང་བཅས་ནས་འཁྲབ། ཧཱུྃ་ལས་བསྐལ་པའི་
མེ་དཔུང་འབར།། ཉོན་མོངས་སློང་བྱེད་སྡང་དགྲ་ཀུན།། གཞོབ་ཐུལ་ཐུལ་བསྲེགས་
པར་བསམ། ངག་ཏུ་ཡིད་ཀྱིས་ཕྱོགས་བགྲངས། རླུང་དང་འཁྲུལ་འཁོར་གཞུང་ལྟར་བྱ། རྗེས་སུ་ཧ་དངཕཊ	ཀྱིས་མི་
དམིགས་ངངལབཞག །འདི་ནི་ནད་གདོན་རྣམ་རྟོག་ལྷ་འདྲེ་ཀུན་ལབསྔགས་པ་ཤོག་དྲིལ་ལས་གསུངས་སོ། །བྱེ་བྲག་ཏུཤོག་
དྲིལ་བཞི་པ་ཞེ་སྡང་རང་གྲོལ་ལྟར། དུག་ལྔ་ལམ་དུ་སློང་བའི་ཐབས་ལ། དང་པོ་ཞེ་སྡང་ལ། སྐད་ཅིག་བདག་
ཉིད་ཚེ་དབང་བསྐྱེད། ཐུགས་ཀར་ཡི་གེ་ཧཱུྃ་ནག་སྒོམ། དེ་ལས་འོད་ཟེར་ལྕགས་
ཀྱུའི་ཚུལ། སྤྲོས་ནས་སྡང་བའི་དགྲ་བོ་ཡི།། སྙིང་ལ་བཏབ་ནས་མདུན་དུ་བཀུག །
འདར་འཕར་བཅིངས་ནས་སྡུག་བསྔལ་བསམ། ངག་ཏུ ཧཱུྃ་ཧཱུྃ༔ བརྗོད་པ་ཡིས། རང་
ལུས་བ་སྤུ་ཐམས་ཅད་ནས། མཚོན་ཐོགས་ཁྲོ་བོ་མང་པོ་སྤྲོས།། དགྲ་བོའི་དོན་སྙིང་
ལུས་ལ་བཏག། དུམ་བུ་ཕྱེ་མར་ཉལ་ཐག་བཅད། ཁྲོ་བོ་ཐམས་ཅད་བདག་ལ་འདུས།
སྤྲོས་བྲལ་ངང་ལ་སང་ངེ་བཞག །བདག་གི་སྤྱན་གཡས་ཉི་ཟེར་གྱིས།། དགྲ་ལུས་
ཐལ་བ་བུན་གྱིས་བསྲེགས། །བདག་གི་སྤྱན་གཡོན་ཟླ་བ་ལས། བདུད་རྩིའི་ཆུ་རྒྱུན་
དཀར་པོ་བྱུང་། དགྲ་བོའི་རྣམ་ཤེས་ཡིད་ལུས་ཀྱི།། སྡིག་སྒྲིབ་ཐམས་ཅད་ནག་ནུར་
བཀྲུས།། དཀར་གསལ་ཤེལ་སྒོང་ལྟ་བུ་ལ།། གཙོ་མཆོག་ཞལ་གཅིག་ཕྱག་གཉིས་
པ། མཐིང་ཁ་འོད་ཟེར་འཕྲོ་བར་སྒོམ། དེ་ལས་འོད་ཟེར་མང་པོར་འཕྲོས། སེམས་
ཅན་དོན་ཀུན་བྱེད་པར་བསམ། ཕཊ ་ཀྱིས་མི་དམིགས་ངང་ལ་བཞག དེ་ནས་གཏི་མུག་ལ། གཙོ་
9



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཆོག་ཞལ་གཅིག༔ མཐིང་ཁ། ཞེས་པའི་འཚབས་སུ། ཁྲོ་གསས་ཞལ་གཅིག་ཕྱག་གཉིས་
པ། དམར་སེར་འོད་ཟེར་འཕྲོ་བར་སྒོམ། དེ་ལས་འོད་ཟེར་ ལ་སོགས་གོང་ལྟར་ལ།
དེ་བཞིན་ང་རྒྱལ་ལ། རྔམ་གསས་ཞག་གཅིག་ཕྱག་གཉིས་པ། མཐིང་ནག་འོད་ཟེར་འཕྲོ་
བར་སྒོམ། འདོད་ཆགས་ལ། དབལ་གསས་ཞལ་གཅིག་ཕྱག་གཉིས་པ། དམར་ནག་
འོད་ཟེར་འཕྲོ་བར་སྒོམ། ཕྲག་དོག་ལ། གཏུམ་གསས་ཞལ་གཅིག་ཕྱག་གཉིས་པ།
སྨུག་ནག་འོད་ཟེར་འཕྲོ་བར་སྒོམ། ཞེས་སོགས་ཁར་བསྒྱུར་ཤེས་པར་བྱ། ཁམས་གསུམ་འཁོར་བའི་
སེམས་ཅན་ལ། སྙིང་རྗེ་ཆེར་སྐྱེད་མཆི་མ་ཕྱུང་། ཕ་མར་མ་གྱུར་གཅིག་ཀྱང་མེད། དགྲ་ཞེས་བྱ་བ་ག་ལ་ཡོད། སྙོམས་
པར་བསམ་ཞིང་སྟོང་ཉིད་བཞག །དེ་ཡིས་སྙིང་རྗེའི་ཤུགས་ཤར་ནས། ཕྱི་རུ་བསྟན་པའི་དགྲ་སྒྲོལ་ཞིང་། ནང་དུ་དུག་
ལྔ་རང་སར་གྲོལ། བར་དུ་ཉམས་ལེན་བརྟན་པར་ཚུགས། དུག་ལྔ་ཐར་ལམ་ཆེན་པོར་གྲོལ། ངོ་མཚར་ནུས་ཚད་ལྡན་
པར་འགྱུར། ས་མ་ཡ། རྒྱ་རྒྱ་རྒྱ༔ དེ་ནས་རྟགས་ཚད་བསྟན་པ་ལ། མཁའ་འགྲོ་གསང་བའི་གཅོད་གདམས་ལས།
སེམས་ཀྱི་ཉོན་མོངས་སློང་ཚད་ནི། དུག་ལྔ་ཆ་རིགས་སྐྱེས་པ་དང་། དྲན་པ་མང་པོར་འཕྲོ་བ་དང་། རྣམ་རྟོག་ཚིག་པ་
ཟ་བ་དང་། དགེ་བའི་ལས་ལ་མི་མོས་ཤིང་། ཕྱིན་ཅི་ལོག་ལ་དད་པ་དང་། ཆགས་སེམས་ཡིད་ལ་མི་འབྲལ་ཞིང་། ཁ་
ཅིག་ས་ལ་བསྡོད་མི་ཚུག །ཚིག་པ་ཟ་ཞིང་འཁྲོ་སྙིང་འདོད། སྡུག་སྤྲོ་ཐུང་ཞིང་མཚན་ཉིད་ངན། བློ་ནོར་བསམ་དང་
སྒོམ་མི་འདོད། དེ་དག་རྣམ་རྟོག་བསླང་བའི་ཚད། ཉོན་མོངས་དག་གི་ཆོད་ཚད་ནི། ཡིད་ཀ་བདེ་ཞིང་དང་སྤྲོ་དང་།
དད་པ་ཆེ་ཞིང་ཏིང་འཛིན་གསལ། རྣམ་རྟོག་བདེར་ཞི་ཤེས་པ་གསལ། སྡུག་བསྔལ་ཞི་ཞིང་ངེས་ཤེས་སྐྱེ། རྣམ་རྟོག་
དག་གི་ཆོད་ཚད་ཡིན། སེམས་ཀྱི་ཉོན་མོངས་ཚར་ཚད་ནི། སྲོག་སྙིང་འབུལ་དང་དམ་བཅའ་དང་། དགོངས་པ་
གདེང་ལྡན་ཉམས་ང་མེད། དགྲ་གཉེན་ཉེ་རིང་མི་རྩི་བར། མཉམ་པའི་ངང་ལ་གནས་པ་དང་། རྣམ་པར་རྟོག་པ་མི་
སྐྱེ་ཞིང་། སྟོང་གསལ་དགོངས་པས་རྩིས་ཟིན་དང་། དགྲ་ཡང་རང་གི་སེམས་སུ་ཤེས། ན་ཚ་བོན་ཉིད་ངང་དུ་ཞི།
སྙེམས་རྟོག་ཁུ་འཕྲིག་མི་འགྱུ་བ། རིག་པ་ངར་ལྡན་ས་ལེ་བ། བདེ་གསལ་ངང་དུ་ཧྲིག་གེ་བ། མཉམ་པའི་ངང་དུ་ཁད་
དེ་བ། མཚན་བཅས་དམིགས་པ་མི་ཟིན་པ། མཚན་མེད་ངང་དུ་མཉམ་གནས་ན། གསང་བ་དག་གི་ཚར་ཚད་ཡིན།
ཞེས་སོ། །གསུམ་པ་རྟོག་མི་རྟོག་གཉིས་མེད་བོན་སྐུ་རུ་རྩད་གཅོད་པ་ནི། ཤོག་དྲིལ་ལྟར་ཉམས་སུ་ལེན་པ་བྱའོ། །
296



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
གསུམ་པ་རྗེས་བྱ་རིང་དོན་དུ་སྨོན་ལམ། གཞན་དོན་བསྔོ་བ། གཉིས་མེད་བོན་ཉིད་ཀྱི་རོལ་པའི་རྩིས་ཟིན་པ་གསུམ་
ནི་འོག་ཏུ་འབྱུང་བར་ལྟར་བྱའོ། །དེས་ནི་སྡང་བའི་དགྲའི་སྣང་བ་གཅོད་དེ། དུག་ལྔ་ལམ་དུ་བསླངས་བས། ཉོན་
མོངས་ཡེ་ཤེས་སུ་འཆར་བའི་དགོས་པ་ཡོད་དོ །དེ་ལྟར་མ་ཆོད་པར་དུ་བྱ་ཞིང་གོང་ལྟར་ཡང་ཡང་སྦྱང་ངོ་། །ས་མ་ཡ༔
རྒྱ་རྒྱ་རྒྱུ ༧ གཉིས་པ་གནོད་བྱེད་འདྲེའི་སྣང་བ་གཅོད་པ་ལ་གསུམ་སྟེ། སྔོན་འགྲོ། དངོས་གཞི རྗེས་བྱའོ། །དེ་ལ་དང་
པོ་སྔོན་འགྲོའི་རིམ་པ། ཀྱེ་ཧོ་ཕྱི་ནང་བོན་རྣམས་སྟོང་པ་ཉིད་ཀྱི་ངང་། མདུན་གྱི་ནམ་
མཁའ༔ ནས་སྐྱབས་འགྲོ། སེམས་བསྐྱེད། གསོལ་འདེབས། བཤགས་པ། ཚོགས་བསགས། དངོས་གྲུབ་ཞུ་བ་
ཡན་ཆད་གོང་ལྟར་རོ། །གཉིས་པ་དངོས་གཞི་ལ་ཚེ་འདིའི་འཁྲི་བ་གཅོད་པ། ཀྱེ་མ་བླ་མ་རིག་འཛིན༔ ནས་
ཚང་པར་བརྗོད་དོ། །གཉིས་པ་གཉེན་པོ་རྩད་གཅོད་ཀྱིས་སྡུག་བསྔལ་བདེ་བར་གཅོད་པ་གསུམ་གྱིས་རྣམ་རྟོག་ཐམས་
ཅད་མི་རྟོག་པ་རྩད་གཅོད་པ་ནི་ཤོག་དྲིལ་ལྟར་རོ། །གཉིས་པ་མི་རྟོག་པ་རྟོགས་པར་རྩད་གཅོད་ལ་གཉིས་ཏེ། དང་
པོར་གང་གཉན་པའི་ས་བཙལ། དངོས་གཞི་སྡུག་བསྔལ་རྩད་གཅོད་པའོ། །དང་པོ་ནི། ཤོག་དྲིལ་ལས། རྒྱལ་ཁང་ངམ།
ཤིང་སྡོང་ངམ། མཚོ་འམ། ཆུ་མིག་གམ། རྒྱ་མཚོ་འམ། གྲོང་སྟོང་ངམ། ཕུག་པའམ། ཁང་སྟོང་ངམ། གང་འཇིགས་
སར་ཕྱིན། ཞེས་གསུངས་ལ། མཁའ་འགྲོ་གསང་བའི་གཅོད་གདམས་ལས། རི་ཟླུམ་དཀྱིལ་དང་གངས་རིའི་དྲུང་། སེང་
གེ་འདྲ་ཡི་གཡུ་རལ་དང་། གླང་ཆེན་གཙུག་དང་སྣ་ལ་སྡོད། བྱ་ཁྱུང་འདྲ་ཡི་སྤྱི་གཙུག་དང་། རྟ་འདྲར་མགོ་དང་བང་
སྣ་དང་། འབྲོང་འདྲ་ཡི་རུ་བར་རྔ་དཔུང་དང་
། ཤ་བ་འདྲའི་རུ་བར་སྡོད། རྒྱལ་པོ་གདན་ལ་བཞུགས་འདྲའི་མགོ།
བཙུན་མོ་བུ་བང་སྟེང་དུ་སྡོད། དུག་སྦྲུལ་མཐུར་གྱུར་འདྲ་བའི་སྣ། གྱེན་དུ་གྱུ་འདྲའི་རྫ་དཔུང་སྡོད། ཉ་འདྲའི་གཤོག་
དང་མིག་གི་སྟེང་། མདུང་མོ་འདྲ་ཡི་བ་དན་དང་། ཞགས་པ་སྐྱིལ་འདྲའི་དཀྱིལ་དུ་སྡོད། ཅེས་སོ། །གཞན་ཡང་གཅོད་
བསྐོར་ལས། མཎྜལ་འདྲའི་དཀྱིལ། བྲག་དཀར་པོའི་དྲུང་། དམར་པོའི་ཟུར། ནག་པོའི་ཐོག ཆུ་མིག་གཅིག་པའི་
མགོ། གཉིས་པའི་བར། གསུམ་པའི་མདོར། མང་པོའི་དཀྱིལ། འཐབ་འཛིངས་འདྲ་བའི་བར། སྙབ་པ་འདྲའི་ལག་
སོར། རྒྱུག་པ་འདྲའི་འདོམས། ཤིང་གཅིག་གི་དྲུང་། ཕ་ཝང་གི་རྩར། ལྷ་ཁང་ཁང་རལ་གྱི་སྒོ། བྲག་ཕུག་གད་ཕུག་
གི་སྒོ་དང་ནང་། དུར་ཁྲོད་ཀྱི་དཀྱིལ། རྩང་པོའི་ཁུག མཚོའི་འགྲམ་དང་མཚོ་ག ཕག་འདྲའི་ཟེ་ག རྨ་བྱའི་མདངས་
འཇམ་གྱི་རྩུབ། རྩུབ་ཀྱི་འཇམ། ཀོང་གི་འབུར། འབུར་གྱི་ཀོང་། རི་གསུམ་གྱི་རྩེ་མོ། །ལུང་གསུམ་གྱི་མདོར། གསས་
97



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
8
མཁར་གཅིག་པའི་རྩར། གཉིས་པའི་བར། གསུམ་པའི་མདོར། མང་པོའི་དཀྱིལ། རི་ཆེན་རྒྱུག་པའི་སྣ། ཐང་ཆེན་ཟད་
པའི་མཐར། མདོར་ན་གང་དུ་ཕྱིན་སར་དེར། གོས་ཕུད་སྒྲེང་བུར་བུད་ལ་དྲི་ཆུ་ལུས་ལ་བྱུག །འཆོང་འཁྲབ་བྱ་ལ་ཁོའི་
ཞེ་སྡང་བསྐྱེད་པའི་ཕཊ 8 ཀྱིས་བཏབ། ངས་ཁོའི་གནས་མལ་དུ་ཕྱིན་པའི་རྟགས། རབ་དགའ་ཡལ་ཤེས་པ་ཧུར་བ།
གསོལ་བ་དྲག་པོར་བཏབ་པ་འབྱུང་། འབྲིང་ཡང་། སྐྱི་འཇིགས། སྐྲགས་བསྔངས། བ་སྤུ་གཡོ། ཐ་མར་བསྔང་ཤུགས་
ལུས་འདར། བྱེད་པ་སོགས་འབྱུང་ངོ་། །གར་བྱུང་བའི་ས་རུ་བསྡད་བར་བྱའོ། །དེ་ནས་གཉན་སའི་བླར་བཟུང་
དམིགས་པ་ནི། འདི་རུ་འགྲོ་བསམ་ནུབ་མོ་ནས། གཞན་ལ་སྒྲ་ཚིག་མི་སྦྲན་པ། རང་རིག་ཐུགས་རྗེ་ཀུན་
སྒྲོལ་མ།། རྒྱན་དང་ཆ་ལུགས་གཞུང་ལྟར་བསྒོམས།། སྤྲུལ་པའི་མཁའ་འགྲོ་བྱ་ཁྱུང་
དབུ།། གྲངས་མེད་འཕྲོས་ནས་སོང་བ་ཡིས།། ཁོ་ཡི་ཕོ་བྲང་གནས་མལ་དུ།། ཐགས་
ཀྱིས་ཕྱིན་ཏེ་སྒར་གྱིས་བསྐོར།། ཁོ་ལ་འབྲོས་དབང་མེད་པ་རུ།། གནས་མལ་བཅས་
ནས་འདུག་པར་བསམ། སྟོང་གསུམ་གཞན་མ་ས་བྲག་ཀུན།། བདག་འདྲ་མཁའ་
འགྲོས་གང་བ་ཡིས། འབྲོས་ས་མེད་པར་བསྐོར་བར་བསམ། ཁོ་ཡང་བོན་ཞུ་དབང་
ཞུ་ལ། མི་འགྲོ་ཅོག་གེ་འདུག་པར་བསམ། བདུན་ནམ་ཉི་ཤུ་རྩ་གཅིག་བསྒོམ། ལྟ་བས་ཟིལ་མནན་
སྟོང་གསུམ་དབང་དུ་བསྡུད། རིག་པར་ངར་སྐྱེད་ཕཊ ་ཀྱིས་རྒྱ་ཡང་གདབ། ཅེས་སོ། །གཉིས་པ་སྡུག་བསྔལ་རྩོད་
གཅོད་ལ་ལྔ་སྟེ། སྙིང་རྗེ་ཚད་མེད་ཀྱིས་མགྲོན་རྣམས་གནས་ནས་དྲངས་བ་དང་། བྱམས་པ་ཚད་མེད་ཀྱིས་མར་ཤེས་
པ་དང་། དགའ་བ་ཚད་མེད་ཀྱིས་དྲིན་དྲན་པ་དང་། བཏང་སྙོམ་ཚད་མེད་ཀྱིས་དྲིན་གཟོ་བ། ཞོར་འབྱུང་དམིགས་
པ་དང་རྟགས་ཚད་བསྟན་པའོ། །དང་པོ་སྙིང་རྗེ་ཚད་མེད་ཀྱིས་མགྲོན་རྣམས་གནས་ནས་དྲངས་པ་ནི། གཉན་སའི་
ལྷ་འདྲེ་དགེ་སྦྱོར་གྱི་སློབ་དཔོན་དུ་ཤེས་པའི་ངོས་ནས། ཆོ་འཕྲུལ་སློང་བྱེད་ལྷ་འདྲེ་དང་། ཁམས་
གསུམ་འཁོར་བའི་སེམས་ཅན་རྣམས། སྙིང་རྗེའི་མཁའ་འགྲོའི་སྤྱན་སྔ་རུ།། བྱམས་
སེམས་གདུང་བའི་འོད་ལམ་ལ། དགའ་བའི་སེམས་ཀྱིས་ད་ཚུར་གཤེགས།། བཏང་
སྙོམས་སྦྱིན་པ་ངས་འགྱེད་དོ། །ཛ་ཧཱུྃ	ཉི་ཤུ་རྩ་གཅིག་འདྲེན་པས། མགྲོན་ཐམས་ཅད་མདུན་དུ་འདུས་
པར་བསམ། གཉིས་པ་བྱམས་པ་ཚད་མེད་ཀྱིས་མར་ཤེས་པ་ནི། སེམས་མ་རྟོགས་འཁྲུལ་པའི་ལས་
298



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
དབང་གིས། སྔོན་ཚེ་རབས་ཐོག་མ་མེད་པ་ནས། ཁམས་གསུམ་གྱི་གནས་སུ་འཁོར་
འཁོར་ནས། རིགས་དྲུག་ཏུ་སྐྱེ་བ་བླངས་བླངས་ནས། སྟོབས་དེ་ཡིས་ད་ལྟའི་གནོད་
བྱེད་འདྲེ། ཚེ་རབས་ནས་བདག་དང་ཕ་མར་འབྲེལ། དུས་ད་ལྟར་བླ་མའི་དྲིན་གྱིས་
ཤེས།། ད་ཆོ་འཕྲུལ་སློང་བྱེད་ལྷ་འདྲེ་དང་། མ་ཁམས་གསུམ་འཁོར་བའི་སེམས་
ཅན་རྣམས།། དྲིན་ཨ་མ་གཅིག་ཏུ་ཤེས་ནས་སུ།། དོན་མཉམ་ཉིད་གཅིག་ཏུ་གྲོལ་
བར་ཤོག །སྡུག་བསྔལ་གདུང་བའི་སེམས་ཅན་ལ། བྱམས་དང་སྙིང་རྗེ་སྒོམ་པའི་ཕཊ༔ མ་ལྟར་ཤེས་པའི་
གནད་དང་སྦྱར། གསུམ་པ་དགའ་བ་ཚད་མེད་ཀྱིས་དྲིན་དྲན་པ་ནི། རྩལ་ཆོ་འཕྲུལ་སྟོན་པའི་གནོད་
བྱེད་འདྲེ། ཚོགས་བསོད་ནམས་སྟེར་བའི་སློབ་དཔོན་མཆོག །བདག་ཉམས་དང་
རྟོགས་པའི་བསྐུལ་བཏབ་ཅིང་།། འདྲེ་སེམས་སུ་སྟོན་པ་བཀའ་དྲིན་ཚེ། སྔར་གཉིས་
འཛིན་བྱས་པ་མཐོལ་ལོ་བཤགས། ལྷ་འདྲེའི་ཆོ་འཕྲུལ་གང་བྱུང་ཡང་། ཉམས་ང་བག་ཙམ་མེད་པའི་
ཕཊ སེམས་སུ་ཤེས་པའི་གནད་དང་སྦྱོར། དབྱིངས་སྤྲོས་བྲལ་གཉུག་མའི་ཀློང་ཡངས་སུ།
ལྷ་རྒྱལ་བ་རིགས་ལྔའི་དཀྱིལ་འཁོར་དང་།། འདྲེ་གདོན་ཆེན་སྡེ་ལྔའི་ཁྲོམ་ཚོགས་
གཉིས།། དབྱེར་མི་ཕྱེད་མཉམ་པོར་གནས་ལགས་ཀྱང་། རྣལ་འབྱོར་གྱི་རིག་པའི་
མདངས་འདོན་ཞིང་། རྐྱེན་ལམ་སློང་སྣང་བ་རྩལ་སྦྱོང་ཕྱིར།། བོན་སོ་སོར་རྟོགས་
པའི་ཏིང་འཛིན་གྱིས། འདྲེ་སྒྱུ་མ་ཙམ་དུ་འབོད་ལགས་ན།། སྲིད་ན་གནས་པའི་
གདོན་ཚོགས་ཀུན།། སྟོབས་ཆོ་འཕྲུལ་མ་ཞན་དཔུང་དང་བཅས།། གནས་འདི་རུ་
འཇིགས་པའི་རྩལ་ཕྱུང་ལ།། མཐོ་རི་རབ་རྦབ་ཏུ་བསྒྲིལ་ལ་ཤོག །དམའ་རྒྱ་མཚོ་
རླབས་ཀྱིས་བསྐྱེད་ལ་ཤོག །བར་གནམ་ས་བླ་འོག་བསྒྱུར་ལ་ཤོག །གཟུགས་མི་
སྡུག་ཁྲོ་གཉེར་སྟོན་ལ་ཤོག །ངག་མི་སྙན་ཧ་ཧིར་སྒྲོག་ལ་ཤོག །ཡིད་མི་སྲུན་དྲག་
ཤུལ་བསྐྱེད་ལ་ཤོག །འཇིག་རྟེན་གྱི་དྲེགས་ཚོགས་མ་ལུས་རྣམས། མཐུ་རྩལ་གྱི་
སྟོབས་ཤུགས་མ་ཉམས་ལ། འཇིགས་པའི་ཆོ་འཕྲུལ་ད་སྟོན་ཅིག །ཕཊ༔ ཕཊ
259



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕཊ ཅེས་དྲིན་དུ་ཤེས་པར་བྱའོ། །བཞི་པ་བཏང་སྙོམས་ཚད་མེད་ཀྱིས་དྲིན་གཟོ་བ་ལ། གཅེས་འཛིན་གཟན་དུ་
བོར་ཏེ་ཕུང་པོ་རོ་ལྟར་འགྱེད་པ་དང་། སྒྱུ་ལུས་ཚོགས་འཁོར་བསྐོར་ཏེ་སྣང་སྲིད་འདོད་ ཡོན་གཏེར་དུ་བསྒྱུར་བ་དང་
ལྔ་ཕུང་སྦྱོང་བསྒྱུར་སྤེལ་ཏེ་སྣང་ཁམས་བདུད་རྩིས་བཀང་ནས་འགྱེད་པ་གསུམ་ལས། དང་པོ་རོ་ལྟར་འགྱེད་པ་ནི།
ཕཊ ཀྱིས་རིག་པ་ཡུམ་དུ་སྤར་ཏེ་བམ་བསྒྲལ་ནི། རང་སེམས་དེ་མ་ཅིག་བསྐལ་པ་བཟང་
སྐུ་མདོག་དཀར་མོ་ཞལ་གཅིག་ཕྱག་གཉིས་རུས་རྒྱུན་ཅན།། ཕྱག་གཉིས་གྲི་
ཁུག་ཐོད་ཁྲག་ཅན་གཅིག་ཏུ་ལམ་གྱིས་གྱུར།། སྤྱི་བོར་ནས་ཅུར་གྱིས་ཐོན།
གཡས་ཀྱི་གྲི་གུག་གིས་བདག་རང་གི་མགོ་བོ་རྦད་ཀྱིས་བཅད། པགས་པ་རི་
མཚོ་ལ་བདལ་པའི་སྟེང་དུ་ཤའི་རི་བོ། །ཁྲག་གི་རྒྱུ་མཚོ།། རུས་པའི་ཁང་བུ་
བརྩེགས་ཏེ།། གཉན་སའི་ལྷ་འདྲེ་ཐམས་ཅད་འུར་གྱིས་འདུས་ནས་ཤ་ཁྲག་ལ་
རོལ་པར་བསམ། ཕཊ	དེ་ནས་དྲིན་དུ་གཟོ་བ་ནི། བདག་ཉོན་མོངས་དུག་ལྔའི་དབང་གྱུར་
པས།། སྔོན་བུ་ལོན་ལན་ཆགས་འདེད་པ་དང་། དུས་ད་ལྟར་དགེ་བའི་བསྐུལ་བཏབ་
ཅིང་། ལུས་ན་ཚ་སློང་བའི་ནད་བདག་དང་། ཉམས་རྟོགས་པ་ལྟ་བའི་གདིང་ལེན་
པ། གནས་གཉན་སའི་ལྷ་འདྲེ་མ་ལུས་དང་། ཁྱེད་མ་རྟོགས་དབང་གིས་འཁྲུལ་པ་ཡི།།
རྩལ་ཆོ་འཕྲུལ་སྟོན་པའི་ལྷ་འདྲེ་རྣམས།། བདག་སྒྱུ་མ་ལུས་ཀྱི་ཕུང་པོ་འདི།། དུས་
དེ་སྔར་གཅེས་འཛིན་ཡུལ་དུ་བཞག །ད་ཆགས་འཁོར་མེད་པ་ཁྱེད་ལ་འབུལ། དྲིན་
ལན་ལ་ལུས་འདི་ཁྱེད་ཀྱིས་བཞེས།། ཡིད་འདོད་རྒུའི་གཏེར་དུ་འགྱུར་པར་ཤོག །
ཕཊ མ༔ ཡུམ་ཆེན་མཁའ་འགྲོ་བསྐལ་བཟང་མ། ཐར་ལམ་སྟོན་པའི་མ་ཅིག་མ།
དུར་ཁྲོད་རོ་ཡི་ཚོགས་བདག་མ།། གཉན་སའི་ལྷ་འདྲེ་དབང་སྡུད་མ། ཁྱེད་ཚོགས་
བདག་ཡིན་པས་ཚོགས་ལས་མཛོད།། ཚོགས་དཔོན་ཡིན་པས་ཚོགས་ཆེན་བཀྱེས།།
བམ་ཤ་ཁྲག་དཀར་དམར་ཚོགས་ཆེན་འདི། ལན་ཆགས་བདག་པོ་བདག་མོ་དང་།།
གཉན་སའི་ལྷ་འདྲེས་འདི་བཞེས་ཤིག །ཕཊ	མགོ་རྐང་ལག་ལྔ་པོ་ཚོགས་སུ་བཞེས།
300



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
རྒྱུ་རང་མཐུན་ལས་ངན་བྱང་གྱུར་ཅིག །ཕཊ མིག་དབང་པོ་རྣམ་ལྔ་མགྲོན་ལ་
བཀྱེ།། ལས་དབང་གི་ལན་ཆགས་ཟད་གྱུར་ཅིག །ཕཊ ལུས་ནང་ཁྲོལ་མ་ལུས་
སྟོན་མོ་འགྱེད།། རྒྱུད་བདག་པོའི་ལས་ངན་བྱང་གྱུར་ཅིག །ཕཊ༔ སྙིང་དོན་སྣོད་
ལྔ་པོ་སྦྱིན་པ་འགྱེད། ལས་རྣམ་སྨིན་གྱི་ལན་ཆགས་ཟད༔ །ཕཊ ཤ་འདོད་རྣམས་
ཤ་ལ་ཁམ་ཁམ་ཟོ། །ཡིད་བཀྲེས་པའི་གདུང་བ་སེལ༑ །ཕཊ	ཁྲག་འདོད་རྣམས་
ཁྲག་ལ་ལྕིབ་ལྕིབ་འཐུང་། ངག་སྐོམ་པའི་སེམས་དང་བྲལ༔ །ཕཊ རུས་འདོད་
རྣམས་རུས་པ་ཁྲོལ་ཁྲོལ་མུར།། ཡིད་མ་དག་གདུག་སེམས་ཞི་གྱུར་ཅིག །ཕཊ
པགས་འདོད་རྣམས་པགས་པ་ལྷུབས་སུ་གོན།། ལུས་ཚ་གྲང་སྡུག་བསྔལ་ཞི་གྱུར་
ཞིག །ཕཊ ལུས་ཁོག་པ་ཕྱེ་དང་ལྷུ་གཟུགས་ཁྲོལ། བམ་ཤ་རུས་གཅིག་དྲིལ་
སོགས་གང་འདོད་ཁྱེར། ཕཊ	།ང་ལུས་འདི་ལ་མི་ཆགས་མི་འཁོར་རོ། །ཆགས་
པ་མེད་པར་ཁྱེད་ལ་འབུལ། ཕཊ	ང་ལུས་འདི་ལ་མི་ཞེན་མི་འཛིན་ནོ། །ཞེན་
པ་མེད་པར་ཁྱེད་ལ་འབུལ། ཕཊ	ཆགས་ཞེན་མེད་པའི་སྒྱུ་ལུས་འདི། བྲེལ་བ་
རྣམས་ཀྱིས་ཁུར་ལ་སོང་།། དལ་བ་རྣམས་ཀྱིས་ཟོས་ལ་སོང་།། ཁ་ཙམ་མ་ཡིན་ཁྱེད་
ལ་འབུལ། ཕཊ༔ ཕཊ༔ ཕཊ མ་མོ་ཉེར་བརྒྱད་སྒོ་མ་བཞི།། ལས་པ་བཅུ་དྲུག་
གཟེ་མ་དང་།། ལས་བྱེད་མ་མོ་སྲོག་གཅོད་མ། དཀྱིལ་འཁོར་མུ་རན་སྐྱོང་བའི་
ཚོགས། ཁྱེད་ཚོགས་སྡུད་ཡིན་པས་ཚོགས་ལྷག་སྡུད། ལྷག་སྡུད་ཡིན་པས་ལྷག་
མར་རོལ། བྲན་མོ་ཡིན་པས་བྲན་ཟས་ལོངས།། བམ་ཤ་ཁྲག་དཀར་དམར་ཚོགས་
ལྷག་བཞེས།། རྣལ་འབྱོར་ཉམས་ཀྱི་བར་ཆད་སེལ། མཐུན་རྐྱེན་དགེ་བའི་སྡོང་
གྲོགས་མཛོད།། ཕཊ དེ་ལྟར་མ་ལུས་ཐམས་ཅད་ཀུན།། ཟག་མེད་བདུད་རྩིས་
མཚོན་བྱས་ཏེ། བདག་མེད་ཤེས་རབ་དོན་རྟོགས་ནས། དམིགས་མེད་ཀདག་ཀློང་
དུ། ལྷ་འདྲེའི་སེམས་དང་རང་གི་སེམས། གཉིས་མེད་མཉམ་པར་འཛེགས་པའི་ཕཊ རིག་སྟོང་ཆེན་པོའི་གནད་
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་སྦྱར། གཉིས་པ་ཁྲ་འགྱེད་གི ཕཊ ཀྱིས་རིག་པ་ཡུམ་དུ་སྤར་ཏེ་བམ་བསྒྲལ་གི རང་སེམས་དེ་མ་ཅིག་
བསྐལ་པ་བཟང་མོ། །སྐུ་མདོག་དཀར་མོ་ཞལ་གཅིག་ཕྱག་གཉིས་རུས་རྒྱན་ཅན།
ཕྱག་གཉིས་གྲི་གུག་ཐོད་ཁྲག་ཅན་གཅིག་ཏུ་ལམ་གྱིས་གྱུར། སྤྱི་བོ་ནས་ཅུར་གྱིས་
ཐོན། གཡས་ཀྱི་གྲི་གུག་གིས། བདག་རང་གི་མགོ་བོ་རྦད་ཀྱིས་བཅད་པས། ཕུང་
ཁམས་མེ་ཏོག་འདབ་གྲོལ་བ་ལྟར་གྱུར་ཏེ། ཨ་ཨཾ་ཧཱུཾ། གསུམ་གྱི་བྱིན་གྱིས་བརླབས་
པས། ཕྱི་སྣོད་ནང་བཅུད་ཀྱི་ཞིང་ཁམས་ཆེན་པོ་འདོད་པའི་ཡོན་ཏན་ཕུན་སུམ་
ཚོགས་པ་རུ་གྱུར་པར་བསམ་ལ། དེ་ནས། ཐམས་ཅད་ཡི་དམ་གྱི་ལྷར་བསམ་ལ།
འདོད་ཡོན་གྱིས་མཉེས་པར་བསམ། ལ ཕཊ༔ ལན་དུ་མར་བྱ། དེ་ནས་ཚོགས་ཞིང་གསལ་གདབ་པ་
གི སེམས་ རིག་པའི་ཌཱཀྐི་དབྱིངས་སུ་ཐོན། ཕྱག་གྲི་གུག་གིས་བདག་འཛིན་མགོ་
བོ་བཅད། ལུས་འཛིན་བཅས་ཕུང་པོ་བུང་གིས་ཤིག །སྣོད་བཅུད་ཀྱི་ཞིང་ཁམས་
ལམ་གྱིས་གྱུར། ཕཊ རྗེ་རིག་འཛིན་གྱི་རྒྱལ་པོ་ཚོགས་ལ་སྤྱོན། མདངས་དམར་
སྨུག་ཁྲོ་འཛུམ་སྟག་ཤམས་ཅན། སྐུ་དར་དང་རུས་ཆེན་རྒྱན་གྱིས་སྤྲས།། དབུར་ཟེའུ་
སྲོག་ཨུད་དཔལ་དར་གྱིས་འཕུལ།། ཕྱག་སྣང་སྟོང་མཚོན་པའི་ཎཱ་སིལ་དཀྲོལ།།
དབྱིངས་མཚོན་བྲལ་ཐིག་ལེའི་ཀློང་ཡངས་སུ།། ཞབས་བདེ་བའི་སྟབས་ཀྱིས་གདན་ལ་
བརྗིད།། སྐུ་ཡང་སྤྲུལ་གནས་དྲུག་གི་དཔའ་བོ་དྲུག །མདངས་གཞའ་ཟེར་ཁྱུང་
དང་གློག་འབྲུག་བཅིབ། འཁོར་གནས་གསུམ་གྱི་དཔའ་བོ་མཁའ་འགྲོ་བཅས།།
དཔལ་རྒྱལ་བའི་ཞིང་ཁམས་སྤྲིན་ལྟར་གཏིབ། ཕཊ དེ་ནས་ཚོགས་བསྔོ་སྟེ། སྐུ་གསུམ་
གྱི་ངོ་བོ་རིག་འཛིན་རྗེ།། དཔལ་རྒྱལ་བ་ཞི་ཁྲོ་མཆོག་གསུམ་ལྷ།། སྐྱབས་རྩེ་གསུམ་
གྱི་ལྷ་ཚོགས་རྒྱུད་པ་བཅས།། མཆོད་ཡུལ་དུ་གྱུར་པ་ཐམས་ཅད་ལ། བམ་ཡོན་ཏན་
བདུན་ལྡན་གྱི་ཚོགས་མཆོད་འབུལ། ཕཊ༔ བཀའ་གཏེར་གྱི་བདག་མོ་གཙོ་དང་
འཁོར།། བོན་བསྟན་སྐྱོང་དཔལ་མགོན་བརྒྱ་རྩ་ལ།། བམ་ཡོན་ཏན་བདུན་ལྡན་
302



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
གྱི་ཚོགས་ཆེན་འབུལ། ཕཊ༔ གཡེན་སོ་གསུམ་སྡེ་བརྒྱད་དྲེགས་པའི་རིགས།
བགེགས་འབྱུང་པོ་ལན་ཆགས་སྙེགས་རྣམས་ལ།། བམ་ཡོན་ཏན་བདུན་ལྡན་གྱི་
སྟོན་ཆེན་འགྱེད། ཕཊ ཁམས་གསུམ་གྱི་གནས་རིགས་ཆེན་པོ་ལ། གཏན་འཁོར་
བ་བཞི་བཅུ་རྩ་གཅིག་པོ། བམ་ཡོན་ཏན་བདུན་ལྡན་གྱི་སྦྱིན་པ་འགྱེད། ཕཊ
མ་མོ་ཉེར་བརྒྱད་སྒོ་མ་བཞི།། ལས་པ་བཅུ་དྲུག་གཟེ་མ་དང་། ལས་བྱེད་མ་མོ་སྲོག་
གཅོད་མ། དཀྱིལ་འཁོར་མུ་རན་སྐྱོང་བའི་ཚོགས། ཁྱེད་ཚོགས་བསྡུད་ཡིན་པས་
ཚོགས་ལྷག་སྡུད།། ལྷག་བདུད་ཡིན་པས་ལྷག་མ་རོལ།། བྲན་མོ་ཡིན་པས་བྲན་ཟས་
ལོངས།། བམ་འདོད་ཡོན་ཚོགས་ཀྱི་ལྷག་མ་བཞེས།། རྣལ་འབྱོར་ཉམས་ཀྱི་བར་
ཆད་སེལ། མཐུན་རྐྱེན་དགེ་བའི་སྡོང་གྲོགས་མཛོད།། ཕཊ དེ་ལྟར་མ་ལུས་
ཐམས་ཅད་ཀུན།། ཟག་མེད་བདུད་རྩིས་མཚོན་བྱས་ཏེ།། བདག་མེད་ཤེས་རབ་
དོན་རྟོགས་ནས།། དམིགས་མེད་ཀ་དག་ཀློང་དུ། བདག་གཞན་གཉིས་མེད་མཉམ་པའི་ཕཊ
འགྱུར་མེད་བོན་སྐུའི་གནད་དང་སྦྱོར། གསུམ་པ་སྣང་ཁམས་བདུད་རྩིས་བཀང་ནས་འགྱེད་པ་ནི། ཕཊ ཀྱིས་
རིག་པ་ཡུམ་དུ་སྤར་ཏེ་བམ་བསྒྲལ་ནི།། རང་སེམས་དེ་མ་ཅིག་བསྐལ་པ་བཟང་མོ། །སྐུ་མདོག་དཀར་མོ་ཞལ་གཅིག་
ཕྱག་གཉིས་རུས་རྒྱན་ཅན། ཕྱག་གཉིས་གྲི་གུག་ཐོད་ཁྲག་ཅན་གཅིག་ཏུལམ་གྱིས་གྱུར། སྤྱི་བོ་ནས་ཅུར་གྱིས་ཐོག གཡས་
ཀྱི་གྲི་གུག་གིས། བདག་རང་གི་ཐོད་པ་རྦད་ཀྱིས་བཅད། དེའི་ནང་དུ་རང་གི་རོ་དུ་མ་བུར་གཏུབས་ནས་བཅུག ཨ་ཨཾ་
ཧཱུྃ	གསུམ་གྱི་བྱིན་གྱིས་བརླབས་པས། འདོད་ཡོན་གྱི་བདུད་རྩི་དཀར་པོ།། དྭངས་སྙིགས་ཁུ་
རྩིགས་བཞི་རུ་གྱུར་ནས།། སྣང་བའི་ཞིང་ཀུན་ཁེངས་པ་གྱུར་པར་བསམ་ལ། དེ་ནས་
ཐམས་ཅད་ཡི་དམ་གྱི་ལྷར་བསམ་ལ།། འདོད་ཡོན་བདུད་རྩིས་མཉེས་པར་བསམ།
ལ། ཕཊ དུ་མར་བྱ། དེ་ནས་བདུད་རྩི་མགྲོན་བཞི་ལ་བཀྱེ་བ་ནི། དུར་ཁྲོད་གསང་བའི་གནས་འདི་
རུ།། བདག་ལུས་ཚོགས་ཀྱི་རྒྱ་མཚོ་སྐོལ། སྣང་བ་ཀུན་ཁྱབ་བདུད་རྩིར་གྱུར།། ཀུན་
ནས་མཉེས་ཤིང་ཚིམ་གྱུར་ཅིག །ཕཊ ལྷ་ཡེ་ཉིད་སྟོན་པ་ཀུན་བཟང་ལ།། བམ་
313



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བདུད་རྩིའི་མཆོད་པ་འབུལ་ལོ་བཞེས། དཔལ་རིག་མཆོག་གསང་བ་འདུས་པ་ལ།
བམ་བདུད་རྩིའི་མཆོད་པ་འབུལ་ལོ་བཞེས། རྗེ་རིག་འཛིན་ནམ་མཁའ་སྒྲོན་གསལ་
ལ། བམ་བདུད་རྩིའི་མཆོད༔ མ་ཡུམ་ཆེན་ཉི་མ་འོད་འབར་ལག བམ་བདུད་རྩིའི་ །
ཕ་གྲུབ་ཐོབ་བོན་ཞིག་གླིང་པ་ལ། བམ་བདུད་རྩིའི༔ ། བཀའ་བརྒྱུད་འཛིན་ལུང་
ཟིན་བུ་དགུ་ལ། བམ་བདུད་རྩིའི༔ །སྐྱབས་ཀུན་འདུས་དྲིན་ཆེན་བླ་མ་ལ། བམ་
བདུད་རྩིའི༔ །མ་སྲིད་རྒྱལ་དྲེད་ཞོན་གཙོ་འཁོར་ལ། བམ་བདུད་རྩིའི་ བཀའ་
དམ་ཅན་སྲུང་མ་རྒྱ་མཚོ་ལ། བམ་བདུད་རྩིའི༔ ། ཞིང་བསྟན་སྐྱོང་དཔལ་མགོན་
བདུན་ཅུ་ལ། བམ་བདུད་རྩིའི༔ ། བཀའ་ཕྱི་ནང་གསང་བའི་སྡེ་བརྒྱད་ལ། བམ་
བདུད་རྩི་ཚོགས་ཀྱི་སྦྱིན་པ་འགྱེད། སྡེ་སོ་གསུམ་གཡེན་སྡེའི་རིགས་རྣམས་ལ། བམ་
བདུད་རྩི་ཚོགས་ཀྱི་སྦྱིན་པ་འགྱེད། གནས་གཉན་ས་འདིར་གནས་ལྷ་འདྲེ་ག བམ་
བདུད་རྩི་ཚོགས་ཀྱི་སྦྱིན་པ་འགྱེད། མ་རིགས་དྲུག་སྙིང་རྗེའི་མགྲོན་རྣམས་ལ། བམ་
བདུད་རྩི་ཚོགས་ཀྱི་སྦྱིན་པ་འབྱེད། ཕཊ	ཕཊ	ཕཊ མ་མོ་ཉེར་བརྒྱད་སྒོ་མ་
བཞི། ལས་པ་བཅུ་དྲུག་གཟེ་མ་དང་། ལས་བྱེད་མ་མོ་སྲོག་གཅོད་མ། དཀྱིལ་འཁོར་
མུ་རན་སྐྱོང་བའི་ཚོགས།། ཁྱེད་ཚོགས་སྡུད་ཡིན་པས་ཚོགས་ལྷག་སྡུད། ལྷག་སྡུད་
ཡིན་པས་ལྷག་མ་རོལ། བྲན་མོ་ཡིན་པས་བྲན་ཟས་ལོངས། བམ་བདུད་རྩི་ཚོགས་
ཀྱི་ལྷག་མ་བཞེས། རྣལ་འབྱོར་ཉམས་ཀྱི་བར་ཆད་སེག མཐུན་རྐྱེན་དགེ་བའི་སྡོང་
གྲོགས་མཛོད། ཕཊ དེ་ལྟར་མ་ལུས་ཐམས་ཅད་ཀུན། ཟག་མེད་བདུད་རྩིས་མཚོན་
བྱས་ཏེ། བདག་མེད་ཤེས་རབ་དོན་རྟོགས་ནས། དམིགས་མེད་ཀ་དག་ཀློང་དུ་ཕཊ
ཅེས་དམིགས་མེད་དུ་བཞག་པར་བྱའོ། །ལྔ་པ་ཞོར་འབྱུང་དམིགས་པ་དང་རྟགས་ཚད་ལ། དང་པོ་སྤྱིར་དམིགས་པ་
ནི རང་ཉིད་ཚེ་དབང་དམར་སྨུག་བསྒོམ། ཐུགས་ཁར་ཉི་གདན་ཧཱུྃ་སྨུག་ནག །ཧཱུྃ་
ལས་ཧཱུྃ་ཕྲ་མོ་བསམ་གྱིས་མི་ཁྱབ་པར་འཕྲོས།། ཧཱུྃ༔ རྣམས་ཤུགས་དང་བཅས་ནས་
304



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
འཁྲབ། ཧཱུཾ ༔ ལས་བསྐལ་པའི་མེ་དཔུང་འབར། ཆོ་འཕྲུལ་སློང་བྱེད་ལྷ་འདྲེ་ཀུན།
གཞོབ་ཐུལ་ཐུལ་བསྲེགས་པར་བསམ། ངག་ཏུཡིད་ཀྱིས་ཧཱུྃ ༔ བགྲང་། རླུང་དང་འཁྲུལ་འཁོར་གཞུང་
ལྟར་བྱ། རྗེས་སུ་ཧ་དང་ཕཊ ༔ ཀྱིས་མི་དམིགས་ངང་ལ་བཞག །བྱེ་བྲག་ཏུ་ཤོག་དྲིལ་བཞི་པ་ལྟར་ཉམས་སུ་ལེན་ཏེ།
ཞེ་སྡང་ལ་ཕོ་གདོན་རྒྱལ་པོ་སོགས་སྤེལ་བསྒྱུར་ཤེས་པར་བྱས་པ། སྐད་ཅིག་བདག་ཉིད་ཚེ་དབང་
བསྐྱེད།། ཐུགས་ཁར་ཡི་གེ་ཧཱུྃ ནག་བསྒོམ།། དེ་ལས་འོད་ཟེར་ལྕགས་ཀྱུའི་ཚུལ།
སྤྲོས་ནས་ཕོ་གདོན་རྒྱལ་པོ་ཡི།། སྙིང་ལ་བཏབ་ནས་མདུན་དུ་བཀུག །འདར་འཕར་
བཅིངས་ནས་སྡུག་བསྔལ་བསམ། ངག་ཏུ ཧཱུྃ ཧཱུྃ བརྗོད་པ་ཡིས། རང་ལུས་བ་སྤུ་ཐམས་
ཅད་ནས།། མཚོན་ཐོགས་ཁྲོ་བོ་མང་པོ་སྤྲོས།། རྒྱལ་པོའི་དོན་སྙིང་ལུས་ལ་བཏབ།
དུམ་བུར་ཕྱེ་མར་ཉལ་ཐག་བཅད།། ཁྲོ་བོ་ཐམས་ཅད་བདག་ལ་འདུས། སྤྲོས་བྲལ་
ངང་ལ་སང་ངེར་བཞག །བདག་གི་སྤྱན་གཡས་ཉི་ཟེར་གྱིས།། ལུས་ཀྱང་ཐལ་བ་
བུན་གྱིས་བསྲེགས།། བདག་གི་སྤྱན་གཡོན་ཟླ་བ་ལ།། བདུད་རྩི་ཆུ་རྒྱུན་དཀར་པོ་
བྱུང་།། རྒྱལ་པོའི་རྣམ་ཤེས་ཡིད་ལུས་ཀྱི། སྡིག་སྒྲིབ་ཐམས་ཅད་ནག་ནུར་བཀྲུས།
དཀར་གསལ་ཤེལ་སྒོང་ལྟ་བུ་ལ།། གཙོ་མཆོག་ཞལ་གཅིག་ཕྱག་གཉིས་པ། མཐིང་
ཁ་འོད་ཟེར་འཕྲོ་བར་བསྒོམ། དེ་ལས་འོད་ཟེར་མང་པོ་འཕྲོས།། སེམས་ཅན་དོན་
ཀུན་བྱེད་པར་བསམ། ཕཊ 3 ཀྱིས་མི་དམིགས་ངང་ལ་བཞག །དེ་བཞིན་གཏི་མུག་ལ། སྤྲོས་ནས་ཀླུ་
གདོན་ས་བདག་གི། ཞེས་དང་། ཁྲོ་གསས་ཞལ་གཅིག་ཕྱག་གཉིས་པ།། དམར་སེར་
འོད་ཟེར་འཕྲོ་བར་བསྒོམ།། བདག་སོགས་འགྲོ་དྲུག་ནམ་མཁས་ཁྱབ་ཚད་སེམས་
ཅན་ཐམས་ཅད།། ནད་གདོན་དང་ལུས་གདོན་དང་།། འཁྲུལ་རྟོག་དང་ནི་དངོས་
ཀྱི་གདོན།། ཨ་མ་དྲིན་ཆེན་གྱིས་གཙོར་བྱས།། སེམས་ཅན་རྣམས་སངས་རྒྱ་བའི་
ཕྱིར།། བདག་གིས་གཅོད་ཡུལ་ཟབ་མོ་ཉམས་སུ་ལེན་པར་བྱ།། སེམས་ཅན་ཐམས་
ཅད་ཕ་མར་མ་གྱུར་པ་གཅིག་ཀྱང་མེད་པས། འདི་རྣམས་ཐར་པར་དྲོངས་བའི་
303



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕྱིར། བདག་མེད་རྟོགས་པའི་ཤེས་རབ་ཆེན་པོ་ཉམས་སུ་ལེན་པར་བྱའོ། །སྙམ་
པའི་ངོས་ནས། རང་ཉིད་སྙིང་རྗེའི་མཁའ་འགྲོ་མ་དཀར་མོ་ཞལ་གཅིག་ཕྱག་གཉིས་ཀླུ་
རྔ་དང་གླིང་བུ་བསྣམ་པར་བསྐྱེད། ཌཱ་རྔ་འཁྲོལ་ཅིང་གླིང་བུ་བུས་པའི་སྒྲ་སྐད་ཀྱི་
རྒྱུད་ནས། དགྲ་གཅོད་ཀྱི་སྐབས་སུ། བྱམས་པའི་མཁའ་འགྲོ་ལྗང་མོ་ཌ་སིལ་ཐོགས་པ་
གྲངས་མེད་པ་འཕྲོས་ནས། ཉོན་མོངས་སློང་བྱེད་སྡང་དགྲ་དང་། ཁམས་གསུམ་
འཁོར་བའི་སེམས་ཅན་རྣམས། རང་རང་གི་གནས་ནས་དྲངས་ཏེ། བདག་གི་
མདུན་དུ་འུར་དིར་གྱིས་འདུས་པར་བསམ་ལ་ཕཊ ༔ བྱའོ། །འདྲེ་གཅོད་སྐབས་སུ། དགའ་
བའི་མཁའ་འགྲོ་དམར་མོ་ཌཱ་སིལ་ཐོགས་པ་གྲངས་མེད་པ་འཕྲོས་ནས། ཆོ་འཕྲུལ་
སློང་བྱེད་ལྷ་འདྲེ་དང་། ཁམས་གསུམ་འཁོར་བའི་སེམས་ཅན་རྣམས། རང་རང་
གི་གནས་ནས་དྲངས་ཏེ། བདག་གི་མདུན་དུ་འུར་དིར་གྱིས་འདུས་པར་བསམ་ལ་
ཕཊ ༔ བྱའོ། །ནད་གཅོད་ཀྱི་སྐབས་སུ། བཏང་སྙོམས་ཀྱི་མཁའ་འགྲོ་སྔོན་མོ་ཌ་སིལ་ཐོགས་
པ་གྲངས་མེད་པ་འཕྲོས་ནས། ན་ཚ་སློང་བྱེད་ནད་བདག་དང་
། ཁམས་གསུམ་
འཁོར་བའི་སེམས་ཅན་རྣམས། རང་རང་གི་གནས་ནས་དྲངས་ཏེ། བདག་གི་
མདུན་དུ་འུར་དིར་གྱིས་འདུས་པར་བསམ་ལ་ཕཊ བྱ་ལ་སྟོང་ཉིད་ལྟ་བའི་ངོས་ནས་སྙིང་རྗེའི་
ཤུགས་བསྐྱེད་ཅིང་གླིང་བུའི་སྒྲ་བཏང་ངོ་། །དགེའོ། །ཞེས་བསྒྱུར་རོ། །ང་རྒྱལ་ལ། སྤྲོས་ནས་གཟའ་གདོན་
འབྱུང་པོ་ཡི། ཞེས་དང་། རྔམ་གསས་ཞལ་གཅིག་ཕྱག་གཉིས་པ། མཐིང་ནག་འོད་
ཟེར་འཕྲོ་བར་བསྒོམ། ཞེས་བསྒྱུར་རོ། །འདོད་ཆགས་ལ། སྤྲོས་ནས་མོ་གདོན་བསེན་མོ་ཡི།
ཞེས་དང་། དབལ་གསས་ཞལ་གཅིག་ཕྱག་གཉིས་པ། དམར་ནག་འོད་ཟེར་འཕྲོ་བར་
བསྒོམ། ཞེས་བསྒྱུར་རོ། །ཕྲག་དོག་ལ། སྤྲོས་ནས་བཙན་དྲི་གྲི་བོ་ཡི། ཞེས་དང་། གཏུམ་གསས་
ཞལ་གཅིག་ཕྱག་གཉིས་པ། སྨུག་ནག་འོད་ཟེར་འཕྲོ་བར་བསྒོམ། ཞེས་བསྒྱུར་རོ། །དེ་
ལྟར་ལྷ་བདུད། དྲི་ཟ། གནོད་སྦྱིན། ཀླུ་དབང་། གཤིན་རྗེ་ལ་སོགས་ཁ་བསྒྱུར་སྤེལ་ཤེས་ན་དམིགས་པ་འདི་ཉིད་གཅིག་
306



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
བུས་ཆོག་པ་གཞུང་རང་གི་ལུང་གིས་ཟིན་པ་ཡིན་ཏེ། དེ་བཞིན་ལྷ་འདྲེ་འདུལ་གྱུར་ཀྱང་། དམིགས་པ་གོང་བཞིན་བསྐྱེད་
བྱས་ལ། ངར་བསྐྱེད་རིག་པ་ཧུར་བཏོན་ལ། ཐེ་ཚོམ་མི་བྱ་གང་བསམ་འགྲུབ། ཞེས་དང་། གཅོད་ཆེན་ལས། དམིགས་
པ་གར་མཁན་གྱི་ལག་པ་བཞིན་བསྒྱུར་རོ། །ཞེས་གསུངས་སོ། །དེ་ནས་རྟགས་ཚད་བསྟན་པ་ནི། དྲུང་མུའི་གཅོད་
སྐོར་ལས། གཉན་སའི་ལྷ་འདྲེས་སློང་ཚད་ལ། ཐོག་སེར་དྲག་པོ་འབྲུལ་བ་དང་། དམག་ཚོགས་མང་པོ་འདུ་བ་དང་།
གཅན་ཚོགས་མང་པོ་ཉིལ་བ་དང་། བྱ་ཚོགས་སྤྲིན་ལྟར་གཏིབ་པ་དང་། ཉི་ཟླ་ཆ་ལང་རྡེབས་པ་དང་། རི་རབ་རྦབ་
ཏུའདྲིལ་བ་དང་། གད་མོ་འབྲུག་ལྟར་སྒྲོགས་པ་དང་། སྦྲུལ་ཞགས་རྐེད་ལ་འཁྱུད་པ་དང་། ལུས་རྡུལ་སྦྲིད་དང་བ་སྤུ་
གཡོ། རླུང་ནག་འཚུབ་མས་འཁྱེར་བ་དང་། མིང་ནས་བཟུང་ཞིང་འབོད་པ་དང་། མི་སྡུག་གཟུགས་སྟོན་བྱིན་གྱིས་
གནོན། རྣ་རྩར་ཐལ་ལྕག་རྒྱོབ་པ་དང་། སྦྲུལ་དང་སྦལ་པ་སྡིག་སྦྱོང་དང་། སྐྱ་སེར་ངོ་མི་ཤེས་པ་སོགས། ཆོ་འཕྲུལ་
སྣ་ཚོགས་སྟོན་པར་འབྱུང་། གཉན་སའི་ལྷ་འདྲེའི་ཆོད་ཚད་ནི། ཆོ་འཕྲུལ་སྔར་བས་འཇམ་པ་དང་། འཐབ་པ་དུམ་
པར་བྱས་པ་དང། གློ་སྙིང་འཕྲོག་འཐེན་གཏད་པ་དང་། ངོ་མི་ཤེས་པའི་བུད་མེད་དང་། ཞང་བློན་སྟག་ཤར་གང་
ཚོགས་ཀྱིས། ཕྱག་དང་ཞབས་ཏོག་བྱེད་དང་ཐལ། གཉན་སའི་ལྷ་འདྲེའི་ཚར་ཚད་ནི། རྨི་ལམ་བཟང་ཞིང་འཇམ་
པ་དང་། དབང་ཞུ་ཕྱག་བྱེད་བསྐོར་བྱེད་དང་། བོན་ཞུ་སྡོམ་ལེན་ཞབས་ཏོག་དང་། སྲོག་སྙིང་འབུལ་དང་ཁས་ལེན་
བྱེད། དགོངས་པ་གདེང་ལྡན་ཉམས་ང་མེད། ལྷ་འདྲེ་ཉེ་རིང་མི་རྩིག མཉམ་པའི་ངང་དུ་གནས་པ་ནི། གཉན་སའི་
ལྷ་འདྲེའི་ཚར་ཚད་དོ། །ཞེས་སོ། །གསུམ་པ་རྟོགས་མི་རྟོག་གཉིས་མེད་བོན་སྐུ་རུ་རྩད་གཅོད་པ་ནི། ཤོག་དྲིལ་ལྟར་
ཉམས་སུ་ལེན་པར་བྱའོ། །གསུམ་པ་རྗེས་བྱ་ལག རང་དོན་དུ་སྨོན་ལམ། གཞན་དོན་དུ་བསྔོ་བ། གཉིས་མེད་བོན་ཉིད་
ཀྱི་རོལ་པར་ཉམས་སུ་ལེན་པ་གསུམ་ནི། འོག་ཏུ་ནད་གཅོད་ཀྱི་སྐབས་སུ་འབྱུང་བ་ལྟར་བྱའོ། །དེས་ནི་གནོད་བྱེད་
འདྲེའི་སྣང་བ་གཅོད་དེ ཆོ་འཕྲུལ་ལམ་དུ་བསླངས་བས། རྣམ་རྟོག་བོན་སྐུ་རུ་འཆར་བའི་དགོས་པ་ཡོད་དོ། །དེ་ལྟར་
མཆོད་བར་དུ་བྱ་ཞིང་གོང་ལྟར་ཡང་ཡང་སྐྱར་རོ། །ས་མ་ཡ རྒྱ་རྒྱ་རྒྱུ། ༧ གསུམ་པ་ཉོན་མོངས་ནད་ཀྱི་སྣང་བ་གཅོད་པ་ལ་
གསུམ་སྟེ། སྔོན་འགྲོ དངོས་གཞི། རྗེས་བྱའོ། །དང་པོ་སྔོན་འགྲོའི་རིམ་པ་གི ཀྱེ་ཧོ། །ཕྱི་ནང་བོན་རྣམས་
སོགས་ནས་མཐར་དངོས་གྲུབ་ཞུ་བ། བདག་ཅག་བུ་ལ་བསྟན་དུ་གསོལ། ཡན་གོང་མ་ལྟར་བྱ། གཉིས་
པ་དངོས་གཞི་ལ། དང་པོ་མི་རྟག་ནི། ཀྱེ་མ་བླ་མ་རིག་འཛིན༔ སོགས་གོང་ལྟར། གཉིས་པ་གཉེན་པོ་
307



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྩད་གཅོད་ཀྱིས། སྡུག་བསྔལ་བདེ་བར་གཅོད་པ་ལ་གསུམ་སྟེ། དང་པོ་རྣམ་རྟོག་ཐམས་ཅད་མི་རྟོག་པར་རྩད་གཅོད་
པ་ནི། ཤོག་དྲིལ་ལྟར་རོ། །གཉིས་པ་མི་རྟོགས་པ་རྟོགས་པར་རྩད་གཅོད་ལ་ལྔ་སྟེ། སྙིང་རྗེ་ཚད་མེད་ཀྱིས་མགྲོན་རྣམས་
གནས་དྲངས་པ་དང་། བྱམས་པ་ཚད་མེད་ཀྱིས་མར་ཤེས་པ་དང་། དགའ་བ་ཚད་མེད་ཀྱིས་དྲིན་དྲན་པ་དང་ གཏང་
སྙོམས་ཚད་མེད་ཀྱིས་དྲིན་གཟོ་བ་དང་། ཞོར་འབྱུང་དམིགས་པ་དང་རྟགས་ཚད་བསྟན་པའོ། །དང་པོ་སྙིང་རྗེ་ཚད་
མེད་ཀྱིས། མགྲོན་རྣམས་གནས་ནས་དྲངས་པ་ནི། ན་ཚ་དགེ་སྦྱོར་གྱི་བསྐུལ་མར་ཤེས་པའི་ངོས་ནས། ན་ཚ་སློང་
བྱེད་ནད་བདག་དང་།། ཁམས་གསུམ་འཁོར་བའི་སེམས་ཅན་རྣམས།། སྙིང་རྗེའི་
མཁའ་འགྲོའི་སྤྱན་སྔ་རུ།། བྱམས་སེམས་གདུང་བའི་འོད་ལམ་དུ། དགའ་བའི་སེམས་
ཀྱིས་ད་ཚུར་གཤེགས།། བཏང་སྙོམས་སྦྱིན་པ་ངས་འགྱེད་དོ། །ཛ་ཧཱུྃ	ཉི་ཤུ་རྩ་གཅིག་
འདྲེན་པས་མགྲོན་ཐམས་ཅད་མདུན་དུ་འདུས་པར་བསམ་ལ། གཉིས་པ་བྱམས་པ་ཚད་མེད་ཀྱིས་མར་ཤེས་པ་ནི།
སེམས་མ་རྟོགས་འཁྲུལ་པའི་ལས་དབང་གིས།། སྔོན་ཚེ་རབས་ཐོག་མ་མེད་པ་ནས།།
ཁམས་གསུམ་གྱི་གནས་སུ་འཁོར་འཁོར་ནས། རིགས་དྲུག་ཏུ་སྐྱེ་བ་བླངས་བླངས་
ནས།། སྟོབས་དེ་ཡི་ད་ལྟའི་ནད་བདག་ཁྱེད།། ཚེ་རབས་ནས་བདག་དང་ཕ་མར་
འབྲེལ། དུས་ད་ལྟར་བླ་མའི་དྲིན་གྱིས་ཤེས།། ད་ན་ཚ་སློང་བྱེད་ནད་བདག་དང་།།
མ་ཁམས་གསུམ་འཁོར་བའི་སེམས་ཅན་རྣམས།། དྲིན་ཨ་མ་གཅིག་ཏུ་ཤེས་ནས་
དོན་མཉམ་ཉིད་གཅིག་ཏུ་གྲོལ་བར་ཤོག །སྡུག་བསྔལ་གདུང་བའི་སེམས་ཅན་ལ། བྱམས་དང་
སྙིང་རྗེ་སྒོམཔའི། ཕཊ	མལྟར་ཤེས་པའི་གནད་དང་སྦྱར། གསུམ་པ་དགའ་བ་ཚད་མེད་ཀྱིས་དྲིན་དྲན་པ་ལ ལུས་
ན་ཚ་སློང་བྱེད་ན་བདག་ཁྱེད། ཚོགས་བསོད་ནམས་སྟེར་བའི་སློབ་དཔོན་མཆོག །
བདག་ཉམས་དང་རྟོགས་པའི་དྲན་བསྐུལ་ཞིང་།། སེམས་རིག་པའི་མདངས་འདོན་
བཀའ་དྲིན་ཆེ། སྔར་འདོར་འདོད་བྱས་པ་མཐོལ་ལོ་བཤགས། ན་ཚ་ཟུག་རྔུ་བྱུང་བའི་དུས།
སྡུག་བསྔལ་རྣམ་རྟོག་གཏོར་བའི་ཕཊ༔ རྐྱེན་ངན་གྲོགས་ཤར་གནད་དང་སྦྱར། སེམས་རང་ངོ་མ་ཤེས་
འཁྲུལ་དབང་གིས། རྒྱུ་ཉོན་མོངས་ཆགས་སྡང་རྨོངས་གསུམ་གྱིས།། ནད་རླུང་མཁྲིས་
318



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
བད་ཀན་འབྲས་བུ་བསྐྱེད།། དུས་ད་ལྟར་ལུས་གྱི་ན་ཚར་གྱུར།། ད་ལས་ངན་བག་
ཆགས་ཟད་པ་དང་། སེམས་མ་རིག་ལས་ཀྱི་སྒྲིབ་དག་ནས། ཉམས་རྟོགས་པའི་གསལ་
མདངས་སྟོན་པའི་ཕྱིར།། ལུས་ན་ཚ་བསླངས་པ་ཤིན་ཏུ་ལེགས། ད་སྐྱེ་འགྲོ་སེམས་
ཅན་ཐམས་ཅད་ཀུན། དྲིན་ཨ་མར་མ་གྱུར་གང་ཡང་མེད།། ནད་གདོན་གྱིས་མནར་
བའི་ཟུག་རྔུ་རྣམས།། དུས་ད་ལྟར་མ་ལུས་ཐམས་ཅད་ཀུན།། མདངས་ཉི་ཟེར་མ་
ལ་འདུས་པ་བཞིན་། ང་གཅིག་བུའི་ནད་དུ་འདུས་ལ་ཤོག །སྟེང་འོག་དང་བར་
གདོན་མ་ལུས་ཀུན།། གདོན་ཆར་པ་བཞིན་དུ་འབེབས་ལ་ཤོག །ལས་ནད་དང་
རྐྱེན་དབང་མ་ལུས་ཀུན།། ནད་རྒྱ་མཚོ་བཞིན་ཏུ་སྐྱིལ་ལ་ཤོག །མ་ཁམས་གསུམ་
འཁོར་བའི་སེམས་ཅན་གྱི། ནད་གདོན་གྱི་བདག་པོ་གང་ཡིན་པ། དུས་ད་ལྟར་
འདི་རུ་འདུས་ལ་ཤོག །ཕཊ༔ ཅེས་དྲིན་དུ་ཤེས་པར་བྱའོ། །བཞི་པ་བཏང་སྙོམས་ཚད་མེད་ཀྱིས་དྲིན་
གཟོ་བ་ནི། གོང་དུ་འདྲེ་གཅོད་ཀྱི་སྐབས་སུ་བསྟན་པ་བཞིན། ཕཊ ཀྱིས་རིག་པ་ཡུམ་དུ་སྤར་ཏེ་བམ་བསྒྲལ་ནི།
རང་སེམས་དེ་མ་ཅིག་བསྐལ་པ་བཟང་མོ་ ཞེས་དང་། དྲིན་གཟོ བདག་ཉོན་མོངས་དུག་
ལྔའིt ནས། སྡོང་གྲོགས་མཛོད། ཕཊ	ཡན་དང་འདི་སྐབས་བོན་གྱི་སྦྱིན་པ་དང་། སྐྱབས་ཀྱི་སྦྱིན་པ་
ལོགས་སུ་བཀོད་པར་ལྟར། ཁྱེད་འདིར་འདུས་ཀྱི༔ ཞེས་དང་། ཕཊ	ཨ ཡན་དང་། དེ་ལྟར་
མ་ལུས་ཐམས་ཅད༔ ཅེས་སོ། །ལྔ་པ་ཞོར་འབྱུང་དམིགས་པ་རྟགས་ཚད་ལག དང་པོ་སྤྱིར་རླུང་མཁྲིས་བད་
ཀན་སོགས་མི་གཙང་བ་འགོ་ནད་ལ་སོགས་ནད་སྦྱང་ནི ཤོག་དྲིལ་ལྟར་རླུང་དང་དམིགས་པ་འཁྲུལ་འཁོར་གསུམ་དུ་
བསྟན་པ་བཞིན་ཉམས་སུ་ལེན་ལ། བྱེ་བྲག་རྒྱལ་པོའི་སྨྱོ་འབོགས། ཀླུ་ནད་མཛེ་ཤུ། གཟའ་ནད་དུག་ཟེར། བསེན་
མོའི་གདུག་པ། བཙན་ནད་ཧུར་ཐུམ་སོགས་ལ། དམིགས་གསལ་དུ་དགོས་ཚེ་ཤོག་དྲིལ་བཞི་པ་འདྲེ་གཅོད་ཀྱི་སྐབས་
སུ་བསྟན་པ་བཞིན་བྱའོ། །དེ་ནས་རྟགས་ཚད་བསྟན་པ་ནི། གཅོད་བསྐོར་ལས། ལུས་ཀྱི་ན་ཚའི་བསླང་ཚད་ནི། སྔར་
བས་ན་ཚ་ཆེ་བ་དང་། ནང་ཁྲོལ་དོན་སྣོད་ན་བ་དང་། ཡན་ལག་ལྷུ་ཚིགས་ཁོལ་བ་དང་། ཉམས་དང་སྣང་བ་འཁྲུགས་
པ་དང་། བློ་ནོར་འདི་རུ་འོང་སྙམ་དང་། གནམ་ས་ཁ་ཞབས་ལོག་པ་དང་། བཟོད་བླག་མེད་པ་སྣ་ཚོགས་འབྱུང་།
309



ཀུན་མཁྱེན་ཤར་རྫ་པ་བཀྲ་ཤིས ས་རྒྱལ་མཚན་གྱི་གསུང་འབུམ།
ནད་གདོན་དག་གི་ཆོད་ཚད་ནི། ན་ཚ་སྔར་བས་ཆུང་བ་དང་། ལུས་པོ་ཡང་དང་ཟ་འདོད་དང་། ཡིད་ནི་དང་ཞིང་
ཡིད་ཀ་བདེ། ངོ་ཤེས་སེམས་ཅན་ཤི་བསད་དང་། ཤ་ཉེ་ཤི་དང་ནོར་ཤོར་དང་། ཆུ་སྐམས་ཤིང་སྐམས་རིར་མེ་ཤོར།
ཉི་ཤར་གྱེན་འཛེག་གོས་གསར་གོན་དང་མཁར་ལས་ཚར། ནད་གདོན་དག་གི་ཚར་ཚད་ནི། ཁྲག་རྣག་ལུས་ལས་བྱུང་
བ་དང་
། སྣ་ཁྲག་འཛགས་དང་འབུ་སྲིན་ཐོན། ལུས་དང་རྣམ་ཤེས་ཕྲལ་བ་དང་། ཤ་རུས་ཁ་ ཁར་བྱེ་བ་དང་། ཤ་དང་
རུས་སུ་གཏུབས་པ་དང་། མི་ནག་ཚོགས་པ་མང་པོ་ཡིས། ཤ་དང་རུས་སུ་གཏུབས་པ་དང་། ཁྲོམ་པ་གཅན་ཚོགས་
མང་པོ་ཡིས། ཟོས་གཏོར་ཕྱོགས་བཅུར་ཁྱེར་ནས་སོང་
། ཡར་སྐྱུགས་མར་རྙིང་རླངས་པ་ཐོན། དོན་སྙིང་ནང་ཁྲོལ་རྩ་
མཐོང་སོགས། ནད་དང་གདོན་གྱི་ཚར་ཚད་ཡིན། ཞེས་སོ། །གསུམ་པ་རྟོགས་མི་རྟོག་གཉིས་མེད་བོན་སྐུ་རུ་རྩད་གཅོད་
པ་ནི། ཤོག་དྲིལ་ལྟར་ཉམས་སུ་ལེན་པར་བྱའོ། ༧ །གསུམ་པ་རྗེས་བྱ་ལ་འདི་ཉིད་ཀྱི་ཤོག་དྲིལ་ལས། རྗེས་ནི་ཀུན་ལ་རང་
དོན་དུ་སྨོན་ལམ་བཏབ། གཞན་དོན་དུ་བསྔོ་བར་བྱ། གཉིས་མེད་བོན་ཉིད་ཀྱི་རོལ་པར་ཉམས་སུ་བླངས། ཞེས་གསུངས་
པའི་ཕྱིར། དང་པོ་གཞན་དོན་དུ་བསྔོ་བ་བྱ་བ་ནི། ཧོ་བདག་གིས་བགྱིས་པའི་དགེ་བའི་རྩ་བ་ཟག་
བཅས་དང་། ཟག་མེད་ཐམས་ཅད་གཅིག་ཏུ་བསྡུས་ནས། ཁམས་གསུམ་རིགས་
དྲུག་སེམས་ཅན་དོན་དུ་བསྔོ། རིག་པ་སྐུ་གསུམ་རྩལ་རྫོགས་དོང་སྤྲུགས་ཤོག གཉིས་
པ་རང་དོན་དུ་སྨོན་ལམ་གདབ་པ་ནི དེ་ལྟར་བསྔོས་བ་ལ་བརྟེན་ནས། བདག་དང་མཐའ་
ཡས་པའི་སེམས་ཅན་ཐམས་ཅད།། ཡེ་ནས་སྐུ་གསུམ་ལྷུན་གྲུབ་ཡིན་པས། ཕྱོགས་
དང་རིས་མེད་པར་རང་འབྱུང་གི་ཡེ་ཤེས་སུ་བདལ། ཕྱི་དང་ནང་མེད་པར་བོན་ཉིད་
ཀྱི་ཀློང་དུ་ཤར།། སྟེང་དང་འོག་མེད་པར་ཐིག་ལེ་གཅིག་ཏུའུབས་ཆུབ་པས། དམྱལ་
བ་སངས་རྒྱས་སུ་དོང་སྤྲུགས། སྡུག་བསྔལ་བོན་ཉིད་དུ་ལ་ཟླ།། འཁོར་བ་མྱང་འདས་
སུ་ཡེ་གྲོལ། རྣམ་རྟོག་ཡེ་ཤེས་སུ་ལམ་བསྟན།། རྒྱུན་གྱི་བདེ་ཆེན་དུ་སངས་རྒྱས།
མཐོ་དམན་ཀློང་ཆེན་དུ་ཁོད་སྙོམས། བོན་ཉིད་ཚིག་ལས་འདས་པར་སུན་ཕྱུང་།
སེམས་ཉིད་ཡེ་སངས་རྒྱས་པར་ཡེ་བདལ།། མ་བྱས་ལྷུན་གྱིས་གྲུབ་པར་ཡེ་རྫོགས་
ཏེ། རང་བཞིན་བླ་ན་མེད་པའི་དཀྱིལ་འཁོར་དུ་རང་དག །བླང་དོར་བྱ་རྩོལ་མེད་
310



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
པའི་བོན་ཉིད།། ནམ་མཁའ་ལྟ་བུའི་རང་བཞིན་དུ་འབད་པ་དང་། རྩོལ་བ་མེད་
པར་སངས་རྒྱས་པར་གྱུར་ཅིག །བོན་ཉིད་མཉམ་པ་ཆེན་པོའི་ངང་དུ་བདག་དང་
མཐའ་ཡས་པའི་སེམས་ཅན་ཐམས་ཅད། སངས་མི་རྒྱ་བའི་དབང་མེད་དེ། ཡེ་གྲོལ་
ལ་རང་གྲོལ་གྱིས་གསལ་གདབ་སྟེ།། ཡང་དག་པའམ་མངོན་པར་སངས་རྒྱས་པར་
གྱུར་ཅིག །གསུམ་པ་གཉིས་མེད་བོན་ཉིད་ཀྱི་རོལ་པ་ཉམས་སུ་ལེན་པ་ནི། དེ་ལྟར་ཉམས་སུ་ལེན་པའི་དུས།
གཅོད་བྱ་གཅོད་བྱེད་ཀྱི་རྟོག་པ་ཐམས་ཅད་གཟོད་མ་ནས་རང་བཞིན་གྱིས་མ་གྲུབ་པར། དམིགས་བྲལ་ཤེས་རབ་ཆེན་
པོའི་རྩིས་ཡོངས་སུ་ཟིན་པར་བྱའོ། །དེས་ནི་ཉོན་མོངས་ནད་ཀྱི་སྣང་བ་གཅོད་དེ། ན་ཚ་ལམ་དུ་བསླངས་པས། སྡུག་
བསྔལ་སེམས་ཉིད་ཀྱི་རྒྱན་དུ་འཆར་བའི་དགོས་པ་ཡོད་དོ། །དེ་ལྟར་མ་ཆོད་བར་དུ་བྱ་ཞིང་གོང་ལྟར་ཡང་ཡང་བསྐྱར་
རོ། །དེ་བཞིན་རབ་ཟླ་བ་གསུམ། འབྲིང་ཟླ་བ་གཅིག །ཐ་མ་ཞག་ཉེར་གཅིག་སོགས། སྣང་བ་གསུམ་པོ་མ་ཆོད་བར་
དུ་ཉམས་སུ་ལེན་པར་བྱའོ། །གསུམ་པ་ལས་ལ་སྦྱར་བ་ལ། དེ་ལྟར་ཕྱོགས་རིས་མེད་པའི་རྒྱལ་ཁམས་སུ་འགྲིམ་ཞིང་
ཚ་གྲང་དང་བདེ་སྡུག་གི་སྣང་བ་ཐམས་ཅད་ལམ་དུ་སློང་ཏེ། སྡུག་བསྔལ་རྩད་ནས་གཅོད་པ་ནི། ཕྱིའི་ལས་སྦྱོར་རོ། །
དུར་ཁྲོད་དང་གཉན་ས་རུ། ཕུང་པོ་གཟན་དུ་བསྐུར་ནས། ལྷ་འདྲེའི་ཆོའཕྲུལ་གང་བྱུང་ལམ་དུ་སློང་སྟེ། ན་ཚ་རྩོད་ནས་
གཅོད་པ་ནང་གི་ལས་སྦྱོར་རོ། །དབེན་པའི་གནས་སུ་ཕྱི་ནང་གི་འབྲེལ་པ་བཅད་ཅིང་རྣམ་རྟོག་ལམ་དུ་སློང་སྟེ། བདག་
འཛིན་རྩད་ནས་གཅོད་པ་ནི། གསང་བའི་ལས་སྦྱོར་རོ། ༧ །གསུམ་པ་རྗེས་བྱ་མཁའ་འགྲོ་གཏེར་སྲུང་གི་བསྙེན་པ་ནི།
ཤོག་དྲིལ་དགུ་པ་ལྟར། ཉམས་སུ་ལེན་ཏེ། དང་པོ་བསྙེན་པ་ལག ས་ལེ་འོད་༑ འབུམ་གཅིག །གཉིས་པ་སྒྲུབ་
པ་ནི བསྭོ་མ་མ་ཛ༔ འབུམ་གཅིག །གསུམ་པ་ལས་སྦྱོར་། བསྭོ་མ་མ་ཛ་མུ་ཡེ༔ སྐབས་དང་སྦྱར་
ཏེ། དེ་དག་གི་ཏིང་འཛིན་དཀྱིལ་འཁོར་མཆོད་གཏོར་ལ་སོགས་གཞུང་ལྟར་བྱའོ། །ཐུན་མཚམས་སུ། སྟོང་
གསུམ་རབ་འཇིགས་དུར་ཁྲོད༔ སོགས་བསྐུལ་ལ་གཏོར་མ་འབུལ་ལོ། །གསུམ་པ་གཞུང་གི་རྗེས་བྱ། སྒོ་
དབྱེ་ཕུད་སྦྱངས་དབྱེ་གཤེགས་བཀྲ་ཤིས་ལ་སོགས་སྤྱི་ལྟར་བྱའོ། །དེ་ལྟར་བསྙེན་སྒྲུབ་ལས་གསུམ་དུ་བསྟན་པ་ལ། བསྒྲུབ་
པའི་དུས་སུ་ཕྱི་ནང་གི་གསོལ་འདེབས་དང་། ཚོགས་བསགས་མཎྜལ་གྱི་རིམ་པ་རྣམས་བཏང་བཞག་ཤེས་པར་བྱ། དགྲ་
གཅོད་དུས་སུ་དུག་ལྔ་སོ་སོར་ཕྱེ་ལ་ལུས་སྦྱིན་དུས་ལྔར་བྱ་སྟེ། ཐོ་རངས་ཕྲག་དོག །ཉི་ཤར་ང་རྒྱལག ཉིན་གུང་ཞེ་སྡང་།
3}}



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དགུང་མོར་འདོད་ཆགས། ནམ་གུང་གཏི་མུག་ལ་སོགས་བཏང་བཞག་ཤེས་པར་བྱའོ། །འདྲེ་གཅོད་ནད་གཅོད་གཉིས་
ལ། དྲིན་དྲན་པ་ཡན་རང་རང་གཞུང་ལྟར་སོང་ནས། དྲིན་གཟོ་ཐོ་རངས་དག་གཅོད་ལྟར་བྱ་ལ། ཉི་ཤར་འདྲེ་གཅོད་
ལྟར། དཀར་འགྱེད། དགུང་མོར་ཁྲ་འགྱེད། ནམ་གུང་དམར་འགྱེད་སོགས་ལུས་སྦྱིན་དུས་བཞིར་བྱ། དེ་ལྟར་སྣང་
བ་གསུམ་གཅོད་པ་ལ། རབ་ཟླ་བ་རེ་རེ། འབྲིང་ཞག་བཅུ་རེ། ཐ་མར་ཞག་བདུན་རེ་བསྒྲུབ་པ་འདི་ནི གཏེར་གཞུང་
གི་དགོངས་པ་ཁོ་ན་ཡིན་ཏེ། སྒྲུབ་ཐབས་ལས། རབ་ཟླ་བ་གསུམ། འབྲིང་ཟླ་བ་གཅིག །ཐ་མར་ཞག་ཉེར་གཅིག །མི་
ཚིག་གིས་བར་མ་ཆོད་པར་འབུངས། ཞེས་དང། འདི་ཉིད་ཀྱི་ཤོག་དྲིལ་ལས། མ་ཆོད་བར་དུ་ནན་ཏན་བྱ་ཞིང་གོང་ལྟར་
བསྐྱར་རོ། །ཞེས་གསུངས་པའི་ཕྱིར་རོ། ༧ །དེ་ལྟར་ཟབ་ལམ་གསང་བའི་དགོངས་སྤྱོད་ཚུལ། ཟབ་གཏེར་བཀའ་ཡི་
དགོངས་པའི་གནད་བཀྲལ་བ། ཟབ་དོན་ལུང་གི་བཅུད་ཕྱུང་མན་ངག་བཅུད། ཟབ་དགུའི་ཡང་བཅུད་འདི་འདྲ་
འབྱུང་བར་དཀོན། ༧ འདི་ནི་སེམས་ཀྱི་གནས་ལུགས་མ་རྟོགས་པས། རང་ལ་རང་མ་ཤེས་ནས་རང་ཉིད་འཁྲུལ འཁྲུལ་
པས་འཁྲུལ་རྗེས་འབྲིང་ནས་འཁྲུལ་པར་སྤྱོད། རང་སེམས་འདྲེ་རུ་བཟུང་བའི་གཅོད་ལུགས་མིན། ༧ གཉིས་འཛིན་
བསྒོམས་པས་འདྲེ་ལ་གནོད་སེམས་བསྐྱེད། དྲག་དམིགས་གཟིར་ཞིང་ཕཊ ཀྱིས་གནམ་ས་འགེངས། དྲེགས་པས་ཆུ་
དཀྲུགས་རི་བཤིག་གནས་ནས་བསྐྲད། རང་སྣང་འདྲེ་རུ་གཟུང་བའི་གཅོད་ལུགས་མིན། ༧ ལྷ་འདྲེ་གཉིས་སུ་འཛིན་ན་
གཅོད་པ་གོལ། སྣང་གསུམ་དགྲ་རུ་མཐོང་ན་གཅོད་པ་ལོག །སྙིང་རྗེའི་གོ་ཆ་མེད་ན་གཅོད་པ་ལྟུང་། ཐེར་ཟུག་འཛིན་
བཅས་བསྒོམ་པའི་གཅོད་ལུགས་མིན། ༧ མ་རིག་བདག་འཛིན་དགྲ་བོ་ཁོང་དུ་གསད། མ་རྟོགས་གཉིས་འཛིན་འདྲེ་
བགེགས་ནང་དུ་གདུལ། མ་ཤེས་ཉོན་མོངས་ཟུག་རྔུ་གནས་སུ་གཞོམ། སྣང་གསུམ་རང་དགྲ་རང་གིས་རང་གཞོམ་
ག ༧ འདི་ནི་རབ་ཀྱིས་འཁོར་འདས་སེམས་སུ་ཆོད། སེམས་ཀྱི་ངོ་བོ་ནམ་མཁའི་ངང་ཚུལ་ཅན ཀུན་བྱེད་རྒྱལ་པོ་ཐིག་
ལེ་ཉག་གཅིག་འདི གདོད་ནས་འཕོ་འགྱུར་མེད་པའི་ངང་དུ་གནས། ༧ མཐོང་བ་ལྷ་ཡི་སྤྱན་གྱིས་མི་གཟིགས་ལ། འཛིན་
པ་ལྕགས་ཀྱུ་ཅན་གྱིས་འདི་མི་ཟིན། འཆིང་བའི་ཞགས་པ་ཅན་གྱིས་འདོག་ཏུ་མེད། མཚོན་ཐོག་ཤན་པས་ཡང་ནི་ག་
ལ་སོད། ༧ གཡོ་བ་སྟོང་གསུམ་ལོག་ཀྱང་མི་ནུས་ལ། བཤིག་པ་མུ་སྟེགས་བྱད་ཀྱིས་འདི་མི་ཞིག །ལྷ་འདྲེའི་དམག་ཆེན་
གཡོས་ཀྱང་བརྒལ་དུ་མེད། འདི་ནི་ཡེ་ནས་ཐོག་མཐའ་མེད་པར་གནས། ༧ འདི་ལ་གཅོད་ཅེས་བྱ་བའི་ཐ་སྙད་མེད།
སྣང་གསུམ་རང་སྣང་རང་ཤར་རང་གྲོལ་ལས། རང་ལས་མ་ཤར་གདོད་ནས་གྲུབ་པ་མེད། ཅི་ཤར་རྒྱལ་པའི་དགོངས་པ་
312



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
འཆར་བར་ཡིན། ༧ དགྲ་ནི་གློ་བུར་གཟུགས་བརྙན་དྲི་ཟའི་གྲོང་། འདྲེ་ནི་སྟོང་གཟུགས་མེ་ལོང་གཟུགས་བརྙན་བཞིན།
ནད་ནི་རྨི་ལམ་ཅི་བཞིན་བདེན་པ་མེད། ཐམས་ཅད་སྒྱུ་མའི་དཔེ་བརྒྱད་ཅི་བཞིན་ནོ། ༧ །འབྲིང་གིས་སྣང་གསུམ་སྒྱུ་
མའི་རོལ་རྩེད་ལ། བག་ཆགས་དབང་གིས་སྣང་ཚུལ་གློ་བུར་བ། ཐམས་ཅད་མི་རྟག་འགྱུར་བའི་རང་བཞིན་ཏུ གང་
ཤར་གང་སྣང་དགེ་བའི་གྲོགས་སུ་འཁྱེར། ༧ དགྲ་ནི་ཐར་པའི་ལམ་འདྲེན་རྒྱལ་བས་བསྔགས། འདྲེ་ནི་སངས་རྒྱས་ཐུགས་
རྗེ་སྒྲུབ་པའི་གྲོགས། ནད་ནི་དགེ་བའི་བསྐུལ་མ་གསལ་འདེབས་མཆོག །སྣང་གསུམ་བླ་མ་རང་རིག་རང་ལས་ཤར།
ཐ་མས་ཐམས་ཅད་མར་ཤེས་སྙིང་རྗེའི་བློས། དུག་ལྔའི་དགྲ་ལ་བྱམས་པའི་མཚོན་གྱིས་བསྣུན། གནོད་བྱེད་འབྲེལ་
དགའ་བའི་ལྕགས་ཀྱུས་བཏབ། ཉོན་མོངས་ནད་ལ་བཏང་སྙོམས་རྩིར་བཏང་
། ༧ དེ་ལྟར་དབང་པོའི་རིམ་པས་དགོངས་
སྤྱོད་ཚུལ། འདི་ཉིད་རྒྱུན་ཁྱེར་ཉོན་མོངས་གཡུལ་ལས་རྒྱལ། རྣམ་རྟོག་རང་ཞི་ཟུག་རྔུའི་ནད་ལས་གྲོལ། ཉམས་ལ་
བོག་འདོན་རིག་པ་གཅེར་བུར་འབྱིན༧ འདི་ནི་བཀའ་སློད་སྒྲ་བཅོས་མ་ཡིན་གཞུང་དོན་ཅི་བཞིན་དུ། ཅུང་ཟད་ཁྱེར་
བདེའི་ཕྱིར་དུ་བདགྲུ་གིས་འདི་ཉིད་བཀོད་པ་ལ། མ་རིག་དབང་གིས་འདིལ་ཉེས་པའི་འགལ་བ་གང་གྱུར་པ། མཁྱེན་
ལྡན་གོང་མ་རྣམས་ལ་བཤགས་ཤིང་དགེ་བ་འགྲོ་ལ་བསྔོ། ཞེས་སྙན་རྒྱུད་རིན་ཆེན་སྒྲོན་གསལ་གྱི་ཤོག་དྲིལ་དང་པོ་
གཅོད་ཀྱི་ཁྲིད་ཡིག་གི་ཟུར་བྱང་མན་ངག་དགོངས་གཅོད་རྣམ་གསུམ་ཞེས་བྱ་བ། འདི་ཉིད་ཀྱི་ཤོག་དྲིལ་ལ་བློས་གཞིག་
འགྲེལ་ཡང་ཡང་བཏང་སྐབས་འདི་བཞིན་གྱི་ཚིག་དོན་བློར་ཆུད་དེ་ཡིགེར་མ་བཏབ་པ་རང་གིས་རྒྱུན་འཁྱེར་བྱེད་སྐབས་
དྲང་སྲོང་རདྨ་ཝེར་གྱིས་ཡང་ཡང་ཡི་གེར་བཏབ་དགོས་ཞེས་བསྐུལ་ཡང་བློའི་སྤྱོབ་པོརི་ཆུང་ཞིང་ཤེས་རབ་ཞན་པའི་
སྟོབས་ཀྱིས་བཏང་སྙོམས་སུ་བཞགས། སླར་ཡང་དགེ་སྦྱོར་ཚུ་མི་ཝེར་ཞི་ནས། འདི་ལྟར་གཅོད་ལ་དགོས་སོ་འཚལ།
དམིགས་པ། ཚིག་བཤད། རྟགས་ཚད། གཉན་སའི་བཙལ་ཐབས། ཕཊ ཋ ཀྱི་གདམས་པ་བཅོས། ཐམས་ཅད་དཔེ་
ཐོག་གཅིག་ནས་ཤར་ཤར་བཏོན་ཆོག་པ་ཞིག་དགོས་ཞེས་ཡང་ནས་ཡང་དུ་བསྐུལ་ཞིང་བཟོད་དུ་མ་སྟེར་བས། བླུན་
པོས་ར་ཆོད་དུ་ཡི་གེར་བཀོད་པ་ལ། འོན་ཀྱང་གཏེར་བྱོན་ཀྱི་ཤོག་དྲིལ་ནས་བྱུང་བཞིན་ཚིག་གི་གསལ་ཁ་ཅུང་ཟད་སྤྲོས་
པ་ལས། དོན་དུ་གཏེར་ཚིག་གིས་མ་ཟིན་པའི་ཚིག་ཅིའང་འདིར་གསར་དུ་བྲིས་པ་མེད་ཅིང་། གཞན་རྩོམ་པ་ལས་འདི་
ཁྱད་པར་འཕགས་ཏེ། གཞུང་ཤོག་དྲིལ་ལ་གཙོར་བཟུང་། གཞན་ནས་ལེགས་ཆ་བླངས་ཏེ། ཤར་རྫ་གཡུང་དྲུང་ལྷུན་
པོའི་ཡང་དབེན་རི་ཁྲོད་བྲག་སེང་གེ་མཆོང་འདྲའི་འོག །ཤིང་གཡུ་ལོ་ལྗོན་པའི་ཚལ་གསེབ་ཏུ། །ཤེན་གྱི་བཙུན་པ་བཀྲ་
313



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཤིས་རྒྱལ་མཚན་གྱིས་བསྟན་འགྲོ་སྤྱི་ལ་དམིགས་ནས་མེ་སྤྲེའུ་ཟླ་ཚེས་ལ་བཀོད་པས་ཀུན་ཏུ་འཕེལ་བ་གྱུར་ཅིག ཐ་ཚན་
མུ་ཙུག་སྨར་རོ།།
༄༅། །བླ་མ་དམ་པ་རྣམས་ལ་ཕྱག་འཚལ་ལོ། །མཆོད་གཏོར་རྩིས་འགོ་བདུན་པ་འབུམ་ཐེར་
བསག་ན། རྫས་སྨན་སྤོས་སོགས་ཚང་པའི་རིལ་བུ་འབུམ་ཐེར་ཙམ་དྲིལ་ལ་ཆབ་སྣོད་ལྔ་ཙམ་འཛོམ་དགོས། དེ་ནས་
བོན་སྤྱོད་སོགས་བཏང་ལ། ཆབ་སྣོད་རེ་རེ་བཞིན་རིལ་བུ་ལྔ་ལྔ་སྩལ་ནས་ཆུ་གཙང་གིས་བཀང་། རིན་ཆེན་བདར་
གཙང་དག་བྱས། གཞུང་ལྟར། ཨཱ་ཨ་དཀར་ས་ལེ ནས་རིན་བཞིན་སྲིད་ཞུ་ཡོན་ཏན་ལན་ཆགས་སྙིང་
རྗེའི་མགྲོན་ཀུན་དག་བྱས། ཚང་བར་ཕྱག་རྒྱ་དང་ལྡན་པར་བྱས་ལ་བཏང་བའི་མཇུག་གི ན་མོ་སྲིད་ཞུའི་
མགྲོན་ནི༔ ཞེས་བརྗོད་ལ་ཆབ་ཀུན་གཏོར། ཨོཾ་གཏད་པ་མེད་པ༔ བརྗོད་པའི་མཐར། ཨ་སིཾཧཱུྃ་
ཨཱ་ཨ་དཀར་ས་ལེ； ཚར་གཅིག །ཨོཾ་མ་བ་མ་དེ༔ ཚར་གཅིག །བསྭོ་མུ་ཡེ་སྤྲོས་ཁྱུང
ཚར་གཅིག་བརྗོད་ལ། ཡང་སྔར་ལྟར་ཆབ་སྣོད་རེ་རེ་བཞིན་རིལ་བུ་ལྔ་ལྔ་བླུགས་ལ་ཆུ་གཙང་གིས་བཀང་ལ། ཨོཾ་ཨཀྵ་
མར་ལ་གུ་དུན་ནི། ནས་ གཏད་པ་མེད་པ ས་ལེ་འོད མ་བ་མ་དེ ཡིག་བརྒྱ་རྣམས་
སྔར་ལྟར་བརྗོད། དེ་ལྟར་ལན་བཞི་བསྡུད་པའི་མཐར། ༀ་གཏད་པ་མེད་པ } ནས་ གཡུང་དྲུང་གི་
སྙིང་པོ་ཐོབ་གྱུར་ཅིག །ཡན་བརྗོད་ལ། ས་ལེ་འོད བརྒྱ་སྐོར་གཅིག །མ་བ་མ： བརྒྱ་སྐོར་
གཅིག །ཡིག་བརྒྱ་ཚར་ཉེར་ལྔ་བརྗོད་ལ། ཡང་སྔར་ལྟར། ཨཀློ་མར་ལ ནས་ འདོད་དགུ་རེ་བ་
ཡིད་བཞིན་སྐོང་གྱུར་ཅིག །ཡན་བརྗོད་ལ་ཁ་སྐོང་། ན་མོ་གཤེན་གྱི་མཆོད་གཏོར༔ བརྗོད་
ག ས་ལེ་འོད མ་བ་མ་དེ： ཡིག་བརྒྱ་རྣམས་ཚར་རེ་འདོན། དེ་ལ་རིལ་བུ་བརྒྱ་དང་ཉེར་ལྔ་འགྲོ། སྙིང་
པོ་གསུམ་ཉིས་བརྒྱ་ཉེར་ལྔ་འགོག ཡང་བཤམས་ལ་དབུ་ནས། ཨཱ་ཨ་དཀར་ས་ལེ༔ ནས་ཁ་བསྐང་ཡན་ཆད་
སྔར་ལྟར་བརྗོད་དོ། །དེ་ལྟར་བརྩིས་པས་རིལ་བུ་འབུམ་ཐེར་ཚང་ནས། ས་ལེ་འོད་འབུམ་ཐེར། མ་བ་མ་དེ་འབུམ་
ཐེར། ཡིག་བརྒྱ་ཁྲི་ཕྱེད་གསུམ་འགྲོ་བ་ཡིན། * བདུད་རྩི་ཆུ་རྒྱུན་འབུམ་ཐེར་བསག་ལུགས་ནི།
ཆབ་སྣོད་ལྔལ་རིལ་བུ་ལྔ་ལྔ་བླུགས་ལ་ཆུ་གཙང་གིས་བཀང་ལ། བོན་སྤྱོད་སོགས་གོང་ལྟར་རོ། །སྟོན་པ་ཐུགས་
རྗེ ནས་རིམ་བཞིན་བརྗོད། ཨོཾ་དེ་བཞིན་ལྷུན་གྱིས་གྲུབ་པའི་： ནས་ སྭཧཱ། ཡན་ཚར་བཅུ་
ཟ་
34



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
མལམ
བརྗོད་ལ་ཆབ་གཏོར། ས་ལེ་འོད༔ མ་བ་མ་དེ： ཡིག་བརྒྱ་རྣམས་ཚར་རེ་བརྗོད། ཡང་སྔར་ལྟར་བཤམས།
སྟོན་པ་ཐུགས་རྗེ༔ ནས་ ཨ་ཡང་ༀ་འདུ། ཡན་དང་། མར་མཆོང་ལ། མུ་ཡེ་ཨ་དཀར་ཨ་ནི་
ཨ། ཚར་གཅིག་དང་། མར་མཆོང་ལ། ན་མ་ཨ་དཀར་གཤའ་ཡ} ནས་རིམ་བཞིན་བརྗོད། ཨོཾ་དེ་
བཞིན་ལྷུན་གྱིས་གྲུབ་པ； ཚར་བཅུ་འདོན་ལ་ཆབ་གཏོར། སྙིང་པོ་གསུམ་བཅས་སྔར་ལྟར་རོ། །དེ་ལྟར་
ལན་བཞི་སྡུད་མཚམས་སུ། སྙིང་པོ་གཉིས་བརྒྱ་སྐོར་རེ། ཡིག་བརྒྱ་ཉེར་ལྔ་ འདོན། ཡང་དབུ་ནས་སྔར་ལྟར་འདོན་
ག དེ་བཞིན་ལྷུན་གྱིས་གྲུབ་པ༔ ཚར་བཅུ་འདོན་ལ། དེ་ནས༔ ན་མོ་སྲིད་ཞུའི； ནས་
ཁ་སྐོང་བརྗོད་པའི་མཐར་སྙིང་པོ་གསུམ་ཚར་རེ་བརྗོད། དེ་ལའང་རིལ་བུ་བརྒྱ་དང་ཉེར་ལྔ་རེ་དང་སྙིང་པོ་གསུམ་
པོའང་ཉིས་བརྒྱ་ཉེར་ལྔ་འགྲོ། ཡང་བཤམས་ལ་དབུ་ནས། སྟོན་པ་ཐུགས་རྗེ ན་ས་མངོན་རྟོགས་བཞག་
ལེན་མི་བྱེད་པར་ཚང་མར་སྔར་ལྟར་བརྗོད། ལན་བཞི་མཚམས་སྙིང་པོ་རྣམས་བསགས། ཚར་ལྔ་ལ་ཁ་སྐོང་བྱའོ། །
དེ་ལའང་རིལ་བུ་འབུམ་ཐེར་སོང་ནས་སྙིང་པོ་གཉིས་འབུམ་ཐེར་རེ་དང་། ཡིག་བརྒྱ་སོགས་སྔར་ལྟར་འགྲོ་བ་ཡིན་
ནོ། །འདིའང་སྐྱང་དབོན་བསྟན་འཛིན་རིན་ཆེན་རྣམ་རྒྱལ་ནས་བསྐུལ་བཞིན་ཤར་རྫ་པས་བྲིས་པའོ། །བཀྲ་ཤིས་པར་
གྱུར་ཅིག །དགེའོ། །པར་གྱི་འཕྲུལ་འདི་རྒྱལ་ཚབ་པས། བསྐྲུན་འདིའི་དགེ་བ་འགྲོ་ལ་བསྔོ།
35



ཀུན་མཁྱེན་ཤར་རྫ་པོ་བཀྲ་ཤིས་རྒྱལ་མཚན་གྱི་གསུང་འབུམ།
སྦྱིན་པ་རྣམ་བཞིའི་ལག་ལེན་ཚོགས་གཉིས་གཏེར་
གྱི་མཛོད་ཁང་བཞུགས།།
༄༅། ། སྦྱིན་པ་རྣམ་བཞིའི་ལག་ལེན་ཚོགས་གཉིས་གཏེར་གྱི་མཛོད་ཁང་ཞེས་བྱ་བ། ༧ འཕྲུལ་ངག་བོན་གྱི་འབྱུང་
ཁུངས་ཆེ། སྟོན་པ་དེ་ལ་ཕྱག་འཚལ་ནས། སྦྱིན་པ་རྣམ་བཞི་ལག་ལེན་ཚུལ། ཅུང་ཟད་འདི་ན་འགོད་ལ་སྤྲོ། དེ་
སྐད་དུ། བདག་ཅག་གི་སྟོན་པའི་ཞལ་ནས། སྦྱིན་པ་ཆ་གཅིག་མ་བཏང་ན། སྟོན་པ་ང་ཡི་འཁོར་དུ་མི་གཏོགས།
ཅེས་གསུང་པས། རང་རེ་ནང་པའི་སྒོར་ཞུགས་ནས་སྟོན་པ་སངས་རྒྱས་ཀྱི་རྗེས་སུ་བསླབ་པ་རྣམས་ཀྱིས་སྦྱིན་པ་
རྣམ་བཞི་རྟག་ཏུ་མི་ཆག་པར་ཉམས་སུ་ལེན་པ་གལ་ཆེའོ། །དེ་གང་ཞེ་ན། ཆབ་གཏོར་བསང་མཆོད་གསུར་བསྔོ་ལུས་
སྦྱིན་ནོ།། དེ་ལ་འཇུག་པའི་གང་ཟག་ནི། སྐྱབས་སུ་འཛིན་པའི་དགེ་བསྙེན་གྱི། སྡོམ་པ་དང་ལྡན་པ་ཕན་ཆད་ལ་
འཇུག་པའི་ཚུལ་སྦྱོར་དངོས་རྗེས་གསུམ་ཚང་པའི་སྒོ་ནས་འཇུག་དགོས་ཤིང་། དེ་ལའང་རྫོགས་པ་ཆེན་པོ་ལས།
སྔོན་འགྲོ་སྐྱབས་འགྲོ་སེམས་བསྐྱེད་འབྲེལ་བ། ལག་ལེན་ཚོགས་གཉིས་ཐབས་ཤེས་སུ་འབྲེལ་བ། རྗེས་སུ་བསྔོ་བ་སྨོན་
ལམ་འབྲེལ་བ། ཞེས་གསུངས་པས། ནང་པ་སངས་རྒྱས་ཀྱི་བསྟན་པའི་སྒོར་ཞུགས་པ་ལ། ཐོག་མར་སྐྱབས་འགྲོར་
མ་བསླབ་པའི་ཐབས་མེད། ལུང་ལས། ཕྱི་པ་ནང་པ་སྐྱབས་འགྲོའི་ཁྱད། ཅེས་སོ། །སྐྱབས་སུ་འགྲོ་བའི་ཡུལ་ནི། སྤངས་
རྟོགས་མཐར་ཐུག་པའི་སངས་རྒྱས་དང་། དེས་གསུང་པའི་བོན་དང་། དེ་ཉམས་སུ་ལེན་པའི་སེམས་དཔའ་དང་
།
དེ་དང་དེའི་འབྲས་བུ་ལམ་ལ་མངོན་དུ་འཇུག་པའི་བླ་མ་དང་བཞི་ཡིན་ཏེ། དེ་ལ་བདག་ཅག་གི་སྐྱབས་གནས་ཡུལ་
མཆོག་གནས་བཞི་ཞེས་བརྗོད་དེ། སྒོར་ཞུགས་པ་ལ། ཐེག་པ་མཆོག་དམན་གཉིས་ཡོད་ལ། དེ་ཡང་ཐེག་པ་ཆེ་ཆུང་
གི་ཁྱད་པར་སེམས་བསྐྱེད་ཀྱིས་བྱེད་དེ། ལུང་ལས། ཐེག་པ་ཆེ་ཆུང་སེམས་བསྐྱེད་ཁྱད། ཅེས་པས། རང་དོན་ཞི་བདེ་
དོན་གཉེར་ཅན་ནི་ཐེག་པ་ཆུང་བ་ཡིན་ལ། རང་དོན་སྤངས་ནས་གཞན་དོན་དུ་ཚོགས་གཉིས་བསགས་པའི་ཐབས་
ཀྱི་ཡན་ལག་ཡིན་ཕྱིར། ཐེག་པ་ཆེན་པོའི་ཕྱོགས་སུ་གཏོགས་སོ། །༧ དངོས་གཞི་ནི། གཞུང་རང་རང་ལྟར། ཏིང་
འཛིན་དང་སྙིང་པོ་ཚིག་བཤད་ལ་སོགས་ནི་ཐབས་ཀྱི་ལམ་དུ་འགྲོ་ལ། དེ་རང་བཞིན་གྱི་བདེན་པར་མ་གྲུབ་པ་ཤེས་
316



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
པ་ཤེས་རབ་སྟེ། དེ་ལྟ་བུའི་ཐབས་ཤེས་ཟུང་དུ་འབྲེལ་བའི་དགེ་རྩ་དེ་ལ་ཐེག་ཆེན་གྱི་དགེ་བ་ཡང་ཟེར། ཐར་པ་ཆོ་
མཐུན་གྱི་དགེ་བ་ཡང་ཟེར། ཟག་པ་ཟད་པས་མྱ་ངན་ལས་འདས་པའི་རྒྱུར་འགྲོའོ། །དེ་ལས་ལྡོག་པ་ནི་ཐེག་དམན་
གྱིས་སོ། ། བསོད་ནམས་ཆ་མཐུན་གྱི་དགེ་བ་ཞེས་བྱ་བ་སྟེ། ཟག་པ་དང་བཅས་པས་འབྲས་བུ་འདིར་སྨིན་པ་སྟེ་འཁོར་
བའི་རྒྱུ་ཙམ་མོ། །༧ རྗེས་ནི་མི་དམིགས་པས་བསྔོ་བ་དང་། སྨོན་ལམ་དྲི་མ་མེད་པས་རྒྱས་གདབ་པ་སྟེ། དེ་ཡང་མི་
དམིགས་པའི་བསྔོ་བ་ནི་སྐྱེ་བོའི་ས་འདིར་མི་འབྱུང་བས་ན། བསྔོ་བ་རྗེས་མཐུན་ཞེས་པ་སྔོན་གྱི་གཡུང་དྲུང་སེམས་
དཔའི་དགེ་བ་བསྔོས་པས་ཚུལ་དེ་བཞིན་དུ་བསྔོ་བའོ། །སྨོན་ལམ་ལའང་མངོན་མཐོའི་ས་དང་། ངེས་ལེགས་ཀྱི་སར་
སྨོན་པ་གཉིས་ལས། ཕྱི་མའང་ཉན་རང་དང་རྫོགས་པའི་སངས་རྒྱས་ཀྱི་སར་སྨོན་པ་གཉིས་ལས་མེད་པ་ལས། འདི་
སངས་རྒྱས་ཀྱི་སར་སྨོན་པའི་སྨོན་ལམ་སྟེ། རྫོགས་པའི་སངས་རྒྱས་མ་ཐོབ་ན་སེམས་ཅན་གྱི་དོན་མི་ནུས་པའི་ཕྱིར་
རོ། །དེ་ལྟར་སྦྱོར་དངོས་རྗེས་གསུམ་ཚང་པར། ༧ ཐོག་མར་ཆབ་གཏོར་གྱི་ལས་ལ་འཇུག་པ་ལ། ལྷ་གཤེན་བོན་
དང་སྲིད་པ་གསུམ་ལ་ཕྱག་འཚལ་ལོ། །དངོས་གཞི་ལ་གསུམ་མོ། །ཡོ་བྱད་བསགས་པ་ནི། རབ་རིན་ཆེན་སྣ་ལྔ་སྨན་
འབྲུ་ཆུ་གཙང་སོགས། འབྲིང་ཆུ་ལ་རིན་ཆེན་བདར། ཐ་མ་ཆུ་གཙང་མ་རྡུལ་རྙོག་མེད་པ་བྱས་ལ། དངོས་གཞི་
ལག་ཏུ་བླངས་པ་ལ། ལུས་ཆ་ལུགས་ལྔ་ལྡན་གྱི་ཕྱག་རྒྱ་ཐལ་མོ་སྦྱར་ནས་སྔགས་འདི་ལན་གསུམ་བརྗོད་དེ།། བསྭོ་
བསྡུ་སྤྲོས་འབར་ཁྱབ་བདལ་ཨ་རམ་ལམ། ཞེས་ཁྲུས་བྱ་བའོ། །བདག་ཉིད་ཀྱི་བར་ཆད་བསལ་བའི་
ཕྱིར། འཇིགས་ཚུལ་གདེངས་ཚུལ་གྱི་ཕྱག་རྒྱ་བཅའ་ཞིང་སྔགས་འདི་ལན་གསུམ་བརྗོད། བསྭོ་ཨོྃ་ཉེ་ལོ་ཡོ་རུ་
རུ་རུ་རུ་སྤུ་རུ་སྤུ་རུ་ཛྭ་ལ་ཛྭ་ལ་ཏི་སྟ་ཡ་མན་ཐོར་ཙེ་པྲ་མོ་ཧཱ། ཞེས་བརྗོད་ཆུ་ནས་མཛུབ་
འཐོར་བྱས་ལ་བར་ཆད་བྱེད་པ་རྣམས་ལ་ཐོག་འཕྲོས་པ་ལྟ་བུ་མྱུར་དུ་དེངས་པར་བསམ། སྐྱབས་སུ་འགྲོ་བ་ནི།
བླ་མ་ལ་སྐྱབས་སུ་མཆིའོ།། སངས་རྒྱས་ལ་སྐྱབས་སུ་མཆིའོ།། བོན་ལ་སྐྱབས་སུ་
མཆིའོ།། སེམས་དཔའ་ལ་སྐྱབས་སུ་མཆིའོ།། རྣམ་པ་ཐམས་ཅད་མཁྱེན་པའི་སྟོན་
པ་གཤེན་རབ་མི་བོའི་སྐུ་ལ་སྐྱབས་སུ་མཆིའོ།། མ་གོད་ཡོངས་སུ་འགྱེད་པ་ཡུམ་
སྦྱིན་པ་བྱམས་མའི་སྐུ་ལ་སྐྱབས་སུ་མཆིའོ།། མཆོད་སྦྱིན་བརྒྱུད་པའི་བླ་མ་རྣམས་
ལ་སྐྱབས་སུ་མཆིའོ། སེམས་བསྐྱེད་པ་ནི། མ་གྱུར་སྲིད་མཚོའི་སེམས་ཅན་རྣམས།།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དེ་བཞིན་ཉིད་དབྱིངས་མ་ཤེས་པས། ཐོག་མའི་དུས་ནས་འཁོར་བར་འཁྱམས།།
རྒྱལ་བའི་ཚོགས་ལ་གསོལ་བཏབ་མཐུས།། སྨིན་གྲོལ་དབྱུང་གདབ་ཚད་མེད་བསྐྱེད།།
སེམས་བསྐྱེད་རྣམ་དག་དགེ་ཚོགས་ཀྱིས།། འགྲོ་རྣམས་སངས་རྒྱས་མྱུར་ཐོབ་ཤོག །
ད་ནི་མཆོད་གཏོར་བརྒྱ་རྩ་གྲངས་སུ་བཅད་ལ་འདི་སྐད་དོ།། བདག་མདུན་པད་སྐོར་ལྟེ་འབུར་སྟེང་།།
རྒྱལ་བ་ཀུན་ཏུ་བཟང་པོ་ལ། སྲིད་ཞུ་ཡོན་ཏན་ལན་ཆགས་དང་། སྙིང་རྗེའི་མགྲོན་
རྣམས་གསལ་བར་བཞུགས།། མཆོད་དང་སྦྱིན་པ་རྒྱས་པར་འབུལ།། མཆོད་པས་
མཉེས་ནས་ཚོགས་གཉིས་རྫོགས།། སྦྱིན་པས་ཚིམས་ཏེ་སྒྲིབ་གཉིས་བྱང་། དམིགས་
མེད་དབྱིངས་སུ་ཐིམ་གྱུར་ཅིག །ཅེས་རིལ་བུ་གྲངས་མེད་ཚིགས་སུ་བཅད་ལ་འབུལ། ཟན་གཏོར་ནི་
པར་ཏི་ཀ་ལས། སྟོན་པའི་སེན་མོ་ཙམ་ལག ཆུ་ཐིག་གཅིག་བླུགས་ལ་གསུངས་པ་ལྟར། གྲངས་བཅད་དེ། ཨོཾ་ཨ་
བི་ཤ་དུ་དྲི་སུ་ཎི་ཨཱི་ཨ་སཱཧཱ།། འབྱུང་པོ་ཡི་དྭགས་གྲངས་མང་དུ་གྱུར་ཏེ་
། ཚང་ཆིངས་སུ་མིང་བཏག་གོ །
སྟོན་པ་ན་རེ། ཚེ་ཡང་མི་འགལ་ཏེ་སེམས་ཅན་ལས་ཚད་མེད་པར་བཟུང་། ཆུང་ཡང་མི་འགལ་ཏེ་ཚད་སེན་མོའོ།།
གསས་རིགས་ལྷ་གཤེན་སྲིད་པ་ལ་ཡར་བསྔོ། ཞེས་པས། འདོད་ཡོན་ལྔ་ལྡན་གཏོར་མ་འདི།། བླ་
མ་སངས་རྒྱས་སེམས་དཔའ་དང་། དཔལ་མགོན་སྲུང་མ་རྣམས་ལ་འབུལ།།
ཐུགས་རྗེས་འགྲོ་དོན་མཛད་གྱུར་ཅིག །འདོད་ཡོན་ལྔ་ལྡན་གཏོར་མ་འདི།། སྡེ་
བརྒྱད་ཤ་ཟན་འབྱུང་པོ་དང་། ཡུལ་ས་རིགས་དྲུག་རྣམས་ལ་འབུལ། ཀུན་ཚིམ་
ཐར་པ་ཐོབ་གྱུར་ཅིག །ཅེས་བརྗོད་པས་གཏོར་མ་སེ་གོལ་ཐང་གསུམ་བཏང་། འདོད་གསོལ་ནི། ཚེ་
རིང་ནད་མེད་བཀྲ་ཤིས་བདེ་ལྡན་དང་།། དགེ་བའི་རྩ་འཛིན་ཕན་པའི་བསམ་པ་
སྐྱོབས།། ལྷན་སྐྱེས་ལས་ཀྱི་འབྲེལ་བའི་ལྷ་ལ་འབུལ། ཚེ་རབས་ཀུན་དུ་སྡོང་དང་
གྲོགས་མཛོད་ལ།། དགེ་བའི་བསམ་པ་མ་ལུས་འགྲུབ་པར་མཛོད།། སྔོན་ནས་
ལས་ཀྱི་སྡིག་པའི་རྩ་འཛིན་ཅིང་།། ཀུན་ལ་གནོད་བྱེད་ལྷན་སྐྱེས་འདྲེ་ལ་འབུལ།།
དུས་རྣམས་ཀུན་ཏུ་བར་ཆོད་མི་མཛད་ཅིང་། ཕན་པའི་བསམ་པ་ཀུན་ལ་སྐྱོབས་
38



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
ངའ
པར་མཛོད། རྟག་ཏུ་ཕན་འདོགས་དུས་གསུམ་ཕ་མ་ལ། མཆོད་སྦྱིན་གཏོར་མ་
འདི་དག་སྦྱིན་རྩ་འདིས། ལན་ཆགས་སྙིང་ཁྲིན་མ་ལུས་ཁེལ་ནས་ཀྱང་། སྡུག་
བསྔལ་ཀུན་བྲལ་རྟག་ཏུ་བདེ་འཐོབ་ཤོག །དེ་རྗེས་གཤེགས་གསོལ་ནི། ཨ་ཞི་བ་ལྷན་ནེ་
ཕྱོད་ཕུར་ཡལ་ཡལ། ཨ ཅེས་པ་གཏོར་མའི་དུས་ནི། མཁའ་འགྲོ་ཕྲེང་རྒྱུད་ལས། གཙང་རིགས་དཔལ་
མགོན་གཏོར་མ་ཉིན་མོར་བཏང། ཤ་ཟ་འབྱུང་པོའི་གཏོར་མ་ནུབ་མོར་བཏང་། སྲུང་མའི་གཏོར་མ་བསྐང་གཏོར་
ནང་ནུབ་བཏང་། རིགས་དྲུག་སྦྱིན་གཏོར་དུས་མིན་བཏང་། ཞེས་གསུང་སོ། དམུ་རྒྱལ་ཉི་མས་མཛད་པའི་བོན་
སྤྱོད་གཏོར་མ་བརྒྱ་རྩའོ
༧ གཉིས་པ་བསང་གི་ལས་ལ་འཇུག་པ་ལ། དོན་ལྔ་བསྟན་ཏེ། དང་པོ་ནི། བདུད་རྩི་ལྷ་ཆབ་དྲི་ཞིམ་
སྤོས།། རྫས་དང་ཡོ་བྱད་ཉེས་སྐྱོན་བསལ།། མ་རིག་གཉིས་འཛིན་ལོག་འདྲེན་
བསྐྲད།། སྐྱབས་མཛད་ལྷ་ལ་སྐྱབས་སུ་མཆི།། བྱང་ཆུབ་མཆོག་ཏུ་སེམས་བསྐྱེད་
ཅིང་།། བསང་གི་མཆོད་སྦྱིན་འཇུག་པར་བགྱིའོ། །གཉིས་པ་ནི། ཨ་ཨཱི་ཧཱུྃ༔ ཨཱ་ཨ་
དཀར་ས་ལེ་འོད་ཨ་ཡང་ལྕི་འདུ། །ཨ་བདག་ཉིད་གཤེན་ལྷའི་ཐུགས་ཀ་ནས།
ཨ་ཡོ་རོ་མཾ་ཁཾ་ཧཱུྃ་དྲུག །ཕར་འཕྲོས་མེ་ཐབ་བསང་ལ་
ང་ལ་ཐིམ།། འབར་བ་མེ་ཡི་གཞལ་
ཡས་ཁང་།། ཕྱི་ནང་གསང་བའི་མཆོད་སྤྲིན་ཚེ། མི་ཟད་མཆོད་པའི་སྤྲིན་ཚོགས་
གྱུར། གསུམ་པ་ནི། ཀྱེ་ལྷ་ཤིང་ལོ་བཟང་དྲི་ལྡན་རྣམས།། སྣང་མེ་འབར་བའི་ཞུགས་
ལ་བཞེན།། གཙང་དག་ཕྱེ་མར་རྫས་ཀྱིས་བྲན།། བསང་གསུར་འདོད་པ་སྐོང་
བའི་གཏེར།། ཡིད་དབང་ཚིམ་བྱེད་འཆི་མེད་རྒྱུན།། ལོངས་སྤྱོད་ལྷ་ལམ་ཁེངས་
པའི་སྤྲིན།། ཅི་སྲིད་ཞིང་ཁམས་ཐམས་ཅད་ལ།། དེ་སྲིད་མགྲོན་བཞི་མ་ལུས་པ།
བསང་གི་མཆོད་པ་བཞེས་སུ་གསོལ། གནས་འདིར་སྤྱན་འདྲེན་གཤེགས་སུ་གསོལ།
བསང་ངོ་མཆོག་གསུམ་རྩ་གསུམ་བསང་།། མཆོད་དོ་སྲུང་མ་ཕོ་མོ་མཆོད།། བརྔན་
ནོ་དགྲ་ལྷ་གཞི་བདག་བརྔན།། སྦྱིན་ནོ་རིགས་དྲུག་འགྲོ་ལ་སྦྱིན།། མཆོད་མགྲོན་
339



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཉེས་ཤིང་སྦྱིན་མགྲོན་ཚིམ། བདག་ཅག་བྱང་ཆུབ་སྒྲུབ་པ་དང་།། བསྟན་དང་
འགྲོ་བ་ཐ་དག་ལ། དཀར་པོ་དགེ་བའི་སྡོང་གྲོགས་མཛོད།། སྐྱེ་འགྲོའི་བློ་ཁ་དགེ་
ལ་བསྒྱུར། མི་མཐུན་བར་ཆད་བསལ་དུ་གསོལ། འཇིག་རྟེན་ཞིང་ཁམས་ཐམས་
ཅད་ལ།། ཆར་ཆུ་དུས་འབེབས་ལོ་ཕྱུགས་ལེགས།། ནད་མུག་མཚོན་འཁྲུགས་སྐལ་
ངན་ཞི།། དགེ་ཞིང་ཤིས་པའི་ལས་གྲུབ་ནས།། ཚེ་བསོད་དཔལ་འབྱོར་དགེ་ལེགས་
མཛོད། བཞི་པ་ནི།། དེ་ལྟར་བསང་མཆོད་ཕུལ་བའི་མཐུས།། ཞི་རྒྱས་དབང་དྲག་
ཕྲིན་ལས་ཀུན།། དགེ་ཞིང་ཤིས་པའི་ལས་གྲུབ་ནས།། རྟག་ཏུ་བོན་བསྟན་རྒྱས་
པར་མཛོད། ལྔ་པ་ནི།། ལོ་ཀའི་ཕྲུ་གཡང་བདག་ལ་རྩོལ།། དུས་རྣམས་བཀྲ་ཤིས་
བདེ་ལེགས་ཤོག །མགྲོན་བཞི་དབྱིངས་གཤེགས་མི་དམིགས་བཞག །དགེ་ཚོགས་
འགྲོར་བསྔོ་བདེ་གྱུར་ཅིག །ཅེས་ཀྱི་བསང་མཆོད་ཉུང་འདུས་འདི། རྟོགས་ལྡན་བཀྲ་ཤིས་རྒྱལ་མཚན་
ཐུགས་བཞེད་ཕྱིར་དུ། དབལ་ཁྱུང་གཏེར་མིང་པས་བྲིས་སོ།།
༧ གསུམ་པ་གསུར་གྱི་ལས་ལ་འཇུག་པ་ལའང་དོན་ལྔས་བསྟན་ཏེ། དང་པོ་ནི། སྐྱབས་གནས་ཡུལ་མཆོག་
གནས་བཞི་ལ།། སྒོ་གསུམ་གུས་པས་སྐྱབས་སུ་མཆི།། མ་གྱུར་སེམས་ཅན་ཐམས་
ཅད་ཀུན།། རྣམ་མཁྱེན་ཐོབ་ཕྱིར་སེམས་བསྐྱེད་དོ། །གཉིས་པ་ནི། སྣོད་བཅུད་མི་
དམིགས་སྟོང་པའི་ངང་།། ཏིང་འཛིན་གསུམ་གྱིས་སྤྲོ་བསྡུ་ལས།། རང་ཉིད་གཤེན་
ལྷ་ལོངས་སྤྱོད་རྫོགས།། སྐྱིལ་ཀྲུང་མཉམ་བཞག་ནོར་བུ་འཛིན།། མདུན་གྱི་ནམ་
མཁའ་འཇའ་སྤྲིན་དབུས།། མགྲོན་རིགས་ལྷ་ཚོགས་སྐར་ལྟར་བཀྲ། གསུམ་པ་ནི།
རཾ་ཡཾ་ཁཾ། ཨ་ཨཾ་ཧཱུྃ	མེ་ཐབ་ཁྱོན་ཡངས་རིན་ཆེན་སྣོད།། དྲི་གསུར་འདོད་ཡོན་
མཆོད་པའི་གཏེར།། ཟག་མེད་ཡོ་བྱད་བྱིན་གྱིས་རློབས།། མི་ཟད་ནམ་མཁའི་
མཛོད་ལྟར་གྱུར། བཞི་པ་ནི། ཧོ། སྣང་ཁམས་མཆོད་སྦྱིན་དྲི་གསུར་རྫས།། འདོད་
པའི་ཡོན་ཏན་ཀུན་ལྡན་པ།། མགྲོན་བཞིའི་ལྷ་ཚོགས་རྣམས་ལ་འབུལ། རྒྱལ་བ་
320



ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་སྐོར།
མཉེས་ཤིང་དམ་ཅན་སྐོང་། ལྷ་སྲིན་གནོད་ཞི་རིགས་དྲུག་ཚིམ། ཁྱད་པར་དམིགས་
ཡུལ་སྐྱེ་འགྲོ་ཀུན།། བདག་གིས་གསུར་མཆོད་འདི་བསྔོས་མཐུས།། མགོན་དང་
དཔུང་གཉེན་འགྱུར་པར་ཤོག །ནམ་ཞིག་བདག་ནི་དུས་བྱུང་ཚེ།། སྔ་ཕྱིའི་ལན་
ཆགས་ཁེལ་བར་ཤོག །ཡིག་བརྒྱ་དང་དུ་ཏྲི་སུ་བརྗོད་། ལྔ་པ་ནི། ཨ། བདག་དང་མགྲོན་
རིགས་དམིགས་མེད་བཞག །དགེ་ཀུན་འགྲོ་བ་ཡོངས་ལ་བསྔོ། འདྲེན་པའི་དེད་
དཔོན་འགྱུར་པར་ཤོག །ཕྱོགས་དུས་བཀྲ་ཤིས་བདེ་ལེགས་གསོལ།། ཅེས་དམིགས་
མེད་དུ་བཞག་གོ །
༧ བཞི་པ་ལུས་སྦྱིན་གྱི་ལས་ལ་འཇུག་པ་ནི། རྩགསུམ་རང་རིག་ཡེ་ཤེས་ལྷ་ལ་ཕྱག་འཚལལོ། །སྙན་བརྒྱུད་ཟབ་
དོན་གཅོད་ཀྱི་ཉམས་ལེན་དུ། ལུས་སྦྱིན་བསྡུས་པ་ཞེན་ཆགས་རང་གྲོལ་ནི། བདག་མེད་རྟོགས་པའི་རྣལ་འབྱོར་ཕོ་
མོ་ཡིས། སྦྱོར་དངོས་རྗེས་གསུམ་རྣམ་པར་དག་པའི་ངོས། ཐོག་མར་ཌ་སིལ་བཀྲོལ་ལ་གདུངས་དབྱངས་ཀྱིས།།
མཆོག་གསུམ་རྒྱལ་བ་རྣམས་ལ་སྐྱབས་སུ་མཆི།། དམིགས་བྲལ་བླ་མེད་བྱང་ཆུབ་
སེམས་
པ་བསྐྱེད་དོ།། རྩ་བརྒྱུད་བླ་མ་ཡི་དམ་ཞི་ཁྲོའི་ལྷ།། མཁའ་འགྲོ་བོན་སྐྱོངས་
རྣམས་ལ་གསོལ་བ་འདེབས།། ཟབ་ལམ་གཅོད་ཀྱི་ཉམས་ལེན་མཐར་ཕྱིན་ནས།
བདག་འཛིན་རང་སར་གྲོལ་བར་བྱིན་གྱིས་རློབས། ཕཊ། རང་གི་སྙིང་ག་ཡེ་
ཤེས་འོད་ལྔའི་དཀྱིལ།། རིག་པའི་ངོ་བོ་ཐིག་ལེ་ཨ་ཡིས་མཚོན། ཕཊ་ཀྱིས་སྙིང་ག་
ཧར་གྱི་བྱེ་བ་ལས། མེ་སྟག་ཚང་ནས་ཆད་ལྟར་ལྷུར་གྱིས་འཕོང་།། མདུན་ཁར་འོད་
ཞུ་ཡེ་ཤེས་ཁྲོ་བོ་མཐོང་།། ཞལ་གཅིག་ཕྱག་གཉིས་དུར་ཁྲོད་ཆས་ཀུན་རྫོགས་།། ཕྱག་
གཡས་ཤེས་རབ་རལ་གྲིས་བམ་གཟུགས་ཀྱི།། ཀཱ་པ་ལི་ཕྲལ་ཤ་ཁྲག་ཚོགས་སུ་སྤུངས་།
རཾ་ཡཾ་མཾ། ཨ་ཨཱི་ཧཱུྃ༔ ལན་གསུམ། འབྲུ་གསུམ་ནུས་པའི་ཟག་མེད་དམ་རྫས་ཆེ།
ནམ་མཁའི་མཛོད་ལྟར་སྣང་ཁམས་མཆོད་སྤྲིན་གཏིབས།། འཁོར་འདས་གཉིས་
ཀྱི་མགྲོན་རིགས་མ་ལུས་ཀུན།། མཁའ་ལ་སྐར་ཚོགས་ལྟ་བུར་གཤེགས་པར་གྱུར།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕཊ། ཀྱེ་ཧོ།། བདག་ལུས་ཚོགས་སུ་འབུལ་ལོ་བཞེས་སུ་གསོལ། ཡན་ལག་གཟུགས་
བཞི་བརྟན་བརྗིད་སྒྱེད་པུར་བཙུགས།། ཐོད་པ་རིན་ཆེན་ཡངས་པའི་གཟེད་ཞལ་
དུ།། ཤ་ཁྲག་དྲོད་དབུགས་ལྤགས་ཚིལ་ཆུ་རྒྱུས་དང་།། ཁམས་དང་སྐྱེ་མཆེད་རྩ་
དང་ཡན་ལག་དང་། དབང་པོ་དབང་རྟེན་ནང་ཁྲོལ་དོན་སྣོད་དང་།། ཀེང་རུས་
སོ་སེན་སྐྲ་དང་བ་སྤུའི་ཚོགས།། དྭངས་སྙིགས་རྩིག་མ་གསུམ་དུ་རབ་སྤེལ་ནས།
ཟག་བཅས་དམན་པའི་ལུས་འདི་ཡོན་དུ་འབུལ།། ཁྱེད་ཀྱི་ལྟ་དགོངས་ཉམས་
རྟོགས་ཁྱད་པར་ཅན།། ད་ལྟ་ཉིད་དུ་བདག་ལ་རྩལ་དུ་གསོལ།། ལན་ཆགས་བུ་
ལོན་མ་ལུས་འདིར་བྱང་ནས།། གནོད་བྱེད་ཀུན་ཀྱང་བྱང་སེམས་མཆོག་ཐོབ་
ཤོག །དམིགས་མེད་རྒྱ་ཆེར་བསྔོས་པའི་བསོད་ནམས་ཀྱིས།། མི་རྣམས་བདག་
ལྟའི་བཅིངས་པ་གྲོལ་གྱུར་ཅིག །ཕཊ མགྲོན་རྣམས་རང་རང་འདོད་པ་ལྡན་
ནས་གཤེགས། སྣོད་བཅུད་འོད་ཞུ་བདག་ཐིམ་ཚེ་བཀྲག་གསོ།། དུས་གསུམ་དགེ་
རྩེ་འགྲོ་ཀུན་བདེ་ཕྱིར་བསྔོ། ཐམས་ཅད་རྫོགས་པའི་སངས་རྒྱས་ཐོབ་པར་ཤོག །
ཅེས་པའི་གསུར་མཆོད་དང་སྙན་བརྒྱུད་ཀྱི་ལུས་སྦྱིན་དབུ་མཐའི་ཚིག་རྒྱན་འདི་ཡང་བསྟན་གཉིས་
གསང་སྔགས་གླིང་པས་མཛད་དོ། །དེ་ལྟར་སྦྱིན་པ་རྣམ་བཞི་ཉམས་སུ་ལེན་པའི་གང་ཟག་དེ་ནི། ཚེ་འདིར་ནད་
མེད་པ་ཚེ་རིང་བསམ་པ་འགྲུབ། ལོངས་སྤྱོད་འཕེལ་བ་ཀུན་གྱི་ཡིད་དུ་འོང་བ། ལྷ་མིའི་མཆོད་གནས་སུ་གྱུར།
ཕྱི་མར་སྒྲིབ་གཉིས་བྱུང་ཞིང་ཆོགས་གཉིས་རྫོགས་ནས་སངས་རྒྱས་པ་དང་། གནས་སྐབས་ལྷ་མིའི་ལུས་
རྟེན་ཐོབ་པ་ལ་སོགས་ཕན་ཡོན་དཔག་ཏུ་མེད་ཅིང། དཔེར་ན་ཁམས་གསུམ་སེམས་ཅན་རྣམས་ལ་གསེར་གྱི་
སྦྱིན་པ་བཏང་བས་ཀྱང་ཕན་ཡོན་ཆེ་བ་བཀའ་ལུང་ནས་གསུངས་པ་རིག་པར་བྱའོ། །ཞེས་པ་འང་སྦྱིན་པ་
རྣམ་བཞི་འདི་བཞིན་སྒྲིག་རིམ་གྱིས་ཤིག་གི་བཀའ་བླ་མས་（ དབལ་གཏེར་གསང་སྔགས་གླིང་པ་ མཆན）གནང་
བཞིན་སྤྲང་འཁྱམས་པས་( ཤར་རྫ་པ་བཀྲ་ཤིས་རྒྱལ་མཚན་མཆན）བགྱིས་པའོ། །དགེ་འོ།།
(
322



ཉམས་ཁྲིད་སྙིང་གི་རྒྱུ་ཅན་སོགས་ལེའུ་ཕྲན་སྐོར།
༈ བསླུ་མེད་གཏན་གྱི་སྐྱབས་གནས་དཀོན་མཆོག་གསུམ། ། སྙིགས་མ་ལྔ་བདོའི་སྐྱབས་
གཅིག་ཡབ་སྲས་ཡུམ། ། བསྟན་པའི་སྲུང་མ་མ་མཆོག་སྲིད་པའི་རྒྱལ། ། རྒྱལ་ཀུན་འདུས་གཙོ་
དྲིན་ཆེན་བླ་མ་མཁྱེན། ། རྩེ་གཅིག་གསོལ་བ་བཏབས་པའི་རེ་འབྲས་སུ། ། བར་ཆོད་ཀུན་སོལ་བསམ་
དོན་མཐར་ཕྱིན་ཤོག ། ཅེས་པ་འདིའང་བསྟན་འཛིན་སྐྱེས་བུ་དམ་པ་རྣམས་ཀྱི་ཕྱི་ནང་གསང་བའི་བར་ཆད་
ཞི་བའི་ཕྱིར་དུ་ཤར་རྫ་པས་གསོལ་བ་བཏབས་པའོ།།
བསྟན་རྒྱས་སྨོན་ལམ།
ན་མོ་བསླུ་མེད་སྐྱབས་མཆོག་རྣམས་ཀྱི་བྱིན་རླབས་དང་། ། རྣམ་དཀར་དགེ་ཚོགས་གྲུབ་པའི་
ནུས་མཐུ་དང་། ། བོན་ཉིད་རྣམ་པར་དག་པའི་བདེན་སྟོབས་ཀྱིས། ། ཇི་ལྟར་སྨོན་པའི་དོན་ཀུན་
འགྲུབ་གྱུར་ཅིག ། བསྟན་པའི་སྙིང་པོ་སངས་རྒྱས་གཡུང་དྲུང་བོན། ། བསྟན་འཛིན་བུ་སློབ་བཤད་
སྒྲུབ་འཕེལ་བ་དང་། ། བསྟན་སྦྱིན་མངའ་ཐང་ལོངས་སྤྱོད་རྒྱས་པ་དང་། ། བསྟན་པ་སྲིད་མཐའི་
བར་དུ་གནས་གྱུར་ཅིག ། ཁྱད་པར་རྗེ་བཙུན་མཉམ་མེད་བླ་མ་ཡི། ། རིང་ལུགས་འཁྲུལ་མེད་
གཤེན་བསྟན་སྨན་རི་བའི། ། མདོ་སྔགས་ཉི་ཟླ་ཟུང་འབྲེལ་བསྟན་པའི་མཆོག །དུས་ཀུན་
ཉམས་མེད་ཡུན་རིང་གནས་གྱུར་ཅིག ། དེ་ཉིད་འཛིན་སྐྱོངས་སྤེལ་བའི་སྲོལ་འཛིན་པ། ། མཚུངས་
མེད་བླ་མའི་ཞབས་པད་བརྟན་པ་དང་། ། རྣམ་དག་འདུས་སྡེ་དར་ཞིང་རྒྱས་པ་དང་། ། སྙན་
པའི་གྲགས་པས་ས་སྟེང་ཁྱབ་གྱུར་ཅིག །དེ་ལ་བརྟེན་ནས་མཁའ་མཉམ་འགྲོ་བ་ཀུན། ། ནད་
མུག་འཁྲུགས་རྩོད་རབ་ཏུ་ཞི་བ་དང་། ། ཕན་བདེ་སྐྱིད་པའི་ཉི་མ་འབུམ་ཤར་ནས། ། མཐའ་
ཐུག་རྫོགས་སངས་རྒྱས་པའི་བཀྲ་ཤིས་ཤོག ། ཅེས་པ་འདི་ཡང་། སྨན་རིའི་མཁན་ཆེན་ཉི་མ་བསྟན་
འཛིན་དབང་གི་རྒྱལ་པོས་ཟིལ་གནོན་ཞེས་པ་མེ་ཕོ་རྟའི་ལོར་སོག་སྡེ་བོན་དགོན་དུ་སྦྱར་བ་དགེའོ། །བཀྲ་ཤིས།
༧ གང་གི་བདེན་ཚིག་རྟེན་འབྲེལ་བསླུ་མེད་ཀྱིས། ། གངས་ཅན་མགོན་པོ་རྒྱལ་བ་སྨན་རི་བའི།།
32



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མདོ་སྔགས་བསྟན་པའི་བ་དན་མངོན་མཐོ་ཞིང༌། ། སྲིད་མཐའི་བར་དུ་ཡུན་རིང་གནས་གྱུར་
ཅིག ། ༧ དུས་རྒྱལ་ཀུན་འདུས་མཉམ་མེད་ཤེས་རབ་རྒྱལ། ། བསླབ་པ་གསུམ་ལྡན་ངུར་སྨྲིག་
འཛིན་པའི་སྡེ། ། རྨད་བྱུང་འཕྲིན་ལས་ཟབ་མོ་ཕྱོགས་ཀུན་ཏུ། ། ཡར་ངོའི་ཟླ་ལྟར་རྒྱས་པའི་བཀྲ་
ཤིས་ཤོག ། ༧ རྒྱལ་བའི་བསྟན་པ་ཉི་མའི་འོད། ། ལྷག་པའི་འོད་ཟེར་ཕྱོགས་བརྒྱར་འཕྲོ། ། བོན་
གྱི་རྒྱལ་མཚན་ལེགས་པར་འཛུགས། ། བསྟན་པ་ཡུན་རིང་འབར་གྱུར་ཅིག ། ༧ ཞྭ་དཀར་རིང་
ལུགས་འཛིན་པ་ཡི། ། འཕྲིན་ལས་གང་ཡང་སྒྲུབ་བྱེད་པའི། ། མ་བདུད་ལྕམ་དྲལ་རྣམས་ཀྱིས་
ཀྱང་། ། བསྟན་པའི་བ་དན་ཕྱོར་ཞིག་ཀྱེ། ། ཞེས་གསང་སྔགས་བདེན་ཚིག་སྨོན་ལམ་འདི་ནི་སྐུ་མདུན་གཡུང་
དྲུང་རྒྱལ་མཚན་གྱིས་སྦྱར་བ་དགེའོ། །
༧ རབ་འབྱམས་ཞིང་དུ་བོན་གྱི་འཁོར་ལོ་ཡིས། ། འགྲོ་ཁམས་ཀུན་ཏུ་བཟང་པོའི་
སར་བཀོད་པའི། ། ཐུགས་རྗེའི་མངའ་བདག་སྟོན་པ་གཤེན་རབ་ཀྱི། ། མདོ་སྔགས་བསྟན་
པ་ཕྱོགས་བཅུར་འབར་གྱུར་ཅིག ། ༧ རྒྱལ་བ་དེ་ཡི་བསྟན་པ་ཕྱོགས་ཀུན་ཏུ། ། སྤེལ་ལ་
དྲི་མ་མེད་པའི་ཐུགས་བསྐྱེད་ཅན། ། གང་གི་འཆད་རྩོད་རྩོམ་པའི་མཛད་པ་ཡི། ། གྲུབ་མཐའི་
སྙིང་པོ་བོན་བསྟན་འབར་གྱུར་ཅིག ། ༧ འཇིགས་མེད་གསང་སྔགས་བོན་གྱི་སྒྲ་ཆེན་
བསྒྲགས། ། རིམ་པ་གཉིས་ཀྱི་རྣལ་འབྱོར་དབང་པོའི་མཆོག ། གསང་ཆེན་རྒྱུད་སྡེ་བཞི་
ཡི་དོན་འབྱེད་པའི། ། གང་དེའི་གསང་སྔགས་བོན་བསྟན་འབར་གྱུར་ཅིག ། ༧ འཁོར་
འདས་གཉིས་མེད་རང་རིག་ཡེ་ཤེས་ལྔའི། ། རང་གདངས་མངོན་གྱུར་རིག་པ་རང་ཤར་
གྱི། ། ཡང་གསང་སྙིང་ཏིག་དགོངས་གཏེར་ཟབ་མོའི་བོན། ། རྫོགས་པ་ཆེན་པོའི་བསྟན་
པ་འབར་གྱུར་ཅིག ། ཅེས་རྒྱུད་གསུམ་བོན་གྱི་བདག་ཉིད་ཆེན་པོ་གྲུབ་དབང་དྲི་མེད་སྙིང་པོའི་ཕྱི་ནང་
གསང་གསུམ་གྱི་མཚན་གྱི་བོན་བསྟན་རྒྱས་པའི་སྨོན་ཚིག་འདི་ཉིད་རི་བོ་དགེ་ལྡན་པའི་རིང་ལུགས་འཛིན་
པའི་ཧོར་བྲག་དཀར་སྤྲུལ་སྐུ་བློ་བཟང་དཔལ་ལྡན་བསྟན་འཛིན་སྙན་གྲགས་ཀྱིས་མཆོག་ཏུ་སྨོན་པ་དགེ་
ལེགས་སུ་གྱུར་ཅིག ། སརྦ་དཱ་ཀལྱ་ན་བྷཝནྟུ།།
324



གསུང་འབུམ་འདི་ཉིད་དག་སྒྲིག་དཔེ་སྐྲུན་གནང་སྐབས། མ་བསྐུལ་ཡིད་རངས་ཆེན་པོའི་
ཐོག ཞལ་འདེབས་གནང་མཁན་ནི་རག་ཤུ་རྟོགས་ལྡན་རིན་པོ་ཆེའི་རྒྱལ་ཚབ་བླ་མ་དྲི་མེད་
རྣམ་དག་ནས་སྒོར་ཁྲི་གསུམ། བླ་མ་དྲི་མེད་གཙུག་ཕུད་ནས་སྒོར་ཁྲི་གཅིག འབྲི་རུ་བླ་མ་ཐུགས་
དགའ་ནས་སྒོར་ཁྲི་གཅིག ཚ་རོང་གུར་མདུན་མཁན་པོ་གཡུང་དྲུང་དཔལ་ལྡན་ནས་སྒོར་ཁྲི་
གཅིག བླ་མ་མདོ་སྔགས་བསྟན་འཛིན་ནས་སྒོར་ཁྲི་གཅིག གེ་སྐྱག་ཚང་རང་གྲོལ་བཟང་མོ་
ནས་སྒོར་ཁྲི་གཅིག བྱ་རིགས་མཚམས་པ་སྨོན་ལམ་ཚུལ་ཁྲིམས་ནས་སྒོར་བདུན་སྟོང་། ཆོས་
དགའ་ཚང་ཨ་ནེ་དབྱིངས་རིག་སྒྲོལ་མ་ནས་སྒོར་དྲུག་སྟོང་། སྟེང་དགོན་མཁན་པོ་ནོར་བུ་
ནས་སྒོར་ལྔ་སྟོང་ལྔ་བརྒྱ། ཁྲ་རྒན་དགོན་གྱི་བླ་མ་བསམ་གཏན་ཚུལ་ཁྲིམས་ནས་སྒོར་ལྔ་སྟོང་།
ནག་རི་ཚེ་དབང་བཀྲ་ཤིས་ནས་སྒོར་ལྔ་སྟོང་། ཚ་རོང་གེ་འགེངས་སྐལ་བཟང་རྣམ་རྒྱལ་ནས་
སྒོར་ལྔ་སྟོང་། རྫ་སྲིབ་ཧོར་ཤེས་རབ་མཁའ་དབང་ནས་སྒོར་ལྔ་སྟོང་། སེན་ཚ་དགོན་སྒྲུབ་གྲྭ་
ནས་སྒོར་བཞི་སྟོང་ལྔ་བརྒྱ། བ་འོ་ཚང་ཀུན་བཟང་དབང་མོ་ནས་སྒོར་བཞི་སྟོང་། བྲུ་ཆེན་ཚང་
སྨོན་ལམ་སྒྲོལ་མ་ནས་སྒོར་བཞི་སྟོང་། དྲུག་ཅུ་མཚམས་བླ་གཡུང་དྲུང་མཐར་ཕྱིན་ནས་སྒོར་སུམ་
སྟོང་། ཚ་རོང་ཕུན་ཚོགས་དབང་འདུས་ནས་སྒོར་སུམ་སྟོང་། སོག་སྡེ་མཚམས་པ་སོག་རུ་ནམ་
མཁའ་ཚུལ་ཁྲིམས་ནས་སྒོར་ཉིས་སྟོང་དྲུག་བརྒྱ། རག་ཤུ་ཨ་ནེ་རིག་སྟོང་བཟང་མོ་ནས་སྒོར་ཉིས་
སྟོང་ཉིས་བརྒྱ། ཤིང་རོང་སྦས་དགོན་མཁན་པོ་གཡུང་དྲུང་ཉི་མ་ནས་སྒོར་ཉིས་སྟོང་། ཝ་ཞང་
ཁྱི་དགའ་ནས་སྒོར་ཉིས་སྟོང་། ཝ་ཞང་བྱང་ཆུབ་རྒྱལ་མཚན་དང་ཚེ་དབང་གཡུང་དྲུང་གཉིས་
ནས་སྒོར་ཉིས་སྟོང་། མཚམས་པ་ཚུལ་ཁྲིམས་གྲགས་པ་ནས་སྒོར་ཉིས་སྟོང་། ཁྲོམ་ཚང་འཇིག་
དགའ་ཚང་སྨོན་ལམ་བྱམས་མ་ནས་སྒོར་ཉིས་སྟོང་། བྲུ་ཚང་ཨ་ནེ་བསྟན་འཛིན་བཟང་མོ་ནས་
སྒོར་ཉིས་སྟོང་། འཇིག་མེད་ཚང་འཕྲིན་ལས་བཟང་མོ་ནས་སྒོར་ཉིས་སྟོང་། ཨ་ནེ་ཡེ་ཤེས་བྱམས་
མ་ནས་སྒོར་ཆིག་སྟོང་དྲུག་བརྒྱ། ཧོར་ཕུན་ཚོགས་གྲགས་པ་ནས་སྒོར་ཆིག་སྟོང་ཆིག་བརྒྱ། རྫ་
དམར་ཨ་ནེ་ཡེངས་མེད་སྒྲོན་མ་ནས་སྒོར་ཆིག་སྟོང་ཆིག་བརྒྱ། དཔའ་ཤོད་ཕུན་ཚོགས་བློ་གྲོས་
ནས་སྒོར་ཆིག་སྟོང་ཆིག་བརྒྱ། མཐའ་ཞུ་བླ་མ་ཨོ་ནེ་ནས་སྒོར་ཆིག་སྟོང་། སོག་སྡེ་འཁོར་ཚང་
ཚེ་རིང་སྐལ་ཐར་ནས་སྒོར་ཆིག་སྟོང་། སོག་སྡེ་དབང་གྲགས་ནས་སྒོར་ཆིག་སྟོང་། སེན་ཚ་དགོན་
མཁན་ཚུལ་ཁྲིམས་ནས་སྒོར་ཆིག་སྟོང་། སྦྲ་ཆེན་བོང་ཐ་ཧོར་ཐར་འགོངས་ནས་སྒོར་ཆིག་སྟོང་།
ཨ་སྐྱིད་སྔགས་འཆང་རྣམ་རྒྱལ་ཕུན་ཚོགས་ནས་སྒོར་ཆིག་སྟོང་། ཧོར་ཡེས་ཐ་དཔོན་ཆུང་ཚང་
གཡུང་དྲུང་ཆོས་འཕེལ་ནས་སྒོར་ཆིག་སྟོང་། སེམས་ཉིད་བཟང་མོ་ནས་སྒོར་ཆིག་སྟོང་། ཚ་རོང་
རྣམ་རྒྱལ་ཚེ་དབང་ནས་སྒོར་ཆིག་སྟོང་། དཔའ་ཤོད་ཤེས་རབ་དབང་རྒྱལ་ནས་སྒོར་ཆིག་སྟོང་།
ཁྱུང་པོ་བསོད་ནམས་བཀྲ་ཤིས་ནས་སྒོར་ལྔ་བརྒྱ། བ་ཟ་བྱང་ཆུབ་དབང་མོ་ནས་སྒོར་བརྒྱ་བཅས་སོ།།



༄༅། །ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་
འབུམ་ཕྱོགས་སྒྲིག་གི་ལས་དོན་མི་སྣ།
སྤྱི་ཁྱབ་འགན་འཛིན་པ།
འོད་ཟེར་སྦྱིན་པ་ཕུན་ཚོགས།
གཙོ་ཞུས་པ།
ཁྲ་རྒན་ཚུལ་ཁྲིམས་དྲི་མེད། ཁ་བཙུན་ཡེ་ཤེས་ཚེ་རིང་།
དུད་གསར་ཤེས་རབ་འབྲུག་གྲགས།
ཞུ་སྒྲིག་ལས་རོགས།
དགེ་བཤེས་ཀུན་བཟང་རྒྱལ་མཚན། དགེ་བཤེས་གཙུག་གཤེན་དོན་འགྲུབ། སྡེ་
དགེ་ཚེ་དབང་འགྱུར་མེད། ཁྲ་དགོན་ཚུལ་ཁྲིམས་རབ་བརྟན་། ག་ཐ་ནམ་མཁའ་འོད་ཟེར།
རུ་ཐ་ཁྲི་ལྡེ་རྣམ་རྒྱལ། གསའ་ངུ་ཚུལ་ཁྲིམས་བསྟན་རྒྱལ། ནག་ཚ་བསོད་ནམས་སྦྱིན་པ།
སྨོན་ལམ་རབ་རྒྱས། རྒྱ་བོ་ནམ་མཁའ་བློ་གྲོས། ཚ་རོང་བཟོད་པ་ཚུལ་ཁྲིམས། ཚ་རོང་ཤེས་
རབ་འོད་ཟེར། ཁྲ་རྒན་ཚུལ་ཁྲིམས་འགྱུར་མེད། ཤིང་རོང་ཚུལ་ཁྲིམས་མཆོག་རྒྱལ། བླ་ཆུང་
རིན་ཆེན། ཟམ་ཞིག་ཤེས་རབ་ཚུལ་ཁྲིམས། སྟག་ཚ་བཟོད་པ་དོན་ལྡན། ཧོར་མི་ཚེ་དབང་
རྣམ་རྒྱལ། གསེར་རྩ་འོད་ཟེར་རྒྱལ་མཚན། བཀྲ་ཤིས་ཟླ་བ།
ཡིག་གཏག་པ།
སྒང་སར་ཚུལ་ཁྲིམས་བཟང་མོ། བསམ་གཏན་བཟང་མོ།
ཧོར་རུ་སྒྲིབ་སྦྱང་བཟང་མོ། ཨ་སེར་ཚུལ་ཁྲིམས་ཚེ་མཛེས།
མདུན་ཤོག་རི་མོ་བ།
ཡ་བཟའ་བུ་འབུངས།



གཙོ་སྒྲིག་པ། ཨ་སྔགས་ཚེ་རིང་བཀྲ་ཤིས།
གཙོ་སྒྲིག་གཞོན་པ། དབྱངས་ཅན།
རྩོམ་སྒྲིག་འགན་འཁུར་བ། གཉན་མོ་འགྲུབ། བསོད་ནམས་དོན་འགྲུབ།
༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་
གསུང་འབུམ་བཞུགས་སོ།།
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་ནས།
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན།
༢༠༡༡ལོའི་ཟླ༧པར་པར་གཞི་དང་པོ་བསྒྲིགས།
༢༠༡༡ལོའི་ཟླ༧པར་པར་ཐེངས་དང་པོ་དཔར།
དེབ་ཚད། golemmx?cºmm
ཡིག་གྲངས།
སྟོང ༢༥༥
དཔར་ཤོག ༢ ༡. ༢༥
པོར་གྲོངས།
༡ ༤༠༠༠
དཔེ་རྟགས།
ISB 978 = 7 = 54}9 ཁ 4325 ཨ2
དཔེ་རིན་སྒོར། ༦༥༠.༠༠(པོད༡༤ ༡༧)



གཙོ་སྒྲིག་པ། ཨ་སྔགས་ཚེ་རིང་བཀྲ་ཤིས།
གཙོ་སྒྲིག་གཞོན་པ། དབྱངས་ཅན།
རྩོམ་སྒྲིག་འགན་འཁུར་པ། གཉན་མོ་འགྲུབ།
དཔེ་སྐྲུན་གྱི་བདག་དབང་འདི་གར་ཡོད་པས་པར་བཤུས་
བྱས་ན་ཁྲིམས་ཀྱི་ཆད་པ་ཕོག་ངེས་ཡིན།
HR+g.pfཊྚ • ཙྪED•Zs



En'，LPG Ilg# ༡]
བ། ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ་བཞུགས་སོ།
༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ་བཞུགས་སོ།།
16
I SBN 978-7-54 09- 4825-2
978754094 8 25 2">
ཚེ་: 650.00E (ཎྜི)
