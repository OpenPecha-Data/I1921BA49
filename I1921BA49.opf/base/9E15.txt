༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD133161
ImageGroup:
14PD2802
LCCN:
n/a
ISBN:
978-7-5409-4825-2
Title:
ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
shar rdza pa bkra shis rgyal mtshan gyi gsung 'bum/
བཀྲ་ཤིས་རྒྱལ་མཚན་
Author:
bkra shis rgyal mtshan
n/a
Descriptor:
Original Publication:
n/a;1-17
Place:
khreng tulu/
Publisher:
si khron mi rigs dpe skrun tshogs pal si khron mi rigs dpe skrun khang/
Date:
2011
Volume:
14
Total Volumes:
17
TBRC Pages:
12
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 150 West 17th St, New York City, NY
10011, US.



En
F]
མདོ་སྔགས་ [ ཐེག་ཆེན་གཡུང་དྲུང་བོན། །
ཟུང་འབྲེལ་
14
༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ
མཚན་གྱི་གསུང་འབུམ་བཞུགས་སོ།།
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་ནས།
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་
གསུང་འབུམ་བཞུགས་སོ།།
༡ ཀུན་མཁྱེན་ཤར་རྫ་པའི་རྣམ་ཐར་ཆེན་མོ།
༢ སྔོན་འགྲོའི་ཁྲིད་རིམ་བཀའ་ལུང་རྒྱ་མཚོའི་སྐོར།
༣ རྫོགས་པ་ཆེན་པོ་སྐུ་གསུམ་རང་ཤར།
༤ སྐྱབས་འགྲོ་དང་བྱང་སེམས་ཞིང་འགྲེལ་སོགས་ཀྱི་སྐོར།
༥ ལེགས་བཤད་རིན་པོ་ཆེའི་མཛོད་དཔྱོད་ལྡན་དགའ་བའི་ཆར།
༦ ལུང་རིགས་རིན་པོ་ཆེའི་མཛོད་བློ་གསལ་སྙིང་གི་ནོར།
སྡེ་སྣོད་རིན་པོ་ཆེའི་མཛོད། སྟོད་ཆ།
༨ སྡེ་སྣོད་རིན་པོ་ཆེའི་མཛོད། སྨད་ཆ།
༩ ནམ་མཁའ་མཛོད་ཀྱི་ཁྲིད་གདམས་སྐོར།
༡༠ ནམ་མཁའ་མཛོད་ཀྱི་སྒྲུབ་སྐོར།
༡༡ དབྱིངས་རིག་རིན་པོ་ཆེའི་མཛོད་གསང་བ་ངེས་པའི་རྒྱན།
༡༢ དབྱིངས་རིག་རིན་པོ་ཆེའི་མཛོད་ལས་ལམ་དང་འབྲས་བུའི་ཁྲིད།
༡༣ གསང་སྔགས་བསྐྱེད་རྫོགས་སོགས་ཀྱི་སྐོར།
༡༤ སྡོམ་གསུམ་རྣམ་པར་འབྱེད་པའི་བཀའ་བརྟེན།
༡༥ ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
༡༦ ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་གྱི་སྐོར།
༡༧ བསང་བསྡུས་འདོད་རྒུའི་སྤྲིན་ཆེན་སོགས་ལེའུ་ཕྲན་གྱི་སྐོར།



༡། 2ནམཁར་ཤརང་པ་བཀྲ་ཤིས་ཉི་མ་ལ་ཚོན་
ཀྱི་གསང་འདས་ ལན གངས བ ས



༄༅། །ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྡོམ་གསུམ་རྣམ་པར་འབྱེད་
པའི་བཀའ་བརྟེན།
(14
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



图书在版编目(CIP)数据
夏咱·扎西坚赞全集:全17册:藏文/夏咱·扎西
坚赞著,一
成都:四川民族出版社,2011.7
ISBN 978-7-5409-4825-2
1.1夏…II.夏…. 1社会科学一文集一
藏语 IV. 1053
中国版本图书馆CIP数据核字(2011) 第139061号
民族文字出版专项资金资助项目
夏咱·扎西坚赞全集 14
夏咱·扎西坚赞 著
主编 阿旺泽仁扎西
副主编 央 京
责任编辑 林么周 索南东主
封面设计 李庆
內文设计 宁牡
四川出版集团
出版发行
四川民族出版社
地 址 成都三洞桥路12号
印 刷 成都蜀通印务有限责任公司
成品尺寸 170mm x 240mm
印 数 1 ~ 4000册
印 张 30.75
字 数 369千
版 次 2011年7月第1版
印 次 2011年7月第1次印刷
书 号 ISBN 978-7-5409-4825-2
定 价 650.00元(套)
版权所有·翻印必究
དཔེ་སྐྲུན་གྱི་བདག་དབང་འདི་གར་ཡོད་པས་པར་
བཤུས་བྱས་ན་ཁྲིམས་ཀྱི་ཆད་པ་ཕོག་ངེས་ཡིན།



རྗེ་བཙུན་ཤར་རྫ་པ་བཀྲ་ཤིས་རྒྱལ་མཚན་གྱི་སྐྱེས་རབས།



སྲིད་པའི་རྒྱལ་མོ།



དཔེ་སྒྲིག་གསལ་བཤད།
དེ་ཡང་སྐྱབས་རྗེ་སྨན་སློབ་སྨྲ་དབང་བསྟན་རྣམ་རིན་པོ་ཆེའི་ཞལ་ལས།
ཕྱོགས་དུས་རྒྱལ་བ་ཀུན་གྱི་ཐུགས་དམ་མཐིལ། །རང་འབྱུང་རང་རིག་ཀ་དག་
ལྷུན་གྱིས་གྲུབ། །མཐའ་བཞི་རྒྱ་གྲོལ་སྨྲ་བསམ་བརྗོད་འདས་བོན། །མངོན་གྱུར་
མིའི་གཟུགས་སངས་རྒྱས་ལ་ཕྱག་འཚལ། །གསལ་སྟོང་དབྱེར་མེད་བློ་ལས་འདས་
པའི་གཞི། །རྣ་བར་སོན་ཙམ་རྟོག་གེའི་ཡིད་འཁྲུགས་བྱེད། །གསལ་བ་སྟོང་དང་
སྟོང་པ་གསལ་བའི་ཚུལ། །ཇི་བཞིན་གཟིགས་པ་འདི་ལས་ངོ་མཚར་གང་། ། དེ་
ལྟར་ཡེ་གཞི་མངོན་གྱུར་མཐར་ཕྱིན་ཚེ། །སྒྲིབ་ཚོགས་ཆགས་པའི་གཞི་བྲལ་འོད་
དུ་ཟད། །ཟད་པ་མཐར་ཕྱིན་ཀུན་བཟང་ངང་དུ་བཞུགས། །ཚུལ་འདིས་ཁྱེད་
ལ་བསྟོད་ཀྱི་གཞན་དུ་ཅི། །ཞི་བར་གཤེགས་ཀྱང་བརྩེ་བ་མ་དོར་བས། །སྟོང་
གཟུགས་བོན་གྱི་འཁོར་ལོས་དབང་བསྒྱུར་ཏེ། །རྩམ་གཟན་ཙམ་མིན་འགྲོ་ལ་ཐར་
ལམ་བསྟན། །ཚུལ་འདི་ཡིས་ནི་ཉིད་ལ་བསྟོད་པའི་སྒོ། ། སྣང་སྲིད་ཡེ་གཞིའི་
རང་བཞིན་ཤར་བ་ལ། །འཁོར་འདས་སྐྱོན་ཡོན་བདེ་སྡུག་མི་བསླུ་བ། །སྟོང་པ་
ཆེན་པོའི་ངང་ལས་མི་གཡོ་བཞིན། །སྒྲ་མཐུན་དོན་འཕགས་གཟིགས་འདི་ཡ་
མཚན་ཆེ། །ཇི་ལྟར་ཉིད་ཀྱིས་གཟིགས་པའི་འདོད་ཡོན་རྣམས། །གམ་བཅར་
དག་གིས་ཆ་ཙམ་མ་མཐོང་ཡང་། །སྒྲ་ཙམ་ལ་བརྟེན་བརྡ་སྦྱོར་ཚུལ་དག་ནི། །ཇི་
བཞིན་མཛད་པ་འདི་ནི་ངོ་མཚར་ཆེ། །ཚིག་སྦྱོར་སྙན་པོས་ངོ་བསྟོད་གཞིར་
བཟུང་སྟེ། །རི་མོ་བྲིས་པ་དེ་ཡང་འདི་ན་མིན། །ཡུན་ནས་དོན་གྱི་རྟོགས་པ་ལ་དད་
ནས། །སྨྲས་པ་འདི་ཡང་བཅོས་མ་ཡིན་སྙམ་མེད། །རྗེ་བཙུན་མངྒ་ཝེར་ཞི་རིག་
gamento



པ་རང་ཤར་གྱི་མཚན་དོན་དང་འབྲེལ་བའི་བསྟོད་པ་བྱས་པས་ཀུན་མཁྱེན་བླ་
མའི་བྱིན་རླབས་སེམས་ལ་ཐོབ་པར་གྱུར་ཅིག །ཅེས་གསུངས་པའི་བསྟོད་ཡུལ་
དམ་པ། མཁས་ཤིང་གྲུབ་པའི་དབང་པོ་ཀུན་མཁྱེན་༧ ཤར་རྫ་པ་ཆེན་པོ་མཆོག་
ཐོག་མར་བྱ་བྲལ་ཉམ་ཆུང་གི་སྒོ་ནས་མཚན་ལྡན་བླ་མ་དམ་པ་མཉེས་གསུམ་
གྱིས་ཚུལ་མཐུན་བསྟེན་ཞིང་ཐོས་བསམ་ཚུལ་བཞིན་གནང་བའི་ཐོག་མའི་ཟིན་ཐོ་
རིམ་རྒྱས་བཏང་བའི་སྔོན་འགྲོའི་ཁྲིད་རིམ་བཀའ་ལུང་རྒྱ་མཚོ་དེ་ཉིད་རྗེ་ཉིད་ནས་
རང་ལ་གསལ་འདེབས་དང་གཞན་ལ་ཕན་ཕྱིར་ཁྲིད་དང་འཆད་པ་གནང་བ་གདུལ་
བྱའི་ཁམས་དང་མོས་པར་ཕན་རླབས་ཆེ་བར་བརྟེན། གཏེར་ཆེན་གསང་གླིང་
མཆོག་ནས་རྗེ་ཉིད་ཀྱི་བསྟན་དོན་རྒྱ་ཆེར་འབྱུང་བ་མ་འོངས་སྔོན་གཟིགས་ཀྱི་བཀས་
བསྐུལ་གནང་དོན། གང་ཉིད་ཀྱི་གསུང་རྣམས་པར་དུ་བརྐོ་དགོས་ཚུལ་བརྗོད། རྗེ་
ཉིད་ཆེ་གྲགས་དྲེགས་ཚུལ་གྱི་རྣམ་པ་སོགས་གཏན་མེད་ཡིན་སྟབས། བྱ་བྲལ་སྤྲང་
པོའི་ཚུལ་བཟུང་ལ་དེ་འདྲའི་མཐུན་རྐྱེན་རྩོལ་སྒྲུབ་མི་འབྱུང་ཚུལ་དང་། རྒྱ་ཆེའི་བྱ་
བ་དེ་ལྟར་འགྲུབ་པ་དཀའ་ཚུལ་གསུངས་ཀྱང་གཏེར་ཆེན་མཆོག་ནས་ནན་བསྐུལ་
གནང་བར་བརྟེན། པར་རྐོ་དབང་ཕྱུག་ཅེས་པ་ཐོག་མའི་པར་རྐོ་མཁན་གང་དེ་
རྙེད་ནས་བཟུང་རིམ་པས་རྗེ་ཉིད་ཀྱི་གསུང་འབུམ་ཤིང་པར་དུ་བརྐོས་པ་སྤྱི་ལོ་
༡༩༥༩ལོའི་ཡར་སྔོན་དུ་ཤར་རྫ་རི་ཁྲོད་དུ་བཞུགས་པ་དང་། དེ་ཡི་པར་མའང་
སྟོད་སྨད་གང་སར་ཁྱབ་པར་གྱུར་རོ། །
ཕྱིས་སུ་གངས་ཅན་སྤྱི་ཡོངས་ལ་རིག་གསར་གྱི་ཉམས་རྒུད་འོག་སྔ་དཔེ་དང་
པར་ཤིང་སོགས་གཏོར་སྐྱོན་བྱུང་ཤུལ་ལས་ཁྲ་རྒན་དགོན་པའི་འབངས་སྡེའི་
ནང་དུ་པར་མ་ཉར་ཚགས་ཐུབ་ཡོད་རིགས་རྣམས་ཁྲ་དགོན་མཁན་པོ་སྐལ་བཟང་
གཡུང་དྲུང་རིན་པོ་ཆེའི་ཕྱག་ཏུ་དཔེ་བདག་རྣམས་ཀྱི་དད་སྟོབས་ཀྱིས་ཕུལ་འབྱོར་
2



བྱུང་བར་བརྟེན། མཁན་རིན་པོ་ཆེ་གང་ཉིད་ནས་སྐབས་དེ་དུས་ཀྱི་པར་སྐྲུན་
སྤུས་ལེགས་གནང་འཆར་གཙོ་གཉེར་གནང་བ་དང་འབྲེལ། ཨ་གཡུང་གཤེན་
བསྟན་མཐའ་རྒྱས་རིན་པོ་ཆེ་དང་། རྩེ་དྲུག་བླ་མ་གར་དབང་རྣམ་རྒྱལ་རིན་པོ་ཆེ།
བི་རོ་བློ་བཀྲ་སོགས་ཀྱིས་ཐུགས་ཁུར་ཆེན་པོས་གོང་རིམ་ལ་ཆོག་མཆན་ཞུས་པ་དོན་
བཞིན་ཐོབ་པ་དང་། རྩེ་བླ་ཚུལ་ཁྲིམས་རབ་རྒྱས་རྣམ་དག་དང་། གྲྭ་སའི་རྒན་
ལགས་བློ་གྲོས་ཉི་མ་རྣམ་གཉིས་ནས་བསྒྲིགས་ཞུས་གནང་བ་དང་། ལྷག་བསམ་
དད་ལྡན་གེ་འགེངས་སྐལ་བཟང་རྣམ་རྒྱལ་དང་རྣམ་རྒྱལ་བཀྲ་ཤིས་གཉིས་གཙོས་
པས་གལ་ཆེའི་མཐུན་སྦྱོར་གནང་བ་བཅས་ཐུན་མོང་མཉམ་འབྲེལ་གྱི་སྒོ་ནས་སྤྱི་ལོ་
༡༩༨༨ལོར་ཆབ་མདོ་དཔར་འདེབས་བཟོ་གྲྭ་རུ་ཤར་རྫ་པའི་གསུང་འབུམ་པོད་
བཅུ་གསུམ་དང་ཐེག་འགྲེལ་རྣམ་ཐར་སོགས་བསྡོམས་པས་པོད་གྲངས་མདའ་
ཚད་མ་བཅུ་དྲུག་ལྕགས་པར་བསྒྲིགས་ཏེ་ཚར་གྲངས་ ༡༠༠༠ པར་སྐྲུན་བྱས་སོ། །
གོང་གསལ་གནས་ཚུལ་དང་འབྲེལ་ད་སྐབས་གསུང་འབུམ་འདི་ཀོ་དེང་
རབས་དེབ་གཟུགས་སུ་དཔེ་སྐྲུན་བྱེད་སྐོར་ཅུང་ཟད་ཞུ་ན། ༧ སྨྲ་དབང་ཡོངས་
འཛིན་བསྟན་རྣམ་རིན་པོ་ཆེའི་བཞེད་པ་སྔ་དར་བཀའ་བརྟེན་དང་ཕྱི་དར་གསུང་
འབུམ་ཞེས་ཕྱོགས་གཉིས་དབྱེ་འབྱེད་གནང་བའི་དགོངས་དོན་ལྟར། སྤྱི་ལོ་
༢༠༠༦ལོར་ཁྱུང་པོ་སྟེང་ཆེན་དགོན་ནས་གཡུང་དྲུང་བོན་གྱི་བཀའ་བརྟེན་དཔེ་
རྙིང་ཕྱོགས་བསྒྲིགས་ཞེས་པ་པོད་གྲངས་༡ ༡༠ ཅན་དཔེ་སྐྲུན་གྲུབ་རྗེས། ཕྱི་དར་
གསུང་འབུམ་སྐོར་སྟོད་སྨད་གང་སར་བླ་སྤྲུལ་དགེ་བཤེས་གང་ཞིག་གིས་གཙོ་
སྐྱོངས་ཀྱིས་མཁས་གྲུབ་སོ་སོའི་གསུང་འབུམ་རྣམས་གང་ཐུབ་ཀྱིས་རིམ་བཞིན་
སྒྲིག་སྐྲུན་བྱེད་རྒྱུ་དགོས་གལ་ཆེ་ཚུལ་ཁྱུང་པོ་སྟེང་ཆེན་དགོན་གྱི་གཡུང་དྲུང་
བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་ནས་འབོད་བསྐུལ་ཁ་གསལ་ཅན་
3



ཞིག་སྤྱི་ལོ་༢༠༠༩ལོར་གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་
ཀྱི་གནད་བསྡུས་གསལ་སྟོན་མེ་ལོང་ཞེས་པའི་ནང་ཞུས་པ་ལྟར། ཕྱི་དར་གསུང་
འབུམ་སྐོར་ལས་ཀུན་མཁྱེན་ཤར་རྫ་པའི་གསུང་འབུམ་འདི་ཀོ་ཐོག་མར་དཔེ་
སྐྲུན་བྱེད་རྒྱུའི་དབུ་བཟུང་བ་ཡིན། དེ་ལྟར་བྱེད་པའི་དགོས་པ་ནི། སྤྱི་ལོ་༢༠༡༠
ཡར་སྔོན་དུ་ཤར་རྫ་པའི་གསུང་འབུམ་གང་སར་ཁྱབ་སྤེལ་བྱས་རིགས་གཙོ་ཆེར་སྔ་
མའི་ཆབ་མདོའི་ལྕགས་པར་ཅན་དེ་བསྐྱར་པར་ཡང་པར་བྱས་པ་ལས་གཞན་
མེད་ལ། ཆབ་མདོའི་པར་མ་དེའི་པར་གཞི་ཡང་སྐབས་དེའི་ཆ་རྐྱེན་གྱི་དབང་གིས་
མི་འདང་བའི་ཞན་ཆ་ཡོད་པ་དཔེར་ན། མ་དཔེ་གཅིག་ལས་གཞན་པའི་བསྡུར་
ཡ་མ་རྙེད་པ་དང་དགོས་ངེས་དཔེ་ཆ་མ་འབྱོར་བ། ཞུས་བསྒྲིགས་ལས་སྣེ་མི་སྣ་ཉུང་
བ། འཕྲུལ་འཁོར་སོགས་པར་ཆས་ཀྱི་མཐུན་རྐྱེན་ཞན་པ་སོགས་སོ། །དེས་ན་ཚུལ་
དེ་ལས་ཐོན་པའི་གསུང་འབུམ་འདི་ཀོའང་དེང་གི་ཆར་དགེ་འདོན་སྐྱོན་སེལ་གྱི་
ཞབས་ཞུ་རེ་སྒྲུབ་དགོས་རྒྱུ་ནི་རང་ཅག་གི་བཤོལ་དུ་མེད་པའི་འགན་དུ་གྲུབ་གཤིས།
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་གཙོ་གཉེར་བ་ཁྱུང་
པོ་སྟེང་ཆེན་དགོན་གྱི་མཁན་པོ་༧ འོད་ཟེར་སྦྱིན་པ་ཕུན་ཚོགས་རིན་པོ་ཆེ་གཙོས་པའི་
ལས་དོན་ལག་བསྟར་པ་རྣམས་ཀྱིས་ཧུར་ཐག་སྒོས་སྔ་མའི་ཤིང་པར་གཞིར་བཟུང་
ཐོག་ཆབ་མདོའི་ལྕགས་པར་མ་དང་འདྲ་བསྡུར་བྱས། མ་དཔེ་འདྲ་ཡ་མ་རྙེད་པ་
རྣམས་དེ་རང་ཞུས་བསྒྲིགས་བྱས་ཏེ་སྔོན་གྱི་ལྕགས་པར་མའི་ཆད་འཁྲུགས་སོགས་
ཅི་ནུས་ཀྱིས་ཁ་སྐོང་དང་དག་བཅོས་བཏང་སྟེ། དེང་རབས་དེབ་གཟུགས་སུ་པོད་གྲངས་
བཅུ་བདུན་གྱི་བདག་ཉིད་ཅན་དུ་སྐྲུན་པའོ། ། དེ་ཡང་ལས་དོན་ལག་བསྟར་པ་རང་
ངོས་ནས་མཚོན་ན་ལས་ཀ་འདི་ཀོ་བསོད་ནམས་ཚོགས་བསགས་ཀྱི་རྒྱུ་རུ་དམིགས་
ས་གང་ཤེས་གང་ནུས་ཀྱིས་འབད་པ་བྱས་ཡོད་ནའང་། ད་དུང་མ་རྟོགས་པ་
4



དང་ལོག་པར་རྟོག་པ་སོགས་དང་། གཞན་རྐྱེན་དབང་གིས་མི་འདང་བའི་ཞན་
ཆ་སོགས་ཡོད་ངེས་ཡིན་པས། ཕྱིས་སུ་དཔྱོད་ལྡན་རྣམས་ཀྱིས་དག་འབུད་གནང་རེ་
དང་གནང་འོས་ཡིན་ནའང་། དེ་ལས་གཞན་པའི་ཉག་ཉོག་རིགས་རྣམས་བཏང་
སྙོམས་མཁའ་ཡངས་ངོགས་རང་དྭངས་སུ་བཞག་ན་ཅི་བས་མཛེས་པར་སེམས་པ་
དང་ཆབས་ཅིག །འདི་འབད་དགེ་བས་ཕྱི་དར་མཁས་པའི་གསུང་འབུམ་རིམ་
སྐྲུན་གྱི་དཔེ་སྟོན་དུ་འགྱུར་བ་དང་གང་སྐྲུན་གསུང་རབ་ཀྱི་བསྟན་དོན་འགྲོ་ཁམས་
སུ་སྨིན་ཏེ་ཕན་བདེ་དངོས་སུ་འབྱུང་བའི་བསྔོ་སྨོན་ལྷད་མེད་དང་བཅས་ཤར་རྫ་
པའི་གསུང་འབུམ་ཤིང་པར་མའི་མ་དཔེ་གཡར་གནང་མཛད་པའི་ཀ་ལེགས་དགོན་
དང་རྒན་བསམ་གཏན་ཡེ་ཤེས། སྟེང་ཆེན་དགོན་གྱི་འབྲེལ་ཡོད་མི་སྣ་སོགས་དང་།
ལྷག་ཏུ་གསུང་འབུམ་འདིའི་དཔེ་སྐྲུན་ཐད་རྒྱུ་འབྱོར་གྱི་མཐུན་རྐྱེན་གནང་བའི་
བསྟན་སྦྱིན་ལྷག་བསམ་ཅན་རྣམས་ལའང་སྐབས་འདི་དང་བསྟུན་ཐལ་མོ་སྙིང་
ཁར་སྦྱར་ཏེ་བཀའ་དྲིན་ཆེ་ཞེས་ཞུའོ། །
དཔེ་སྒྲིབ་པས་
སྤྱི་ལོ་༢༠༡༠ལོའི་ཟླ་༩ཚེས་༤ཉིན།



རྩོམ་པ་པོའི་ལོ་རྒྱུས་མདོར་བསྡུས།
སྡོམ་གསུམ་རྣམ་པར་འབྱེད་པའི་བཀའ་བརྟེན་ཞེས་བྱ་བ་འདིའི་རྩོམ་པ་པོ་ཤར་
རྫོགས་པ་བཀྲ་ཤིས་རྒྱལ་མཚན་མཆོག་ནི་ ( ༡༨༥༩-༡༩༣༤)རབ་བྱུང་བཅུ་བཞི་
པའི་དོན་གྲུབ་ཅེས་པ་ས་ལུག་ལོར་མདོ་ཁམས་སྨད་ཀྱི་ཡུལ་ལྗོངས་དངུལ་རྫ་ཟལ་
མོའི་སྒང་གི་རིའི་རྒྱུད་རྫ་ཁོག་འབོད་པར་ཆེན་པོ་ཧོར་གྱི་རིགས་ལས་བྱུང་བའི་ཡབ་
བོན་སྔགས་འཛིན་པ་དགེ་བསྙེན་བཀྲ་ཤིས་དགའ་དང་ཡུམ་རིགས་བཟང་བོ་ལེགས་
གཉིས་ལ་སྐུ་བལྟམས། སྐུ་གཞོན་ནུའི་དུས་ནས་དད་པ་དང་། བརྩོན་འགྲུས། ངེས་
འབྱུང་། སྙིང་རྗེ་སོགས་ཁྱད་པར་དུ་འཕགས་ཤིང་། ལྷག་པར་དུ་བསམ་གཞིགས་
ཀྱི་མཁྱེན་རབ་དྲི་མ་མེད་པའི་རྩལ་རྫོགས་ཏེ་ཐེག་པ་ཆེན་པོའི་རིགས་ཀྱི་ནུས་པ་
ཐམས་ཅད་ལྷན་སྐྱེས་སུ་མངའ་བ། ལྷ་དང་བླ་མའི་ཞལ་གཟིགས་ལུང་བསྟན་པའི་
རྣམ་པ་དུ་མ་ལྡན་པ་དང་། ཁྱད་པར་དུ་རྣལ་འབྱོར་གྱི་དབང་ཕྱུག་དབྲ་ཞིག་གྲུབ་
ཆེན་བསྟན་འཛིན་དབང་རྒྱལ་ལམ་དྲན་པ་བདུད་འདུལ་མཆོག་གི་རྗེས་སུ་
བཟུང་ཞིང་དོན་བརྒྱུད་ཀྱི་དགོངས་པ་རྒྱུད་ལ་འཕོས་ཏེ་གྲུབ་ཆེན་ཉིད་དང་མཉམ་
པའི་རྟོགས་པ་མངོན་དུ་གྱུར། གཞན་ཡང་གཏེར་ཆེན་ཚེ་དབང་གྲགས་པ། གཏེར་
སྲས་ཚེ་དབང་འགྱུར་མེད། ཀུན་གྲོལ་བདུད་འདུལ་གླིང་པ། སུམ་ལྡན་བསམ་
གཏན་ཡེ་ཤེས། གཡུང་གླིང་མཁན་པོ་སྐལ་བཟང་ཉི་མ་ཏོག་གི་རྒྱལ་མཚན་སོགས་
མཁས་པ་དང་གྲུབ་པའི་སྐྱེས་མཆོག་ཉེར་བཞིའི་ཞབས་པད་བསྟེན་པ་དང་བྲག་
དཀར་རྡོ་རྗེ་འཆང་བློ་བཟང་བསྟན་འཛིན་སྙན་གྲགས། ཀ ཐོག་པ་སི་ཏུ་ཆོས་
ཀྱི་རྒྱ་མཚོ། ཀོང་སྤྲུལ་ཡོན་ཏན་རྒྱ་མཚོ་སོགས་རིས་མེད་སྐྱེས་མཆོག་དུ་མའི་ཞབས་



ལ་གཏུགས་ཏེ་ཤེས་བྱ་ཐམས་ཅད་ལ་མི་འཇིགས་པའི་སྤོབས་པ་ནང་ནས་བརྡོལ་
ཏེ་ཐུན་མོང་གི་རིག་པའི་གནས་བཅུ་ཕྲག་དང་། ཐུན་མིན་ནང་རིག་པ་དབུ་ཕར་
འདུལ་མཛོད་སོགས་མདོ་སྔགས་ཀྱི་གཞུང་ལུགས་ཐ་དག་མ་བསླབས་པར་ངང་
གིས་མཁྱེན། རང་གནས་ཡེ་ཤེས་ཆེན་པོའི་རྒྱལ་ས་མངོན་དུ་མཛད་དེ་དགོངས་
པ་ཀློང་བརྡོལ་དུ་གྱུར་ནས་ཟབ་པའི་བཀའ་འཁོར་དུ་མའི་ནང་གི་ཆ་ཤས་ཀྱི་ཆ་
ཤས་ཙམ་བགོ་སྐལ་དུ་བབས་པ་དེར་གཡུང་དྲུང་བོན་གྱི་བསྟན་པའི་འབྱུང་ཁུངས་
ལེགས་བཤད་རིན་པོ་ཆེའི་མཛོད། མདོ་སྔགས་བླ་མེད་དང་བཅས་པའི་ལམ་གྱི་
རིམ་པའི་གཞུང་སྡེ་སྣོད་རིན་པོ་ཆེའི་མཛོད། ཐེག་པ་ཐམས་ཅད་ཀྱི་གྲུབ་མཐའི་
གནས་གསལ་བ་
སལ་བར་སྟོན་པ་ལུང་རིགས་རིན་པོ་ཆེའི་མཛོད། བླ་མེད་ཐེག་པའི་གཞི་
ལམ་འབྲས་གསུམ་རྒྱ་ཆེར་གསལ་བ་དབྱིངས་རིག་རིན་པོ་ཆེའི་མཛོད། རྫོགས་
ཆེན་སྡེ་གསུམ་གྱི་སྙིང་པོའི་དགོངས་བཅུད་ཡང་ཟབ་ནམ་མཁའ་མཛོད་བཅས་
མཛོད་ཆེན་ལྔ་དང་། དེ་མིན་གསང་པ་སེམས་ཕྱོགས་སྐོར་གྱི་ཡང་བཅུད། ཨ་ཁྲིད་
ཆེན་མོའི་སྐོར། ཕྱག་རྫོགས་ཟུང་འཇུག་གི་བཀའ་བབས་ཆུ་བོ་གཅིག་འདྲེས་རྫོགས་
ཆེན་སྐུ་གསུམ་རང་ཤར་གྱི་བོན་སྡེ་སོགས། འཕྲུལ་ངག་གཡུང་དྲུང་བོན་གྱི་བཀའ་
བརྟེན་རྣམས་ཀྱི་ཡང་ཞུན་སྙིང་པོར་དྲིལ་བ་སྔར་མེད་ཀྱི་ལེགས་བཤད་གསར་དུ་
དྲངས་པས་བསྟན་པ་འདི་ལ་སྟོན་པ་གཉིས་པ་ལྟ་བུའི་མཛད་པ་ཕྲིན་ལས་རྒྱ་ཆེར་
སྤེལ་བ་དང་། རྗེ་ཉིད་ཀྱི་སློབ་མའི་མཆོག་གྱུར་ཐུགས་སྲས་འཇའ་ལུས་པ་ཟླ་བ་
གྲགས་པ་དང་། བསྟན་གཉིས་གཏེར་གྱི་བདག་པོ་གསང་སྔགས་གླིང་པ། ཨ་མདོ་
རྔ་ལྗོངས་བཀྲ་ཤིས་འཁྱིལ་གྱི་མཆོག་སྤྲུལ་ཚུལ་ཁྲིམས་བསྟན་པའི་རྒྱལ་མཚན།
ཉག་རོང་བྱ་བཏང་མཆོག་སྤྲུལ་ཚེ་དབང་འགྱུར་མེད་དང་སུ་ལ་བསྐལ་བཟང་
བསྟན་པའི་རྒྱལ་མཚན་སོགས་རྒྱ་བོད་བལ་གསུམ་གྱི་སའི་ཆར་གཏོགས་པའི་ངེས་
ལྔ་



གསང་རྟོགས་པའི་རྣལ་འབྱོར་གྱི་སློབ་མའི་གྲངས་མི་ཉུང་བ་བསྐྱངས་པ་སོགས་
འབྲེལ་ཚད་དོན་ལྡན་གྱི་སྒོ་ནས་བསྟན་པ་རིན་པོ་ཆེ་ཕྱོགས་བཅུར་དར་ཞིང་བསྐལ་
བརྒྱར་བརྟན་པའི་མཛད་པ་རླབས་པོ་ཆེ་རྣམས་ལེགས་པར་རྫོགས་ཏེ་དགུང་ལོ་
དོན་དྲུག་པ་ཤིང་ཁྱི་ལོར་སྣང་ལུས་སེམས་ཀྱི་བག་ཆགས་གཞི་ལ་སངས་ནས་ཟག་
མེད་འཇའ་ལུས་སུ་གཤེགས་སོ། ། གཡུང་དྲུང་བསྟན་པའི་རྒྱལ་མཚན་ནམ།
ཨ་གཡུང་དུ་འབོད་པས། སྤྱི་ལོ་༡༩༨ ༣ལོའི་ཟླ་ཚེས་ལ།
（ མཆན། ཨ་གཡུང་རིན་པོ་ཆེས་བྲིས་པའི་གྲུབ་དབང་ཤར་རྫ་པའི་རྣམ་ཐར་མདོར་བསྡུས་
འདི་ཀོ་ཁུངས་བཙན་བྱིན་ཆེར་དམིགས་ཏེ་འདི་གར་ཁོང་གི་གསུང་ཇི་བཞིན་དུ་བཀོད་པའོ། ། )



དཀར་ཆག
ཅ་
51
j4
54.
སྡོམ་གསུམ་རྣམ་པར་འབྱེད་པའི་བཀའ་བརྟེན་གྱི་ས་བཅད་
རིག་པའི་ལྡེ་མིག་བཞུགས་སོ།།
ཐེག་པ་ཆེན་པོའི་ལམ་གྱི་རྟེན་གཞི་སྡོམ་གསུམ་རྣམ་པར་འབྱེད་པ།
སྡོམ་པ་གསུམ་རྣམ་པར་འབྱེད་པའི་གཞུང་དོན་གསལ་བར་བྱེད་པའི་
འགྲེལ་པ་ལེགས་བཤད་འཕྲུལ་གྱི་ལྡེ་མིག་ཅེས་བྱ་བ་བཞུགས་སོ།
མཆོད་པར་བརྗོད་པ།
གཞུང་འདིའི་མིང་དངོས་སྐད་གཉིས་ཤན་སྦྱར་དུ་བསྟན་པ།
དེའི་དོན་བཤད་པ།
ལོག་རྟོག་བསལ་བ།
བཤད་པ་འཇུག་པའི་ཡན་ལག་ཀླད་ཀྱི་དོན།
ལེའུ་དང་པོའི་འགྲེལ་པ། སྡོམ་གསུམ་སྤྱིའི་བཤད་གཞིའི་ཚོམས།
སྡོམ་གསུམ་སྤྱིའི་བཤད་གཞིའི་རིམ་པར་དབྱེ་བ།
སྦྱོང་བྱེད་ལམ་གྱི་དབྱེ་བ་སྤྱིར་བཤད་པ།
ལམ་སྤྱིའི་རང་བཞིན་གཏན་ལ་དབབ་པ།
རྒྱུ་འབྲས་ཀྱི་ཐེག་པ་གཉིས་སུ་བསྡུས་ནས་དེའི་དོན་བཤད་པ།
ཐེག་པ་ཐམས་ཅད་ཀྱི་གནད་སྡོམ་པ་གསུམ་གྱི་ཉམས་ལེན་དུ་འདུ་ཚུལ། .... 74
56
j6
61
63
65
67
+--



75
76
77
83
89
92
93
ཐེག་པ་གསུམ་གྱི་རྟེན་ཅན་རང་རང་ས་ནས་གསང་སྔཊ་ཀྱི་སྒོར་ཞུཊ་ཚུལ།
སྡོམ་པ་གསུམ་གྱི་སྤྱི་དོན་རྣམ་པར་དབྱེ་བ།
བསྟན་བྱའི་གཞུང་དབང་པོ་འབྲིང་གི་ལུགས་ཡིན་པར་བཤད་པ།
ལེའུ་གཉིས་པའི་འགྲེལ་པ། སོ་ཐར་གྱི་སྡོམ་པ་རབ་ཏུ་དབྱེ་བའི་ཚོམས།
སོ་ཐར་གྱི་བྱུང་ཁུངས་བསྟན་པ།
བརྒྱུད་འཛིན་བྱོན་ཚུལ།
ངོ་བོ།
དབྱེ་བ།
མ་ཐོབ་ཐོབ་པར་བྱེད་པ།
བླང་བའི་ཡུལ།
ཇི་ལྟར་བླང་བའི་ཚུལ།
ཐོབ་པ་མི་ཉམས་པར་བསྲུང་བའི་ཚུལ།
གཙང་གཙུག་གི་བསླབ་བྱ་བསྟན་པ།
རབ་བྱུང་ཐུན་མོང་དང་དྲང་སྲོང་གི་བསླབ་བྱ་བསྟན་པ།
ཕྱི་ཚུལ་གྱི་བསླབ་བྱ་མདོར་བསྟན་པ།
བཞར་བྲེགས་ཀྱི་རྗེས་བསྲུང་།
ཁྲུས་ཀྱི་རྗེས་བསྲུང་།
གོས་ཀྱི་རྗེས་བསྲུང་།
རྫས་ཀྱི་རྗེས་བསྲུང་།
97
99
102
105
108
10
if
112
113
122
2



125
126
327
12)
134
135
36
136
137
138
སྤྱོད་ཚུལ་གྱི་རྗེས་སྲུང་ལས་ལངས་དུས་ཀྱི་སྤྱོད་ཚུལ།
འགྲོ་བའི་སྤྱོད་ཚུལ།
འདུག་ཚུལ།
ཟས་ཀྱི་སྤྱོད་ཚུལ།
ཉལ་བའི་སྤྱོད་ཚུལ།
མི་གཙང་བ་འདོར་ཚུལ།
ངག་གི་སྤྱོད་ཚུལ།
ཞག་གི་སྤྱོད་ཚུལ།
ནང་གི་ཁྲིམས་ལས་སྤྱི་སྡོམ་ལུང་དྲངས་པ།
དགག་པའི་བསླབ་བྱ།
རྩ་བ་བཞི་བསྟན་པ།
ཡན་ལག་མདོར་བསྟན་པ།
མི་དགེ་བའི་སྡེ་དྲུག།
ཉོན་མོངས་པའི་སྡེ།
འཁྲུལ་པའི་སྡེ།
ཁྲིམས་ཆེན་གྱི་སྡེ།
ཁ་ཟས་ཀྱི་སྡེ་བཞི།
ཁྲི་སྟན་གྱི་སྡེ།
སིལ་བུའི་སྡེ།
གྱེས་ཚུལ་གྱིས་དོན་བསྡུ་བ།
13
144
15
158
166
67
169
172
3



176
177
181
183
184
187
188
མོ་ཁྲིམས་བསྟན་པ།
ཐེག་པ་ཆེ་ཆུང་གི་ཁྱད་པར།
མཐུན་པའི་གསོ་སྦྱོང་བསྟན་པ།
སྤྱིའི་དོན་བསྡུ་བ།
ཉམས་ན་སླར་ཡང་གསོ་ཚུལ་བཤད་པ།
ཉམས་པའི་ཉེས་དམིགས་བསྟན་པ།
བསྲུང་པའི་ཕན་ཡོན།
ལེའུ་གསུམ་པའི་འགྲེལ་པ། བྱང་ཆུབ་སེམས་དཔའི་སྡོམ་པ་
རབ་ཏུ་ཕྱེ་བའི་ཚོམས།
བྱང་སེམས་སྡོམ་པའི་བྱུང་ཁུངས་བསྟན་པ།
དེ་བསྡུས་ནས་བཤད་སྒྲུབ་ཀྱིས་ཇི་ལྟར་བཟུང་ཚུལ།
སྡོམ་པའི་ངོ་བོ།
རྣམ་པར་དབྱེ་བ།
ཀུན་རྫོབ་དང་དོན་དམ་སེམས་བསྐྱེད་བསྟན་པ།
ཐོབ་ཚུལ་ཐབས་དང་རྒྱུ་རྐྱེན་བསྟན་པ།
སེམས་བསྐྱེད་ཚུལ་བསྟན་པ།
དཔེ་བསྟན་པ།
ས་མཚམས་བསྟན་པ།
སྤྱོད་ཚུལ་བསྟན་པ།
189
192
197
198
20)
20Y
202
203
205
206
4



207
208
210
21 1
217
218
220
221
224
226
ཆོ་ག་བསྟན་པ།
སྡོམ་པ་མ་ཐོབ་པ་ཐོབ་པར་བྱེད་པ་ལས་གང་གིས་ལེན་པའི་རྟེན།
གང་ལས་བླང་བའི་ཡུལ།
ཇི་ལྟར་ལེན་པའི་ཆོ་གའི་ལག་ལེན།
ཐོབ་མཚམས་ངོས་བཟུང་བ།
ཐོབ་པ་མི་ཉམས་པར་སྲུང་བ།
ཐུགས་རྗེ་སེམས་དཔའི་ལུགས་ཀྱི་སྡོམ་པ་མདོར་བསྟན་པ།
རྒྱས་པར་བཤད་པ་ལས་འཇིག་རྟེན་པ་དང་
ལྷ་མི་གཞན་རྟེན་དང་རང་རྟོགས་པ་དང་མ་འདྲེས་པ་སྤྱོད་པ།
དོན་བསྡུ་བ།
གཡུང་དྲུང་སེམས་དཔའ་སྤྲོས་མེད་པའི་ལུགས་ཀྱི་བསླབ་བྱ་བསྟན་པ།
སྤང་བྱ་བསྟན་པ།
ཐུན་མོང་གི་བསླབ་བྱ་སྤྱིར་བསྟན་པ།
སྨོན་འཇུག་གི་བསླབ་བྱ་བསྡུས་པ།
ཡོངས་བསྡུས་སེམས་བསྐྱེད་མ་བཞི་བསྟན་པ།
ཡང་དག་བསྡུས་པ་སྣ་གཅིག་བསྟན་པ།
གཞི་དང་ཐབས་ཕར་ཕྱིན་བསྟན་པ།
ཐབས་ཕར་ཕྱིན་རྣམས་ལ་བསླབ་ཚུལ་ཟུར་ཙམ་བསྟན་པ།
སྨོན་འཇུག་གི་བསླབ་བྱ་བྱེ་བྲག་ཏུ་བཤད་པ།
འཇུག་པའི་བསླབ་བྱ་བསྟན་པ།
226
228
229
230
234
235
236
238
239
242



243
246
249
251
253
254.
28
260
261
263
འགུ་ལིང་མའི་བཅས་ལྟུང་བསྟན་པ།
གཏོ་བུ་དོད་དེའི་བཅས་ལྟུང་བསྟན་པ།
དགེ་བསྙེན་ཁྱབ་པའི་བཅས་ལྟུང་བསྟན་པ།
ཐེ་ཚོམ་སྤང་བ།
ཐེག་ཆེན་གྱི་གཞུང་ནས་བཤད་པ།
དགེ་བ་བོན་བསྡུས་ཀྱི་ཚུལ་ཁྲིམས་བསྟན་པ།
ཕར་ཕྱིན་དྲུག་ལས་སྦྱིན་པ་བསྟན་པ།
ཚུལ་ཁྲིམས་བསྟན་པ།
བཟོད་པ་བསྟན་པ།
བརྩོན་འགྲུས་བསྟན་པ།
བསམ་གཏན་བསྟན་པ།
ཤེས་རབ་བསྟན་པ།
བླ་མེད་དུ་འགྱུར་ཚུལ་གྱི་དོན་བསྡུ་བ།
སེམས་ཅན་དོན་བྱེད་ཀྱི་ཚུལ་ཁྲིམས།
བསླབ་བྱ་ཐམས་ཅད་ཀྱི་དོན་བསྡུ་བ།
ཉམས་པ་ཕྱིར་བཅོས་མདོར་བསྟན་པ།
རྒྱས་པར་བཤད་པ་ལས་ལྟུང་བ་འབྱུང་བའི་རྒྱུ་བསྟན་པ།
ལྟུང་བའི་རྣམ་པར་བཞག་པ།
ལྟུང་བ་ཕྱིར་བཅོས་པ།
སྲུང་ཐུབ་ཀྱི་ཕན་ཡོན་བསྟན་པ།
264
265
266
266
268
269
269
27
273
278
6



280
283
290
291
293
294
295
297
ལེའུ་བཞི་པའི་འགྲེལ་པ། གསང་སྔགས་རིག་འཛིན་གྱི་སྡོམ་པ་
རབ་ཏུ་ཕྱེ་བའི་ཚོམས། །
གསང་སྔགས་ཀྱི་སྡོམ་པ་བཤད་པ་ལས་བྱུང་ཁུངས་བསྟན་པ།
དེ་བཤད་སྒྲུབ་ཀྱིས་ཇི་ལྟར་བཟུང་ཚུལ།
སྡོམ་པའི་ངོ་བོ།
དབྱེ་བ།
སྔགས་སྡོམ་མ་ཐོབ་པ་ཐོབ་པར་བྱེད་པ་ལས་གང་ལ་བསྐུར་བའི་སློབ་མ།
གང་གིས་བསྐུར་བ།
གང་བསྐུར་བྱ་དབང་མདོར་བསྟན་པ།
རྒྱས་པར་བཤད་པ།
བསྐུར་བྱི་དབང་།
ཕྱི་དབང་།
གསང་དབང་།
ཤེས་རབ་ཡེ་ཤེས་ཀྱི་དབང་།
ཚིག་དབང་།
བསྐུར་བའི་ཡོན་ཏན།
སྔགས་སྡོམ་ཐོབ་མཚམས།
ཐོབ་པ་མི་ཉམས་པར་སྲུང་བ།
བྱ་རྒྱུད་ཀྱི་དམ་ཚིག།
སྤྱོད་རྒྱུད་ཀྱི་དམ་ཚིག་
298
301
304
305
306
309
311
312
313
315
I



316
318
320
322
323
324
324
327
328
329
ཡེ་གཤེན་གྱི་དམ་ཚིག།
ཡེ་གཤེན་ཆེན་པོའི་དམ་ཚིག།
བླ་མའི་དམ་ཚིག་སྲུང་ཚུལ།
ཡི་དམ་ལྷ་ལ་སྲུང་བ།
སྔགས་རྒྱ་མི་བཅད་པ།
མཆེད་གྲོགས་ལ་སྲུང་བ།
གསང་བ་མི་སྨྲ་བ།
ཡན་ལག་ལ་སྤྱད་པར་བྱ་བའི་དམ་ཚིག་ལྔ།
མི་སྤང་བ་ལྔ།
དང་དུ་བླང་བ་ལྔ།
ཤེས་པར་བྱ་བ་ལྔ།
བསྒྲུབ་པར་བྱ་བ་ལྔ།
རྫོགས་རིམ་གྱི་དམ་ཚིག་མདོར་བསྟན་པ།
རྒྱས་བཤད་ལ་རྩ་བའི་དམ་ཚིག།
ཡན་ལག་ཉི་ཤུ་རྩ་ལྔ་བསྟན་པ།
སྤྱི་དམ་དྲུག་བསྟན་པ།
སྦོམ་པོ་བཅུ་དྲུག་བསྟན་པ།
ཉེས་བྱས་དགུ་བསྟན་པ།
ཆེ་བ་བཞི་བསྟན་པ།
རྣལ་འབྱོར་དྲུག
330
331
333
333
335
341
344
345
345
346
3



347
349
349
352
354
355
355
356
358
སྔགས་སྤྱིའི་དམ་ཚིག་རྫོགས་ཆེན་དང་ཐུན་མོང་བ།
མཐར་ཐུག་མཉམ་པ་ཆེན་པོའི་དམ་ཚིག་བསྟན་པ།
གྲངས་ངེས་བསྟན་པ།
དོན་བསྡུ་བ།
སྲུང་དུ་མེད་པ།
ཉམས་ན་སླར་ཡང་གསོ་ཚུལ་མདོར་བསྟན་པ།
རྒྱས་བཤད་ལ་ལྟུང་བ་འབྱུང་བའི་རྒྱུ།
ལྟུང་བ་ཕྱིར་བཅོས་བྱ་ཚུལ།
རྩ་བའི་ལྟུང་བ་ལས་བླ་མའི་ལྟུང་བཤགས།
ཡི་དམ་གྱི་ལྟུང་བཤགས།
བཀའ་ཡི་ལྟུང་བཤགས།
མཆེད་གྲོགས་ཀྱི་ལྟུང་བཤགས།
བྱང་སེམས་ཀྱི་ལྟུང་བཤགས།
ཡན་ལག་གི་ལྟུང་བཤགས།
སྤྱི་སྤུངས་ལས་གསུངས་བའི་ལྟུང་བཤགས།
ཕྱིར་བཅོས་མ་བྱས་པའི་ཉེས་པ།
ཐུབ་པའི་ཕན་ཡོན།
ལེའུ་ལྔ་བའི་འགྲེལ་པ། སྡོམ་གསུམ་སྤྱིར་དཔྱད་པའི་ཚོམས།
གང་ཟག་གཅིག་གི་སྡོམ་གསུམ་འགལ་མེད་ཉམས་སུ་ལེན་ཚུལ།
361
363
364
36
366
366
367
368
370



37
372
374
377
378
381
383
རྒྱས་བཤད་ལ་གཞན་ལུགས་ཀྱི་མི་འཐད་པ་དགག་པ།
རང་ལུགས་ཡང་དག་དགོད་པ།
ཡོན་ཏན་ཡར་ལྡན་བསྟན་པ།
སྲུང་ན་མ་འདྲེས་ལ་དུས་སྐབས་ཀྱིས་གཙོ་བོར་གང་འགྱུར་ལ་སྤྱད་ཚུལ། ... 375
ཡེ་ཤེས་ཀློང་གྱུར་གྱིས་གསང་སྔགས་བླ་མེད་ལ་སྤྱད་པ།
གནད་ཀྱིས་མི་འགལ་བ།
སྤྱོད་མཐའ་རྣམ་པར་དག་པ།
སྡོམ་པ་གསུམ་ཇི་ལྟར་ཉམས་སུ་ལེན་ཚུལ།
ལམ་དུ་གྱུར་པའི་འབྲས་བུ།
རྟེན་སྐུ་བསྟན་པ།
བརྟེན་པ་ཡེ་ཤེས།
མཛད་པའི་ཕྲིན་ལས།
གཞུང་འདི་ཉིད་ཇི་ལྟར་རྩོམ་ཚུལ།
གཞུང་བརྩམས་པ་མཐར་ཕྱིན་པར་ཤེས་པའི་སླད་དུ་མཛད་བྱང་སྨོས་པ། ... 393
སྡོམ་པ་གསུམ་གྱི་གཏམ་རྒྱུད་ངོ་མཚར་ནོར་བུའི་ཕྲེང་བ་ཞེས་བྱ་
བ་བཞུགས་སོ།།
385
389
339
390
391
401
10



སྡོམ་གསུམ་རྣམ་པར་འབྱེད་པའི་བཀའ་བརྟེན།
སྡོམ་གསུམ་རྣམ་པར་འབྱེད་པའི་བཀའ་བརྟེན་གྱི་
ས་བཅད་རིག་པའི་ལྡེ་མིག་བཞུགས་སོ།།
༄༅། ། རྣམ་འདྲེན་སྟོང་གི་གཙོ་བོ་ཁྲི་གཙུག་རྒྱལ།།
བྱང་ཆུབ་སེམས་ཀྱི་མངའ་བདག་ཁྱེའུ་བཞི།།
གསང་གསུམ་བསྟན་པའི་བདག་ཉིད་ཡུམ་སྲས་གཤེན།།
དབྱེར་མེད་བརྒྱུད་པའི་བླ་མ་ལ་ཕྱག་འཚལ།།
རང་གཞུང་མདོ་རྒྱུད་ཟབ་མོའི་བཅུད་དྲིལ་བ།།
རྒྱལ་བའི་བཀའ་ཁྲིམས་རྒྱལ་པོ་སྡོམ་པ་གསུམ།
བློ་གསལ་སྟོང་ཕྲག་འཇུག་ངོགས་བོན་གྱི་སྒོ།
ལེགས་པར་ཕྱེ་འདིར་མོས་ལྡན་འཇུག་པར་མཛོད།
ཅེས་གླེང་ནས་སྡོམ་པ་གསུམ་རྣམ་འབྱེད་ཀྱི་གཞུང་འཆད་པ་ལ་རྣམ་པ་གསུམ་སྟེ།
གཞུང་འདིའི་མིང་དངོས་སྐད་གཉིས་ཤན་སྦྱར་དུ་བསྟན་པ། ཞང་ཞུང་། བོད་
སྐད་དུ བརྟེན། མིང་དེ་ལྡན་གྱི་གཞུང་ཉིད་བཤད་པ། གཞུང་རྩམས་པ་མཐར་ཕྱིན་
པར་ཤེས་པའི་སླད་དུ་མཛད་བྱང་སྨྲས་པའོ། །གཉིས་པ་ལ་གསུམ། བཤད་པ་ལ་
འཇུག་པའི་ཡན་ལག་ཀླད་ཀྱི་དོན། བཤད་བྱའི་སྡོམ་པ་གསུམ་གཏན་ལ་དབབ་
པའི་ཕྱིར་གཞུང་ཉིད་བཤད་པ། གཞུང་ཇི་ལྟར་བརྩམས་པར་བཤད་པའོ། །དང་
པོ་ལ་གཉིས། བརྩམ་པ་ལ་བར་ཆད་མི་འབྱུང་བའི་ཕྱིར་མཆོད་པ་བརྗོད་པ།
བརྩམ་པ་མཐར་ཕྱིན་ཅིང་དགོས་པ་མཐོང་བའི་དོན་དུ་དམ་བཅའ་བའོ། །འཁོར་
ས



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བའི་ བཤད དང་པོ་ལ་གཉིས། རང་ལ་དྲིན་ཆེ་བར་ཤེས་པའི་སླད་དུ་བླ་མ་ལ་ཕྱག་བྱ་བ།
དཔལ་ལྡན་ ལོ །རང་གཞན་སྤྱི་ལ་དྲིན་ཆེ་བར་ཤེས་པའི་སླད་དུ་གྱེར་སྤུངས་ཆེན་པོ་ལ་
ཕྱག་བྱ་བའོ། ། ཐབས་ཤེས་ འདུད། གཉིས་པ་གཞུང་ཉིད་བཤད་པ་ལ་གསུམ། སྡོམ་གསུམ་
སྤྱིའི་རིམ་པར་དབྱེ་བས་མདོར་བསྟན། སོ་སོའི་རང་བཞིན་དང་བསླབ་བྱ་རྒྱས་
པར་བཤད། གང་ཟག་གཅིག་གི་རྒྱུད་ལ་སྡོམ་གསུམ་འགལ་མེད་དུ་ཉམས་སུ་ལེན་
ཚུལ་གྱིས་མཐའ་དཔྱད་པས་དོན་བསྡུ་བའོ། །དང་པོ་ལ་གསུམ། སྦྱང་གཞི་ཁམས་
བདེ་གཤེགས་སྙིང་པོའི་རྣམ་པར་གཞག་ཅིང་དེ་སྦྱོང་བྱེད་རིག་པ་དངོས་ཡིན་པར་
བཤད། འགྲོ་བའི་ འཐོབ། ལམ་སྤྱིའི་དབྱེ་བ་ཞར་བྱུང་དུ་བསྟན། སྡོམ་པ་གསུམ་གྱི་སྤྱིའི་
དོན་རྣམ་པར་དབྱེ་བའི་འགྲེལ་གྱི་ཁོག་དབུབ་པའོ། །གཉིས་པ་ལ་གཉིས། ལམ་
སྤྱིའི་རང་བཞིན་གཏན་ལ་དབབ། ཐེག་པ་གསུམ་གྱི་རྟེན་ཅན་རང་རང་ས་ནས་
སྔགས་བླ་མེད་ཀྱི་སྒོར་ཞུགས་པ་ཡོད་པར་བསྟན་པའོ། །ཕྱི་ནང་ གྲུབ་ དང་པོ་ལ་
བསམ་ཡས་ཐེག་པའི་སྒོས་མདོར་བསྟན། ཇི་སྲིད་ མེད། ཐེག་པ་རིམ་པ་དགུའི་རྣམ་
དབྱེ་བྱེ་བྲག་ཏུ་བཤད། ཐེག་པ་ཐམས་ཅད་ཀྱི་ལམ་གནད་སྡོམ་པ་གསུམ་གྱི་ཉམས་
ལེན་དུ་འདུ་ཚུལ་གྱིས་དོན་བསྡུ་བའོ། །དེ་དག་ གསུངས། གཉིས་པ་ལ་བཞི། གདུལ་བྱ་
ལ་ལྟོས་པའི་འདུལ་བྱེད་ཐེག་པ་དགུའི་ནང་དབྱེ། འོན་ཀྱང་ འདུས། དེའི་ཐེག་པ་འོག་
མ་ཀུན་བླ་མེད་ཐེག་པའི་ལམ་སྟེགས་སུ་འགྲོ་ཚུལ། རང་རང། གནས དེ་དག་རྒྱུ་འབྲས་
ཀྱི་ཐེག་པ་གཉིས་སུ་བསྡུས་ནས་དོན་བཤད་པ། ཐེག་པ་གཞན་རྣམས་བླ་མེད་ཐེག་
པར་མ་ཞུགས་ན་མཐར་ཐུག་གི་འབྲས་བུ་མི་ཐོབ་པར་བསྟན་པའོ། ། དེ་ལྟར༔ ཅི། གསུམ་
པ་ལ་གཉིས། སྤྱི་དང་། བསྡུ་ན༔ གཉིས། བྱེ་བྲག་གོ །གཉིས་པ་ལ་གཉིས། རྒྱུའི་ཐེག་
པ་དང་། ལྷ་མི། བཤད འབྲས་བུའི་ཐེག་པའོ། །གཉིས་པ་ལ་གཉིས། སྔགས་ཕྱི་པ་དང་།
འབྲས་བུ༔ གཉིས། ནང་པའོ། །དངོས་བསྐྱེད། གསུངས། དོན་གསུམ་པ་སྡོམ་པ་གསུམ་གྱི་
པོ་ལ་གསུམ།
པ
2



སྡོམ་གསུམ་རྣམ་པར་འབྱེད་པའི་བཀའ་བརྟེན།
སྤྱིའི་དོན་རྣམ་པར་དབྱེ་བ་ལ་གཉིས། དབང་པོ་མཆོག་དམན་གཉིས་ལ་ལྟོས་པའི་
སྡོམ་པ་གསུམ་ལ་བཀྲི་ཚུལ་སྤྱིར་བསྟན་པ། བྱེ་བྲག་འདིར་བསྟན་བྱའི་གཞུང་དབང་
པོ་འབྲིང་གི་ལུགས་ཡིན་པར་བཤད་པའོ། །དང་པོ་ལ་གཉིས། དབང་རབ་སྐལ་
ལྡན་སྡོམ་པ་གསུམ་ཅིག་ཅར་དུ་ཐོབ་ཚུལ། མཆོག་ནི། བརྙེས། དབང་རྟུལ་སྐལ་དམན་
རིམ་འཇུག་གི་ལམ་ལ་བཀྲི་ཚུལ་ལོ། ། ཤིན་ཏུ༔ བཤད། གཉིས་པ་ལ་བཞི། སྡོམ་གསུམ་
སོ་སོའི་ཆོ་ག་ལ་བརྟེན་ནས་ཐོབ་ཚུལ། འདིར་ནི ༔ གསུངས། གཞུང་འདིར་གཏན་ལ་
དབབ་བྱའི་སྡོམ་པ་གསུམ་ངོས་བཟུང་བ། རང་དོན༔ བཞེད། སོ་བྱང་གཉིས་སྔགས་
སྡོམ་གྱི་ཡན་ལག་ཏུ་བསྡུ་བ། སུམ་ལྡན༔ གསུངས། སྡོམ་པ་གསུམ་གྱི་གླེང་གཞི་བསྟན་
པའོ། །དེ་དག1 འཆད། དོན་གཉིས་པ་གཞུང་ཉིད་བཤད་པ་ལ་གཉིས། སྡོམ་པ་
གསུམ་གྱི་ལུས་རྣམ་གཞག་མདོར་བསྟན་པས་ཁོག་དབུབ། ད་ནི། སྡོམ། སོ་སོའི་
རང་བཞིན་དང་བསླབ་བྱ་རྒྱས་པར་བཤད་པའོ། །གཉིས་པ་ལ་གསུམ། སོ་ཐར་
གཡུང་དྲུང་སེམས་དཔའ། སྔགས་ཀྱི་སྡོམ་པའོ། །དང་པོ་ལ་བདུན། སོ་ཐར་གྱི་
སྡོམ་པའི་བྱུང་ཁུངས་བསྟན་པ། བྱུང་ཁུངས་དང་ལྡན་པའི་བོན་གྱི་བརྒྱུད་
འཛིན་བྱོན་ཚུལ། གསུངས་པའི་ དར། བརྒྱུད་པ་དེ་ལྡན་གྱི་སྡོམ་པའི་ངོ་བོ། ངོ་བོ༔ ཐོག་
དེའི་རང་བཞིན་དབྱེ་བ། དབྱེ་བ༔ བརྒྱད་དོ། །དེ་ཉིད་མ་ཐོབ་པ་ཐོབ་པར་བྱེད་པ།
ཐོབ་པ་མི་ཉམས་པ་བསྲུང་ཚུལ། ཉམས་ན་སླར་ཡང་གསོ་ཚུལ་བཤད་པའོ། །
དང་པོ་ལ་གསུམ། ཞིང་འདིར་དང་པོ་སྟོན་པ་ཇི་ལྟར་བྱོན་པ། བསྐལ་བཟང༔ བྱོན།
བར་དུ་རབ་ཏུ་བྱུང་ཚུལ། མཛད་པ༔ བླངས། དེ་ནས་བསྟན་པ་སྤེལ་ཚུལ་ལོ། །གསུམ་
པ་ལ་གཉིས། འདུལ་བའི་བོན་སྡེ་ཇི་ལྟར་གསུངས་པ། དཀའ་བ། གསུངས། གསུངས་
པའི་རྗེས་སུ་བཟུང་ཚུལ་བཤད་པའོ། །མཁན་སློབ། ཕོག ལྔ་པ་མ་ཐོབ་པ་ཐོབ་པར་བྱེད་
པ་ལ། གསུམ། སྐྱེ་བའི་རྟེན། བླང་བའི་ཡུལ། ཇི་ལྟར་ལེན་པའི་ཚུལ་ལོ། །དང་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པོ་ལ་གཉིས། ལུས་ཀྱི་རྟེན། སེམས་ཀྱི་རྟེན་ནོ། །དང་པོ་ལ་གཉིས། གླིང་བཞི་ལས་
འཛམ་གླིང་གི་མི་རྟེན་ཡིན་པ་ངོས་བཟུང་། དང་པོ༔ མོག །འཛམ་གླིང་གི་མི་ལས་རྟེན་
མ་ཡིན་པ་དམིགས་ཀྱིས་བསལ་བའོ། །གཉིས་པ་ལ་གསུམ། ཚེ་གཅིག་ལ་མི་རུང་
བ། མ་ནིང༔ མིན། གནས་སྐབས་ཙམ་ལ་མི་རུང་བ། ལོག་ལྟ་ མིན། ཞར་བྱུང་དུ་གླིང་
གཞན་དང་མི་ཁོམ་པ་བཀག་པའོ། །མི་ཁོམ། བཀག །གཉིས་པ་ལ་གཉིས། རྒྱུད་དག་
བླང་བྱ། སེམ་ཀྱི༔ ལྡན། མ་དག་པ་སྤང་བྱ། ལེགས་སྨོན༔ སྤོང་ བསྟན་པའོ། །གཉིས་པ་ལ་
གཉིས། འཕགས་པའི། བླང་བའི་མེད། སྤྱོད་ཡུལ། སོ་སོའི་སྐྱེ་བོའི་སྤྱོད་ཡུལ་ལོ། །
གཉིས་པ་ལ་གཉིས། ཁྱད་པར་གྱི་ཡུལ་ངོས་བཟུང་བ་ གཞན་ཡུལ་༔ ལྡན། ཡུལ་གྱི་རྣམ་
གྲོངས་ མཁན་སློབ་ རག བཤད་པའོ། །གསུམ་པ་ལ་གཉིས། ཁྱིམ་པའི་ཕྱོགས་ཀྱི་སྡོམ་
པ་བླང་ཐབས། ཇི་ལྟར༔ བཤད། རབ་བྱུང་གི་སྡོམ་པ་བླང་བའི་ཚུལ་ལོ། །གཉིས་པ་
ལ་གསུམ། སྤྱི་དོན། སྒོས་དོན། དེ་ཡང༔ དབོག །ཐོབ་པའི་དུས་མཚམས་སོ། །ཐོབ་པའི་
རྫོགས། དང་པོ་ལ་གཉིས། མདོར་བསྟན་པ། གཙང་གཙུག༔ ལུགས། རྒྱས་པར་བཤད་
པའོ། །གཉིས་པ་ལ་གསུམ། སྔོན་འགྲོ། སྔོན་དུ། བ་དང་། དངོས་གཞི། དངོས་གཞི། པའོ།།
རྗེས་སུ་བྱ་བའོ། །རྗེས་སུ་བཤད། ས་བཅད་དྲུག་པ་ཐོབ་པ་མི་ཉམས་པར་བསྲུང་བའི་
ཚུལ་ལ་གསུམ། མདོར་བསྟན་པ། བར༔ དུལ། རྒྱས་པར་བཤད་པ། སྤྱིའི་དོན་བསྡུ་
བའོ། །མདོར་ན༔ གསུངས། གཉིས་པ་ལ་གཉིས། རྟེན་སྐྱབས་འགྲོའི་བསླབ་བྱ།
བརྟེན་པ་སོར་ཐར་རིགས་བཞིའི་བསླབ་བྱའོ། །དང་པོ་ལ་གཉིས། གང་ལ་སྐྱབས་
སུ་འགྲོ་བའི་ཡུལ་ངོས་བཟུང་ཞིང་དེ་ལ་སྐྱབས་སུ་སོང་བའི་ཡོན་ཏན། གནས་བཞིར་
བརྙིང་། དེའི་བསླབ་བྱའོ། །ཡོན་ཏན་ གུས། གཉིས་པ་ལ་གཉིས། ཁྱིམ་པའི་ཕྱོགས་ཀྱི་
བསླབ་བྱ། རབ་ཏུ་བྱུང་བའི་ཕྱོགས་ཀྱི་བསླབ་བྱའོ། །དང་པོ་ལ་གཉིས། བསྙེན་
གནས་ཀྱི་བསླབ་བྱ། བསྙེན་གནས༔ མཐུན། དགེ་བསྙེན་གྱི་བསླབ་བྱའོ། །དགེ་བསྙེན༔ སྤོང་
4



སྡོམ་གསུམ་རྣམ་པར་འབྱེད་པའི་བཀའ་བརྟེན།
བ། གཉིས་པ་ལ་གཉིས། གཙང་གཙུག་གི་བསླབ་བྱ། དྲང་སྲོང་གི་བསླབ་བྱའོ། །
དང་པོ་ལ་གསུམ། ནང་གི་ཁྲིམས། ཕྱིའི་ཚུལ། གྲངས་དཔོན་གྱིས་དོན་བསྡུ་བའོ།།
གྲངས་སུ་ མཐུན། དང་པོ་ལ་གཉིས། རྩེ་བ། གཙང་གཙུག༔ འགྱུར། ཡན་ལག་གོ །མི་དགེ་
སྤང་། གཉིས་པ་ཕྱི་ཚུལ་ལ་གསུམ། རྒྱས་པར་བཤད་པ། ཕྱི་ཚུལ༔ བསླག། དོན་བསྡུ་བ།
དེ་དག ལྔའོ། །ཕྱོགས་མཐུན་བསྡམ་བྱའི་ཉེས་བྱས་སོ། །ས་རྐོ༔ མཐུན། གཉིས་པ་དྲང་སྲོང་
གི་བསླབ་བྱ་ལ་གསུམ། རབ་བྱུང་དང་ཐུན་མོང་གི་བསླབ་བྱ། གནས་ཀྱི་ བརྟེན། ཁྱད་
པར་དྲང་སྲོང་གི་བསླབ་བྱ། ཁྱད་པར༔ མི་བྱ། བྱེ་བྲག་སོ་སོའི་བསླབ་བྱའོ། །གསུམ་
པ་ལ་གཉིས། ཕྱིའི་ཚུལ། ནང་གི་ཁྲིམས་སོ། །དང་པོ་ལ་གཉིས། ཕྱི་ཚུལ་བྱེ་བྲག་
ཏུ་བཤད་པ། ཕྱག་དང་གྲལ་གྱི་རིམ་པའོ། །སྐྱེ་བ་ བྱའོ། །དང་པོ་ལ་ལྔ། བཞར་བྲེགས།
ཁྲུས། གོས། རྫས། སྤྱོད་ཚུལ་གྱི་རྗེས་སྲུང་ངོ་
། །དང་པོ་ལ་གཉིས། སྐྲ་སེན་སོ་སོའི་
བྲེགས་ལུགས། ཐུན་མོང་གི་དོན་ནོ། །བྲེགས་རུལ། དོར། དང་པོ་ལ་གཉིས། སྐྲ་དང༔ སྐྲ་ནི་
བཞག སེན་མོ་བྲེགས་ལུགས་སོ། ། སེན་མོ། མི་བྱ། གཉིས་པ་ལ་གཉིས། གཤེར་གྱི་སྲོག་
ཆགས་ལ་གནོད་པ་སྤང་བ། སྐམ་གྱི་སྲོག་ཆགས་ལ་གནོད་པ་སྤང་བའོ། །རྩྭ་ཤིང་
སྤོང་། དང་པོ་ལ་གཉིས། རུང་བ་བཞིས་ཆུ་ལ་ལོངས་སྤྱོད་ཚུལ། རབ་ཏུ་སྤྱོད་བྱེད་
ཞར་བྱུང་ངོ་། །ཕྱི་དྲོའི་ གསུངས། གསུམ་པ་ལ་གསུམ། རྒྱུ་ ཁ་དོག དབྱིབས་སོ། །དང་པོ་
ལ་གཉིས། གནང་བའི་ཕྱོགས། གོས་རྒྱུ་ གནང་
། དགག་པའི་ཕྱོགས་སོ། །དར་ཟབ༔ བཀག །
གཉིས་པ་ལ་གཉིས། གནང་ཕྱོགས། བཙག་རམ་ བསྒྱུར། དགག་ཕྱོགས་སོ། །ཚོན་ཆེན་ མི་
བྱ། གསུམ་པ་ལ་གཉིས། བླང་བར་བྱ་བ། སྤང་བར་བྱ་བའོ། །ཕོད་ཀ༔ བཀག དང་
པོ་ལ་གཉིས། གོས་དྲུག་གདིང་བ་དང་བདུན། བགོ་ཚུལ་གྱི་གཏོང་བཞག་གོ །
དང་པོ་ལ་བདུན། སྟོད་གོས། སྨད་ཤམ། རྨད་གོས། རྨད་འོག༔ མཚུངས་ པད་ཞུ། པད་
ལྷམ། གདིང་བའོ། །དང་པོ་ལ་གཉིས། ཚད་ལྡན་བཟོ་ལུགས། སྟོད་གོས། ལྡན། དེའི་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བགོ་ཚུལ་ལོ། །གཡོན་ གྱིས་ གོན། གཉིས་པ་ལ་གཉིས། ཚད་དང་། སྨད་ཤམལྔ བགོ་
ཚུལ་ལོ། །གཉིས་པ་ལ་གཉིས། བཀག་པ། ལྕམ་སྒྲིས་སྤང་ གནང་བའོ། །མཐོ་དམན། བྱ གསུམ་
པ་ལ་གཉིས། ཚད་དང་། རྨད་གོས༔ བཞིའོ། །བགོ་ཚུལ་ལོ། །དེ་ཉིད་ བགོ ལྔ་པ་ལ་གཉིས།
རྨད་བྱུང་གི་ཞྭ། ལུས་སྐྱོབས་ཀྱི་ཞྭའོ། །ཞྭ་གཞན་ གནང་
། དང་པོ་ལ་གཉིས། ཚད་དང་།
པད་ཞུ་ མཛེས བགོ་ཚུལ་ལོ།། ཡཡོ༔ བཀན། དྲུག་པ་ལ་གཉིས། ཚད་དང་། པདཨཱ མ༔ ལྡན།
བགོ་ཚུལ་ལོ། །དབེན་ཕྱོགས་ གོན། བདུན་པ་ལ་གཉིས། ཚད་དང་། གདིང་བ་ བཞིའོ། །
བགོ་ཚུལ་ལོ། །འདུག་ན༔ བཀལ། གཉིས་པ་བགོ་ཚུལ་གཏོང་བཞག་ལ་གཉིས། ཚུལ་
གོས་བདུན། ཡུལ་དུས་ཀྱིས་གནང་བའོ། །དབེན་པར་ གནང་། དང་པོ་ལ་གཉིས།
མདོར་བསྟན། གོས་དྲུག་ ལ། རྒྱས་བཤད་དོ། །ཚུལ་གོས༔ གོན། བཞི་པ་རྫས་ཀྱི་རྗེས་
བསྲུང་ལ་གསུམ། བླང་བྱ། སྤང་བྱ། མདའ་གཞུ་ སྤང་། གདམས་པའོ། །རྒྱུན་དུ༔ བྱའོ།།
དང་པོ་ལ་གསུམ། རྫས་ལྔ། བྱ་བ་མི་བྱེད་དུས་ཇི་ལྟར་བྱ་བ། དེ་དག། བཙལ འཕྲེང་
བ་ཞོར་དུ་བསྟན་པའོ། །རིན་ཆེན༔ བྱའོ། །དང་པོ་ལ་ལྔ། ཧོས་རུ། ཧོས་རུམེད། ཁྲུས་
བུམ། ཁྲུས་བུམ༔ བྱ། སྤུ་གྲི། ལྕགས་དང། བྲེགས། ཚེམས་ཁབ། ཚེམས་ཁབ་ བཙའ། གཞི་
སྐུར་རོ།། གཞི་སྐུར༔ སྤང་། ལྔ་པ་སྤྱོད་ཚུལ་གྱི་རྗེས་སྲུང་ལ་བརྒྱད། ལངས་བ། འགྲོ་བ།
འདུག་པ། ཟ་བ། ཉལ་བ། མི་གཙང་འདོར་བ། ངག་དང་། ཞག་གི་སྤྱོད་ཚུལ་
ལོ། །དང་པོ་ལ་གཉིས། ལངས་བའི་ཚུལ། ལངས་དུས། ལྡང། དེའི་དུས་སྤང་བྱའོ། །
ཤ་རྗེན༔ སྤང་། གཉིས་པ་ལ་བཞི། འགྲོ་དུས་ཀྱི་འགྲོ་དུས་གནང༌། བཀག ། བསམ་པ།
གཏོགས་འདོད་ འགྲོ འགྲོ་ལམ། ཞིང་ཐོག་ སྤོང་ བཞི་པ་ལ་གཉིས། སྤང་བྱ་སྤངས་ཏེ་འགྲོ་
ཚུལ། ཕྱུགས་ཡན༔ འགྲོ། ཁུར་པོ་ཁུར་ཚུལ་ལོ། རབ་ཏུ་ མིན། གསུམ་པ་ལ་གཉིས། འདུག་
ས། འདུག་ཚུལ་ལོ། །དང་པོ་ལ་གཉིས། སྤང་བྱ། བླང་བྱའོ། །དང་པོ་ལ་གཉིས།
ས་དང་། འདུག་ན༔ མིན། ཕྱོགས་སོ། །གཉིས་པ་ལ་གཉིས། སྤང་བྱ། བླ་མ： བྱ། བླང་
6



སྡོམ་གསུམ་རྣམ་པར་འབྱེད་པའི་བཀའ་བརྟེན།
བཟའ་
བྱའོ། ། མདུན་བསྟན་ འདུག གཉིས་པ་ལ་གཉིས། སྤང་བྱ། རོ་ཉལ༔ སྤང་། བླང་བྱའོ། །
པུས་བཙུག འདུག བཞི་པ་ལ་བཞི། ཟས་ཀྱི་དངོས་གཞི། དཀར་མངར་ བའོ། །
བའི་དུས། བླང་བའི་ཐབས། ཇི་ལྟར་བཟའ་ཚུལ་ལོ། །གཉིས་པ་ལ་གཉིས།
དངོས་དང་། སྐུ་རེངས། གནང་
། དམིགས་བསལ་ལོ། །ནད་དང༔ མིན། གསུམ་པ་ལ་གཉིས།
སྤང་བྱ། འདྲེན་པ། བྱ། བླང་བྱའོ། །བར་ཆོད༔ བླང་
། བཞི་པ་ལ་གསུམ། བསམ་པ། དུག་
ལྔའི༔ བཟའ། དངོས་གཞི། རྗེས་བྱའོ། །རྗེས་སུ་ གཏོང་། གཉིས་པ་ལ་གཉིས། ལོངས་
སྤྱོད་ལུགས། མཆོད་དང་ དགང་
། སྤང་བྱའོ། ། ཕན་ཚུན༔ ཏོག ལྔ་པ་ལ་བཞི། ཉལ་ས།
ཉལ་ན། སར། ཉལ་དུས། ཐོ་རངས་གུང་། བསམ་པ། རབ་འབྲིང༔ ཟུངས། ཉལ་ཚུལ་ལོ།
བཞི་པ་ལ་གསུམ། སྤང་བྱ། བླང་བྱ། སྟོན་པའི༔ ཉལ། ཡོན་ཏན་ནོ། །རྨི་ལམ། འཆར།
དང་པོ་ལ་གཉིས། དངོས་དང་། རོ་ཉལ། ཉལ་བ། སྤོང་ཚུལ་དཔེས་མཚོན་པའོ། །
སེང་གེ་ བཞིན་དུ། དྲུག་པ་ལ་གསུམ། ས་དང་། དྲོ་ཐོན༔ མ་ཡིན། དེའི་དུས་སུ་སྤུང་བྱ།
ཞྭ་དང༔ གནས། དག་པར་བྱེད་པའོ། །དེ་ནས༔ བླང་། བདུན་པ་ལ་གཉིས། གཡལ་དང་
སྦྲིད་པ་བྱུང་ཚེ་ཇི་ལྟར་བྱ་བ། གཡལ་དང༔ གདག སྤྱིར་དགག་པའོ། །མ་ཞི། སྤང་། བརྒྱུད་
པ་ཞག་གི་སྤྱོད་ཚུལ་ལ་གཉིས། ཉིན་པར་སྤྱོད་ཚུལ། ནང་ལངས་ འབད་། མཚན་མོར་
སྤྱོད་ཚུལ་ལོ། །མཚན་མོ་ བྱ། དོན་གཉིས་པ་ནང་གི་ཁྲིམས་ལ་གཉིས། དགག་པའི་
བསླབ་བྱ། སྒྲུབ་པའི་བསླབ་བྱའོ། །བསྒྲུབ་བྱ་ བཟུང་། དང་པོ་ལ་གསུམ། ཕོ་ཁྲིམས།
མོ་ཁྲིམས། དྲང་སྲོང་ བཤད། ཐེག་པ་ཆེ་ཆུང་གི་ཁྱད་པར་རོ། །འདིར་ནི། ངེས་པའོ། །དང་
པོ་ལ་གསུམ། རྩ་བ། ཡན་ལག །གྲངས་དཔོན་ནོ། །དེ་ལྟར་ བསླབ། དང་པོ་ལ་གསུམ།
མདོར་བསྟན། དྲང་སྲོང༔ བཞི། རྒྱས་བཤད། དོན་བསྡུ་བའོ། །མདོར་ན་ གསུངས། གཉིས་
པ་ལ་བཞི། སྲོག་གཅོད་པ། མི་ཚངས་སྤྱོད་པ། མ་བྱིན་པ་ལེན་པ། མི་ཆོས་བླ་
མའི་རྫུན་སྨྲ་བའི་ཕམ་པའོ། །དང་པོ་ལ་གཉིས། སྲོག་གཅོད་པའི་ཕམ་པ། གཞི་ཡི་
མ་
7



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའོ། །ཕྱོགས་ལས་མཐུན་པའོ། །ཕྱོགས་མཐུན། སོགས། གཉིས་པ་ལ་གཉིས། དངོས་
དང་། གང་ཞིག་ བའོ། །ཕྱོགས་མཐུན་ནོ། །ཁུ་བ་ སོགས། གསུམ་པ་ལ་གཉིས། དངོས་
དང་། མི་གཞན། པའོ། །ཕྱོགས་མཐུན་ནོ། །ཕྱོགས་མཐུན་ ལོག བཞི་པ་ལ་གཉིས། དངོས་
དང་། མི་གཞན་ སྐྱེས། ཕྱོགས་མཐུན་ནོ། ། ཕྱོགས་མཐུན། སོགས། གསུམ་པ་ལ་གཉིས།
ལྟུང་བ་ཕྲ་རགས། དེ་ལྟར༔ ཆུ། རབ་ཏུ་དབྱེ་བས་བསྡུ་བའོ། །ཡན་ལག། ཤེས། གཉིས་པ་
ཡན་ལག་ལ་གཉིས། མདོར་བསྟན། ཡན་ལགབསྡུའོ། །རྒྱས་བཤད་དོ། །གཉིས་པ་ལ་
བདུན། མི་དགེ་བའི་སྡེ། ཉོན་མོངས་པའི་སྡེ། འཁྲུལ་པའི་སྡེ། ཁྲིམས་ཆེན་གྱི་སྡེ།
འཁོར་བའི། བདུན། ཁ་ཟས་ཀྱི་སྡེ། ཁྲི་གདན་གྱི་སྡེ། སིལ་བུའི་སྡེ་ཚན་ནོ། །དང་པོ་ལ་
གཉིས། མདོར་བསྟན་པ། མི་དགེའི་ ནོ། རྒྱས་བཤད་དོ། །གཉིས་པ་ལ་དྲུག །ངག་
འཁྱལ་པ། བསྟོད་པ1 སྨོད། ཚིག་རྩུབ་མོ། །གཞན་ཡུལ། སྨྲ། དབྱེན་ཕྲ། མཛའ་མཐུན། བཞི།
མངན་སེམས། ཕ་རོལ། སེམསགདུག་སེམས། གང་ཡང་ འཁུ། ལོག་ལྟའོ། །ཡང་དག ལྟ་བའོ།།
གཉིས་པ་ལ་གཉིས། མདོར་བསྟན། ཉོན་མོངས༔ ནི རྒྱས་བཤད་དོ། །གཉིས་པ་ལ་
ལྔ། གཏི་མུག །མི་ཤེས༔ བཅུ། ཞེ་སྡང་། ཡིད་མི༔ ལྔའོ། །འདོད་ཆགས། ཡིད་འོང་ གོ །ཕྲག་
དོག །གཞན་གྱི་ ་གཅིག ང་རྒྱལ་ལོ། །རང་གི༔ སྡེའོ། །གསུམ་པ་ལ་གཉིས། མདོར་བསྟན་པ།
འཁྲུལ་པའི་ པ། རྒྱས་པར་བཤད་པའོ། །གཉིས་པ་ལ་བཅུ་གཉིས། རྔམ་སེམས། གཞན་
ནོར པའོ། །འདོད་སེམས། ཟས་ནོར་ པའོ། །སེར་སྣ། སྦྱིན་པ། བདུན། འཇུངས་གེགས།
སྦྱིན་པ། བྱེད། བྱུང་ཚོར། གཞན་གྱི་ གསུམ། ཉོན་མོངས་ཡིད་ལྡང་། བདག་ཏུ་ གཉིས། ལེ་
ལོ། དགེ་ལ། བྱེད། ཕྱིན་ལོག་སྨོན་པ། ལྟ་སྤྱོད། གཉིས། རེ་དོགས། དོན་ལ། ལྔའོ། །འཁོར་
ཆགས། སྒྱུ་མའི༔ ཆགས། བསམ་པ་གཡེང་བ། ཡུལལ། དྲུག་གོ །འཁྲུལ་པའི་བློའོ་ ཇི་བཞིན་
དགུའོ། །ལྔ་པ་ཁ་ཟས་ལ་བཞི། ཆང་དང་། ཤ་དང་སྒོག་ཙོང་། དུས་མིན་གྱི་ཁ་
ཟས་སོ། །དུས་མིན། བཞིའོ། །དང་པོ་ལ་གསུམ། གང་ཞིག་གང་ཕྱིར། །སྤང་བ། འབྲུ་



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཤིང༔ གསུངས། ཉེས་བྱས་ཕྱོགས་མཐུན། ནུར་རྫི་ བཤད། སེལ་བའོ། ། ནད་པར༔ བླུགས།
གཉིས་པ་ལ་གཉིས། སྤང་བྱ། བདུད་ཀྱི། སྤང་། སེལ་བའོ། །ནད་པར བཤད། གསུམ་པ་
ལ་གཉིས། བཀག་པ། སྒོག་དང༔ གནོད། གནང་བའོ། །ནད་ལ༔ གནང་། དྲུག་པ་ལ་གཉིས།
སྤང་བྱ། ཁྲི་གདན་ བཤད། སེལ་བའོ། །བཀའ་སྒྲོགས༔ མེད། བདུན་པ་ལ་གསུམ། གསེར་
དངུལ་ལེན་པ། རྒྱུན་བྱུགས། མ་དག་སྤྱོད་པའོ། །དང་པོ་ལ་གཉིས། དངོས་
དང་། ཕྱོགས་མཐུན་ནོ། །ཁ་གསག༔ སོ། །དང་པོ་ལ་གཉིས། སྤང་བྱ། གསེར་དངུལ 1
བླང། སེལ་བའོ། ། བསམ་དག༔ གནང་
། གཉིས་པ་ལ་གཉིས། གནང་བཀག ཆེ་དྲེགས༔ པའོ།།
ཕྱོགས་མཐུན་ནོ། །མེ་ལོང་། སྤང་། གསུམ་པ་ལ་གཉིས། དངོས་དང་། མ་དག། སྤང་། ཕྱོགས་
མཐུན་ནོ། ། མཆོང་རྒྱུག༔ གནང་། རྩ་བའི་ས་བཅད་བདུན་པ་ཉམས་ནས་སླར་ཡང་གསོ་
ཚུལ་བཤད་པ་ལ་གསུམ། སྡོམ་པ་གཏོང་བའི་རྒྱུ། ཕྱིར་བཅོས་དངོས། རྩ་བའི་ཕམ་
བཤགས། བསྲུང་ཉམས་ཀྱི་འབྲས་བུའོ། །དང་པོ་ལ་གཉིས། སྤྱི་ཡི་གཏོང་རྒྱུ་དང་། ཐ་
མར༔ གཏོང། ཞོར་བྱུང་ངོ༌། །རྩབཞི འདོད་པའོ། ། གསུམ་པ་ལ་གཉིས། ཉམས་པའི་ཉེས་
དམིགས། ཉེས་པ༔ ལྟུང་། བསྲུང་བའི་ཕན་ཡོན་ནོ། ། མ་ཉམས༔ ཁྲིམས་ཡིན། སོ་ཐར་གྱི་ས་
བཅད་ཚར་རོ། ༈ དོན་གཉིས་པ་བྱང་ཆུབ་སེམས་དཔའི་སྡོམ་པ་བཤད་པ་ལ་
བདུན། བྱང་ཆུབ་སེམས་དཔའི་སྡོམ་པའི་བྱུང་ཁུངས་བསྟན་པ། ཐམས་ཅད༔ གསུངས་
བྱུང་ཁུངས་དང་ལྡན་པའི་བོན་གྱི་བརྒྱུད་འཛིན་བྱོན་ཚུལ། སྡུད་བྱེད༔ ད། བརྒྱུད་
པ་དེ་ལྡན་གྱི་སྡོམ་པའི་ངོ་བོ། ངོ་བོ༔ མཚུངས། དེའི་རང་བཞིན་དབྱེ་བ། དེ་ཉིད་མ་ཐོབ་
པ་ཐོབ་པར་བྱེད་པ། ཐོབ་པ་མི་ཉམས་པར་བསྲུང་ཚུལ། ཉམས་ན་སླར་ཡང་གསོ་
ཚུལ་བཤད་པའོ། །བཞི་པ་རང་བཞིན་དབྱེ་བ་ལ་གཉིས། དབྱེ་སྒོ་སྤྱིར་བསྟན་པ།
དབྱེ་གཞི་ དགུ་སྟེ། རྣམ་པར་དབྱེ་བ་དངོས་སོ། །གཉིས་པ་ལ་དགུ། མཚན་ཉིད་ཀྱི་སྒོ་
ནས་དབྱེ་བ། སྨོན་སེམས༔ བཅས། ངོ་བོའི་སྒོ་ནས་དབྱེ་བ། ངོ་བོ༔ དམག ཐོབ་ཚུལ་གྱི་སྒོ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནས་དབྱེ་བ། ཐོབ་ཚུལ། འདས། དམིགས་ཡུལ་གྱི་སྒོ་ནས་དབྱེ་བ། མ་རིག་ བསྐྱེད། སེམས་
བསྐྱེད་ཚུལ་གྱི་སྒོ་ནས་དབྱེ་བ། བསྐྱེད་ཚུལ། སྒྲོལ། དཔེ་གྲོགས་ཀྱི་སྒོ་ནས་དབྱེ་བ།
དཔེ་ནི་ གསུམ། ས་མཚམས་ཀྱི་སྒོ་ནས་དབྱེ་བ། ས་མཚམས་ བཅུ་འདས། སྤྱོད་ཚུལ་གྱི་སྒོ་
ནས་དབྱེ་བ། སྤྱོད་ཚུལ། སེམས། ཆོ་གའི་སྒོ་ནས་དབྱེ་བའོ། ། ཆོ་ག་ གསུམ། དོན་ལྔ་པ་
སྡོམ་པ་མ་ཐོབ་པ་ཐོབ་པར་བྱེད་པ་ལ་གཉིས། མདོར་བསྟན་པ། དང་པོ་ ནི རྒྱས་
པར་བཤད་པའོ། །གཉིས་པ་ལ་བཞི། གང་གིས་ལེན་པའི་རྟེན། གང་ལས་བླང་
པའི་ཡུལ། ཇི་ལྟར་ལེན་པའི་ཆོ་གའི་ལག་ལེན། སྡོམ་པའི་ཐོབ་མཚམས་ངོས་བཟུང་
བའོ། ། ཆོག༔ ཐོག དང་པོ་ལ་གཉིས། ལུས་ཀྱི་རྟེན། སེམས་ཀྱི་རྟེན་ནོ། ། གཉིས་ཀར་ ལྡན།
དང་པོ་ལ་གཉིས། ཐུགས་རྗེ་སེམས་དཔའི་ལུགས། སེམས་དཔའི་ རུང་
། གཡུང་དྲུང་
སེམས་དཔའ་སྤྲོས་མེད་པའི་ལུགས་སོ། ། སྤྲོས་མེད། རྟེན། གཉིས་པ་ལ་གཉིས། བླ་མ་
ལས་བླངས་བ། ཡུལ་ནི ༔ གོམས། རྟེན་ལས་བླང་པའོ། །དཀོན་མཆོག་ མཐུན གསུམ་པ་ལ་
གསུམ། སྔོན་འགྲོ་ཡན་ལག །ལེན་ཚུལ༔ བྱ། དངོས་གཞི་ཆོ་ག རྗེས་སྤྲོ་བ་བསྐྱེད་
པའོ། ། རྗེས་སུ༔ བཤད། གཉིས་པ་ལ་གསུམ། བཀའ་དང་། བཀའ་བརྟེན་གྱི་ཆོ་ག
སྟོབས་བཞིས་དོན་བསྡུ་བའོ། །གཉིས་ཀའི་ དགོས། དང་པོ་ལ་གཉིས། སེམས་དཔའི་
ལུགས་དང་། སྨོན་འཇུག་ ལུགས། སྤྲོས་མེད་པའི་ལུགས་དངོས་བཀའ་བརྟེན་བཅས་
སོ། ། བྱམས་མ་ པའང་རུང་། དྲུག་པ་ཐོབ་པ་མི་ཉམས་པ་བསྲུང་བའི་ཚུལ་ལ་གསུམ།
མདོར་བསྟན་པ། བར་དུ་ ལ། རྒྱས་པར་བཤད་པ། དོན་བསྡུ་བའོ། ། དོར་ན་ བསྟེན།
གཉིས་པ་ལ་གསུམ། ཐུགས་རྗེ་སེམས་དཔའི་ལུགས། གཡུང་དྲུང་སེམས་དཔའ་
སྤྲོས་མེད་པའི་ལུགས། ཐུན་མོང་གི་བསླབ་བྱའོ། །དང་པོ་ལ་གསུམ། མདོར་
བསྟན་པ། སེམས་དཔའི་ བརྒྱད་ཉི་ཤུ རྒྱས་པར་བཤད་པ། དོན་བསྡུ་བའོ། ། མིང་དུ་ འགྱུར།
གཉིས་པ་ལ་གཉིས། འཇིག་རྟེན་པ་དང་མི་མཐུན་པ། ལྷ་མི་གཞན་རྟེན་པ་དང༌
10



སྡོམ་གསུམ་རྣམ་པར་འབྱེད་པའི་བཀའ་བརྟེན།
རང་རྟོགས་གཤེན་གྱི་ཐེག་པ་དང་མ་འདྲེས་པའི་སྤྱོད་པའོ། །དང་པོ་ལ་ལྔ། ཡུལ་
དམན་གསུམ་གཅེས་པར་བཟུང་བ། སེམས་ཅན༔ ཡུལ།
སེམས་ཀྱི་དྲི་མ་བརྒྱད་སྤང་བ།
ཆེ་གྲགས༔ བསྐྱེད་པའོ། །འདི་དང་ཕྱི་མའི་རྐྱེན་ངན་གྲོགས་སུ་ཁྱེར་བ། འཇིག་རྟེན་ཕུན་
ཚོགས་སྙིང་རྗེའི་གནས་སུ་ལྟ་བ། འཇིག་རྟེན། ལྟ། འཁྲུལ་པ་མི་བརྟག་པ་གསུམ་མོ། །
སེམས་ཅན༔ ཡིན། གསུམ་པ་ལ་གཉིས། འདིའི་རྐྱེན་ངན་དང་། བསྒྲུབས་པའི་ བསྒྱུར། ཕྱི་
མའི་རྐྱེན་ངན་གྲོགས་སུ་འཁྱེར་བའོ། ། ཕྱི་མའི་ བཟུང་། གཉིས་པ་གཞན་རྟེན་པ་དང་
རང་རྟོགས་དང་མ་འདྲེས་པའི་སྤྱོད་པ་ལ་གསུམ། དམ་པ་གསུམ། ལུང་མ་བསྟན་
པ་དགེ་བར་བསྒྱུར་པ། བྱེད་རྒུ་ གནས། སྡིག་པ་བཤགས་ཤིང་དགེ་རྩ་བྱང་ཆུབ་ཏུ་
བསྔོ་བའོ། ། ལས་ངན༔ བསྔོ། དང་པོ་ལ་གཉིས། བསྡུས་པ། སྟོང་ཉིད༔ བསྐྱེད། རྒྱས་པའོ། །
སུམ་ལྡན། བྱའོ། ། གཉིས་པ་སྤྲོས་མེད་ལུགས་ལ་གཉིས། བསྒྲུབ་བྱ། ། ལྟ་བ༔ གསུངས། སྤང་
བྱའོ། ། སྟོང་ཉིད ༔ སྤང་། གསུམ་པ་ཐུན་མོང་གི་བསླབ་བྱ་ལ་གཉིས། བསླབ་བྱ་སྤྱིར་
བསྟན་པ། སྨོན་འཇུག་གི་བསླབ་བྱ་བྱེ་བྲག་ཏུ་བཤད་པའོ། ། སྤྱོད་པ༔ བཤད། དང་པོ་
ལ་གསུམ། སྤྱོད་པ་མས་འཛེགས་པ། ལྟ་བ་ཡས་དབུབ་པ། གཞི་དང་ཐབས་ཕར་
ཕྱིན་ལ་སྤྱོད་པའོ། །དང་པོ་ལ་གཉིས། བསླབ་པ་སྤྱི་ཁ་འཕང་བ། སྤྱོད་པ། མ་བཤད།
བསྡུས་པ་གསུམ་གྱི་དོན་རྒྱས་པར་བཤད་པའོ། །གཉིས་པ་ལ་གསུམ། བསྡུས་པ།
བསྡུས་པ། བྱེད། ཡོངས་བསྡུས། ཡོངས་བསྡུས༔ བསྒྲལ། ཡང་དག་པར་བསྡུས་པའོ། ། རང་གཞན་
གྲགས། གཉིས་པ་ལ་གསུམ། ངོ་བོ། ། ལྟ་བ༔ གནས། ཉམས་སུ་ལེན་ཚུལ། ཉམས་སུ༔ བསྒོམ།
ཕན་ཡོན་ནོ། ། སྐད་ཅིག་ འགྱུར། གསུམ་པ་ལ་གཉིས། མདོར་བསྟན། གཞི་དང་ མེད།
རྒྱས་བཤད་དོ། ། གཉིས་པ་ལ་གཉིས། གཞི་སྙིང་རྗེ་དང་། ཐབས་ཕར་ཕྱིན་རྣམས་
ཟུར་ཙམ་མོ། ། ཐབས་ནི་ ལྔའོ། ། དང་པོ་ལ་གསུམ། ངོ་བོ། སྙིང་རྗེ༔ གློ དབྱེ་བ། དབྱེ་བ་
དམིགས། ཡོན་ཏན་ནོ། ། དེ་ལྡན༑ སྐྱེ། གཉིས་པ་སྨོན་འཇུག་གི་བསླབ་བྱ་བྱེ་བྲག་ཏུ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཤད་པ་ལ་གཉིས། མདོར་བསྟན་པ། ཐུན་མོང་ ནི རྒྱས་པར་བཤད་པའོ། །གཉིས་
པ་ལ་གཉིས། སྨོན་པའི་བསླབ་བྱ། འཇུག་པའི་བསླབ་བྱའོ། །དང་པོ་ལ་གསུམ།
སྤང་བྱ་ནག་པོ་བོན་བཞི། བླ་མ༔ བྱེད། མཚམས་སྦྱར་ཏེ་བསྒྲུབ་བྱ་དཀར་པོ་བོན་
བཞི། ནག་པོ༔ སྦྱོང་། རྒྱུན་གྱི་བསླབ་བྱ་བསྟན་པའོ། ། སེམས་ཅན༔ བཟུང༌། གཉིས་པ་ལ་
གཉིས། མདོར་བསྟན། འཇུག་བར༔ འདུ། རྒྱས་བཤད་དོ། །གཉིས་པ་ལ་གསུམ། མི་
དགེ་བ་སྤོང་བ། དགེ་བ་བོན་སྡུད། སེམས་ཅན་དོན་བྱེད་དོ། །དང་པོ་ལ་གཉིས། སྤྱི་
དང་སོ་ཐར༔ ཡིན། ཁྱད་པར་གྱི་བསླབ་བྱའོ། །གཉིས་པ་ལ་མདོ་ཁུངས་ནས་བཤད་པ།
ཐེག་ཆེན་གྱི་གཞུང་ལས་བཤད་པའོ། །དང་པོ་ལ་གསུམ། མདོར་བསྟན། ཁྱད་པར
གཅིག རྒྱས་བཤད། ཐེ་ཚོམ་སྤང་བའོ། །དེ་དག་ དགོས། གཉིས་པ་ལ་གསུམ། འགུ་
ལིང་མ་ཏི། སེམས་ལ། འཐབ། གཏོ་བུ་དོད་དེ། གདུག་པའི༔ ཆུང་། དགེ་བསྙེན་ཁྱབ་པའི་
བཅས་ལྟུང་ངོ་། ། སངས་རྒྱས༔ པའོ། ། གཉིས་པ་ལ་གསུམ། སྤང་བྱ་བཞི། སེམས་ཀྱི་ སྤང་།
བླང་བྱ་བཞི། ངེས་འབྱུང༔ བླང་། སེམས་བསྐྱེད་མ་བཞིའོ། ། རིག་པའི༔ རྫོགས། གཉིས་པ་
དགེ་བ་བོན་སྡུད་ཀྱི་ཚུལ་ཁྲིམས་ལ་གསུམ། མདོར་བསྟན། སྒྲུབ་ཕྱོགས དྲུག རྒྱས་
བཤད། བླ་མེད་དུ་འགྱུར་ཚུལ་གྱིས་དོན་བསྡུ་བའོ། ། ཀུན་ཀྱང་ ཕྱིན། གཉིས་པ་ལ་
གཉིས། བསྡུས་དོན་རྣམ་པར་གཞག །བྱེ་བྲག་སོ་སོའི་དོན་བཤད་པའོ། །དང་
པོ་ལ་ལྔ། མཚན་ཉིད། སྦྱིན་པ། འབྱེད། སྒྲ་དོན། འཁོར་བའི་ ཕྱིར། གོ་རིམ། གྲངས་
ངེས། རབ་དབྱེའོ། ། རེ་རེ། དབྱེའོ། གསུམ་པ་གོ་རིམ་ལ་བཞི། སྐྱེ་ཚུལ། སྦྱིན་པ། སྐྱེ མཆོག་
དམན། ཕྲ་རགས། སྦྱིན་ལས། སྔོན། སྔ་མས་ཕྱི་མའི་སྤང་བྱ་རྣམས་འགོག་པ། འཛིན་
ཆགས༔ གསུངས། ཕྱི་མ་དག་སྔ་མ་ལ་སྟོངས་སུ་ཆེ་བའི་གོ་རིམ་མོ། ། སྔ་མགཅེས། བཞི་པ་
གྲངས་ངེས་ལ་གསུམ། རང་དོན་རྫོགས་པ་དང་གཞན་དོན་རྫོགས་པ་ལ་ལྟོས་
པའི་གྲངས་ངེས། ཚོགས་རྫོགས༔ དགྲོལ། བསླབ་གསུམ་ལ་ལྟོས་པའི་གྲངས་ངེས།
12



སྡོམ་གསུམ་རྣམ་པར་འབྱེད་པའི་བཀའ་བརྟེན།
གསུམ་ནི༔ དངོས། མངོན་མཐོ་ངེས་ལེགས་ལ་ལྟོས་པའི་གྲངས་ངེས་སོ། ། སྦྱིན་ཚུལ༔ ལེགས།
གཉིས་པ་བྱེ་བྲག་སོ་སོའི་དབྱེ་བ་ལ་དྲུག །སྦྱིན་པ། སྦྱིན་པ༔ སྦྱིན། ཚུལ་ཁྲིམས། ཚུལ་
ཁྲིམས། བྱེད་པ། བཟོད་པ། བཟོད་པ། སེམས། བརྩོན་འགྲུས། བརྩོན་འགྲུས གསུམ། བསམ་
གཏན། བསམ་གཏན་ འཇུག ཤེས་རབ་བོ། ། ཤེས་རབ༔ སྒོམ། གསུམ་པ་སེམས་ཅན་དོན་
བྱེད་ཚུལ་ཁྲིམས་ལ་གཉིས། མདོར་བསྟན་པ། སེམས་ཅན༔ གསུམ། རྒྱས་པར་བཤད་
པའོ། །གཉིས་པ་ལ་གསུམ། ཕན་གདགས་པ། ཕན་གདགས། ནོར། གདགས་པ་ཆེན་
པོ། གདགས་པ། སློག ཤིན་ཏུ་གདགས་པ་ཆེན་པོའོ། ། ཤིན་ཏུ༔ ཕན་པའོ། ། ས་བཅད་བདུན་
པ་ཉམས་པ་ཕྱིར་བཅོས་པ་ལ་གཉིས། མདོར་བསྟན་པ། ཐ་མརབཤད་པ། རྒྱས་
པར་བཤད་པའོ། །གཉིས་པ་ལ་གཉིས། མ་ཤེས་པ། གང་ཞིག། ཆུང་། ཤེས་པའི་ལས་
སོ། །གཉིས་པ་ལ་བཞི། ལྟུང་བ་འབྱུང་བའི་རྒྱུ། ཤེས་བཞིན། གསུངས། ལྟུང་བའི་
རྣམ་པར་གཞག་པ། ལྟུང་བ་ཕྱིར་བཅོས་ཐབས། བསྲུང་ཐུབ་ཀྱི་ཕན་ཡོན་ནོ། །
གཉིས་པ་ལ་གཉིས། ལྟུང་བའི་རྣམ་གཞག་མུ་བཞི་བསྟན་པ། དོན་ཆེན་ བརྙན་ནོ། །
གནང་བཀག་ཤེས་པས་བསླབ་ཚུལ་ལོ། ། རང་འདོད་ བཀག་ ཤེས། གསུམ་པ་ལྟུང་བ་
ཕྱིར་བཅོས་ལ་གསུམ། སྨོན་སེམས་གཏོང་བའི་རྒྱུ། སྨོན་པའི་ གཏོང་། ཀུན་དཀྲིས་
ཆེ་ཆུང་གིས་སྡོམ་པ་གཏོང་མི་གཏོང་། རྩ་ལྟུང་ མིན། ལྟུང་བ་ཕྱིར་བཅོས་དངོས་སོ།།
ཐུན་འཇུག༔ བྱའོ། ། བཞི་པ་ཕན་ཡོན་ལ་བཞི། བསོད་ནམས་རྒྱུན་ཆགས་སུ་འབྱུང་བ།
སྨོན་པའི་ མི་འགྱུར། བྱང་ཆུབ་སེམས་རིན་ཐང་ཆེ་བ། སྐད་ཅིག། མི་ཉེ། སངས་རྒྱས་ཀྱི་སྲས་
སུ་འགྱུར་བ། རྒྱལ་བའི་ འགྱུར། བླ་ན་མེད་པའི་འབྲས་བུ་འཐོབ་པའི་ཕན་ཡོན་ནོ། །
གྲངས་མེད༑ འཐོབ། བྱང་ཆུབ་སེམས་དཔའི་སྡོམ་པའི་ས་བཅད་ཚར་རོ། །སྟགསུམ་པ་
རིག་འཛིན་སྔགས་ཀྱི་སྡོམ་པ་ལ་བདུན། གསང་སྔགས་ཀྱི་སྡོམ་པའི་བྱུང་ཁུངས་
བསྟན་པ། ཀུན་བཟང་ བཤད། བྱུང་ཁུངས་དང་ལྡན་པའི་བོན་གྱི་བརྒྱུད་འཛིན་བྱོན་
13



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
།
ཚུལ། རྒྱས་བསྡུས། བརྒྱུད། བརྒྱུད་པ་དེ་ལྡན་གྱི་སྡོམ་པའི་ངོ་བོ། ། ངོ་བོ། ཁྲིམས། དེའི་རང་
བཞིན་དབྱེ་བ། དབྱེ་བ༔ སྡོམ་པའོ། ། དེ་ཉིད་མ་ཐོབ་པ་ཐོབ་པར་བྱེད་པ། ཐོབ་པ་མི་
ཉམས་པར་བསྲུང་ཚུལ། ཉམས་ན་སླར་ཡང་གསོ་ཚུལ་བཤད་པའོ། །ལྔ་པ་སྔགས་
སྡོམ་མ་ཐོབ་པ་ཐོབ་པར་བྱེད་པ་ལ་གཉིས། མདོར་བསྟན། དང་པོ། བཤད་པ། རྒྱས་
བཤད་དོ། །གཉིས་པ་ལ་བཞི། གང་ལ་བསྐུར་བའི་སློབ་མ། གང་གིས་བསྐུར་བའི་
སློབ་དཔོན། གང་བསྐུར་བྱ་དབང་། སྔགས་སྡོམ་ཐོབ་མཚམས་ངོས་བཟུང་
བའོ། ། ཐོབ་དུས༔ ཐོབ། དང་པོ་ལ་གཉིས། རྟེན་ཙམ་སྨོས་པ། རྟེན་ནི། རུང་
། ཁྱད་པར་
གྱི་རྟེན་ངོས་བཟུང་བའོ། ། ཁྱད་པར༔ ལྡན། གཉིས་པ་ལ་གཉིས། མདོར་བསྟན། དབང་
བསྐུར༔ དགོས། རྒྱས་བཤད་དོ། །དབང་ལུང༔ རྫོགས། གསུམ་པ་ལ་གཉིས། མདོར་བསྟན།
ཇི་ལྟར༔ ལས། རྒྱས་བཤད་དོ། །གཉིས་པ་ལ་གཉིས། རྒྱུད་སྡེ་འོག་མ་གསུམ། བྱ་རྒྱུད
བཅས། ཁྱད་པར་ཡེ་གཤེན་ཆེན་པོའི་དབང་བཞི་བསྐུར་ཚུལ་བཤད་པའོ། །གཉིས་
པ་ལ་གཉིས། མདོར་བསྟན་པ། ཡེ་གཤེན༔ བསྐུར། རྒྱས་པ་བཤད་པའོ། །གཉིས་པ་
ལ་གསུམ། གང་དུ་བསྐུར་བའི་དཀྱིལ་འཁོར། གང་དུ༔ བཞིར། བསྐུར་བྱ་དབང་
བཞི། བུམ་པ། རྫོགས། བསྐུར་བའི་ཡོན་ཏན་ནོ། ། རིམཔ། འཐོབ དྲུག་པ་ཐོབ་པ་མི་ཉམས་
པ་བསྲུང་བ་ལ་གཉིས། བསྲུང་དུ་ཡོད་པ། བསྲུང་དུ་མེད་པའོ། །དང་པོ་ལ་གསུམ།
མདོར་བསྟན། བར་དུ༔ ལ། རྒྱས་བཤད། དོན་བསྡུ་བའོ། །གཉིས་པ་ལ་བཞི། བྱ་
བ། བྱ་རྒྱུད། བཤད། སྤྱོད་པ། སྤྱོད་པའི་ བསྲུང་། ཡེ་གཤེན། ཡེ་གཤེན༔ ཟིན ཡེ་གཤེན་ཆེན་
པོའི་དམ་ཚིག་གོ །བཞི་པ་ལ་གཉིས། མདོར་བསྟན། ཡེ་
གཤེན༔ གཉིས། རྒྱས་བཤད་
དོ། །གཉིས་པ་ལ་གཉིས། ཐུན་མོང་། དངོས་པོ་ ཉིད་དང་། ཐུན་མོང་མ་ཡིན་པའི་དམ་
ཚིག་གོ །གཉིས་པ་ལ་གཉིས། དབང་བཞིའི་དམ་ཚིག །གྲངས་ངེས་སོ། །དང་པོ་
ལ་བཞི། བསྐྱེད་རིམ། རྫོགས་རིམ། རྫོགས་ཆེན། མཐར་ཐུག་གི་དམ་ཚིག་གོ །
4



སྡོམ་གསུམ་རྣམ་པར་འབྱེད་པའི་བཀའ་བརྟེན།
མཐར་ཐུག་ འདས། དང་པོ་ལ་གཉིས། མདོར་བསྟན། བསྐྱེད་རིམ༔ ལྔའོ། ། རྒྱས་བཤད་དོ། །
གཉིས་པ་ལ་གཉིས། རྩེ་བ། ཡན་ལག་གོ །དང་པོ་ལ་ལྔ། བླ་མ། ཡི་དམ། སྒོ་
གསུམ༔ བསྟེན། སྔགས་ཕྱག་རྒྱ། རྒྱུ་རྐྱེན༔ གཅོད། མཆེད་གྲོགས། སྤྱི་རིང༔ སྨོད། གསང་
བའི་དམ་ཚིག་གོ །ལྟ་བ༑ གསང་། དང་པོ་ལ་གཉིས། བླ་མ་སྤྱི། སངས་རྒྱས། མི་བྱ། བཀའ་
དྲིན་སུམ་ལྡན་ལ་བསྲུང་ཚུལ་ལོ། ། ཁྱད་པར། བསྲུང་། གཉིས་པ་ལ་གཉིས། ཡན་ལག་
གི་དམ་ཚིག །ཐུན་མོང་གི་དམ་ཚིག་གོ །བདག་དོན་ གཉིས། དང་པོ་ལ་ལྔ། སྤྱད་བྱ་ལྔ།
སྤྱད་བྱ༔ སྤྱད། མི་སྤང་བ་ལྔ། མི་སྤང༔ ལྔའོ། ། དང་དུ་བླང་པ་ལྔ། དང་བླང། ལྔའོ། ། ཤེས་
པར་བྱ་བ་ལྔ། ཤེས་བྱ་ ཤེས། བསྒྲུབ་པར་བྱ་བ་ལྔའོ། ། བསྒྲུབ་བྱ༔ བསྒྲུབ། གཉིས་པ་རྫོགས་
རིམ་དམ་ཚིག་ལ་དྲུག །རྩ་བ། རྫོགས་རིམ༔ ལྔའོ། ། ཡན་ལག །སྤྱི་དམ། སྦོམ་པོ།
སྦོམ་པོ༔ སོགབྱེད། ཉེས་བྱས། ཉེས་བྱས༔ གོལ། ཆེ་བ་སོགས་གཞན་རྣམས་སོ། །གཉིས་
པ་ཡན་ལག་ལ་ལྔ། བླ་མ། གསང་དོན༔ རློམ། ཡི་དམ། ཕུང་པོ༔ ཆག བཀའ། བོན་ལ༔ རྐུ།
གྲོགས། ཚོགས་ལ་ འཚེ། ཡང་གསང་གི་ཡན་ལག་གོ ། མ་སྨིན་ འཕྲོག གསུམ་པ་སྤྱི་
དམ་ལ་དྲུག །དུག་སྐྱོན་ལྔ། སྤྱི་དམ་ ལྔ། དུག་སྤྱོད་ལྔ། འཐབ་རྩོད སྤྱོད་ལྔ། སྤང་བྱ་ལྔ།
མ་གནང་ པ་ལྔ། མི་འདའ་བ་ལྔ། རང་སེམས། འདའ་ལྔ། བསྒྱུར་བ་ལྔ། སྣང་སྲིད༔ པ་ལྔ། སྤྱོད་
པ་ལྔའོ། ། མཚན་ལྡན་ སྤྱད་པ་ལྔའོ། ། དྲུག་པ་ལ་གཉིས། ཆེ་བ་བཞི། ལྟ ལོག༔ སད། རྣལ་འབྱོར་
དྲུག ཨུཡ། རལ། དོན་གསུམ་པ་སྔགས་སྤྱིའི་དམ་ཚིག་རྫོགས་ཆེན་པ་དང་ཐུན་མོང་
བ་ལ་བཅུ་ཚོ་གསུམ། བཅུ་ཚོ་དང་པོ། རྫོགས་ཆེན་ བརྙས། བཅུ་ཚོ་གཉིས་པ། བླ་མ་
ཚོང་སྤང་། བཅུ་ཚོ་གསུམ་པའོ། ། དྲན་ཤེས བཟུང་། གཉིས་པ་གྲངས་ངེས་ལ་གཉིས།
བརྗོད་ལས་འདས་པ། གྲངས་ནི འདས། གྲངས་སུ་བཟུང་བའོ། །གཉིས་པ་ལ་གསུམ།
གང་ལ་བསྲུང་བའི་ཡུལ། འོན་ཀྱང་ རེ་རེ་ལ། དེ་ལ་བསྲུང་བྱའི་ངོ་བོ། ། ལུས་སྲོག༔ གཅིག་གོ །
ཐེ་ཚོམ་བསལ་བའོ། ། ཡུལ་གྱིས མཚུངས། གསུམ་པ་དོན་བསྡུ་བ་ལ་གཉིས། བསྲུང་བྱ་
I5



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དམ་ཚིག་དང་། མདོར་ན། འདུས་མེད། བསྲུང་ལུགས་ཀྱི་དོན་བསྡུ་བའོ། །རྒྱུན་དུ༔ བསྲུང་།
གཉིས་པ་སྲུང་མེད་ལ་གཉིས། སྐྱེ་བའི་ཚུལ། དེ་རྣམས༔ རྙེད། རང་བཞིན་ནོ། །
གཉིས་པ་ལ་གསུམ། ངོ་བོ། ངོ་བོ་ ལ། མཚན་ཉིད། རང་བཞིན༔ འདས། དབྱེ་བའོ། །
མེད་པ་ བུའོ། ། ས་བཅད་བདུན་པ་ཉམས་ན་སླར་ཡང་གསོ་ཚུལ་ལ་གཉིས། མདོར་
བསྟན་པ། ཐ་མར་ བཤད་པ། རྒྱས་པར་བཤད་པའོ། །གཉིས་པ་ལ་བཞི། ལྟུང་བ་
འབྱུང་བའི་རྒྱུ། དམ་ཚིག། བསྲུང་། ལྟུང་བ་ཕྱིར་བཅོས་བྱ་ཚུལ། ཕྱིར་བཅོས་མ་བྱས་
པའི་ཉེས་པ། མ་བཤགས་ ལྟུང་། ཐུབ་པའི་ཕན་ཡོན་ནོ། །གཉིས་པ་ལ་གཉིས། གསོར་
མེད་པ་དང་གསོར་མི་དགོས་པ་དང་། སོ་ཐར། གསོར་མི་དགོས། གསོར་ཡོད་པའོ། །གཉིས་
པ་ལ་མདོར་བསྟན། གསང་སྔགས། བསྟེན། རྒྱས་བཤད་དོ། །གཉིས་པ་ལ་གཉིས། མ་རྒྱུད་
ལས་གསུངས་པ། སྤྱི་སྤུངས་ལས་གསུངས་པའོ། །དང་པོ་ལ་གཉིས། རྩེ་བ།
ཡན་ལག་ཕྱིར་བཅོས་སོ། ། ཡན་ལག་ སྦྱང་། དང་པོ་ལ་ལྔ། བླ་མ། ཡི་དམ། ཡི་དམ་ བཞིན་
བྱའོ། ། བཀའ་འདས། བཀའ་ལ༔ བྱ། མཆེད་གྲོགས། གྲོགས། བས་འབད། བྱང་སེམས་ཀྱི་
རྩ་ལྟུང་ཕྱིར་བཅོས་སོ། ། བྱང་སེམས། གསུངས དང་པོ་ལ་གཉིས། ཉམས་པའི་ཡན་ལག
ལྟུང་བཤགས་སོ། །དང་པོ་ལ་བཞི། སྦྱོར་བ། སྦྱོར་བ་ སྦྱོང་། དངོས་གཞི་བདུན། དངོས་
གཞི་ བདུན། རྗེས་ཤེས་བཞི། ཤེས་བཞིན༔ ནས། དུས་ཚིགས་བཞིའོ། ། ལོ་གསུམ༔ མེད་དོ། །
གཉིས་པ་ལ་བཞི། སྦྱོར་བ། སྦྱོར་བ་ བརྒྱད་བྱ། དངོས་གཞི། དངོས་གཞི། གཉིས། རྗེས་
ཤེས། རྗེས་ཤེས་ བཅུ་གཉིས། དུས་འདས་ཀྱི་ལྟུང་བཤགས་སོ། ། སྐོང་མེད༔ འདས་བྱའོ། ། གཉིས་
པ་སྤྱི་སྤུངས་ལས་གསུངས་པ་ལ་གཉིས། རྒྱུད་ལས་གསུངས་པ་དང་། གང་ལ། བསྐྱེད་
བྱའོ། ། བླ་མའི་བཞེད་པའོ། ། ཀུན་ལ༔ གསུངས། བཞི་པ་ཐུབ་པའི་ཕན་ཡོན་ལ་གཉིས།
མདོར་བསྟན། དམ་ཚིག་ འདས། རྒྱས་བཤད་དོ། །གཉིས་པ་ལ་གཉིས། གནས་སྐབས།
གནས་སྐབས་ བཤད། མཐར་ཐུག་གི་ཡོན་ཏན་ནོ། ། མཐར་ཐུག་ འགྲུབ། ས་བཅད་གསུམ་
6



སྡོམ་གསུམ་རྣམ་པར་འབྱེད་པའི་བཀའ་བརྟེན།
པ་གང་ཟག་གཅིག་གི་རྒྱུད་ལ་སྡོམ་པ་གསུམ་འགལ་མེད་དུ་ཉམས་སུ་ལེན་ཚུལ་
གྱིས་མཐའ་དཔྱད་པས་དོན་བསྡུ་བ་ལ་གསུམ། བརྗོད་བྱའི་དོན་ངོས་བཟུང་བའི་
ཕྱིར་མདོར་བསྟན་པ། གང་ཟག། བར་དག །སོ་སོའི་རང་བཞིན་ངེས་པར་བྱ་བའི་
ཕྱིར་རྒྱས་པར་བཤད་པ། སྡོམ་པ་གསུམ་ཇི་ལྟར་ཉམས་སུ་ལེན་ཚུལ་བསྡུས་ཏེ་
བསྟན་པས་མཇུག །དེ་ལྟར༔ པ་འབྱུང་། བསྡུ་བའོ། །གཉིས་པ་ལ་དྲུག །གནས་འགྱུར་
ངོ་བོ་གཅིག་པའི་ཚུལ། སོ་ཐར༔ གྲགས། ཡོན་ཏན་ཡར་ལྡན་དུ་འགྱུར་ཚུལ། སྤང་
སེམས༔ མིན། བསྲུང་ན་མ་འདྲེས་ལ་དུས་སྐབས་ཀྱིས་གཙོ་བོར་གང་འགྱུར་ལ་སྤྱད་
ཚུལ། རྟོགས་གོམས༔ སློབ། ཡེ་ཤེས་ཀློང་གྱུར་གྱིས་གསང་སྔགས་བླ་མེད་ལ་སྤྱད་ཚུལ།
རྟོགས་ཤིང༔ འགྱུར། གནད་ཀྱིས་མི་འགལ་བར་བསྟན་པ། འོག་མའི་ ཡིན། སྤྱོད་མཐའ་
རྣམ་པ་དག་པར་བྱ་བའོ། །མདོར་ན་ ཕྱིན་བྱའོ། ། ས་བཅད་གསུམ་པ་གཞུང་འདི་ཇི་ལྟར་
བརྩམས་པའི་ཚུལ་བཤད་པ་ལ་གསུམ། རྩོམ་དགོས་པའི་རྒྱུ་མཚན། གཡུང་དྲུང༔ སྨྲ་བ་
ཉུང་། ཇི་ལྟར་བརྩམས་པའི་ཚུལ། དེ་ཕྱིར༔ རྒྱས་བཀོད། བརྩོམས་པའི་བཀའ་བརྟེན་
དེས་ཐོབ་པའི་དགེ་བ་བསྔོ་བའོ། ། དེ་བའི་ ཐོབ་ཤོག ། སྨྲས་པ།
སྡོམ་གསུམ་བཀའ་བརྟེན་ཁ་བའི་རྡུལ་བརྩེགས་རི།།
རྣམ་དབྱེ་ས་བཅད་ཚ་ཟེར་འདིས་བཞུས་པས།།
ཚིག་གསལ་སྡེབ་ལེགས་དལ་འགྲོས་རྒྱུན་འབབ་སྟེ།
བློ་གསལ་བློ་གྲོས་རྒྱ་མཚོ་སླར་འཕེལ་འགྱུར།།
དེ་བརྟེན་གཡུང་དྲུང་བོན་མཆོག་རིན་པོ་ཆེ།།
སྲིད་འདིར་ཡུན་གནས་འཆད་དང་ཉན་པའི་སྲོལ།།
17



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཉམས་མེད་ཆུ་བོའི་རྒྱུན་བཞིན་གནས་གྱུར་ནས།།
བསྟན་དང་འགྲོ་བའི་དོན་ཆེན་འགྲུབ་པར་ཤོག།
ཅེས་པ་འདི་ཡང་ཐར་བདེ་བླ་མ་ཚུལ་ཁྲིམས་དྲི་མེད་མཆོག་དང་། ཨ་མདོ་རྔ་ཡུལ་གྱི་བཙུན་པ་ངག་
འཕྲིན་དང་བཟོད་པ་གཉིས་ནས་བསྐུལ་ཕྱིར་ཤར་རྫའི་བྱ་བྲལ་བཀྲ་ཤིས་རྒྱལ་མཚན་གྱིས་དགེ་སྦྱོར་ཐུན་
མཚམས་སུ་བྲིས་པར་དགེའོ། ། དགེའོ། ། དགེའོ། །
་..
18



སྡོམ་གསུམ་རྣམ་པར་འབྱེད་པའི་བཀའ་བརྟེན།
གཞག[[
2a]ཀགmdza@ག༎
ཧ ཅི མུ ཅེསྒྱུཞི ཏན ཤུ སཾ ཝར སུཾ བི ནི་
ཐེག་པ་ཆེན་པོའི་ལམ་གྱི་རྟེན་གཞི་སྡོམ་པ་གསུམ་རྣམ་པར་
གེག[བ@qགག་གཞ
ཁི ར ཞི བྷ དཱ ཡ གུ ཡི ག ཏ ན ལྷ ན།
འབྱེད་པ་ཞེས་བྱ་བའི་བཀའ་བརྟེན་བཞུགས་སོ། །
མུ་ཙུག་སྨར་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
༄༅། །ཞང་ཞུང་སྐད་དུ། ཧ་ཅི་མུ་ཅེ་སྨྱུ་ཞི་ཏན་ཤུ་སཾ་ཝར་སུ་བི་ནི་ཁིར་
ཞི་བྷ་དཱ་ཡ་གུ་ཡིག་ཏན། བོད་སྐད་དུ། ཐེག་པ་ཆེན་པོའི་ལམ་གྱི་རྟེན་
གཞི་སྡོམ་པ་གསུམ་རྣམ་པར་འབྱེད་པ་ཞེས་བྱ་བའི་བཀའ་བརྟེན།
དཔལ་ལྡན་བླ་མ་དམ་པའི་ཞབས་ལ་ཕྱག་འཚལ་ལོ།།
ཐབས་ཤེས་ཟུང་འཇུག་ཚོགས་གཉིས་ཟླ་མ་ལས།
ལེགས་འབྱུང་མཁྱེན་བརྩེའི་དབང་ཕྱུག་རྟ་ལྗང་ཅན།།
འགྲོ་ཁམས་མུན་པ་སེལ་བའི་སྒྲོན་གཅིག་པོ།
བསྟན་པའི་བདག་ཉིད་དྲན་པ་ནམ་མཁར་འདུད།།
འཁོར་བའི་སྡུག་བསྔལ་རྒྱ་མཚོ་བསྐམས་པ་དང་།།
བདེ་ཆེན་གནས་ཐོབ་སེམས་ཅན་དོན་བསྒྲུབ་ཕྱིར།།
ཐར་ལམ་མཆོག་གི་རྩ་བ་སྡོམ་པ་གསུམ།།
བཀའ་ལུང་དང་གཞར་བདག་སེམས་དགེ་བས་བཤད།།
འགྲོ་བའི་ཁམས་ལ་བདེ་གཤེགས་སྙིང་པོས་ཁྱབ། །དག་བྱ་བཅས་ཀྱང་ངོ་བོ་
སྒྲིབ་བྲལ་གནས། །མངོན་དུ་གྱུར་མིན་ལམ
་ལམ་རྣམས་མཐར་ཐུག་པ། །བོན་སྐུའི་
དགོངས་པ་དྲི་བྲལ་ཡེ་ཤེས་སྙིང་། །བླ་མེད་རྩེ་རྒྱལ་གསང་ཆེན་ལམ་ཉིད་ལས། །གཞན་
ལས་རྟོགས་མེད་རྒྱུད་སྡེ་རྒྱ་མཚོར་བཤད། །དེ་མ་རྟོགས་པས་འབྲས་བུའི་མཐར་ཐུག་པ། །
དག་པ་གཉིས་ལྡན་བོན་སྐུ་འཐོབ་མི་འགྱུར། །དེ་ཕྱིར་བོན་རྣམས་གཞི་མ་སྡོམ་པ་གསུམ། །
འདི་ལྡན་དོན་དམ་རྟོགས་ནས་འབྲས་བུ་འཐོབ། །ཇི་སྲིད་སེམས་ཀྱི་འདུ་ཤེས་ཡོད་
ཀྱི་བར། །དེ་སྲིད་ཐེག་པའི་གྲངས་མཐའ་ཐུག་པ་མེད། །འོན་ཀྱང་གདུལ་བྱ་དབང་
20



སྡོམ་གསུམ་རྣམ་པར་འབྱེད་པའི་བཀའ་བརྟེན།
རྟུལ་འབྲིང་རྣོན་དགུ །དེ་འདུལ་ཐེག་པའི་གྲངས་ཀྱང་དགུ་ལ་འདུས། །རང་རང་
ལམ་གྱིས་འབྲས་བུ་མི་བསླུ་ཡང་། །རྫོགས་ཆེན་བླ་མེད་ཐེག་པའི་ལམ་ སྟེགས་ལས། །
མཐར་ཕྱིན་ནུས་མིན་བླང་ཡང་འགལ་མེད་གནས། །བསྡུ་ན་རྒྱུ་དང་འབྲས་བུ་ལམ་
བྱེད་གཉིས། །ལྷ་མི་གཞན་བརྟེན་རང་རྟོགས་གཤེན་རབ་དང་། ། ཐུགས་རྗེ་སེམས་
དཔའ་གཡུང་དྲུང་སེམས་དཔའ་ལ། །མཚན་ཉིད་རྒྱུ་ཡི་ཐེག་པ་བཞི་ཞེས་བཤད། །
འབྲས་བུ་ལམ་བྱེད་བྱ་བ་གཙང་སྤྱོད་པ། །རྣམ་པ་ཀུན་ལྡན་སྔགས་ཕྱིའི་ཐེག་པ་གཉིས། །
དངོས་བསྐྱེད་རོལ་པ་ཤིན་ཏུ་དོན་ལྡན་དང་། །ཡང་རྩེ་བླ་མེད་རྫོགས་ཆེན་ཐེག་པ་ལ། །
གསང་སྔགས་ནང་གི་ཐེག་པ་གསུམ་ཞེས་གསུངས། དེ་ལྟར་ཐེག་པ་གྲངས་མེད་
གཉིས་གསུམ་བཞི། །ཀུན་ཀྱང་ཐེག་རྩེར་མ་ཞུགས་འབྲས་ཐོབ་ཅི། །དེ་དག་ཐེག་
པའི་རིམ་པ་མང་བཤད་ཀྱང་། །སོ་སོ་ཐར་དང་གཡུང་དྲུང་སེམས་དཔའ་དང་། །
སྔགས་ཀྱི་སྡོམ་པ་གསུམ་ལ་མ་འདུས་མེད། །སངས་རྒྱས་བསྟན་པའི་ཉམས་ལེན་མཐའ་
དག་ཀུན། །སྡོམ་པ་གསུམ་གྱི་ཁོངས་སུ་ལེགས་བསྡུས་པ། །འདི་ནི་རྒྱལ་བའི་བཀའ་
ཁྲིམས་རྒྱལ་པོ་ཞེས། །སྟོན་པ་ཉིད་ཀྱིས་རྒྱུད་སྡེ་རྣམས་ལས་གསུངས། །ཕྱི་ནང་གསང་
བའི་ཐེག་པའི་རྟེན་ཅན་དང་
། །རང་རང་ས་ནས་སྔགས་ཀྱི་སྒོ་ཞུགས་པ། །ཡོད་པ་བསེན་
ཐུབ་ལུང་ལས་གསལ་བར་གྲུབ། །མཆོག་ནི་དབང་བསྐུར་ཐོབ་པས་སྡོམ་པ་གསུམ། །
གཅིག་ཆར་སྐྱེས་པ་རྒྱལ་གཤེན་འཁོར་རབ་ལྟར། །གྲོལ་བ་མངོན་གྱུར་མཆོག་གི་
དངོས་གྲུབ་བརྙེས། །ཤིན་ཏུ་གདུལ་དཀའ་དབང་པོ་ཐ་མ་རྣམས། །དང་པོ་སོ་ཐར་
རིགས་བཞི་རིམ་བཞིན་དབོག །རང་རྟོགས་ཐེག་པའི་གྲུབ་མཐའ་ཤེས་བྱས་ལ། །དེ་
ལ་སེམས་དཔའི་སྡོམ་པ་སྦྱིན་པར་བྱ། །སྤྲོས་མེད་མན་ཆད་གཞུང་ལུགས་ཀུན་ཤེས་
ནས། །དེའི་རྗེས་སྔགས་སྒོར་འཇུག་པ་ཐེག་རིམ་བཤད། །འདི་ནི་སྡོམ་གསུམ་སོ་སོའི་
ཆོ་ག་ལ། །བརྟེན་ནས་རིམ་གྱིས་ཐོབ་པའི་རྟེན་ཅན་དེ །ལུང་དང་བླ་མས་ཁྱད་པར་
21



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཕགས་ལྡན་གསུངས། །རང་དོན་གཞན་དོན་ཐབས་ཤེས་ཀྱིས་ཟིན་པའི། །ཐེག་
པ་དམན་མཆོག་ཁྱད་པར་སེམས་ལུང་བཤད། །སོ་སོར་འཛིན་ན་སོ་ཐར་སེམས་
དཔའ་དང་། །སྔགས་ཀྱི་རིག་པ་འཛིན་ཞེས་རྗེ་ཡིས་བཞེད། །སུམ་ལྡན་དག་གི་སྡོམ་
པ་འོག་མ་གཉིས། །སྔགས་ཀྱི་ཡན་ལག་ཐུན་མོང་སྡོམ་པར་གསུངས། །དེ་དག་སྡོམ་
གསུམ་སོ་སོའི་བསླབ་བྱ་རྣམས།། སྔ་ཕྱིའི་རྒྱུད་སྡེ་རྒྱ་མཚོར་བཤད་པ་དང་ །བླ་མའི་བཀའ་
ལ་བརྟེན་ནས་རྣམ་དཔྱོད་བློས། །སོ་སོ་མ་འདྲེས་གོང་འོག་འགལ་མེད་འཆད། །སྡོམ་
གསུམ་སྤྱིའི་བཤད་གཞིའི་ཚོམས་ཏེ། ལེའུ་དང་པོའོ། །
ད་ནི་སོ་སོའི་བྱུང་ཁུངས་བརྒྱུད་འཛིན་ཚུལ། །ངོ་བོ་དབྱེ་བ་མ་ཐོབ་ཐོབ་པར་བྱེད །
ཐོབ་པ་མི་ཉམས་བསྲུང་བའི་ཚུལ་བཤད་པ། །ཉམས་ན་སླར་ཡང་གསོ་ཚུལ་བདུན་
རེས་སྡོམ། །བསྐལ་བཟང་འགྲོ་འདྲེན་བརྒྱ་པའི་སྟོན་གཙོ་དེས། །དང་པོ་ བྱང་ཆུབ་
མཆོག་ཏུ་ཐུགས་བསྐྱེད་ནས། །བར་དུ་གྲངས་མེད་གསུམ་ལ་ཚོགས་གཉིས་བསགས། །
མཐར་ཐུག་མངོན་པར་རྫོགས་སངས་རྒྱས་ནས་སླར། །གཟིགས་དགོངས་ལྔ་ལྔས་འོལ་
མོའི་གླིང་ཆེན་དུ། །མི་མཇེད་འཇིག་རྟེན་འདུལ་བའི་སྟོན་པར་བྱོན། །མཛད་པ་
དགུ་རྫོགས་ཁྱིམ་སྤངས་མཛད་དགོངས་ནས། །ཁྲི་སྨོན་སྒོ་བཞིར་སྐྱེ་རྒ་ན་འཆིར་
གཟིགས། །ངེས་འབྱུང་ཚུལ་གྱིས་རྒྱན་དང་ན་བཟའ་སྤངས། །མཆོད་རྟེན་རྣམ་དག་
དྲུང་དུ་དབུ་སྐྲ་བསིལ། །གོས་དྲུག་རྫས་ལྔ་བླངས་ནས་རབ་ཏུ་བྱུང་། །དེ་ཚེ་གཤོག་
དྲུག་རྒྱས་ཏེ་མཁའ་ལ་འཕུར། །དྲང་སྲོང་ལེགས་ལྡན་རྒྱལ་བའི་དྲུང་དུ་བྱོན། །
དག་པ་དྲང་སྲོང་ཁྲིམས་རྣམས་རྫོགས་པར་བླངས། །དཀའ་བ་གསུམ་སྤྱོད་བདུད་
རྣམས་རང་ཞིར་སོང་། །འདུལ་བ་ཁྲིམས་གླིང་རྒྱུད་དྲུག་སྡེ་བཞིར་གསུངས། །མཁན་
སློབ་དཔང་པོ་ལོ་ཙཱ་སོགས་མཛད་ནས། །འཁོར་སྡེ་གཉིས་ཕྱེས་ཁྲིམས་རྣམས་སོ་
སོར་ཕོག །གསུངས་པའི་བོན་རྣམས་ཁྱེའུ་ཆུང་སོགས་ཀྱིས་བསྡུས། །མུ་ཆོས་བཀྲལ་
22



སྡོམ་གསུམ་རྣམ་པར་འབྱེད་པའི་བཀའ་བརྟེན།
བ་སྲས་རྣམས་རྐྱང་བཤད་མཛད། །ལོ་ཙཱ་དྲུག་གིས་རང་རང་ཡུལ་དུ་སྤེལ། །ཁྱད་
པར་འདུལ་བསྟན་སྟག་གཟིག་ཞང་ཞུང་དང་། །མངའ་རིས་མདོ་གམ་དབུས་གཙང་
ཀུན་ཏུ་དར། །ངོ་བོ་ངེས་འབྱུང་བསམ་པའི་རྩིས་ཟིན་པའི། །གཞན་གནོད་གཞི་བཅས་
སྤོང་སེམས་རྒྱུན་ཆགས་པ། །མངོན་གྱུར་དབང་ནུས་མཐུ་ལྡན་ཚུལ་དུ་ཐོབ། །དབྱེ་
བ་སྡེས་དབྱེ་ཁྱིམ་པ་རབ་བྱུང་གཉིས། །རྟེན་གྱི་སྒོ་ནས་བསྙེན་གནས་དགེ་བསྙེན་གཉིས།
གཙང་གཙུག་དྲང་སྲོང་གཉིས་དང་སྡེ་བཞི་ལ། །ཕོ་མོའི་རྟེན་གྱིས་དབྱེ་བས་རིགས་
བརྒྱད་དོ། །དང་པོ་སྡོམ་པ་མ་ཐོབ་ཐོབ་བྱེད་ལ། །ལུས་ཀྱི་རྟེན་ནི་འཛམ་གླིང་ཕོ་
དང་མོ། །མ་ནིང་རིགས་སོགས་གླེན་ལྐུགས་འོན་ལོང་མིན། །ལོག་ལྟ་ཐོ་ཅོ་གཡོ་
སྒྱུ་ཚོད་ཡོད་ལྔ། །སྨྱོ་དང་ཕ་མས་མ་གནང་གནས་སྐབས་མིན། །མི་ཁོམ་བརྒྱད་སོགས་
གླིང་གསུམ་གླིང་ཕྲན་བཀག །སེམས་ཀྱི་རྟེན་ནི་འཁོར་བར་འཇིགས་སྐྲག་དང་། །
ངེས་འབྱུང་བློ་དང་ལས་འབྲས་ཡིད་ཆེས་དང་། །བྱང་ཆུབ་ཐོབ་འདོད་དད་དང་
ལེན་སེམས་ལྡན། །ལེགས་སྨོན་འཇིགས་སྐྱོབ་ཙམ་པོ་མ་དག་སྤོང་། །བླང་བའི་ཡུལ་
ལ་རང་ལས་ཐོབ་པ་ནི། །འཕགས་པའི་སྤྱོད་ཡུལ་སོར་སྐྱེ་རྣམས་ལ་མེད། །གཞན་ཡུལ་
བརྒྱུད་ལྡན་མཁས་བཙུན་རྫོགས་སྨིན་བརྟན། །གཞན་དོན་ནུས་དང་མཛད་ལ་ཕན་
སེམས་ལྡན། །མཁན་སློབ་དཔང་པོ་ལོ་ཙཱ་བའི་ཚོགས་རག །ཇི་ལྟར་བླང་ལུགས་བསྙེན་
གནས་དགེ་བསྙེན་གཉིས། །མཁྱེན་པ་གསོལ་དང་སྐྱབས་སུ་སོང་བ་དང་། །སྡོམ་པ་
འབོག་ཅིང་བསླབ་བྱ་རྫོགས་པར་བཤད། །གཙང་གཙུག་དྲང་སྲོང་ཚུལ་དང་ཁྲིམས་
བླང་ལུགས། །སྔོན་དུ་མཁྱེན་པ་གསོལ་དང་བར་ཆད་འདྲི། །དེ་ཡི་ལན་གླན་སྐྱབས་
སུ་གསོལ་བ་དང་། །དངོས་གཞི་སྐྲ་བཞར་ཁྲུས་གསོལ་གོས་བསྐོན་པ། །གནང་བའི་
རྫས་གཏད་ཚུལ་མིང་འདོགས་པའོ། །རྗེས་སུ་བསླབ་བྱ་དང་ནི་སྐྱོན་ཡོན་བཤད། །
དེ་ཡང་མཁན་པོར་ཚུལ་དང་སློབ་དཔོན་ཁྲིམས། །དཔང་པོ་གཟུར་གནས་ལོ་ཙཱས་ཉེས་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྐྱོན་འདྲི། །སྐྱར་རམ་མ་ཉམས་ཁྲིམས་རྣམས་རིམ་བཞིན་དབོག །ཐོབ་པའི་དུས་
ནི་ཚད་ལྡན་ཡུལ་ཉིད་ལས། །ཆོ་ག་ལན་གསུམ་རྫོགས་པའི་སྐད་ཅིག་མའི། །བསྲུང་
སེམས་ཐོབ་པར་ཚུལ་ཁྲིམས་ཕར་ཕྱིན་རྫོགས། །བར་དུ་ཐོབ་པ་མི་ཉམས་བསྲུང་
ཚུལ་ག །གནས་བཞིར་སྐྱབས་འགྲོ་སྡོམ་པའི་གཞི་བརྟན་བརླིང་། །ཡོན་ཏན་དྲན་
པས་སྐྱབས་འགྲོ་མཆོད་པར་བརྩོན། །སྲོག་ཕྱིར་མི་སྤོང་སེམས་ཅན་གནོད་མི་བྱ། །
བཀའ་ཚིག་ཁྱད་མི་གསོད་ཅིང་སྡིག་གྲོགས་སྤང་། །སྐུ་གཟུགས་གླེགས་བམ་སྤྱི་དམ་
གཅིག་པར་གུས། །བསྙེན་གནས་རྩ་བཞི་ཁ་ཟས་བཞི་སྤོང་བ། །མདོ་ལུང་ལ་བརྟེན་
ཡན་ལག་དམ་པ་བཞེད། །དེ་སྟེང་ལུས་ངག་མ་དག་གཡོ་སྒྲ་སྤྱོད། །རྒྱུན་གྱི་རིགས་
རྣམས་ཉིན་ཞག་མཐའ་ཅན་དུ། །སྤོང་བ་རྩ་བ་ཡན་ལག་མཁས་རྣམས་མཐུན། །
དགེ་བསྙེན་ལྔ་ལས་སྐྱབས་འགྲོ་བླངས་ནས་དེའི། །བསླབ་བྱ་བསྲུང་དང་གོང་གི་
བསྙེན་གནས་ཀྱི། །ཡན་ལག་འདི་བརྒྱད་གཏན་དུ་སྤོང་བ་ནི། །ཕལ་ཆེར་བསྲུང་
བའི་དགེ་བསྙེན་རྗེ་ཡིས་བཞེད། །རྩ་བ་བཞི་དང་ཁ་ཟས་གཅིག་སྤོང་པ། །གཏན་
ཁྲིམས་སྣ་ལྔ་ཚངས་སྤྱོད་དགེ་བསྙེན་གསུངས། །གསོད་རྐུ་བརྫུན་སྨྲ་འདོད་པས་ལོག་
པར་གཡེམ། །བཞི་སྤོང་ཡོངས་སུ་རྫོགས་པའི་དགེ་བསྙེན་བཤད། །ལོག་འཁྲུལ་
སྣ་འགའ་སྣ་གཅིག་གཉིས་སྤོང་བ། །གཙང་གཙུག་རྩ་བ་སྲོག་གཅོད་མ་བྱིན་ལེན། །
མི་ཚངས་སྤྱོད་དང་རྫུན་དུ་སྨྲ་བ་བཞི། །ཡན་ལག་བཞི་རྫོགས་ལྟུང་བ་ཆེན་པོར་འགྱུར། །
མི་དགེ་དྲུག་ལ་ངག་འཁྱལ་ཚིག་རྩུབ་མོ། །ཕྲ་མ་མངན་སེམས་གདུག་སེམས་ལོག་
པ་ག །ཤ་ཆང་སྒོག་ཙོང་དུས་མིན་ཁ་ཟས་བཞི། །ཁྲི་སྟན་མཐོན་པོ་རིན་ཆེན་འཇའ་
ཚོན་རིས། །གསེར་དངུལ་ལེན་པ་རྒྱན་དང་བྱུགས་པ་དང་། །གླུ་གར་བྲོ་རོལ་དུས་
མིན་སྒྲ་རྣམས་སྤང་། །ཕྱི་ཚུལ་ཕལ་ཆེར་དྲང་སྲོང་བཞིན་དུ་བསླབ། །དེ་དག་ཡོངས་
སུ་བསྡུ་བ་བཞར་བྲེགས་དང་། །ཁྲུས་དང་གོས་དང་རྫས་མིང་རྗེས་སྲུང་ལྔའོ། །ས་
24



སྡོམ་གསུམ་རྣམ་པར་འབྱེད་པའི་བཀའ་བརྟེན།
༧ག
རྐོ་རིན་ཆེན་མེ་རེག་བཏང་ནས་ཟ །ལྗོན་ཤིང་འཛུགས་གཅོད་བྱིན་ལེན་མེད་ཟ་དང་།
རྩྭ་སྔོན་མི་གཙང་འདོར་དང་གསོག་འཇོག་ཟ། །ས་བོན་འཇོམས་དང་རྗེན་ཟས་ཟ་
གནང་བས། །ཉེས་མེད་ཅེས་བཤད་གཞན་རྣམས་དྲང་སྲོང་མཐུན། ། གྲངས་སུ་ཉེར་
ལྔ་བཞེད་མང་དོན་ལ་མཐུན། །གནས་ཀྱི་བླ་མ་བརྟེན་ལ་བྱ་བ་ཞུ། །ངོ་ཚ་ཁྲེལ་ཡོད་
དྲན་ཤེས་གཉེན་པོ་བསྟེན། །གནང་དང་དགག་པའི་བསླབ་བྱ་ཤེས་བྱས་ལ། །གསོ་
སྦྱོང་དབྱར་གནས་དགག་དབྱེ་མཐུན་རྐྱེན་བརྟེན། །ཁྱད་པར་རྨད་གོས་རྨད་འོག་
གཞི་སྐུར་གསུམ། །འཆང་དང་མི་འབྲལ་ལྷག་པོ་འཆང་མི་བྱ། །སྐྱ་ནི་དགོན་པར་
སོར་གཉིས་གྲོང་ཡུལ་དུ། །ཕྱེད་དང་གཉིས་ལས་རིང་བ་མྱུར་དུ་བྲེགས། །གླང་གི་
ལྟག་བཞིན་མཐོ་དམན་བྲེགས་མི་བྱའོ། །ཁ་སྤུ་སྣ་སྤུ་བྲེགས་ལ་གཞན་རྣམས་བཞག །
སེན་མོ་རིང་པོར་མི་བཞག་ཟུར་ཟླུམ་བྲེགས། །ཁབ་དང་མཆོད་རྟེན་ཉ་རྔ་འདྲ་མི་བྱ། །
བྲེགས་རུལ་སཱཙྪ་གདབ་བམ་དབེན་སར་དོར། །རབ་ཏུ་བྱུང་བས་ཆུ་ལ་ལོངས་
སྤྱོད་ཚེ། །ཆུ་ཡི་སྲོག་ཆགས་ཡོད་མེད་བརྟག་ཅིང་བཙགས། །ཡོད་པ་མ་ཤི་མི་སྣད་
རང་གནས་སྐྱལ། །རུང་བའི་ཆུ་ལ་ཁྲུས་སོགས་ལོངས་སྤྱོད་བྱ། །ཕྱི་དྲོའི་དུས་སུ་འབྲས་
ཆན་ཁུ་བ་གཞན། །རུང་ཆུས་བསླད་པ་བཙགས་པ་སླ་བ་བཏུང་། །དར་བ་ཙབ་སོགས་
དེ་བཞིན་བྱ་བར་གསུངས། །རྩྭ་ཤིང་མཁོ་སྤྱད་སྲོག་ཆགས་གནོད་པ་སྤོང་། །གོས་རྒྱུ་
པད་ཤུན་སྣམ་ཐེར་ཕྱིང་པ་གནང་། །དར་ཟབ་རེའུ་འབྲི་ར་བལ་ཁྱི་སྤུ་མིན། །སེམས་
ཅན་པགས་ཤུན་སྤུ་ཅན་སྤུ་མེད་བཀག །བཙག་རམ་ངུར་སྨིག་ཚོན་གྱིས་ཁ་དོག་བསྒྱུར།
ཚོན་ཆེན་བརྒྱུད་བཀག་ཁྱིམ་པ་བཞིན་མི་བྱ། །སྟོད་གོས་མཐོ་དྲུག་སིལ་བུ་རྩ་
ལྔ་ལྡན། །གཡོན་གྱིས་གཡས་བཀབ་མདུན་དུ་སོར་གསུམ་བསྣོལ། །སྲོག་ཆགས་སྤང་
ཕྱིར་མང་གནང་པགས་བཞིན་གོན། །སྨད་ཤམ་རིང་ཐུང་མཐོ་ལྔ་ཞིང་ཁྲུ་ལྔ། །ལྕམ་
སྒྲིས་འདོམས་སྦྱིས་སྤྲུལ་གྱི་གདེངས་ཀ་ལྟར། །ཏཱ་ལིའི་ལོ་མ་འབྲུ་ཡི་ཕུར་མ་དང། །
25



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གླང་པོའི་སྣ་འདྲ་ཧ་ཅང་བརྩེངས་འཇོལ་སྤང་། །མཐོ་དམན་མཉམ་པའི་ཟླུམ་པོར་
བགོ་བར་བྱ། །རྨད་གོས་བབས་སུ་ཁྲུ་གསུམ་ཕྱེད་དང་གསུམ། །དེ་གཉིས་བར་ལ་
རབ་ཐ་འབྲིང་དུ་ཤེས། །ལག་ཏུ་ཁྲུ་ལྔ་གླིང་སྣམ་ཉེར་ལྔ་རབ། །དེ་ལས་གཉིས་གཉིས་
ཕྲི་བའི་དགུ་པ་ནི། །ཐ་མའི་ཐ་ཡིན་བར་རྣམས་ཤེས་པར་བྱ། །རབ་གསུམ་གླིང་ཕྲན་
ཕྱེད་དང་ལྔ་འབྲིང་གསུམ། །ཕྱེད་དང་བཞི་དང་ཐ་གསུམ་ཕྱེད་དང་གསུམ། །ཀ་
བ་གཡས་གཡོན་ཁ་ལྟ་ཚལ་བུ་སྙལ། །ཀ་བ་ཚལ་བུའི་ཞིང་ཚད་སོར་བཞིའོ། །དེ་
ཉིད་ཁྲུས་གཙང་བྱས་རྟིང་ཡས་མར་ལྷུབ། །མས་ཡར་སྤར་དང་ཕྱག་སྤེལ་མཁས་
པའི་ལུགས། །རིང་མིན་ཐུང་མིན་སྐྱོན་བྲལ་ཟླུམ་པོར་བགོ །རྨད་འོག་ལག་བབས་
བགོ་ཚུལ་རྨད་གོས་མཚུངས། །པད་ཞུ་སིལ་བུ་རྩ་ལྔ་ཚངས་བུག་དོད། །པད་
འདབ་བཞིའམ་བརྒྱད་ལྡན་མགོ་ལ་མཛེས། །ཡ་ཡོ་གན་སྦུབས་མི་གོན་གཡོན་
འབུད་བཀན། །ཞྭ་གཞན་ལུས་ལ་སྐྱོར་ཕྱིར་གོན་པ་གནང་། །པད་ལྷམ་པདྨའི་
དབྱིབས་ཅན་ཚད་དང་ལྡན། །དབེན་ཕྱོགས་ཁ་བལྟས་བག་ཟོན་དང་བཅས་གོན། །
གདིང་བ་ཚེ་ལ་ཁྲུ་དོ་ཆུང་ལ་གང་། །ཞིང་ཚད་ཁྲུ་དོ་དང་ནི་སོར་དྲུག་གོ །རྒྱན་དང་
ལྕགས་རིའི་ཞིང་ཚད་སོར་བཞིའོ། །འདུག་ན་བཏིང་ལ་འགྲོ་ན་གྲུ་མོར་བཀལ། །
གོས་དྲུག་གདིང་བ་དང་བཅས་ལེགས་འཆང་ལ། །ཚུལ་གོས་བཞི་ནི་དགེ་སྤྱོད་དུས་
སུ་གོན། །དེ་མིན་གསུམ་ནི་ལུས་ཀྱི་པགས་བཞིན་ནོ།། རྫོགས་པ་འགྲོ་བ་འདུལ་བའི་
དུས་ལའོ། །པད་ཞུ་ཁྲིམས་མ་རྫོགས་མིན་རྫོགས་པས་གོན། །དབེན་པར་གནས་ཚེ་
རྩི་བེར་དུགས་པོ་གནང་
། །ཕོད་ཀ་སྦུབས་མ་ཁ་ཚར་གཡང་གཞི་དང་། །སག་ཏི་
ཡུ་རིང་སྟག་གཟིག་ལྷུམ་སོགས་བཀག །ཧོས་རུ་ལྕགས་ལས་མཆོད་རྟེན་གཉིས་
བརྩེགས་འོག །བུམ་པ་པདྨ་ར་མིག་ལྕགས་ཀྱུས་མཛེས། །ཁྲུ་གསུམ་དང་ལྡན་རྨད་
བྱུང་རྟགས་སུ་བཟུང་། །ཕྱག་མཆོད་རྟེན་དང་སྒྲ་ཡིས་འཇིགས་པ་སྐྱོབ། །ཁྱིམ་པས་
26



སྡོམ་གསུམ་རྣམ་པར་འབྱེད་པའི་བཀའ་བརྟེན།
གོ་བྱེད་རེག་དགོས་ཉེས་པ་མེད། །ཁྲུས་བུམ་པདྨའི་གདན་ཅན་འཕྱི་ཞིང་བཀྲུ། །
གཙང་ཆུས་བཀང་ནས་ཁྲུས་དང་མཆོད་སྦྱིན་བྱ། །ལྕགས་དང་འཁར་བའི་སྤུ་གྲི་
རྣོ་ངར་ལྡན། །ཟླ་གམ་དབྱིབས་ཅན་སྐྱ་སེན་བཞར་ཅིང་བྲེགས། །ཚེམས་ཁབ་ལྕགས་
པས་དབལ་མོ་སོ་ལེབ་ཀྱིས། །ཚུལ་གོས་ཚེམས་དྲུབ་སྦ་སྨྱུག་སྦུ་གུར་བཙའ། །གཞི་
སྐུར་ལྕགས་དང་ས་ལས་ཚད་ལྡན་བྱ། །ཁ་དོག་ནག་པ་ཟླུམ་རིལ་སྒང་བཀས་འདྲ།
ཟས་སྐོམ་བྱ་བ་ཟིན་ནས་འཁྲུ་དང་སྤྲུགས། །འབབ་ཆུ་གྱེན་ཟློག་ཆུ་བཅུ་ལངས་ཏེ་
འཁྲུ། །གད་དང་གཡང་སར་འཁྲུ་དང་འཇོག་པ་སྤོང་། །དེ་དག་པད་ཁུག་སྔོན་པོ་
ཚད་ལྡན་གྱི། །ནང་དུ་བཙལ་ཞིང་དབེན་པར་ལྕགས་ཀྱུར་འགེལ། །འགྲོ་དུས་
འཕྲག་གཟར་སྣམ་སྦྱར་སོགས་ཀྱང་བཙལ། །རིན་ཆེན་ཕྲེང་བ་རྣམ་ལྔ་བོན་དང་
སྦྱར། །ཡང་དག་དོན་ལ་ཕྲེང་ཕྱིར་བླང་བར་བྱའོ། །མདའ་གཞུ་མཚོན་ཆ་ཐོད་པ་
ཁ་ཊཾ་དང་
། །རུས་རྒྱན་གདུ་བུ་ཁྱིམ་པའི་རྟགས་རྣམས་སྤོང་། །རྒྱུན་དུ་དྲན་དང་ཤེས་
བཞིན་བག་ཡོད་ཀྱིས། །ཐམས་ཅད་མཁྱེན་པའི་སྤྱོད་ཚུལ་བསླབ་པར་བྱའོ། །ལངས་
དུས་དྲན་ཤེས་བརྟགས་ལ་ཟོན་དང་བཅས། །གོས་ཀྱིས་ལེགས་སྐྱོབ་བག་ཡོད་
ཚུལ་གྱིས་ལྡང་། །ཤ་རྗེན་མིས་མཐོང་མི་ལེགས་སྤྱོད་ལམ་སྤྱོང་། །འགྲོ་དུས་དབྱར་
དང་མཚན་མོ་དུས་མིན་དགག །དགུན་དང་ནམ་ལངས་ཉི་ཤར་རྒས་ནས་གནང་། །
གཏོགས་འདོད་ཡེབ་རྫི་སྤངས་ཏེ་དགོས་དོན་སྦྱར། །གང་འོག་རང་གཞན་ཐར་
པའི་དོན་དུ་འགྲོ། །ཞིང་ཐོག་གད་གཡང་རང་གཞན་གནོད་ལམ་སྤོང་། །ཕྱུགས་
ཡན་བྱ་གདང་རྟ་རྐྱང་ཁྱི་སྤྱང་ལྟར། །སྟེ་སྟེ་ཟུར་འགྲོས་ཕྱི་འགྲོས་སྒྱུར་འགྲོས་བྱེད། །
མཆོང་རྒྱུག་མི་བྱ་ངང་པ་བཞིན་དུ་འགྲོ། །རབ་ཏུ་བྱུང་བས་ཁུར་དུ་ཅི་མི་ཁུར། །
ཡང་ནའང་སྤྱི་བོ་འཕྲག་པ་རྐེད་ཟུར་མིན། །འདུག་ན་དྲན་པས་བརྟགས་ལ་གནོད་
ས་མིན། །བླ་མ་རྟེན་གསུམ་མི་གཞན་རྒྱབ་ཀྱིས་ཕྱོགས། །མཇིང་པ་བསྟན་དང་འཁྲོས་
27



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཞིན་འདུག་མི་བྱ། །མདུན་བསྟན་དགའ་དང་འཛུམ་པར་བྱེད་ཅིང་འདུག །རོ་ཉལ་
རེངས་འཕྲ་ཁ་སྦུབས་གན་རྒྱལ་དང༌། །ལྟོ་རྒྱབ་སྙེལ་དང་རྐང་རྐྱང་བསྒྲིལ་དང་གདེངས། །
གཤིབས་བརྐྱང་ཁྱི་ཚུགས་གཉིད་ཅིང་འདུག་པ་སྤོང་། །པུས་བཙུག་ཐལ་སྦྱར་སྐྱིལ་
ཆུང་ཙོག་པུར་འདུག །དཀར་མངར་འབྲུ་དང་རི་རྗོད་ཤིང་ཐོག་སྨན། །དུས་དང་
དུས་མིན་ཐུན་ཚོད་ཞག་བདུན་པའོ། །སྐྱ་རེངས་ཤར་ནས་ཕྱེད་ཡོལ་ཚུན་ཆད་གནང་། །
ནད་དང་མུ་གེས་གདུངས་ལ་དེ་ལྟར་མིན། །འདྲེན་པར་ཆོད་དང་བར་རིང་ཟུར་
རྒྱབ་དང་། །གཡས་གཡོན་ཕྱིར་ཕྱོགས་ཁྲུ་གང་འདས་མི་བླང་། །མ་འོངས་མི་བཟེད་མི་
གཏམ་འདམ་མི་བྱ། །བར་ཆོད་མནན་ཏེ་ཐལ་མོ་བཟེད་ནས་བླང་། །དུག་ལྔའི་སེམས་
སྤང་ལུས་གསོ་འཚོ་ཕྱིར་བཟའ། །མཆོད་དང་སྦྱིན་བྱ་ནད་ཁམས་གང་འཕྲོད་བསྟེན། །
ཧ་ཅང་ཆེ་མིན་ཆུང་མིན་ཆ་གཉིས་དགང་། །ཕན་ཚུན་ཟས་བལྟ་བྱ་བ་གཞན་དང་
འཐབ། །བཟང་ངན་སྐྱོན་བརྗོད་བསིག་ཅིང་ཆེ་ཆུང་ཟ། །ཟས་ཀྱིས་ཁ་བཀང་
བགོད་ཅིང་སྨྲ་ཞིང་ཟ། །སྨན་བཞིན་དལ་སྤྱད་བྱ་བཞིན་མགྱོགས་སུ་བཏུ། །གཟུགས་
བྱས་གཞོམ་པ་ལུས་བསྒུལ་སོ་ཡིས་གཅོད། །ལངས་ཉལ་ཟ་འགྲོས་ཡང་ཟ་འདུག་
ས་སྤོ། །འགྲམ་པ་ཁམ་སྤོ་མཁུར་བ་འབུར་བར་བྱེད། །ཕུ་ཕུ་ཅག་ཅག་ལྕེ་ཕྱུང་རྐན་སྒྲ་
ཏོག །རྗེས་སུ་ཁ་བཤལ་སྦྱིན་པ་དམིགས་མེད་གཏོང་། །ཉལ་ན་རང་གཞན་མི་གནོད་
དབེན་པའི་སར། །ཐོ་རངས་ཉིན་པ་སྲིད་མིན་ནམ་གྱི་གུང་། །རབ་འབྲིང་ཐའམ་
དུག་ལྔའི་གཉེན་པོ་ཟུངས། །རོ་ཉལ་རེངས་འཕྲ་བག་བཞི་བརྐྱང་སྟེ་ཉལ། །ཁ་
སྦུབས་གན་རྐྱལ་གཞོག་གཡས་སྟེང་དུ་ཕྱུངས། །གཤིབས་ཏེ་སྔས་སྦྲེལ་མཆན་བསྲེས་
མི་ཉལ་བ། །སེང་གེ་གངས་གསེབ་ཉལ་བའི་ཚུལ་བཞིན་དུ། །སྟོན་པའི་གཟིམས་
ཚུལ་གཡས་ཕབ་ཤར་བལྟས་ཉལ། །རྨི་ལམ་དགེ་ཞིང་མི་རྟོག་ཡེ་ཤེས་འཆར། །དྲོ་
ཐོན་དུས་སུ་རྟེན་ཆེན་རྣམ་བཞིའི་ཕྱོགས། །ལམ་དང་སྔོ་གསེབ་གནོད་པའི་ས་མ་
28



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཡིན། །ཞྭ་དང་རྨད་གོས་ཕྲེང་བ་མཆོད་རྫས་རྟེན། །ངག་གི་བཟླས་བརྗོད་སོགས་སྤང་
དབེན་པར་གནས། །དེ་ནས་ས་ཆུས་དག་བྱས་དགེ་སྤྱོད་བླང་། །གཡལ་དང་སྦྲིད་
ཚེ་ལག་པས་ཁ་ཡང་བཀབ། །རྒན་ལྗིད་ཆེ་བསྟོད་གཞན་ལ་སྨོན་ལམ་གདབ། །མ་ཞི་
རྟ་གད་དཔྱས་འདོགས་གཅོམ་སྐྱེད་སྤོང་། །ནང་ལངས་ཁྲུས་དང་གཙང་སྦྲ་དགེ་
སྤྱོད་འཇུག །ཉིན་པར་བསྟན་དང་རང་གཞན་དོན་ལ་འབད། །མཚན་མོ་ཆ་གསུམ་
ཆབཞི་ཆ་ལྔའི་ཚད། །ཆགཅིག་གཉིས་གསུམ་ཉལ་དང་དགེ་སྦྱོར་བྱ། །སྐྱེ་བ་རྒྱལ་ཕམ་
འཇུག་སྒོ་སྔ་འཕྱི་ལ། །ཕྱག་དང་གྲལ་དང་བཀུར་སྟིའི་རིམ་པར་བྱའོ། །དྲང་སྲོང་
སྡོམ་པའི་རྩ་བ་ཕམ་པ་བཞི། །གཞི་ཡི་ཡན་ལག་མི་གཞན་མིར་ཆགས་པ། །བསམ་པ་
མ་འཁྲུལ་དེར་ ཤེས་གསོད་སེམས་སྐྱེས། །སྦྱོར་བ་ལུས་དང་ངག་གི་རིགས་བྱེད་ཀྱིས། །
མཐར་ཐུག་དེ་ཡི་སྲོག་དབང་འགག་པའོ། །ཕྱོགས་མཐུན་ཤིར་སྨོན་འཐབ་དང་
དབང་མེད་འཕུལ། །བརྡེག་འཚེ་ཤ་གཅོད་སྣ་འབིགས་ཁྲག་དབྱུང་སོགས། །གང་ཞིག་སྒོ་
གསུམ་ཕོ་དབང་ལས་རུང་བ། །དེ་རུ་ངོ་ཚ་འཇིགས་མེད་ཆགས་སེམས་ཀྱིས། །
ལུས་ངག་སྦྱོར་བའི་རྩོལ་བ་ལ་ཞུགས་ན། ། རྨ་ཡི་བདེ་བ་ཉམས་སུ་མྱོང་བའོ། །ཁུ་བ་
འབྱིན་དང་འཁྱུད་བརྡེབ་འཁྲིག་ཚིག་སྨྲ། །རེག་དང་བལྟ་དང་དགོད་དང་སྨྱན་
བྱེད་སོགས། །མི་གཞན་དབང་བྱས་ཟས་ནོར་རིན་ཐང་ཚང་། །དེ་རུ་འདུ་ཤེས་མ་
འཁྲུལ་རྐུ་བར་འདོད། །དྲག་ཤུལ་འཇབ་བུ་སྒྱུ་སོགས་ཐབས་ཀྱིས་བླངས། །ཐོབ་
རྟིང་རང་ནོར་སྙམ་པའི་བློ་རྫོགས་པའོ། །ཕྱོགས་མཐུན་མི་དབང་སྤྱོད་དང་མ་
བསྟབས་འདུག །བཞད་གད་ཕྱིར་སྦྱད་ནན་སློང་བྱིན་ནས་ལེན། །གཞན་རྫས་བོར་
ལེན་རང་གིས་བསྔོས་ལས་ལོག །མི་གཞན་སྨྲ་ཤེས་དོན་གོ་རང་བཞིན་གནས། །རྫས་
སོགས་བསྒྲུབ་ཕྱིར་མ་འཁྲུལ་འདུ་ཤེས་བསྒྱུར། །ཡོན་ཏན་མེད་ཀྱང་ཡོད་ཅེས་
བླ་མའི་རྫུན། །ལུས་ངག་གོ་བྱེད་དེ་ལ་བདེན་བློ་སྐྱེས། །ཕྱོགས་མཐུན་གནའ་གཏམ་
29



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀུ་རེ་སྒྲུང་སྡེབ་སོགས། ། དེ་ལྟར་རྩ་བའི་ཕམ་པ་བཞི་པོ་དེ། །མདོ་ལས་ཡིད་ལ་བསམ་
དང་ངག་ཏུ་བརྗོད། །ལུས་ཀྱིས་བྱས་པར་ཉམས་པ་ཆེ་འབྲིང་ཆུང་། །ཡན་ལག་བཞི་
ཚང་གཉིས་དང་བསམ་ཙམ་ལས། །ཕམ་པ་སྦམ་པོ་ཉེས་བྱས་འབྱུང་བའོ། །སྐྱུར་
དང་བཤགས་དང་བསྡམ་པའི་བྱེ་བྲག་ཤེས། །ཡན་ལག་གཉིས་བརྒྱ་ལྔ་བཅུ་
དབྱེ་བའང་། །མི་དགེ་དྲུག་དང་ཉོན་མོངས་དུག་ལྔ་དང་། །འཁྲུལ་པ་བཅུ་གཉིས་གྱེས་
རྩ་ཉི་ཤུ་གསུམ། །ཁྲིམས་བདུན་གདན་གསུམ་ཟས་བཞི་སིལ་བུ་གསུམ། །ཞུམ་པ་
སྤང་ཕྱིར་རགས་པ་བཞི་བཅུར་བསྡུས། །མི་དགེའི་སྡེ་ཚན་དྲུག་ཅུ་རྩ་གསུམ་ནི། །
བསྟོད་པར་འོས་པ་སྨོད་པའི་ངག་འཁྱལ་ལ། །བླ་མ་བླ་མའི་བླ་མ་འོག་མ་དང་། །
འོག་མའི་འོག་མ་འཁོར་དང་འཁོར་གྱི་འཁོར། །བདག་ལ་བདག་གི་བདག་དང་
གཞན་ལ་དང་། །གཞན་གྱི་གཞན་བཅུར་རྔན་དཔྱས་བསླུ་ཚིག་སྨོད། །གཞན་ཡུལ་
མཐོ་དམན་གནད་ལ་ཕོག་ཚིག་རྩུབ། །སྤྱི་དམ་གཅིག་དང་དུས་དང་ལས་གནས་
སྟབས། །རྒྱུ་གཅིག་པ་སྟེ་དྲུག་ལ་ཉོན་མོངས་ཀྱིས། །བརྣངས་དང་བཞིན་གཙེགས་
ལག་བརྡབས་དགོད་ཅིང་སྨྲ། །འཛའ་མཐུན་འབྱེད་བྱེད་དབྱེན་ཕྲ་སྨྲ་བ་ལ། །སྡེ་བ་
མཐུན་གཉིས་འབྱེད་བྱེད་བཙན་ཚིག་དང་། །ཐབས་དང་གསང་དང་ཉེ་འབྱེད་
གཅུག་འཛུད་བཞི། །ཕ་རོལ་ཡོན་ཏན་བརླག་འདོད་མངན་སེམས་ལ། །གསས་
མཁར་མཆོད་རྟེན་སྐུ་གཟུགས་གླེགས་བམ་དང་། །རྒྱལ་ཁབ་རིགས་ཀྱི་གནས་ལུས་
ངག་ཡིད་བརྒྱད། ། རང་སེམས་ཞེན་ཅིང་འཁྲི་དང་བརླགས་པར་སེམས། །གང་
ཡང་རུང་ལ་གནོད་སེམས་འཆང་བ་ལ། །རིགས་དྲུག་རྒྱུད་ལྔ་སྐྱེ་བཞིའི་སེམས་
ཅན་དང༌། །སྲོག་ལུས་དབང་ཐང་ཡོ་བྱད་རྒྱུན་སྐྱེས་བུ། །གང་ཟག་མཆོག་དང་སྲོག་
གིས་བསྡུས་པ་སྟེ། །ཉེར་གསུམ་དག་ལ་གནག་འཛིན་མི་བཟོད་འཁུ། །ཡང་དག་དོན་
ལ་ཕྱིན་ཅི་ལོག་ལྟ་བ། །ལྷན་སྐྱེས་ཀུན་བརྟགས་དོན་ལ་མ་ཡིན་འཛིན། །བྱིང་རྨུགས་ཤེས་
30



སྡོམ་གསུམ་རྣམ་པར་འབྱེད་པའི་བཀའ་བརྟེན།
བྱའི་ང་རྒྱལ་གཉེན་ལ་གདུང། །བག་ཆགས་ངན་དབང་ཡིད་གཡོ་བསླུས་དང་འགྲན། །
སྔོན་ལས་དབང་དང་རྣམ་པར་སྨིན་བཅུ་གཉིས། །བདེན་པའི་དོན་ལ་ལོག་པར་ལྟ་བའོ། །
ཉོན་མོངས་སྡེ་ཚན་དྲུག་ཅུ་རྩ་བརྒྱད་གི །མི་ཤེས་རྨོངས་པར་གྱུར་པའི་གཏི་མུག་ལ། །མ་
རིག་བློ་མུན་འཁོར་བ་གནས་ལ་རྨོངས། །བག་ཆགས་གཞིར་བསག་ལས་སྒྲིབ་མི་ཤེས
་ཤེས་པ།
འདུ་འཛིར་གཡེང་དང་སྐྱེ་བཞིར་རྒྱུན་དུ་ཞུགས། །རྒྱུ་མཐུན་རྣམ་སྨིན་སྤང་དཀའི་གཏི་
མུག་བཅུ། །ཡིད་མི་འོང་ལ་རྩུབ་སེམས་ཞེ་སྡང་ག །མ་རིག་དབང་དང་སྲོག་དབུགས་
ལུས་ངག་ཡིད། །མདངས་དང་རྒྱན་དང་ཀུན་བརྟགས་རྣམ་རྟོག་རགས། །མི་འདོད་
ཚོར་བ་ཕྱོགས་འཛིན་བསམ་སྦྱོར་ངན། །འཐབ་རྩོད་ཞི་སེམས་མི་ལྡན་གཞན་ལ་སྡང་།
དེ་དག་ཞེ་སྡང་སྐྱེ་བ་བཅོ་ལྔའོ། །ཡིད་འོང་ཡུལ་ལ་ཆགས་ཞེན་འདོད་ཆགས་ལ།
ཆགས་དང་འཁྲིག་དང་འགྲོ་བ་བཟང་མོར་ཆགས། །དེ་ཡི་མདངས་དང་གླུ་དབྱངས་
གདུང་ཚིག་རྒྱན། །བསླུ་བ་མོ་དང་ཁང་བཟང་ཁབ་དང་ནོར། །གོས་རྒྱན་ཟས་དང་
སྒྲ་སྙན་དྲི་ཞིམ་དང་། །ཆགས་པའི་ཡུལ་ལ་འདོད་ཆགས་བཅུ་དྲུག་གོ །གཞན་གྱི་ཕུན་
ཚོགས་མི་བཟོད་ཕྲག་དོག་ལ། །རང་ཆེར་སྨོད་དང་གཞན་ལ་རུ་ང་བ། །གཞན་གྱི་
གནས་དང་ལམ་དང་ཟས་དང་གོས། །བྱ་བྱེད་ལས་ཁུར་སྔོན་རྗེས་ཅི་ཡང་ཤེས།
ཕྱིན་ལོག་དབང་གིས་ཕྲག་དོག་སྐྱེ་བཅུ་གཅིག །རང་གི་ཚེ་བས་རང་ཁེངས་ང་རྒྱལ་
ལག །རྩོད་དང་ལོག་སྟོན་གལ་འཛུག་ང་བོ་བསྐྱེད། །ངའོ་ང་ལས་མེད་དང་ངར་གཅོག་
པ། །བདུད་ཀྱི་ལས་དང་རང་ཁ་བཏང་བཞག་མེད། །ཏོམ་ཆོལ་ཟློས་བུར་འཆལ་
དང་བདག་ཕྱོགས་སྨྲ། །རྟོག་དཔྱོད་ཡང་སྨྲ་དོན་མ་ཡིན་པ་ལ། །ང་རྒྱལ་སྐྱེ་བ་བཅུ་
དྲུག་ཉོན་མོངས་སྡེའོ། །འཁྲུལ་པའི་སྡེ་ཚན་བརྒྱ་དང་བཅུ་བཤད་པ། །གཞན་ནོར་
ཡིད་ལ་བྱེད་པའི་རྔམས་སེམས་ལ། །གཟུང་དང་འཛིན་དང་བག་ཆགས་རྗེས་སུ་དང་།
ཡུལ་ཞིང་རྫས་དང་རིན་ཆེན་གླིང་གི་ནོར། །ཀུན་འབྱུང་མཚན་མ་འདུ་འཛིའི་གཞི་
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མ་དང་། །འཁོར་བའི་ས་བོན་སྡུག་བསྔལ་སྐྱེད་ཤིང་ག །ཕྱིན་ལོག་ལས་བཅུར་རྔམས་
སེམས་ཆེར་བྱེད་པའོ། །ཟས་ནོར་ལེན་པར་འདོད་པའི་འདོད་སེམས་ལ། །གཟུགས་
ལ་འདོད་སེམས་དེ་བཞིན་སྒྲ་དང་དྲི། །རོ་དང་རེག་རྒྱན་ཕྱིན་ཅི་ལོག་ལྟ་དང་།
མི་བདེན་དངོས་པོར་བསླུ་རྗེས་དུག་མཚོན་དང་། །བླ་རྐུ་བ་བཅུར་འདོད་སེམས་
བྱེད་པའོ། །སྦྱིན་པ་གཏོང་བར་ཕོངས་པའི་སེར་སྣ་ལ། །གཟུགས་དང་སྒྲ་དང་དྲི་རོ་
རྒྱན་སྦྱིན་པར། །བོན་གྱི་སྦྱིན་པར་ཕོངས་པའི་སེར་སྣ་བདུན། སྦྱིན་པ་གཏོང་ལ་
གེགས་བྱེད་འཇུངས་གེགས་ལ། །གཏོང་དང་ཡོངས་སུ་གཏོང་དང་རབ་ཏུ་གཏོང་།
གཏོང་བ་ཆེ་དང་གཏམ་དང་རྫས་དངོས་སྦྱིན། །སྐྱོབ་དང་གནས་མལ་མ་གོད་སྦྱིན་
པ་གཏོང་། །རྒྱ་ཆེར་དམིགས་མེད་གཏོང་བཅུར་འཇུངས་གེགས་བྱེད། གཞན་གྱི་
གནོད་པར་བཟོད་མེད་བྱུང་ཚོར་ག །འགོག་པའི་བྱུང་ཚོར་མིག་གི་བྱུང་ཚོར་དང་
རྣ་བ་སྣ་དང་ལྕེ་དང་ལུས་དང་ཡིད། །བག་ཆགས་ཀྱི་དང་འགྲན་འཛུགས་ངན་སྨྲས་
དང་། །དྲག་པོའི་རྐྱེན་དང་འཆི་འཕོ་མི་རྟག་པ། །ཡིད་མི་བདེ་བའི་བྱུང་ཚོར་བཅུ་
དང་གསུམ། །བདག་ཏུ་འཛིན་པའི་ཉོན་མོངས་ཡིད་ལྡང་ལ། །བདག་དང་གཞན་
འཛིན་འཁྲུལ་པའི་བློའི་དཔུང་བསྐྱེད། །བག་ཆགས་སོགས་བྱེད་བློ་རྟོག་ཐ་དད་པ།
འདུ་འཛིའི་གཞི་བསྐྱེད་རྣམ་སྨིན་སྒོ་འཕར་འབྱེད། ལོག་པའི་སྒོ་སྟོན་བསླུ་བའི་
རྗེས་སུ་འདུན། །འཁོར་བར་ཕྱིར་ལྡོག་མི་ཁོམ་གནས་ངན་ཚོལ། །སྐྱེ་ཤིའི་ལུང་
འདོགས་ཉོན་མོངས་གཡོ་བཅུ་གཉིས། །དགེ་ལ་འཇུག་མི་སྤྲོ་བའི་ལེ་ལོ་ལ། དགེ་བ་
མཐར་ཕྱིན་ལས་དང་བསྒྲུབ་ཅིང་བསྐུལ། །དོན་དམ་འབྲས་བུ་ཡོན་ཏན་ཚོགས་སྤེལ་
བ། །དེ་ཡི་སྔོན་རོལ་དད་དང་སྡུག་བསྔལ་གཅོད། །འཁོར་མེད་ལམ་དང་བདེ་ཆེན་
གནས་ཚོལ་བ། །དོན་དམ་བསྒོམ་པ་བཅུ་ལ་ལེ་ལོ་བྱེད། །ལྟ་སྤྱོད་ཕྱིན་ཅི་ལོག་ལ་སྨོན་
པ་ལ། །འཁོར་བར་ཁྱིམ་ཐབ་སྲོག་དབུགས་ནོར་དང་ཟས། །གཞན་གནོད་དམག་
32



སྡོམ་གསུམ་རྣམ་པར་འབྱེད་པའི་བཀའ་བརྟེན།
དཔོན་བདུད་ཀྱི་ལས་ལ་སྨོན། །བསོད་ནམས་རྒྱུན་གཅོད་ལོག་པའི་ལས་ལ་དང་།
ལུང་ལོག་སྟོན་སོགས་ཕྱིན་ལོག་སྨོན་བཅུ་གཉིས། །དོན་ལ་གཉིས་སུ་ལྟ་བའི་རེ་དོགས་
ལག །འབྲས་བུ་ཡོད་མེད་སྨོན་པ་འགྲུབ་མི་འགྲུབ། །རྒྱུ་འབྲས་བདེན་ནམ་སྣང་སྟོང་
ཐ་དད་གཅིག །དོན་དམ་གཉིས་མེད་རྟག་གམ་ཆད་ལྟ་ལྔའོ། །སྒྱུ་མའི་བསླུ་རྗེས་འབྲང་
བའི་འཁོར་ཆགས་ལ། །མི་བདེའི་གཞི་དང་ལོངས་སྤྱོད་བུ་ཚ་དང་། །འཁོར་མཐར་
ཉེ་འབྲེལ་རྒྱུ་དྲུག་དྲུག་ལ་ཆགས། །ཡུལ་ལ་སེམས་འཕྱོ་བསམ་པ་གཡེང་བ་ལ། །གནས་
ལུགས་དོན་དང་རྒྱུན་གྱི་དྲན་ཤེས་བཞིན། །རྣམ་པར་མ་དག་འདུ་ཤེས་མི་འཇུག་དང་།
རིག་པའི་རྒྱུན་འདེབས་ཆགས་མེད་ཆགས་གཡེང་དྲུག་གོ །ཇི་བཞིན་ཡིན་ལུགས་
ལ་རྨོངས་འཁྲུལ་བློ་ལ། །ཡིད་མི་བདེའི་དང་བག་ཆགས་རྣམ་རྟོག་དང་
། །ཚོགས་དྲུག་
ཡིད་བསླུའི་བརྩེ་གདུང་མྱོས་ཆུ་འཐུང་
། །དྲན་པ་མི་གསལ་མཚན་མར་སྤྱོད་པའི་རྗེས།
བསླབ་བྱའི་དོན་དང་མི་ལྡན་འཁྲུལ་བློ་དགུའོ། །འཁོར་བའི་ཡུལ་དང་མཁར་ཁང་
ཁྱིམ་ཐབ་བུ། །ཁྱིམ་པའི་ཞེན་ཆགས་མི་སྤོང་སློབ་བུ་དང་། །ཟང་ཟིང་ནོར་དང་འཁོར་
གཡོག་ཁྲིམས་ཆེན་བདུན། །འབྲུ་ཤིང་སྦྲང་ཆང་མྱོས་འགྱུར་ལག་མི་བླང་། །ཉེས་
དམིགས་མང་ཕྱིར་སྤོང་བ་ལུང་ལས་གསུངས། །ནུ་རྫི་སྦང་མ་ཟ་བ་ཉེས་བྱས་བཤད།
ནད་པར་དགོས་ན་བསྐུའམ་མཁུར་བར་བླུག །བདུད་ཀྱི་ཁ་ཟས་ཤ་ནི་མི་ཟ་
ཟ་སྤོང་།
ནད་པ་སོགས་ལ་སྨོད་ཤ་ཟ་འཕྲོ་མིན། །ཤི་ཤ་ཉོས་ཤ་གསོན་ཤ་བཟའ་བར་བཤད།
སྒོག་དང་ཙོང་ཞེས་དྲི་ངན་དེར་སྤྱོད་ན། །གཙང་རིགས་ལྷ་མནོལ་སྲིན་བུའི་གྲོང་
ཁྱེར་གནོད། །ནད་ལ་སྨན་པས་བསྒོ་ན་དབེན་པར་གནང་། །དུས་མ་ཡིན་པའི་ཁ་
ཟས་མི་བཟའ་བཞིའོ། །ཁྲི་གདན་བཟང་ཞེས་རིན་ཆེན་གསེར་དངུལ་ཁྲི། །ཧ་ཅང་
མཛེས་པ་གཞའ་ཚོན་རིས་ཀྱི་གདན། །མཐོན་པོ་ཤིང་ཁྲི་ཁྲུ་གང་མཁར་གྱི་རྩེར།
ཉལ་འདུག་མི་བྱའི་ཁྲི་སྟན་གསུམ་ཞེས་བཤད། །བཀའ་སྒྲོགས་ཚོགས་བསགས་བསམ་
33



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དག་ཉེས་པ་མེད། །གསེར་དངུལ་དེ་དག་སྐྱོག་དང་ཕོར་པ་འང། །ཞེན་ཆགས་དྲེགས་
པ་སྐྱེ་ཕྱིར་ལག་མི་བླང་། །བསམ་དག་དགེ་ཚོགས་ཆ་རྐྱེན་དེ་དག་གནང་། །ཁ་གསག་
གཞོག་སློང་ཚུལ་འཆོས་ཐོབ་འཇལ་དང་། །རྙེད་པས་རྙེད་འཚོལ་ལོག་འཚོ་ཉེས་
བྱས་སོ། །ཆེ་དྲེགས་ཞེན་ཆགས་སྐྱེ་བའི་གོས་དང་རྒྱན། །བྱུག་པ་རིམས་སོགས་བསྲུང་
མིན་བཀག་པའོ། །མེ་ལོང་ཆུ་དྭངས་བཞིན་བལྟ་ཐོག་སྣུམ་སྤོང་། །མ་དག་སྤྱོད་པ་
གླུ་ལེན་གར་བསྒྱུར་དང་། །བྲོ་བརྡུང་རོལ་མོ་དུས་མིན་སྒྲ་སོགས་སྤོང་། །མཆོང་རྒྱུག་རྟ་
གད་ཕྱོགས་མཐུན་དགོས་པར་གནང་། །དེ་ལྟར་མིང་དུ་ཉིས་བརྒྱ་ལྔ་བཅུར་གྲགས།
དོན་ལ་ཉིས་བརྒྱ་དྲུག་ཅུ་རྩ་གཉིས་སོ། །དེ་དག་དེ་ཀུན་དྲང་སྲོང་སྤང་བྱའི་སྡེ། །མི་
བསམ་མི་བརྗོད་མི་སྤྱོད་ནན་ཏན་བསླབ། །དྲང་སྲོང་མ་ལ་གསོད་རྐུ་བརྫུན་ལོག་
གཡེམ། །རེག་པ་ལུས་བཀན་འཆབ་དང་བཟློག་པ་དང་། །རྩ་བ་བརྒྱད་དེ་དེ་ཡི་ཡན་
ལག་ནི། །མི་དགེ་ཉོན་མོངས་འཁྲུལ་ལྟ་ཉིས་བརྒྱ་དང་། །ཞེ་གཅིག་དེའི་སྟེང་ཕྱིན་
ལོག་བརྒྱ་དང་དགུ ། །རྐྱེན་འགྱུར་དགུ་དང་ཁྲིམས་ཆེན་སྡེ་བདུན་དང་། །དུས་མིན་
ཁ་ཟས་ཁྲི་སྟན་སྡེ་གསུམ་དང་། །འཐོར་བུ་གསུམ་བཅས་སྤྲོ་བསྡུའི་སྐབས་ཕྱེ་ན།
སུམ་བརྒྱ་དྲུག་ཅུ་འདུལ་བ་སྟོད་ལུགས་བཤད། །འདིར་ནི་སོ་ཐར་རིགས་བརྒྱད་
བར་སློབ་བཅས། །མུ་ཟི་བླ་ཆེན་སྡོམ་རྒྱུན་གཞན་དག་གིས། །གཞན་ཕྱིར་བླངས་
ནས་བསྲུང་ཞེས་བཤད་པ་དང་། །རང་གཞུང་ཐེག་ཆེན་སོ་ཐར་ཡིན་ཞེས་བཤད།
གཞན་ཡང་རང་རྟོགས་གཤེན་གྱི་བསྲུང་ཁྲིམས་སུ། །སྡོམ་ཁྲིམས་ཉིས་བརྒྱ་ལྔ་བཅུར་
བསྲུང་ཞེས་པ། །མེ་ལོང་དགུ་བསྐོར་སྣང་ལྡན་རབ་དབྱེར་གསུངས། །འདི་ནི་ཐེག་
དམན་སོ་ཐར་ངེས་པའོ། །བསྒྲུབ་བྱ་བསླབ་པ་ཡོངས་སུ་སྦྱོང་བ་ལ། །གསོ་སྦྱང་དབྱར་
གནས་དགག་དབྱེ་གསུམ་དུ་གསུངས། །སྒོ་གསུམ་སྦྱོང་དང་དགེ་སྤྱོད་དུས་སུ་བཟུང་།
མདོར་ན་གནང་དང་བཀག་མེད་རུང་མི་རུང་། །བརྟགས་ནས་དགག་སྒྲུབ་མ་འདྲེས་
34



སྡོམ་གསུམ་རྣམ་པར་འབྱེད་པའི་བཀའ་བརྟེན།
བསླབ་ཅེས་གསུངས། །ཐ་མར་ཉམས་ན་སླར་ཡང་གསོ་བའི་ཚུལ། །གཏོང་བའི་
རྒྱུ་ནི་བསླབ་པ་ཕུལ་བ་དང་། །ཚེ་འཕོས་རྩ་བ་ཆད་དང་མཚན་མོ་འདས། །མཚན་
གཉིས་ཅིག་ཅར་བྱུང་ན་སྡོམ་པ་གཏོང་། །རྩ་བཞི་གཅིག་ཉམས་མ་ཉམས་བསྲུང་
བ་ན། །ཡོན་ཏན་ཡོད་མེད་ནོར་ཚེ་བུན་མང་དང་། །རྐང་བཞི་རྐང་ཆག་བཞིན་དུ་
འདོད་པའོ། །རྩ་བའི་ཕམ་པ་བྱུང་བའི་གང་ཟག་ལ། །འགྱོད་པ་དྲག་པོ་སྐྱེས་ནས་
མི་འཆབ་ན། །སྨོད་པ་བཅུ་གསུམ་བྱས་ནས་ཁྲིམས་སྐྱར་ན། །སྐྱེ་བ་ལྔ་བརྒྱ་འཁོར་
ནས་ལམ་སྒོར་སྐྱེ། །ཕམ་པ་སྐྱར་ལ་ཉེས་བྱས་སྟོབས་བཞིས་བཤགས། །ཉེས་པ་མ་
བཤགས་འཆབ་བཅས་གནས་གང་ཞིག །རང་གཞན་གང་ལ་འང་གནོད་ཅིང་ངན་
འགྲོ་ལྟུང་། །མ་ཉམས་ལྷ་མིའི་ལུས་བརྒྱུད་ཐར་པ་འཐོབ། །གཞན་དུ་ལོ་བརྒྱ་ཚུལ་
ཁྲིམས་བསྲུང་བ་བས། །གླིང་འདིར་ཞག་གཅིག་བསྲུང་བའི་ཕན་ཡོན་ཆེ། །སངས་
རྒྱས་བྱེ་སྙེད་བསྐལ་པ་བྱེ་སྙེད་ལ། །ལྷ་མིའི་མཆོད་པའི་བསྙེན་བསྐུར་བྱས་པ་བས།
དུས་འདིར་ཉིན་ཞག་གཅིག་གི་ཚུལ་ཁྲིམས་ལྷག །གོང་མའི་གོང་མ་ཡོན་ཏན་དེ་
བཞིན་འགྱུར། །དེ་ཕྱིར་ཡོན་ཏན་གཞི་མ་ཚུལ་ཁྲིམས་ཡིན། །སོ་ཐར་གྱི་སྡོམ་པ་རབ་
ཏུ་དབྱེ་བའི་ཚོམས་ཏེ། ལེའུ་གཉིས་པའོ།།
ཐམས་ཅད་མཁྱེན་པའི་གཤེན་རབ་མི་བོ་དེས། །དྲང་ངེས་ཟུང་འབྲེལ་བཀའ་
འཁོར་གསུམ་དུ་བསྐོར། །ཁྱད་པར་རི་རྒྱལ་ཕོ་བྲང་མེ་ཏོག་གླིང་
། །མདོ་སྡེའི་སྡེ་སྣོད་
ཚིག་བཞིའི་བོན་རྣམས་གསུངས། །སྡུད་བྱེད་ཀྱིས་བསྡུས་ཡོངས་སུ་བཀྲལ་ནས་སྤེལ།
རྟག་གཟིགས་ཞང་ཞུང་གཙང་དབུས་ཀུན་ཏུ་དར། ། ངོ་བོ་བྱམས་དང་སྙིང་རྗེས་
ཀུན་བསླངས་ནས། །འགྲོ་བ་གཞན་དོན་རྫོགས་བྱང་ཐོབ་འདོད་པས། །མཐུན་ཕྱོགས་
སྒྲུབ་ཅིང་མི་མཐུན་སྤོང་སེམས་མཚུངས། །དབྱེ་གཞི་གཉིས་ཏེ་སེམས་དཔའ་སྤྲོས་
མེད་ལུགས། །རེ་རེ་ལའང་དབྱེ་སྒོ་དགུ་དགུ་སྟེ། །སྨོན་སེམས་གཞན་དོན་སངས་
35



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྒྱས་ཐོབ་འདོད་དང་། །འཇུག་སེམས་བསྒྲུབ་འདོད་འདུན་པ་མཚུངས་ལྡན་བཅས།
ངོ་བོ་ཀུན་རྫོབ་དོན་དམ་སེམས་བསྐྱེད་གཉིས། །མཉམ་བཞག་ཡེ་ཤེས་མ་ཐོབ་ཐོབ་
དོན་དམ། །ཐོབ་ཚུལ་ཐབས་དང་རྒྱུ་རྐྱེན་བརྡ་ལས་ཐོབ། །ཕྲ་བ་བོན་ཉིད་ལས་ཐོབ་
འཇིག་རྟེན་འདས། །མ་རིག་ཀུན་བརྟགས་སེམས་ཅན་དགྲ་གློ་བུར། །རིག་པ་བརྟུལ་
ཞུགས་ཐུགས་རྗེ་ཚད་མེད་བསྐྱེད། །བསྐྱེད་ཚུལ་རྫི་བོ་ལམ་མཁན་མཉན་པ་ལྟར།།
སེམས་ཅན་སྔོན་བཏང་རྗེས་འཛིན་དུས་མཉམ་སྒྲོལ། །དཔེ་ནི་ས་གསེར་ཟླ་བ་མེ་
གཏེར་སོགས། །དད་འདུན་མོས་སོགས་གྲོགས་ཀྱི་ཉི་ཤུ་གསུམ། །ས་མཚམས་མོས་
བསམ་རྣམ་སྨིན་སྒྲིབ་ཀུན་སྤངས། །ཚོགས་སྦྱོར་མ་དག་ས་བདུན་ས་བཅུ་འདས།།
སྤྱོད་ཚུལ་བདག་གཞན་མཉམ་བརྗེ་གཞན་གཅེས་སེམས། །ཆོ་ག་ཐུན་མོང་ཐུན་
མོང་མིན་པ་གསུམ། །དང་པོ་སྡོམ་པ་མ་ཐོབ་ཐོབ་ཚུལ་ནི། །སེམས་དཔའི་ལུགས་
ལ་རྟེན་ནི་བརྡ་འཕྲོད་ཅིང་། །ལེན་འདོད་ཡོད་ན་འགྲོ་བ་གཞན་ཡང་རུང་། །སྤྲོས་
མེད་སོ་ཐར་རིགས་བདུན་གང་རུང་རྟེན། །གཉིས་ཀར་རིགས་སད་སྙིང་རྗེ་དད་
པ་ལྡན། །ཡུལ་ནི་བསླབ་པ་སུམ་ལྡན་མཁས་དང་གོམས། །དཀོན་མཆོག་རྟེན་ལའང་
རུང་བ་སྲོལ་གཉིས་མཐུན། །ལེན་ཚུལ་ཡུལ་ལས་ཡན་ལག་ཚང་བར་བྱ། །སྨོན་འཇུག་
ཆབས་གཅིག་ཆོ་ག་རྣམ་རྒྱལ་ལྟར། །ཀོང་ཙེའི་སྡོམ་པ་ལེན་པ་སེམས་དཔའི་ལུགས།།
བྱམས་མ་ལྟར་ན་སྐྱབས་འགྲོ་གསོ་སྦྱང་དང་། །སེམས་བཟུང་སྡོམ་པ་ལེན་པའི་ཡན་
ལག་བཞི། །ཚང་བ་སྤྲོས་མེད་ལུགས་ཡིན་བརྟེན་པའང་རུང་
། །གཉིས་ཀའི་ལུགས་
ལ་སྟོབས་བཞི་ཚང་བ་དགོས། །རྗེས་སུ་སྤྲོ་བ་བསྐྱེད་ལ་བསླབ་བྱ་བཤད། །ཆོ་ག་ལན་
གསུམ་བརྗོད་མཐར་སྡོམ་པ་ཐོབ། །བར་དུ་ཐོབ་པ་མི་ཉམས་བསྲུང་བ་ལ། །སེམས་
དཔའི་ལུགས་ལ་སྡོམ་པ་ཉི་ཤུ་པ། །བསྲུང་ཞེས་སྣང་ལྡན་ཐེག་པ་རབ་དབྱེར་གསུངས།།
འཇིག་རྟེན་མི་མཐུན་སྤྱོད་པ་བཅུ་གཉིས་དང་། །ལྷ་མི་རང་རྟོགས་མ་འདྲེས་བརྒྱད་
36



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཉི་ཤུ། །སེམས་ཅན་རྣམས་དང་ཉམ་ཐག་གནོད་སྐྱེལ་གསུམ། །གཅེས་པར་གཟུང་
བྱ་ཅུང་ཟད་སྨོད་མི་རུང་། །ཕ་རོལ་ཕྱིན་གྲོགས་སྙིང་རྗེ་བཟོད་སྒོམ་ ཡུག །ཆེ་གྲགས་
དགེ་སྤྱོད་མི་དབང་རྙེད་ལ་སྨོད། །ཕན་འདོད་ནོར་སྦྱིན་བྱིན་ལ་ “ན་རེ་བ། །གཞན་
དགེར་ཕྲག་དོག་རང་དགེས་ང་རྒྱལ་བསྐྱེད། །མ་བརྟག་པ་སྤྱོད་སྡོམ་ཤོར་འགྱོད་
བསྐྱེད་པའོ། །བསྒྲུབས་དང་ལས་གྱུར་རྐྱེན་ངན་གྲོགས་སུ་བསྒྱུར། །ཕྱི་མའི་རྐྱེན་
ངན་འགྱུར་གང་སྨོན་ལམ་བཟུང་། །འཇིག་རྟེན་ཕུན་ཚོགས་དག་ལ་སྙིང་རྗེ་ལྟ།།
སེམས་ཅན་དགེ་སྤྱོད་བླ་མ་འཁྲུལ་མི་བརྟག །མ་རྟོགས་བརྟུལ་ཞུགས་སྤྱོད་དང་
འདུལ་ཐབས་ཡིན། །སྟོང་ཉིད་ཅུང་གོམས་སྙིང་རྗེ་ཚད་མེད་བསྒོམ། །ཟུང་འཇུག་
ངང་ནས་བྱང་ཆུབ་མཆོག་སེམས་བསྐྱེད། །སུམ་ལྡན་དག་གིས་ཕ་རོལ་ཕྱིན་དྲུག་
སྤྱོད། །རྗེས་ལ་རང་བཞིན་མེད་པར་ཤེས་བྱའོ། །བྱེད་རྒུ་ཅོག་རྣམས་དགེ་བའི་ཚོགས་
སུ་བསྒྱུར། །ཡན་ལག་རྣམས་དང་སེམས་བསྐྱེད་དུས་དྲུག་བླང་། །དུས་བཞི་དོན་
ཡོད་རྒྱུན་ཉིད་སྡོམ་པར་གནས། །ལས་ངན་སྡིག་བཤགས་དགེ་རྩ་བྱང་ཆུབ་བསྔོ།།
མིང་དུ་ཉི་ཤུ་དོན་ལ་སུམ་ཅུར་འགྱུར། །ལྟ་བ་ནམ་མཁའ་བཞིན་དུ་ཡས་དབུབ་སྟེ།།
རང་བྱུང་དངོས་མེད་མཐའ་བྲལ་ཀུན་ལ་ཁྱབ། །སྤྱོད་པ་སྐྲས་གདང་འཛེག་ལྟར་མས་
ཡར་བསླབ། །ཐབས་མཁས་མི་གནས་གཡང་མེད་ས་བླར་ཕྱིན། །སྙིང་རྗེ་ས་གཞི་
ཅི་བཞིན་བོན་གཞིར་བཞག །གཞིར་གྱུར་ཀུན་བརྟེན་དགོས་འབྱུང་ཕན་གནོད་
མེད། །ཐབས་ནི་རྒྱགས་ཕྱེ་ལྟ་བུར་རྟག་ཏུ་སྤྱོད། །གདུངས་སེལ་ཟད་མེད་སྟོབས་
རྒྱས་ཐར་པ་འཚོ། །ཐམས་ཅད་མཁྱེན་པས་ཡིད་ཀྱི་ཁྱེའུ་ཆུང་གསུངས། །སྟོང་ཉིད་
མི་བསྒོམ་ཚུལ་ཁྲིམས་ཡལ་བར་འདོར། །ཁོང་ཁྲོས་འཐབ་དང་སེར་སྣ་འཆལ་པར་
སྤྱོད། །བྱུང་ཚོར་ལེ་ལོ་འགྱུར་ལྡོག་འཁྲུལ་པ་སྤང་། །སྤྱོད་པ་མས་འཛེག་ཐར་སྡོམ་
གང་ལྕོགས་དང་། །ཐུགས་རྗེའི་སྡོམ་པ་ཉི་ཤུ་བསྲུང་བའི་ཐོག །གཞན་དུ་བསླབ་
37



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འདོད་དེ་དང་ཐུན་མོང་གི །རྒྱ་ཆེའི་སུམ་བརྒྱ་དྲུག་ཅུ་འབྲིང་པོ་ནི། །བརྒྱ་དང་རྩ་
བརྒྱད་བསྡུས་པ་ཉི་ཤུ་བརྒྱུད། །ཡོངས་བསྡུས་མ་བཞི་ཡང་དག་སྡོམ་གཅིག་པ།།
འབུམ་ལྔ་ལས་གསུངས་གང་ལྕོགས་བློ་དང་བསྟུན། །འོན་ཀྱང་རྒྱས་འབྲིང་ཕྲ་ཕྱིར་
འདིར་མ་བཤད། །བསྡུས་པ་ཉེར་བརྒྱད་ཉོན་མོངས་དུག་ལྔ་དང་། །འཁོར་བའི་
སྡུག་བསྔལ་ཀུན་འབྱུང་ལྷན་སྐྱེས་དང་། །ཀུན་བརྟགས་མ་རིག་སྒོ་གསུམ་མ་དག་
སྤྱོད། །ཆགས་སྡང་བསྟོད་སྨད་རང་བདེར་གཞན་སྡུག་གཏང་། །བདག་རྒྱལ་གཞན་
ཕམ་རང་ཉིད་གལ་ཆེར་བྱེད། །གཞན་གཙིགས་མེད་བྱེད་འཇིག་རྟེན་བོན་བཅུའོ། །ལྟ་
བ་རྟག་ཆད་བསམ་ངན་སྦྱོར་རྩུབ་པ། །ལྟ་དམན་བདག་ལྟ་སྤྱོད་དམན་རང་དོན་
བྱེད། །ཡོངས་བསྡུས་སེམས་བསྐྱེད་འཁོར་བ་མ་རིག་དང་། །རང་དོན་སྤངས་ནས་
ཐམས་ཅད་མྱང་འདས་བསྒྲལ། །རང་གཞན་སེམས་བསད་སྤངས་ནས་སེམས་བསྐྱེད་
པ། །བྱང་ཆུབ་སེམས་དཔའི་སྡོམ་གཅིག་ཡིན་པར་གྲགས། །ལྟ་བ་ཡས་དབུབ་སྣོད་
བཅུད་བོན་རྣམས་ཀུན། །སེམས་ཡིན་སེམས་ནི་གཞི་རྩ་མེད་པར་གནས། །ཉམས་
སུ་ལེན་ཚུལ་དམ་པ་སུམ་ལྡན་བྱ། །རི་མཐོ་ས་གཙང་སྟོང་གསལ་དབྱེར་མེད་བསྒོམ།
སྐད་ཅིག་ངང་གནས་ཚེ་འདིར་སེམས་དཔར་འགྱུར། །གཞི་དང་ཐབས་ནི་སྲོལ་
གཉིས་མི་མཐུན་མེད། །སྙིང་རྗེ་སེམས་ཅན་སྡུག་བསྔལ་བྲལ་འདོད་བློ། །དབྱེ་བ་
སྡུག་བསྔལ་རྐྱེན་དང་དོན་ལ་དམིགས། །དེ་ལྡན་བྱམས་དགའ་བཏང་སྙོམས་རིམ་
བཞིན་སྐྱེ། །ཐབས་ནི་རྒྱུ་དང་འབྲས་བུ་ལྔ་ལྔའོ། །ཐུན་མོང་སྨོན་དང་འཇུག་པའི་
བསླབ་བྱ་ནི། །བླ་མ་སྦྱིན་བདག་བསླུ་དང་གནས་མིན་འགྱོད། །སྡང་བའི་སེམས་
ཀྱིས་སྐྱོན་བརྗོད་གཡོ་སྒྱུ་བྱེད། །ནག་པོ་བོན་བཞིས་སེམས་ཉམས་ལྡོག་པས་འཕེལ།།
རྫུན་མི་སྨྲ་ཞིང་གདུལ་བྱ་ལམ་ལ་འགོད། །བྱང་སེམས་ལྡན་ལ་བསྔགས་བརྗོད་ལྷག་
བསམ་སྦྱོང་། །སེམས་ཅན་བློས་མི་བཏང་དང་ཕན་ཡོན་དྲན། །ཚོགས་བསགས་



སྡོམ་གསུམ་རྣམ་པར་འབྱེད་པའི་བཀའ་བརྟེན།
སེམས་སྦྱངས་སེམས་བསྐྱེད་དུས་སུ་བཟུང་། །འཇུག་པར་ལུགས་གཉིས་དགག་སྒྲུབ་
བསླབ་བྱ་ཀུན། །སྡོམ་དང་བོན་སྡུད་དོན་བྱེད་གསུམ་ལ་འདུ། །སོ་ཐར་རིགས་བརྒྱད་
ཐུན་མིན་ལུགས་གཉིས་ཀྱི། །གོང་སྨོས་རྩ་ལག་ཉེས་ལྟུང་སྡོམ་པ་ཡིན། །ཁྱད་པར་
མདོ་ལས་བཅས་ལྟུང་ཉི་ཤུ་གཅིག །སེམས་ལ་བརྣག་ནས་སྐུར་པ་ཆེན་པོ་བཏབ།།
ཡང་ཡང་སྨོད་ཅིང་དེ་ཡི་བཤོ་སྲོལ་བསྣུབས། །གནས་ནས་ཕྱུང་ལ་བརྡེག་འཚོག་
བྱེད་བསྐུལ་སྨྲ། །འཆོས་བཤགས་མི་ཉན་བསྙོན་ནས་གཤེ་ཞིང་འཐབ། །གདུག་པའི་
སེམས་བཅང་གྲོང་སོགས་དགོན་པ་འཇོམས། །འཐབ་འཁྲུག་གཞི་བཀོད་ཡུལ་ཁམས་
རྩོད་པ་སློང་། །ཡུལ་མཆོག་དཀོར་འཕྲོག་གཞན་དག་ནོར་དང་ཕྲལ། །ཁྲིམས་ལྡན་
ཕོག་དང་འཆལ་པར་གནོད་བྱེད་སྨོད། །སེམས་ཅན་གང་དག་གནོད་བྱེད་བདེ་
དགེ་འཕྲོག །དེ་དག་ལུས་ངག་ཡིད་ལ་ཆེ་འབྲིང་ཆུང་། །སངས་རྒྱས་བོན་མེད་ཐར་
པ་ཐོབ་པ་མེད། །བོན་ལ་ལོག་ལྟ་བསྟན་ལ་སྒྲོ་སྐུར་བཏབ། །སྤྱོད་པའི་འབྲས་མེད་
དེ་ཉིད་བོར་ཞིག་བརྗོད། །བོན་ལྟར་བཅོས་དང་ལོག་པ་བསྟན་པའོ། །དེ་དག་བཅས་
པའི་ལྟུང་བར་མི་འགྱུར་ན། །རང་རང་ཁས་བླང་ན་ནི་འགལ་མེད་དགོས། །སེམས་
ཀྱི་ལུང་ལས་དུག་ལྔ་བདག་ལྟ་གཉིས། །འཚང་རྒྱ་མི་འདོད་འདོད་ཀྱང་རང་འདོད་
སྤང་། །ངེས་འབྱུང་སྟོང་ཉིད་སྙིང་རྗེ་སྨོན་པ་བླང་། །རིག་པའི་སེམས་བསྐྱེད་མ་རིག་
མུན་པ་བཅོམ། །བརྟུལ་ཞུགས་སེམས་བསྐྱེད་ཐར་པའི་ལམ་མཆོག་རྙེད། །ཐུགས་
རྗེའི་སེམས་བསྐྱེད་འཁོར་བ་ཀུན་འདྲེན་འགྱུར། །ཚད་མེད་སེམས་བསྐྱེད་བསོད་
ནམས་ཚོགས་ཆེན་རྫོགས། །སྒྲུབ་ཕྱོགས་དགེ་བ་བོན་སྡུད་ཕར་ཕྱིན་དྲུག །སྦྱིན་
པ་བློས་གཏོང་ཚུལ་ཁྲིམས་ཉེས་སྤྱོད་སྤོང་། །བཟོད་པ་སྲན་ཚུགས་བརྩོན་འགྲུས་
དགེ་ལ་སྤྲོ། །བསམ་གཏན་མི་གཡོ་ཤེས་རབ་རྣམ་པར་འབྱེད། །འཁོར་བའི་གནས་
ནས་སངས་རྒྱས་སར་ཕྱིན་ཕྱིར། །སྦྱིན་པ་ལ་བརྟེན་ཚུལ་ཁྲིམས་རིམ་བཞིན་སྐྱེ།།
39



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྦྱིན་ལས་ཚུལ་ཁྲིམས་མཆོག་གྱུར་རགས་པ་སྔོན། །འཛིན་ཆགས་མེད་ན་ཀུན་འབྱུང་
ཁེགས་སོགས་གསུངས། །སྔ་མ་སྔ་མའི་སྟོངས་ལ་ཕྱི་མ་གཅེས། །ཚོགས་རྫོགས་སྒྲིབ་
བྱང་བསོད་ནམས་བསྲུངས་དགེ་འཕེལ། །སེམས་རུང་ཀུན་མཁས་འདོད་ཚིམས་
དྭངས་བ་འདྲེན། །ཀུན་མགུ་འདུན་སྐྱེ་དད་འཕེལ་ཐེ་ཚོམ་དགྲོལ། །གསུམ་ནི་ཚུལ་
ཁྲིམས་ཏིང་འཛིན་ཤེས་རབ་དངོས། །སྦྱིན་ཚུལ་བཟོད་གསུམ་མངོན་མཐོ་གཉིས་
ངེས་ལེགས། །རེ་རེ་ལའང་དྲུག་དྲུག་མང་དུ་དབྱེའོ། །སྦྱིན་པ་ཟང་ཟིང་མི་འཇིགས་
བོན་གསུམ་སྦྱིན། །ཚུལ་ཁྲིམས་སྡོམ་དང་བོན་སྡུད་དོན་བྱེད་པ། །བཟོད་པ་དང་
ལེན་མི་སྙམ་བོན་ངེས་སེམས། །བརྩོན་འགྲུས་གོ་ཆ་སྦྱོར་བ་མཐར་ཕྱིན་གསུམ།།
བསམ་གཏན་མཐོང་བའི་བོན་ལ་བདེ་བར་གནས། །ཡོན་ཏན་སྒྲུབ་དང་འགོག་
པ་སྙོམས་པར་འཇུག །ཤེས་རབ་བདག་དོན་རྟོགས་དང་གཞན་དོན་ནུས། །རྒོལ་
བ་ཚར་གཅོད་ཡང་ན་ཐོས་བསམ་སྒོམ། །ཀུན་ཀྱང་ཤེས་རབ་ཀྱིས་ཟིན་བླ་མེད་ཕྱིན།
སེམས་ཅན་དོན་བྱེད་ཚུལ་ཁྲིམས་ཕན་གདགས་གསུམ། །ཕན་གདགས་པ་ནི་གཏོ་
དཔྱད་ཟས་གོས་ནོར། །གདགས་པ་ཆེན་པོ་སྦྱིན་པས་འཁོར་དུ་བསྡུ། །སྙན་པར་
སྨྲ་བའི་གཏམ་གྱིས་སྤྲོ་བ་བསྐྱེད། །འཚམས་པར་ཐེག་གསུམ་ལ་བཀྲི་དོན་སྤྱོད་དེ།།
དེ་དག་འདྲེན་ཕྱིར་རང་ཡང་དེ་མཐུན་སློབ། །ཤིན་ཏུ་གདགས་པ་གནས་ལུགས་
ངོ་སྤྲད་ནས། །གོམས་པ་མངོན་གྱུར་རྒྱུན་ཞུགས་ཕན་པའོ། །མདོར་ན་མཐུན་ཕྱོགས་
ཀུན་བསྒྲུབ་མི་མཐུན་ཕྱོགས། །མཐའ་དག་དགག་ཅིང་དྲན་ཤེས་བག་ཡོད་བསྟེན།
ཐ་མར་ཉམས་ན་གསོ་བའི་ཐབས་བཤད་པ། །གང་ཞིག་སྐྱོན་ཡོན་མ་ཤེས་ཉེས་འགལ་
ཆུང་། །ཤེས་བཞིན་འདས་བྱེད་དེ་ནི་ལྟུང་བའོ། །སྙིང་བརྩེ་ལྡན་ན་ཉེས་མེད་སྡུད་
པར་གསུངས། །དོན་ཆེན་བསྒྲུབ་ལ་ཆུང་གཏོང་ཆུང་ངུའི་ཕྱིར། །དོན་ཆེན་མི་གཏོང་
ལྟུང་བའི་གཟུགས་བརྙན་ཏེ། །ནུས་མིན་མ་སྒྲུབ་ནུས་པ་ལྟུང་མེད་དང་། །མི་ནུས་
40



སྡོམ་གསུམ་རྣམ་པར་འབྱེད་པའི་བཀའ་བརྟེན།
དེར་བརྩོན་ལྟུང་མེད་གཟུགས་བརྙན་ནོ། །རང་འདོད་ཟད་ཅིང་གཞན་ཕན་སེམས་
ཀྱིས་ཟིན། །དགོས་ཁྱད་ཆེ་ན་ལུས་ངག་མི་དགེ་བདུན། །ལུང་གིས་གནང་སྟེ་གསོད་
གཡེམ་རྐུ་དང་གསུམ། །གནང་བའི་སྐབས་ཆུང་ངག་ལ་གནང་བཀག་ཤེས། །སྨོན་
པའི་སེམས་ནི་ནག་པོ་བོན་བཞི་སྤྱོད། །སེམས་ཅན་བློས་བཏང་རྟེན་དང་བརྟེན་
སེམས་གཏོང་། །རྩ་ལྟུང་གང་རུང་རྒྱུན་མི་ཆད་སྤྱོད་པ། །ངོ་ཚ་ཁྲེལ་མེད་དེས་མགུ་
ཡོན་ཏན་ལྟ། །བཞི་ཚང་ཀུན་དཀྲིས་ཆེན་པོས་སྡོམ་པ་འཇོམས། །ཕམ་པ་ཞེས་བརྗོད་
གཞན་དང་རང་ཉིད་ཀྱིས། །མྱུར་དུ་ལྡོག་བྱེད་འབྲིང་དང་ཆུང་གིས་མིན། །ཐུན་
མཇུག་སླེབ་ན་བཤགས་པས་སོར་ཆུད་བྱ། །མཚན་འདས་ནམ་ལངས་ལྷ་གཤེན་
བརྒྱ་ལ་བཤགས། །ལྷག་མ་རྣམས་ནི་ཡན་ལག་ལྔ་ལྡན་དང་། །སྟོབས་བཞིས་བཤགས་
ཤིང་བྱང་སེམས་སྦྱོང་ལ་འབད། །ཕས་ཕམ་བྱུང་ན་སྡོམ་ལྡན་བདུན་ནམ་ལྔ།།
གང་འཛོམ་མདུན་དུ་བཤགས་བསྡམས་སླར་ཡང་བླང་
། །ཆུང་དང་འབྲིང་ནི་གཅིག་
གམ་གསུམ་མདུན་བཤགས། །ཡང་ན་རང་གི་བསྡམས་ཏེ་བསྲུང་བར་བྱའོ། །སྨོན་
པའི་སེམས་བསྐྱེད་མཐོ་རིས་འབྲས་མང་མྱོང་། །འཇུག་སེམས་ཀྱིས་ཟིན་གཉིད་
ལོག་བག་མེད་གྱུར། །བསོད་ནམས་རྒྱུན་མི་ཆད་པ་འབྱུང་བའི་དཔེར། །མཁའ་
ལ་ཆར་བབས་རྒྱ་མཚོའི་རུ་མ་ལྟར། །རྒྱ་མཚོ་ཆར་གྱི་རང་བཞིན་སྐམས་མི་འགྱུར།།
སྐད་ཅིག་སེམས་ལ་ཁམས་གསུམ་སེམས་ཅན་ལ། །དམན་པའི་སེམས་ཀྱིས་སྲོག་
སྦྱིན་ཆར་མི་ཉེ། །རྒྱལ་བའི་སྲས་ཞེས་ལྷ་མིས་ཕྱག་བྱར་འགྱུར། །གྲངས་མེད་ལྔའམ་
གསུམ་ན་བྱང་ཆུབ་འཐོབ། །བྱང་ཆུབ་སེམས་དཔའི་སྡོམ་པ་རབ་ཏུ་ཕྱེ་བའི་ཚོམས་
ཏེ། །ལེའུ་གསུམ་པའོ།།
ཀུན་བཟང་འོད་དཀར་འཆང་ཆེན་སྟོན་པ་དེས། །འོག་མིན་ཞིང་དུ་འབྲས་
བུའི་རྒྱུད་རྣམས་གསུངས། །གཡུ་ལུང་ཤེལ་ཕུག་གནས་སུ་འཆི་མེད་ཀྱིས། །དོན་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དྲུག་རྒྱུད་དྲུག་ལ་སོགས་བསྐྱུར་ཏེ་བཤད། །རྒྱས་བསྡུས་འབྲིང་གསུམ་ཕྱེས་ནས་
སྡུད་པ་པོ། །གསང་འདུས་བཟང་ཟ་འཆི་མེད་གཙུག་ཕུད་ཀྱིས། །ལྷ་ཀླུ་རྒྱལ་གཤེན་
གསུམ་གྱི་སྙན་དུ་བསྒྲགས། །བསྒྲགས་གསུམ་བཀའ་དང་འབྲེལ་བ་ཟབ་པའི་བོན།།
སྟག་ལ་ལྷ་ཀླུ་མི་ཡི་རིག་འཛིན་ནས། །སྣང་མདོག་མུ་ཁྲི་གདུང་བརྒྱུད་བཅུ་གསུམ་
དང་། །མཁས་བཞི་བླ་ཆེན་སོགས་ལ་རིམ་གྱིས་བརྒྱུད། །ངོ་བོ་བདེ་ཆེན་ཡེ་ཤེས་མངོན་
གྱུར་པ། །སྒོ་གསུམ་ཐབས་ཤེས་ཀྱིས་ཟིན་སེམས་པ་བཅས། །རང་རྒྱུ་དབང་ལས་
གསར་ཐོབ་ཚུལ་ཁྲིམས་སོ། །དེ་ཡང་རང་རང་ཡེ་ཤེས་ཀྱིས་ཟིན་ཁྲིམས། །དབྱེ་བ་
བྱ་སྤྱོད་ཡེ་གཤེན་ཡེ་གཤེན་ཆེ། །གཙང་སྤྱོད་ཀུན་ལྡན་དངོས་བསྐྱེད་དོན་ལྡན་བཞི།།
བསྐྱེད་རྫོགས་རྫོགས་ཆེན་ཟུང་འཇུག་སྡོམ་པའོ། །དང་པོ་མ་ཐོབ་ཐོབ་པའི་ཚུལ་
བཤད་པ། །རྟེན་ནི་སྲོག་གིས་བསྡུས་པའི་སེམས་ཅན་ལ། །རིགས་སད་དགའ་དད་
མོས་འདུན་ཡོད་ཀུན་རུང་། །ཁྱད་པར་དལ་འབྱོར་རྟེན་ལ་སྐྱབས་འགྲོ་ལྡན།།
དབང་བསྐུར་དཔོན་གསས་ཡོན་ཏན་དྲུག་ལྡན་དགོས། །དབང་ལུང་ལྟ་སྤྱོད་ལྡན་
ཞིང་དམ་ཚིག་གཙང་། །རིམ་གཉིས་གདེང་ཐོབ་མཁས་ལ་བསྙེན་སྒྲུབ་རྫོགས།།
ཇི་ལྟར་བསྐུར་ཚུལ་རྒྱུད་སྡེ་བཞི་དག་ལས། །བྱ་རྒྱུད་ཆུ་དང་ཅོད་པན་དབུ་རྒྱན་དབང་།
སྤྱོད་པའི་རྒྱུད་ལ་ཆུ་སོགས་དབང་ལྔ་བསྐུར། །ཡེ་གཤེན་རྒྱུད་ལ་དབང་ལྔ་བུམ་དབང་
བཅས། །ཡེ་གཤེན་ཆེན་པོར་དབང་བཞི་རྫོགས་པར་བསྐུར། །གང་དུ་བསྐུར་བའི་
རྡུལ་ཚོན་དཀྱིལ་འཁོར་དང་། །བྷ་ག་དང་ནི་ཀུན་རྫོབ་དོན་དམ་བཞི། །བུམ་པ་གསང་
བ་ཤེས་རབ་ཚིག་གི་དབང་། །ཕྱི་ནང་གསང་བ་མཐར་ཐུག་བཞི་བཞི་རྫོགས།།
རིམ་པར་བསྐུར་བས་སྒོ་གསུམ་ཀུན་གཞིའི་ལས། །སྒྲིབ་པ་བཞི་སྦྱོང་བསྐྱེད་རིམ་
གཏུམ་མོ་དང་། །དཔེ་དོན་ཡེ་ཤེས་བཞི་སྒོམ་སྐུ་བཞི་འཐོབ། །ཐོབ་དུས་སྒོ་གསུམ་
གཡུང་དྲུང་གསུམ་བྱིན་རློབས། །དབང་བཞི་རིམ་བསྐུར་མཐའ་བརྟེན་དུས་མཚམས་
42



སྡོམ་གསུམ་རྣམ་པར་འབྱེད་པའི་བཀའ་བརྟེན།
སུ། །རང་རང་དམ་ཚིག་བསྲུང་དབང་བསྐྱེད་དང་རྫོགས། །རྫོགས་ཆེན་དང་ནི་
ཟུང་འཇུག་སྔགས་སྡོམ་ཐོབ། །བར་དུ་ཐོབ་པ་མི་ཉམས་བསྲུང་ཚུལ་ལ། །བྱ་རྒྱུད་
དཀོན་མཆོག་གསུམ་དང་བྱང་ཆུབ་སེམས། །སྔགས་དང་ཕྱག་རྒྱ་ལྷ་བླ་མི་སྤོང་ཞིང་།
ཁྲིར་ཉལ་ཤ་ཆང་སྒོག་སྤང་གསང་འདུས་གསུངས། །གསོད་རྐུ་མི་ཚངས་སྤྱོད་སྤོང་
འཛབ་བསྟོད་འཇུག །སེམས་ནི་མི་རྟོག་སྐུར་གནས་ཐེག་རིམ་ལུགས། །སྐུ་བསྐྱེད་
སྔགས་བཟླ་ཐུགས་བསྒོམ་སྨ་སྨེ་དགག །རྟག་ཏུ་འགྲོ་དོན་བྱེད་ལྔ་རབ་དབྱེར་བཤད།།
སྤྱོད་པའི་རྒྱུད་ལ་གོང་གི་དེ་དག་སྟེང་། །སྔགས་སྤྱིའི་དམ་ཚིག་ཅི་ནུས་བསྲུང་བ་
དང་། །ཁྱད་པར་ལྷ་བླ་སྔགས་རྒྱ་མི་སྤོང་བསྲུང་། །ཡེ་གཤེན་རྒྱུད་ལ་རིགས་ལྔའི་དམ་
ཚིག་བསྲུང་། །སྨོན་འཇུག་སེམས་བསྐྱེད་ཚུལ་ཁྲིམས་གསུམ་ལ་སློབ། །ཐབས་ཤེས་
ཕྱག་མཚན་མི་སྤོང་སློབ་དཔོན་གུས། །སྦྱིན་པ་གསུམ་སྦྱིན་ཐེག་གསུམ་ཅི་ནུས་འཛིན
རིགས་བཞི་ལ་མོས་རྣམ་བཞིའི་ལས་ཀུན་བླང་། །མཉམ་ཉིད་ལ་གནས་ལྷ་བསྐྱེད་
སྔགས་ཕྱག་རྒྱ། །འཛབ་བསྙེན་རྒྱུན་བླང་གསང་སྔགས་སྤྱོད་ལ་བརྩེ། །ལྟ་སྤྱོད་བརླང་
པོ་མི་སྨྲ་ཐབས་ཀྱིས་ཟིན། །ཡེ་གཤེན་ཆེན་པོར་ཐུན་མོང་ཐུན་མིན་གཉིས། །དངོས་
པོ་སྟོང་ཉིད་སེམས་ཅན་སྙིང་རྗེ་དང་། །འཁོར་བ་སངས་རྒྱས་གཉིས་འཛིན་མཉམ་
ཉིད་དང་། །བསྐྱེད་རིམ་དམ་ཚིག་རྩ་བ་དཔོན་གསས་ལྷ། །སྔགས་དང་ཕྱག་རྒྱ་མཆེད་
གྲོགས་གསང་བ་ལྔའོ། །སངས་རྒྱས་འདྲེན་པ་དབང་བསྐུར་ཉམས་སྐོང་བ།།
རྒྱུད་འགྲོལ་མན་ངག་བསྟན་དྲུག་སྨོད་མི་བྱ། །ཁྱད་པར་བཀའ་དྲིན་སུམ་ལྡན་བླ་
མ་ལ། །ལུས་ངག་ཡིད་ཀྱི་དམ་ཚིག་བཅུ་བཅུར་བསྲུང་། །སྒོ་གསུམ་ལྷ་ཡི་གསང་གསུམ་
མཉམ་རྗེས་བསྟེན། །རྒྱུ་རྐྱེན་འཛབ་དང་ཕྱག་རྒྱ་རྒྱུན་མི་གཅོད། །སྤྱི་རིང་ཉེ་དང་
ནང་འདྲེས་སྤུན་མི་སྨོད། །ལྟ་བ་ཟབ་མོ་སྤྱོད་པ་བརླང་པོ་དང༌། །ལྷ་དང་རང་གི་
གསང་མཚན་གྲུབ་པའི་རྟགས། །གནས་དུས་གྲོགས་རྫས་འོས་དང་གཉེར་གཏད་
43



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་
གསང་། །སྤྱད་བྱ་ལྔ་ནི་ཡུམ་སྦྱོར་ཞིང་བཅུ་སྒྲོལ། །མ་བྱིན་ལེན་དང་རྫུན་དུ་སྨྲ་བ་
དང་། །བརླང་པོ་སྨྲ་བ་གནང་བཀག་ཤེས་པས་སྤྱད། །མི་སྤང་ལྔ་ནི་བསྟན་དགྲར་
སྡང་སེམས་བསྐྱེད། །སེམས་ཅན་ལ་ཆགས་ཡི་དམ་ང་རྒྱལ་བསྒོམ། །བཟང་ངན་
མི་ལྟ་ལོག་པར་ཕྲག་དོག་ལྔའོ། །དང་བླང་ལྔ་ནི་དྲི་ཆེན་དྲི་ཆུ་དང་། །ཨཾ་ས་རཀྟགཡུང་
དྲུང་སེམས་ལྔའོ། །ཤེས་བྱ་ལྔ་ནི་ཕུང་ལྔ་འབྱུང་བ་ལྔ། །ཚོགས་བརྒྱུད་ཡུལ་བརྒྱད་
ལ་སོགས་ལྷ་རུ་ཤེས། །བསྒྲུབ་བྱ་ལྔ་ནི་རིགས་ལྔ་ཡབ་ཡུམ་དང་། །ཡེ་ཤེས་ལྔ་དང་
ཡབ་ལྔ་ཡུམ་ལྔ་དང་། །སྐུ་གསུང་ཐུགས་ཡོན་ཕྲིན་ལས་ལྔ་ལྔ་ནི། །བསྒྲུབ་བྱ་ཞེ་ལྔ་
རྟོགས་གོམས་མཐུ་ཡིས་བསྒྲུབ། །བདག་དོན་གཞན་དོན་སྲུང་བ་སོ་བྱང་གཉིས།།
རྫོགས་རིམ་དམ་ཚིག་བླ་མ་ལ་སྨོད་པ། །ཡི་དམ་ལྷ་སྤོང་བདེ་གཤེགས་བཀའ་ལས་
འདས། །སྤུན་ལ་འཁྲུགས་རྩོད་སེམས་ཉམས་རྩ་ལྟུང་ལྔའོ། །གསང་དོན་རྙེད་འདོར་
སྣོད་ལྡན་ལ་མི་སྟོན། ། སྟོན་ནའང་ལོག་སྟོན་མི་ཤེས་སྔགས་པར་རློམ། །ཕུང་པོ་ཡབ་
དང་བུད་མེད་ཡུམ་ལ་སྨོད། །བསྟན་དགྲར་བྱམས་བྱེད་ཏིང་འཛིན་སྔགས་རྒྱ་
ཆག །བོན་ལ་སོམ་ཉི་རང་གཞན་གྲུབ་མཐར་སྨོད། །བཀའ་ལ་ར་ཆོད་མདོ་རྒྱུད་ཟབ་
མོ་རྐུ། །ཚོགས་ལ་རྩོད་དང་ཉན་ཐོས་ནང་དུ་འདུག །རིག་མ་ལུང་མ་ཟིན་བསྟེན་
འགྲོ་ལ་འཚེ། །མ་སྨིན་གསང་སྒྲོག་སྨིན་པའི་སེམས་སུན་འབྱིན། །རང་སྨིན་མི་བྱེད་
སྨིན་བྱེད་བདེ་བ་འཕྲོག སྤྱི་དམ་ཉོན་མོངས་ལྔར་སྤྱོད་དུག་སྐྱོན་ལྔ། །འཐབ་
རྩོད་བསམ་ངན་དམ་པར་སྐུར་པ་འདེབས། །ཐབས་བསླུ་རྐུ་འཕྲོག་དབྱེན་བྱེད་
དུག་སྤྱོད་ལྔ། །མ་གནང་དཀོར་འབག་བསྟན་བཤིག་ཡུམ་སྲིང་བསླད། །འཁུ་ཞིང་
ཡོན་བདག་ལ་མཁོན་སྤོང་བ་ལྔ། །རང་སེམས་མི་ཁྲེལ་བསྟན་འཛིན་གཤེན་མི་དམོད།།
ལམ་ཞུགས་མི་བསྒྲལ་མ་ཉེས་སྟབས་མི་བཅད། །ཉེས་མེད་ལྷ་སྲིན་མི་བརྡུང་མི་
འདའ་ལྔ། །སྣང་སྲིད་གནས་བསྒྱུར་གསས་ཁང་བཤིག་མི་བྱ། །དུག་ལྔ་ཡེ་བསྒྱུར་འགྲོ་



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཉལ་གཉེན་པོ་བསྟེན། །དུག་གསུམ་སྐུ་བསྒྱུར་སྒོ་གསུམ་དོན་མི་གཡེལ། །ནང་བཅུད་
ལྷར་བསྒྱུར་སྐྱེ་འགྲོ་ལྷ་མི་གསད། །འདོད་ཡོན་ཚོགས་སུ་བྱིན་རློབས་བསྒྱུར་བ་ལྔ།།
མཚན་ལྡན་ཐབས་ཤེས་དམ་རྫས་ལྟ་བས་སྤྱད། །བཟའ་བ་ཚོགས་འཁོར་བསྟན་དགྲ་
སྦྱོར་སྒྲོལ་སྤྱད། །དབྱིངས་ཤེས་སྒོམ་པ་དུས་མེད་སྤྱད་པ་ལྔའོ། །སྦོམ་པོ་མུ་སྟེགས་
ལྷར་དད་བཤེས་གཉེན་བསླུ། །མ་རྫོགས་གཞན་དོན་རྫོགས་པ་ཁྱད་གསོད་བྱེད།
གདེང་མེད་དབང་བསྐུར་སྟོབས་མེད་ཚོགས་སོག་ལེན། །འཁོར་བར་ལུང་བཏགས་
དགེ་བའི་དད་ལམ་བཀག །སྒྲུབ་ལ་གནོད་གཏོང་གཞན་གྱི་བྱང་སེམས་གཞོམ།།
ཕ་མར་སྨོད་ཅིང་ཚོགས་དང་འདོད་ཡོན་རློམ། །ནོར་ཕྱིར་བོན་ཚོང་མེན་ངག་
ཐབས་ཀྱིས་བྲུ། །མ་གྲུབ་གྲུབ་ལོ་སྡིག་འདྲེས་ཚོགས་སོག་བྱེད། །ཉེས་བྱས་དགུ་ནི་
དམ་ཉམས་གནས་གཅིག་འདུག །ཚོགས་འདྲེས་ཟས་ཟོས་དབང་བསྐུར་ལོག་བསྔོས་
བྱེད། །བླ་འོག་གོ་བརྗེས་མིན་ལ་ཡིན་པར་སྟོན། །ཁས་བླངས་ཆག་དང་བསྐྱེད་རིམ་
ཐེར་ཟུག་གོལ། །ལྟ་ལོག་སྒོམ་གོལ་སྤྱོད་འཆལ་འབྲས་བུ་སད། །ཨུ་ཡ་ཨག་ཐཾ་ཨུ་པ་
ཨ་ཡེ་དང་། །ཨུ་ཏྲ་ཨེ་ཀ་རྣལ་འབྱོར་ཆེན་པོ་རལག །རྫོགས་ཆེན་ལྟ་བ་རྩོལ་བས་བསྒྲུབ་
མི་བྱ། །བྱང་སེམས་མི་སྤོང་ཡི་དམ་ང་རྒྱལ་གཟུང། །བླ་མར་ཅི་ཕན་བཀའ་བཅད
དཀོར་འབག་མིན། །སྐུའི་གྲིབ་མི་འགོམ་ཐོས་པས་ངོམས་མི་བྱ། །ཉམས་ལེན་མི་
འདོར་མཁྱེན་རྒྱུ་ཆེར་མི་བརྙས། །བླ་མར་མི་སྨོད་ལྟ་སྤྱོད་དམ་ཚིག་གསང་།།
གསང་ཡུམ་བསྙེན་རྫོགས་བདག་ཅན་ལ་མི་སྤྱོད། །སྒོམ་ཆེན་མི་འཐབ་བྱད་ཟློག་
མཐུ་མི་བྱེད། །ཡི་དམ་མི་སྤང་ནོར་ཕྱིར་བོན་ཚོང་སྤོང་། །དྲན་ཤེས་མི་འབྲལ་སྦྱོར་སྒྲོལ་
གསང་ལ་སྤྱད། །སྔགས་རྒྱ་མི་གཅད་སེམས་ནི་ཡུལ་རྗེས་མིན། །འདོད་ཡོན་མི་
ཆགས་ཡུལ་གཉན་ཞེ་མི་དཀྲུག །མཚན་བཅས་དགེ་བ་སྙིང་རྗེ་འདོར་མ་ཡིན།།
སྣོད་ལྡན་ལ་སྟོན་བླ་མའི་བཀའ་སྲོལ་བཟུང་། །མཐར་ཐུག་བོན་རྣམས་ཡེ་ནས་
45



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཉམ་ཉིད་དུ། །གནས་པའི་དོན་རྟོགས་བསྲུང་བྱ་སྲུང་བྱེད་འདས། །གྲངས་ནི་
རྟོག་ཚོགས་ལ་ལྟོས་བརྗོད་ལས་འདས། །འོན་ཀྱང་དམྱལ་ཁམས་བཅོ་བརྒྱད་ཡི་
དྭགས་གསུམ། །བྱོལ་སོང་སྡེ་གསུམ་མི་རིགས་བཞི་བཞི་བརྒྱད། །ཐགས་བཟང་
བདུད་རྒྱལ་གཟའ་སྐར་ཀླུ་གནོད་སྦྱིན། །བགེགས་དང་དྲི་ཟ་ལྷ་རིགས་ཉི་ཤུ་བདུན།།
བསྡོམས་པའི་དྲུག་ཅུ་རྩ་བདུན་རེ་རེ་ལ། །ལུས་སྲོག་དབང་ཐང་ངག་ཡིད་ཡོན་ཏན་
དང་། །ཕྲིན་ལས་མདངས་རྒྱན་ནོར་དང་བཅུ་བཅུ་སྟེ། །བསྲུང་ཡུལ་དྲུག་བརྒྱ་དང་
ནི་དྲུག་ཅུ་ལས། །ཅི་ཡང་མེད་མིན་དུག་ལྔ་སྡིག་བཅུ་ཕྱེ། །དགུ་ཁྲི་དགུ་སྟོང་ཅི་ཡང་
མེད་པ་ལ། །སྡིག་བཅུ་ཕྱེ་བས་སྟོང་སྟེ་འབུམ་ཕྲག་གཅིག་གོ །ཡུལ་གྱིས་བསྐལ་བས་
བསྲུང་བྱ་འགལ་ཞེ་ན། །ལུང་ལ་བརྟེན་ནས་བསམ་སྟོབས་ཀྱིས་བསྲུངས་བས།།
བསོད་ནམས་ཟད་མེད་ཚོགས་རྫོགས་སྒྲིབ་བྱང་འགྱུར། །སེམས་བསྐྱེད་བསྔོ་བ་
སོགས་ཀྱི་ཕན་ཡོན་མཚུངས། །མདོར་ན་དམ་ཚིག་བཤད་པ་མང་ཡོད་ཀྱང་། །རིམ་
པ་འདི་དག་རྣམས་སུ་མ་འདུས་མེད། །རྒྱུན་དུ་དྲན་པ་ཤེས་བཞིན་བག་ཡོད་ཀྱིས།།
སྲོག་བས་གཅེས་ཤིང་མིག་གི་འབྲས་བཞིན་བསྲུང་། །དེ་རྣམས་དང་བྲལ་ཡེ་བསྲུངས་
ཆེན་པོ་ཉིད། །དེ་དག་མ་ཉམས་བསྲུངས་བའི་མཐུ་ལས་རྙེད། །ངོ་བོ་བོན་ཉིད་བདེ་
བ་ཆེན་པོ་ལ། །རང་བཞིན་རྣམ་པར་དག་པས་བསྲུང་བྱར་འདས། །མེད་པ་ལྷུན་
གྲུབ་ཕྱལ་བ་གཅིག་བུའོ། །ཐ་མར་ཉམས་ན་གསོ་བའི་ཐབས་བཤད་པ། །དམ་ཚིག་
ཉམས་པའི་རྒྱུ་ནི་བཅུ་གཉིས་བཤད། །ཁྱད་པར་ལྟུང་མཚམས་མི་ཤེས་གུས་མི་བྱེད།།
དྲན་ཤེས་མི་ལྡན་ཉོན་མོངས་ཆེ་བ་བཞི། །ལྟུང་བའི་སྒོ་བཞི་གཉེན་པོ་བསྟེན་ལ་
བསྲུང་། །སོ་ཐར་ཉམས་ན་སྡོང་པོ་མེས་ཚིག་འདྲ། །གསོ་བའི་ཐབས་བྲལ་ཁྱད་པར་
གསོ་མི་དགོས། །གསང་སྔགས་རིན་ཆེན་བུམ་པ་ཞོམ་པ་འདྲ། །གསོ་བའི་ཐབས་
ཡོད་རང་སྟོབས་ཟབ་མོ་བསྟེན། །སྦྱོར་བ་དུག་འདྲས་བསྐལ་ཆེན་གཅིག་ཏུ་སྤྱོད།
46



སྡོམ་གསུམ་རྣམ་པར་འབྱེད་པའི་བཀའ་བརྟེན།
དངོས་གཞི་བརྡེག་དང་ནོར་འཕྲོག་ཚིག་རྩུབས་སྨྲ། །སྐུར་འདེབས་ངག་ཀྱལ་
གདུག་སེམས་མངན་སེམས་བྱེད། ། ཉམས་ལྟུང་ཉེས་ཕམ་འཁྲུལ་ལྕི་ལོག་
པས་བདུན། །ཤེས་བཞིན་བྱེད་དང་འགྱོད་མེད་ཡི་རང་བ། །མ་འཁྲུལ་པར་ཤེས་
རྗེས་ཀྱི་ཤེས་པ་བཞིས། །ཁྲི་འབུམ་བྱེ་བ་ས་ཡའི་ཉེས་རྫོགས་ནས། །ལོ་གསུམ་བསྐང་
མེད་བཅུ་འདས་བཤགས་མེད་དང་། །སུམ་ཅུ་སྦྱང་མེད་ཉམས་ཤི་ཐར་མེད་དོ། །སྦྱོར་
བ་བླ་མའི་དགོངས་སྤྱོད་མཎྜལ་དང་། །ཚོགས་འཁོར་གསུམ་པོ་བརྒྱ་དང་རྩ་བརྒྱད་
བྱ། །དངོས་གཞི་བདུན་ལ་དེ་སྟེང་སྦྱིན་སྲེག་དང་། །གཏོར་མ་ཁྲུས་དང་ཡི་དམ་
བཟླས་པ་བཞི། །བསྣན་ལ་རིམ་བཞིན་ས་ཡ་བྱེ་བ་འབུམ། །ཁྲི་དང་སྟོང་དང་བརྒྱ་
ཕྲག་གསུམ་དང་གཉིས། །རྗེས་ཤེས་བཞི་རྫོགས་སྐོང་བཤགས་དབང་བསྐུར་ཞུ།།
བསམ་གཏན་བསྒོམ་དང་འགྱོད་པ་ཡི་རང་བསྣན། །རིམ་བཞིན་ཟླ་བ་གསུམ་དྲུག་
དགུ་བཅུ་གཉིས། །བསྐང་མེད་ལ་ནི་དངོས་གཞིའི་བཤགས་སྦྱང་སྟེང་། །དབང་
བསྐུར་བཅུ་གསུམ་ཚོགས་འཁོར་ཉི་ཤུ་གསུམ། །སྐོང་བཤགས་ཟླ་གསུམ་བསམ་
གཏན་ལོ་གསུམ་བསྒོམ། །འགྱོད་པ་ཡི་རང་བཤགས་མེད་དེ་རྣམས་བཅུ། །སྦྱང་
མེད་སུམ་ཅུ་ཐར་མེད་དུས་འདས་བྱའོ། །ཡི་དམ་ལོག་ལྟས་སྤངས་དང་སྤོང་ལེན་
བསྐྱུར། །ཕྱག་རྒྱ་སྙིང་པོ་ཏིང་འཛིན་མཆོད་ཚོགས་ཆག །བཤགས་སྦྱོང་ལྔ་ཆ་
འདོར་ཏེ་གོང་བཞིན་བྱའོ། །བཀའ་ལ་བསྐྱེད་རྫོགས་རྫོགས་ཆེན་མཆོག་ལྔ་དང་།
ཐེག་ཆེན་སྤྱི་དང་ཆབ་དཀར་དཔོན་གསས་དང་། །འཕན་ཡུལ་ཆབ་ནག་བཀའ་
ས་འདས་པ་བདུན། །བཤགས་སྦྱོང་གཉིས་ཆ་འདོར་ཏེ་རིམ་བཞིན་བྱ། །གྲོགས་
ལ་འཁྲུག་རྩོད་འཁྲོས་སྨོད་སྒོ་གསུམ་འཐབ། །བཤགས་སྦྱོང་བཀའ་ཡི་ཆ་གཅིག་སྤྱི་
བས་འབད། །བྱང་སེམས་ལོག་ལྟ་བསམ་དམན་ཞེ་སྡང་དང་། །འདོད་ཆགས་གཏི་
མུག་ང་རྒྱལ་ཕྲག་དོག་བདུན། །བཤགས་སྦྱོང་གྲོགས་བས་ཆ་གཅིག་སླ་བར་གསུངས།།
ལ་ས་༔



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལས་
ཡན་ལག་ཉམས་ན་རྩ་ལག་རིམ་བཞིན་བརྩི། །ཁྲུས་དང་མཆོད་ཚོགས་བཟླས་པ་
སོགས་ཀྱིས་སྦྱང་། །གང་ལ་བདོག་པ་ཕུལ་ནས་ཉེས་པ་བཏོན། །འགྱོད་བཤགས་
བཟླས་པ་ཁྲི་འབུམ་ས་ཡ་བཅས། །སྟོང་ཉིད་སྒོམ་དང་བྱང་ཆུབ་སེམས་བསྐྱེད་
བྱའོ། །ཀུན་ལ་ཚོགས་འཁོར་འབུམ་དང་སྟོང་བརྒྱ་བཅུ། །ཉམས་པ་ཆེ་ཆུང་དང་
སྦྱར་བླ་མས་གསུངས། །མ་བཤགས་ཚེ་འདིར་མི་འདོད་སྣ་ཚོགས་འབྱུང་། །ཕྱི་མ་
མནར་མེད་ལ་སོགས་དམྱལ་བར་ལྟུང་། །དམ་ཚིག་མ་ཉམས་ཡོན་ཏན་བརྗོད་་
འདས། །གནས་སྐབས་ཚེ་ལུས་ལོངས་སྤྱོད་ཕུན་སུམ་ཚོགས། །ཡོན་ཏན་བཅུ་གཅིག་
གུ་ཡའི་ལུང་ལས་བཤད། །མཐར་ཐུག་རྒྱུད་སྡེ་བཞི་པོའི་རིམ་བཞིན་དུ། །སྐྱེ་བ་བཅུའམ་
བདུན་དང་ལྔ་དང་གསུམ། །མྱུར་ན་འདིའམ་བར་དོར་དོན་གཉིས་འགྲུབ། །གསང་
སྔགས་རིག་འཛིན་གྱི་སྡོམ་པ་རབ་ཏུ་ཕྱེ་བའི་ཚོམས་ཏེ། །ལེའུ་བཞི་པའོ།
གང་ཟག་
ཟག་གཅིག་གིས་སྡོམ་གསུམ་རིམ་ཐོབ་ཚེ། །ངོ་བོ་གནས་འགྱུར་ཡོན་ཏན་
ཡར་ལྡན་རྫོགས། །བསྲུང་ན་མ་འདྲེས་དུས་སྐབས་གང་གཙོར་སློབ། །ཡེ་ཤེས་ཀློང་
གྱུར་གསང་སྔགས་དོན་ལ་སྤྱད། །གནད་ཀྱིས་མི་འགལ་སྤྱོད་མཐའི་རྣམ་པར་
དག །སོ་ཐར་སྡོམ་པར་སེམས་བསྐྱེད་ཀྱིས་ཟིན་ན། །དམན་སེམས་བཏང་ཡང་སྤོང་
བའི་ལྡོག་ཆ་དེ། །བྱང་སེམས་ཉེས་སྤྱོད་སྡོམ་པའི་ཚུལ་ཁྲིམས་འགྱུར། །དབང་ཐོབ་
རིག་པ་འཛིན་པའི་སྡོམ་པ་སྟེ། །འོག་མ་མ་སྤང་གོང་མར་ཚང་ཞེས་གསུངས། །དེ་
ཕྱིར་གནས་འགྱུར་ཡིན་ནོ་མཁས་ལ་གྲགས། །སྤོང་སེམས་སྒྲུབ་དང་དེ་ཉིད་གདེང་
ཐོབ་པས། །གོང་མ་ཐུབ་པས་འོག་མ་བསྲུང་མེད་ཀྱང་། །ཡོན་ཏན་ཡར་ལྡན་ཕྱིར་ན་
འགལ་བ་མིན། །རྟོགས་གོམས་ཆུང་བས་གསང་སྔགས་སྤྱོད་སྔ་ན། །འོག་མ་ཁྱད་
གསོད་བདེ་གཤེགས་བཀའ་འདས་ཕྱིར། །དང་པོའི་དུས་ན་འོག་མ་གཙོར་བཟུང་
སྟེ། །ནང་དོན་བྱང་ཆུབ་སེམས་ལ་བློ་སྦྱོང་ཞིང་། །འདབ་ལྡན་ངང་མོའི་འགྲོས་བཞིན་
48



སྡོམ་གསུམ་རྣམ་པར་འབྱེད་པའི་བཀའ་བརྟེན།
དོན་མཐུན་སློབ། །རྟོགས་ཤིང་གོམས་ནས་ཡེ་ཤེས་ཀློང་གྱུར་པས། །འོག་མར་མ་
ཆགས་གསང་སྔགས་དོན་ལ་སྤྱོད། །ལྟུང་བའི་གཟུགས་བརྙན་ལྟུང་མེད་མཆོག་ཏུ་
འགྱུར། །འོག་མའི་དགག་བྱ་གོང་མས་ལམ་བྱེད་པ། །ཕལ་པ་བློན་དང་རྒྱལ་གྱིས་
དབང་བསྒྱུར་བཞིན། །གཞན་ཕན་སེམས་དང་ཡེ་ཤེས་དབང་བརྙེས་པས། །གནད་
ཀྱིས་འགལ་མིན་དོན་ལ་ཡོན་ཏན་ཡིན། །མདོར་ན་ཉོན་མོངས་རང་མཚན་མ་སོང་
ཞིང་། །རང་ལ་སྡིག་མི་གོས་དང་གཞན་མི་ལྡོག །དགག་བྱ་དགོས་པ་སྐྱོན་ཡོན་ཞིབ་
ཏུ་བརྩི། །སྤྱོད་མཐའ་རྣམ་དག་མི་ལྡོག་མཐར་ཕྱིན་བྱའོ། །དེ་ལྟར་སུམ་ལྡན་རིག་
འཛིན་ཞེས་བྱ་དེས། །ཐབས་ཆེན་བསྐྱེད་དང་ཤེས་རབ་རྫོགས་པ་དང་། །དབྱེར་
མེད་རྫོགས་ཆེན་ལམ་ལ་བརྩོན་ལྡན་ན། །ཚེ་འདིར་གདོད་མའི་གཞི་ཐོག་མངོན་
གྲོལ་ཞིང་། །ཀུན་བཟང་བོན་སྐུའི་གཏན་སྲིད་ཟིན་གྱུར་ནས། །ནམ་མཁའ་གནས་
བཞིན་འགྲོ་ལ་ཐུགས་རྗེ་བཞིའི། །འདུལ་བྱེད་སྟོན་པའི་རྣམ་འཕྲུལ་མི་འགག་པས།།
འཁོར་བ་སྟོང་པར་བྱེད་པའི་མཛད་པ་འབྱུང་། །སྡོམ་གསུམ་སྤྱིར་དཔྱད་པའི་ཚོམས་
ཏེ། ལེའུ་ལྔ་པའོ།།
གཡུང་དྲུང་བོན་བསྟན་ཨུ་དུམ་ཝཱ་ར་བཞིན།།
གངས་ཅན་ལྗོངས་འདིར་ལེགས་འཁྲུངས་དར་རྒྱས་ཚེ།།
སྔོན་བྱོན་མཁས་པའི་ལེགས་བཤད་སྡོམ་པ་ག་
པ་གསུམ།།
ཟབ་རྒྱས་ཡང་དག་བཞུགས་ཀྱང་མཇལ་བ་དཀའ།།
དིང་དུས་རྒྱལ་བསྟན་རྟགས་ཙམ་འཛིན་པའི་དུས།།
བསྟན་པའི་སྙིང་པོ་ཉི་ནུབ་ཟེར་བཞིན་སོང་།
49



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མི་དགེའི་ལས་སྤྱོད་མཚན་མོའི་སྨག་བཞིན་འཐིབས།།
སྙིགས་མའི་འགྲོ་རྣམས་རྨོངས་ཆེན་ང་རྒྱལ་ཅན།།
དམ་པར་བརྙས་ཤིང་རྫུན་པར་བཀུར་བའི་དུས།།
སྡོམ་གསུམ་རྣམ་གཞག་ཕྱོགས་ཙམ་སྨྲ་བ་ཉུང་།
དེའི་ཕྱིར་འདི་ནི་རྒྱལ་གསུངས་གཙོར་གཞག་ནས།
སྔོན་བྱོན་མཁས་གྲུབ་རྣམས་ཀྱི་ལེགས་བཤད་ལས།།
རྨོངས་པའི་བློ་ཡིས་ཅི་ནུས་བརྟགས་དཔྱད་ཅིང་།།
ཕྱོགས་གཅིག་དག་ཏུ་ཚིག་ཉུང་དོན་རྒྱས་བཀོད།།
དེ་ཡི་དགེ་བས་རྒྱལ་བསྟན་དར་རྒྱས་ཤིང་།།
འགྲོ་རྣམས་ཀུན་མཁྱེན་གོ་འཕང་མྱུར་ཐོབ་ཤོག།
ཅེས་སྡོམ་པ་གསུམ་རྣམ་པར་འབྱེད་པ་ཞེས་བྱ་བ་འདི་ཉིད་མདོ་སྨད་ཤར་རྫའི་ཞིང་དུ་དལ་རྟེན་རྙེད་པའི་བོན་
སྨྲ་བ་པོ་དྲི་མེད་སྙིང་པོས་བཀོད་པ་འདིས་ཀྱང་རྒྱལ་བའི་བསྟན་པ་རིན་པོ་ཆེནུབ་པ་མེད་པར་ནམ་མཁའི་ཡུན་དུ་གནས་
ཤིང་སེམས་ཅན་གྱི་དོན་རྒྱ་ཆེན་པོར་འབྱུང་བའི་རྒྱུར་གྱུར་ཅིག །
ཨོཾ་སྭ་སྟི་སི་དྡྷི། ༧ གཡུང་དྲུང་བོན་གྱི་ཡོངས་བཅུད་སྡོམ་པ་གསུམ། །རྣལ་
འབྱོར་ཚུལ་ཁྲིམས་དབང་ཕྱུག་དད་མོས་ཀྱིས། །བོན་སྦྱིན་མི་ཟད་པར་གྱི་འཕྲུལ་འདི་
བྱས། །དེ་བའི་དགེ་བས་འགྲོ་རྣམས་སངས་རྒྱས་ཤོག།
ཅེས་པ་འདི་ཡང་སྟག་བཙུན་ཉི་མ་བདུད་འདུལ་གྱིས་བགྱིས་ཤིང་ཕྱི་མོའི་ཡི་གེ་པ་ནི་ཚུལ་ཁྲིམས་བསྟན་
འཛིན་དབང་པོས་བགྱིས་པས་བསྟན་པ་རིན་པོ་ཆེའི་རྒྱན་དུ་གྱུར་ཅིག །ཐ་ཚན་མུ་ཙུག་སྨར་རོ།།



སྡོམ་གསུམ་རྣམ་པར་འབྱེད་པའི་བཀའ་བརྟེན།
སྡོམ་པ་གསུམ་རྣམ་པར་འབྱེད་པའི་གཞུང་དོན་
གསལ་བར་བྱེད་པའི་འགྲེལ་པ་ལེགས་བཤད་
འཕྲུལ་གྱི་ལྡེ་མིག་ཅེས་བྱ་བ་བཞུགས་སོ།།
༄༅། །སྡོམ་པ་གསུམ་རྣམ་པར་འབྱེད་པའི་གཞུང་དོན་གསལ་བར་བྱེད་པའི་འགྲེལ་
པ་ལེགས་བཤད་འཕྲུལ་གྱི་ལྡེ་མིག་ཅེས་བྱ་བ།
སད་གྱེར་སྤུངས་ལ་གུ་དུན་ཧྲུན།
བོན་སྐུའི་རང་བཞིན་མཁའ་མཐའ་མཉམ་པར་མཁྱེན་པ་ནང་གསལ་ཕྲ་བའི་ཡེ་
ཤེས་གནས་ལུགས་ནི།།
དུས་གསུམ་འཕོ་འགྱུར་བྲལ་ཡང་སྒྱུ་འཕྲུལ་རོལ་པར་འོད་གསལ་ལོངས་
སྐུའི་དཀྱིལ་འཁོར་དངོས་སུ་སྣང་།།
ངོ་བོ་དབྱེར་མེད་མཁའ་ཟླ་ཆུ་ཟླའི་ངང་ཚུལ་ཇི་བཞིན་བྱེ་བ་ཕྲག་བརྒྱའི་
རོལ་མོ་ཡིས།།
ཡང་དག་མདོ་རྒྱུད་བསམ་ཡས་འཁོར་རིམ་གསུམ་ལ་གསུང་དབྱངས་རབ་སྒྲོགས་
སྟོན་པ་ལ་ཕྱག་འཚལ།།
གཞན་ཕན་སྒྲུབ་ལ་ངལ་མེད་རྒྱལ་སྲས་སུམ་བརྒྱ་དྲུག་ཅུ་ལྔ་སྟོང་ལྔ་བརྒྱ་དང་།།
ནམ་མཁའ་ཇི་སྲིད་ཡེ་ཤེས་ལུས་ཀྱིས་རྟག་པར་འགྲོ་དོན་རླབས་ཆེར་མཛད་པའི་བདག །
འཆི་མེད་བཟང་ཟ་གསང་འདུས་ལྷ་ཀླུ་མིའི་གཤེན་བརྒྱུད་འཛིན་ཕྲེང་བ་རིམ་བྱོན་པ། །
53



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བླ་ཆེན་སྲས་ཡུམ་བཅས་རྣམས་བདེ་ཆེན་འཁོར་ལོར་བྱང་ཆུབ་ཐོབ་ཀྱང་རྟག་ཏུ་བཞུཊ།།
དངོས་རྣམས་མ་ལུས་དུས་གཅིག་མངོན་གཟིཊ་རྒྱལ་ཀུན་མཁྱེན་བརྩེ་ནུས་པའི་བདག།
མི་ཤེས་རྨོངས་པའི་དྲ་བ་ཅིག་ཆར་གཅོད་པའི་ཤེས་རབ་རལ་གྲི་འཆང་།།
བརྒྱད་ཁྲི་བཞི་སྟོང་ཡེ་ཤེས་སྒོ་ལས་དེ་སྙེད་བོན་སྒོ་སྟོན་མཛད་པ།།
སྨྲ་བའི་སེང་གེ་སྙིང་གི་པད་མཚོར་བཞུགས་ནས་དྲི་མེད་བློ་གྲོས་སྩོལ།།
རབ་འབྱམས་རྒྱལ་བ་ཀུན་གྱི་ཕྲིན་ལས་རོལ་གར་མངོན་སྣང་བ།།
སྙིགས་མའི་རྒུད་པ་ཀུན་སེལ་རྒྱལ་བསྟན་གསལ་བའི་སྒྲོན་གཅིག་པོ།།
རྒྱལ་བ་གཉིས་པ་ཞེས་བྱ་རྒྱུད་གསུམ་བོན་གྱི་བདག་ཉིད་ཆེ།།
མཉམ་མེད་བླ་མ་བརྒྱུད་འཛིན་བཅས་པར་སྙིང་ནས་ལན་བརྒྱར་འདུད།།
རྒྱལ་ཀུན་བརྩེ་ཆེན་ཕུང་པོ་གཅིག་ཏུ་དྲིལ་བའི་རང་གཟུགས་ནི།།
ལྔ་བདོའི་འགྲོ་ལ་ཕན་བདེ་སྟེར་མཛད་བཤེས་གཉེན་ཚུལ་བཟུང་ནས།།
ཉམ་ཐག་འགྲོ་བའི་མགོན་པོར་དངོས་བྱོན་དཔལ་ལྡན་བླ་མ་ཉིད།།
བདག་གི་སྤྱི་བོའི་རྒྱུན་དུ་མི་འབྲལ་བཞུགས་ཤིང་བྱིན་གྱིས་རློབས།།
བདག་བློ་རྨོངས་མུན་དྭ་བར་ཆུད་གྱུར་པས།།
གཞུང་ལུགས་ཟབ་མོར་ལྟ་བའི་མིག་ཕྲ་ཡང་།།
རང་འདྲའི་སྐལ་བ་དམན་ལ་ཕན་འདོད་བློས།།
སྡོམ་གསུམ་རྣམ་འབྱེད་གཞུང་འདི་དགྲལ་བར་བྱ།།
52



སྡོམ་གསུམ་རྣམ་པར་འབྱེད་པའི་བཀའ་བརྟེན།
དེ་ཡང་བ་
བདག་ཅག་གི་སྟོན་པ་ཡང་དག་པ་རྫོགས་པའི་སངས་རྒྱས་རྒྱལ་བ་གཤེན་
རབ་མི་བོ་ཀུན་ལས་རྣམ་པར་རྒྱལ་བ་གདུལ་བྱ་འདུལ་བའི་ཐབས་མཁས་ཤིང་ཐུགས་
རྗེ་ཚད་མེད་པ་དང་ལྡན་པ་དེ་ཉིད་ཀྱིས། ཞིང་འདིའི་གདུལ་བྱ་རྣམས་ཀྱི་རྒྱུད་ལ་
ལས་དང་ཉོན་མོངས་པ་དུ་མ་ཡོད་པ་དེ་འདུལ་བའི་ཕྱིར་དུ་བོན་སྒོ་བརྒྱད་ཁྲི་བཞི་
སྟོང་ལ་སོགས་དུ་མ་ཞིག་གསུངས་པ་ཡིན་ཏེ། སྟོང་ཕྲག་བརྒྱ་པ་ལས། ཉོན་མོངས་
པ་བརྒྱད་ཁྲི་བཞི་སྟོང་གི་གཉེན་པོར་བོན་གྱི་སྒོ་མོ་བརྒྱད་ཁྲི་བཞི་སྟོང་དུ་བསྟན་
པར་དགོངས་ནས་ཞེས་སོ། །གདུལ་བྱ་ཉོན་མོངས་པ་ལ་འདུལ་བྱེད་བོན་སྒོའི་གྲངས་
ཇི་ལྟར་གསུངས་ཤེ་ན། མདོ་འདུས་ལས། ཧོས་སྒོ་བརྒྱད་ཁྲི་བཞི་སྟོང་ནི། །མདོ་
འབུམ་རྒྱུད་མཛོད་སྡེ་བཞི་ལ། །ཉི་ཁྲི་ཆིག་སྟོང་སྒོ་བཞིར་དབྱེ། །ཞེས་པས། གདུལ་
བྱ་ཉོན་མོངས་པ་འདོད་ཆགས། ཞེ་སྡང་། གཏི་མུག །དུག་གསུམ་ཆ་སྙོམས་པ་
བཞི་པོ་རེ་རེ་ལའང་ཉི་ཁྲི་ཆིག་སྟོང་རེ་ཕྱེ་བའི་གཉེན་པོ་འདུལ་བྱེད་བོན་སྒོ་རིམ་
པ་ལྟར་འདུལ་བ་མདོ། རྒྱས་པ་འབུམ། མངོན་པ་མཛོད། སྔགས་སེམས་རྒྱུད་དང་
བཞི་པོ་རེ་རེ་བཞིན་དུ་སྤོང་གཉེན་གྲངས་མཉམ་པར་ཉི་ཁྲི་ཆིག་སྟོང་རེ་གསུངས་
པར་མངོན་ནོ། །དེའང་ཧོས་ཞེས་བྱ་བ་ནི། ཡེ་སྲིད་གཡུང་དྲུང་བོན་གྱི་གསང་བའི་
མཚན་ལྟ་བུ་ཡིན་ཏེ། སྟོན་པའི་ཕྱག་མཚན། བླ་གུར། རྟེན་རྫས་རྣམས་ལ།
ཧོས་རུ། ཧོས་གུར། ཧོས་ཆ་ཞེས་སོགས་གསུངས་པ་དང་། རྣམ་རྒྱལ་ལས།
སྲིད་པ་ཧོས་ཀྱིས་བྱིན་ཆེན་ཕོབ། ཞེས་གསུངས་སོ། །བོན་སྒོ་དེ་དག་གི་ཉམས་སུ་
བླང་བྱ་མ་ལུས་པ་སྡོམ་པ་གསུམ་གྱི་ཁོངས་སུ་འདུ་སྟེ། འདི་ལྟར་ཐེག་དམན་གྱི་
འདུལ་བ་དང་ཐུན་མོང་པའི་བསྟན་པའི་ཉམས་ལེན་སོ་ཐར་དང་། ཐེག་ཆེན་ཕ་
རོལ་ཏུ་ཕྱིན་པ་དང་ཐུན་མོང་པའི་བསྟན་པའི་ཉམས་ལེན་བྱང་སྡོམ་དང་། འབྲས་
བུའི་ཐེག་པ་དང་ཐུན་མོང་མ་ཡིན་པའི་བསྟན་པའི་ཉམས་ལེན་རིག་འཛིན་སྔགས་
53



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱི་སྡོམ་པའི་ནང་དུ་འདུ་བའི་ཕྱིར་རོ། །དོན་དེ་དག་གི་ཕྱིར་ན་རྒྱལ་བའི་བཀའ་
དྲི་མ་མེད་པ་རྣམས་ལ་བརྟེན་ནས་སྡོམ་པ་གསུམ་རྣམ་པར་འབྱེད་པ་ཞེས་བྱ་བའི་
བཀའ་བརྟེན་བརྩམས་པར་བྱས་པ་འདི་ཉིད་ཀྱི་ཚིག་དོན་རྣམས་ཚད་མ་གསུམ་གྱི་
ལམ་ནས་དྲངས་ཏེ་ལེགས་པར་འགྲོལ་བར་བྱའོ། །དེའང་འགྲེལ་ཚུལ་ལ་ཚིག་འགྲེལ།
དོན་འགྲེལ། འབྱེད་འགྲེལ། དཀའ་འགྲེལ་སྒྲུང་འགྲེལ་རྣམ་པ་ལྔ། ཚིག་འགྲེལ་ལ་
ཏི་ཀ་འགྲེལ་དང་། རྒྱ་ཆེར་འགྲེལ་གཉིས་སུ་ཡོད་པས། འདིར་ངོ་བོ་རྒྱ་ཆེར་འགྲེལ་
ལ་ཚིག་ཉུང་ཞིང་དོན་འདུས་པ་ཉམས་སུ་ལེན་བདེ་བར་གཙོ་བོར་བྱ་བ་ཡིན་ནོ།།
དེ་ལའང་དོན་རྣམ་པ་གསུམ་སྟེ། གཞུང་འདིའི་མིང་དོན་བཤད་པ། མིང་
དེ་ལྡན་གྱི་གཞུང་དངོས་བཤད་པ། གཞུང་བརྩམ་པ་མཐར་ཕྱིན་པར་ཤེས་པའི་
སླད་དུ་མཛད་བྱང་སྨོས་པའོ། །དང་པོ་མིང་དོན་ལ་གསུམ། མིང་དངོས་སྐད་གཉིས་
ཤར་སྦྱར་དུ་བསྟན་པ། དེའི་དོན་བཤད་པ། དེ་ལ་ལོག་རྟོག་བསལ་བའོ། །
ཞང་ཞུང་སྐད་དུ། ཧ་ཅི་མུ་ཅེ་སྒྱུ་ཞི་ཏན་ཤུ་སཾ་ཝར་སུམ་བི་ནི་ཁིར་ཞི་བྷ་
དྭ་ཡ་གུ་ཡིག་ཏན། ཞེས་པ་སྟེ། སྤྱིར་ཞང་ཞུང་གི་སྐད་ལ་ཕུགས་པའི་སྐད། བར་
པའི་སྐད། སྒོ་བའི་སྐད། ཕལ་པའི་སྐད་དང་བཞི་ཡོད། དེ་ལས་ནང་ཚན་དུ་ཕྱེ་ན་
ལྷའི་སྐད་རིགས་ཆེན་པོ་དྲུག་ཡོད་པའི་ནང་ནས་ཕུགས་པའི་སྐད་ནི་ཀ་པི་ཏ་ལྷའི་སྐད་
ལས་ཆད། བར་པའི་སྐད་ནི་སམ་སྐྲ་ཏའི་སྐད་ལས་ཆད། སྒོ་པའི་སྐད་ནི་ཡེ་སྲིད་
ལྷའི་སྐད་ལས་ཆད་དེ། ཞང་ཞུང་སྨར་གྱི་སྐད་དོ། །ཕལ་པའི་སྐད་ལ་དར་མའི་
སྒྲ་དང་། དིར་མའི་སྒྲ་དང་། དར་མ་དིར་གྱི་སྒྲ་དང་། གུ་གེའི་སྒྲ་དང་། ཕལ་པོ་
གླིང་གི་སྒྲ་དང་ལྔ་ཡོད་དོ། །བོད་ཡུལ་དུ་བསྒྱུར་བའི་སྒྲ་འདི་དག་ནི་ཞང་ཞུང་སྨྲར་
གྱི་སྒྲ་སྟེ། ཞང་ཞུང་བར་པའི་ལོ་པཎ་ཨ་ནུ་འཕྲག་ཐག་དང་། སྒོ་པའི་པཎ་ཆེན་
སད་ནེ་གའུ་གཉིས་ཀྱིས་བསྒྱུར། དེ་ནས་ཞང་ཞུང་གི་པནྟི་ཏ་སྟོང་རྒྱུང་མཐུ་ཆེན་
$4



སྡོམ་གསུམ་རྣམ་པར་འབྱེད་པའི་བཀའ་བརྟེན།
དང་། བོད་ཀྱི་པཎྜི་ཏ་ཤ་རི་དབུ་ཆེན་གཉིས་ཀྱིས་བསྒྱུར་བའོ། །དེ་ལའང་ཐང་བབ།
ཐང་ལོག་ཐང་འཆོལ། འབྱུང་རྒྱལ། འབྱུང་ཆེན། འབྱུང་ཆུང་དང་དྲུག་ཡོད་
དོ། །དེ་ལྟར་སྒྲ་འགྱུར་ལུགས་མང་དུ་ཡོད་ཀྱང་བསྡུ་ན་དོན་འགྱུར་ཚིག་འགྱུར་གཉིས་
སུ་འདུའོ། །དེས་ན་འདིར་སྐད་གཉིས་ཤན་སྦྱར་དངོས་ནི། ཧ་ཅི་ཐེག་པ། མུ་ཅེ་
ཆེན་པོ། ཀླུ་ཞི་ལམ་གྱི། ཏན་ཤུ་རྟེན་གཞི། སཾ་ཝར་སུམ་སྡོམ་པ་གསུམ། བི་ནི་
རྣམ་པར། ཁིར་ཞི་གསལ་བ་འམ་འབྱེད་པའི་དོན། བྷ་དཱ་ཡ་ཞེས་བྱ་བ། གུ་ཡིག་
ཏན་བཀའ་བརྟེན་ནོ། །ཕལ་ཆེར་ཚིག་འགྱུར་དུ་བསྟན་པའོ། །
གཉིས་པ་ལ་གཉིས། མིང་དོན་དངོས། དགོས་པའོ། །དང་པོ་ནི། སྤྱིར་མིང་གདཊ་
ལུཊ་མང་དུ་ཡོད་ཀྱང་དཔེ་དོན་རྟཊ་གསུམ་ལས་འདི་དོན་ལ་མིང་བཏཊ་པའོ། །དེ་ལ་
རྫོཊ་པའི་སངས་རྒྱས་ཀྱིས་སེམས་ཅན་རྣམས་ཀྱི་བྱང་ཆུབ་བསྒྲུབ་པའི་ཐབས་སུ་ཐེག་
རིམ་དགུ་གསུངས་པའང་སེམས་ཅན་གྱི་བློའི་རིམ་པ་ལྟར་རམ། སྐྲས་པའི་གདང་བུ་
བཞིན་དུ་སངས་རྒྱས་ཀྱི་སར་འོག་མ་ནས་གོང་མའམ་གོང་ནས་གོང་དུ་འདེག་བྱེད་ལྟ་
བུར་གནས་ཤིང་། དེ་ལྟ་བུའི་ཐེག་རིམ་རྣམས་དང་ཁྱད་པར་བླ་མེད་ཐེག་པ་ཆེན་
པོའི་ལམ་གྱི་རྟེན་ནམ་གཞི་མ་ནི་སྡོམ་པ་དང་དམ་ཚིག་རྣམས་ཡིན་པས་འདི་མ་
བསྲུངས་སམ་ཉམས་ན་བོན་སྒོ་ཐེག་རྒྱུད་གང་ཉམས་སུ་བླངས་ཀྱང་དོན་མེད་དེ།
རྩ་རྒྱུད་ལས། ཁྱད་པར་རྩ་བ་དང་ཡན་ལག་གི་དམ་ཚིག་འདི་ནི། སྒལ་ཚིག་ནང་
ནི་སྲོག་རྩ་དང་འདྲའོ། །སྒལ་ཚིག་ཀྱི་སྲོག་རྩ་ཆད་ན་ལུས་ཀྱི་མདངས་ཤོར།
སྲོག་གི་རྒྱུན་ཆད། དྲོད་ཀྱི་མེ་ཤི ཁྲག་གི་རྒྱུན་སྐམས། ལུས་བེམ་པོའི་རང་བཞིན་དུ་
འགྱུར་རོ། །དེ་བཞིན་དུ་གསང་བའི་དམ་ཚིག་འདི་མ་བསྲུངས་སམ་ཉམས་ན་
ལྟ་བའི་སྲོག་ཆད། སྤྱོད་པའི་དྲོད་ཡལ། སྒོམ་པའི་མདངས་ཤོར། རྟོགས་པའི་རྒྱུན་
ཆད་དེ་འཇིག་རྟེན་དྲུག་གི་གནས་སུ་ཡང་ནས་ཡང་དུ་འཁོར། ཞེས་སོ། །དེ་བས་
5



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ན་སྡོམ་པ་གསུམ་ནི་ལམ་ཐམས་ཅད་ཀྱི་རྩ་བའམ་གཞི་མ་སྔགས་བླ་མེད་ཀྱི་ཁྱད་
བོན་ཡིན་པས། གཞུང་འདིས་ནི་སྡོམ་པ་གསུམ་སྤྱི་དང་བྱེ་བྲག་གི་རྣམ་པར་སོ་སོར་
འབྱེད་ཅིང་དོན་མ་ནོར་བ་ཉམས་སུ་མྱོང་བར་བྱེད་པ་སྟེ་བཀའ་ལ་བརྟེན་ནས་
བསྡེབས་པས་ན་དེ་སྐད་ཅེས་བྱའོ། །དེ་ནི་བཀའ་བརྟེན་འདིའི་མིང་དུ་གདགས་སོ། །
གཉིས་པ་ནི། བཀའ་ལུང་སྤྱི་ལས་བྱེ་བྲག་ཏུ་ངོ་ཤེས་ནས་རྗེས་སུ་འགྲོ་ལྡོག་བདེ་
བའོ།། གསུམ་པ་ལོག་རྟོག་བསལ་བ་ནི། བོད་ཀྱི་བཀའ་བརྟེན་བོནཅན་ཞང་ཞུང་
གི་སྐད་དུ་སྨོས་མི་རིགས་ཏེ། དེ་ནས་མ་བསྒྱུར་བའི་ཕྱིར། ཞེ་ན་དེ་བོན་ཅན།
དེ་ལ་སྐྱོན་མེད་དེ། ཞང་ཞུང་ཕུག་པ་ནས་བར་པ། དེ་ནས་སྒོ་པ་ནས་བསྒྱུར་ཞིང་
བྱུང་བའི་གསུང་རབ་དགོངས་འགྲེལ་དང་བཅས་པ་ལ་བརྟེན་ནས་
པ་ལ་བརྟེན་ནས་གཞུང་འདི་
ཉིད་བྱུང་བས་དེ་ལྟར་བརྗོད་པ་ཉིད་རིགས་བརྗོད་པའི་བོན་ཅན་དུ་འགྱུར་བའི་
ཕྱིར། དཔེར་ན་བོད་དུ་སྐྱེས་པའི་རྒྱ་གར་གྱི་མི་རིགས་ལ་རྒྱ་གར་བ་བརྗོད་པ་བཞིན་
ནོ། །དེས་ན་བོད་ཀྱི་མཁན་པོ་དཔལ་ཆེན་གྱི་མངོན་རྟོགས་དང་། གཉོས་རྒྱལ་
གྱི་སྣོད་བཅུད་མཛོད་སོགས་ལས་ཀྱང་འབྱུང་བ་བཞིན། འདིར་དེ་དག་གི་
ལད་མོར་བློ་བ་ལ་མེ་ཁྱེར་དང་ཉི་མའི་དཔེ་བཞིན་གྱུར་ཡང་མོས་པའི་སེམས་
ཀྱིས་རྗེས་སུ་སློབ་པས་རང་གཞན་གྱི་སེམས་ལ་དང་བ་འདྲེན་པར་མ་ཟད། ཁུངས་
བཙུན་པས་ཡིད་ཆེས་སྐྱེ། བྱིན་ཆེ་བས་ངེས་ཤེས་འདྲེན། གྲགས་སྙན་པས་བརྗོད་
པར་སྤྲོ། འཇུག་བྲོད་པས་དོན་མྱུར་དུ་རྟོགས། ཞང་སྐད་དུ་སྨོས་པས་སྐད་
ལ་བག་ཆགས་འཇོག་པ་སོགས་ཀྱི་དགོས་པ་ཡོད་པས་འགལ་བ་མ་མཆིས་སོ། །
གཉིས་པ་མིང་དེ་ལྡན་གྱི་གཞུང་དངོས་བཤད་པ་ལ་གསུམ། བཤད་པ་ལ་འཇུག་
པའི་ཡན་ལག་ཀླད་ཀྱི་དོན། བཤད་བྱ་སྡོམ་པ་གསུམ་གཏན་ལ་དབབ་པའི་ཕྱིར་
གཞུང་ཉིད་བཤད་པ། གཞུང་འདི་ཉིད་ཇི་ལྟར་བརྩམས་པ་བཤད་པའོ། །དང་
56



སྡོམ་གསུམ་རྣམ་པར་འབྱེད་པའི་བཀའ་བརྟེན།
པོ་ལ་གསུམ། བརྩམ་པ་ལ་བར་ཆད་མི་འབྱུང་བ་སོགས་ཀྱི་ཕྱིར་མཆོད་པར་བརྗོད་
པ། བརྩོམ་པ་མཐར་ཕྱིན་ཅིང་དགོས་པ་མཐོང་བའི་དོན་དུ་དམ་བཅའ་བ།
བརྩམ་པའི་གཞུང་ལ་འཇུག་པའི་སླད་དུ་དགོས་འབྲེལ་བསྟན་པའོ། །དང་པོ་ལ་
གཉིས། རང་ལ་དྲིན་ཆེ་བར་ཤེས་པའི་སླད་དུ་བླ་མ་ལ་ཕྱག་བྱ་བ། རང་གཞན་སྤྱི་
ལ་དྲིན་ཆེ་བར་ཤེས་པའི་སླད་དུ་གྱེར་སྤུངས་ཆེན་པོ་ལ་ཕྱག་བྱ་བའོ། །དང་པོ་ནི།
དཔལ་ལྡན་བླ་མ་དམ་པའི་ཞབས་ལ་ཕྱག་འཚལ་ལོ། །ཞེས་པ་སྟེ། དཔལ་ལྡན་ཞེས་
པ་ཡོན་ཏན་མི་ཟད་པའི་སྒྲ་སྟེ། འདི་ལྟ་བླ་མ་ནི་སྲིད་པ་འཁོར་བའི་ས་ལས་འཕགས་
ཤིང་ཞི་བའི་མཐའ་ལ་མི་གནས་པའི་ཡོན་ཏན། སྔོན་དུ་ཚོགས་གཉིས་བསགས་
པའི་མཐུ་ལས་ད་ལྟར་སངས་རྒྱས་དང་ཆ་མཐུན་པར་བོན་གྱི་འཁོར་ལོ་བསྐོར་ཞིང་
འགྲོ་དོན་མཛད་པའི་ཡོན་ཏན། མཁྱེན་པ་དང་བརྩེ་བ་ཕུན་སུམ་ཚོགས་པའི་ཡོན་
ཏན། ཁྱད་པར་རང་ལ་ལྟོས་པའི་ངོ་བོ་སྟོང་པ་ཉིད་དང་། དེའི་གནས་ལུགས་ཡང་
དག་པར་ཤེས་པའི་རིག་པ་གཉིས་དབྱེར་མེད་དམིགས་བྲལ་དུ་རྟོགས་པ་དང་།
གཞན་ལ་ལྟོས་པའི་དོན་དམ་པའི་མཚན་ཉིད་མ་རྟོགས་པས་ངེས་པར་རྟོགས་པའི་
རྐྱེན་ཐབས་གདམས་ངག་ཟབ་མོ་བསྟན་ཤེས་པས་དོན་གཉིས་ལྷུན་གྱིས་གྲུབ་པའི་
ཡོན་ཏན་དེ་དག་དང་ལྡན་པས། སངས་རྒྱས་དང་ཡོན་ཏན་མཚུངས་པའམ་ལྷག་
པར་བརྗོད་ཀྱང་མི་འགལ་ཏེ་སངས་རྒྱས་ཉིད་ཀྱང་བླ་མའི་གདམས་ངག་ལས་
འཁྲུངས་པའི་ཕྱིར། མདོ་ལས། བླ་མ་མེད་པའི་གོང་རོལ་ན། །སངས་རྒྱས་བྱ་བའི་
མིང་ཡང་མེད། །ཅེས་སོ། །མདོར་ན་བླ་ནི་ཡོན་ཏན་ལ་འགྲན་ཟླ་མེད་པ། མ་ནི་
སེམས་ཅན་ཐམས་ཅད་ལ་བརྩེ་བ་སངས་རྒྱས་དང་ཆ་མཐུན་པ། དམ་པ་ནི་ཕུལ་
དུ་བྱུང་བའི་དོན་ཅན་ཏེ། དེ་ནི་ཕྱག་འཚལ་བའི་ཡུལ་ཡིན་ཏེ། སྐྱབས་གནས་བཞིའི་
ཐོག་མར་བྱུང་ཞིང་སྐྱབས་ཡུལ་ཐམས་ཅད་ཀྱི་ངོ་བོ་མཐར་ཐུག་པའོ། །འོ་ན་གང་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གིས་ཕྱག་འཚལ་ན། བཀའ་བརྟེན་རྩོམ་པ་པོས་འཚལ། དུས་ནམ་གྱི་ཚེ་འཚལ་
ན་བཀའ་བརྟེན་རྩོམ་པའི་ཐོག་མར་འཚལ། ཚུལ་ཇི་ལྟར་འཚལ་ན་ཞབས་ལ་ཞེས་
པའི་ཤུགས་ཀྱིས་ཤིན་ཏུ་གུས་པ་ཆེན་པོས་འདུད་ཅིང་ཕྱག་འཚལ་བར་མཚོན་པའོ། །
གཉིས་པ་ནི། ཐབས་ཤེས་ཟུང་འཇུག་ཚོགས་གཉིས་ཟླ་མ་ལས། ལེགས་བྱུང་
མཁྱེན་བརྩེའི་དབང་ཕྱུག་རྟ་ལྗང་ཅན། །འགྲོ་ཁམས་མུན་པ་སེལ་བའི་སྒྲོན་གཅིག་
པོ། །བསྟན་པའི་བདག་ཉིད་དྲན་པ་ནམ་མཁར་འདུད། ཅེས་པ་སྟེ། ཐོག་མར་རྒྱུ་
ཕུན་སུམ་ཚོགས་པ་ཕ་རོལ་ཏུ་ཕྱིན་པའི་ཐབས་ཀྱི་མཐར་ཐུག་བྱང་ཆུབ་མཆོག་ཏུ་
ཐུགས་བསྐྱེད་པ་དང་། བདག་མེད་རྟོགས་པའི་ཤེས་རབ་གཉིས་ཟུང་དུ་འཇུག་
པས། ལམ་གྱི་སྐབས་སུ་རྒྱལ་བའི་སྲས་པོ་སུས་ཀྱང་ཆ་ཙམ་མི་བསྐྲུན་པའི་བསོད་
ནམས་དང་ཡེ་ཤེས་ཀྱི་ཚོགས་གཉིས་ཡོངས་སུ་རྫོགས་པའི་ཚུལ་ཆུ་གཏེར་ཆེན་པོ་
དང་བོན་མཚུངས་ཏེ། བསོད་ནམས་ཀྱི་ཚོགས་རྒྱ་ཆེ་བ་ཡེ་ཤེས་ཀྱི་ཚོགས་ཟབ་པའི་
ཕྱིར་རོ། །དེ་ཡང་སྔོན་ཆུ་གཏེར་བསྲུབས་པ་ལས་ཉི་ཟླ་བྱུང་བའི་ཚུལ་༼༡༽རྩ་རྒྱུད་
ཉི་སྒྲོན་ལས། སྟོན་པ་འཁོར་བ་ཀུན་འདྲེན་གྱིས། །སྲིད་པ་ཡོངས་སུ་ཆ་བསྙམས་
ཕྱིར། །ཕྱོགས་བཅུའི་བདེ་གཤེགས་ཐུགས་རྒྱུད་བསྐུལ། །རི་རབ་ལྷུན་པོའི་བསྲུབ་
ཤིང་ལ། །ཀླུ་ཆེན་བརྒྱད་ཀྱིས་བསྲུབ་ཐག་འཐེན། །རྒྱ་མཚོ་ཞོ་ལྟར་བསྲུབ་པ་ལས།
མེ་ཤེལ་སྙིང་པོ་ཉི་མ་དང་། །ཆུ་ཤེལ་སྙིང་པོ་ཟླ་བ་བྱུང་། །མཁའ་ལ་ཉི་ཟླའི་སྒྲོན་མ་
ཤུར། །ཞེས་ཆུ་གཏེར་ལས་ཉི་ཟླ་བྱུང་བས་ཟླ་བའི་མ་མ་ཞེས་གཟུགས་ཅན་གྱི་རྒྱན་དུ་
སྦྱར་ཏེ། འདི་ལྟ་ཚོགས་གཉིས་ཡོངས་སུ་རྫོགས་པ་ཟླ་བའི་མ་མ་ལས་ལེགས་པར་
བྱུང་བའི་རྒྱལ་བ་ཐམས་ཅད་ཀྱི་མཁྱེན་པའི་ཡེ་ཤེས་དང་སེམས་ཅན་རྣམས་ལ་བརྩེ་
བའི་ཐུགས་རྗེ་ཆེན་པོ་གཅིག་ཏུ་དྲིལ་བ་འདྲེན་པ་རྣམས་ཀྱི་དབང་ཕྱུག་རྟ་ལྗང་
ཅན་ཏེ་ཉི་མའི་དཀྱིལ་འཁོར་གདུལ་བྱའི་མཁའ་ལ་མངོན་པར་སྣང་ཞིང་། འགྲོ་
$8



སྡོམ་གསུམ་རྣམ་པར་འབྱེད་པའི་བཀའ་བརྟེན།
བའི་ཁམས་ལ་མ་རིག་མུན་པ་འཐུགས་པོ་གནས་པ་མཁྱེན་བརྩེ་ནུས་པའི་འོད་ཟེར་
གྱིས་ཅིག་ཆར་དུ་སེལ་བའི་སྒྲོན་མེ་གཅིག་པོ། བརྒྱ་པའི་མགོན་པོ་རྫོགས་པའི་སངས་
རྒྱས་གཤེན་རབ་མི་བོའི་ཐུགས་ཀྱི་བསྟན་པའི་གཉེར་དཔོན་བོན་དང་ཆོས་ལ་རིས་
སུ་མ་ཆད་པའི་ནང་པའི་གྲུབ་མཐའི་བདག་ཉིད་ཆེན་པོ་སྟེ། དེ་ལྟ་བུའི་ཡོན་ཏན་
དང་ལྡན་པའི་སློབ་དཔོན་དྲན་པ་ནམ་མཁའི་ཞབས་ལ་གུས་པ་ཆེན་པོས་འདུད་
པར་བགྱིའོ། །ཞེས་པའོ། །དགོས་པ་ནི། ཡུལ་ཁྱད་པར་ཅན་ལ་མཆོད་པར་བརྗོད་
པས་དེ་ལ་སྐལ་ལྡན་རྣམས་དད་པར་འགྱུར་བ་དང་། རང་ཉིད་སྔོན་གྱི་རྩོམ་པ་པོ་
དང་རྗེས་མཐུན་པས་བརྩམ་པ་པོ་ཚད་ལྡན་དུ་ཤེས་ནས་དད་པ་སྐྱེ་ཞིང་། སླར་དེས་
བརྩམས་པའི་བཀའ་བརྟེན་ལའང་ཚད་མར་བཟུང་ནས་དེ་ལ་འཇུག་པས། རང་
གཞན་གཉིས་ཀ་ཚོགས་རྫོགས་ཤིང་སྒྲིབ་པ་བྱང་ནས་མཐར་ཐུག་སངས་རྒྱས་ཐོབ་
པ་དང་། གནས་སྐབས་བར་ཆད་ཞི་ཞིང་བསམ་དོན་འགྲུབ་པའོ། །གཉིས་པ་
དམ་བཅའ་བ་ནི། འཁོར་བའི་སྡུག་བསྔལ་རྒྱ་མཚོ་བསྐམས་པ་དང་། །བདེ་ཆེན་
གནས་ཐོབ་སེམས་ཅན་དོན་བསྒྲུབ་ཕྱིར། །ཐར་ལམ་མཆོག་གི་རྩ་བ་སྡོམ་པ་གསུམ།།
བཀའ་ལུང་དང་གཞར་བདག་སེམས་དགེ་བས་བཤད། །ཅེས་པ་སྟེ། བཤད་་ཅེས་པ་
བཤད་པའི་གཞིར་བཞག །གང་གིས་བཤད་ན་བཀའ་བརྟེན་རྩོམ་པ་པོས་བཤད།
གང་ཕྱིར་བཤད་ན། འཁོར་བ་ཞེས་པ་ཐར་པ་མེད་པའི་དོན། འི་ནི་འབྲེལ་པའི་སྒྲ་
སྟེ། གང་ལས་ན་སྡུག་བསྔལ་ལ་ཁ་དང་གཏིང་དུ་ཟད་པ་མེད་པ། དཔེ་ནི་རྒྱ་མཚོ་
ཆེན་པོ་ལྟ་བུ་ལས་སོ། །དེ་ལྟ་བུའི་འཁོར་བ་སྡུག་བསྔལ་གྱི་རྒྱ་མཚོ་བསྐམས་པ་དང་།
བདེ་བ་ལ་འགྱུར་བ་མེད་ཅིང་ཟད་པ་མེད་པ་ནི་ཆེན་པོ་སྟེ། དེ་ནི་འབྲས་བུའི་མཐར་
ཐུག་སངས་རྒྱས་ཀྱི་ས་སྟེ། སེམས་ཅན་རྣམས་ཀྱིས་བདེ་བའི་ས་གནས་དེ་ལྟ་བུ་འཐོབ་
པའི་ཕྱིར་དང་། རང་ཉིད་ཀྱིས་ཀྱང་གནས་སྐབས་མཐར་ཐུག་ཀུན་ཏུ་སེམས་ཅན་
59



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཐམས་ཅད་ཀྱི་དོན་བསྒྲུབ་པའི་ཕྱིར་དང་། ཞར་ལ་རང་ལ་གསལ་འདེབས་པའི་
ཕྱིར་དུ་བཤད་པར་བྱའོ། །གང་ཞིག་བཤད་ན་ཐར་པའི་ལམ་དུ་འགྱུར་རོ་ཅོག །ཀུན་
ལས་མཆོག་ཏུ་གྱུར་པ་གསང་སྔགས་འབྲས་བུའི་བོན་རྣམས་ཡིན་ལ། དེ་དག་གི་རྩ་
བ་ནི་སོ་བྱང་སྔགས་ཀྱི་སྡོམ་པ་གསུམ་སྟེ་དེ་ཉིད་བཤད། ཇི་ལྟར་ན་སྔོན་གྱི་མཁས་
གྲུབ་རྩོད་མེད་ཀྱི་བཀའ་དང་། སངས་རྒྱས་ཀྱི་ལུང་མདོ་དང་རྒྱུད་དོན་དང་གཞར་
ཏེ་དེ་དག་དང་མཐུན་པར་སྙན་གྲགས་མཁས་འདོད་ཀྱིས་མ་ཡིན་ཞིང་གཞུང་ལུགས་
འདི་ལ་དད་ཅིང་འདུན་པ་སོགས་ཀྱིས་བདག་སེམས་དགེ་བའི་དབང་གིས་བཤད་
དོ། །ཞེས་སོ། །གསུམ་པ་དགོས་འབྲེལ་ནི། ཀུན་འདུས་རོལ་པའི་རྒྱུད་ལས།
ས་གཅོད་འབྲུ་གཞོམ་དོན་བསྡུ་ཞིང་། །འཁྲུགས་བསྡེབས་སྐལ་ལྡན་ལམ་རྣམས་
སེལ། །ཞེས་བཀའ་བརྟེན་བཤད་ཐབས་ཀྱི་ཡན་ལག་ལ་མང་དུ་ཡོད་ཀྱང་བསྡུ་ན་
ས་གཅོད། འབྲུ་གཞོམ། དོན་བསྡུ། འཁྲུགས་བསྡེབས་བཞིར་འདུ་བས་ན།
ས་གཅོད་ཆེ་ཆུང་གི་ཚད་རན་ལ་དོན་རྒྱས་ཤིང་འདྲིལ་བར་བཤད། འབྲུ་གཞོམ་
སྙོམས་ལ་འབྲུ་སྟོང་གི་བར་མ་ཤོར་བར་བཤད། དོན་བསྡུ་བ་ཐ་སྙད་སྣ་ཚོགས་སུ་
སྤྲོས་ཀྱང་དོན་གཅིག་ཏུ་འདུས་པར་བཤད། འཁྲུགས་བསྡེབས་མདོ་རྒྱུད་ཀྱི་དགོངས་
དོན་རྣམས་ཕྱིན་ཅི་མ་ལོག་པར་གཞུང་དོན་ཚང་ཞིང་འདུས་པ་གོ་རིམ་མ་ནོར་བར་
བརྗོད་བྱའི་དོན་གཏན་ལ་ཕེབས་ནུས་པར་གོང་འོག་གི་རིམ་པར་བསྡེབ་ཅིང་ཚད་
མ་གསུམ་དང་འབྲེལ་བས་བཤད་དོ། །བཤད་ཚུལ་དེ་དང་འབྲེལ་པའི་བཤད་བྱ་
སྡོམ་པ་གསུམ་ནི་བཀའ་བརྟེན་འདིའི་བརྗོད་བྱ། དེ་ལ་འཆད་ཉན་གྱིས་བློ་སྦྱངས་
པས་གཞུང་དོན་མ་ལོག་པ་རྟོགས་པ་དགོས་པ། དེས་མཐར་ཐུག་རྫོགས་བྱང་ཐོབ་
པ་ནི་ཉིང་དགོས། ཉིང་དགོས་དགོས་པ་དང་འབྲེལ། དགོས་པ་བརྗོད་བྱ་དང་
འགྲེལ། བརྗོད་བྱ་སོགས་ཀྱང་ཕྱི་མ་ཕྱི་མར་ལྟོས་པ་ནི་འདིའི་འབྲེལ་པར་གྲུབ་པའོ།།
60



སྡོམ་གསུམ་རྣམ་པར་འབྱེད་པའི་བཀའ་བརྟེན།
གཉིས་པ་བཤད་བྱ་སྡོམ་པ་གསུམ་གཏན་ལ་དབབ་པའི་ཕྱིར་གཞུང་ཉིད་བཤད་
པ་ལ་གསུམ། སྡོམ་གསུམ་སྤྱིའི་བཤད་གཞིའི་རིམ་པར་དབྱེ་བས་མདོར་བསྟན།
སོ་སོའི་རང་བཞིན་དང་བསླབ་བྱ་རྒྱས་པར་བཤད། གང་ཟག་གཅིག་གི་རྒྱུད་ལ
སྡོམ་གསུམ་འགལ་མེད་དུ་ཉམས་སུ་ལེན་ཚུལ་གྱིས་མཐའ་དཔྱད་པས་དོན་བསྡུ་
བའོ། །དང་པོ་ལ་གསུམ། སྦྱང་གཞི་ཁམས་བདེ་གཤེགས་སྙིང་པོའི་རྣམ་པར་
གཞག །སྦྱོང་བྱེད་ལམ་གྱི་དབྱེ་བ་སྤྱིར་བཤད། སྡོམ་པ་གསུམ་གྱི་སྤྱི་དོན་རྣམ་པར་
དབྱེ་བའི་འགྲེལ་གྱིས་ཁོག་དབུབ་པའོ། །དང་པོ་ནི། འགྲོ་བའི་ཁམས་ལ་བདེ་
གཤེགས་སྙིང་པོས་ཁྱབ། །དག་བྱ་བཅས་ཀྱང་ངོ་བོ་སྒྲིབ་བྲལ་གནས། །མངོན་དུ་
གྱུར་མིན། །ཞེས་པ་སྟེ། དེ་སྐད་དུ་ཚེ་དབང་བོད་ཡུལ་མ་ལས། སེམས་ཅན་ཐམས་
ཅད་ལ་བདེ་བར་གཤེགས་པའི་སྙིང་པོས་ཁྱབ་ཅིང་། །ཅེས་དང་། ཡེ་སངས་རྒྱས་
པའི་རྒྱུད་ལས། རིགས་རྒྱུད་མ་ཆད་སངས་རྒྱས་ངོ་བོར་ཡོད། །ཅེས་པས། རྒྱུའི་
རྒྱུད་དམ་བདེ་བར་གཤེགས་པའི་སྙིང་པོ་ལ་རིགས་ཞེས་གྲགས་པ་དེ་ཉིད་གྲུབ་
མཐའ་སྨྲ་བ་རྣམས་ཀྱིས་འདོད་ཚུལ་མི་འདྲ་བ་མང་དུ་སྣང་སྟེ། འདི་ལྟ་བྱེ་བྲག་ཏུ་
སྨྲ་བ་དག་སྲིད་པ་དང་སྲིད་པའི་ཡོ་བྱད་ལ་མ་ཆགས་པའི་སེམས་བྱུང་འདོད་པ་
ཆུང་ཞིང་ཆོག་ཤེས་པ་ནི་འཕགས་པའི་རིགས་སུ་༼༢༽འདོད་དོ། །སྲིད་པ་ནི།
འབུམ་ཏིག་ལས། སྲིད་པའི་ངོ་བོ་ནི་ཕུང་པོ་ལྔའོ། །ཞེས་པའོ། །ཡོ་བྱད་ནི། ཚུལ་
གོས་དང་
། བསོད་སྙོམས་དང་། གནས་མལ་ངན་ངོན་ཙམ་གྱིས་ཆོག་ཤེས་པ་ཡོ་
བྱད་ཀྱི་གཉེན་པོ་སྟེ་ཚུལ་དང་། ཐོས་པ་དང་སྤོང་བ་ལ་དགའ་བ་སྲིད་པའི་གཉེན་
པོ་སྟེ་ལས་ཏེ། ཚུལ་འདི་ལ་གནས་ནས་ལས་འདི་བྱས་ན་འཕགས་པ་འཐོབ་ཅེས་
པ་སྟེ། ས་ལམ་ལས། མ་ཆགས་འཕགས་རིགས་དེ་དག་ལས། །གསུམ་ནི་ཆོག་ཤེས་
བདག་ཉིད་དོ། །སྲིད་པ་སྐྱེད་པའི་གཉེན་པོའི་ཕྱིར། །ཞེས་སོ། །མདོ་སྡེ་པ་དག་གིས་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རམ་
སེམས་ཀྱི་ས་བོན་ཟག་མེད་ཀྱི་ཡེ་ཤེས་འབྱུང་རུང་གི་ནུས་པ་ལ་འདོད། སེམས་ཙམ་
པས་ནི་ཐོག་མ་མེད་པ་ནས་སེམས་རྒྱུད་ལ་གནས་པའི་ཟག་པ་མེད་པའི་བོན་སྐྱེད་
པར་བྱེད་པའི་ནུས་པ་བོན་ཉིད་ཀྱིས་ཐོབ་པ་ལ་འདོད། དབུ་མ་པའི་ལུགས་ལ་དྲི་
མ་དང་བཅས་པའི་བོན་ཉིད་དེ་བཞིན་ཉིད་རིགས་སུ་འདོད་པ་ལ་ཕལ་ཆེར་མཐུན་
ཡང་། བོན་ཉིད་དེ་བཞིན་ཉིད་ཀྱི་ངོས་འཛིན་ལུགས་མང་དུ་སྣང་མོད། འདི་ཕར་
ཕྱིན་ཐེག་པ་སྤྱིའི་ལུགས་ལྟར་ན། ས་ལམ་འཕྲུལ་གྱི་སྒྲོན་མ་ལས། རང་བཞིན་
རིགས་ནི་འགྲོ་ཀུན་ལ། །རྒྱས་འགྱུར་རིགས་ནི་ལམ་ཞུགས་ཏེ། །ཞེས་པས། རང་
བཞིན་གནས་རིགས་ནི་སེམས་ཅན་ཐམས་ཅད་ལ་ཡེ་གདོད་མ་ནས་རང་ཆས་སུ་
ཡོད་ཅིང་། དེའང་གློ་བུར་གྱི་དྲི་མས་བསྒྲིབས་པས་དག་བྱའི་དྲི་མ་དང་བཅས་ཀྱང་
ངོ་བོ་ཉིད་སྒྲིབ་པ་ཐམས་ཅད་དང་བྲལ་བར་གནས་པས་བྲལ་བའི་སངས་རྒྱས་ཞེས་
བྱ་ལ། དེའང་མངོན་དུ་མ་གྱུར་ཙམ་གྱི་ཆ་ནས་སངས་རྒྱས་ཀྱི་ཡོན་ཏན་ཐམས་ཅད་
རང་གི་གཤིས་ལ་སྦས་པའི་ཚུལ་དུ་ཡོད་པར་བཞེད། རྒྱས་འགྱུར་གྱི་རིགས་ནི་ཟག་
པ་མེད་པའི་དགེ་བའི་ས་བོན་སད་རུང་དུ་གནས་པ་ཐོས་པ་ལ་སོགས་པའི་བག་
ཆགས་རྐྱེན་གྱིས་སད་པར་བྱས་ནས་ཉམས་སུ་ལེན་པའི་དགེ་རྩ་རྒྱས་འགྱུར་གྱི་རིགས་
སུ་གནས་པ་སྟེ་དེ་ཉིད་ལས། བྱས་པ་མེད་པར་ཡེ་གནས་དང་། །གསོས་གདབ་ཉམས་
སུ་ལེན་པས་ན། །རང་བཞིན་དང་ནི་རྒྱས་འགྱུར་སྨོས། །ཞེས་སོ། །རྫོགས་པ་ཆེན་
པོ་ལྟར་ན་རྒྱུའི་རྒྱུད་བདེ་བར་གཤེགས་པའི་སྙིང་པོ་ནི་གཞིར་གནས་ལ། དག་བྱའི་
དྲི་མ་དང་བཅས་པའི་རང་རིག་པ་བདེ་བ་ཆེན་པོའི་ཡེ་ཤེས་ནི་དྲི་བཅས་བོན་སྐུ་
དང་རང་བཞིན་གནས་ལུགས་ཀྱི་ཆ་ནས་དྲི་མ་དང་བཅས་ཀྱང་རང་གི་ངོ་བོ་ཉིད་
དྲི་མ་ཐམས་ཅད་དང་བྲལ་བར་གནས་པ་ནི་དྲི་བྲལ་བོན་སྐུ་སྟེ། གཞིའི་དུས་ཀྱི་
ཟུང་འཇུག་གི་བོན་སྐུ་གཉིས་འབྲས་དུས་ཀྱི་དག་པ་གཉིས་ལྡན་གྱི་བོན་སྐུར་འགྱུར་
62



སྡོམ་གསུམ་རྣམ་པར་འབྱེད་པའི་བཀའ་བརྟེན།
རྒྱུའི་རིགས་སུ་གནས་པས་རང་བཞིན་གནས་རིགས་ཞེས་བྱ། རིག་པའི་གཤིས་
ལ་ས་བོན་གྱི་ཚུལ་དུ་གནས་པའི་ནང་གསལ་ཕྲ་བའི་ཡེ་ཤེས་འོད་ཚོན་གང་སངས་
རྒྱས་ཀྱི་ཆེ་བའི་ཡོན་ཏན་བརྒྱད་ཅུ་རྩ་ལྔ་འགག་མེད་ཀྱི་རྩལ་ལས་ཕྱིར་གསལ་དུ་
འཆར་ཞིང་རྒྱས་པར་འགྱུར་རྒྱུའི་རིགས་སུ་གནས་པས་རྒྱས་འགྱུར་གྱི་རིགས་ཞེས་
བྱའོ། །ཡང་ན་རང་རིག་པ་བདེ་བ་ཆེན་པོའི་གཤིས་སྐྱེ་མེད་ནི་རང་བཞིན་གནས་
རིགས། གདངས་འགག་མེད་ནི་རྒྱས་འགྱུར་གྱི་རིགས་ཡིན་པས། དེ་ཉིད་སེམས་
ཅན་གྱི་ལུས་ལ་གནས་སྐབས་ན་དྲི་བཅས་ཀྱི་སྐུ་གཉིས་ཟུང་འཇུག་གི་ཐ་སྙད་བྱེད་དེ།
རིག་པ་རྩལ་དབང་ལས། བོན་སྐུ་ཐིག་ལེ་ཉག་གཅིག་དེ། །ཡ་ཐ་རྒྱལ་བའི་དཀྱིལ་
འཁོར་ནས། །མནར་མེད་དམྱལ་བ་ཡན་ཆད་དུ། །ཀུན་ལ་ཁྱབ་པ་བཞུགས་མོད་
ཀྱང་། །མི་མཐུན་ཁྱད་པར་ཤིན་ཏུ་ཆེ། །དྲི་བཅས་བོན་གྱི་སྐུ་རུ་བཞུགས། །ཞེས་
སོ། །དེ་ཉིད་སངས་རྒྱས་ཀྱི་དབུས་ན་བཞུགས་དུས་ན་དྲི་མ་རྣམ་པར་དག་པའི་
རིག་པའི་གཤིས་སྐྱེ་མེད་ནི་རང་དོན་དུ་བོན་གྱི་སྐུ་དང་། གདངས་འགག་མེད་ནི་
གཞན་དོན་དུ་གཟུགས་སྐུ་གཉིས་ཀྱི་སྐུར་སྣང་བས། དེ་ལ་དྲི་བྲལ་གྱི་སྐུ་གཉིས་ཟུང་
འཇུག་གི་ཐ་སྙད་གདགས་ཏེ། དེ་ཉིད་ལས། སངས་རྒྱས་དབུས་ན་བཞུགས་ཙ་
ན། །དྲི་བྲལ་བོན་གྱི་སྐུ་རུ་བཞུགས། །ཞེས་སོ།།
གཉིས་པ་སྦྱོང་བྱེད་ལམ་གྱི་དབྱེ་བ་སྤྱིར་བཤད་པ་ལ་གསུམ། མཐར་ཐུག་གི་
ལམ་དང་འབྲས་བུ་ངོས་བཟུང་། ལམ་སྤྱིའི་རང་བཞིན་གཏན་ལ་དབབ། ཐེག་པ་
གསུམ་གྱི་རྟེན་ཅན་རང་རང་ས་ནས་སྔགས་བླ་མེད་སྒོར་ཞུགས་པ་ཡོད་པར་བསྟན་
པའོ། །དང་པོ་ལ་བཞི། ལམ་གྱི་མཐར་ཐུག་རིག་པ་དངོས་ཡིན་པ། དེ་ཉིད་བླ་མེད་
ཐེག་པ་མ་ཡིན་པའི་ལམ་གཞན་ལས་མི་རྟོགས་པ། །དེ་མ་རྟོགས་པས་མཐར་ཐུག་
གི་འབྲས་བུ་མི་ཐོབ་པ། །བོན་ཐམས་ཅད་ཀྱི་གཞི་མ་སྡོམ་པ་གསུམ་ཡིན་པར་བཤད་
63



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའོ། །དང་པོ་ནི། ལམ་རྣམས་མཐར་ཐུག་པ། བོན་སྐུའི་དགོངས་པ་དྲི་བྲལ་ཡེ་
ཤེས་སྙིང་། སྤང་སྒྱུར་གྲོལ་གསུམ་ལ་སོགས་པའི་ལམ་ཡིན་ནོ་ཅོག་ཀུན་གྱི་མཐར་
ཐུག་པ་ནི་བོན་སྐུའི་དགོངས་པ་ཀུན་ཁྱབ་བདེ་བ་ཆེན་པོའི་དབྱིངས་དྲི་མ་ཐམས་
ཅད་དང་བྲལ་བའི་རང་རིག་པའི་ཡེ་ཤེས་ཀྱི་སྙིང་པོ་ཅན་དེ་ཉིད་ཡིན་ཏེ། འདས་
པ་རྣམས་ཀྱང་རིག་པ་མངོན་སུམ་གྱི་བོན་ཉིད་གཟིགས་ནས་སངས་རྒྱས་ཤིང་སླད་
མ་རྣམས་ཀྱང་རིག་པ་རྟོགས་ནས་འཚང་རྒྱ་བར་འགྱུར་ཏེ། ཉོན་མོངས་རང་གྲོལ་
གྱི་རྒྱུད་ལས། འདས་པའི་བདེ་བར་གཤེགས་པ་ཡང་། །རང་རིག་སར་ཟིན་འབྲས་
བུ་ཐོབ། །ད་ལྟར་བཞུགས་པའི་བོན་གཤེན་ཡང་། །རང་རིག་གོམས་པས་མངོན་
སངས་རྒྱ། །སླད་ནས་འབྱོན་པའི་གང་ཟག་ཀྱང་། །རང་རིག་རྟོགས་པས་འབྲས་
བུ་འཐོབ། །ཅེས་སོ། །གཉིས་པ་ནི། བླ་མེད་རྩེ་རྒྱལ་གསང་ཆེན་ལམ་ཉིད་ལས།
གཞན་ལས་རྟོགས་མེད་རྒྱུད་སྡེ་རྒྱ་མཚོར་བཤད། རིག་པ་དངོས་ནི་བླ་ན་མེད་པའི་
ཐེག་པ། རིམ་པ་དགུའི་ཡང་རྩེ། ཐེག་པ་བཞི་བཅུ་རྩ་ལྔའི་རྒྱལ་པོ་གསང་ཆེན་ངེས་
པའི་ལམ་དེ་ཉིད་ལས་ཐེག་པ་གཞན་ལས་རྟོགས་པ་མེད་པ་རྒྱུད་སྡེ་རྒྱ་མཚོ་ཙམ་
ལས་བཤད་ཅིང་། སེང་གེ་སྒྲ་བསྒྲགས་ལས་ཀྱང་། །བོན་སྒོ་གཞན་ནས་བཙལ་བས་
ག་ལ་རྙེད། །རྙེད་པ་ཀུན་ཏུ་བཟང་པོ་ངས་མ་བཤད། །ཅེས་སོ། །གསུམ་པ་ནི།
དེ་མ་རྟོགས་པས་འབྲས་བུའི་མཐར་ཐུག་པ། དག་པ་གཉིས་ལྡན་བོན་སྐུ་འཐོབ་
མི་འགྱུར། རིག་པ་དེ་ཉིད་མ་རྟོགས་པས་འབྲས་བུའི་མཐར་ཐུག་པ་དག་པ་གཉིས་
ལྡན་གྱི་བོན་སྐུ་བདེ་བ་ཆེན་པོ་འཐོབ་པར་མི་འགྱུར་ཏེ། ལུང་དྲུག་ལས། མཆོག་
གི་སྙིང་པོ་དོན་དམ་མ་རྟོགས་པས། །རྣམ་གྲོལ་གཞན་ནས་ཐོབ་རེ་འཁྲུལ་པ་ཡིན།
ཅེས་སོ། །བཞི་པ་ནི། དེ་ཕྱིར་བོན་རྣམས་གཞི་མ་སྡོམ་པ་གསུམ། འདི་ལྡན་དོན་
དམ་རྟོགས་ནས་འབྲས་བུ་འཐོབ། རྒྱུ་མཚན་དེ་དག་གི་ཕྱིར་ན་བོན་སྒོ་ཐེག་པ་རྣམས་
64



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཀྱི་གཞི་མ་ནི་སྡོམ་པ་གསུམ་ཡིན་པས། འདི་དང་ལྡན་ན་དམ་ཚིག་ཡེ་བསྲུངས་ཆེན་
པོའམ་དོན་དམ་པའི་གནས་ལུགས་ཡང་དག་པ་རྟོགས་ནས་འབྲས་བུ་བདེ་བ་ཆེན་
པོར་སྐུ་དང་ཡེ་ཤེས་ལྷུན་རྫོགས་སུ་འཐོབ་པར་འགྱུར་ཏེ། གུ་ཡ་ལས། བོན་རྣམས་
མ་ལུས་ཐམས་ཅད་ཀུན། །དམ་ཚིག་དག་གི་གཞི་མ་ཉིད། །མ་བཟུང་བར་དུ་འབྱུང་
མི་སྲིད། །ཅེས་དང་། ལམ་མངོན་སངས་རྒྱས་པའི་རྒྱུད་ལས། དེ་རྣམས་དང་བྲལ་
ཡེ་བསྲུངས་ཆེན་པོ་ནི། །དཀའ་བཅད་བསྲུངས་བའི་རྒྱུ་ལས་འབྱུང་བ་ཡིན། །
ཞེས་དང་། བསེན་ཐུབ་ཀྱི་ལུང་བཏུས་པ་གསང་དོན་རྣམ་འབྱེད་ལས། དམ་ཚིག་
འདི་དང་མ་བྲལ་ན། །ལྟ་སྒོམ་སྤྱོད་འབྲས་རྒྱུད་ལ་སྐྱེ། །ཞེས་དང་། ཐིག་ལེ་དབྱིངས་
འཆད་ལས། བདེ་ཆེན་ངང་ལ་བླ་མེད་རྫོགས་པའི་སྐུ། ཞེས་དང་། འགྲེལ་པར།
བདེ་ཆེན་ངང་ལ་སྐུ་གསུམ་རྫོགས་པར་བསྟན། ཞེས་སོ། །
གཉིས་པ་ལམ་སྤྱིའི་རང་བཞིན་གཏན་ལ་དབབ་པ་ལ་གསུམ། བསམ་ཡས་
ཐེག་པའི་སྒོས་མདོར་བསྟན་པ། ཐེག་པ་རིམ་དགུའི་རྣམ་དབྱེ་བྱེ་བྲག་ཏུ་བཤད་པ།
ཐེག་པ་ཐམས་ཅད་ཀྱི་ལམ་ཀྱི་གནད་སྡོམ་པ་གསུམ་གྱི་ཉམས་ལེན་དུ་འདུ་ཚུལ་གྱིས་
དོན་བསྡུ་བའོ། །དང་པོ་ནི། ཇི་སྲིད་སེམས་ཀྱི་འདུ་ཤེས་ཡོད་ཀྱི་བར། །དེ་སྲིད་ཐེག་
པའི་གྲངས་མཐར་ཐུག་པ་མེད། །ཐེག་པ་ཐམས་ཅད་སེམས་ཅན་གྱི་བློ་དང་འདུ་
ཤེས་ཀྱི་རྗེས་སུ་བྱེད་པས། ཇི་སྲིད་དུ་སེམས་ཀྱི་འདུ་ཤེས་ཡོད་ཀྱི་བར་དུ་དེ་སྲིད་
དུ་བསམ་གྱིས་མི་ཁྱབ་པར་མཐའ་ཡས་པའི་ཐེག་པའི་གྲངས་མཐའ་ལའང་ཐུག་
པ་མེད་དེ། མེ་ལོང་དགུ་བསྐོར་ལས། ཇི་སྲིད་འདུ་ཤེས་ཡོད་ཀྱི་བར་དུ་དེ་སྲིད་ཀྱི། །
ཐེག་པའི་གྲངས་ལ་ཐུག་མཐའ་མེད་པར་བཤད། །ཅེས་སོ། །གཉིས་པ་ལ་བཞི་གདུལ་
བྱ་ལ་ལྟོས་པའི་འདུལ་བྱེད་ཐེག་པ་དགུའི་ནང་དབྱེ། དེའི་ཐེག་པ་འོག་མ་ཀུན།
བླ་མེད་ཐེག་པའི་ལམ་སྟེགས་སུ་འགྲོ་ཚུལ། དེ་དག་རྒྱུ་འབྲས་ཀྱི་ཐེག་པ་གཉིས་སུ་
65



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསྡུས་ནས་དེའི་དོན་བཤད་པ། ཐེག་པ་གཞན་རྣམས་བླ་མེད་ཐེག་པར་མ་ཞུགས་
ན་མཐར་ཐུག་གི་འབྲས་བུ་མི་ཐོབ་པར་བསྟན་པའོ། །དང་པོ་ནི། འོན་ཀྱང་གདུལ་
བྱ་དབང་རྟུལ་འབྲིང་རྣོན་དགུ། དེ་འདུལ་ཐེག་པའི་གྲངས་ཀྱང་དགུ་ལ་འདུས།
ཀྱང་ཞེས་པའི་སྒྲ་ནི་ཚིག་ཕྱི་མ་སྡུད་པའོ། །ཐེག་པ་མཐའ་ཡས་པའང་གདུལ་བྱ་
དབང་པོ་རྡུལ་འབྲིང་རྣོན་པོ་གསུམ་ལ་སླར་ཡང་བློ་རྡུལ་འབྲིང་རྣོན་པོ་གསུམ་
གསུམ་དུ་ཕྱེ་བའི་དགུ་པོ་དེ་འདུལ་བྱེད་ཐེག་པའི་གྲངས་ཀྱང་དགུ་ལ་འདུས་པ་སྟེ།
ཐེག་པའི་རིམ་པ་མངོན་དུ་བཤད་པའི་མདོ་རྒྱུད་ལས། ཐེག་པ་བསམ་ཡས་རྣམ་
པ་དགུ་རུ་འདུས། ཞེས་དང་། གསང་དོན་རྣམ་འབྱེད་ལས། དབང་པོའི་ཁྱད་
པར་རྣམ་དགུ་ལས། །ཕྱྭ་སྣང་འཕྲུལ་སྲིད་རྒྱུ་ཡི་ཐེག །དགེ་དྲང་ཨ་ཡེ་འབྲས་བུའི་
བོན། །རྒྱུ་འབྲས་ལ་ཟླ་བླ་མེད་དགུ །ཞེས་སོ། །འདི་ལྟ་ཕྱུ་གཤེན། སྣང་གཤེན།
འཕྲུལ་གཤེན། སྲིད་གཤེན་བཞི་ནི་རྒྱུའི་ཐེག་པ། དགེ་བསྙེན། དྲང་སྲོང༌།
ཨ་དཀར། ཡེ་གཤེན་བཞི་ནི་འབྲས་བུའི་ཐེག་པ། །རྒྱུ་འབྲས་ལ་ཟླའི་ཐེག་པ་བླ་མེད་
པ་སྟེ་དགུའོ། །དེའང་འཇིག་རྟེན་གྱི་ཕན་བདེ་བསྒྲུབ་པའི་ཆེད་དུ་གསུངས་པས་
རྒྱུ་དང་། འཇིག་རྟེན་ལས་འདས་པའི་དོན་གྱི་འབྲས་བུ་བསྒྲུབ་པའི་ཆེད་དུ་གསུངས་
པས་འབྲས་བུའི་ཐེག་པ་ཞེས་བྱ་སྟེ། རྩ་བ་གཅིག་ལ་རྣམ་པར་བགྲང་བའི་རྒྱུད་ལས།
ཐེག་པ་རྣམ་པ་གཉིས་སུ་བསྟན། འཇིག་རྟེན་པ་ཡི་ཐེག་པ་དང་། །མྱ་ངན་འདས་
པའི་ཐེག་པའོ། །ཞེས་སོ། །གཉིས་པ་ནི། རང་རང་ལམ་གྱིས་འབྲས་བུ་མི་བསླུ་ཡང་
རྫོགས་ཆེན་བླ་མེད་ཐེག་པའི་ལམ་སྟེགས་ལས། མཐར་ཕྱིན་ནུས་མིན་བླང་ཡང་
འགལ་མེད་གནས། དེ་ལྟར་ན་གནས་སྐབས་སུ་ཐེག་པ་དགུ་ལ་སོགས་པ་བསྟན་
པ་རྣམས་ནི་རེ་ཞིག་དེ་དང་དེས་འདུལ་བའི་གདུལ་བྱ་རྣམས་དྲང་བའི་ཐབས་སུ་
བསྟན་པ་ཙམ་སྟེ། ལུང་དྲུག་ལས། ཐེག་པ་དགུ་རུ་བསྟན་པ་ཡང་། །བཀྲི་དྲང་དོན་
66



སྡོམ་གསུམ་རྣམ་པར་འབྱེད་པའི་བཀའ་བརྟེན།
བླངས་པས་རང་རང་གི་ལམ་
ལ་འཇུག་ཕྱིར་བསྟན། །ཞེས་སོ། །དེའང་ཐེག་པ་དེ་དག་ཚུལ་བཞིན་དུ་ཉམས་སུ་
ང་གི་ལམ་གྱིས་སེམས་ཀྱི་རྗེས་སུ་མཐུན་པའི་འབྲས་བུ་མཐར་
ཐུག་པ་རེ་མི་བསླུ་ངེས་པར་ཐོབ་ན་ཡང་། དོན་དུ་དེ་དག་གི་རིམ་པའི་ཐེག་པ་བརྒྱད་
པ་མན་ཆད་ནི་རྫོགས་ཆེན་བླ་མེད་ཐེག་པའི་ལམ་སྟེགས་ཙམ་དུ་གསུངས་པ་སྟེ།
ལྟ་བ་ཁྱུང་ཆེན་ལས། ཐེག་པ་སོ་སོར་གསུངས་པ་ཡང་། །རྣམ་རྟོག་སྒྲོལ་ཕྱིར་ལམ་
དུ་བཤད། །དེ་རྣམས་སོ་སོར་གསུངས་པ་ཡང་། །རྫོགས་པ་ཆེན་པོ་འདི་ཉིད་ཀྱི།
ལམ་སྟེགས་ཉིད་དུ་འགྱུར་བ་སྟེ། །ཞེས་སོ། །ལས་ཞེས་པ་ཕྱི་མ་འབྱུང་བའི་
སྒྲའོ། །དེ་དག་ལམ་སྟེགས་སུ་འགྲོ་བའི་དོན་ཡང་རང་རང་གི་ལམ་གྱི་རྗེས་མཐུན་
འབྲས་བུ་རེ་ཐོབ་ནའང་དེས་གོ་མི་ཆོད་དེ། ལམ་མཐར་མ་ཕྱིན་པས་འབྲས་བུའི་
མཐར་ཐུག་པ་མ་ཡིན་ཏེ་ད་དུང་གོང་དུ་བགྲོད་བྱ་དང་བཅས་པ་ཡིན་པའི་ཕྱིར་
རོ། །ཉམས་སུ་བླང་ཡང་འགལ་བ་མེད་པར་གནས་ཏེ་གང་ཟག་གཅིག་གིས་བྱང་
ཆུབ་སྒྲུབ་པའི་ལམ་གྱི་རྒྱུ་འབྲས་ཚང་ཟླ་ལྟར་གོ་རིམ་ཁྲིག་གེ་འཕར་བའི་རིམ་པས་
བྱང་ཆུབ་ཀྱི་སར་འདེགས་པར་བྱེད་དེ། གསང་བ་བསེན་ཐུབ་དེ་ཁོ་ན་ཉིད་འདུས་
པའི་རྒྱུད་ལས། རང་རང་ལྟ་བའི་ཤུགས་ཀྱི་རྟ་ལ་ཞོན། །འཁོར་བའི་ས་ལས་ཡང་
གོང་གནས་སུ་འདེགས། །བཏེགས་ནས་ཐེག་པས་ཡང་གོང་གནས་སུ་སླེབ། །
ཞེས་སོ། །དེ་དག་ཞང་ཞུང་ནས་བོད་དུ་འགྱུར་བའི་བཀའ་ལྷོ་གཏེར་ཞེས་གྲགས་
པའི་ལུགས་ཀྱི་ཐེག་པ་དགུའི་རྣམ་པར་དབྱེ་བ་ཟུར་ཙམ་མོ། །
གསུམ་པ་དེ་དག་རྒྱུ་འབྲས་ཀྱི་ཐེག་པ་གཉིས་སུ་བསྡུས་ནས་དེའི་དོན་བཤད་
པ་སྤྱི་བྱེ་བྲག་གཉིས་ལས། དང་པོ་སྤྱིར་བསྟན་པ་ནི། བསྡུ་ན་རྒྱུ་དང་འབྲས་བུ་ལམ་
བྱེད་གཉིས། ཐེག་པ་མཐའ་དག་གཅིག་ཏུ་བསྡུས་ན་ཡང་རྩེ་རྫོགས་པ་ཆེན་པོའི་
ཐེག་པར་འདུ་སྟེ། ཐེག་པ་ཐམས་ཅད་དེའི་ལམ་སྟེགས་སམ་རོལ་པར་ཤར་བ་ཡིན་
67



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་ཕྱིར། ཉི་མ་དགུ་བསྐོར་ལས། སྣང་གཤེན་སྲིད་གཤེན་ཕྱྭ་གཤེན་འཕྲུལ་གཤེན་
དང་། །དགེ་བསྙེན་དྲང་སྲོང་ཨ་དཀར་ཡེ་གཤེན་རྣམས། །ངེས་པར་བཤད་ན་ཁྱད་
པར་གཅིག་བུའི་ངང་། །ཞེས་སོ། །གཉིས་སུ་བསྡུ་ན་རྒྱུ་དང་འབྲས་བུའི་ཐེག་པ་
གཉིས་སུ་འདུ་སྟེ། ཐེག་རིམ་ལས། ནང་པ་གཤེན་རབ་ཐེག་པ་བསྡུ་ན་གཉིས། །
རྒྱུ་དང་འབྲས་བུ་གཉིས་སུ་བཤད་པ་ཡིན། །ཞེས་སོ། །རྒྱུ་འབྲས་ཀྱི་ཁྱད་པའང་འབྲས་
བུ་ཉིད་ལམ་དུ་བྱེད་མི་བྱེད་ཀྱིས་ཕྱེ་སྟེ། ཡེ་ཁྲིའི་ལ་ཟླ་ལས། །རྒྱུ་རྐྱེན་ལམ་ཁྱེར་མཚན་
ཉིད་པ། །འབྲས་བུ་ལམ་ཁྱེར་གསང་སྔགས་སོ། །ཞེས་སོ། །གཉིས་པ་བྱེ་བྲག་ཏུ་བཤད་
པ་ལ་གཉིས། རྒྱུ་ཡི་ཐེག་པ་དང་འབྲས་བུའི་ཐེག་པའོ། །དང་པོ་ནི། ལྷ་མི་གཞན་
བརྟེན་རང་རྟོགས་གཤེན་རབ་དང་། །ཐུགས་རྗེ་སེམས་དཔའ་གཡུང་དྲུང་སེམས་
དཔའ་ལ། །མཚན་ཉིད་རྒྱུ་ཡི་ཐེག་པ་བཞི་ཞེས་བཤད། །རྒྱུའི་ཐེག་པ་ལ་གཉིས།
ཐེག་པ་ཆུང་ངུ་། །ཐེག་པ་ཆེན་པོའོ། །ཐེག་ཆུང་ལ། ལྷ་མི་གཞན་བརྟེན་ནི།
ལྟབ་བདག་མེད་མ་རྟོགས་ཏེ། ཐེག་རིམ་ལས། དངོས་པོ་སྣ་ཚོགས་སྣང་བ་བདེན་
པར་རྟོགས། །ཡུལ་སེམས་མི་འབྱེད་འདི་ཀ་ལྟ་བུར་ཤེས། །ཞེས་སོ། །བསྲུང་བའི་
ཁྲིམས་ནི། དཀོན་མཆོག་གསུམ་ལ་སྐྱབས་གནས་སུ་ངེས་པར་འཛིན་ནས་ཉ་སྟོང་
ལ་སོགས་པའི་དུས་བཟང་ལ་སྡིག་པ་སྤངས་བ་དང་དགེ་བ་བསྒྲུབ་པའོ། །ཕྱེ་ན་
ཡང་དག་ལ་ཕྱོགས་པ་ཞེས་དགེ་བ་ཤས་ཆེས་མཐོ་རིས་སུ་སྐྱེ་བ་དང་། འཁྲུལ་པ་
ལ་ཕྱོགས་པ་ཞེས་སྡིག་པ་ཤས་ཆེས་ངན་སོང་དུ་སྐྱེ་བ་གཉིས་སོ། །རང་རྟོགས་གཤེན་
རབ་ལ་ཕྱི་རོལ་གྱི་དོན་ཡང་དག་ཏུ་འདོད་པ་ཉན་ཐོས་སམ་རྣམ་རྩོད་པ་དང་།
ཕྱི་རོལ་གྱི་དངོས་པོ་ཡང་དག་མ་ཡིན་པར་འདོད་པ་རང་རྒྱལ་ལམ་རང་རྟོགས་གཉིས་
སུ་ཡོད། དང་པོ་ལ་འདོད་ཚུལ་བྱེ་བྲག་ཏུ་སྨྲ་བ་དང་མདོ་སྡེ་བ་གཉིས་ཏེ། ལ་བཟླ་
ལས། མདོ་སྡེ་བྱེ་བྲག་རྣམ་གཉིས་སོ། །ཞེས་སོ། །ལྟ་བ་ནི་དེ་གཉིས་ཀས་གང་ཟག་
68



སྡོམ་གསུམ་རྣམ་པར་འབྱེད་པའི་བཀའ་བརྟེན།
གི་བདག་མེད་རྟོགས། །བོན་གྱི་བདག་གཟུང་བ་རྡུལ་ཕྲན་དང་། །འཛིན་པ་སྐད་
ཅིག་མའི་ཡིད་དོན་དམ་དུ་འདོད། །ཕྱི་རོལ་གྱི་དོན་ཡང་དག་མ་ཡིན་པར་འདོད་
པའི་གྲུབ་མཐའ་ལ་ནེ་ཙོ་ལྟར་ཚོགས་ན་སྤྱོད་པ་དང་། །བསེ་རུ་ལྟར་གཅིག་པུར་
གནས་པ་གཉིས་ཏེ། །དེ་ཉིད་ལས། ནེ་ཙོ་བསེ་རུ་ལྟ་བུར་གནས། ཞེས་སོ། །དེ་གཉིས་
ཀས་ལྟ་བ་གང་ཟག་བདག་མེད་རྟོགས་པའི་སྟེང་དུ་གཟུང་བ་བོན་གྱི་བདག་རང་
བཞིན་མེད་པར་རྟོགས་ཀྱང་འཛིན་བྱེད་ཀྱི་ཤེས་པ་སྐད་ཅིག་མ་དོན་དམ་དུ་འདོད་
པ་སྟེ། འདི་ལྟར་ཤེས་པ་སྐད་ཅིག་མ་སྔ་མ་ནི་གཟུང་ཆ། ཕྱི་མ་ནི་འཛིན་ཆ་ཡིན་
ཅིང་དེ་ཡང་རྒྱུ་འབྲས་སུ་འདོད་དེ་གཟུང་ཆ་རྒྱུ་དང་འཛིན་ཆ་འབྲས་བུར་འདོད་
པའི་ཕྱིར། ཐེག་རིམ་ལས། ཕྱི་ཡུལ་དངོས་པོ་མེད་དེ་ནང་ཤེས་རྒྱུ་དང་འབྲས།
ཞེས་སོ། །སྤྱོད་པ་རྣམ་རང་གཉིས་ཀ་རང་ཉིད་ཞི་བདེའི་བསམ་པས་སོ་ཐར་རིགས་
བརྒྱད་གང་རུང་ལ་གནས་ཤིང་། ལྷག་པར་རང་རྟོགས་པ་ནི། སྣང་ལྡན་རབ་དབྱེ་
ལས། དམ་ཚིག་སྡོམ་ཁྲིམས་ཉིས་བརྒྱ་ལྔ་བཅུ་བསྲུངས། ཞེས་སོ། །སྒོམ་པ་རྣམ་
རྩོད་པས་མི་སྡུག་པ་བསྒོམ་པ་སོགས་ཞི་གནས་ཀྱིས་སེམས་ལས་རུང་དུ་བསྒྲུབ་ནས།
ལྷག་མཐོང་བདེན་བཞིའི་བོན་བཅུ་དྲུག་སྒོམ་པའི་ཤེས་རབ་ཀྱིས་ཁམས་གསུམ་
གྱི་ཉོན་མོངས་སྤངས་ནས་འབྲས་བུ་རྒྱུན་དུ་ཞུགས་ནས་དགྲ་བཅོམ་པ་ཉིད་ཀྱི་བར་
དུ་སྒྲུབ་པར་བྱེད་དེ་ཐེག་རིམ་ལས། ཡེ་ཤེས་ཆ་ཡིས་ཁམས་གསུམ་ཉོན་མོངས་
འཇོམས་ཞེས་སོ། །རང་རྟོགས་ཀྱིས་རྟེན་འབྲེལ་ལུགས་ལྡོག་བསྒོམས་ནས་ཡེ་ཤེས་
བསྒྲུབ་པས་འབྲས་བུ་རང་རྒྱལ་དགྲ་བཅོམ་ཐོབ་ནས་རྫུ་འཕྲུལ་སྣ་འགའི་སྒོ་ནས་
འགྲོ་དོན་ཤས་ཙམ་སྤྱོད་པའི་ཕྱིར། དེ་ཉིད་ལས། རྟེན་འབྲེལ་དུར་ཁྲོད་རོ་ལ་བལྟས་
ཏེ་བཟློགས། ཞེས་སོ། །ཐེག་ཆེན་ལ། ཐུགས་རྗེ་སེམས་དཔའ་ལ་གཞུང་ལུགས་
གཉིས། ཤེས་པའི་སྐྱེ་མཆེད་ཡང་དག་ཏུ་འདོད་པ་སེམས་ཙམ་རྣམ་བདེན་པ།
6



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དེ་འཁྲུལ་པར་འདོད་པ་སེམས་ཙམ་རྣམ་རྫུན་པ། ཡང་དག་ཏུ་འདོད་པ་ལའང་
གཉིས། སྐྱེ་མཆེད་སྣ་ཚོགས་གཅིག་ཏུ་བདེན་པ་རྒྱུ་འབྲས་དང་བཅས་པ་དང་།
རྒྱུ་འབྲས་མེད་པའི་སྐྱེ་མཆེད་དོ། །འཁྲུལ་པར་འདོད་པ་ལ་གཉིས། སྐྱེ་མཆེད་མཐའ་
དག་འཁྲུལ་པར་འདོད་པ་དང་། ཕྱོགས་གཅིག་འཁྲུལ་པར་འདོད་པའོ། །དེ་བཞི་
གཞན་ཀུན་མཐུན་པ་ལ་ལྟ་བ་ཕྱོགས་རེ་ཙམ་མ་མཐུན་ནའང་། སྤྱིར་གཏན་ཚིགས་
ཆེན་པོའི་སྦྱོར་བ་རྣམ་པ་བཞིས་ཕྱི་གཟུང་བའི་ཡུལ་དང་ནང་འཛིན་པའི་སེམས་
རྫས་གཞན་མེད་པར་གཟུང་འཛིན་གཉིས་དང་བྲལ་བར་བྱས་པའི་སེམས་རིག་
ཙམ་གསལ་ཙམ་དེ་དོན་དམ་དུ་ལྟ་བའོ། །སྤྱོད་པ་གཞན་ཕན་གྱི་བསམ་པས་བྱང་
སྡོམ་གྱི་དམ་ཚིག་ཉི་ཤུ་བསྲུང་སྟེ། ཁྱབ་པ་སྣང་ལྡན་གྱི་རབ་དབྱེ་ལས། དམ་ཚིག་
ཐུགས་རྗེའི་སྡོམ་པ་ཉི་ཤུ་བསྲུང་། ཞེས་སོ། །སྒོམ་པ་སློབ་ལམ་བཞིར་བྱང་ཕྱོགས་
ཀྱི་བོན་སོ་བདུན་བསྒོམ་པས། འབྲས་བུ་མི་སློབ་པའི་ལམ་ཀུན་ཏུ་འོད་ཀྱི་ས་བརྙེས་
པར་འདོད་དོ། །༧ གཡུང་དྲུང་སེམས་དཔའ་སྤྲོས་མེད་ལ། ལྟ་བ་ནི་སྤྲོས་པའི་
མཐའ་བརྒྱད་དང་བྲལ་བར་རྟོགས་ལ། བོན་ཐམས་ཅད་བདེན་པ་གཉིས་སུ་ཁས་
ལེན་པའོ། །འགྲོ་མགོན་བློ་གྲོས་ཀྱིས། ཀུན་རྫོབ་སྒྱུ་མ་དང་དོན་དམ་སྤྲོས་མེད་དུ་
འདོད་པ་གཡུང་དྲུང་སེམས་དཔའ་དང་། ཞེས་སོ། །སྤྱོད་པ་ལྟ་བ་ཡས་དབུབ་པ།
སྤྱོད་པ་མས་འཛེག་པ། གཞི་སྙིང་རྗེ་ཆེན་པོ་ལབླང་པ། ཐབས་ཕ་རོལ་ཕྱིན་པ་བཅུ་
ལ་སྤྱོད་པ་དང་
། སྒོམ་པ་རྣམ་པར་མི་རྟོག་པ་ནམ་མཁའ་ལྟར་གནས་པ་དེ་ལ་རྩོལ་
བ་གློད་ལ་བསྒོམ་པས་འབྲས་བུ་དོན་གཉིས་མཐར་ཕྱིན་པར་གྲུབ་པའོ། །གཉིས་
པ་འབྲས་བུའི་ཐེག་པ་ལ་གཉིས། སྔགས་ཕྱི་པ་དང་། ནང་པའོ། །དང་པོ་ནི།
འབྲས་བུ་ལམ་བྱེད་བྱ་བ་གཙང་སྤྱོདག །རྣམ་པ་ཀུན་ལྡན་སྔགས་ཕྱིའི་ཐེག་པ་གཉིས། །
འབྲས་བུ་ཉིད་ལམ་དུ་བྱེད་པ་སྔགས་ཕྱིའི་ཐེག་པ་བྱ་བ་གཙང་སྤྱོད་པ་ནི། ལྟ་བ་



སྡོམ་གསུམ་རྣམ་པར་འབྱེད་པའི་བཀའ་བརྟེན།
མ་རིག་པའི་སྐྱེ་མཆེད་ཀྱིས་སྟོང་པའི་བོན་ཉིད་དྲི་མ་དང་བྲལ་བ་ལ། རྒྱུ་འབྲས་
དང་བཅས་པའི་མཚན་མ་དང་། མཚན་མ་དེ་འཛིན་གྱི་རྟོག་པས་དབེན་པ་དང་།
དམ་ཚིག་ཡིད་ཀྱིས་མི་རྟོག་པ་སྒོམ་པ་དང་ལྷ་བསྐྱེད་པ། ངག་གིས་འཛབ་དང་སྐུ་
བསྟོད་པ། ལུས་ཀྱིས་སྡིག་པ་གསུམ་སོགས་བསྲུང་བ་དང་། སྒོམ་པ་དོན་དམ་པར་
དག་པའི་བོན་ཉིད་བསྒོམ་ལ། ཀུན་རྫོབ་ཏུ་སྣང་བ་ལ་ཤེས་པས་བརྟགས་ནས་ལྷའི་
གཟུགས་བརྙན་ཆེན་པོར་བསྒོམ་ཞིང་། སྒྲུབ་པ་དུས་བཟང་ལ་ཁྲུས་དང་གཙང་
སྦྲའི་སྒོ་ནས་བདག་དམ་ཚིག་པ་ཁོལ་པོ་ལྟ་བུའི་མདུན་དུ་ལྷ་ཡེ་ཤེས་པ་རྗེ་བོ་ལྟར་
བསྒོམ་ནས་བསྒྲུབ་པས་འབྲས་བུ་མི་ཚེ་བདུན་ན་སངས་རྒྱས་འཐོབ་པའོ། །རྣམ་
པ་ཀུན་ལྡན་ནི། ལྟ་བ་འཁྲུལ་པའི་མཚན་མ་མེད་པའི་བོན་ཉིད་མངོན་སུམ་དུ་རྟོགས་
པ། དེའི་རོལ་པའི་སྐྱེ་མཆེད་ཤར་བར་བརྟགས་པའི་ལྷའི་སྐུ་ཕྱག་རྒྱ་བཞི་ལྡན་དུ་
སྣང་བའོ། །དམ་ཚིག་སྤྱི་དང་ཁྱད་པར་ལྷ་དང་བླ་མ་སྔགས་དང་ཕྱག་རྒྱ་བཞི་མི་
ཉམས་པར་བསྲུང་བ་དང་
། སྒོམ་པ་གཡུང་དྲུང་གི་སྐྱེ་མཆེད་ལྔ་བསྒོམ་ལ་རང་ཉིད་
དམ་ཚིག་པའི་མདུན་དུ་ཡེ་ཤེས་པ་གྲོགས་པོ་ལྟར་ཕྱག་རྒྱ་བཞིས་བསྒྲུབས་པའི་འབྲས་
བུ་མི་ཚེ་ལྔ་ན་འཐོབ་པའོ། །དེ་གཉིས་ལ་སྔགས་ཕྱིའི་ཐེག་པ་ཞེས་བྱ་སྟེ། འགྲོ་མགོན་
བློ་གྲོས་ཀྱིས། ལྷ་ཡེ་ཤེས་པ་དམ་ཚིག་པ་རང་ལས་གཞན་དུ་འདོད་པ་སྔགས་ཕྱི་
པ་དང་། ཞེས་སོ། །གཉིས་པ་ནི། དངོས་བསྐྱེད་རོལ་པ་ཤིན་ཏུ་དོན་ལྡན་དང་།
ཡང་རྩེ་བླ་མེད་རྫོགས་ཆེན་ཐེག་པ་ལ། གསང་སྔགས་ནང་གི་ཐེག་པ་གསུམ་ཞེས་
གསུངས། །དངོས་བསྐྱེད་ཐུགས་རྗེ་རོལ་པའི་ཐེག་པ་ནི། །ལྟ་བ་ཐབས་དང་ཤེས་
རབ་དབྱིངས་དང་ཡེ་ཤེས་དོན་དམ་དང་ཀུན་རྫོབ། །དེ་ལྟར་ཐ་སྙད་བཏགས་པ་
ཐམས་ཅད་སེམས་ཉིད་ལས་གཞན་པ་མ་ཡིན་པའི་བདག་ཉིད་ཆེན་པོ་ལྟ་བའོ། །ཀུན་
རྫོབ་སྣང་སྲིད་འདི་ཉིད་ཡེ་ཤེས་ཀྱི་རོལ་པ་རང་སྣང་བ་ཡིན་པས། ལྷ་དང་ལྷ་མོའི་
71



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དཀྱིལ་འཁོར་དུ་ཡེ་ནས་མཉམ་པར་རྫོགས་པར་བཞེད་དོ། །དམ་ཚིག་བསྐྱེད་རིམ་གྱི་
རྩ་བ་དང་ཡན་ལག་གི་དམ་ཚིག་མ་ཉམས་པར་བསྲུང་བའོ། །སྒོམ་པ་ཏིང་འཛིན་
རིམ་པ་བཞི་དང་། ལྔ་དང་གསུམ་གྱིས་རང་ཉིད་དམ་ཚིག་པ་ལ་ཡེ་ཤེས་པ་
བསྟིམས་པས་ལྷ་རང་སེམས་ལས་མི་གཞན་པའི་བདག་ཉིད་ཆེན་པོར་བསྒོམ་པ་
དང་། སྒྲུབ་པ་སྤུན་གྱི་ཚུལ་དུ་ཏིང་ངེ་འཛིན་རིམ་པ་ལྔ་ཡི་སྒོ་ནས་གྲོལ་བའི་ལམ་དུ་
བསྒྲུབ་པས་མི་ཚེ་གསུམ་ན་འབྲས་བུ་འཐོབ་པའོ། །ཤིན་ཏུ་དོན་ལྡན་ནི། ལྟ་བ་རྒྱུ་
སེམས་ཉིད་ཡེ་ནས་སྒྲིབ་པ་དང་བྲལ་བའི་དབྱིངས་ཅི་ཡང་མ་གྲུབ་པ་ལས་ཅིར་ཡང་
འབྱུང་བ་འབྲས་བུ་ཡེ་ཤེས་ཀྱི་དཀྱིལ་འཁོར་མ་འགགས་པའི་རོལ་པར་སྣང་བ་བསྐྱེད་
ཅིང་བཙལ་མི་དགོས་པར་སྐུ་གསུམ་ལྷུན་གྲུབ་དབྱིངས་དང་ཡེ་ཤེས་གཉིས་སུ་མེད་
པར་འདོད་དོ། །དམ་ཚིག་རྫོགས་རིམ་གྱི་དམ་ཚིག་སོགས་མི་ཉམས་པར་ བསྲུང་ཞིང་
སྒོམ་པ་མཁའ་ལ་ཉི་ཟླ་ཤར་བ་ལྟར་དབྱིངས་ལ་ཡེ་ཤེས་རྫོགས་ཚུལ་དུ་བསྒོམ་སྟེ་
བསྒྲུབ་པས་འབྲས་བུ་མི་ཚེ་གཅིག་ན་མངོན་གྱུར་དུ་འགྱུར་རོ། །ཡང་རྩེ་བླ་མེད་
རྫོགས་པ་ཆེན་པོའི་ཐེག་པ་ལ། རྫོགས་ཆེན་བཤད་རྒྱུད་ཀུན་ལས། གྲུབ་མཐའ་
རྗེས་སུ་འཛིན་པ་དང་། ལམ་རྗེས་སུ་འཛིན་པའི་གང་ཟག་གི་རིགས་གཉིས་ལས།
གྲུབ་མཐའི་རྗེས་སུ་འཛིན་ལུགས་བདུན་ཏེ། ཅི་བཞིན་ལྷུན་གྲུབ་མ་ངེས་པ། ངེས་
པ་དོན་གྱི་དངོས་གཞི། ཅིར་ཡང་ཁས་ལེན་དུ་བཏུབ་པ། ཅིར་ཡང་བསྒྱུར་དུ་བཏུབ་
པ། སྣ་ཚོགས་སུ་འདོད་པ། ཀ་དག་ཏུ་འདོད་པ་དང་བདུན་རྫོགས་ཆེན་ཡེ་ཁྲིའི་
བཤད་རྒྱུད་ནས་བཤད་པ་དེ་དག་ཁོ་བོའི་བཀའ་བརྟེན་པ་མཛོད་ཆེན་སོགས་ལས་
ལེགས་པར་བཀྲལ་ཡོད་དོ། །དེས་ན་འདིའི་ལུགས་ཀྱི་ལྟ་བ་ཀ་དག་ལྷུན་གྲུབ་དབྱེར་
མེད་ལས་འཁོར་འདས་ཐམས་ཅད་གཞི་ཇི་བཞིན་ཉིད་ཀྱི་སྐྱེ་མཆེད་རང་ཤར་བ་
གཞི་མེད་ལ་འགག་མེད་དུ་སྣང་བར་འདོད་དོ། །དམ་ཚིག་རྫོགས་ཆེན་སྤྱིའི་དམ་ཚིག་དང་
72



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཁྱད་པར་གཅིག་བུ་ལྷུན་གྲུབ་མེད་ཕྱལ་བཞིའི་དོན་ལ་གནས་པ་དང་། སྒོམ་པ་བབས་
ཆེན་བཞི་དང་གནད་རྣམ་པ་བཞི་བཞིས་ཀ་དག་གི་རིག་པ་རྩོལ་བྲལ་དུ་ཐག་གཅོད་
ཅིང་། ཐོད་བརྒལ་གྱི་གནད་བཞི་བཅུ་རྩ་གཉིས་ཀྱིས་སྣང་བཞི་ཟད་སར་སྐྱལ་ནས་
སྐུ་གསུམ་ལམ་སྣང་དུ་རྫོགས་ཏེ་ཚེ་འདིར་གདོད་མའི་གཞི་ཐོག་ཏུ་ལྷུན་གྲུབ་རིག་
པའི་གཏན་སྲིད་ཟིན་པའོ། །དེ་གསུམ་ལ་ནི་གསང་སྔགས་ནང་གི་ཐེག་པ་གསུམ་
ཞེས་བྱ་སྟེ། འགྲོ་མགོན་བློ་གྲོས་ཀྱིས། རང་སེམས་ཡེ་ནས་ལྷ་རུ་གནས་པར་ཤེས་པ་
སྔགས་ནང་པའོ། །ཞེས་གསུངས་སོ། །དེ་ལྟར་རྒྱུ་དང་འབྲས་བུའི་ཐེག་པ་གཉིས་སུ་
སྡུད་ནས་བཤད་པའང་དགུ་རུ་ཕྱེས་ནས་བཤད་པ་དེ་འབྱུང་བ་ཡིན་ཏེ། ཐེག་
པའི་རིམ་པ་མངོན་དུ་བཤད་པའི་མདོ་རྒྱུད་ལས་མ་ངེས་གཅིག་གཉིས་གནས་ཀྱང་
དགུ་རུ་ཕྱེ། ཞེས་སོ། །དེ་དག་ནི་ཞང་ཞུང་ག་ཁྱུ་སྤུངས་པ་ལ་བརྒྱུད་ནས་དེ་ནས་
རྒྱ་གར་དུ་བསྒྱུར་ཏེ། སླད་བོད་དུ་འགྱུར་བའི་བཀའ་དབུས་གཏེར་ཞེས་གྲགས་
པའི་ལུགས་ཀྱི་ཐེག་དགུའི་རྣམ་པར་དབྱེ་བ་ཟུར་ཙམ་མོ། །བཞི་པ་ཐེག་པ་གཞན་
རྣམས་བླ་མེད་ཐེག་པར་མ་ཞུགས་ན་མཐར་ཐུག་གི་འབྲས་བུ་མི་ཐོབ་པ་ནི། དེ་ལྟར་
ཐེག་པ་གྲངས་མེད་གཉིས་གསུམ་བཞི། ཀུན་ཀྱང་ཐེག་རྩེར་མ་ཞུགས་འབྲས་ཐོབ་ཅི།
དེ་ལྟར་ཐེག་པའི་གྲངས་མཐའ་ལ་ཐུག་པ་མེད་པར་བཤད་པས་རྣམ་གྲངས་མ་ངེས་
ཀྱང་ཐེག་པ་བརྒྱ་དང་ཉི་ཤུ་རྩ་ལྔ་དང་བཞི་བཅུ་རྩ་ལྔ་དང་ཐེག་པ་དགུ་ལ་སོགས་
པར་བཤད་པའང་གཉིས་སུ་བསྡུ་ན་གོང་དུ་བཤད་པའི་རྒྱུ་འབྲས་གཉིས་གསུམ་
དུ་བསྡུ་ན་རྒྱུའི་ཐེག་པ་བཞི་ལ་ཕྱི། གསང་སྔགས་ཕྱི་ནང་གི་ཐེག་པ་བཞི་ལ་ནང་།
ཡང་རྩེ་རྫོགས་ཆེན་གྱི་ཐེག་པ་ལ་གསང་བ་སྟེ་གསུམ་དང་། བཞི་རུ་བསྡུ་ན་རྒྱུའི་
ཐེག་པ་ལ་མཆོག་དམན་གཉིས། འབྲས་ཐེག་ལ་ཕྱི་ནང་གཉིས་ཏེ་བཞི། དེ་དག་
ཀུན་ཀྱང་རང་རང་གི་གོང་མ་ནས་གོང་མར་ཞུགས་ཏེ། ཐེག་པ་ཀུན་གྱི་རྩེ་མོ་རྫོགས་
73



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཆེན་གྱི་ཐེག་པར་མ་ཞུགས་ན་འབྲས་བུའི་མཐར་ཐུག་ཉིད་ཅི་ལ་ཐོབ་སྟེ་ཐོབ་པར་
མི་འགྱུར་བའི་ཕྱིར། ལུང་དྲུག་ལས། ཐེག་པ་བརྒྱད་དུ་ཞུགས་ཤིང་དོན་སྦྱང་
ཡང་། རྫོགས་ཆེན་འདི་མ་རྟོགས་པས་སངས་རྒྱས་མིན། ཞེས་སོ། །
དོན་གསུམ་པ་ཐེག་པ་ཐམས་ཅད་ཀྱི་གནད་སྡོམ་པ་གསུམ་གྱི་ཉམས་ལེན་དུ་
འདུ་ཚུལ་ནི། དེ་དག་ཐེག་པའི་རིམ་པ་མང་བཤད་ཀྱང་། །སོ་སོ་ཐར་དང་གཡུང་
དྲུང་སེམས་དཔའ་དང་། །སྔགས་ཀྱི་སྡོམ་པ་གསུམ་ལ་མ་འདུས་མེད། །སངས་རྒྱས་
བསྟན་པའི་ཉམས་ལེན་མཐའ་དག་ཀུན། །སྡོམ་པ་གསུམ་གྱི་ཁོངས་སུ་ལེགས་བསྡུས་པ།
འདི་ནི་རྒྱལ་བའི་བཀའ་ཁྲིམས་རྒྱལ་པོ་ཞེས། །སྟོན་པ་ཉིད་ཀྱིས་རྒྱུད་སྡེ་རྣམས་ལས་
གསུངས།། གོང་དུ་བཤད་པའི་ཐེག་པ་དེ་དག་དང་གཞན་ཡང་བྱང་གཏེར་གྱི་ལུགས་
ཀྱི་ཐེག་དགུ་ལ་སོགས་མང་དུ་བཤད་དུ་ཡོད་ཀྱང་། དེ་དག་ཀུན་གྱི་ཉམས་ལེན་
གྱི་གནད་དང་བསྲུང་བྱ་ཐམས་ཅད་སོ་སོ་ཐར་པ་དང་གཡུང་དྲུང་སེམས་དཔའ་
སྔགས་ཀྱི་སྡོམ་པ་གསུམ་ལ་མ་འདུས་པ་མེད་དེ། སངས་རྒྱས་བསྟན་པའི་ཉམས་
ལེན་ཐམས་ཅད་བསྡུས་ན་བསླབ་པ་རིན་པོ་ཆེ་གསུམ་ལ་འདུས་ཤིང་། དེ་གསུམ་
གྱི་གཞི་ལ་ལྷག་པ་ཚུལ་ཁྲིམས་བསླབ་པ་སྡོམ་པ་གསུམ་རྣམ་པར་དག་པ་ལས་བསླབ་
པ་གོང་མ་གཉིས་རང་བཞིན་གྱིས་རྒྱུད་ལ་སྐྱེ་བར་གསུངས་པ་དང་། ཁྱད་པར་སྡོམ་
པ་གསུམ་ནི་གསང་སྔགས་ཀྱི་ཉམས་ལེན་ཀུན་གྱི་གཞི་མ་ཡིན་པས་གསང་སྔགས་
ཀྱི་ཁྱད་བོན་ཏེ། རྩ་རྒྱུད་བསེན་ཐུབ་ལས། ལྟ་སྒོམ་སྤྱོད་པ་ཐམས་ཅད་ནི་སྤྲིན་དང་
ཁུ་རླངས་འདྲ་ལ། དམ་ཚིག་ནི་ཉི་ཟླ་དང་འདྲ་བ་དང་། བོན་སྒོ་ཐེག་རྒྱུད་ཐམས་
ཅད་ནི་ཤིང་གི་ལོ་འདབ་ཡལ་ག་འདྲ་ལ། དམ་ཚིག་ནི་སྡོང་པོ་དང་འདྲ་བ་ལ་སོགས་
གསུངས། དེ་བས་ན་བསྟན་པའི་ཉམས་ལེན་གྱི་གནད་ཐམས་ཅད་སྡོམ་པ་གསུམ་
གྱི་ཁོངས་སུ་རྒྱལ་བ་རང་གིས་ལེགས་པར་བསྡུས་ནས་བཀའ་ཁྲིམས་ཐམས་ཅད་
74



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཀྱི་རྒྱལ་པོ་སྡོམ་པ་གསུམ་དུ་བཞག་པ་སྟེ། མདོ་འདུས་ལས། དྲང་སྲོང་སྡོམ་པ་བསྲུང་
བ་དང་།། སེམས་དཔའི་བསླབ་པ་བསྲུང་བ་དང་།། ཨ་དཀར་དམ་ཚིག་བསྲུང་
བའོ། །ཞེས་དང་། ལམ་མངོན་སངས་རྒྱས་པའི་རྒྱུད་ལས། ལུང་མེད་གསང་སྔགས་
ཆོ་རོལ་བཏང་སྐྱོན་དང་།། ཡེ་གཤེན་གདར་ཤ་མ་ཆོད་བསླབ་པ་འཆལ།། ཐེག་པ་
འོག་མའི་བསྲུང་བྱ་ཁྱད་དུ་བསད།། བཀའ་ཁྲིམས་རྒྱལ་པོ་སྡོམ་གསུམ་དེ་དག་ལ།།
ཞེས་དང་། མཆན་ཡིག་ཏུ། དགེ་བཅུ་སྤྱད་པས་སྡོམ་གསུམ་ལྡན། ཞེས་དང་།
ལྟབ་ཁྱུང་ཆེན་ལས། བླ་མེད་མཆོག་གི་དམ་ཚིག་ཏུ། སེམས་ཅན་འདུལ་བའི་དབང་
གིས་སུ།། བསྲུངས་བའི་འོག་མའི་ཚུལ་ཁྲིམས་དང་། ཅི་སྙེད་སྡོམ་པ་བསམ་ཡས་པ།།
བསྲུང་བྱ་མ་ལུས་འདིར་འདུས་སོ། །ཞེས་སོ། །གཞན་ཡང་དེ་ལྟ་བུའི་ལུང་སྔགས་
ཀྱི་སྟོན་པ་ཉིད་ཀྱིས་རྒྱུད་སྡེ་རྣམས་ལས་གསུངས་པ་མཐའ་ཡས་སོ།།
གསུམ་པ་ཐེག་པ་གསུམ་གྱི་རྟེན་ཅན་རང་རང་ས་ནས་གསང་སྔགས་བླ་མེད་
ཀྱི་སྒོར་ཞུགས་པ་ཡོད་པར་བསྟན་པ་ནི། ཕྱི་ནང་གསང་བའི་ཐེག་པའི་རྟེན་ཅན་
གང་། རང་རང་ས་ནས་སྔགས་ཀྱི་སྒོར་ཞུགས་པ། ཡོད་པ་བསེན་ཐུབ་ལུང་ལས་
གསལ་བར་གྲུབ། གསང་བ་བསེན་ཐུབ་དེ་ཁོ་ན་ཉིད་འདུས་པའི་རྒྱུད་ལས།
ཀྱེ་འཁོར་བའི་གཤེན་པོ་འདི་ལ་ཆིབས། ༼༣༽ །རིག་འཛིན་གཤེན་པོ་འདི་ལ་ཆིབས།
གྲུབ་པའི་གཤེན་པོ་འདི་ལ་ཆིབས། །འདི་ལ་བཅིབས་ན་ཁྱད་པར་མཆོག །ཅེས་
གསུངས་པས་འཁོར་བའི་གཤེན་པོ་ནི་རང་རྟོགས་ཐེག་དམན་པ་སྟེ། དགེ་བསྙེན་
གཙང་གཙུག་དྲང་སྲོང་གི་སྡོམ་པའི་རྟེན་ཅན་འབྲས་བུ་བསྐལ་པ་མ་བགྲང་ན་མི་
ཐོབ་པས་ཡང་ཡང་འཁོར་བས་འཁོར་བ་པ་སྟེ་ལམ་ལ་གནས་པས་གཤེན་པོ་ཞེས་བྱ།
རིག་འཛིན་གཤེན་པོ་ནི་རྒྱུའི་ཐེག་ཆེན་པ་སྟེ་ཐུགས་རྗེ་དང་སྤྲོས་མེད་པའི་སྡོམ་པའི་
རྟེན་ཅན་ཡེ་གཤེན་གྱི་དགོངས་པ་དང་ལྡན་པ་རྣམས་རིག་འཛིན་གཤེན་པོ་ཡིན།
75



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྲུབ་པའི་གཤེན་པོ་ནི་སྔགས་ཕྱི་པ་གཉིས་ཏེ། །འབྲས་བུ་ཉིད་ལམ་དུ་བྱེད་པས་གྲུབ་
པའི་གཤེན་པོར་བཞེད་དོ། །དེ་ལྟར་ཕྱི་རྒྱུའི་ཐེག་དམན་པ། ནང་ཐེག་ཆེན་པ།
གསང་བ་སྔགས་ཕྱི་པའི་ཐེག་པའི་རྟེན་ཅན་ཏེ་འདི་ལ་ཞེས་པ་ཡེ་གཤེན་ཆེན་པོའི་
རྒྱུད་ཀྱི་ལྟ་བ་ཁྱུང་ཆེན་འདི་ལ། ཆིབས་ནི་རང་རང་གི་ས་ནས་ཐད་ཀར་སྔགས་
བླ་མེད་ཀྱི་སྒོར་བཅུག་སྟེ་དབང་བཞི་བསྐུར་བས། རྟེན་གྱི་སྡོམ་པ་གང་ཞིག་རིག་
འཛིན་སྔགས་ཀྱི་སྡོམ་པར་འགྱུར་བའི་ཕྱིར་ཁྱད་པར་མཆོག་ཅེས་བྱའོ། །དེ་བས་
ན་རྒྱུའི་ཐེག་པ་དམན་མཆོག་གཉིས་ལ་སྔགས་ལམ་དུ་ཞུགས་པ་ཡོད་པར་ལུང་དེ་
ཉིད་ལས་གསལ་བར་གྲུབ་བོ། །
དོན་གསུམ་པ་སྡོམ་པ་གསུམ་གྱི་སྤྱི་དོན་རྣམ་པར་དབྱེ་བ་ལ་གཉིས། དབང་
པོ་མཆོག་དམན་གཉིས་ལ་ལྟོས་པའི་སྡོམ་གསུམ་ལ་བཀྲི་ཚུལ་སྤྱིར་བསྟན་པ། བྱེ་
བྲག་འདིར་བསྟན་བྱའི་གཞུང་དབང་པོ་འབྲིང་གི་ལུགས་ཡིན་པར་བཤད་པའོ། །དང་
པོ་ལ་གཉིས། དབང་རབ་སྐལ་ལྡན་སྡོམ་གསུམ་ཅིག་ཅར་དུ་ཐོབ་ཚུལ། དབང་
རྟུལ་སྐལ་དམན་རིམ་འཇུག་གི་ལམ་ལ་བཀྲི་ཚུལ་ལོ། །དང་པོ་ནི། མཆོག་ནི་
དབང་བསྐུར་ཐོབ་པས་སྡོམ་པ་གསུམ། །ཅིག་ཆར་སྐྱེས་པ་རྒྱལ་གཤེན་འཁོར་རབ་
ལྟར། །གྲོལ་བ་མངོན་གྱུར་མཆོག་གི་དངོས་གྲུབ་བརྙེས། །དབང་པོ་ཤིན་ཏུ་རྣོན་
པོ་སྔོན་སྦྱངས་མཐར་སོན་ལས་འཕྲོ་མཆོག་ཏུ་གྱུར་པ་རྣམས་ལ་ནི་དབང་བསྐུར་ཐོབ་
པས་སྔགས་སྡོམ་ཁོ་ན་ལས་ཕྱེ་བའི་སྡོམ་པ་གསུམ་ཅིག་ཅར་དུ་སྐྱེས་པ། དཔེར་ན་
རྒྱལ་གཤེན་མི་ལུས་བསམ་ལེགས་ཀྱི་འཁོར་རིམ་གསུམ་ལས་ནང་འཁོར་རབ་ཏུ་
གྱུར་པ་རྣམས་ལྟ་བུ་སྟེ། དེ་དག་དང་པོ་ནས་སྔགས་སྒོར་བཅུག་སྟེ་དབང་བཞི་
བསྐུར་བས་གྲོལ་བ་མངོན་གྱུར་དུ་ཐེག་ཆེན་མཆོག་གི་དངོས་གྲུབ་བརྙེས་པའོ། །དེའང་
སྔགས་སྡོམ་ལ་སྡོམ་པ་གསུམ་ཚང་བ་ནི། ལྟ་བ་ཁྱུང་ཆེན་ལས། འདུལ་སྡོམ་ཚང་
76



སྡོམ་གསུམ་རྣམ་པར་འབྱེད་པའི་བཀའ་བརྟེན།
བའི་ཆེ་བ་ནི། །དགེ་བསྙེན་དྲང་སྲོང་ལ་སོགས་པ། །ཐམས་ཅད་ཚང་པས་ཕུན་སུམ་
ཚོགས། །ཞེས་སོ། །སོགས་ཁོང་ནས་བྱང་སྡོམ་དང་ཐམས་ཅད་ཚང་བ་ནི་བྱ་སྤྱོད་
ཡེ་གཤེན་བཅས་ཀྱི་སྡོམ་པ་ཚང་པར་བསྟན་ཏོ། །གཉིས་པ་ནི། ཤིན་ཏུ་གདུལ་
དཀའ་དབང་པོ་ཐ་མ་རྣམས། །དང་པོ་སོ་ཐར་རིགས་བཞི་རིམ་བཞིན་དབོག །རང་
རྟོགས་ཐེག་པའི་གྲུབ་མཐའ་ཤེས་བྱས་ལ། །དེ་ལ་སེམས་དཔའི་སྡོམ་པ་སྦྱིན་པར་
བྱ། །སྤྲོས་མེད་མན་ཆད་གཞུང་ལུགས་ཀུན་ཤེས་ནས། །དེ་རྗེས་སྔགས་སྒོར་འཇུག་
པ་ཐེག་རིམ་བཤད། །ཤིན་ཏུ་གདུལ་དཀའ་བའི་དབང་པོ་ཐ་མ་རྣམས་ནི་ལམ་
མས་རིམ་བཞིན་དུ་བློ་ལྡོག་པའི་བོན་བཞི་ནས་རྩོམ་སྟེ་རྒྱུད་སྦྱངས་པས་ངེས་འབྱུང་
གི་ཚུལ་ཁྲིམས་ཡང་དག་བསྲུང་བའི་རྟེན་དུ་རུང་བར་གྱུར་ཚེ། དེ་ལ་དང་པོ་བསྙེན་
གནས་ནས་རིམ་གྱིས་དྲང་སྲོང་གི་སྡོམ་པའི་བར་གྱི་སོ་ཐར་རིགས་བཞི་རིམ་པ་
བཞིན་དུ་དབོག །དེ་ནས་རང་རྟོགས་ཐེག་པའི་གྲུབ་མཐར་སྟོན་ཏེ་དེ་ཤེས་པར་
བྱས་ལ། དེ་ལ་གཡུང་དྲུང་སེམས་དཔའི་སྡོམ་པ་སྦྱིན་པར་བྱ་སྟེ། ཐེག་ཆེན་སྤྲོས་
མེད་མན་ཆད་ཀྱི་གྲུབ་མཐའི་གཞུང་ལུགས་ཀུན་སློབ་པ་དག་ཤེས་ནས། དེའི་རྗེས་
སུ་རང་རང་གི་དབང་བསྐུར་བ་སྔོན་དུ་འགྲོ་བའི་བྱ་སྤྱོད་ཡེ་གཤེན་གྱི་རྒྱུད་ཀུན་
སོ་སོའི་གཞུང་ནས་བཤད་པ་རྣམས་ཤེས་ཤིང་། དེ་ནས་ཡེ་གཤེན་ཆེན་པོ་སྔགས་
བླ་མེད་ཀྱི་སྒོར་འཇུག་སྟེ་དབང་བཞི་ཡོངས་རྫོགས་བསྐུར་བ་ཐེག་པའི་རིམ་པ་མངོན་
དུ་བཤད་པའི་མདོ་རྒྱུད་ལས་བཤད་བཞིན་སློབ་པ་ཡིན་ནོ།།
གཉིས་པ་འདིར་བསྟན་བྱའི་གཞུང་དབང་པོ་འབྲིང་གི་ལུགས་ཡིན་པར་བཤད་
པ་ལ་བཞི། སྡོམ་གསུམ་སོ་སོའི་ཆོ་ག་ལ་བསྟེན་ནས་ཐོབ་ཚུལ། གཞུང་འདིར་གཏན་
ལ་དབབ་བྱའི་སྡོམ་པ་གསུམ་ངོས་བཟུང་བ། སོ་བྱང་གཉིས་སྔགས་སྡོམ་གྱི་ཡན་
ལག་ཏུ་བསྡུ་བ། སྡོམ་པ་གསུམ་གྱི་གླེང་གཞི་བསྟན་པའོ། །དང་པོ་ནི། འདིར་ནི་
77



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྡོམ་གསུམ་སོ་སོའི་ཆོ་ག་ལ། །བརྟེན་ནས་རིམ་གྱིས་ཐོབ་པའི་རྟེན་ཅན་དེ། །ལུང་
དང་བླ་མས་ཁྱད་པར་འཕགས་ལྡན་གསུངས། །དེ་ལྟར་དབང་པོ་མཆོག་དམན་
གཉིས་ཀྱི་འཇུག་ཚུལ་དེ་བླང་བྱ་མ་ཡིན་ཏེ། གཞུང་འདིར་ནི་དབང་པོ་འབྲིང་གི་
འཇུག་ཚུལ་བསྟན་ཏེ། འདི་ལྟ་སོ་ཐར་རིགས་བཞི་ལས་ཆོ་ག་ལྟར་རིམ་བཞིན་ནམ་
གང་རུང་ནོད་ནས། ཐུགས་རྗེ་དང་སྤྲོས་མེད་ཀྱི་ཆོ་ག་གང་རུང་གིས་གཡུང་དྲུང་
སེམས་དཔའི་སྡོམ་པ་དང་། གསང་སྔགས་ཕྱི་ནང་གི་དབང་བསྐུར་ཆོ་གས་སྔགས་
ཀྱི་སྡོམ་པ་དང་གསུམ་སོ་སོའི་ཆོ་ག་ལ་བརྟེན་ནས་རིམ་གྱིས་ཐོབ་པའི་རྟེན་ཅན་
དེ་ནི་ལུང་དང་བླ་མས་ཐོབ་ཚུལ་གྱི་ངོས་ནས་རིམ་གྱིས་ཐོབ་ཅིང་། གནས་ཚུལ་
གྱི་ངོས་ནས་ཁྱད་པར་དུ་འཕགས་པའི་གང་ཟག་སུམ་ལྡན་རིག་པ་འཛིན་པ་ཞེས་
བྱ་བ་ཡིན་གསུངས་པ་ནི། གསང་དོན་རྣམ་འབྱེད་ལས། ཁྱད་པར་འཕགས་ལྡན་
གང་ཟག་ལ། །སྡོམ་གསུམ་རིམ་གྱིས་སྐྱེ་སོགས་ཡོད། །ཅེས་དང་
། འགྲོ་མགོན་བློ་
གྲོས་ཀྱིས། སྐྱེ་ཚུལ་ལ་རྟེན་གྱི་གང་ཟག་ཁྱད་པར་འཕགས་པ་གཅིག་ལ་སྡོམ་པ་གསུམ་
རིམ་གྱིས་སྐྱེ་སྟེ། ཞེས་སོ། །དེའང་རིམ་གྱིས་སྐྱེ་ཚུལ་ནི་བསེན་ཐུབ་ཀྱི་འགྲེལ་པ་
ལས། སོ་ཐར་གྱི་སྡོམ་པ་ཐོབ་པས་ལས་རྒྱུ་འབྲས་དང་ལམ་མཆོག་དམན་གྱི་དོན་
འཁོར་བ་མི་བདེ་བ་དང་ཐར་པ་བདེ་བར་ཤེས་ནས། འཁོར་བ་སྤང་བ་དང་ཐར་
པ་བདེ་བ་ཚོལ་བར་རྟོགས་ལ། སོ་ཐར་གྱི་རྟེན་དེས་སེམས་དཔའི་སྡོམ་པ་ཐོབ་པས་
བྱམས་དང་སྙིང་རྗེ་རྒྱུད་ལ་སྐྱེས་ནས་གཞན་གྱི་དོན་ལ་དམིགས་པའི་ལམ་ལྔའི་ངོ་
བོ་ཉིད་རྒྱུད་ལ་ཤར་ཏེ་བོན་ཐམས་ཅད་བདེན་པ་གཉིས་ཀྱི་ཚུལ་དུ་རྟོགས་ལ།
སེམས་དཔའི་རྟེན་དེས་གསང་སྔགས་ཀྱི་སྡོམ་པ་ཐོབ་པས་སྒྱུར་གྲོལ་ལམ་གྱི་དོན་
ཤེས་ནས་ལྟ་སྤྱོད་རླབས་པོ་ཆེའི་དགོངས་པ་ཤར་ཏེ་རིག་འཛིན་ཐར་པའི་ལམ་ལ་
ཞུགས་ནས་ཐབས་ཤེས་ཟུང་འཇུག་གིས་སངས་རྒྱས་རང་ལ་རྙེད་པའོ། །ཞེས་སོ། །འདི་
78



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གདོན་སོགས་དང་ཕྱི་མར་ངན་སོང་གི་སྡུག་བསྔལ་སོགས་ལས་སྐྱོབ་འདོད་ཀྱིས་
བླང་པ། ཕ་མ་རྗེ་བོ་སོགས་ཀྱིས་མ་གནང་བ་དེ་དག་བར་ཆད་དེ་དང་མ་བྲལ་རིང་
ལ་སྡོམ་པ་མི་ཐོབ། གཏན་དུ་སྐྱེས་པའི་བར་ཆད་ག མཚན་གཉིས་པ་ནི་ལུས་གཅིག་
ལ་ཕོ་མོའི་དབང་པོ་གཉིས་དོད་པ། མཚན་འགྱུར་བ་ནི་ཚེ་སྟོད་སྨད་ལ་མཚན་འགྱུར་
བ། མ་ནིང་ནི་སྐྱེས་པ་བུད་མེད་མཚན་དོན་བྱེད་མི་ནུས་པ་དག་གོ །ཧ་ཅང་ཐལ་
བའི་དབང་པོ་སྒོ་ལྔ་ཉམས་པའང་གོང་དུ་བཤད་པ་ལྟར་རོ། །བར་ཆད་དེ་དག་ཡོད་
མེད་ཀྱི་ལན་གླན་ག དེ་ནས་སྐྱབས་སུ་གསོལ་བ་ལ་སོགས་ལས་ཆོག་ལྟར་རོ། །གཉིས་
པ་ནི། དངོས་གཞི་སྐྲ་བཞར་ཁྲུས་གསོལ་གོས་བསྐོན་པ། གནང་བའི་རྫས་གཏད་
ཚུལ་མིང་འདོགས་པའོ། །དངོས་གཞིའི་སྐབས་ཀྱི་མགོའི་སྐྲ་བཞར་བ། དག་
པའི་ཁྲུས་གསོལ་བ། ལུས་ལ་གོས་བསྐོན་པ། གནང་བའི་རྫས་གཏད་པ། ཚུལ་
མིང་འདོགས་པ་རྣམས་ལས་ཆོག་ལྟར་ལན་གསུམ་གསུམ་དུ་བརྗོད་ལ་ལས་རྣམས་
རྫོགས་པར་བྱའོ། །གསུམ་པ་ནི། རྗེས་སུ་བསླབ་བྱ་དང་ནི་སྐྱོན་ཡོན་བཤད། རྗེས་
སུ་བསླབ་བྱ་དང་ཉམས་ཐུབ་ཀྱི་སྐྱོན་ཡོན་བཤད་པ་རྣམས་བྱའོ། །གཉིས་པ་སྒོས་
དོན་ནི། དེ་ཡང་མཁན་པོར་ཚུལ་དང་སློབ་དཔོན་ཁྲིམས། དཔང་པོ་གཟུར་གནས་
ལོ་ཙཱས་ཉེས་སྐྱོན་འདྲི། སྐྱར་རམ་མ་ཉམས་ཁྲིམས་རྣམས་རིམ་བཞིན་དབོག །དེ་ཡང་
མཁན་པོ་ལས་ཚུལ་དང་། སློབ་དཔོན་ལས་ཁྲིམས་བླང་བ་དང་། དཔང་པོ་གཟུ་བོའི་
ཚུལ་དུ་གནས་པས་དེ་ལ་དམ་བཅའ་བ། ལོ་ཙཱས་ཕག་ཏུ་ཁྲིད་ལ་སྔར་གྱི་སྡོམ་པ་
བླངས་ཡོད་ན་དེ་ལ་ཉེས་སྐྱོན་བྱུང་ཡོད་མེད་ཞིབ་ཏུ་འདྲི་ཞིང་། དེས་ཀྱང་དྲང་
པོར་ཞུས་པས། སྔར་གྱི་སྡོམ་པ་ལ་ཕམ་པ་བྱུང་འདུག་ན་སྐྱར་དགོས་ལ་མ་ཉམས་
ན་ཁྲིམས་རྣམས་རིམ་པ་བཞིན་དུ་དབོག་གོ །མདོར་ན་རིགས་བཞིའི་ཆོ་གའི་ཕྱག་
ལེན་ནི་འདུལ་བའི་རྣམ་བཤད་ནོར་བུའི་ཕྲེང་བ་ལས་གསལ་བས་འདིར་མ་སྤྲོས་སོ།།



སྡོམ་གསུམ་རྣམ་པར་འབྱེད་པའི་བཀའ་བརྟེན།
མ་འཛོམ་ན་གཅིག་གིས་ཀྱང་བཏུབ་པར་རྗེས་གསུངས་སོ།།
༼༦༽གསུམ་པ་ཇི་ལྟར་བླང་པའི་ཚུལ་ལ་གཉིས། ཁྱིམ་པའི་ཕྱོགས་ཀྱི་སྡོམ་
པ་བླང་ཐབས། རབ་བྱུང་གི་སྡོམ་པ་བླང་པའི་ཚུལ་ལོ། །དང་པོ་ནི། ཇི་ལྟར་བླང་
ལུགས་བསྙེན་གནས་དགེ་བསྙེན་གཉིས། །མཁྱེན་པ་གསོལ་དང་སྐྱབས་སུ་སོང་བ་དང།
སྡོམ་པ་
པ་འབོག་ཅིང་བསླབ་བྱ་རྫོགས་པར་བཤད། །ཁྱིམ་པའི་ཕྱོགས་ཀྱི་བསྙེན་གནས་
དང་དགེ་བསྙེན་གཉིས་ཀྱི་སྡོམ་པ་རིམ་བཞིན་རང་རང་གི་ལས་ཆོག་ལྟར་སྔོན་འགྲོ་
མཁྱེན་པ་གསོལ་བ་དང་སྐྱབས་སུ་འགྲོ་བའི་ཆོ་ག་སོང་བ་དང་། དངོས་གཞི་སྡོམ་
པ་འབོག་པ་ཆོ་ག་ལྟར་ལན་མོའི་ཚུལ་དུ་གསུམ་གསུམ་བརྗོད་ལ། རྗེས་སུ་བསླབ་
བྱ་རྣམས་རྫོགས་པར་བཤད་པར་བྱའོ། །གཉིས་པ་ལ་གསུམ། སྤྱི་དོན་དང་། སྒོས་
དོན་དང་། ཐོབ་པའི་དུས་མཚམས་སོ། །དང་པོ་ལ་གཉིས། མདོར་བསྟན་པ།
རྒྱས་པར་བཤད་པའོ། །དང་པོ་ནི། གཙང་གཙུག་དྲང་སྲོང་ཚུལ་དང་ཁྲིམས་བླང་
ལུགས། གཙང་མ་གཙུག་ཕུད་དང་དྲང་སྲོང་གི་སྡོམ་པ་གཉིས་ཀའི་ཚུལ་དང་ཁྲིམས་
བླང་ལུགས་ནི་སྔོན་དངོས་རྗེས་གསུམ་གྱི་ཆོ་ག་རྣམས་རྫོགས་པར་བྱ་བའོ། །གཉིས་
པ་ལ་གསུམ། སྔོན་འགྲོ། དངོས་གཞི། རྗེས་སུ་བྱ་བའོ། །དང་པོ་ནི། སྔོན་དུ་མཁྱེན་
པ་གསོལ་དང་བར་ཆད་འདྲི། དེ་ཡི་ལན་གླན་སྐྱབས་སུ་གསོལ་བ་དང་། སྔོན་དུ་
འགྲོ་བ་ནི་མཁྱེན་པ་གསོལ་བ་དང་། བར་ཆད་དྲི་བ་གཉིས་ཡིན་ཏེ་ཆོ་ག་ལྟར་ལ།
སྐྱེས་པའི་བར་ཆད་ཡོད་མེད་དྲི་བའི་སྐབས་ཀྱི། ཐོ་ཅོ་ནི་དད་པ་དང་མི་ལྡན་པས་
ཡུལ་དམ་པ་ལ་བརྙས་ཏེ་སྡོམ་པ་རྩེད་མོའི་དབང་གིས་ཞུ་བ་ལྟ་བུ། ཚོད་ཡོད་ནི་
གོང་དུ་བཤད་པ་ལྟར་ཡུལ་དུས་ཚེ་བསླབ་བྱ་བསྲུང་ཡུལ་དག་ལ་འདི་ཐུབ་འདི་མི་
ཐུབ་སྙམ་པ། ལེགས་སྨོན་ནི་ཚེ་འདིའི་སྙན་གྲགས་སོགས་དང་ཕྱི་མར་ལྷ་མའི་གོ་
འཕང་ཐོབ་འདོད་ཀྱིས་བླང་པ། འཇིགས་སྐྱོབ་ནི་ཚེ་འདིར་རྒྱལ་པོའི་ཆད་པ་ནད་
99



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནས་བླང་པའི་ཡུལ་བླ་མ་དེ་ཡང་། སྟོན་པ་སངས་རྒྱས་ནས་བླ་མ་རང་གི་བར་དུ་
འདུལ་བའི་སྡོམ་རྒྱུན་དང་བཤད་རྒྱུན་མ་ཆད་པའི་བརྒྱུད་པ་དང་ལྡན་པ། སྤྱིར་
སྡེ་སྣོད་མཐའ་དག་དང་ཁྱད་པར་འདུལ་བའི་སྡེ་སྣོད་ལ་མཁས་ཤིང་བསླབ་བྱའི་
གནང་དགག་གི་དོན་བསྟན་པ་དང་ལས་ཆོག་ལ་ཕྱག་ལེན་འབྱོངས་པ། ཕམ་པས་
མ་ཕོག་ཅིང་ཚུལ་དང་ཁྲིམས་རྣམ་དག་བསྲུང་བའི་བཙུན་པ། ༼༥༽ དེ་ཡང་བསྙེན་
གནས་ནས་དྲང་སྲོང་གི་བར་དུ་སྡོམ་པ་རིམ་བཞིན་ནོས་པ་ནི་བསྙེན་པར་རྫོགས་
པ་ཞེས་བྱ་སྟེ། འདུལ་བ་གནང་བཀག་གི་རྒྱུད་ལས། རིམ་བཞིན་ནོས་པ་
པ་བསྙེན་
རྫོགས་ཏེ། ཞེས་སོ། །དེའང་བསྙེན་པར་རྫོགས་ནས་ལོ་བཅུར་ལོན་པའི་སྨིན་པ་
ཞེས་པའང་བསླབ་བྱ་བློར་ཆུད་ན་ལོ་གསུམ་ལོན་པས་ཀྱང་རུང་བར་མཁས་པ་དག་
གིས་བཞེད་དོ། །དེའང་ཕྱིར་མི་ལྡོག་པའི་བློ་བརྟན་པ་གལ་ཆེ་སྟེ། དེས་གཞན་ལ་
ཁྲིམས་ཕོག་ཚར་ནས་རང་ལ་ཕམ་པ་བྱུང་ན་མཁན་བུས་གཞན་ལ་སྡོམ་པ་དཔོག་
མི་རུང་སྟེ། མཁན་བརྒྱུད་ཆད་པའི་ཕྱིར་རོ་ཞེས་མཁས་པ་དག་གིས་བཞེད་དོ། །དེ་
ཡང་སྤྱི་གཞན་དོན་བྱེད་ནུས་ཤིང་ཁྱད་པར་ཕོག་ཡུལ་གྱི་རྒྱུད་ལ་སྡོམ་པ་བསྐྱེད་ནུས་
པ། བློ་ལྡན་གཞན་ལའང་མཁན་སློབ་མཛད་པ། སློབ་མ་ལ་ཕན་སེམས་ཆེན་པོ་
དང་ལྡན་པ་སྟེ་ཡོན་ཏན་དགུ་དང་ལྡན་པ་ཞིག་དགོས་སོ། །གཉིས་པ་ནི། མཁན་
སློབ་དཔང་པོ་ལོ་ཙཱ་བཞི་ཚོགས་རབ། མཁན་པོ་ཚུལ་རྣམས་དང་
། སློབ་དཔོན་
ཁྲིམས་རྣམས་ཞུ་བའི་ཡུལ་ཏེ། དཔང་པོ་ནི་མང་དུ་ཚོགས་དགོས་པ་བཤད་པ་ནི་
གཞན་ལུགས་ཏེ། རང་ལུགས་ལ་མི་མཚུངས་ཞེས་རྗེས་གསུངས་ཏེ་ཁྲིམས་ཀྱི་
དཔང་པོ་ཡིན་ཏེ། མདོ་ལས། དཔང་པོའི་དྲུང་དུ་ཁས་བླངས་པ། །ཁས་བླངས་མ་
ཡིན་དམ་བཅས་ཏེ། །དམ་ལ་འགལ་ན་འབྲས་བུ་ཚིག །ཅེས་སོ། །ལོ་ཙཱ་བ་ནི་ཡས་
མར་བརྡ་སྦྱོར་པར་བྱེད་པའི་སློབ་དཔོན་ཏེ། དེ་ལྟར་བཞི་ཚོགས་པ་རབ་ལ།
98



སྡོམ་གསུམ་རྣམ་པར་འབྱེད་པའི་བཀའ་བརྟེན།
མཆོག་གསུམ་ལ་དད་པ་ཕྱིར་མི་ལྡོག་པ་དགོས་ཏེ་དེ་མེད་ན་བོན་གྱི་སྒོར་མི་ཚུད།
སྡོམ་པ་ལེན་འདོད་ཀྱི་སེམས་བསླད་མ་ཞུགས་པ་ཞིག་དགོས་ཏེ་དེ་མེད་ན་སྡོམ་པ་
ཡང་དག་པར་མི་ཐོབ། དེ་བས་ན་བསམ་དག་གི་མཁའ་ལ་ཚུལ་ཁྲིམས་ཀྱི་ཉི་མ་
ཤར་བར་ངེས་ཏེ་དེ་ཉིད་ལས། འདུལ་བ་བསམ་དག་མཁའ་ལ་ཉི་ཤར་འདྲ།
ཞེས་སོ། །གཉིས་པ་ནི། ལེགས་སྨོན་འཇིགས་སྐྱོབ་ཙམ་པོ་མ་དག་སྤོང་། ལེགས་
སྨོན་ནི་ཕྱི་མར་ལྷ་མའི་བདེ་འབྲས་ཐོབ་པར་འདོད་པ། འཇིགས་སྐྱོབ་ནི་རྒྱལ་པོའི་
ཆད་པ་སོགས་ནད་གདོན་གྱི་འཇིགས་པར་སྐྱོབ་པར་འདོད་པ། ཙམ་པོ་ནི་ཚེ་འདིའི་
ཁེ་གྲགས་རྙེད་དང་བཀུར་སྟི་ལྟོ་གོས་གྲལ་སོགས་ཀྱི་ཆེད་དང་། མ་དག་པ་ནི་རྒྱུད་
དུག་ལྔས་གང་བ་སོགས་ཀྱིས་གཏིང་མ་ཐུལ་བ་རྣམས་སྤང་བའོ། །དེ་དག་རང་རང་
གི་སེམས་སྐྱོན་དེ་དང་བྲལ་ན་རུང་བ་ཉིད་དོ། །
གཉིས་པ་བླང་པའི་ཡུལ་ལ་གཉིས། འཕགས་པའི་སྤྱོད་ཡུལ་དང་། སོ་སོ་སྐྱེ་
བོའི་སྤྱོད་ཡུལ་ལོ། །དང་པོ་ནི། བླང་པའི་ཡུལ་ལ་རང་ལས་ཐོབ་པ་ནི། འཕགས་
པའི་སྤྱོད་ཡུལ་སོར་སྐྱེ་རྣམས་ལ་མེད། སོ་ཐར་གྱི་སྡོམ་པ་བླང་བའི་ཡུལ་གཞན་ལ་
མི་ལྟོས་པར་རང་ལས་ཐོབ་པར་འདོད་པ་ནི། ༼༤༽ མཐོང་ལམ་གྱི་བདེན་པ་མཐོང་
བའི་འཕགས་པ་རྣམས་ཀྱི་སྤྱོད་ཡུལ་ཡིན་གྱི། སོ་སོ་སྐྱེ་བོ་རྣམས་ལ་རང་ལས་ཐོབ་པ་
མེད་པའི་ཕྱིར། འདུལ་བ་ཀུན་ལས་བཏུས་པའི་འགྲེལ་པར། རང་ལས་ཐོབ་པ་
ནི། སྔོན་གྱི་མཁས་པ་རྣམས་ཀྱིས་བདེན་པ་མཐོང་བ་ཡན་ཆད་ལ་ཡོད་ཀྱི། དེ་མན་
ཆད་ལ་ནི་སྐྱབས་འགྲོའི་སྡོམ་པ་ཡང་རང་ལས་ཐོབ་པ་མེད་དོ །ཞེས་པས་སོ། །གཉིས་
པ་ལ་གཉིས། ཁྱད་པར་གྱི་ཡུལ་ངོས་བཟུང་བ། ཡུལ་གྱི་རྣམ་གྲངས་བཤད་
པའོ། །དང་པོ་ནི། གཞན་ཡུལ་བརྒྱུད་ལྡན་མཁས་བཙུན་རྫོགས་སྨིན་བརྟན།
གཞན་དོན་ནུས་དང་མཛད་ལ་ཕན་སེམས་ལྡན། སོ་ཐར་གྱི་སྡོམ་པ་གཞན་ལ་བརྟེན་
9?



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བརྟན་པ་སྟེ་ཕྱིས་མི་ལྡོག་པ་དེ་ནི་ལུས་རྟེན་ཕུན་སུམ་ཚོགས་པའོ། །འོ་ན་འཛམ་
གླིང་མ་གཏོགས་གཞན་ཐམས་ཅད་རྟེན་མ་ཡིན་ནམ་ཞེ་ན། མི་ཁོམ་བརྒྱད་སོགས་
གླིང་གསུམ་གླིང་ཕྲན་བཀག །མི་ཁོམ་པའི་གནས་བརྒྱད་དུ་སྐྱེས་པ་རྣམས་སོ་ཐར་
སྡོམ་པའི་རྟེན་དུ་ཅི་ལ་རུང་སྟེ་མི་རུང་བར་མ་ཟད། འཛམ་གླིང་མ་གཏོགས་པའི་
གླིང་གསུམ་དང་གླིང་ཕྲན་བརྒྱད་ཀྱི་མི་རིགས་ཀུན་ཀྱང་རྟེན་དུ་མི་རུང་བས་བཀག་
གོ །གཞན་དུ་ན་སྒྲ་མི་སྙན་པ་མ་གཏོགས་ཤར་ནུབ་ལྷོ་གསུམ་གྱི་མི་སོ་ཐར་གྱི་རྟེན་
དུ་རུང་བར་བཤད་པ་དང་མི་མཐུན་པ་ཅི་ཡིན་ཞེ་ན། འདིར་ནི་མདོ་ལུང་གི་རྗེས་
སུ་ཡིད་རྟོན་པ་སྟེ་འདུལ་འཛིན་གོང་མ་དག་གི་ལུགས་ཡིན་ནོ། །དེ་དག་རྟེན་དུ་
མི་རུང་བའང་སྡུག་བསྔལ་མེད་པས་ངེས་འབྱུང་མི་སྐྱེ་བ་དང་། སྒྲིབ་པའི་བྱིངས་
ཆེ་བས་རིགས་མི་སད་པ་དང་། དགེ་བ་ལ་མི་གཞོལ་བས་མཐོ་རིས་སུ་འགྲོ་བ་ཙམ་
ཡང་མེད་པས་སོ། །གཉིས་པ་སེམས་ཀྱི་རྟེན་ལ་གཉིས། རྒྱུད་དག་བླང་བྱ། མ་
དག་པ་སྤང་བྱ་བསྟན་པའོ། །དང་པོ་ནི། སེམས་ཀྱི་རྟེན་ནི་འཁོར་བར་འཇིགས་
སྐྲག་དང་། ངེས་འབྱུང་བློ་དང་ལས་འབྲས་ཡིད་ཆེས་དང་། བྱང་ཆུབ་ཐོབ་འདོད་
དད་དང་ལེན་སེམས་ལྡན། སོ་ཐར་གྱི་སྡོམ་པ་ཡང་དག་པ་རྒྱུད་ལ་སྐྱེ་བ་ལ། འཁོར་
བ་སྤྱིའི་སྡུག་བསྔལ་ཆེན་པོ་བརྒྱད་དང་། བྱེ་བྲག་གི་སྡུག་བསྔལ་བཅུ་གཉིས་
འཇིགས་ཤིང་སྐྲག་པའི་སེམས་དང་། སེམས་ཀྱི་རྒྱུའི་གཙོ་བོ་འཁོར་བ་མཐའ་དག་
ལས་ངེས་པར་འབྱུང་འདོད་ཀྱི་བློ་ཤུགས་དྲག་པ་ཞིག་དགོས་ཏེ། འདུལ་བ་
དབྱིངས་དག་ལས། ཀུན་སློང་ངེས་འབྱུང་སྡོམ་པ་བླང་། །ཞེས་པས་དེ་མེད་ན་ངེས་
འབྱུང་གི་ཚུལ་ཁྲིམས་ཟབ་མོར་མི་འགྱུར། །ལས་རྒྱུ་འབྲས་ལ་ཡིད་ཆེས་པ་དགོས་
ཏེ་དེ་མེད་ན་སྤང་བླང་གི་དོན་ལ་མི་བརྩོན། །བྱང་ཆུབ་གསུམ་གང་རུང་ཐོབ་འདོད་
ཀྱི་སེམས་བསྐྱེད་དགོས་ཏེ་དེ་མེད་ན་བསྒྲུབ་བྱའི་འབྲས་བུ་མི་ཐོབ། བླ་མ་དང་དཀོན་
96



སྡོམ་གསུམ་རྣམ་པར་འབྱེད་པའི་བཀའ་བརྟེན།
པ་ནི་སྐྱེས་གནས་གཉིས་ཀའི་བར་ཆད་དེ་ཆོ་ག་དང་བསླབ་བྱའི་དོན་བཤད་ཀྱང་
མི་ཐོས་པ་དང་
། མའི་རུམ་ན་དབང་པོ་ཉམས་པའི་དམུས་ལོང་ཡང་རྟེན་མ་དག་
པ་སྟེ། དེ་དག་གི་རྟེན་དེ་ལ་སྡོམ་པ་སྐྱེས་གནས་གཉིས་ཀའི་སྐལ་བ་ཕྲ་བ་སྟེ། སྨྲ་
ཤེས་དོན་གོ་དབང་པོ་ཚང་བ་ལས་ལྡོག་པའོ། །གཉིས་པ་ནི། ལོག་ལྟ་ཐོ་ཅོ་གཡོ་
སྒྱུ་ཚོད་ཡོད་ལྔ། སྨྱོ་དང་ཕ་མས་མ་གནང་གནས་སྐབས་མིན། སངས་རྒྱས་ཀྱི་བསྟན་
པ་ལ་ལོག་པར་ལྟ་བ་དང་། ཐོ་ཅོ་སྟེ་དད་པ་དང་མི་ལྡན་པ་དང་། གཡོ་སྟེ་སེམས་
མ་དག་པ་དང་། སྒྱུ་སྟེ་བསླུ་བྲིད་ཅན་དང་། ཚོད་ཡོད་ལ་ལྔ་སྟེ། གནས་ཚོད་ཡོད་
མཐུན་རྐྱེན་ཚང་པའི་ཡུལ་འདི་དང་འདི་ལྟ་བུ་ལ་བསྲུང་གི་གཞན་དུ་བསྲུང་མི་ནུས་
སྙམ་པ་དང་། ཚེ་ཚོད་ཡོད་ཚེ་སྟོད་ལ་བསྲུང་གི་ཚེ་སྨད་ལ་བསྲུང་མི་ནུས་སྙམ་པ་
དང་། དུས་ཚོད་ཡོད་གཞི་ལ་འདུག་དུས་ན་བསྲུང་གི་བྱེས་སུ་འགྲོ་དུས་བསྲུང་མི་
ནུས་སྙམ་པ་དང་། སེམས་ཅན་ཚོད་ཡོད་དགྲ་མ་གཏོགས་པ་གཞན་ལ་བསྲུང་སྙམ་
པ་དང་། བསླབ་བྱ་ཚོད་ཡོད་བསླབ་བྱ་རགས་པ་འགའ་ཞིག་བསྲུང་གི་ཕྲ་བ་རྣམས་
བསྲུང་མི་ནུས་སྙམ་པ་སྟེ་ལྔ་དང་། གདོན་གྱིས་རློམ་ནས་རྒྱུད་འཁྲུགས་ཏེ་སྨྱོ་བ་
དང་། ཕ་མ་སོགས་བདག་པོས་མ་གནང་བ་དེ་དག་ནི་སྡོམ་པ་སྐྱེ་བའི་བར་ཆད་
ཅན་ཏེ་གནས་སྐབས་སྡོམ་པའི་རྟེན་དུ་མི་རུང་ལ་བར་ཆད་དེ་དག་དང་བྲལ་ན་
རྗེས་སུ་བཟུང་བའོ། །དེ་བས་ན་འདུལ་བ་དབྱིངས་དག་ལས། ཕོག་ན་ཐོབ་ཏུ་རུང་
བ་ནི། །དབང་པོའི་སྒོ་ཀུན་ཚང་པ་དང་། །འོན་ལོང་གྱ་ཉེས་མིན་པ་དང་། །བརྗོད་
བོན་གསུམ་ལས་ཐོབ་པ་དང་། །སྒོ་གསུམ་རབ་བརྟན་མི་འགྱུར་བའོ། །ཞེས་པས།
གོང་གི་རྐྱེན་དེ་དག་དང་བྲལ་བའི་དབང་པོ་ཚང་བ་སྟེ། འོན་པ་མ་ཡིན་ཏེ་སྒྲ་ཐོས་པ།
ལོང་བ་མ་ཡིན་ཏེ་བླ་མ་རྟེན་གསུམ་གྱི་ཞལ་མཐོང་བ། གྱ་ཉེས་མ་ཡིན་ཏེ་ལུས་དང་
དབང་པོ་དར་ལ་བབ་པ། ལྐུགས་པ་མ་ཡིན་ཏེ་ཆོ་གའི་རྗེས་ཟློས་ནུས་པ། སྒོ་གསུམ་
95



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གི་མི་ལས་རྟེན་མ་ཡིན་པ་དམིགས་ཀྱིས་བསལ་བའོ། །དང་པོ་ནི། ལུས་ཀྱི་རྟེན་ནི་
འཛམ་གླིང་ཕོ་དང་མོ། ཐར་སྡོམ་གང་གིས་བླང་པའི་ལུས་ཀྱི་རྟེན་ནི་འཛམ་བུ་གླིང་
གི་མི་ཕོ་མོ་གཉིས་ཡིན་ཏེ། ཡོན་ཏན་དགུ་ལྡན་གྱི་མི་ལུས་རིན་པོ་ཆེ་ཡིན་པའི་
ཕྱིར། དྲང་དོན་མུན་སེལ་སྒྲོན་མ་ལས། མི་ལུས་ཡོན་ཏན་དགུ་ལྡན་གྱི། །རྒྱུ་
བསམ་ཞིང་དོན་ལ་སློབ། །ཅེས་སོ། །ཡོན་ཏན་དགུ་ནི། སྔར་དམན་ཆ་བཟུང་བས་
ད་ལྟ་ན་རིགས་རྒྱུད་བཟང་། །སྦྱིན་པ་བཏང་བས་ནོར་རྫས་ལྡན། །མཎྜལ་ཕུལ་བས་
ཡུལ་དབུས་སུ་སྐྱེས། །བག་དང་ལྡན་པས་ཡིད་འོང་མཛེས། །གཞན་མ་བརྙས་
པས་ཀུན་གྱིས་བཀུར། །ཐོས་བསམ་སྦྱངས་པས་ཤེས་རབ་གསལ། །དོན་ལ་བསམ་
པས་བོན་དང་ཕྲད། །གཞན་གྱི་མི་བདེ་བསྡུམས་པས་འཁོར་གཡོག་གུས། །བོན་སྒྲ་
བསྒྲགས་པས་སྙན་གྲགས་ཆེ །དེ་ལྟ་བུའི་ཡོན་ཏན་དགུ་ལྡན་གྱི་ལུས་ནི་རྟེན་གྱི་མཆོག་
གྱུར་ཡིན་ནོ། །དེའང་འདུལ་བ་སྤྱི་ལྟོས་ཕྱོགས་སྡོམ་གྱི་རྒྱུད་ལས། །ལོ་ཉི་ཤུ་ལོན་པའི་
མཚན་དང་ལྡན་པའོ། །ཞེས་པས། ལོ་ཉི་ཤུ་ལོན་པ་ནི་ལུས་དང་དབང་པོ་དར་
བའི་ཚད་དུ་ཕྱིན་པའོ། །གཉིས་པ་ལ་གཉིས། ཚེ་གཅིག་ལ་མི་རུང་བ། གནས་
སྐབས་ཙམ་ལ་མི་རུང་བའོ། །དང་པོ་ནི། མ་ནིང་རིགས་སོགས་གླེན་ལྐུགས་འོན་
ལོང་མིན། མ་ནིང་ལ་སྐྱེས་ནས་མ་ནིང་དུ་གྱུར་པ་ལས་ཟླ་ཕྱེད་པ། འཁྱུད་ནས་ལྡང་
བ། ཕྲག་དོག་ཅན། ཉམས་པ། སྦུབས་ཅན། དྲུག་པ་སྟེ་རིགས་བདུན་དང་།
མཚན་གཉིས་གཅིག་ཅར་དུ་བྱུང་བ། མཚན་འགྱུར་བར་གྱུར་པ་དེ་དག་སྐྱེ་བའི་
བར་ཆད་ཡིན་ཏེ། མི་ཚངས་སྤྱོད་ཀྱི་སྡོམ་པ་རང་དབང་དུ་གྱུར་པ་བསྲུང་བའི་རྟེན་
མ་ཡིན་པས་མི་རུང་བ་དང་། གླེན་པ་ནི་སྡོམ་པ་གནས་པའི་བར་ཆད་ཅན་ཏེ།
སྐྱོན་ཡོན་མི་འབྱེད་པས་དགག་སྒྲུབ་ཀྱི་དོན་ལ་རྨོངས་པ་དང་། ལྐུགས་པ་ནི་སྐྱེ་
བའི་བར་ཆད་ཅན་ཏེ། ཆོ་གའི་ལན་བརྗོད་མི་ཤེས་པ་དང་། ཧ་ཅང་ཐལ་བའི་འོན་



སྡོམ་གསུམ་རྣམ་པར་འབྱེད་པའི་བཀའ་བརྟེན།
པ་རབ་བྱུང་གཉིས། རྟེན་གྱི་སྒོ་ནས་བསྙེན་གནས་དགེ་བསྙེན་གཉིས། གཙང་
གཙུག་དྲང་སྲོང་གཉིས་དང་སྡེ་བཞི་ལ། ཕོ་མོའི་རྟེན་གྱིས་དབྱེ་བས་རིགས་བརྒྱད་
དོ། །ནང་གསེས་ཀྱི་དབྱེ་བ་ལ་སྡེ་ཚན་གྱི་སྒོ་ནས་དབྱེ་ན་ཁྱིམ་པའི་ཕྱོགས་དང་།
རབ་ཏུ་བྱུང་བའི་ཕྱོགས་གཉིས་སུ་ཡོད་ལ། ཡང་རྟེན་གྱི་སྒོ་ནས་དབྱེ་ན་ཁྱིམ་པའི་
ཕྱོགས་ལའང་བསྙེན་གནས་དང་དགེ་བསྙེན་གཉིས། རབ་བྱུང་གི་ཕྱོགས་ལའང་
གཙང་མ་གཙུག་ཕུད་དང་དྲང་སྲོང་གཉིས་དང་བཞི་སྟེ། བདལ་འབུམ་ལས།
གཤེན་རབ་ཀྱི་འཁོར་རྣམ་བཞི་ནི་དྲང་སྲོང་དང་གཙང་གཙུག་དང་དགེ་བསྙེན་
དང་བསྙེན་གནས་སོ། །ཞེས་སོ། །དེ་ལྟར་སྡེ་བཞི་སོ་སོ་ལ་ཕོ་མོའི་རྟེན་གྱི་དབྱེ་བས་
བརྒྱད་དེ་སོ་ཐར་རིགས་བརྒྱད་ཅེས་བྱའོ། །དེ་དག་ཀྱང་རིགས་བདུན་དུ་བསྡུ་ན།
དྲང་སྲོང་། གཙང་གཙུག །དགེ་བསྙེན་གསུམ་ལ་ཕོ་མོའི་ཁྱད་པར་གྱིས་དྲུག་དང་
བར་སློབ་མ་སྟེ་རིགས་བདུན་དུ་འདོད་དོ། །བསྙེན་གནས་ནི་དགེ་བསྙེན་ལས་ལོགས་
སུ་ཕྱེ་བའོ། །དེས་ན་སོ་ཐར་མཚན་ཉིད་དང་ལྡན་པ་ནི་རིགས་བདུན་ཁོ་ནའོ། །
ས་བཅད་ལྔ་པ་མ་ཐོབ་ཐོབ་པར་བྱེད་པའི་ཐབས་ལ་གཉིས། མདོར་བསྟན་
པ། རྒྱས་པར་བཤད་པའོ། །དང་པོ་ནི། དང་པོ་སྡོམ་པ་མ་ཐོབ་ཐོབ་བྱེད་ལ།།
འདུལ་བ་ཀུན་འབྱུང་དབྱིངས་དག་ལས། མཁས་བཙུན་ལྡན་པ་མཐོ་སར་བཞུགས། །
ནོད་པ་པོ་དག་དམའ་སར་འདུག །མདུན་དྲུང་ཙོག་བུ་ཐལ་སྦྱར་དུ། །སྒོ་གསུམ་
དག་པས་ཞུ་བ་ལན་གསུམ་ཕུལ། །ཞེས་གསུངས་པས། རྐང་པ་དང་པོས་ཡུལ།
གཉིས་པས་རྟེན། ཕྱི་མ་གཉིས་ཀྱིས་སྡོམ་པ་ལེན་ཚུལ་བསྟན་པ་སྟེ་རྒྱས་བཤད་ཀྱིས་
བཀྲལ་བར་བྱའོ། །གཉིས་པ་ལ་གསུམ། སྐྱེ་བའི་རྟེན། བླང་པའི་ཡུལ། ཇི་ལྟར་
བླང་པའི་ཚུལ་ལོ། །དང་པོ་ལ་གཉིས། ལུས་ཀྱི་རྟེན་དང་། སེམས་ཀྱི་རྟེན་ནོ། །དང་པོ་
ལ་གཉིས། གླིང་བཞི་ལས་འཛམ་གླིང་གི་མི་རྟེན་ཡིན་པ་ངོས་བཟུང་། འཛམ་གླིང་
93



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མེད་པ་ནི་སྤོང་སེམས་མཚུངས་ལྡན་དང་བཅས་པ་ལ་འདོད་དེ། འདུལ་བ་ཀུན་
ལས་བཏུས་ལས། །སྲུང་བའི་སེམས་ནི་ཐོབ་པ་ལ། །ཚུལ་ཁྲིམས་ཕ་རོལ་ཕྱིན་པར་
རྫོགས། །ཞེས་སོ། །དེའང་མཚུངས་ལྡན་དང་བཅས་པ་ནི་སེམས་པ་གཙོ་བོ་ཡིན་
པས་དེ་དང་མཚུངས་ལྡན་རྣམས་ཀྱང་སྡོམ་པར་སོང་བའི་དོན་ནོ། །ཞར་བྱུང་དུ་
སོ་སོ་ཐར་པའི་སྒྲ་དོན་ནི། གང་ཟག་སོ་སོ་འཁོར་བ་ལས་སྒོ་ཐར་དུ་བྱེད་པའམ།
སྣ་རེ་རེས་འཁོར་བའི་སྒོ་རེ་རེ་ལས་ཐར་པར་བྱེད་པས་དེ་སྐད་གྲགས་པ་སྟེ།
འདུལ་བ་སོ་སོ་ཐར་པ་བྱེ་བྲག་གི་རྒྱུད་ལས། སྣ་རེས་སོ་སོ་ཐར་པར་བྱེད། ཅེས་
སོ། །སྡོམ་པའི་སྒྲ་དོན་ནི། འདུལ་བ་ཀུན་འབྱུང་དབྱིངས་དག་ལས། ཉོན་མོངས་
ཐམས་ཅད་སྡོམ་པའི་སྡོམ་པའོ། །སྒོ་གསུམ་ཉེས་སྤྱོད་སྡོམ་པའི་སྡོམ་པའོ། །ཞེས་སོ།།
དོན་བཞི་པ་དབྱེ་བ་ལ་གཉིས། སྤྱིའི་དབྱེ་བ། བྱེ་བྲག་ཏུ་དབྱེ་བའོ། །དང་པོ་
ནི་སྡོམ་པ་ལ་སྤྱི་ཙམ་དུ་སའི་སྒོ་ནས་དབྱེ་ན། འདོད་པའི་སས་བསྡུས་པ་སོ་ཐར་
གྱི་སྡོམ་པ། གཟུགས་ཀྱི་སས་བསྡུས་པ་བསམ་གཏན་གྱི་སྡོམ་པ། འཕགས་པའི་
སས་བསྡུས་པ་ཟག་མེད་ཀྱི་སྡོམ་པ་སྟེ་གསུམ་མོ། །སྡེ་ཚན་གྱི་སྒོ་ནས་དབྱེ་ན།
སོ་སོ་ཐར་པའི་སྡེ། དུས་ཆེན་པའི་སྡེ། ཕལ་ཆེན་པའི་སྡེ། འགོག་པའི་སྡེ་སྟེ་
བཞིའོ། །དང་པོ་ནི་ཁྲིམས་ཕྲ་རགས་ཀྱི་འབྲས་བུ་སོ་སོ་སྒོ་ཐར་དུ་འདོད་པའོ། །གཉིས་
པ་ནི་སྟོན་པ་སྔ་མའི་བསྟན་པ་ལ། ཚོགས་བསགས་ནས་སྟོན་པ་ཕྱི་མའི་ཞལ་མཐོང་
བ་དང་དུས་མཉམ་དུ་འཚང་རྒྱ་བར་འདོད་པའོ། །གསུམ་པ་ནི་རྩ་བ་བཞི་ལ་གནང་
བཀག་གམ་ཚེའི་སྟོད་སྨད་དུ་གནང་བཀག་ཡོད་པའོ། །བཞི་པ་ནི་ཕྱོགས་མཐུན་
ཐམས་ཅད་སྤང་བའི་སྡེའོ། །ཕྱི་མ་གསུམ་ནི་བླང་བྱ་མ་ཡིན་པས་འདིར་ནི་སྔ་མ་
ཉིད་བླང་བྱ་ཡིན་ཏེ། སོ་སོ་ཐར་པ་བྱེ་བྲག་གི་རྒྱུད་ལས། ཚུལ་ཁྲིམས་དག་པ་སོ་
སོ་ཐར་པ་ཡིན། ཞེས་སོ། །གཉིས་པ་བྱེ་བྲག་ཏུ་དབྱེ་བ་ནི། དབྱེ་བ་སྡེས་དབྱེ་ཁྱིམ་
92



སྡོམ་གསུམ་རྣམ་པར་འབྱེད་པའི་བཀའ་བརྟེན།
བྱེད་གང་རུང་གིས་གཏོང་བར་བྱས་དགོས་པ་ཡིན་པའི་ཕྱིར་ཏེ། མཛོད་ཀུན་བཏུས་
ལས། མངོན་གྱུར་ས་བོན་གཏོང་ཐབས་མིན། །སེམས་པ་ནུས་པ་མཐུ་ལྡན་ཚུལ།
ཞེས་སོ། །དེའི་ཕྱིར་ན་བསོད་ནམས་རྒྱུན་ཆགས་སུ་གནས་པ་ཡིན་ནོ། །སྤྱིར་རྣམ་
རྩོད་བྱེ་བྲག་ཏུ་སྨྲ་བས་སྡོམ་པ་རིག་བྱེད་མ་ཡིན་པས་གཟུགས་ཅན་དུ་འདོད་དེ།
མཛོད་ཀུན་བཏུས་ལས། རིག་བྱེད་མ་ཡིན་གཟུགས་བསྟན་པ། །རིག་བྱེད་ཏིང་
འཛིན་ལས་བྱུང་བའི། །བསྟན་དུ་མེད་ལ་ཐོགས་མེད་སྟེ། །ཚུལ་ཁྲིམས་བསམ་གཏན་
རྒྱུན་ཆགས་སོ། །ཞེས་སོ། །དེའང་རིག་བྱེད་ནི་མཁན་སློབ་སོགས་གཞན་གྱི་རིག་
བྱེད་ལ་བརྟེན་ནས་སྡོམ་པ་རིག་བྱེད་མ་ཡིན་པའི་ངོ་བོ་སྐྱེ་སྟེ། ལྷ་འགྲེལ་ལས།
འདོད་ཁམས་ཀྱི་རྣམ་པར་རིག་བྱེད་མ་ཡིན་པ་ནི་རྣམ་པར་རིག་བྱེད་ལས་འབྱུང་
བ་དང་། ཞེས་སོ། །དེ་ནི་ཚུལ་ཁྲིམས་ཀྱི་སྡོམ་པ་འདོད་པའི་སས་བསྡུས་པ་དང༌།
ཏིང་ངེ་འཛིན་ལས་འབྱུང་བ་བསམ་གཏན་གྱི་སྡོམ་པ་གཟུགས་ཀྱི་སས་བསྡུས་པ་
སྟེ། དེ་ཉིད་ལས། གཟུགས་ཁམས་ཀྱི་རྣམ་པར་རིག་བྱེད་མ་ཡིན་པ་ནི་ཏིང་ངེ་འཛིན་
རྒྱུན་བྱས་པའོ། །ཞེས་སོ། །དེའང་རིག་བྱེད་མ་ཡིན་པ་ནི་གཟུགས་སུ་གྲགས་པ་
དེ་ཉིད་དབང་ཤེས་ལ་བསྟན་དུ་མེད་པས་རིག་པར་བྱེད་དུ་མེད་ལ། ཐོགས་པ་མེད་
པས་གཅོད་ཅིང་གཏུབ་ཏུ་མེད་དེ། མཛོད་ལས། བསྟན་དུ་མེད་ལ་ཐོགས་མེད་
དང་། ཞེས་སོ། །རྣམ་རྩོད་མདོ་སྡེ་བས་ཤེས་པ་ནར་འཕར་བའི་ཚུལ་གྱིས་འ
བའི་སྲུང་སེམས་ཁྱད་པར་བ་གང་ཞིག །དེ་དང་དེའི་གནས་སྐབས་ཀྱི་ཤེས་པ་ཙམ་
སྟེ། ཚིག་གསུམ་གྱི་ཆོ་ག་སྔོན་སོང་གི་རྗེས་འབྲང་པའི་ཚུལ་དུ་དགེ་བསྙེན་
ནོ། །གཙང་གཙུག་གོ་སྙམ་པའི་དེ་དུས་ཀྱི་ཡུལ་ལ་གཡོ་ཞིང་བསྐྱེད་པའི་སྲུང་སེམས་
གོང་འཕེལ་དུ་ཐོབ་པ་སྡོམ་པའི་ངོ་བོ་སྐྱེ་བའི་ཕྱིར། མཛོད་ཀུན་བཏུས་ལས། སེམས་
པ་ཡུལ་ལ་གཡོ་ཞིང་བསྐྱེད། །ཡིད་ལ་བྱེད་པའི་རྣམ་པར་གཏོད། །ཅེས་སོ། །སྤྲོས་
ས་འགྱུར་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསམ་པའི་རྩིས་ཟིན་པའི།། གཞན་གནོད་གཞི་བཅས་སྤོང་སེམས་རྒྱུན་ཆགས་པ།།
མངོན་གྱུར་དབང་ནུས་མཐུ་ལྡན་ཚུལ་དུ་ཐོབ། སོ་སོ་ཐར་པའི་སྡོམ་པའི་ངོ་བོ་ནི།
ཐེག་པ་གསུམ་གྱི་བྱང་ཆུབ་གསུམ་གང་རུང་དོན་དུ་གཉེར་བའི་བློས་འཇིགས་སྐྱོབས་
དང་ལེགས་སྨོན་ཙམ་མ་ཡིན་པར་འཁོར་བ་མཐའ་དག་ལས་ངེས་པར་འབྱུང་བའི་
བསམ་པའི་རྩིས་ཟིན་པའི། གཞན་གནོད་གཞི་བཅས་སྤང་བའི་སེམས་རྒྱུན་ཆགས་
པའི་རིགས་སུ་གནས་པའོ། །དེའང་གཞན་གནོད་པ་ནི་ལུས་ངག་གི་དང་གཞི་ནི་
ཡིད་ཀྱི་ལས། བཅས་པ་ནི་ཕན་ཚུན་སྡུད་པ་སྟེ། དེ་གང་ཞིག་སྤོང་བའི་སེམས་རྒྱུན་
ཆགས་པའོ། །ཁོ་ན་རེ་རྒྱུན་ཆགས་པ་དེ་མངོན་གྱུར་ལ་བྱེད་དམ། ས་བོན་ལ་བྱེད།
དང་པོ་ལྟར་ན་གཉིད་པ་དང་བརྒྱལ་ཚེ་སྡོམ་མེད་དུ་འགྱུར་ཏེ། ཡིད་ཤེས་འཁོར་
བཅས་མེད་པས་སོ། །ཁྱབ་པ་ཡང་སྡོམ་པ་ཐམས་ཅད་ཡིད་ཤེས་ཀྱི་འཁོར་དུ་འབྱུང་
བས་འགྲུབ་བོ། །གཉིས་པ་ལྟར་ན་བླང་མི་དགོས་པའམ་ཉམས་པ་མེད་པར་འགྱུར་
ཏེ། ས་བོན་རང་ཆས་སུ་ཡོད་པའི་ཕྱིར། མདོ་ལས། ཀུན་གཞིའི་རྣམ་པར་ཤེས་
པ་ལ། །དགེ་སྡིག་གཉིས་ཀྱི་ས་བོན་ཡོད། །རྐྱེན་དང་ཕྲད་པའི་དུས་སུ་སླང་། །
ཞེས་པས་སོ་ཞེ་ན། །དེ་ལྟར་མ་ཡིན་ཏེ། སེམས་པ་མངོན་གྱུར་དང་དབང་ནུས་པ་
མཐུ་ལྡན་གང་རུང་གི་ཚུལ་དུ་ཐོབ་པ་སྟེ། དོན་དུ་དེ་རང་དབང་དུ་ལྡན་པ་ལ་སྡོམ་
པ་གཏོང་བྱེད་ཀྱི་རྒྱུ་མ་བྱུང་བས་བསོད་ནམས་རྒྱུན་ཆགས་སུ་ཡོད་པ་ལ་འདོད་པའི་
ཕྱིར། མཛོད་ལས། ཚུལ་ཁྲིམས་རྒྱུན་ཆགས་སེམས་པ་ཡིས། །བླ་མེད་འབྲས་བུ་ཐོབ་
པ་ནི། །འཆལ་པ་ཡང་དག་མཚན་ཉིད་འཛིན། །ཞེས་པས་སོ། །དེའང་གོ་བདེ་བ་
བརྗོད་ན། གཉིད་པ་དང་བརྒྱལ་བའི་ཚེ། སེམས་པ་མངོན་གྱུར་བ་མེད་ཀྱང་།
དེའི་ཚེ་སྡོམ་པ་བསྲུང་སེམས་རང་དབང་དང་ལྡན་ཞིང་། སེམས་པ་མངོན་གྱུར་
པའང་ནུས་པ་མཐུ་ལྡན་གྱི་ཚུལ་དུ་ཀུན་གཞི་ལ་ཡོད་དོ། །དེ་མེད་ན་སྡོམ་པ་གཏོང་
9



སྡོམ་གསུམ་རྣམ་པར་འབྱེད་པའི་བཀའ་བརྟེན།
དེས་དབུས་གཙང་ཀུན་ཏུ་དར་བར་མཛད་པ་ཡིན་ནོ། །དེ་ནས་མཁན་རབས་བདུན་
འདས་ནས་རྨིའུ་འདུལ་འཛིན་དམ་པ་དགོངས་མཛོད་ཉིད་བྱོན་ཏེ། དམ་པའི་
མཁན་བུ་མེ་སྟོན་ཤེས་རབ་འོད་ཟེར་ཡིན། ཡབ་སྲས་འདི་གཉིས་བོན་སྤྱི་དང་ཁྱད་
པར་འདུལ་བའི་བཤད་རྒྱུད་སྡོམ་རྒྱུན་གཉིས་ཀ་ལ་བཀའ་དྲིན་ཆེ་བར་བྱུང་སྟེ།
བླ་མ་དམ་པའི་བཀའ་དང་བདེ་བར་གཤེགས་པའི་གསུང་རབ་རྣམས་ལ་བརྟེན་
ནས་མེ་སྟོན་གྱིས་འདུལ་བ་ཀུན་ལས་བཏུས་དང་མདོར་བསྡུས་སོགས་བཀའ་བརྟེན་
སྡེ་ལྔའི་གཞུང་བརྩམས་པར་མཛད་པ་ལ། ཕྱིས་སུ་རྗེས་འཛིན་རྣམས་ཀྱིས་འགྲེལ་
པའང་མང་པོར་འཕེལ་ལོ། །དེ་ནས་མཁན་རབས་བཅུ་གསུམ་འདས་ནས།
ཡོངས་རྫོགས་བསྟན་པའི་བདག་ཉིད་ཆེན་པོ་ཤེས་རབ་རྒྱལ་མཚན་བྱོན་པ་ཡིན་
ཏེ། རྗེ་བླ་མ་འདི་ཉིད་ཀྱིས་ཕྱི་ནང་གསང་བའི་བོན་རྣམས་བཤད་སྒྲུབ་ཀྱི་བསྟན་
པ་རྒྱས་པར་མཛད་ཅིང་། ལྷག་པར་འདུལ་བ་ལ་སྐུ་སྐྱེ་སྔ་ཕྱི་བར་གང་ལའང་བཀའ་
དྲིན་ཆེ་ཞིང་སྐྱེ་བ་འདི་ལའང་འདུལ་བ་ཚེ་ཆུང་གཉིས་ཀྱི་འགྲེལ་པར་མཛད་པ་དང་།
དིང་སང་གི་གངས་རིའི་ཁྲོད་འདིར་བོན་ལུགས་ཀྱི་འདུལ་བའི་སྡོམ་རྒྱུན་ཀུན་རྗེ་
བླ་མའི་རྗེས་འབྲེང་པ་ཤ་སྟག་གོ །དེ་ནས་མཁན་ཆེན་ཉི་མ་བསྟན་འཛིན་གྱི་བར་
དུ་བླ་རབས་ཉེར་གཅིག་ཙམ་སོང་འདུག་སྟེ། དམ་པ་འདི་ཉིད་བཅུ་ཕྲག་རིག་པའི་
གནས་ལྔ་གང་ལའང་ཐོགས་པ་མེད་ཅིང་། འདུལ་སྡོམ་ཡང་ཕྱོགས་བཅུ་ཀུན་ཏུ་དར་
བར་མཛད་པའི་སྡོམ་རྒྱུན་ཆུ་བོའི་རྒྱུན་དང་མཚུངས་པ་ཉིད་དོ། །དམ་པ་ཕྱིན་ཆད་
ཀྱི་འདུལ་བརྒྱུད་འཛིན་པའི་བླ་མ་རྣམས་ཀྱི་ངོས་འཛིན་ནི་རྗེའི་འདུལ་བ་ཀུན་བཏུས་
ཀྱི་འགྲེལ་པ་འཕྲུལ་སྒྲོན་དང་། མཁན་ཆེན་ཉི་མ་བསྟན་འཛིན་གྱི་འདུལ་བའི་རྣམ་
བཤད་ནོར་ཕྲེང་སོགས་ལས་གསལ་བས་འདིར་མ་བཤད་དོ།།
ས་བཅད་གསུམ་པ་བརྒྱུད་པ་དེ་ལྡན་གྱི་སྡོམ་པའི་ངོ་བོ་ནི། ངོ་བོ་ངེས་འབྱུང་
89



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལས་བཞེངས་ཏེ་ཞལ་ནས། ཀྱེ་མ་དུས་ཀྱི་བར་ཆོད་ཁྱོད་མི་འམ་མི་མིན་ཅི་ཡི་རྐྱེན།
ཞེས་གསུངས་སོ། །རྟ་རྫིས་བདག་དམན་པའི་ལུས་ཅན། གདུག་པའི་བློ་ཅན།
གཞན་གྱིས་དབང་བར་བྱས་པ་ཞིག་ལགས་ཞུས་པས། འོ་ན་ཁྱོད་ཀྱིས་བསྟན་པའི་
ས་བོན་ནུས་སམ་གསུངས། བདག་ཀྱང་ཁྱེད་ཀྱི་རྗེས་སུ་ཞུ་ཞུས་པས། ས་བོན་ནུས་
ན་གེགས་སུ་མི་རྩི་གསུངས་ནས་རྟ་རྫིས་དྲང་སྲོང་ཆིག་རྫོགས་སུ་མཛད་དེ་ཚུལ་མིང་
ཁྲི་འབར་ཚུལ་ཁྲིམས་བཏགས། དེའི་སློབ་མ་རྒྱལ་བ་གཙུག་ཕུད། དེའི་སློབ་མ་
གཙུག་ཕུད་ཚུལ་ཁྲིམས། དེའི་སློབ་མ་མུ་ཐུར་དགོངས་པ་རབ་གསལ་བྱ་བ་ཡིན་
ནོ། །མཁན་པོ་འདི་ལ་གཞན་ཆོས་པའི་མི་མང་པོའི་སློབ་མར་བྱུང་སྟེ། གཙང་ནས་
ལོ་སྟོན་རྡོ་རྗེ་དབང་ཕྱུག་སོགས་མི་བཞི། དབུས་ནས་ཀླུ་མེས་ཚུལ་ཁྲིམས་ཤེས་རབ་
སོགས་མི་གསུམ་གྱིས། བསྙེན་རྫོགས་ཞུས་པས་གཞན་སྡེའི་འདུལ་བ་སྨད་ལུགས་
ནི་རང་གི་འདུལ་བ་དངོས་ཡིན་ནོ། །གཞན་ཡང་གཞན་སྡེའི་ཆོས་འབྱུང་ཀུན་གསལ་
མེ་ལོང་ལས་ཀྱང་། བོན་དགོངས་པ་རབ་གསལ་ལ་དབུས་ནས་ཀླུ་མེས་ཚུལ་ཁྲིམས་
ཤེས་རབ་སོགས་མང་པོས་གཏུག་སྟེ་བསྙེན་པར་རྫོགས་པར་མཛད། དེར་ཀླུ་མེས་
མཁན་པོ་བོན་ལ་བདག་དབུས་སུ་འགྲོ་བ་ལ་མཆོད་པའི་རྟེན་ཞིག་ཞུ་བྱས་པས།
བོན་པོའི་འབོ་ཞུ་ཕོག་ནས་ཞྭ་ལ་ས་སེར་ཅིག་བཏབ་ནས་འདི་གྱོན་ལ་ང་དྲན་པར་
གྱིས་གསུངས། ཞྭ་སེར་སེར་གྱོན་པ་དེ་ནས་དར། དབུས་གཙང་བོད་དུ་འདུལ་
གྲྭ་བསམ་གྱིས་མི་ཁྱབ་པར་བྱུང་ཞེས་གསུངས། མཁན་པོ་འདི་ལ་ཚུལ་མཚན་ནི་
ཤེས་རབ་ཚུལ་ཁྲིམས་ཞེས་བྱའོ། །བླ་མ་འདི་ནི་བོན་ཆོས་གཉིས་ཀ་ལ་བཀའ་དྲིན་
ཤིན་ཏུ་ཆེའོ། །དེ་ཡན་ཆད་ནི་མདོ་གམ་སྨད་ཀྱི་མཁན་བརྒྱུད་དོ། །རང་ལུགས་
ནི་དགོངས་པ་རབ་གསལ་གྱི་མཁན་བུ་གཉོས་བཙུན་རིན་ཆེན་རྒྱལ་མཚན་ཡིན་
ཏེ་གཙང་ནས་མདོ་སྨད་དུ་དཀའ་བ་དུ་མ་སྤྱོད་ནས་ཁྲིམས་རྫོགས་པར་ཞུས་ནས་
83



སྡོམ་གསུམ་རྣམ་པར་འབྱེད་པའི་བཀའ་བརྟེན།
རྒྱས་པར་མཛད་དོ། །དེ་ཡན་ཆད་སྟག་གཟིག་གི་མཁན་རྒྱུད་དོ། །དེ་ནས་ཞང་ཞུང་
གེ་ཁོད་དཔལ་བྱ་བའི་ཉམས་སྣང་ལ་ན་བཟའ་འོད་ཟེར་སྣ་དྲུག་གོན་པའི་བཙུན་
པ་ཞིག་ཡང་ཡང་བྱུང་བར་གསོལ་བ་བཏབས་པས་རྫུ་འཕྲུལ་ཡེ་ཤེས་དང་མཇལ་
ནས་དྲང་སྲོང་ཆིག་རྫོགས་སུ་མཛད་དེ་ཡེ་ཤེས་ཚུལ་ཁྲིམས་མཚན་བཏགས།
དེ་ནས་གཡུང་དྲུང་ཚུལ་ཁྲིམས། གཙུག་ཕུད་ཚུལ་ཁྲིམས་དང་གསུམ་ནི་ཞང་ཞུང་
གི་མཁན་རྒྱུད་དོ། །དེ་ནས་ག་ཆུ་གཙུག་ཕུད་རྒྱལ་ག དེའི་སློབ་བུ་ཡ་གོང་ཡེ་རྒྱལ་དང་།
ཕམ་ཤི་དཔལ་གྱི་དབང་ཕྱུག་གཉིས་སོ། །ཡ་གོང་གིས་སོ་ཐར་གྱི་སྡེ་བཟུང་།
སྒོམ་པ་ནི་བཟོད་པའི་དོན་སྒོམ། སྤྱོད་པ་ནི་ཚུལ་དང་ཁྲིམས་ལ་སྤྱོད། འབྲས་བུ་
སོ་སོ་སྒོ་ཐར་དུ་འདོད། ཕམ་ཤིས་དུས་ཆེན་གྱི་སྡེ་བཟུང་། སྒོམ་པ་ནི་འགོག་པར་
སྙོམས་པར་འཇུག །སྤྱོད་པ་ནི་ཚུལ་དང་ཁྲིམས་ལ་སྤྱོད། འབྲས་བུ་བསྐལ་ཆེན་རྫོགས་
པ་དང་བསྟན་པ་རྫོགས་ནས་ཐར་པར་འདོད་དོ། །ཡ་གོང་གི་སློབ་མ་ལྡེ་བཙུན་
རབ་གསལ། དེའི་སློབ་མ་མུ་ཟི་གསལ་བཟང་ངོ་ །ཕམ་ཤིའི་སློབ་མ་གཅོ་བཙུན་
ཡེ་ཤེས་སོ། །གཅོ་དང་མུ་ཟི་གཉིས་ཚེ་ལ་རང་དབང་ཐོབ་པས་ཕམ་ཤིའི་བརྒྱུད་
པ་སུམ་ཅུ་དང་། ཡ་གོང་གི་བརྒྱུད་པ་ཉེར་ལྔའི་རིང་ལ་བཞུགས་ནས་བསྟན་པའི་
གཉེར་འཛིན་མཛད་དོ། །མུ་ཟི་ནི་མ་འོངས་པ་ན་བསྟན་པའི་ས་བོན་མཛད་པར་
དགོངས་ནས་མདོ་སྨད་རྨ་རི་དེལ་གསུམ་གྱི་བྲག་ཕུག་ཏུ་འགོག་པ་ལ་སྙོམས་པར་
བཞུགས་སོ། །དེ་ཡན་ཆད་ནི་མངའ་རིས་ཀྱི་མཁན་རྒྱུད་དོ། །དེ་ནས་མི་ལོ་སྟོང་
དང་བརྒྱད་བརྒྱ་འདས་པའི་དུས་ན་མེ་ཉག་གི་རྒྱལ་པོར་རབ་རྩེ་འདུས་ཀྱི་རྟ་རྫི་
སོག་པོ་སྤྲེལ་སླག་གོན་པ་བྱ་བས་འགོག་པ་བ་དེ་མཇལ་བ་ལ་གསོལ་བ་བཏབས་
པས་ཅི་ཡང་མི་གསུངས། དེས་ཉིན་རེ་བཞིན་དུ་འདུད་པས་དང་པོ་སྤྱན་གྱི་རྫི་མ་
འགུལ་ཙམ། དེ་ནས་ཞབས་ཀྱི་དཀྱིལ་འཁོར་འགུལ་ཙམ་མཛད་ནས་དགོངས་པ་
87



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མངའ་རིས་མདོ་གམ་དབུས་གཙང་ཀུན་ཏུ་དར། །སྟོན་པས་བཀའ་ཡི་འཁོར་ལོ་
རིམ་པ་གསུམ་དུ་བསྐོར་ནས་གསུངས་པའི་བོན་གླེགས་བམ་ཁྲི་དང་དྲུག་སྟོང་དུ་
བཞུགས་པ་ལས་འདུལ་བའི་བོན་སྡེ་རྣམས་ཡིད་ཀྱི་ཁྱེའུ་ཆུང་དང་། ཚངས་པ་གཙུག་
ཕུད་དང་། གཞན་ཡང་སྡུད་འཁོར་དག་གིས་བཀའ་བསྡུས་པ་སླར་ཡང་སློབ་དཔོན་
མུ་ཆོས་བཀྲལ་ཞིང་ལོ་གསུམ་དུ་བོན་གྱི་འཁོར་ལོ་བསྐོར་བ་དང་། ཐུགས་སྲས་རྣམས་
ཀྱིས་རང་རང་ལ་གཉེར་གཏད་པའི་བོན་སྡེ་རྣམས་རྐྱང་བཤད་ཡང་ཡང་མཛད་
པས། རྒྱ་དཀར་ནག་ཕྲོམ་སྟག་གཟིག་ལ་སོགས་སུ་མཁས་པ་ཆེན་པོ་དྲུག་བྱུང་སྟེ།
ལོ་ཙཱ་བ་དེ་དྲུག་གིས་རང་རང་གི་ཡུལ་དུ་སྒྲ་བསྒྱུར་ནས་བསྟན་པ་སྤེལ། ཁྱད་
པར་འདུལ་བསྟན་ནི་མཁས་པའི་རྒྱན་དྲུག་གི་ནང་ཚན་སྟག་གཟིག་མུ་ཙ་ཏྲ་ཧེ་
ཞེས་བྱ་བས་མཚན་ལྡན་ཁྱེའུ་བཞི་མཇལ་ཏེ། གཙུག་གཤེན་རྒྱལ་བས་སློབ་དཔོན་
མཛད། དྲང་སྲོང་ལེགས་ལྡན་རྒྱལ་བས་མཁན་པོར་མཛད། གཙུག་སྲས་རྨ་བོ་
དང་ཁྲི་ལྡེ་གུང་གྲགས་གཉིས་ཀྱིས་དཔང་པོར་མཛད་ནས་དྲང་སྲོང་ཆིག་རྫོགས་
སུ་མཛད་དེ་བྲག་དགོན་དཀའ་ཐུབ་ཀྱི་སྡེ་བཟུང་། དེའི་སློབ་མ་ཁྲི་ལྡེ་འོད་པོས་
བཀའ་གཞུང་ཉན་བཤད་ཀྱི་སྡེ་བཟུང་། དེའི་སློབ་མ་ལྷང་ལྷང་གཙུག་ཕུད་ཀྱིས་
འདུལ་བ་རྒྱུད་དྲུག་གི་འགྲེལ་པ་རྣམ་འབྱེད་ལྡེ་མིག་མཛད། དེའི་སློབ་མ་དང་བ་
ཡིད་རིང་གིས་མངོན་པ་སྡེ་བཞིའི་འགྲེལ་རིང་དྲི་མེད་གསལ་བའི་མེ་ལོང་མཛད།
དེའི་སློབ་མ་ཐུགས་དཀར་ཡེ་ཤེས་ཀྱིས་ལས་ཁྲིགས་བཞི་བཅུའི་ཕྱག་ལེན་གསལ་
སྒྲོན་མཛད། དེའི་སློབ་མ་གུང་རུམ་ཡེ་ཤེས་ཀྱིས་གོང་མའི་རྗེས་བཟུང་ནས་བསྟན་
པ་སྤེལ། དེའི་སློབ་མ་འོད་ལྷ་གསལ་འབར་གྱིས་དུས་ཆེན་གྱི་སྡེ་བཟུང་། དེའི་སློབ་
མ་རྫུ་འཕྲུལ་ཡེ་ཤེས་ཀྱིས་རང་བྱུང་མཆོད་རྟེན་བཞིའི་ནང་ནས་སྟོན་པའི་གདུང་
ཤ་རཱི་རཾ་ལྔ་བརྒྱ་གདན་དྲངས་ཏེ་རྫུ་འཕྲུལ་གྱིས་བོད་ཡུལ་དུ་བྱོན་ནས་བསྟན་པ་
86



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཁྲིམས་རྣམས་བཞེས་ཚུལ་མཛད་ནས་རྫོགས་པར་བླངས་སོ། །གསུམ་པ་ལ་གཉིས།
འདུལ་བའི་བོན་སྡེ་ཇི་ལྟར་གསུངས་པ། གསུངས་པའི་རྗེས་སུ་བཟུང་ཚུལ་བཤད་
པའོ། །དང་པོ་ནི། དཀའ་བ་གསུམ་སྤྱོད་བདུད་རྣམས་རང་ཞིར་སོང་། འདུལ་
བ་ཁྲིམས་གླིང་རྒྱུད་དྲུག་སྡེ་བཞིར་གསུངས། འོག་མིན་ནས་རྩ་གསུམ་དང་རྒྱལ་
ཆེན་རིགས་བཞིའི་གནས་དང་
། འོལ་མོ་ལུང་རིང་ཟད་མཚམས་མེ་ཏོག་གི་གླིང་
རྣམས་སུ་རིམ་གྱིས་བབས་ནས་གཤེན་ལོ་གསུམ་ལ་མི་ལོ་སུམ་བརྒྱ་སྟེ། བྱ་སྤྲེའུ་མི་
གསུམ་གྱི་དཀའ་ཐུབ་མཛད་པས་དྲེགས་པ་
།ས་པའི་བདུད་རྣམས་ཀྱང་རྒྱུད་རང་ཞིར་
སོང་ནས་འཁོར་གྱི་ཐོག་མར་འདུས་ཤིང་། འདུལ་བ་ཁྲིམས་ཀྱི་གླིང་དུ་འདུལ་བ་
རྒྱུད་དྲུག་དང་མངོན་པ་སྡེ་བཞི་ལ་སོགས་པའི་འདུལ་བའི་བོན་སྡེ་བསམ་གྱིས་མི་
ཁྱབ་པར་གསུངས་སོ། །གཉིས་པ་ནི། མཁན་སློབ་དཔང་པོ་ལོ་ཙཱ་སོགས་མཛད་
ནས། འཁོར་སྡེ་གཉིས་ཕྱེས་ཁྲིམས་རྣམས་སོ་སོར་ཕོག །དེ་ནས་ཕོ་གླིང་ཁྲི་སྨོན་
རྒྱལ་བཞད་དང་། མོ་གླིང་ཁོལ་མ་ནེའུ་ཆུང་གི་བར་མཆོད་རྟེན་རྣམ་དག་དཀར་
པོའི་དྲུང་དུ། གསང་འཁོར་ཞུ་ཉན་སྡུད་གསུམ། ནང་འཁོར་སུམ་བརྒྱ་དྲུག་ཅུ།
བར་འཁོར་ལྔ་སྟོང་ལྔ་བརྒྱ། ཁྲི་དྲུག་སྟོང་། ཕྱི་འཁོར་བྱེ་བ་དྲུག་ཁྲི་བཅས་པ་ལ་
སྟོན་པ་ཉིད་ཀྱིས་སློབ་དཔོན་མཛད། ཡིད་ཀྱི་ཁྱེའུ་ཆུང་གིས་མཁན་པོར་མཛད།
འ་ཞ་གསང་ཐུབ་ཀྱིས་དཔང་པོར་མཛད། འབྱུང་བའི་གཤེན་བཞིས་ལོ་ཙཱ་བ་ལ་
སོགས་མཛད་ནས་ཁྱིམ་པ་དང་རབ་བྱུང་གི་འཁོར་སྡེ་གཉིས་སུ་ཕྱེས་ཏེ། ཁྲིམས་
རྣམས་སོ་སོར་ཡས་ཕོག་པར་མཛད་དོ། །
གཉིས་པ་བརྒྱུད་འཛིན་བྱོན་ཚུལ་ནི། གསུངས་པའི་བོན་རྣམས་ཁྱེའུ་ཆུང་
སོགས་ཀྱིས་བསྡུས། །མུ་ཆོས་བཀྲལ་བ་སྲས་རྣམས་རྐྱང་བཤད་མཛད། །ལོ་ཙཱ་དྲུག་
གིས་རང་རང་ཡུལ་དུ་སྤེལ། །ཁྱད་པར་འདུལ་བསྟན་སྟག་གཟིག་ཞང་ཞུང་དང་།།
8



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སླར་ཡང་འོག་མིན་ནས་འགྲོ་ལ་རྣམ་པར་བརྩེ་བས་གཟིགས་ཚད་དང་། དགོངས་
ཚད་རྣམ་པ་ལྔ་ལྔས་འོལ་མོའི་གླིང་ཆེན་དུ་འཛམ་གླིང་པ་རྣམས་ཚེ་ལོ་བརྒྱ་པའི་
དུས་སུ་མི་མཇེད་འཇིག་རྟེན་འདུལ་བའི་སྟོན་པར་སྐུ་སྐྱེ་བ་མི་རུ་བཞེས་ནས་
བྱོན་ནོ། །གཉིས་པ་ནི། མཛད་པ་དགུ་རྫོགས་ཁྱིམ་སྤངས་མཛད་དགོངས་ནས།
ཁྲི་སྨོན་སྒོ་བཞིར་སྐྱེ་རྒ་ན་འཆིར་གཟིགས། ངེས་འབྱུང་ཚུལ་གྱིས་རྒྱན་དང་ན་བཟའ་
སྤངས། །མཆོད་རྟེན་རྣམ་དག་དྲུང་དུ་དབུ་སྐྲ་བསིལ། །གོས་དྲུག་རྫས་ལྔ་བླངས་
ནས་རབ་ཏུ་བྱུང་། །དེ་ཚེ་གཤོག་དྲུག་རྒྱས་ཏེ་མཁའ་ལ་འཕུར། །དྲང་སྲོང་ལེགས་
ལྡན་རྒྱལ་བའི་དྲུང་དུ་བྱོན། །དག་པ་དྲང་སྲོང་ཁྲིམས་རྣམས་རྫོགས་པར་བླངས། །
དེ་ལྟར་སྐྱེ་བ་བཞེས་ནས་མཛད་པ་བཅུ་གཉིས་ཀྱིས་སེམས་ཅན་གྱི་དོན་མཛད་པ་ལས་
མཛད་པ་དགུ་པ་རྫོགས་ཏེ་གཤེན་ལོ་སོ་གཅིག་བཞེས་པའི་དུས་སུ། ཁྱིམ་སྤངས་བར་
མཛད་པར་དགོངས་ནས་གསས་མཁར་ཁྲི་སྨོན་རྒྱལ་བཞད་ཀྱི་སྒོ་བཞི་ནས་སྐྱེ་རྒ་
ན་འཆི་བཞི་ལ་གཟིགས་ཚུལ་མཛད་དེ། རྩ་རྒྱུད་ཉི་སྒྲོན་ལས། ཁྱིམ་སྤངས་རབ་
ཏུབྱུང་བའི་དུས། །ཁྲི་སྨོན་རྒྱལ་བཞད་སྒོ་བཞི་ནས། །སྐྱེ་རྒ་ན་འཆི་བཞི་ལ་གཟིགས། །
ཞེས་སོ། །དེས་ངེས་པར་འབྱུང་བའི་རྐྱེན་བསྐུལ་ཏེ་ཆགས་མེད་ཚུལ་གྱི་རྒྱན་དང་
ན་བཟའ་སྤངས་ནས་མཆོད་རྟེན་རྣམ་དག་དཀར་པོའི་དྲུང་དུ་ཉིད་ཀྱི་དབུ་སྐྲ་ཉིད་
ཀྱིས་བསིལ་ཏེ། དེའི་དུས་སུ་བར་སྣང་སྟོང་པའི་དབྱིངས་ནས་ན་བཟའ་གོས་དྲུག་
དང་རིན་ཆེན་རྫས་ལྔ་རྣམས་རང་བབ་ཏུ་བྱུང་བ་དག་སྐུ་ལ་གསོལ་ཞིང་ཕྱག་ཏུ་
བླངས་ནས་རབ་ཏུ་བྱུང་ངོ༌། །དེའི་ཚེ་ཉི་མ་ཕྱོགས་བཞིར་འཕུར་ཚུལ་བསྟན་ནས་
སྐུ་ལུས་ཕྲུག་ཕྲུག་སྤྲུག་པས་ལུས་ལ་གཤོག་དྲུག་རྒྱས་ཏེ་ནམ་མཁའ་ལ་འཕུར་ནས།
གཏོ་རྒྱལ་ཡེ་མཁྱེན་སློབ་མ་དྲང་སྲོང་ལེགས་ལྡན་རྒྱལ་བའི་དྲུང་དུ་བྱོན་ཏེ་སངས་
རྒྱས་ལ་རང་བྱུང་གི་བསྙེན་པ་ཡེ་ནས་རྫོགས་ཀྱང་གཞན་ངོར་དག་པ་དྲང་སྲོང་གི་
84



སྡོམ་གསུམ་རྣམ་པར་འབྱེད་པའི་བཀའ་བརྟེན།
དེ་མ་ཐོབ་པ་ཐོབ་པར་བྱེད་པ། ཐོབ་པ་མི་ཉམས་པར་བསྲུང་ཚུལ་བཤད་པ།
ཉམས་ན་སླར་ཡང་གསོ་ཚུལ་དང་རྩ་བའི་ས་བཅད་བདུན་རེའི་སྡོམ་གྱིས་བསྡུས་
ནས་འཆད་པའོ། །གཉིས་པ་སོ་སོའི་རང་བཞིན་དང་བསླབ་བྱ་རྒྱས་པར་བཤད་
བ་ལ་གསུམ། སོ་ཐར། གཡུང་དྲུང་སེམས་དཔའ། སྔགས་ཀྱི་སྡོམ་པའོ། །དེ་གསུམ་
ཀ་ལ་ལུས་རྣམ་བཞག་གི་སྐབས་ལྟར་ས་བཅད་བདུན་རེས་འཆད་པ་ལས།
དང་པོ་སོ་ཐར་ལ་ས་བཅད་བདུན་གྱི་དང་པོ་བྱུང་ཁུངས་བསྟན་པ་ལ་གསུམ།
ཞིང་འདིར་དང་པོ་སྟོན་པ་ཇི་ལྟར་བྱོན་པ། བར་དུ་རབ་ཏུ་བྱུང་ཚུལ། དེ་ནས་འདུལ་
བསྟན་སྤེལ་ཚུལ་ལོ། །དང་པོ་ནི། བསྐལ་བཟང་འགྲོ་འདྲེན་བརྒྱ་པའི་སྟོན་གཙོ་
དེས། དང་པོ་བྱང་ཆུབ་མཆོག་ཏུ་ཐུགས་བསྐྱེད་ནས། བར་དུ་གྲངས་མེད་གསུམ་
ལ་ཚོགས་གཉིས་བསགས། མཐར་ཐུག་མངོན་པར་རྫོགས་སངས་རྒྱས་ནས་སླར།
གཟིགས་དགོངས་ལྔ་ལྔས་འོལ་མོའི་གླིང་ཆེན་དུ། མི་མཇེད་འཇིག་རྟེན་འདུལ་
བའི་སྟོན་པར་བྱོན། བདག་ཅག་གི་སྟོན་པ་གཤེན་རབ་མི་བོ་བསྐལ་པ་བཟང་པོའི་
འགྲོ་བ་འདྲེན་པའི་སངས་རྒྱས་སྟོང་གི་ནང་ནས་ཚེ་ལོ་བརྒྱ་པའི་སྟོན་པར་བྱོན་པ་
ཞིང་འདིའི་འདྲེན་པ་ཀུན་གྱི་གཙོ་བོར་གྱུར་པ་དེས། སྔོན་དང་པོ་ནས་རྒྱུད་ལ་དད་
པའི་ས་བོན་བཟང་པོ་ཡོད་པས་འཛམ་གླིང་དུ་སྟོན་པ་བསོད་ནམས་དབང་དང་
ཕྲད་ནས་དེའི་སྤྱན་སྔར་ཐུགས་བསྐྱེད་པ་ནས་བརྩམས་ཏེ། བར་དུ་བསྐལ་པ་གྲངས་
མེད་གསུམ་ལ་ཚོགས་གཉིས་བསགས་པའི་རྗེས་མར་འོག་ཕྱོགས་མུ་ལ་འགྲམ་དུ་
རྒྱལ་བུ་ཤེས་རབ་རྒྱས་མཆེད་གསུམ་གྱིས་ཚོགས་ཀྱི་ལྷག་མ་བསྡུས་ཏེ། དེའི་སྐྱེ་བ་
ཕྱི་མ་ལ་སྲིད་པ་ཡེ་སངས་ཀྱི་གནས་སུ་སྐུ་འཁྲུངས་ནས་དག་གསལ་ཤེས་གསུམ་དུ་
གྱུར་པའི་ཚེ། སེམས་བསྐྱེད་གཏོ་རྗེ་སློབ་དཔོན་དང་ཡེ་ཤེས་ལྷ་ལ་བོན་ཉན་ནས་
ཤེས་སྒྲིབ་མ་ལུས་པ་སྤངས་ཏེ་མཐར་ཐུག་མངོན་པར་རྫོགས་པར་སངས་རྒྱས་ནས།
83



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དགེ་བ་འཕེལ་སྟོབས་གང་ཆེ་བའི་བྱ་བ་ཡོངས་སུ་བསྒྲུབ་པས་རང་གཞན་གྱི་དོན་
ཡོངས་སུ་རྫོགས་པར་གྱུར་ཏོ། །འཁོར་གྱི་དང་པོ་རྣམས་ནི་ཐུགས་རྗེ་ཉི་མ་གསང་
བའི་ལུགས་སུ་སྐྱོང་སྟེ། ཁྲིམས་ནི་ཨ་དཀར་ཐེག་པ་དང་བསྟུན་ནས་རྒྱལ་པོ།
བློན་པོ། བླ་མ་རྒྱལ་ཁྲིམས། རྒྱལ་སྲས་ཀྱི་དཔེས་མཚོན་ནས་བསྐྱངས་པས་དེ་ཅི་
ལྟ་བ་བཞིན་དུ་འབྲས་བུ་གསང་སྔགས་ལ་སྤྱོད་པས་སངས་རྒྱས་པར་གྱུར་
ཏོ། །བཤད་མ་ཐག་པ་དེ་དག་ནི་བཀའ་རྟེན་འདིའི་བཅས་གཞིར་གཞག་ལ། དེ་
ཅི་ལྟ་བ་བཞིན་དུ་སྡོམ་གསུམ་སོ་སོའི་རྩབ་དང་ཡན་ལག་གི་བསླབ་བྱ་རྣམས་བོད་འདིར་
འགྱུར་སྔ་ཕྱིའི་རྒྱུད་སྡེ་རྒྱ་མཚོ་ཙམ་དུ་བྱོན་པ་རྣམས་ལས་བཤད་པ་དང་། སྔོན་
བྱོན་ཀྱི་བླ་མ་མཁས་གྲུབ་ལ་མངའ་བརྙེས་པ་མང་པོའི་བཀའ་ལ་བརྟེན་ནས་རྩོམ་
པ་པོའི་རྣམ་དཔྱོད་ཀྱི་བློས་སྡོམ་པ་གསུམ་སོ་སོར་རང་ལྡོག་མ་འདྲེས་ཤིང་གོང་འོག་
གཅིག་ལ་གཅིག་འགལ་མེད་དུ་འཆད་པ་ཡིན་ནོ། །སྐབས་བསྡུ་བ་ནི། སྡོམ་པ་གསུམ་
སྤྱིའི་བཤད་གཞིའི་ཚོམས་ཏེ་ལེའུ་དང་པོའོ།།
དོན་གཉིས་པ་བཤད་བྱ་སྡོམ་པ་གསུམ་གཏན་ལ་དབབ་པའི་ཕྱིར་གཞུང་ཉིད་
བཤད་པ་ལ་གཉིས། སྡོམ་པ་གསུམ་གྱི་ལུས་རྣམ་གཞག་མདོར་བསྟན་པས་ཁོག་
དབུབ་པ། སོ་སོའི་རང་བཞིན་དང་བསླབ་བྱ་རྒྱས་པར་བཤད་པའོ། །དང་པོ་ནི།
ད་ནི་སོ་སོའི་བྱུང་ཁུངས་བརྒྱུད་འཛིན་ཚུལ། ངོ་བོ་དབྱེ་བ་མ་ཐོབ་ཐོབ་པར་བྱེད།
ཐོབ་པ་མི་ཉམས་བསྲུང་བའི་ཚུལ་བཤད་པ། ཉམས་ན་སླར་ཡང་གསོ་ཚུལ་བདུན་
རེས་སྡོམ། ད་ནི་ཞེས་པ་སྐབས་སུ་བབ་པའི་ཚིག་སྟེ། གོང་དུ་སྤྱིའི་བཤད་གཞིའི་
རིམ་པ་ཚར་ནས་སོ་སོའི་རང་བཞིན་འཆད་པ་ལ་བབ་པའོ། །དེ་ལ་སོ་བྱང་སྔགས་
ཀྱི་སྡེ་སྣོད་སོ་སོའི་བྱུང་ཁུངས། བྱུང་ཁུངས་དང་ལྡན་པའི་བོན་གྱི་བརྒྱུད་འཛིན་
བྱོན་ཚུལ། བརྒྱུད་པ་དེ་ལྡན་གྱི་སྡོམ་པ་སོ་སོའི་ངོ་བོ། དེ་དག་གི་རང་བཞིན་དབྱེ་བ།
32



སྡོམ་གསུམ་རྣམ་པར་འབྱེད་པའི་བཀའ་བརྟེན།
བྱེད་པས་སྡོམ་པ་མ་ངེས་པ་ཅི་རིགས་སུ་སྐྱེ་བའི་ཕྱིར། རྗེའི་གསང་དོན་ལས།
གཞན་དག་ངེས་མེད་ཉིད་དུ་སྐྱེ། ཞེས་པའི་བཞེད་དོན་དེའོ། །གསུམ་པ་ནི།
སུམ་ལྡན་དག་གི་སྡོམ་པ་འོག་མ་གཉིས། སྔགས་ཀྱི་ཡན་ལག་ཐུན་མོང་སྡོམ་པར་
གསུངས། འོ་ན་སུམ་ལྡན་དག་གི་ཤེས་རྒྱུད་གཅིག་ལ་སྡོམ་པ་གསུམ་འགལ་ཏེ།
རྫས་ཐ་དད་པ་བཞིན་དུ་ཤེས་རྒྱུད་ཡང་གསུམ་དུ་འགྱུར་བའི་ཕྱིར་ཞེ་ན། སྐྱོན་
མེད་དེ་སྡོམ་པ་འོག་མ་གཉིས་ལས། སོ་ཐར་སྔགས་ཀྱི་ཉེས་སྤྱོད་སྡོམ་པ་དང་།
བྱང་སྡོམ་ཀུན་སྣང་གི་དམ་ཚིག་ཏུ་གནས་འགྱུར་བ་སྟེ། དེ་གཉིས་སྔགས་ཀྱི་ཡན་
ལག་ཐེག་པ་འོག་མ་གཉིས་དང་ཐུན་མོང་གི་སྡོམ་པ་ཡིན་པའི་ཕྱིར། གཡུང་དྲུང་
པས་དག་ལས། འོག་མ་མ་སྤངས་གོང་མར་རྒྱས་པར་ཚང་། ཞེས་གསུངས་པས་
སོ། །བཞི་པ་ནི། དེ་དག་སྡོམ་གསུམ་སོ་སོའི་བསླབ་བྱ་རྣམས། སྔ་ཕྱིའི་རྒྱུད་སྡེ་རྒྱ་
མཚོར་བཤད་པ་དང་། བླ་མའི་བཀའ་ལ་བརྟེན་པས་རྣམ་དཔྱོད་བློས། སོ་སོ་མ་
འདྲེས་གོང་འོག་འགལ་མེད་འཆད། སྡོམ་གསུམ་སྤྱིའི་གླེང་གཞི་ནི། སྟོན་པ་སངས་
རྒྱས་ཀྱིས་གསུངས། ཐོག་མའི་འཁོར་རྣམས་ཀྱིས་ཐོས། མི་ལུས་བསམ་ལེགས་ཀྱིས་
བཀའ་བསྡུས་ཏེ་བཤད་སྒྲུབ་ཀྱི་བསྟན་པ་རྒྱས་པའི་ཕྱིར་སྡོམ་པ་གསུམ་དུ་ཁྲིམས་
བཅས་པའི་ཚུལ་མངའ་འོག་གི་རྒྱལ་ཕྲན་སུམ་ཅུ་རྩ་གཉིས་ཀྱི་ཕྱིའི་རྒྱལ་ཁམས་ནི་
རྣམ་དག་པདྨ་གཡུང་དྲུང་ཀློང་གི་ལུགས་སུ་སྐྱོང་སྟེ། ཁྲིམས་ནི་དྲང་སྲོང་ཐེག་པ་
དང་བསྟུན་ནས་སྲོག་གཅོད་པ་མ་བྱིན་པ་ལེན་པ་རྫུན་དུ་སྨྲ་བ་གཞན་དབང་ལ་
ལོག་པར་གཡེམ་པ་ལ་སོགས་པའི་ཉེས་པ་རྣམས་བསྡམས་པས། རྒྱལ་ཁམས་ལ་
ངན་པ་མེད་ཅིང་འདིར་བདེ་ཕྱི་མར་ཐར་པ་ཐོབ་པར་གྱུར་ཏོ། །ནང་རྒྱལ་འཁོར་
ནི་ཀུན་གསལ་བྱམས་མ་ཆེན་མོ་འབུམ་གྱི་ལུགས་སུ་སྐྱོང་སྟེ། ཁྲིམས་ནི་གཡུང་དྲུང་
སེམས་དཔའ་དང་བསྟུན་ནས་གཞན་དོན་དུ་གང་འགྱུར། ལས་འགྲུབ་གང་ཆེ།
8Y



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ངེས་པའི་ཚིག་གིས་ཀྱང་དོན་དང་འབྲེལ་པར་སྣང་ངོ་། །དེ་བས་ན་རང་དོན་ཞི་
བདེའི་བསམ་པ་ཅན་སོ་ཐར་པ། གཞན་དོན་དུ་རྫོགས་བྱང་ལ་དམིགས་པ་སེམས་
དཔའ། དེ་ཡང་ཐབས་ཤེས་ཁྱད་པར་ཅན་གྱིས་ཟིན་པའི་སེམས་ཅན་ཐམས་ཅད་
གནས་སྐབས་རིག་འཛིན་མཐར་ཐུག་སངས་རྒྱས་ཐོབ་པར་འདོད་པ་གསང་སྔགས་
པ་སྟེ། རིམ་པ་ལྟར་ཐེག་པ་དམན་པ་ཐེག་ཆེན་པ་སྟེ་མཆོག་ཁྱད་པར་བ་སྟེ་སེམས་
ལུང་ལས་བཤད་པ་དང་། གསང་དོན་རྣམ་འབྱེད་ལས་ཀྱང་། སོ་ཐར་རང་ཉིད་
ཞི་བདེ་སོགས། །སེམས་དཔའ་རང་གཞན་བླ་མེད་གྲུབ། །སྔགས་ཀྱིས་ཐམས་ཅད་
གནས་སྐབས་དང་། །སངས་རྒྱས་རང་ལས་རྙེད་ཕྱིར་དམིགས། །ཞེས་སོ། །དེས་
ན་འདིར་གཏན་ལ་དབབ་བྱའི་སྡོམ་པ་གསུམ་ནི་འགྲོ་མགོན་བློ་གྲོས་ཀྱིས། བསྲུང་
བྱ་ནི་སྡོམ་པ་གསུམ་ལ་འདུས་ཏེ། སོ་སོ་རུ་ཐར་པ་དང་། གཡུང་དྲུང་སེམས་དཔའ་
དང་། །ཐེག་པ་ཆེན་པོ་གསང་སྔགས་སོ། །ཞེས་དང་། རྣམ་འབྱེད་ལས། བསྲུང་
བྱའི་སྡོམ་པ་རྣམ་པ་གསུམ། །སོ་ཐར་གཡུང་དྲུང་སེམས་དཔའ་དང་། །ཐེག་པ་ཆེན་
པོ་གསང་སྔགས་སོ། །ཞེས་དང། ཤེར་སེང་གི་བསླབ་བཏུས་ལས། སོ་སོ་ཐར་པའི་
སྡོམ་པ་དང་། །བྱང་ཆུབ་སེམས་དཔའི་སྡོམ་པ་དང་། །རིག་འཛིན་སྔགས་ཀྱི་སྡོམ་
པ་གསུམ། །ཞེས་སོ། །དེ་དག་ཀྱང་སོ་སོར་འཛིན་ན་སོ་ཐར་ཐེག་ཆུང་བ། །སེམས་
དཔའ་ཐེག་ཆེན་པ། །སྔགས་ཀྱི་རིག་པ་འཛིན་པ་དེ་གསུམ་ཀུན་སློང་དང་དུས་དང་
ཆོ་གའི་ཁྱད་པར་གྱིས་རིགས་མི་མཐུན་པ་སྟེ། འདི་ལྟ་ཐེག་པ་དམན་མཆོག་གཉིས་
ཀུན་སློང་རང་དོན་དང་གཞན་དོན། དུས་ཇི་སྲིད་འཚོའི་བར་དང་བྱང་ཆུབ་ཀྱི་
བར། ཐེག་ཆེན་གཉིས་ཀྱང་དུས་གཅིག་ཀྱང་ཐབས་ཀྱིས་ཟིན་མ་ཟིན་གྱི་ཁྱད་པར་
ཡོད། ཆོ་གའང་འདི་གཅིག་ཏུ་མ་ངེས་ཤིང་སོ་ཐར་གྱི་ཆོ་ག་རང་ལའང་གཞན་དོན་
དུ་དམིགས་པའི་སེམས་བསྐྱེད་ཀྱིས་ཟིན་མ་ཟིན་གྱིས་སོ་ཐར་ལ་ཐེག་པ་ཆེ་ཆུང་དུ་
80



སྡོམ་གསུམ་རྣམ་པར་འབྱེད་པའི་བཀའ་བརྟེན།
རིག་འཛིན་གྱི་སྡོམ་པ་ཞེས་བྱ་བའི་རིག་པ་ནི་གཟུང་འཛིན་གཉིས་སུ་མེད་པའི་
རང་རིག་པའི་ཡེ་ཤེས་མི་འགྱུར་བའི་བདེ་བ་ཆེན་པོ་ཡིན་ལ། དེ་ཉིད་ཡེ་གྲུབ་ལ་
སླར་གསལ་གདབ་པའི་ཚུལ་གྱིས་འཛིན་པ་དང་། དེའི་ཐབས་ལྷའི་རྣམ་པའམ་
གཟུང་འཛིན་ལས་གྲོལ་བའི་རང་རིག་པས་མཇལ་བ་དང་བསྲུང་བྱ་སྒྱུ་མ་ཙམ་དུ་
སྣང་བར་ཤེས་པར་སྡོམ་པར་བཞག་པ་སྔགས་བླ་མེད་ཀྱི་ཁྱད་བོན་ཏེ། མངོན་སངས་
རྒྱས་པའི་རྒྱུད་ལས། བསྲུང་བྱའི་རྣམ་གྲངས་བྱེ་བ་ས་ཡ་ཡང་།། དམ་པའི་དོན་ལ་
གཞི་ཡི་ཡེ་ཤེས་དེས།། ཚུར་ལ་ཁྱབ་ཀྱང་ཕར་ལ་མི་ཟིན་པས། དོགས་པ་བཅད་པས་
སྒྱུ་མའི་ཚུལ་དུ་སྣང་། ཤེས་བཞིན་གོམས་པར་བྱ་བ་བཀའ་ཁྲིམས་སྡོམ།། ཞེས་
སོ། །གཉིས་པ་ནི། རང་དོན་གཞན་དོན་ཐབས་ཤེས་ཀྱིས་ཟིན་པའི། ཐེག་པ་དམན་
མཆོག་ཁྱད་པར་སེམས་ལུང་བཤད། སོ་སོར་འཛིན་ན་སོ་ཐར་སེམས་དཔའ་དང་།
སྔགས་ཀྱི་རིག་པ་འཛིན་ཞེས་རྗེ་ཡིས་བཞེད། སྤྱིར་སྡོམ་གསུམ་གྱི་ཐ་སྙད་གྲགས་
པའི་རྣམ་གྲངས་ལ། སོ་ཐར་གྱི་དགེ་བསྙེན། གཙང་གཙུག །དྲང་སྲོང་སྟེ་བསླབ་
ཚིགས་གསུམ་དང་། བྱང་སྡོམ་ཉེས་སྤྱོད་སྡོམ་པ། བོན་སྡུད། དོན་བྱེད་གསུམ་
དང་། སྔགས་སྡོམ་གྱི་སྐུ་གསུང་ཐུགས་ཀྱི་དམ་ཚིག་ལ་སྡོམ་པ་གསུམ་དུ་བཞག་པ་
སོགས་མང་དུ་སྣང་མོད། འོན་ཀྱང་འདིར་སྐབས་དོན་ངོས་བཟུང་བ་ནི། སྤྱི་སྤུངས་
སེམས་ལུང་བསྟན་པའི་སྒྲོན་མ་ལས། འདུལ་ཁྲིམས་ཚུལ་ཁྲིམས་ཐབས་ཀྱི་ཐེག་
པ་ལ།། བདག་དོན་གཞན་དོན་སྨོན་དང་ཞུགས་པས་འཕགས།། ཞེས་ལུང་འདི་
རྒྱུད་སྟོང་རི་ཐོ་ཆེན་དང་སེམས་ལུང་རང་ནས་ཐེག་དགུའི་གནས་མཐོ་དམན་
འབྲིང་གི་ཡིན་ཡང་། འགྲོ་མགོན་བློ་གྲོས་ཀྱིས་བསེན་ཐུབ་ཊཱི་ཀ་ལས་སྡོམ་པ་གསུམ་
དུ་བཞག་པར་མ་ཟད། སེམས་ལུང་གི་སྐྱབས་འགྲེལ་སྐབས་སུ་འདུལ་ཁྲིམས་དང་
ཚུལ་ཁྲིམས་ཀྱི་སྡོམ་པའི་རྟེན་དུ་འགྱུར་བ་དང་ཞེས་སོགས་གསུངས་པའི་ཕྱིར།
79



སྡོམ་གསུམ་རྣམ་པར་འབྱེད་པའི་བཀའ་བརྟེན།
གསུམ་པ་ཐོབ་པའི་དུས་མཚམས་ནི། ཐོབ་པའི་དུས་ནི་ཚད་ལྡན་ཡུལ་ཉིད་
ལས།། ཆོ་ག་ལན་གསུམ་རྫོགས་པའི་སྐད་ཅིག་མའི། །བསྲུང་སེམས་ཐོབ་པར་ཚུལ་
ཁྲིམས་ཕར་ཕྱིན་རྫོགས། །འོ་ན་སྡོམ་པ་ཐོབ་པའི་དུས་མཚམས་གང་ཡིན་ཞེ་ན།
གོང་དུ་བཤད་པའི་ཚད་ལྡན་གྱི་ཡུལ་དེ་དག་ཉིད་ལས་ཆོ་ག་རྣམས་ལན་གསུམ་རེས་
ཡོངས་སུ་རྫོགས་པའི་རྐྱེན་འཛོམ་པ་ལས། ཕོག་ཡུལ་དེས་སྡོམ་པ་ཐོབ་པར་ཤེས་
ནས་སྐད་ཅིག་མ་དང་པོའི་བསྲུང་སེམས་ཐོབ་པར་ཚུལ་ཁྲིམས་ཀྱི་སྡོམ་པའམ་ཕ་
རོལ་ཏུཕྱིན་པར་བྱེད་པ་དེ་ནི་རྒྱུད་ལ་རྫོགས་པ་སྟེ། ཀུན་བཏུས་ལས། བསྲུང་བའི་
སེམས་ནི་ཐོབ་པ་ལ། །ཚུལ་ཁྲིམས་ཕ་རོལ་ཕྱིན་པ་རྫོགས། །ཞེས་སོ། །འདི་ལ་གཞན་
གྱིས་གཙང་གཙུག་སྡོམ་ལྡན་ཞིག་གིས་ཕྱིས་དྲང་སྲོང་གི་སྡོམ་པ་ལེན་ན་སྔར་གྱི་གཙང་
ཁྲིམས་དེ་སླར་ལེན་དགོས་སམ་མི་དགོས་འདྲི་ན། སྔར་མ་མ་ཉམས་ན་ལེན་མི་དགོས་
ཏེ། སྔ་མ་དེ་ལས་ཡོན་ཏན་ལྷག་པའི་ཁྲིམས་བླང་རྒྱུ་མེད་པའི་ཕྱིར་རོ། །ཉམས་
ན་སྐྱར་ཏེ་ལེན་དགོས་སོ། །འོ་ན་གོང་འོག་གི་ཁྲིམས་གཉིས་རྫས་འགལ་བས་གང་
ཟག་གཅིག་གི་རྒྱུད་ལ་ཅི་ལྟར་གནས་ཤེ་ན། རང་རྟོགས་བྱེད་སྨྲ་བས་སྡོམ་པ་གཟུགས་
ཅན་དུ་འདོད་པའི་དབང་དུ་བྱས་ན་གཞི་གཅིག་ལ་གསེར་རྒྱུན་དང་གཡུ་རྒྱན་སྤྲས་
པ་བཞིན་དུ། སྡོམ་པ་ཡང་ངོ་བོ་ཐ་དད་ཀྱི་ལྡོག་པ་གཉིས་འཚོགས་སུ་སྐྱེ་བར་འདོད་
ལ། ཐེག་ཆེན་སྤྲོས་མེད་པའི་ལུགས་ལྟར་ན་ལུ་གུ་ལས་ལ་གར་འགྱུར་བ་བཞིན་དུ།
འོག་མའི་སྡོམ་པ་དེ་གོང་མའི་སྡོམ་པར་གནས་འགྱུར་བར་འདོད་དོ། །འདོད་ལུགས་
དེ་ལ་སླར་རྩོད་པ་མེད་དེ། རྗེ་སྨྲ་བའི་སེང་གེ་གཉིས་པ་མཉམ་མེད་ཆེན་པོས། དེའི་
ལུགས་ལ་སྐྱོན་བརྗོད་མི་མཐོང་སྟེ་དགག་དཀའ་འོ། །ཞེས་བཀའི་རལ་གྲིས་རྩོད་
པའི་དྲྭ་བ་གཅོད་པར་མཛད་ཏོ། །ལུང་ཡང་འདུལ་བ་ཀུན་ལས་བཏུས་ལས།
འོག་མས་གོང་མའི་ཁྲིམས་ལེན་འདོད་པ་ན། འོག་མའི་ཁྲིམས་དེ་ལེན་མི་ལེན་ཞེ་
10



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ན།། བླངས་པ་བྱས་ཏེ་སྡོམ་པ་གནས་འགྱུར་རམ། སྣ་ཚོགས་པ་ཡི་རྒྱན་ལྟར་འདོད་
པའོ། །ཞེས་སོ། །
ས་བཅད་དྲུག་པ་ཐོབ་པ་མི་ཉམས་པར་བསྲུང་བའི་ཚུལ་ལ་གསུམ། མདོར་
བསྟན་པ། རྒྱས་པར་བཤད་པ། དོན་བསྡུ་བའོ། །དང་པོ་ནི། བར་དུ་ཐོབ་པ་མི་
ཉམས་བསྲུང་ཚུལ་ལ། ཆོ་གས་ཐོབ་པའི་སྡོམ་པ་དེ། བར་དུ་མི་ཉམས་པར་བསྲུང་
དགོས་པས། བསྲུང་ཐབས་ལ་རྩ་བ་དང་ཡན་ལག་གི་ཁྲིམས་རྣམས་ལུས་ངག་དཀའ་
ཐུབ་དང་ཡིད་ཀྱི་ཀུན་སློང་དག་པས་དྲན་པ་དང་ཤེས་བཞིན་སྒྲིམས་ཏེ་བསྲུང་བར་
བྱ་སྟེ། དེ་ཉིད་ལས། ཇི་ལྟར་བཤད་པའི་བསླབ་པ་རྣམས། །དཀའ་ཐུབ་དག་པས་
སྒྲིམས་ཏེ་བསྲུང་། །ཞེས་སོ། །གཉིས་པ་རྒྱས་བཤད་ལ་གཉིས། རྟེན་སྐྱབས་འགྲོའི་
བསླབ་བྱ། བརྟེན་པ་སོ་ཐར་རིགས་བཞིའི་བསླབ་བྱའོ། །དང་པོ་ལ་གསུམ། གང་
ལ་སྐྱབས་སུ་འགྲོ་བའི་ཡུལ། དེ་ལ་སྐྱབས་སུ་སོང་བའི་ཡོན་ཏན། དེའི་བསླབ་
བྱའོ། །དང་པོ་ནི། གནས་བཞིར་སྐྱབས་འགྲོ། ཇི་སྐད་དུ་ཡང་རྩེ་ལས། སྡོམ་པ་
ཀུན་ལ་ཡོད་མོད་ཀྱང་། །སྐྱབས་སུ་མ་སོང་བ་ལ་སྡོམ་པ་མེད། །ཅེས་པས། སྤྱིར་ལམ་
ཀུན་གྱི་སྔོན་དུ་སྐྱབས་འགྲོ་དགོས་ཤིང་། ཁྱད་པར་སོ་ཐར་གྱི་སྡོམ་པ་དང་པོ་ཆོ་
གས་ལེན་དུས། བར་དུ་རང་རྒྱུད་ལ་གནས་དུས། ཐ་མར་ཉམས་པ་གསོ་སྦྱོང་གི་
དུས་ཐམས་ཅད་ལ་སྐྱབས་འགྲོ་དགོས། དེ་བས་ན་སྐྱབས་སུ་འགྲོ་བའི་ཡུལ་ནི།
བླ་མ་སངས་རྒྱས་བོན་དང་སེམས་དཔའ་སྟེ། སྐྱབས་གནས་དམ་པ་བཞི་ལ་སྐྱབས་
སུ་འགྲོ་བའོ། །གཉིས་པ་ནི། སྡོམ་པའི་གཞི་བརྟན་བརླིང་། སྐྱབས་གནས་བཞི་
ལ་སྐྱབས་སུ་སོང་བའི་ཡོན་ཏན་ནི་སྤྱིར་འཁོར་བའི་འཇིགས་པ་མཐའ་དག་ལས་
སྐྱོབ་ཅིང་། ཁྱད་པར་སྡོམ་པའི་གཞི་བརྟན་ཅིང་རྨང་བརླིང་པར་འགྱུར་ཏེ།
སེམས་ལུང་ཊཱི་ཀ་ལས། འདུལ་ཁྲིམས་དང་ཚུལ་ཁྲིམས་སྡོམ་པའི་རྟེན་དུ་འགྱུར་
02



སྡོམ་གསུམ་རྣམ་པར་འབྱེད་པའི་བཀའ་བརྟེན།
བ་དང་
། ༼༧༽ ཞེས་སོ། །གསུམ་པ་ལ་གཉིས། སྤྱིར་བསླབ་བྱ། བྱེ་བྲག་གི་བསླབ་
བྱའོ། །དང་པོ་ནི། ཡོན་ཏན་དྲན་པས་སྐྱབས་འགྲོ་མཆོད་པར་བརྩོན། སྲོག་ཕྱིར་
མི་སྤོང་། གནས་བཞིའི་ཡོན་ཏན་དྲན་པས་ཡང་ཡང་སྐྱབས་སུ་འགྲོ་བ། དཀོན་
མཆོག་མཆོད་པ་ལ་རྒྱུན་དུ་བརྩོན་པ། སྲོག་གི་ཕྱིར་དང་རྒྱལ་སྲིད་སོགས་བྱ་དགའ་
ཆེན་པོའི་ཆེད་དུ་འང་སྐྱབས་ཡུལ་མི་སྤོང་བ་སྟེ། སུམ་བརྒྱ་ཉི་ཤུ་པ་ལས། དེ་ལྟར་
ཡོན་ཏན་དྲན་པས་ཡང་ནས་ཡང་། །སྐྱབས་སུ་འགྲོ་བྱ་མཆོད་པར་རྒྱུན་དུ་བརྩོན།
ཕྲིན་ལས་གསོལ་གདབ་སྲོག་གི་ཕྱིར་མི་སྤོང་། །ཞེས་སོ། །གཉིས་པ་ནི། སེམས་ཅན་
གནོད་མི་བྱ། །བཀའ་ཚིག་ཁྱད་མི་གསོད་ཅིང་སྡིག་གྲོགས་སྤོང་
། །སྐུ་གཟུགས་གླེགས་
བམ་སྤྱི་དམ་གཅིག་པར་གུས། །འདི་ལ་དགག་སྒྲུབ་གཉིས་ལས། །དགག་པའི་བསླབ་
བྱ་ནི། དཀོན་མཆོག་གསུམ་ལ་སྐྱབས་སུ་སོང་ནས་སོ་སོའི་བསླབ་བྱ་ནི་རིམ་པ་ལྟར་
སེམས་ཅན་ལ་གནོད་པ་མི་བྱ། བདེ་བར་གཤེགས་པའི་བཀའ་ཚིག་ཁྱད་དུ་མི་
གསོད། ཁྱིམ་པ་སྡིག་ཅན་གྱི་གྲོགས་ཕོ་མོ་རྣམས་སྤོང་བའོ། །སྒྲུབ་པའི་བསླབ་བྱ།
སངས་རྒྱས་ཀྱི་སྐུ་གཟུགས་ཆག་དུམ་ཙམ་དང་། གསུང་རབ་གླེགས་བམ་མམ་ཡིག་
འབྲུ་གཅིག་ཙམ་དང་། སྤྱི་དམ་གཅིག་པ་རབ་ཏུ་བྱུང་བ་ཙམ་ལའང་གུས་པར་བྱེད་
པའོ། །སྔ་མ་ལས། སེམས་ཅན་མི་གནོད་བཀའ་ཚིག་ཁྱད་མི་གསོད། །སྡིག་པའི་གྲོགས་
སྤོང་སྐུ་གཟུགས་ལ་སོགས་དང་། །གླེགས་བམ་ཡི་གེ་སྤྱི་དམ་གཅིག་པར་གུས། །ཞེས་
སོ། །གཉིས་པ་བརྟེན་པ་སོ་ཐར་རིགས་བཞིའི་བསླབ་བྱ་ལ་གཉིས། ཁྱིམ་པའི་
ཕྱོགས་ཀྱི་བསླབ་བྱ། རབ་ཏུ་བྱུང་བའི་ཕྱོགས་ཀྱི་བསླབ་བྱའོ། །དང་པོ་ལ་གཉིས།
བསྙེན་གནས་ཀྱི་བསླབ་བྱ། དགེ་བསྙེན་གྱི་བསླབ་བྱའོ། །དང་པོ་ནི། བསྙེན་གནས་
རྩ་བཞི་ཁ་ཟས་བཞི་སྤོང་བ། །མདོ་ལུང་ལ་བརྟེན་ཡན་ལག་དམ་པ་བཞེད། །དེ་སྟེང་
ལུས་ངག་མ་དག་གཡོ་སྒྱུ་སྤྱོད། །རྒྱུན་གྱི་རིགས་རྣམས་ཉིན་ཞག་མཐའ་ཅན་དུ། །
103



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྤོང་བ་རྩ་བ་ཡན་ལག་མཁས་རྣམས་མཐུན། །མདོ་གཟེར་དམིགས་ལས། བསྙེན་
གནས་ཡན་ལག་བརྒྱད་བསྲུང་དགོས། །ཞེས་པ་ལ་བརྟེན་ནས་མི་ཚངས་སྤྱོད་སོགས་
རྩ་བ་བཞི་དང་ཁ་ཟས་བཞི་སྟེ་ཡན་ལག་འདི་བརྒྱུད་བསྲུང་བར་བསྙེན་གནས་ཀྱི་
སྡོམ་པར་དམ་པ་རི་ཁྲོད་པས་བཞེད་དོ། །ཡན་ལག་ཏུ་འགྲོ་བའི་དོན་ནི་གཏན་
ཁྲིམས་མ་ཡིན་ཞིང་དུས་ཁྲིམས་ཡིན་པའི་ཕྱིར་དང་། སོ་ཐར་རིགས་བདུན་བཞིན་
དུ་སྡོམ་པ་གོང་མ་རྣམས་སྐྱེ་བའི་རྟེན་དུ་རུང་བ་མ་ཡིན་པའི་ཕྱིར་རོ། །གོང་གི་རྩ་
བཞི་ཁ་ཟས་བཞི་དང་བརྒྱད་སྤང་པ་དེའི་སྟེང་དུ་ལུས་མ་དག་པའི་སྤྱོད་པ། ངག་
མ་དག་པའི་སྤྱོད་པ། གཞན་ལ་གཡོ་སྒྱུའི་སྤྱོད་པ། རྒྱུན་གྱི་རིགས་རྣམས་ཉིན་ཞག་
མཐའ་ཅན་དུ་སྤོང་བ་ནི་དུས་ཁྲིམས་ཀྱི་རྩ་བ་དང་ཡན་ལག་ཏུ་མཁས་པ་རྣམས་
ཞལ་མཐུན་ནོ། །གཉིས་པ་ནི། དགེ་བསྙེན་ལྔ་ལས་སྐྱབས་འགྲོ་བླངས་ནས་དེའི།།
བསླབ་བྱ་སྲུང་དང་གོང་གི་བསྙེན་གནས་ཀྱི།། ཡན་ལག་འདི་བརྒྱད་གཏན་དུ་སྤོང་
བ་ནི།། ཕལ་ཆེར་བསྲུང་བའི་དགེ་བསྙེན་རྗེ་ཡིས་བཞེད། རྩ་བ་བཞི་དང་ཁ་ཟས་
གཅིག་སྤོང་བ།། གཏན་ཁྲིམས་སྣ་ལྔ་ཚངས་སྤྱོད་དགེ་བསྙེན་གསུངས།། གསོད་རྐུ་
བརྫུན་སྨྲ་འདོད་པས་ལོག་པར་གཡེམ། བཞི་སྤོང་ཡོངས་སུ་རྫོགས་པའི་དགེ་བསྙེན་
བཤད།། ལོག་འཁྲུལ་སྣ་འགའ་སྣ་གཅིག་གཉིས་སྤོང་བ།། དགེ་བསྙེན་ལ་ལྔ་ལས།
ཐོག་མ་སྐྱབས་འགྲོ་བླངས་ནས། དེའི་བསླབ་བྱ་ཙམ་བསྲུང་བ་ནི་སྐྱབས་སུ་འཛིན་
པའི་དགེ་བསྙེན་དང་། གོང་གི་བསྙེན་གནས་ཀྱི་རྩ་བ་བཞི་དང་ཁ་ཟས་བཞི་སྟེ་
ཡན་ལག་འདི་བརྒྱད་གཏན་དུ་སྤོང་བ་ནི་ཕལ་ཆེར་བསྲུང་བའི་དགེ་བསྙེན་ཞེས་
རྗེ་བླ་མས་བཞེད་ལ། མདོ་ལས། དགེ་བསྙེན་གཏན་ཁྲིམས་ལྔ་བསྲུང་དགོས། །
ཞེས་པས། རྩ་བ་བཞི་དང་ཁ་ཟས་གང་རུང་གཅིག་སྟེ་ལྔ་སྤོང་བ་གཏན་ཁྲིམས་སྣ་
ལྔ་པ་ཞེས་བྱ་སྟེ་ཚངས་པར་སྤྱོད་པའི་དགེ་བསྙེན་ཡིན་པར་གསུངས་སོ། །དེའང་
304



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཁ་ཟས་ལ་དར་ཡུལ་པས་ཆང་སྤང་བར་གསུངས། ཡར་མེ་བ་དང་གཤེན་སྟོན་སོགས་
ཀྱིས་སྒོག་པར་བཤད་དོ། །ཕལ་ཆེར་བ་དང་འདི་གཉིས་ཚུལ་གོས་སོགས་རྟགས་
མི་ལེན་པས་རབ་བྱུང་དང་འཁྲིག་སྤྱོད་སྤོངས་པས་ཁྱིམ་པ་དང་གཉིས་ཀ་
གཉིས་ཀ་མིན་པར་
མཁས་པ་ལ་ལས་བཞེད་དོ། །གསོད་རྐུ་རྫུན་སྨྲ་འདོད་པས་ལོག་པར་གཡེམ་པ་བཞི་
སྤོང་བ་ཡོངས་སུ་རྫོགས་པའི་དགེ་བསྙེན་ཞེས་བཤད་དོ། །ལོག་འཁྲུལ་སྣ་འགའ་
སྤོང་བ་ནི་སྲོག་གཅོད་ཙམ་སྤོང་བ་སྣ་གཅིག་པ་དང་། དེ་སྟེང་མ་བྱིན་པ་ལེན་པ་
སྤོང་བ་སྣ་གཉིས་སྤོང་བའི་དགེ་བསྙེན་ནོ། །འདི་ལ་གཤེན་སྟོན་དང་རྗེ་བླ་མ་སོགས་
ཀྱིས་ཟླ་བ་དང་ཉ་སྟོང་སོགས་དུས་སྣ་འགའ་བར་གསུངས་པ་ནི་དགེ་བསྙེན་མཚན་
ཉིད་ཅན་མ་ཡིན་ཏེ། སྡོམ་པ་གོང་མའི་རྟེན་དུ་མི་རུང་བའི་ཕྱིར། དེས་ན་དགེ་བསྙེན་
གྱི་དུས་ཁྲིམས་ཏེ་བསྙེན་གནས་ཀྱི་ཡན་ལག་ཁྱད་པར་བ་ཞིག་གོ།
གཉིས་པ་རབ་ཏུ་བྱུང་བའི་ཕྱོགས་ཀྱི་བསླབ་བྱ་ལ་གཉིས། གཙང་གཙུག་གི་
བསླབ་བྱ། དྲང་སྲོང་གི་བསླབ་བྱའོ། །དང་པོ་ལ་གསུམ། སྒྲ་བཤད་ཀྱིས་མདོར་
བསྟན། རང་བཞིན་རྒྱས་པར་བཤད། གྲངས་དཔོན་གྱིས་དོན་བསྡུ་བའོ། །དང་
པོ་ནི། གཙང་གཙུག །ཅེས་པ་སྟེ་མི་ཚངས་སྤྱོད་པ་སྤང་བས་གཙང་མ། ཁྱིམ་པ་
རྣམས་ཀྱི་གཙུག་རྒྱན་དུ་འོས་པས་གཙུག་ཕུད་ཅེས་བྱའོ། །དེའི་བསླབ་བྱ་ནི་ནང་
གི་ཁྲིམས་དང་ཕྱིའི་ཚུལ་གཉིས་སོ། །གཉིས་པ་ལ་གཉིས། ནང་གི་ཁྲིམས། ཕྱིའི་
ཚུལ་ལོ། །དང་པོ་ནི། རྩ་བ་སྲོག་གཅོད་མ་བྱིན་ལེན། མི་ཚངས་སྤྱོད་དང་བརྫུན་
དུ་སྨྲ་བ་བཞི། ཡན་ལག་བཞི་རྫོགས་ལྟུང་བ་ཆེན་པོར་འགྱུར། ངེས་པའི་ལུང་ལྷོ་
གཏེར་སོགས་ལས་ཞལ་འཕངས་ཙམ་ལས་མ་གསལ་ཡང་། འདིར་རྗེ་བཙུན་འདུལ་
བ་འཛིན་པ་ཡབ་སྲས་ཀྱིས་འདུལ་བ་སྨད་ལུགས་ཀྱི་རྒྱབ་ཏུ་སྟོད་ལུགས་སོགས་ཀྱི་
ལུང་གང་མཐུན་པར་བསྡེབས་ནས་གཙང་གཙུག་གི་ཁྲིམས་རྩ་བ་དང་ཡན་ལག་
05



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གི་རྣམ་བཞག་མཛད་ནས་འདུལ་འཛིན་གོང་མ་རྣམས་ནས་སྡོམ་རྒྱུན་མ་ཆད་པར་
ད་ལྟའི་བར་དུ་བརྒྱུད་པ་སྟེ། དེའང་རྩ་བ་སྲོག་གཅོད་པ། མ་བྱིན་པ་ལེན་པ།
མི་ཚངས་པ་སྤྱོད་པ། བརྫུན་དུ་སྨྲ་བ་དང་བཞི་ལ། གཞི་བསམ་པ་སྦྱོར་བ་མཐར་
ཐུག་གི་ཡན་ལག་བཞི་རྫོགས་པ་ན་ལྟུང་བ་ཆེན་པོ་སྟེ་ཕམ་པ་འབྱུང་བའོ། །ཡན་
ལག་བཞི་རྫོགས་ཚུལ་ནི་དྲང་སྲོང་དང་མཐུན་ནོ། །གཉིས་པ་ནི། མི་དགེ་དྲུག་ལ་
ངག་འཁྱལ་ཚིག་རྩུབ་མོ། ཕྲ་མ་མངན་སེམས་གདུག་སེམས་ལོག་པར་ལྟ། ཤ་ཆང་
སྒོག་ཙོང་དུས་མིན་ཁ་ཟས་བཞི། ཁྲི་སྟན་མཐོན་པོ་རིན་ཆེན་འཇའ་ཚོན་རིས།
གསེར་དངུལ་ལེན་པ་རྒྱུན་དང་བྱུགས་པ་དང་། གླུ་གར་བྲོ་རོལ་དུས་མིན་སྒྲ་རྣམས་
སྤང་། འདི་ལ་སྡེ་ཚན་བཞི་ལས། མི་དགེ་བའི་སྡེ་ལ་དྲུག་ནི། ངག་འཁྱལ་པ།
ཚིག་རྩུབ་མོ། ཕྲ་མ། མངན་སེམས། གདུག་སེམས། ལོག་པར་ལྟ་བའོ། ། ཁ་ཟས་
ཀྱི་སྡེ་བཞི་ནི། མང་ཐུན་གྱི་ཤ། ཡུ་ཏིའི་ཆང་། ཨག་ཙོང་གི་སྒོག་པ། དུས་མ་ཡིན་
གྱི་ཁ་ཟས་ཟ་བའོ། །ཁྲི་སྟན་གྱི་སྡེ་གསུམ་ནི། ཁྲི་སྟན་མཐོན་པོ་ཁྲུ་གང་ལས་མཐོ་
བ། ཁྲི་སྟན་བཟང་པོ་རིན་པོ་ཆེའི་ཁྲི། ཁྲི་སྟན་མཛེས་པ་འཇའ་ཚོན་རིས་ཀྱི་གདན་
ནོ། །སིལ་བུའི་སྡེ་གསུམ་ནི་གསེར་དངུལ་ལེན་པ། རྒྱན་དང་བྱུགས་པ་དང་།
མ་དག་པའི་སྤྱོད་པ་སྟེ། གླུ་ལེན་པ། གར་བྱེད་པ། བྲོ་བརྡུང་བ། སྒོང་བསྒྱུར་བ་
ལ་སོགས་རོལ་མོ་སྣ་ཚོགས། དུང་དང་གཎྜི་སོགས་ཀྱི་སྒྲ་དུས་མིན་དུ་གཏོང་བ་ནི་
དུས་མ་ཡིན་པའི་སྒྲ་རྣམས་སྤང་བའོ། །དེ་དག་གི་ཕྱོགས་ལས་མཐུན་པ་དང་སེལ་
བ་སྟོན་པ་རྣམས་ནི་ཕལ་ཆེར་དྲང་སྲོང་དང་མཐུན་ནོ། །གཉིས་པ་ཚུལ་ལ་གསུམ།
རྒྱས་པར་བཤད་པ། དོན་བསྡུ་བ། ཕྱོགས་མཐུན་བསྡམ་བྱའི་ཉེས་བྱས་སོ། །དང་
པོ་ནི། ཕྱི་ཚུལ་ཕལ་ཆེར་དྲང་སྲོང་བཞིན་དུ་བསླབ། ཕྱིའི་ཚུལ་ནི་ཕལ་ཆེར་དྲང་
སྲོང་བཞིན་དུ་བསླབ་པར་བྱ་སྟེ། རྒྱས་བཤད་འོག་ནས་འབྱུང་བ་བཞིན་ནོ། །གཉིས་
Y 06



སྡོམ་གསུམ་རྣམ་པར་འབྱེད་པའི་བཀའ་བརྟེན།
པ་ནི། དེ་དག་ཡོངས་སུ་བསྡུ་བ་བཞར་བྲེགས་དང་། ཁྲུས་དང་གོས་དང་རྫས་མིང་
རྗེས་སྲུང་ལྔའོ། །དྲང་སྲོང་གི་ཕྱིའི་ཚུལ་བཤད་པ་རྒྱ་ཆེན་པོ་དེ་དག་ཀྱང་གཙང་
གཙུག་ལ་ཡོངས་སུ་བསྡུ་བའི་རྗེས་སྲུང་ལྔ་ནི། བཞར་བྲེགས་ཀྱི་རྗེས་སྲུང་སྐྲ་སོར་
གཉིས་དང་ཕྱེད་དང་གསུམ་ལས་རིང་དུ་མི་བཞག་པ་དང་། ཁྲུས་ཀྱི་རྗེས་སྲུང་འབག་
ལངས་སོགས་བྱེད་པ་སྤངས་ནས་ཁྲུས་དང་གཙང་སྦྲ་ལ་འཇུག་པ་དང་། གོས་ཀྱི་
རྗེས་སྲུང་གཟན་ཤམ་གོན་པ་དང་། མིང་གི་རྗེས་སྲུང་མཁན་སློབ་ཀྱིས་བཏགས་
པའི་མིང་ལ་གནས་པར་བྱ་བ་དང་། རྫས་ཀྱི་རྗེས་སྲུང་རབ་གཞི་སྐུར་དང་ཁྲུས་བུམ་
དང་མི་བྲལ་བ་དང་། ཐ་ནའང་ཆབ་བླུགས་དང་མི་བྲལ་བར་བྱ་དགོས་པའོ། །གསུམ་
པ་ཕྱོགས་མཐུན་བསྡམ་བྱའི་ཉེས་བྱས་ནི། །ས་རྐོ་རིན་ཆེན་མེ་རེག་བཏང་ནས་ཟ།
ལྗོན་ཤིང་འཛུགས་གཅོད་བྱིན་ལེན་མེད་ཟ་དང་།། རྩྭ་སྔོན་མི་གཙང་འདོར་དང་
གསོག་འཇོག་ཟ། །ས་བོན་འཇོམས་དང་རྗེན་ཟས་ཟ་གནང་བས། །ཉེས་མེད་ཅེས་
བཤད་གཞན་རྣམས་དྲང་སྲོང་མཐུན། ། ས་མ་ཉམས་པ་རྐོ་བ། གསེར་སོགས་རིན་
པོ་ཆེ་ལ་རེག་པ། མེ་ལ་རེག་པ། ཟས་བློས་བཏང་ནས་ཡང་ཟ་བར་བྱེད་པ། ལྗོན་
ཤིང་བསྐྱེད་པའི་ཕྱིར་དུ་འཛུགས་པ། ཤིང་གཅོད་པ། བྱིན་ལེན་མ་བྱས་པ་ཟ་བ་
དང་། ༼༨༽ རྩྭ་སྔོན་གྱི་གསེབ་ཏུ་དྲི་ཆུ་སོགས་མི་གཙང་བ་འདོར་བ་དང་། ཟ་
འཕྲོའི་སོགས་གསོག་འཇོག་ཟ་བ། ས་བོན་གྱི་རིགས་འཇོམས་པ། དེ་ནི་ནས་འཆའ་
བ་དང་རྡོ་བ་ལ་སོགས་སོ། །ལོ་མ་སོགས་རྗེན་པར་བྱེད་ཅིང་ཟ་བ་རྣམས་ནི་མ་གནང་
བ་ལ་ཉེས་བྱས་ཞེས་བཤད་མོད། འོན་ཏེ་གཙང་གཙུག་གི་སྐབས་འདིར།
བཤགས་ཡུལ་ལ་མི་ལྟོས་པར་ཡིད་ཀྱིས་བསྡམས་པ་ཙམ་གྱིས་འདག་སྟེ་ཉེས་མེད་
ཅེས་བཤད་དོ། །འོ་ན་དེ་དག་དྲང་སྲོང་ལ་བཀག་གམ་ཞེ་ན། འགྲོ་མགོན་བློ་གྲོས་
ཀྱིས་མེ་རུང་དང་ཆུ་རུང་ལ་སོགས་མ་བྱས་བར་དུ་དྲང་སྲོང་གིས་མི་བྱེད་དོ། །དགེ་
བ་
107



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྦྱོར་གྱི་ཆེད་དང་དགོས་གལ་ཆེ་ན་མི་བཀག་གོ །ཞེས་སོ། །དེའང་མེ་རུང་ཆུ་རུང་
ནི་དུས་ལ་བབ་ན་མེ་གཏང་བ་དང་ཆུ་ལེན་པ་རུང་ཞེས་གནང་ནས་སྤྱད་པའོ། །དེ་
དག་གི་སྟེང་དུ་དྲང་སྲོང་གི་རྨད་གོས་རྨད་འོག་གཞི་སྐུར་གསུམ་ལ་འཆང་དང་འབྲལ་
བ་དང་ལྷག་པོ་འཆང་བ་གཉིས་བསྣན་པས་བཅུ་གསུམ་ནི་ཉེས་མེད་བཅུ་གསུམ་
ཞེས་བཤད་དོ། །དེ་དག་ལས་གཞན་པའི་ཕྱོགས་མཐུན་དང་བསླབ་བྱ་རྣམས་ཕལ་
ཆེར་དྲང་སྲོང་དང་མཐུན་ཏེ་ཞིབ་མོའི་བཤད་པ་འདུལ་བ་མདོར་བསྡུས་སོགས་ལས་
འབྱུང་ངོ༌། །གསུམ་པ་གྲངས་དཔོན་གྱིས་དོན་བསྡུ་བ་ནི། གྲངས་སུ་ཉེར་ལྔ་བཞེད་
མང་དོན་ལ་མཐུན། གྲངས་ཉི་ཤུ་རྩོ་ལྔ་ཇི་ལྟར་བརྩི་ཞེ་ན། སྲོག་གཅོད་པ་སོགས་
རྩ་བ་བཞི། ངག་འཁྱལ་སོགས་མི་དགེ་དྲུག་བ་དང་བཅུ། ཤ་ཆང་སོགས་ཁ་ཟས་
བཞི་དང་བཅུ་བཞི། ཁྲི་སྟན་གསུམ་དང་བཅུ་བདུན། གསེར་དངུལ་ལེན་པ་དང་
བཅོ་བརྒྱད། རྒྱན་དང་བཅུ་དགུ །བྱུགས་པ་དང་ཉི་ཤུ། མ་དག་པའི་སྤྱོད་པ་ལ་གླུ་
ལེན་པ། ༼༡༽ གར་བྱེད་པ། ༼༢༽ བྲོ་བརྡུང་བ། ༼༣༽ སྒོང་བསྒྱུར་བ་སོགས་
རོལ་མོ་སྣ་ཚོགས་བྱེད་པ། ༼༤༽ དུང་དང་གཎྜི་དུས་མིན་དུ་གཏོང་བ་དུས་མ་
ཡིན་པའི་སྒྲ་དང་ལྔ་སྟེ་ཉི་ཤུ་རྩ་ལྔ་ནི་འདུལ་བ་མདོར་བསྡུས་ནས་བཤད་པ་ལྟར་
ཡིན་ནོ། །ཡང་རྩ་བ་བཞི་མི་དགེ་དྲུག་དང་བཅུ། ཁ་ཟས་བཞི་དང་བཅུ་བཞི། ཁྲི་
སྟན་གསུམ་དང་བཅུ་བདུན། སིལ་བུ་གསུམ་དང་ཉི་ཤུ། རྗེས་སྲུང་ལྔ་དང་ཉི་ཤུ་རྩ་
ལྔ་ནི་ལས་ཆོག་ནས་འབྱུང་བཞིན་མཁན་པོ་ཉི་མས་བཞེད་དོ། །དེ་ལྟར་སྤྲོ་བསྡུའི་
ཁྱད་ཀྱིས་གྲངས་སུ་བརྩི་ལུགས་མི་མཐུན་པ་མང་དུ་སྣང་ཡང་། དོན་ལ་མཐུན་
པར་འདུག་སྟེ་གོང་གི་བཅས་གཞི་དེ་དག་ལས་གཞན་དུ་བརྗོད་དུ་མེད་པའི་ཕྱིར་རོ།།
གཉིས་པ་དྲང་སྲོང་གི་བསླབ་བྱ་ལ་གསུམ། རབ་བྱུང་ཐུན་མོང་གི་བསླབ་བྱ།
ཁྱད་པར་དྲང་སྲོང་གི་བསླབ་བྱ། བྱེ་བྲག་སོ་སོའི་བསླབ་བྱའོ། །དང་པོ་ནི། གནས་
08



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཀྱི་བླ་མ་བརྟེན་ལ་བྱ་བ་ཞུ། །ངོ་ཚ་ཁྲེལ་ཡོད་དྲན་ཤེས་གཉེན་པོ་བསྟེན། །གནང་དང་
དགག་པའི་བསླབ་བྱ་ཤེས་བྱས་ལ། །གསོ་སྦྱོང་དབྱར་གནས་དགག་དབྱེ་མཐུན་
རྐྱེན་བརྟེན། །འདི་ལ་ལྔ་ལས། དང་པོ་གང་ཟག་གཞན་ལ་བསྟེན་ཏེ་བསྲུང་བ་ནི།
རང་གི་མཁན་སློབ་བམ་ཡོན་ཏན་ཁྱད་པར་གྱིས་བསྟེན་འོས་པའི་གནས་ཀྱི་བླ་མ་
ལ་བསྟེན་ལ་སྒོ་གསུམ་གྱི་བྱ་བ་ཅི་བྱེད་རྣམས་ཞུ་ཞིང་རུང་མི་རུང་ཇི་ལྟར་གསུངས་
པའི་རྗེས་སུ་བསྒྲུབ་པའོ། །དེའང་ཁྲུས་བྱེད་པ། ཕྱག་འཚལ་བ། ཆུ་འཐུང་བ།
མི་གཙང་བ་འདོར་བ། གོས་སྟན་སྤྲུགས་པ་སོགས་ཧ་ཅང་ཕྲ་བ་ནི་མ་ཞུས་ཀྱང་
རུང་ངོ་། །གཉིས་པ་རང་གི་བསམ་པའི་སྟོབས་ཀྱིས་བསྲུང་བ་ནི། རང་ལ་ལྟོས་
ནས་ཁྲེལ་ཡོད་པ། གཞན་ལ་ལྟོས་ནས་ངོ་ཚ་ཤེས་པ། བསླབ་བྱ་རྣམས་མི་བརྗེད་
པའི་དྲན་པ། གནང་དགག་ཤེས་པའི་ཤེས་བཞིན། ལེ་ལོ་མི་རྟག་པར་བསམ་པ་
སོགས་ཉོན་མོངས་པའི་གཉེན་པོ་བསྟེན་པ་རྣམས་ལ་འབད་པ་འདོན་ནོ། །གསུམ་
པ་གཙོ་བོར་མི་མཐུན་ཕྱོགས་ངོ་ཤེས་པར་བྱས་ལ་བསྲུང་བ་ནི། གནང་བའི་ཕྱོགས་
དང་དགག་པའི་ཕྱོགས་ངོས་ཟིན་པར་བྱེད་པའི་ཕྱིར་དུ་འདུལ་བའི་བསླབ་བྱ་རྣམས་
ཤེས་ཤིང་མཁས་པར་བྱས་ནས་སྤང་བླང་གི་གནས་ལ་བརྩོན་པའོ། །བཞི་པ་བསླབ་
པ་ཡོངས་སུ་སྦྱངས་བའི་སྒོ་ནས་བསྲུང་བ་ནི། ནང་ནུབ་བམ་ཟླ་དུས་ཀྱི་གསོ་སྦྱོང་
ལ་བརྩོན་པ་དང་དབྱར་ལྷན་ཅིག་ཏུ་གནས་པར་དགག་པ་དང་དབྱེ་བ་སོགས་ཚུལ་
བཞིན་དུ་བསླབ་པའོ། །ལྔ་པ་བདེ་བར་གནས་པའི་རྐྱེན་ལ་བརྟེན་ཏེ་བསྲུང་བ་ནི།
ཟས་གོས་སྣོད་སོགས་སྤྱོད་ཆ་རྣམས་ཀྱང་འདུལ་བ་དང་མཐུན་པའི་རྐྱེན་རྣམས་
ལ་བརྟེན་ཅིང་མི་མཐུན་པའི་ཕྱོགས་རྣམས་སྤོང་བར་བྱ་བའོ། །གཉིས་པ་དྲང་སྲོང་
གི་ཁྱད་པར་གྱི་བསླབ་བྱ་ནི། ཁྱད་པར་རྨད་གོས་རྨད་འོག་གཞི་སྐུར་གསུམ།
འཆང་དང་མི་འབྲལ་ལྷག་པོ་འཆང་མི་བྱ། གོང་གི་གཙང་གཙུག་ལ་གནང་བས་
}{09



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཉེས་མེད་བཅུ་གསུམ་བཤད་པ་དེ་དག་བསྙེན་པར་རྫོགས་པས་མི་རུང་ཞིང་དགོས་
གལ་ཆེ་ན་གནང་བ་ལས། ཁྱད་པར་གྱི་དྲང་སྲོང་གིས་རྨད་གོས་རྨད་འོག་གཞི་སྐུར་
གསུམ་འཆང་བ་དང་ཞག་གཅིག་ལ་འབྲལ་བ་དང་། མ་འཆང་སྟེ་སྤང་པ་སྟེ་འབྲལ་
སྤངས་ཀྱི་ཉེས་ལྟུང་འབྱུང་བའོ། །དེ་གསུམ་ལྷག་པོ་འཆང་བ་ལ་ལྟུང་བ་འབྱུང་བར་
བཤད་པ་རྗེ་བླ་མས་བརྟག་བྱར་གསུངས་ཀྱང་། འགྲོ་མགོན་བློ་གྲོས་ཀྱིས་ལྷག་པོ་
མི་འཆང་ཞེས་གསུངས་པའི་རྗེས་སུ་འབྲེང་སྟེ་དགོས་པ་མེད་པའི་ཕྱིར་རོ། །འབྲལ་
ན་བྱིན་རླབས་གཞུག་པ་དང། བརྗེ་ལེན་སོགས་བྱེད་ན་བྱིན་རླབས་དབྱུང་གཞུག་
དགོས་པས་ལྷའི་མེ་ལོང་ལས་བྱུང་བའི་ཆོ་ག་ཟུར་དུ་ཡོད་པ་ལྟར་བྱའོ། །
གསུམ་པ་བྱེ་བྲག་སོ་སོའི་བསླབ་བྱ་ལ་གཉིས། ཕྱིའི་ཚུལ། ནང་གི་ཁྲིམས་
སོ། །དང་པོ་ལ་གཉིས། ཕྱིའི་ཚུལ་བྱེ་བྲག་ཏུ་བཤད་པ། ཕྱག་དང་གྲལ་གྱི་རིམ་པའོ། །
དང་པོ་ལ་གཉིས། ལུང་གིས་མདོར་བསྟན། ལུང་དོན་རྒྱས་པར་བཤད་པའོ། །དང་པོ་
ནི། མདོ་ལས། རྨད་གོས་རིས་དྲུག་གོན་ནས་གནང་བའི་རྫས་རྣམས་བླང་། ཞེས་
དང་། འདུལ་བ་མངོན་བཞི་ལས། ལུས་ཚུལ་རིས་དྲུག་གདིང་བ་དག་དང་བདུན།
རིན་ཆེན་རྫས་ལྔ་པད་ཁུག་དག་དང་དྲུག །ལུས་ཚུལ་བཅུ་གསུམ་དེ་བཞིན་ཤེས་
པར་བྱ་ཞེས་སོ། །དེའང་ཚུལ་བཅུ་གསུམ་ནི། དབྱིབས་ཀྱི་ཚུལ་བཞི། སྤྱོད་ལམ་གྱི་
ཚུལ་བརྒྱད། ཡིད་ལ་གཅིག་སྟེ་བཅུ་གསུམ་མོ། །དེ་ལ་དབྱིབས་ཀྱི་ཚུལ་བཞི་ནི།
སྐྲ་དང་སོ་སེན་བྲེགས་པ་ལུས་རྒྱན་སྤོང་བའི་ཚུལ། ཁྲུས་སོགས་དག་བྱ་ལ་གནས་
པ་གཙང་སྦྲའི་ཚུལ། ཚུལ་གོས་ལ་གནས་པ་ངུར་སྨྲིག་འཛིན་པའི་ཚུལ། རིན་ཆེན་
རྫས་ལྔ་འཆང་བ་རབ་བྱུང་བའི་རྟགས་ལེན་པའི་ཚུལ་ལོ། །སྤྱོད་ལམ་གྱི་ཚུལ་བརྒྱད་
ནི། ལངས་པའི་ཚུག འགྲོ་བའི་ཚུལ། འདུག་པའི་ཚུལ། ཟ་བའི་ཚུལ། ཉལ་བའི་
ཚུལ། མི་གཙང་འདོར་བའི་ཚུལ། ངག་གི་ཚུལ། ཞག་གཅིག་གི་སྤྱོད་ཚུལ་ལོ། །
3 0



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཡིད་ལ་གཅིག་ནི། བླང་དོར་གྱི་གནས་ལ་སྤྲོ་བའི་བརྩོན་འགྲུས། །འཇུག་ལྡོག་གི་
གནས་ལ་གཟབས་པའི་བག་ཡོད། །རང་གི་རྒྱུད་ལ་རྟོག་པའི་དྲན་པ་དང་ཤེས་
བཞིན་གྱིས་བསྲུང་བའོ། །
གཉིས་པ་རྒྱས་བཤད་ལ་ལྔ། བཞར་བྲེགས། ཁྲུས། གོས། རྫས། སྤྱོད་ཚུལ་
གྱི་རྗེས་སྲུང་ངོ་། །དང་པོ་ལ་གཉིས། སྐྲ་སེན་སོ་སོའི་བྲེགས་ལུགས། ཐུན་མོང་གི་
དོན་ནོ། །དང་པོ་ལ་གཉིས། སྐྲ་དང་སེན་མོ་བྲེགས་པའོ། །དང་པོ་ནི། སྐྱ་ནི་དགོན་
པར་སོར་གཉིས་གྲོང་ཡུལ་དུ། ཕྱེད་དང་གཉིས་ལས་རིང་བ་མྱུར་དུ་བྲེགས།
གླང་གི་ལྟག་བཞིན་མཐོ་དམར་བྲེགས་མི་བྱའོ། །ཁ་སྤུ་སྣ་སྤུ་བྲེགས་ལ་གཞན་རྣམས་
བཞག །སྐྲ་ནི་དགོན་པར་མཚམས་ནང་དུ་སོར་གཉིས་དང་ ༡ གྲོང་ཡུལ་སོགས་
གཞན་དུ་སོར་ཕྱེད་དང་གཉིས་ ༢ ལས་རིང་བ་ནི་མྱུར་དུ་བྲེགས་སོ། །བྲེགས་ལུགས་
ནི་བ་གླང་གི་ལྟག་རིས་བཞིན་དུ་ཁོལ་རྩེ་ཧ་ཅང་མཐོ་བ་དང་༡། ཁོལ་རྩེ་ཧ་ཅང་
དམའ་བར་བྲེགས་པ་༢ མ་ཡིན་ཏེ་སྒོག་སྐྱ་བཤུས་པ་ལྟར་དུ་བྲེགས་པར་བྱའོ། །ཁའི་
སྤུ་ཨག་ཙམ་བཞར་ཅིང་སྣའི་སྤུ་ཡང་བྲེགས་ཏེ་བཏོག་ལ། གཞན་སྨིན་མ་རྫི་མ་
མཆན་ཁུང་སྐེད་པའི་སྤུ་རྣམས་ནི་མི་བྲེགས་ཏེ་རང་སར་བཞག་གོ །གཉིས་པ་ནི།
སེན་མོ་རིང་པོར་མི་བཞག་ཟུར་ཟླུམ་བྲེགས། །ཁབ་དང་མཆོད་རྟེན་ཉ་རྔ་འདྲ་མི་
བྱ། །སེན་མོ་རིང་པོར་མི་བཞག་པ་མཉམ་ལ་ཟུར་ཟླུམ་པར་བྲེགས་ལ། ཁབ་ལྟར་
རྩེ་རྣོ་བ་དང་༡། མཆོད་རྟེན་ལྟར་རིམ་པར་ཅན་དང་༢། ཉ་རྔ་འདྲ་བ་གཡས་
གཡོན་རིང་པར་༣མི་བྱའོ། །གཉིས་པ་ནི། བྲེགས་རུལ་སཱཙྪ་གདབ་བམ་དབེན་སར་
དོར། སྐྲ་བྲེགས་རུལ་སཱཙྪ་གདབ་བམ་རྐང་པས་ནེམ་ནེམ་བྱ་ལ་བོར། སོ་སེན་ནི་
སེམས་ཅན་ལ་མི་གནོད་པའི་དབེན་སར་དོར་རོ། །རྗེས་སྲུང་ཞེས་པ་ནི་ཕྱིས་ཀྱང་
དེ་ལྟར་ཡང་ཡང་བྱ་དགོས་པའི་དོན་ཡིན་ནོ། །
Y I



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཉིས་པ་ཁྲུས་ཀྱི་རྗེས་སྲུང་ལ་གཉིས། གཤེར་གྱི་སྲོག་ཆགས་ལ་གནོད་པ་སྤང་
བ། སྐམ་གྱི་སྲོག་ཆགས་ལ་གནོད་པ་སྤང་བའོ། །དང་པོ་ལ་མདོར་རྒྱས་གཉིས་ལས།
དང་པོ་ནི། རབ་ཏུ་བྱུང་བས་ཆུ་ལ་ལོངས་སྤྱོད་ཚེ། རབ་བྱུང་པས་ཆུ་ལ་ལོངས་སྤྱོད་
པའི་ཚེ་རུང་བ་བཞིའི་སྒོ་ནས་ལོངས་སྤྱོད་དོ། །གཉིས་པ་ལ་གཉིས། རུང་བ་བཞི།
ཞར་བྱུང་ངོ་། །དང་པོ་ནི། ཆུ་ཡི་སྲོགས་ཆགས་ཡོད་མེད་བརྟག་ཅིང་བཙགས།
ཡོད་པ་མ་ཤི་མི་སྣད་རང་གནས་སྐྱལ། རུང་བའི་ཆུ་ལ་ཁྲུས་སོགས་ལོངས་སྤྱོད་བྱ།
བརྟག་སྟེ་རུང་བ་ནི་ལོངས་སྤྱོད་བྱའི་ཆུ་དེ་ལ་ཆུ་ཡི་སྲོག་ཆགས་ཡོད་མེད་ཆུའི་ཁ་
རྟིང་བར་གསུམ་ལ་ཆུ་བུར་མིག་གིས་ཡང་ཡང་བརྟག་ ༡ཅིང་མེད་པར་ངེས་ན་
ལོངས་སྤྱོད་པའོ། །བཙགས་ཏེ་རུང་བ་ནི་ཡོད་པར་འདུག་ན་ཆུ་ཚགས་བཞི་ལས་
གང་རུང་གཅིག་གིས་བཙགས་༢ནས་སྤྱོད་པའོ། །ཆུ་ཚགས་བཞི་ནི། རིལ་ཚགས།
གྲུ་གསུམ་ཚགས་། དཔྱངས་ཚགས། བསལ་ཚགས་སོ། །དང་པོ་ནི་ཟོ་བ་ལྟ་བུ་ལ་
རས་སྐྱོན་པ། གཉིས་པ་ནི་ཤིང་གྲུ་གསུམ་ལ་རས་སྐྱོན་པ། གསུམ་པ་ནི་ཡུ་བ་ཅན་
ལ་རས་དཔྱངས་ཏེ་སྐྱོན་པ། བཞི་པ་ནི་གོས་དུམ་རས་དུམ་གྱི་སྣར་བཙག་པའོ། །སྲོག་
ཆགས་ཡོད་པ་རྣམས་ནི་མ་ཤི་མ་སྣད་པ་རང་གནས་སུ་སྐྱལ་ལོ། །ཉིན་ཞག་གི་ས་
རུང་བ་ནི་དེ་རིང་བརྟགས་ནས་སོང་དེའི་དུས་ཚུན་མ་བརྟགས་ཀྱང་སྤྱོད་རུང༌ །རབ་
ཏུ་བྱུང་བའི་རུང་བ་ནི། རབ་བྱུང་སྔོན་མས་བརྟགས་པའི་ཆུ་ལ་རྗེས་མས་མ་
བརྟགས་ཀྱང་རུང་ངོ༌། །ཞེས་གོང་མ་དག་གིས་བཞེད་དོ། །ཡང་ན་ཉིན་ཞག་གི་
རུང་བ་ནི་སྣོད་དུ་བསྐྱིལ་པའི་ཆུ་ལ་ཉིན་ཞག་རེ་རེ་བཞིན་དུ་བརྟག་གོ །རབ་ཏུ་བྱུང་
བའི་རུང་བ་ནི། དེ་མ་ཐག་ལོངས་སྤྱོད་པའི་ཆུ་ལ་བརྟག་པའོ། །དེ་ལྟར་བརྟག་པར་
འོས་ཏེ། སྐམ་གྱི་སྲོག་ཆགས་སོགས་ཀྱང་ཆུའི་ནང་དུ་འགྲོ་དོགས་པས་སོ། །དེ་ནི་ཁོ་
བོའི་རྣམ་གཞག་གོ །དེ་ལྟར་རུང་བའི་ཚུལ་ཁྲུས་སོགས་ལོངས་སྤྱོད་པར་བྱའོ། །གནས་
】 【2



སྡོམ་གསུམ་རྣམ་པར་འབྱེད་པའི་བཀའ་བརྟེན།
ནས་རྒྱང་གྲགས་ལྔའི་བར་དུ་ཆུ་ཚགས་མེད་ཀྱང་བརྟགས་ཏེ་རུང་བས་སྤྱོད་དོ། །དེ་
ལས་འདས་པར་ཆུ་ཚགས་མེད་ན་༡བསྡམ་བྱའི་ཉེས་བྱས་འབྱུང་ངོ། །གཉིས་པ་ནི།
ཕྱི་དྲོའི་དུས་སུ་འབྲས་ཆན་ཁུ་བ་གཞན། རུང་ཆུས་བསླད་པ་བཙགས་པ་སླ་བ་
བཏུང་། དར་བ་ཙབ་སོགས་དེ་བཞིན་བྱ་བར་གསུངས། ཕྱི་དྲོའི་དུས་སུ་འབྲས་
ཆེན་གྱི་ཁུ་བ་སོགས་བཏུང་བ་གཞན་རྣམས་རུང་ཆུས་བསླད་པ་སྟེ་ཆུ་གྲང་མོ་བཏབ་
པ། ཚགས་ཀྱིས་བཙགས་པ། ཤིན་ཏུ་སླ་བ་བཞིན་སྣང་བ། ཕུག་རོན་གྱི་དང་རུའི་
མདོག་ལྟ་བུ་སྟེ་མཚན་ཉིད་ལྔ་ལྡན་ནི་བཏུང་པར་རུང་ཞིང་། དར་བ་ནི་དར་བའི་
དྭངས་མ་སྟེ་ཆུར་ཁུ་དང་། ཙབ་མོ་ཞེས་པ་འབྲས་ཁྲེ་གྲོ་སོགས་བཙོས་པའི་ཁུ་བ་
ཕབ་མ་བཏབ་པར་མནན་པ་དང་། སོགས་ཁོངས་ནས་ཞོ་ཆབ་ཚ་ལ་སོགས་བསྟན་
ཏེ། ཞོ་ཁ་ཆུ་སྟེ་ཞོའི་ཆུ་དང་། ཆབ་ཚ་ལ་སོགས་པ་རྩིག་མ་བོར་བའི་བཏུང་བ་རྣམས་
ཀྱང་དེ་བཞིན་བྱ་བར་གནང་གསུངས་སོ། །གཉིས་པ་སྐམ་གྱི་སྲོག་ཆགས་ལ་གནོད་
པ་སྤང་བ་ནི། རྩྭ་ཤིང་མཁོ་སྤྱོད་སྲོག་ཆགས་གནོད་པ་སྤོང་། རྩྭའི་གདན་སོགས་
དང་༡། བུད་ཤིང་༢། སཱཙྪ་འདེབས་པ་སོགས་དང་༣། རྡོ་ཡི་ཁང་པ་བརྩིག་
པ་ ༤ ལ་སོགས་མཁོ་སྤྱོད་བྱ་བ་ལ་སྐམ་གྱི་སྲོག་ཆགས་རྣམས་ལ་གནོད་པ་སྤོང་བའོ། །
གསུམ་པ་གོས་ཀྱི་རྗེས་སྲུང་ལ་གསུམ། རྒྱུ་ཁ་དོག །དབྱིབས་སོ། །དང་པོ་ལ་
གཉིས། གནང་བའི་ཕྱོགས། དགག་པའི་ཕྱོགས་སོ། །དང་པོ་ནི། གོས་རྒྱུ་པད་
ཤུན་སྣམ་ཐེར་ཕྱིང་པ་གནང་། དར་ཟབ་རེའུ་འབྲི་ར་བལ་ཁྱི་སྤུ་མིན། རབ་ཏུ་བྱུང་
བའི་གོས་ཀྱི་རྒྱུ་ནི་གང་ལ་བྱ་ཞེ་ན། པད་ཤུན་དང་། སྣམ་བུ་དང་
། ཐེར་མ་སོགས་
སྣལ་གོས་དང་། ཕྱིང་པ་རྣམས་ལ་བྱ་བར་གནང་ངོ་། །སྐབས་འདིའི་པད་ཤུན་ནི་
རས་ལ་འཇུག་པའོ། །དེའང་ཧ་ཅང་བཟང་བ་༡དར་ཟབ་དང་། རེའུ་དང་འབྲིའུ་
དང་། ཧ་ཅང་ངན་པ་༢ར་བལ་དང་ཁྱི་སྤུ་སོགས་ནི་གོས་ཀྱི་རྒྱུ་མིན་ནོ། །གཉིས་
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་ནི། སེམས་ཅན་པགས་ཤུན་སྤུ་ཅན་སྤུ་མེད་བཀག །སེམས་ཅན་དུད་འགྲོའི་
པགས་ཤུན་གཡག་ལུག་སོགས་སྤུ་ཅན་དང་༡། ཉ་སྦྲུལ་སྦལ་པ་སོགས་སྤུ་མེད་
དང་༢། སྟག་གཟིག་སོགས་སྤུ་མཛེས་པ་༣རྣམས་ཀྱང་རབ་ཏུ་བྱུང་བའི་གོས་
ཀྱི་རྒྱུ་མ་ཡིན་ཏེ་བཀག་གོ །གཉིས་པ་ཁ་དོག་ལ་གཉིས། གནང་ཕྱོགས། དགག་
ཕྱོགས་སོ། །དང་པོ་ནི། བཙག་རམ་ངུར་སྨྲིག་ཚོན་གྱིས་ཁ་དོག་བསྒྱུར། བཤད་
མ་ཐག་པའི་ཚུལ་གོས་རྒྱུ་དེ་དག་དམར་སྔོ་ངུར་སྨྲིག་ཚོན་གྱིས་ཁ་དོག་བསྒྱུར་ཏེ།
དམར་པོའི་ཚད་ནི་བཙག་ཙམ་མོ། །སྔོན་པོའི་ཚད་ནི་རམ་ཚོད་ཙམ་མོ། །ངུར་
སྨྲིག་ནི་བྱ་ངུར་པའི་མདོག་ལྟ་བུ་ལ། གོས་ཕྱི་ནང་ཐམས་ཅད་སྔོན་པོ་ལ་བྱེད་པ་
ལྟ་བུ་ཕྱོགས་གཅིག་ཁོ་ནར་མ་སོང་བ་ཞིག་དགོས་སོ། །གཉིས་པ་ནི། ཚོན་ཆེན་
བརྒྱུད་བཀག་ཁྱིམ་པ་བཞིན་མི་བྱ། ཚོན་ཆེན་བརྒྱད་ནི་འདུལ་བ་ཀུན་བཏུས་ལས།
མཚལ་དང་༡རྒྱ་སྐག་༢བཙོད་དང་༣ནི། གུར་༤གུམ་མཐིང་ཤུན་༥ལི་ཁྲི་༦དང་།
རྨ་ཤིང་༧ལེ་བརྒན་རྩི་དང་བརྒྱད།། ཅེས་སོ། །གཞན་རྣམས་ནི་གོ་སླ་ལ་རྨ་ཤིང་
ནི་དར་ཤིང་དམར་པོ་དང་། ལེ་བརྒན་རྩི་ནི་དར་ཤིང་དམར་ནག་སྟེ། ཚོན་ཆེན་
བརྒྱད་པོ་དེ་དག་བཀག་གོ །གཞན་ཡང་རབ་ཏུ་བྱུང་བས་ཁྱིམ་པ་བཞིན་དུ་ཟ་འོག་
སོགས་ཀྱིས་མཛེས་པར་བརྒྱན་པར་མི་བྱ་སྟེ་མ་དག་པའི་སྤྱོད་ཚུལ་ཡིན་པའི་ཕྱིར་
རོ། །གསུམ་པ་དབྱིབས་ལ་གཉིས། བླང་བར་བྱ་བ། སྤང་བར་བྱ་བའོ། །དང་པོ་
ལ་གཉིས། གོས་དྲུག་གདིང་བ་དང་བདུན། བགོ་ཚུལ་གྱི་གཏོང་བཞག་གོ །དང་
པོ་ལ་ལུས་ལ་བགོ་བའི་གོ་རིམ་དང་བསྟུན་ནས་བཤད་པའི་རྣམ་གྲངས་བདུན་
ལས། དང་པོ་སྟོད་གོས་ལ་གཉིས། ཚད་ལྡན་བཟོ་ལུགས། དེའི་བགོ་ཚུལ་ལོ། །དང་
པོ་ནི། སྟོད་གོས་མཐོ་དྲུག་སིལ་བུ་རྩ་ལྔ་ལྡན། སྟོད་གོས་ཀྱི་རིང་ཐུང་གི་ཚད་ནི་
མཐོ་དྲུག་ཡིན་ལ། མདོ་ལས། སྟོད་གོས་སིལ་བུ་རྩ་ལྔ་དང་། ཞེས་མཆན་འོག་གཡས་
་



སྡོམ་གསུམ་རྣམ་པར་འབྱེད་པའི་བཀའ་བརྟེན།
གཡོན་དུ་སིལ་མང་གི་དབྱིབས་ཆགས་པར་བྱའོ། །ཀུན་བཏུས་ལས། རྔུལ་གཟན་
ཤིང་རས་དཔུང་ཆད་དོ། །ཞེས་པ། སྟོད་ལུགས་ནས་གསུངས་ཏེ། རྒྱུ་རས་ལ་རྔུལ་
གཟན་གྲུ་མོ་ཁེབས་ཙམ་བྱེད་པ་དྲང་སྲོང་མའི་གོས་སུ་བཤད་དོ། །མདོ་བར་ཏི་ཀ་
ནས། ཤ་འགག་དཔུང་རྡུམ་ཞེས་བྱ་བ། ཞེས་པ་དེ་ཉིད་རིང་བ་ལ་འགག་རིང་
ཐུང་བ་ལ་འགག་ཐུང་ཞེས་པ་ནི་ཡོངས་སུ་གྲགས་པའོ། །དེ་ལྟར་སྟོད་ལུགས་ནས་
དཔུང་ཆད་དང་གསང་ལུང་ནས་ཕྲག་གཡུང་ཞེས། འབྱུང་བ་དེ་དག་སྟོད་གོས་
དང་དོན་གཅིག་ཡིན་ནོ། །དེའང་འདུལ་བ་ཡོངས་རྫོགས་ལས། སྟོད་གོས་སིལ་བུ་
རྩ་ལྔ་ཚང་། །བལ་སྣམ་དབྱར་སྲབ་དགུན་ན་འཐུག །དཔུང་བཟེད་དཔུང་པ་ཁ་དང་
མཉམ། །མཆན་ཁུང་དྲོད་སྤུ་མཐོང་བ་ཙམ། །ཞེས་སོ། །གཉིས་པ་དེའི་བགོ་ཚུལ་
ནི། གཡོན་གྱིས་གཡས་བཀབ་མདུན་དུ་སོར་གསུམ་བསྣོལ། སྲོག་ཆགས་སྤང་ཕྱིར་
མང་གནང་པགས་བཞིན་གོན། སྟོད་གོས་ཀྱི་བགོ་ཚུལ་ནི། སྔ་མ་ལས། མདུན་
དུ་གཡས་གཡོན་སོར་གསུམ་བསྣོལ། །སུལ་བུ་རྩ་ལྔ་ཕྱོགས་མ་འཕུངས། །མདུན་
རྒྱབ་སྟ་ཟུར་ཤིན་ཏུ་སྙོམས། །གཉའ་ཁ་ཕྱེད་ཁེབས་ཨོལ་གོང་མཐོང་། །གཡོན་
ལྟབ་གཡས་མནན་བྱ་སྐྱིབས་མེད། །ཅེས་པས་གཡོན་གྱིས་གཡས་བཀབ་ལ་མདུན་
དུ་སོར་གསུམ་བསྣོལ་ནས་བགོ་བའོ། །དེའང་སྲོག་ཆགས་སྤང་བའི་ཕྱིར་དུ་མང་
དུ་གནང་བར་བཤད་དོ། །དེ་ནི་ཉིན་མཚན་མེད་པར་ལུས་ཀྱི་པགས་བཞིན་དུ་
གོན་ནོ། །གཉིས་པ་སྨད་ཤམ་ལ་གཉིས་ལས། ཚད་ནི། སྨད་ཤམ་རིང་ཐུང་མཐོ་ལྔ་
ཞིང་ཁྲུ་ལྔ། རིང་ཐུང་གི་ཚད་དང་ཞིང་ཚད་གོ་སླ་ལ། མཐོ་དང་ཁྲུ་ནི་རང་གི་སྟེ།
ཁྲུ་ནི་གྲུ་མོ་ནས་གུང་མོའི་རྩེ་མོའི་བར་དུའོ། །ལུས་དང་ལག་པ་ཆ་མི་སྙོམས་པའི་
ལུས་ཆ་བདུན་བགོ་བའི་ཆ་གཉིས་ནི་ལུས་ཁྲུ་ཞེས་པས་དེའོ། །གཉིས་པ་ལ་གཉིས།
བཀག་པ། གནང་བའོ། །དང་པོ་ནི། ལྕམ་སྐྱིས་འདོམས་ཀྱི་ས་སྦྲུལ་གྱི་གདེངས་
1



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀ་ལྟར། །ཏཱ་ལའི་ལོ་མ་འབྲུ་ཡི་ཕུར་མ་དང་། །གླང་པོའི་སྣ་འདྲ་ཧ་ཅང་བརྩིངས་
འཇོལ་སྤང་། །ཤམ་ཐབས་ཀྱིས་བརླ་མན་ཆད་མ་ཁེབས་པའི་ལྕམ་སྒྲིས་དང་༡།
གཡས་གཡོན་མདུན་རྒྱབ་ཀྱི་མས་ཟུར་རྣམས་སྐ་རགས་འོག་ཏུ་འཛུད་ནས་
འདོམས་སྣང་བར་བྱེད་པའི་འདོམས་སྒྲིས་དང་༢། སྐ་རགས་གོང་དུ་སྟ་ཟུར་
གཡས་གཡོན་གྱི་སྡུད་འགོ་རྣམས་སྦྲུལ་གྱི་གདེངས་ཀ་ལྟར་མཐོ་དམན་དུ་གྱུར་པ་
དང་༣། སྡུད་འགོ་རྣམས་ཏཱ་ལའི་ལོ་མ་ལྟར་མར་ལ་ཉིལ་བ་དང་༤། སྐ་རགས་
བར་ནས་འབྲུ་འཐུམ་པོའི་ཕུར་མ་ལྟར་འབུར་བ་དང་༥། མས་ཟུར་གླང་པོའི་སྣ་
འདྲ་བ་ཕྱང་བ་དང་༦། ཧ་ཅང་བརྩེངས་པས་པུས་མོར་སླེབ་པ་དང་། ༧ ཧ་ཅང་
འཇོལ་བས་ལོངས་བུ་ལ་རེག་པ་དང་བརྒྱད་ནི་སྤོང་བར་བྱའོ། །གཉིས་པ་ནི། མཐོ་
དམན་མཉམ་པའི་ཟླུམ་པོར་བགོ་བར་བྱ། གོང་གི་སྐྱོན་རྣམས་དང་བྲལ་བར་མཐོ་
དམན་མཉམ་པའི་ཟླུམ་པོར་བགོ་བར་བྱའོ། །གསུམ་པ་རྨད་གོས་ལ་གཉིས་ལས་
དང་པོ་ཚད་ནི། རྨད་གོས་བབས་སུ་ཁྲུ་གསུམ་ཕྱེད་དང་གསུམ། །དེ་གཉིས་
རབ་ཐ་འབྲིང་དུ་ཤེས། །ལག་ཏུ་ཁྲུ་ལྔ་གླིང་སྣམ་ཉེར་ལྔ་རབ། །དེ་ལས་གཉིས་གཉིས་
ཕྲི་བའི་དགུ་པ་ནི། །ཐ་མའི་ཐ་ཡིན་བར་རྣམས་ཤེས་པར་བྱ། །རབ་གསུམ་གླིང་ཕྲན་
ཕྱེད་དང་ལྔ་འབྲིང་གསུམ། །ཕྱེད་དང་བཞི་དང་ཐ་གསུམ་ཕྱེད་དང་གསུམ། །ཀ་
བ་གཡས་གཡོན་ཁ་ལྟ་ཚལ་བུ་སྙལ། །ཀ་བ་ཚལ་བུའི་ཞིང་ཚད་སོར་བཞིའོ། །རྨད་
གོས་ཀྱི་བབས་སུ་ཁྲུ་གསུམ་ནི་རབ་ཚད་ལ། །ཕྱེད་དང་གསུམ་ནི་ཐ་མའི་ཚད་དོ །དེ་
གཉིས་ཀྱི་བར་ཚད་བྱེད་པས་འབྲིང་ཚད་དེ། དེ་ནི་ཡས་མར་རིང་ཐུང་གི་བབས་
ཚད་དུ་ཤེས་པར་བྱའོ། །ཕན་ཚུན་ཆ་ཆེ་ཆུང་གི་ལག་ཚད་དུ་ཁྲུ་ལྔ་ཚད་དང་ལྡན་
པའོ། །དེའང་མདོ་ལས། རྨད་གོས་གླིང་སྣམ་རྩེ་ལྔ་དང་། །ཞེས་པ། གླིང་སྣམ་གྱི་
གྲངས་ཉི་ཤུ་རྩ་ལྔ་ནི་རབ་ཀྱི་ཚད་ཡིན་ལ། དེ་ལས་གཉིས་ཕྲི་བའི་རྩ་གསུམ་རབ་ཀྱི་
བར་ལ་
116



སྡོམ་གསུམ་རྣམ་པར་འབྱེད་པའི་བཀའ་བརྟེན།
འབྲིང་ཚད། དེ་ལས་གཉིས་ཕྲི་བའི་རྩ་གཅིག་རབ་ཀྱི་ཐ་མའི་ཚད་དོ། །དེ་བཞིན་དུ་
གཉིས་གཉིས་ཕྲི་བའི་བཅུ་དགུ །བཅུ་བདུན། བཅོ་ལྔ་གསུམ་ནི་འབྲིང་གི་རབ་
འབྲིང་ཐ་གསུམ། བཅུ་གསུམ། བཅུ་གཅིག །དགུ་པ་གསུམ་ནི་ཐ་མའི་རབ་འབྲིང་
ཐ་གསུམ་སྟེ་བཤད་མ་ཐག་པའི་བར་རྣམས་མ་ནོར་བར་ཤེས་པར་བྱའོ། །རབ་
གསུམ་ལ་གླིང་ཕྲན་ཕྱེད་དང་ལྔ། འབྲིང་གསུམ་ལ་ཕྱེད་དང་བཞི། ཐ་མ་གསུམ་ལ་
ཕྱེད་དང་གསུམ་རེ་ལྡན་པ་ལ། ཕྱེད་རེ་བསྣོལ་པའི་ཚལ་བུ་རྣམས་འཁྲུགས་པ་དང་།
མུ་ཏིག་ཚོམས་དང་ཀ་བ་གཡས་རྣམས་གཡས་དང་། གཡོན་རྣམས་གཡོན་དུ་ཁ་
ལྟ་ཞིང་ཚལ་བུ་རྣམས་ཐུར་དུ་བསྙལ་བའོ། །གླིང་ཕྲན་རྣམས་ཀྱི་སྟེང་མཐོ་རེའི་
སར་བྱ་རོག་རྗེས་སྐུད་རིས་སམ། ཡང་ན་རྒྱ་གྲམ་མདོ་འམ་བསྣོལ་མཚམས་རྣམས་
སུ་གཡུང་དྲུང་ར་བ་སྐུད་རིས་སུ་བྱེད་པའོ། །དེ་ལྟར་ཡང་འདུལ་བ་གསང་ལུང་ལས།
སྲོག་རྐང་ཉི་ཤུ་རྩ་ལྔ་ལ། །གླིང་ཆུང་གཉིས་བརྒྱ་ལྔ་བཅུ་གཉིས། །པདྨ་ཤིང་ལོ་རིན་
པོ་ཆེ། །གཡུང་དྲུང་ཐམ་པས་བསྐོར་བར་བྱ། །ཞེས་སོ། །ལྕགས་རི་དང་ཀ་བ་ཚལ་
བུའི་ཞེང་ཚད་ནི་སོར་བཞི་ཞེས་བྱ་རོག་གི་མཐོ་གང་ངོ་། །སྣེལ་ཚང་ལྕགས་རིའི་ཚད་
སྐུད་རིས་དང་གོང་བར་འཕུར་མའམ་འཕེན་ཆུང་གིས་བརྒྱན་ནོ། །གཉིས་པ་དེ་
ཉིད་བགོག་ཚུལ་ནི། དེ་ཉིད་ཁྲུས་གཙང་བྱས་རྙིང་ཡས་མར་ལྷུབས། མས་ཡར་སྤར་
དང་ཕྱག་སྤེལ་མཁས་པའི་ལུགས། རིང་མིན་ཐུང་མིན་སྐྱོན་བྲལ་ཟླུམ་པོར་བགོ །དེ་
ཡང་རྨད་གོས་ཞེས་པ་ནི་ཚུལ་གོས་རྣམས་ལས་མཆོག་ཏུ་གྱུར་པ་ཡིན་པས་དེ་སྐད་
བརྗོད་པ་སྟེ་དོན་དུ་སྣམ་སྦྱར་ཡིན་ནོ། །དེ་ཉིད་སྟོད་གོས་དང་སྨད་ཤམ་གོན་ནས་
ཁྲུས་དང་གཙང་སྦྲ་བྱས་པའི་རྟིང་ལ་གོན་ཏེ་དེའང་ཡས་མར་ལྷུབས་ཤིང་མས་ཡར་
སྤར་ཞེས་བཤད་པས། ཡས་མར་ལྷུབས་པ་ནི་རྒྱབ་ནས་གོན་པའི་ཚུལ་ཡིན་ལ། མས་
ཡར་སྤར་བ་ནི་མདུན་གཉིས་འཕྲག་གོང་དུ་ལེན་པའི་ཚུལ་ཡིན་ནོ། །རྨད་གོས་ཀྱི་
1 17



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྤར་ཐབས་རེ་དང་ལུས་ཀྱི་ལྷ་ཕྱག་རེ་སྤེལ་མར་བྱེད་པ་ནི་མཁས་པ་དག་གི་ལུགས་
ཡིན་ལ། རིང་མིན་༡ཐུང་མིན་༢ཉེས་སྐྱོན་གྱི་ཐ་སྙད་དང་བྲལ་བར་ཟླུམ་པོར་བགོ་
བར་བྱའོ། །བཞི་པ་རྨད་འོག་ནི། རྨད་འོག་ལག་བབས་བགོ་ཚུལ་རྨད་གོས་མཚུངས།
རྨད་འོག་གི་ཕན་ཚུན་གྱི་ལག་ཚད་དང་ཡས་མར་གྱི་བབས་ཚད་དང་། ཀ་བ་ཚལ་
བུ་ལྕགས་རིའི་ཞེང་ཚད་རྣམས་ནི་རྨད་གོས་དང་མཐུན་ནོ། །རྨད་འོག་ལ་ཡོངས་
རྫོགས་ནས་བླ་གོས་ཐང་པ་ཞེས་བཤད་དེ་ཡོངས་གྲོགས་སོ། །རྨད་འོག་ཅེས་པ་ནི།
རྨད་གོས་དང་དབྱིབས་ལ་ཁྱད་པར་མེད་ཀྱང་ཆོ་ག་ལ་ཁྱད་པར་ཡོད་ཅིང་རྨད་གོས་
ཀྱི་གོས་གཡོག་ཡིན་པའི་ཕྱིར་དེ་སྐད་བརྗོད་པའོ། །མཁས་པ་ལ་ལས་སྣམ་ཕྲན་མེད་
པར་བཤད་ཀྱང་མདོ་ལས། རྨད་འོག་གླིང་སྣམ་རྩ་ལྔ་དང་། ཞེས་གསུངས་པས་
རྨད་གོས་དང་ཁྱད་པར་མེད་ནའང་སྣམ་སྦྱར་ཐ་མའི་ཐ་མ་ཀ་བ་དགུ་པ་ངེས་རུང་
སྟེ་ལུང་དང་ཡང་མི་འགལ་ཞིང་། གཞན་སྡེས་ཀྱང་བླ་གོས་ཀ་བ་བདུན་པར་འཆད་
དོ། །བགོ་ཚུལ་རྨད་གོས་དང་མཚུངས་ཏེ་སྣམ་སྦྱར་དང་ཐང་པར་བསྡེབས་ནས་
དུས་གཅིག་ཏུ་གོན་པའོ། །ཡང་བླ་གོས་ཐང་པ་རྐྱང་པ་བགོ་ནའང་གོང་གི་རྨད་
གོས་བགོ་ཚུལ་དང་གཅིག་པ་ཡིན་ལ། འདུལ་བ་ཡོངས་རྫོགས་ལས་ཀྱང་། སུམ་
གཉིས་བགོ་ལ་སུམ་ཆ་གཱཟད། །སྣ་འཕྱངས་བཞོགས་དྲུད་མེད་པར་བྱ། །མཆུ་ཞིང་
སྙོམས་ཀུན་མཉམ་པར་བགོ། །མ་དག་བཅོས་སུ་ཡང་ཡང་གནང་། །གཡོན་ནས་སྣ་
ལྟེབ་འཕྲག་ལ་བཀལ། །གཡས་ནས་ནུ་འཕྲག་ཚད་མ་ཡིན། །གཉའ་བ་མི་བྱིབ་དཔུང་
པ་འཚམས། །རྟིང་པ་མི་དྲིལ་མཁྲིག་མཚམས་ཙམ། །ཞེས་པ། ཐང་པ་དང་གཟན་
གོས་རྐྱང་པའི་བགོ་ཚུལ་ཡིན་ནོ། །ལྔ་པ་ཞྭ་ལ་གཉིས། རྨད་བྱུང་གི་ཚིག་ ལུས་སྐྱོབས་
ཀྱི་ཞྭའོ། །དང་པོ་ལ་གཉིས། ཚད་དང་བགོ་ཚུལ་ལོ། །དང་པོ་ནི། པད་ཞུ་སིལ་བུ་རྩེ་
ལྔ་ཚངས་བུག་དོད། །པད་འདབ་བཞིའམ་བརྒྱད་ལྡན་མགོ་ལ་མཛེས། །པད་ཞུ་
18



སྡོམ་གསུམ་རྣམ་པར་འབྱེད་པའི་བཀའ་བརྟེན།
ནི་སུལ་བུ་ཉི་ཤུ་རྩ་ལྔ་དང་ལྡན་ཞིང་གཙུག་ཏུ་ཚངས་བུག་དོད་པ་རྩེ་མོ་ཅོད་པན་སོར་
བཞི་དང་ལྡན་པ། ཕྱི་རིམ་པད་འདབ་བཞི་འམ་བརྒྱད་ཀྱིས་བརྒྱན་པ། ཧ་ཅང་ཆེ་མིན་
ཧ་ཅང་ཆུང་མིན་མགོ་ལ་རན་ཅིང་མཛེས་པར་བྱའོ། །གཉིས་པ་ནི། ཡ་ཡོ་གོན་སྦུབས་
མི་གོན་གཡོན་འབུད་བཀན། དེ་ཉིད་གཡས་གཡོན་དུ་ཡ་ཡོ་དུ་གོན་པ ༡། ལྟག་
པར་ཕྱི་གོན་དུ་གོན་པ༢། མདུན་དུ་སྦུབས་ཏེ་གོན་པ་༣སོགས་སྤུངས་ལ་ཚུལ་དང་
ལྡན་པར་གོན་པའོ། །འབུད་པའི་དུས་ན་གཡོན་དུ་བུ་ག་གཏད་ཅིང་འབུད་ལ།
འཇོག་པ་རུ་ཁ་སྦུབ་ཏུ་མི་འཇོག་པར་ཕྱི་བགན་དུ་འཇོག་པའོ། །གཉིས་པ་ལུས་
སྐྱོབ་ཀྱི་ཞྭ་ནི། ཞྭ་གཞན་ལུས་ལ་སྐྱོབ་ཕྱིར་གོན་པ་གནང་། །ཞྭ་གཞན་ལུས་ལ་སྐྱོབ་
པའི་ཕྱིར་དུ་གོན་པ་ནི། །ཆར་པ་དང་ཚད་པ་སོགས་ལ་སྐྱོབ་པའི་འདབ་མ་ཅན་དང་
།
ལྷག་རླུང་སོགས་ལ་སྐྱོབ་པའི་ནང་ཚང་ཅན་དང་། ཕྲུག་ཞུ་སོགས་དགོས་དུས་
གནང་ལ་དུས་ཐམས་ཅད་དུ་མ་ཡིན་ནོ། །དྲུག་པ་པད་ལྷམ་ནི། པད་ལྷམ་པདྨའི་
དབྱིབས་ཅན་ཚད་དང་ལྡན། དབེན་ཕྱོགས་ཁ་བལྟས་བག་ཟོན་དང་བཅས་གོན།
པད་ལྷམ་ནི་རྒྱུ་རས་ལས་གྲུབ་པ་པདྨའི་དབྱིབས་ཆག་ཅན་ཆེ་ཆུང་རང་རང་གི་ཚད་
དང་ལྡན་པ། ལྷམ་ཡུ་ཡང་དེ་བཞིན་ཚད་ལྡན་གོང་རལ་སོགས་ཡུལ་ལུགས་དང་
མཐུན་པར་བཟོའོ། །གོན་དུས་ས་དབེན་ཕྱོགས་སུ་ཁ་བལྟས་ལ་བག་ཟོན་དང་བཅས་
པའི་ཚུལ་གྱིས་གོན་པའོ། །དེ་ལྟར་ཡང་ཡོངས་རྫོགས་ལས་དྲང་སྲོང་ལྷམ་གོན་སྤྱོད་
ལམ་ནི། ཀུན་ལ་ཁྲོས་པ་ལྟ་བུར་བྱ། ཞེས་སོ། །བདུན་པ་གདིང་བ་ནི། གདིང་བ་
ཆེ་ལ་ཁྲུ་དོ་ཆུང་ལ་གང་། ཞེང་ཚད་ཁྲུ་དོ་དང་ནི་སོར་དྲུག་གོ །རྒྱུན་དང་ལྕགས་
རིའི་ཞིང་ཚད་སོར་བཞིའོ། །འདུག་ན་བཏིང་ལ་འགྲོ་ན་གྲུ་མོར་བཀལ། པད་
གདན་གདིང་བའི་གླིང་ཆེ་བའི་ཞིང་ཚད་ཁྲུ་དོ་ལ། གླིང་ཆུང་བའི་ཞིང་ཚད་ལ་ཁྲུ་གང་
ངོ༌། །གདིང་བའི་ཞིང་ཚད་ཁྲུ་དོ་དང་ནི་སོར་དྲུག་གོ །རྒྱུན་དང་ལྕགས་རིའི་ཞིང་
1 19



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཚད་སོར་བཞིའོ། །དེ་ཉིད་ཕྱག་འཚལ་དུས་དང་འདུག་ན་བཏིང་ལ་འགྲོ་ན་ལྟེབས་
ལ་གྲུ་མོ་ལ་བཀལ་ལོ། །དེ་ལྟར་ཚུལ་གོས་བདུན་ལ་སྤྱོད་པ་ནི་སྟོན་པ་ཐམས་ཅད་
མཁྱེན་པས་གནང་ལ། རྐེད་སྡོམ་སྐ་རགས་ཁྲུ་བདུན་པ་ནི་ཕྱིས་མུ་ཆོས་གནང་
བར་འདུལ་བ་དབྱིངས་དག་ལས་བཤད་དོ། །དོན་གཉིས་པ་བགོ་ཚུལ་གྱི་གཏོང་
བཞག་ལ་གཉིས། ཚུལ་གོས་བདུན། ཡུལ་དུས་ཀྱིས་གནང་བའོ། །དང་པོ་ལ་
མདོར་རྒྱུས་གཉིས་ལས། དང་པོ་ནི། གོས་དྲུག་གདིང་བ་དང་བཅས་ལེགས་འཆ
ལ། རབ་ཏུ་བྱུང་བས་བཤད་མ་ཐག་པའི་གོས་དྲུག་གདིང་བ་དང་བདུན་ལེགས་པར་
འཆང་ལ་བྱིན་གྱིས་རློབས་པའིལྷའི་མེ་ལོང་གི་ལེའུ་བཅུཔའོ། ། མཆན། ཆོག་ལ་སོགས་དང་ལྷན་
དུ་མི་འབྲལ་བར་བྱ་བ་དེ་དག་ནི་རབ་ཡིན་ལ། འབྲིང་ཐ་མ་གང་ལ་གང་འདུལ་དུ་
སྟོན་ཞེས་རྗེས་གསུངས་སོ། །གཉིས་པ་ནི། ཚུལ་གོས་བཞི་ནི་དགེ་སྤྱོད་དུས་སུ་གོན།
དེ་མིན་གསུམ་ནི་ལུས་ཀྱི་པགས་བཞིན་ནོ། །རྫོགས་པར་འགྲོ་བ་འདུལ་བའི་དུས་
ལའོ། །པད་ཞུ་ཁྲིམས་མ་རྫོགས་མིན་རྫོགས་པས་གོན། །དེ་ཡང་རྨད་གོས་དང་རྣམ་
སྦྱར་གཉིས་མིང་གི་རྣམ་གྲངས་སོ། །མདོ་བར་ཏི་ཀ་དང་གསང་ལུང་ནས་ཐང་པ་
ཞེས་འབྱུང་བ་ནི་རྨད་འོག་དང་དོན་གཅིག་གོ །དེའང་བར་ཏི་ཀ་ལས། འོག་གོས་
ཐང་པ་ཞེས་པ་ནི་རྨད་གོས་རྨད་འོག་གཉིས་བསྡུས་པའི་མིང་ཡིན་ཞེས་གོང་མ་དག་
གིས་གསུངས་ཀྱང་། འོག་གོས་ནི་གཟན་གོས་ཡིན་ཏེ་རྨད་འོག་ཐང་པའི་ནང་དུ་
གོན་པའོ། །དེས་ན་སྣམ་སྦྱར་ཐང་པ་གཟན་གོས་གསུམ་གྱི་ལག་བབས་ནི་སྣམ་སྦྱར་
དང་མཐུན་ནོ། །འདུལ་བ་ཀུན་བཏུས་ལས། འོག་གོས་ཐང་པ་ཞེས་དང་། འོག་
གོས་མཐོང་གོས་ཞེས་འབྱུང་བ་ནི་དོན་མི་མཐུན་ཏེ། །འོག་གོས་ཐང་པ་གཉིས་
གོང་དུ་བཤད་པ་དེ་ལྟར་ལ། །འོག་གོས་མཐོང་གོས་གཉིས་ནི་སྨད་ཤམ་གྱི་མིང་གི་
རྣམ་གྲངས་ཡིན་པར་མཆན་ཡིག་ཏུ་བཤད་པས། །འོག་གོས་ནི་ཤམ་ཐབས་ཡིན་ལ།
120



སྡོམ་གསུམ་རྣམ་པར་འབྱེད་པའི་བཀའ་བརྟེན།
མཐོང་གོས་ནི་སྨད་ཤམ་སྟེ། དེ་གཉིས་ཕྱི་ནང་དུ་བགོ་བའོ། །དེའང་མདོ་ལས་
སྨད་ཤམ་སུལ་བུ་རྩ་ལྔ་ཞེས་གསུངས་པ་རྨད་གོས་རབ་འབྲིང་ཐ་གསུམ་དང་བསྟུན་
ནོ། །ཤམ་ཐབས་དང་སྨད་ཤམ་གཉིས་ལག་བབས་མཐུན་ནོ། །དེས་ན་ཐང་པ་
མཐོང་གོས་གཉིས་ཀྱི་འོག་གོས་གཉིས་ནི་ཡོངས་སུ་གྲགས་པའི་གཟན་ཤམ་གཉིས་
ཡིན་ནོ། །སྟོད་གོས་ལ་བར་ཏི་ཀ་ནས་ཤ་འགག་དཔུང་རྡུམ་ཞེས་བཤད་པ་དེ་ཉིད་
རིང་བ་ལ་འགག་རིང་སྟེ་ནང་འགག །ཐུང་བ་ལ་འགག་ཐུང་སྟེ་སྟོད་འགག་ཅེས་
ཡོངས་སུ་གྲགས་སོ། །ཡོངས་རྫོགས་ལས་དེ་ཉིད་དགུན་ན་འཐུག །དབྱར་དུས་
ན་སྲབ་པ་ཞེས་བཤད་ལ། དྲང་སྲོང་མ་ལ་རྔུལ་གཟན་གྲུ་མོ་ཁེབ་ཙམ་སྟོད་ལུགས་
ནས་བཤད་ཅིང་། དྲང་སྲོང་ལ་འཕྲག་གཡུང་ངམ་དཔུང་ཆད་དང་། །བླ་གོས་ཞེས་
པ་སྟོད་གོས་སོགས་ཚུལ་གོས་སྤྱིའི་མིང་དུ་བཤད་ཀྱང་དོན་དུ་གཟན་གོས་ལ་འཇུག་
པའོ། །དེ་དག་ནི་སྟོད་གོས་ཀྱི་རྣམ་གྲངས་སོ། །དེ་བས་ན་ཕྱིའི་ཚུལ་གོས་སྣམ་སྦྱར་
ཐང་པ་གཉིས། ནང་གི་ཚུལ་གོས་སྟོད་གོས་སྨད་ཤམ་གཉིས་དང་བཞི་ནི། དགེ་སྤྱོད་
བྱེད་པའི་དུས་སུ་གོན་པའོ། །ཐང་པ་ནི་རང་བཞིན་གནས་དུས་སྣམ་སྦྱར་ཟུར་ལ་
བསྐྱང་ནས་འོག་གོས་ཐང་པ་སྟོད་གོས་སྨད་ཤམ་གསུམ་ཉིན་མོའི་དུས་སུ་གོན་ལ།
སྟོད་གོས་ནི་ཉིན་མཚན་ཐམས་ཅད་དུ་ལུས་ཀྱི་པགས་པ་བཞིན་དུ་གོན་པའོ། །ཚུལ་
གོས་ཐམས་ཅད་རྫོགས་པ་ནི་དབང་བསྐུར་བོན་བཤད་ཚོགས་སུ་འཚོགས་པ་ལ་
སོགས་འགྲོ་བ་འདུལ་བའི་དུས་ལའོ། །པད་ཞུ་ཁྲིམས་མ་རྫོགས་པས་གོན་པ་མིན་ཞེས་
བར་ཏི་ཀ་ནས་བཤད་ལ་རྫོགས་པས་འགྲོ་བ་འདུལ་བའི་ཕྱིར་དུ་གོན་ནོ། །དེ་ལྟར་
ཡང་འདུལ་བ་གསང་ལུང་ལས། སྟོད་དབྱུང་ལུས་ཀྱི་པགས་བཞིན་ནོ། །ཤ་དམར་
མཐོང་ན་སེམས་ཅན་སྐྲག །ཤམ་ཐབས་བསྐྱིས་གོན་མིས་མི་མཐོང་། །ཐང་པ་ལུས་ཀྱི་
པགས་བཞིན་ནོ། །མི་གཙང་འདོར་ཚེ་སྤང་པ་ཡིན། །ཞེས་སོ། །གཉིས་པ་ཡུལ་དུས་
12



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱིས་གནང་བ་ནི། དབེན་པར་གནས་ཚེ་རྩི་བེར་དུགས་པོ་གནང་། ཇི་སྐད་དུ།
མདོ་བར་ཏི་ཀ་ནས། ལྷན་ཆུང་དུགས་པོ་རྩི་བེར་ཅན།། བཟང་སྡུག་མེད་དེ་རྣམ་
དག་གོས།། དྲང་སྲོང་རྒྱལ་བའི་མཛད་སྤྱོད་ཡིན། ཞེས་པས་རབ་བྱུང་པ་དབེན་
པར་མཚམས་ནང་དུ་གནས་ཚེ་ན་རྩི་བེར་དུགས་པོ་ཉིན་མཚན་ཐམས་ཅད་དུ་གོན་
པར་གནང་ལ། ཕྱམ་ཚེ་དང་ཕྲུག་གི་ཐུལ་པ་ཕྱར་བུ་ལ་སོགས་ཀྱང་འདུལ་བའི་ལུང་
ནས་གོན་པར་གསུངས་བ་མ་ཡིན་ཡང་ཡུལ་གྲང་ཞིང་དགུན་དུས་སོགས་ལ་གོན་
པར་གནང་ངོ་། །གཞན་ཡང་གོས་སྟན་དཀར་པོ་སོགས་ལ་སྤྱོད་དགོས་བྱུང་ན་ཕྱི་
རོལ་དུ་སེར་པོ་སོགས་ཀྱིས་སྐྱོབ་སྟེ་སྤྱོད་དོ། །དོན་གཉིས་པ་སྤང་བར་བྱ་བ་ནི།
ཕོད་ཀ་སྦུབས་མ་ཁ་ཚར་གཡང་གཞི་དང་། སག་ཏི་ཡུ་རིང་སྟག་གཟིག་ལྷུམ་སོགས་
བཀག །ཕོད་ཀ་ནི་ཕུ་དུང་ཅན། སྦུབས་མ་ནི་དོར་མའི་རིགས། ཁ་ཚར་སིལ་
མས་རྒྱན་ཅན། གཡང་གཞི། ས་གཏི་ཡུ་རིང་ནི་སྐྱེ་སག་ལས་བྱས་པས་ལྷུམ་ཡུ་རིང་།
གཞན་ཡང་སྟག་གཟིག་དར་ཟབ་སོགས་རྒྱུ་བཟང་བ་དང་། རྩྭ་ཤིང་སོགས་རྒྱུ་ཞན་
པའི་ལྷམ་རྣམས་བཀག་པའི་ཕྱོགས་ཡིན་པས་རབ་ཏུ་བྱུང་བས་སྤྱོད་མི་རུང་ངོ༌། །
བཞི་པ་རྫས་ཀྱི་རྗེས་སྲུང་ལ་གསུམ། བླང་བྱ། སྤང་བྱ། གདམས་པའོ། །དང་
པོ་ལ་གསུམ། རྫས་ལྔ། བྱ་བ་མི་བྱེད་དུས་ཇི་ལྟར་བྱ་བ། འཕྲེང་བ་ཞོར་དུ་བསྟན་
པའོ། །དང་པོ་ལ་ལྔ་ལས། དང་པོ་ཧོས་རུ་ནི། ཧོས་རུ་ལྕགས་ལས་མཆོད་རྟེན་གཉིས་
བརྩེགས་འོག །བུམ་པ་པདྨ་ར་མིག་ལྕགས་ཀྱུས་མཛེས། ཁྲུ་གསུམ་དང་ལྡན་རྨད་
བྱུང་རྟགས་སུ་བཟུང་།། ཕྱག་མཆོད་རྟེན་དང་སྒྲ་ཡིས་འཇིགས་པ་སྐྱོབ།། ཁྱིམ་པས་
གོ་བྱེད་རེག་དགོས་ཉེས་པ་མེད། ཧོས་རུ་ནི་བོན་གྱི་ཕྱག་ཆའི་སྒྲ་སྟེ་མཁར་སིལ་དང་
དོན་གཅིག་གོ །རྒྱུ་ནི་ལྕགས་སོགས་རིན་པོ་ཆེ་ལས་བྱའོ། །དབྱིབས་ནི་མཆོད་རྟེན་
གཉིས་བརྩེགས་དང་ལྡན་པའི་འོག་ཏུ་བུམ་པ། དེའི་འོག་ཏུ་པདྨ་འདབ་བཞིར་བཞི།
122



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཡང་མིག་བཅུ་གཉིས། ལྕགས་ཀྱུ་གཅིག་དང་ལྡན་པས་མཛེས་པར་བྱའོ། ། དེའང་
བར་གྱི་ཤིང་ལ་ཁྲུ་གང་། སྟོད་སྨད་ཀྱི་ལྕགས་གཉིས་ལ་ཁྲུ་རེ་སྟེ་ཁྲུ་གསུམ་དང་
ལྡན་པའོ། །དེ་ནི་དཔའ་བོས་དཔའ་རྟགས་འཆང་བ་བཞིན་དུ་ཁྱིམ་པ་ལས་རྨད་
དུ་བྱུང་བའི་རྟགས་སུ་བཟུང་བར་བྱའོ། །དབེན་པའི་གནས་སུ་བཙུགས་ནས་དེ་ལ་
ཕྱག་འཚལ་བ་མཆོད་པ་འབུལ་བ་བསྐོར་བར་བྱེད་པའི་རྟེན་དུ་རུང་སྟེ། སྟོན་
པའི་ཕྱག་ཆ་ཡེ་ཤེས་ལྷས་གནང་བའི་ཕྱིར་རོ། །བསིལ་ཏེ་སྒྲའི་མཆོད་པ་འབུ
འབུལ་བ་
དང་། དབེན་པར་སྒྲས་གཅན་གཟན་སོགས་ཀྱི་འཇིགས་པ་ལའང་སྐྱོབ་ནུས་པ་
དང་། བསོད་སྙོམས་སོགས་ཀྱི་དུས་སུ་ཁྱིམ་པས་ཀྱང་ཧོས་རུའི་རྟགས་ལ་བརྟན་ནས་
རབ་བྱུང་དུ་གོ་བར་བྱེད་པ་དང་། ཁྱི་དང་བྱི་བ་སོགས་སྐྲད་ཅིང་བཙུན་པས་རེག་
མི་རུང་བའི་བུད་མེད་ཀྱི་ཤ་རྗེན་སོགས་ལ་རེག་དགོས་བྱུང་ནའང་ཧོས་རུས་རེག་
པ་ལ་ཉེས་ལྟུང་མི་འབྱུང་བར་བཤད་དོ། །གཉིས་པ་ཁྲུས་བུམ་ནི། ཁྲུས་བུམ་པདྨའི་
གདན་ཅན་འཕྱི་ཞིང་བཀྲུ གཙང་ཆུས་བཀང་ནས་ཁྲུས་དང་མཆོད་སྦྱིན་བྱ། ཁྲུས་
བུམ་ནི་ས་དང་མཁར་བ་ལས་བྱས་པ་དབྱིབས་ལེགས་པདྨའི་གདན་ཅན། དེ་
ཉིད་རྒྱུན་དུ་འཕྱི་ཞིང་བཀྲུ་སྟེ་དག་པར་གཙང་ཆུས་བཀང་ནས་ཁྲུས་དང་གཙང་སྦྲ་
དང་། མཆོད་སྦྱིན་ལ་སོགས་བྱེད་པའོ། །དེའང་ཁྲུས་ཚུལ་ནི་ལྕེ་དག་གམ་ནེའུ་ཆུང་
གི་ཁྲུས་དང་། མཆོད་སྦྱིན་མཆོད་གཏོར་རྩིས་མགོ་བདུན་པ་སོགས་གང་མོས་ལ་
བརྟེན་ནས་བྱའོ། །གསུམ་པ་སྤུ་གྲི་ནི། ལྕགས་དང་མཁར་བའི་སྤུ་གྲི་རྣོ་ངར་ལྡན།
ཟླ་གམ་དབྱིབས་ཅན་སྐྲ་སེན་བཞར་ཅིང་བྲེགས། རྒྱུ་ནི་ལྕགས་དང་མཁར་བ་ལི་ལ་
སོགས་ལས་སྤུ་གྲི་རྣོ་ངར་ལྡན་པ་ཟླ་གམ་དབྱིབས་ཅན་བྱ་སྟེ། དེས་ནི་སྐྲ་སེན་
བཞར་ཅིང་བྲེགས་པར་བྱེད་པ་དང་། རྒྱུན་དུ་ཕྱིང་སྣམ་སོགས་ཀྱི་ཁུད་དུ་ངར་མི་
ཡལ་བར་བཙའ་འོ། །བཞི་པ་ཚེམས་ཁབ་ནི། ཚེམས་ཁབ་ལྕགས་ལས་དབལ་མོ་
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
8
སོ་ལེབ་ཀྱིས། ཚུལ་གོས་ཚེམ་དྲུབ་སྦ་སྨྱུག་སྦུ་གུར་བཙའ། ཚེམས་ཁབ་ནི་ལྕགས་
ལས་བྱས་པ་དབལ་མོ་རྣོ་ལ་སོ་ལེབ་ཀྱི་དབྱིབས་ལྡན་པ་དེ་ཉིད་ཀྱིས་ཚུལ་གོས་ཚེམས་
དྲུབ་བྱེད་ཅིང་། རྒྱུན་དུ་སྦ་སྨྱུག་གི་སྦུ་གུར་བཅུག་ལ་བཙའོ། །གོས་ཀྱི་ཆ་ག་སོགས་
ལ་བཙུག་ན་ལྟུང་བ་འབྱུང་བར་བཤད་དོ། །རྨད་གོས་ལ་སོགས་ཚེམས་དུས་སུ་པུས་
མོ་དང་རྐང་པས་མནན་ནས་བཟོ་ཞིང་དྲུབ་པ་མི་རུང་སྟེ། སྟོན་པའི་ན་བཟའ་ཡེ་
ཤེས་ལྷས་བྱིན་གྱིས་བརླབས་པའི་གོས་ཡིན་པའི་ཕྱིར་རོ། །ལྔ་པ་གཞི་སྐུར་ནི།
གཞི་སྐུར་ལྕགས་དང་ས་ལས་ཚད་ལྡན་བྱ། ཁ་དོག་ནག་ལ་ཟླུམ་རིལ་སྒོང་བཀས་
འདྲ། ཟས་སྐོམ་བྱ་བ་ཟིན་ནས་འཁྲུ་དང་སྤྲུགས། འབབ་ཆུ་གྱེན་ཟློག་ཆུ་བཅུ་ལངས་
ཏེ་འཁྲུ། གད་དང་གཡང་སར་འཁྲུ་དང་འཇོག་པ་སྤང་། གཞི་སྐུར་ནི་ལྕགས་དང་
ས་ལས་ཚད་ལྡན་དུ་བྱ་སྟེ། བྲེ་གསུམ་ཤོང་པ་རབ་ཀྱི་ཚད། བྲེ་དོ་འབྲིང་ཚད།
ཕྱེད་དོ་ཐ་མའི་ཚད་ཡིན་ལ། ཁ་དོག་ནག་པ་བྱ་ཕོ་རོག་གི་མིག་ལྟ་བུ། དབྱིབས་
ཟླུམ་རིལ་སྒོ་ང་བཀས་པ་འདྲ་བའོ། །གཞི་སྐུར་ལྷུང་ཟད་པད་ཕོར་དག་ནི་མིང་
གི་རྣམ་གྲངས་ཏེ། རབ་བྱུང་པ་དེ་དང་མི་འབྲལ་ཏེ་འབྲལ་ལྟུང་ལ་སོགས་གོང་དུ་
བཤད་པ་བཞིན་ནོ། །གཞི་སྐུར་མེད་པར་བསྙེན་རྫོགས་མི་བྱ་གསུངས་སོ། །དེ་ནི་
རབ་བྱུང་པས་ཟས་སྐོམ་ལ་སྤྱོད་པའི་སྣོད་དུ་དགོས་སོ། །ཟས་ཀྱི་བྱ་བ་ཟིན་ནས་ཟས་
ཀྱི་ལྷག་མ་ནང་དུ་མི་བླུགས་པར་དག་པར་འཁྲུ་བ་དང་། ལེགས་པར་སྤྲུགས་པ་
དང་། འབག་འདོན་རླུང་ཁྲུས་ལ་སོགས་བྱའོ། །དེའི་དུས་ན་སྤང་བྱ་ནི། འབབ་
ཆུ་དྲག་པོ་གྱེན་དུ་ཟློག་ནས་འཁྲུ་བ༡། ཆུ་བཅུ་བ༢། ལངས་ཏེ་འཁྲུ་བ༣། གད་
དང་གཡང་སར་འཁྲུ་བ་དང་༤། གད་གཡང་ལམ་དུ་འཇོག་པ་ལྔ་སྤང་བའོ། །གཉིས་
པ་བྱ་བ་མི་བྱེད་དུས་ཇི་ལྟར་བྱ་བ་ནི། དེ་དག་པད་ཁུག་སྔོན་པོ་ཚད་ལྡན་གྱི་ནང་
དུ་བཙལ་ཞིང་དབེན་པར་ལྕགས་ཀྱུར་འགེལ། འགྲོ་དུས་འཕྲག་གཟར་སྣམ་
24



སྡོམ་གསུམ་རྣམ་པར་འབྱེད་པའི་བཀའ་བ
བརྟེན།
སྦྱར་སོགས་ཀྱང་བཙལ། ཁྲུས་བུམ་སོགས་གོང་བཤད་ཀྱི་རྫས་དེ་དག་ཆུད་ཟོས་
མི་འགྲོ་བའི་ཕྱིར་དུ་པད་ཁུག་སྔོན་པོ་ཚད་ལ་དཀྱུས་སུ་ཁྲུ་གསུམ། ཞིང་དུ་ཁྲུ་གང་
ངམ། ཡང་ན་འདུལ་བ་ཡོངས་རྫོགས་ལས། དཀྱུས་སུ་ཁྲུ་གཉིས་ཞིང་དུ་ནི། །མཐོ་
གང་སོར་གཉིས་ཚད་དུ་བྱ། །ཞེས་པ། དེའང་པདྨའི་དབྱིབས་དང་ལྡན་པའི་ནང་
དུ་བཙལ་ཞིང་བཙའ་འོ། །དེ་ཉིད་དབེན་པར་ལྕགས་ཀྱུ་ལ་འགེལ་ཞིང་འགྲོ་དུས་
ན་འཕྲག་ལ་གཟར་བ་དང་། གཞན་ཡང་སྣམ་སྦྱར་ལྷ་རྗེས་དག་ཀྱང་བཙལ་དུ་རུང་
ལ་གཞན་ནི་མ་ཡིན་ནོ། །གསུམ་པ་འཕྲེང་བ་ཞོར་དུ་བསྟན་པ་ནི། རིན་ཆེན་
འཕྲེང་བ་རྣམ་ལྔ་བོན་དང་སྦྱར། །ཡང་དག་དོན་ལ་ཕྲེང་ཕྱིར་བླང་བར་བྱ། །རིན་
པོ་ཆེའི་ཕྲེང་བ་རྣམ་ལྔ་བོན་དང་སྦྱར་ཏེ། དེའང་དཔོན་གསས་ལ་དུང་། ཆབ་ནག་
ལ་ཤེལ། ཆབ་དཀར་ལ་རག་། འཕེན་ཡུལ་ལ་མན་ལུང་། མཐོ་ཐོག་ལ་བོ་ཏི་ཙིའི་
ཕྲེང་བ་རྣམས་སོ། །༼༩༽དེ་དག་ཡང་དག་པའི་དོན་ལ་ཕྲེང་ཕྱིར་བླང་བར་
བྱའོ། །གཉིས་པ་སྤང་བྱ་ནི། མདའ་གཞུ་མཚོན་ཆ་ཐོད་པ་ཁ་ཊཾ་དང་
། །རུས་རྒྱན་
གདུ་བུ་ཁྱིམ་པའི་རྟགས་རྣམས་སྤང་། །ཞེས་པ་དག་ནི་སླའོ། །གསུམ་པ་གདམས་པ་
ནི། རྒྱུན་དུ་དྲན་དང་ཤེས་བཞིན་བག་ཡོད་ཀྱིས། །ཐམས་ཅད་མཁྱེན་པའི་སྤྱོད་
ཚུལ་བསླབ་པར་བྱའོ། །དུས་རྒྱུན་དུ་བསྲུང་བྱའི་དམིགས་རྣམས་དྲན་པའི་དྲན་
པ། བྱ་བ་དང་མི་བྱ་བའི་སྐབས་ཤེས་པའི་ཤེས་བཞིན། སྤྱོད་ལམ་རྣམ་བཞི་གང་
དང་གང་ལའང་བག་ཡོད་ཀྱིས་ཐམས་ཅད་མཁྱེན་པའི་སྟོན་པའི་སྤྱོད་ཚུལ་ཡང་
དག་པའི་རྗེས་སུ་བསླབ་པར་བྱའོ། །
ལྔ་པ་སྤྱོད་ཚུལ་གྱི་རྗེས་སྲུང་ལ་བརྒྱུད། ལངས་པ། འགྲོ་བ། འདུག་པ། ཟ་བ།
ཉལ་བ། མི་གཙང་འདོར་བ། ངག་དང་། ཞག་གི་སྤྱོད་ཚུལ་ལོ། །དང་པོ་ནི།
ལངས་དུས་དྲན་ཤེས་བརྟགས་ལ་ཟོན་དང་བཅས། གོས་ཀྱིས་ལེགས་སྐྱོབ་བག་
25



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡོད་ཚུལ་གྱིས་ལྡང་། ཤ་རྗེན་མིས་མཐོང་མི་ལེགས་སྤྱོད་ལམ་སྤང་། རབ་ཏུ་བྱུང་
བ་སྟན་ནས་ལངས་དུས་ན་དྲན་པ་བཟུང་ནས་ཤེས་བཞིན་གྱིས་བརྟགས་ལ་ཟོན་
དང་བཅས་ཏེ་གོས་ཀྱིས་ཤ་ལེགས་པར་སྐྱོབ་ནས་བག་ཡོད་ཚུལ་གྱིས་ལྡང་བའོ། །དེའི་
དུས་སུ་ཤ་རྗེན་མིས་མཐོང་བར་བྱེད་པ་དང༌ (༡)། སྟོད་གོས་ཀླད་གོར་དུ་གོན་
པ་དང་ (༢)། ཤམ་ཐབས་ཀྱིས་གཉའ་བར་བསྐྱི་ནས་གོན་པ་དང་ (༣)། འོག་
གོས་ཏེ་གཟན་གོས་དང་ཐང་པ་གཉིས་མི་གོན་པར་འགྲོ་བ་དང༌ (༤)། དེ་གཉིས་
དང་བྲལ་བར་འདུག་པ་སྟེ་མི་ལེགས་པའི་སྤྱོད་ལམ་ལྔ་སྤོང་བའོ། །
གཉིས་པ་འགྲོ་བའི་སྤྱོད་ཚུལ་ལ་བཞི། འགྲོ་དུས། བསམ་པ། འགྲོ་ལམ།
འགྲོ་ཚུལ་ལོ། །དང་པོ་ནི། འགྲོ་དུས་དབྱར་དང་མཚན་མོ་དུས་མིན་དགག །དགུན་
དང་ནམ་ལངས་ཉི་ཤར་རྒས་ནས་གནང་། འགྲོ་བའི་དུས་ནི་དབྱར་སྲོག་ཆགས་
མང་བ་དང༌ (༡）མཚན་མོ་འགྲོ་དུས་མ་ཡིན་པས་ ( ༢） དགག་གོ །དགུན་ན་
འགྲོ་བའི་དུས་ཡིན་པ་དང་། དབྱར་དང་སྟོན་དང་དཔྱིད་ཀ་གསུམ་ལ་འགྲོ་དགོས་
ན་ནམ་ལངས་ནས་ཉི་མ་ཤར་ཚུན་དང་། ཉི་མ་རྒས་ནས་མུན་མ་རུབ་བར་ལ་འགྲོ་
བར་གནང་ངོ་། །དྲོ་ཐོན་རྗེས་ལ་སྐྱོ་བསངས་དང་ཉེ་བར་རྒྱུ་བ་སོགས་བྱར་ཡོད་
དོ། །ལམ་རིང་འགྲོ་བ་དང་ལས་བྱེད་དུས་སྐྱ་རེངས་ཤར་ནས་འགྲོ་བར་གནང་ཞེས་
བར་ཏི་ཀ་ནས་བཤད་དོ། །གཉིས་པ་ནི། གཏོགས་འདོད་ཡེབ་རྫི་སྤངས་ཏེ་དགོས་
དོན་སྦྱར། གོང་འོག་རང་གཞན་ཐར་པའི་དོན་དུ་འགྲོ། དྲན་པས་མ་ཟིན་པ་དོན་
མེད་པའི་ལས་ལ་གཏོགས་འདོད་ཕྱིར་དུ་འགྲོ་བ་དང༌ （༡)། ཤེས་བཞིན་གྱིས་
མ་བརྟགས་པ་བྱ་སྒྲོ་རླུང་ཁྱེར་ལྟར་བློ་ཡང་པའི་དབང་གིས་གཞན་གྱི་རྗེས་སུ་སྣང་
གཡེལ་དུ་འགྲོ་བའི་ཡེབ་རྫི་གཉིས་སྤངས་ཏེ། དགོས་དོན་ཆེ་ཆུང་དང་སྦྱར་ནས་
དགོས་དོན་མེད་ན་མི་འགྲོ་ལ་ཡོད་ན་འགྲོ་སྟེ། དེའང་རང་བས་གོང་མའི་དོན།
26



སྡོམ་གསུམ་རྣམ་པར་འབྱེད་པའི་བཀའ་བརྟེན།
འོག་མའི་དོན། རང་དོན། གཞན་དོན། ཐོས་བསམ་ལ་སོགས་ཐར་པ་དོན་དུ་
གཉེར་བའི་ཕྱིར་དུ་འགྲོ་བའོ། །གསུམ་པ་ནི། ཞིང་ཐོག་གད་གཡང་རང་གཞན་
གནོད་ལམ་སྤོང་། དབྱར་ཞིང་ཐོག་རྩྭ་ར་སོགས་གཞན་ལ་གནོད་པའི་ས་དང་༡།
གད་དང་གཡང་སོགས་རང་ལ་གནོད་པའི་ས་ལམ་ལ་འགྲོ་བ་༢ སྤོང་ངོ་། །བཞི་
པ་ལ་གཉིས། སྤང་བྱ། བླང་བྱའོ། །དང་པོ་ནི། ཕྱུགས་ཡན་བྱ་གདང་རྟ་རྐྱང་ཁྱི་
སྤྱང་ལྟར། སྟེ་སྟེ་ཟུར་འགྲོས་ཕྱིར་འགྲོས་སྒྱུར་འགྲོས་བྱེད། མཆོང་རྒྱུག་མི་བྱ།
ཕྱུགས་ཡན་ལྟར་ཟུར་ལ་མཐོན་པ ༡། བྱ་གདང་ལྟར་གཤིབས་ཏེ་འགྲོ་བ༢། རྟ་
རྐྱང་ལྟར་རྒྱུང་མིག་ལྟ་བ ༣། ཁྱི་སྤྱང་ལྟར་རྒྱུག་འདུར་བྱེད་པ༤། སྟེ་སྟེ་འཆམ་
སྟབས་དང་མཐེང་མ་མཐེང་གེར་དང་༥། བཟུར་ཏེ་ཟུར་འགྲོས་བྱེད་པ༦།
འགྲོ་ཕྱོགས་སུ་རྒྱབ་བསྟན་ནས་ཕྱི་འགྲོས་བྱེད་པ༧། གོག་སྟེ་སྒྱུར་འགྲོས་བྱེད་
པར། རྩལ་འགྲན་པའི་ཕྱིར་དུ་མཆོངས་པ། བོང་རྒྱུག་པ་སྟེ་བཅུ་མི་བྱའོ། །དེའང
དགྲས་འཇིགས་པ། གྲོགས་རྗེས་སྙགས་པ། ནད་སྦྱོང་བ། འཁྲུལ་འཁོར་བྱ་བ་ལ་
མཆོང་རྒྱུག་སོགས་གནང་ངོ།༼༡༠༽ གཉིས་པ་བླང་བྱ་ནི། ངང་པ་བཞིན་དུ་འགྲོ།
རབ་ཏུ་བྱུང་བས་ཁུར་དུ་ལྕི་མི་ཁུར། །ཡང་ནའང་སྤྱི་བོ་འཕྲག་པ་རྐེད་ཟུར་མིན།
འབེན་གང་ཙམ་གྱི་མདུན་དུ་ལྟ་ཞིང་གོམ་པ་ཞིབ་ཏུ་འདོར་བ་དཔེར་ན་བྱ་ངང་
པའི་འགྲོས་བོར་བ་བཞིན་དུ་འགྲོའོ། །གཞན་ཡང་རབ་ཏུ་བྱུང་བས་ཁུར་དུ་ཧ་
ཅང་ལྕི་དྲགས་པ་མི་ཁུར་ལ། ཁུར་པོ་ཡང་ནའང་སྤྱི་བོ་ ༡དང་འཕྲུག་པ་དང་༢རྐེད་
པའི་ཟུར་ལ་བཞག་ནས་ཁུར་བ་གསུམ་མིན་ཏེ་སྟོད་ལུགས་ནས་བཤད་དོ། །
གསུམ་པ་འདུག་ཚུལ་ལ་བཞི། བསམ་པ། ས་ཕྱོགས། འདུག་ཚུལ་ལོ། །དང་
པོ་ནི། འདུག་ན་དྲན་པས་བརྟགས་ལ། འདུག་ན་འདུག་པའི་ས་ཕྱོགས་ཡིན་མིན་
རང་ལ་ཕན་ཡང་གཞན་ལ་གནོད་མི་གནོད་དྲན་པས་བརྟགས་ལ། ལ་ནི་སྟན་ལ་
27



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནི་འདུག་ཅེས་པ་ལྟ་བུ་གཉིས་པའི་སྒྲའོ། །གཉིས་པ་ནི། གནོད་ས་མིན། བླ་མ་གོང་
མའི་བཞུགས་ས་དང་། ༡ ཐད་ཀ་དང་འོག་མར་གྱུར་པའི་འདུག་ས་དང་༢།
གད་ཁ་སོགས་རང་ལ་གནོད་ས་དང་༣། ལམ་ཀ་སོགས་གཞན་ལ་གནོད་
༤ ས་དག་ནི་འདུག་པའི་ས་མིན་ནོ། །གསུམ་པ་ལ་གཉིས། སྤང་བྱ། བླང་
བྱའོ། །དང་པོ་ནི། བླ་མ་རྟེན་གསུམ་མི་གཞན་རྒྱབ་ཀྱིས་ཕྱོགས། །མཇིང་པ་བསྟན་
དང་འཁྲོས་བཞིན་འདུག་མི་བྱ། །བླ་མ་སོགས་གོང་མ་དང་། ༡ སྐུ་གཟུགས་སོགས་
རྟེན་གསུམ་དང་། ༢ རྒྱལ་བློན་སོགས་མི་ཕལ་པ་དང་། ༣ དེ་དག་ལས་གཞན་
པའི་མཆེད་གྲོགས་དང་བཞི་ལ་རྒྱབ་ཀྱིས་ཕྱོགས་པ་དང་
། མཇིང་པ་བསྟན་པ་དང་།
འཁྲོས་བཞིན་དུ་འདུག་པ་ ༤ རྣམས་མི་བྱའོ། །གཉིས་པ་ནི། མདུན་བསྟན་དགའ་
དང་འཛུམ་པར་བྱེད་ཅིང་འདུག །དེ་དག་ལ་མདུན་བསྟན་ནས་དགའ་བའི་ཚུལ་
གྱིས་འཛུམ་པར་བྱེད་ཅིང་འདུག་གོ །བཞི་པ་ལ་གཉིས། སྤང་བྱ། བླང་
བྱའོ། །དང་པོ་ནི། རོ་ཉལ་རེངས་འཕྲ་ཁ་སྦུབས་གན་རྐྱལ་དང་། ལྟོ་རྒྱབ་སྙེལ་དང་
རྐང་བརྐྱང་བསྒྲིལ་དང་གདེངས། གཤིབས་བརྐྱང་ཁྱི་ཚུགས་གཉིད་ཅིང་འདུག་པ་
སྤོང་། གོས་ཀྱིས་མགོ་མཇུག་ཐམས་ཅད་གཏུམས་པའི་རོ་ཉལ། ༡ རྐང་ལག་ཐམས་
ཅད་བརྐྱང་པའི་རེངས་འཕྲ ༢ ཁ་སྦུབས་སུ་འདུག་པ། ༣ གན་རྐྱལ་དུ་འདུག་
པ་དང་ ༤ ལྟོ་རྒྱབ་སྙེལ་ཏེ་འགྲེ་ལོག་དང་འཕྲེད་སྡེས་བྱེད་པ། ༥ རྐང་པ་བག་མེད་
དུ་ཤད་ཤད་བརྐྱང་པ། ༦ རྐང་པ་གཉིས་བསྒྲིལ་བ་དང་། ༧ འདོམས་གདེངས་
པ། ༨ རྐང་པ་གཉིས་གཤིབས་ཏེ་བརྐྱང་པ། ༩ ཁྱི་ཚུགས་སུ་འདུག་པ། ༡༠ གཉིད་
ཅིང་འདུག་པ་དང་བཅུ་གཅིག་སྤོང་དགོས་སོ། །གཉིས་པ་ནི། པུས་བཙུགས་ཐལ་
སྦྱར་སྐྱིལ་ཆུང་ཙོག་པུར་འདུག །དབང་དང་གདམས་ངག་ཞུ་དུས་པུས་བཙུགས་
ཐལ་སྦྱར་དུ་འདུག །གཞན་ལ་བོན་བཤད་དུས་ན་སྐྱིལ་ཀྲུང་བརྗིད་པར་འདུག །རང་
328



སྡོམ་གསུམ་རྣམ་པར་འབྱེད་པའི་བཀའ་བརྟེན།
གིས་དགེ་སྦྱོར་བྱེད་དུས་ན་སྐྱིལ་ཆུང་ངམ་ཙོག་པུར་མཛེས་པར་འདུག་གོ །
བཞི་པ་ཟ་བའི་སྤྱོད་ཚུལ་ལ་བཞི། ཟས་ཀྱི་དངོས་གཞི། བཟའ་བའི་དུས།
བླང་པའི་ཐབས། ཇི་ལྟར་བཟའ་ཚུལ་ལོ། །དང་པོ་ནི། དཀར་མངར་འབྲུ་དང་
རི་རྗོད་ཤིང་ཐོག་སྨན། དུས་དང་དུས་མིན་ཐུན་ཚོད་ཞག་བདུན་པའོ། །དཀར་
མངར་རིགས་དང་ནས་འབྲས་སོགས་འབྲུ་དང་རིའི་སྔོ་རྔོད་དང་རྒྱན་སོགས་ཤིང་
ཐོག་དང་སྨན་གྱི་རིགས་དང་། དུས་སུ་རུང་བ་ནི་འབྲུ་ཟན་དང་། དུས་མིན་དུ་
རུང་བ་ནི་མར་ཞུན་དང་ཆུ་གཙང་སོགས་དང་། ཐུན་ཚོད་དུ་རུང་བ་ནད་སེལ་
བའི་སྨན་དང་། ཞག་བདུན་ཚུན་ཆོད་དུ་རུང་བ་ནི་ཀ་ར་བུ་རམ་གྱི་ཞུན་མ་སྦྲང་
རྩིའི་ཁ་དྷ་ལ་དང་པོ་རུང་ཆུས་བཏབ་ནས་ཞག་བདུན་ཚུན་ཆད་ལ་རུང་ཆུས་ཀྱང་
ཆགས་པ་དེའོ། །གཉིས་པ་ལ་གཉིས། དངོས། དམིགས་བསལ་ལོ། །དང་པོ་ནི།
སྐྱ་རེངས་ཤར་ནས་ཕྱེད་ཡོལ་ཚུན་ཆད་གནང་། ནམ་གྱི་ཐོ་རངས་སྐྱ་རེངས་ཤར་
ནས་ཉིན་ཕྱེད་མ་ཡོལ་བ་ཚུན་ཆད་ལ་ཟས་ཟ་བར་གནང་ངོ༌། །གཉིས་པ་ནི།
ནད་དང་མུ་གེས་གདུངས་ལ་དེ་ལྟར་མིན། ནད་པ་དང་། གཞན་ཡང་ཡུལ་འབྲོག་
དགོན་པར་འཁྱམས་པ་དང་། མུ་གེས་གདུངས་བ་ལ་དེ་ལྟར་མིན་ཏེ་ནད་དང་།
བཀྲེན་པ་མ་སེལ་གྱི་བར་དུ་ཟས་དང་། འཚོ་བྱེད་སྨན་དུས་མིན་མེད་པར་གནང་
བའོ། །གསུམ་པ་ལ་གཉིས། སྤང་བྱ། བླང་བྱའོ། །དང་པོ་ནི། འདྲེན་པར་ཆོད་
དང་བར་རིང་ཟུར་རྒྱབ་དང་། གཡས་གཡོན་ཕྱིར་ཕྱོགས་ཁྲུ་གང་འདས་མི་བླང་
།
མ་འོངས་མི་བཟེད་མི་གཏམ་འདམ་མི་བྱ། ཟས་འདྲེན་པ་དང་རང་གཉིས་ཀྱི་བར་
དུ་ཆོད་པ། ནམ་མཁའ་ཉི་བཞུར། འབྱུང་བ་མེ་ཆུ། སེམས་ཅན་མི་དང་དུད་འགྲོ།
གཞན་ཡང་ཡོལ་བ་གྱང་རྩིག་པ་སོགས་ཀྱིས་བར་ཆོད་པ་དང་། ༡ ཁྲུ་གང་ལས་
བར་ཐག་རིང་བ་དང་། ༢ ཟུར་གཡས་གཡོན་༣དང་རྒྱབ་ཕྱོགས་ནས་ཟས་སྟོབ་པ་
129



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མིན་ཞིང་། རང་གིས་ཀྱང་གཡས་གཡོན་གྱི་ཟུར་༥དང་ཕྱིར་ཕྱོགས་ནས་ལེན་
པ་དང་
། ༦ བར་རིང་བ་ཁྲུ་གང་ལས་འདས་པ་མི་བླང་༧སྟེ་སྤང་བྱའོ། །དུས་ཀྱང་
ཟས་མདུན་དུ་མ་འོངས་པ་ལ་ལག་པ་མི་བཟེད། ༨ ཟས་བཟང་ངན་སོགས་མི་
གཏམ། ༩ གང་དགའ་བ་འདོམ་པ་༡༠མི་བྱ་སྟེ་གང་བབ་དེ་ཉིད་བླང་བའོ། །གཉིས་
པ་ནི། བར་ཆོད་མནན་ཏེ་ཐལ་མོ་བཟེད་ནས་བླང་། གལ་ཏེ་བར་ཆོད་པ་མནན་
དུ་རུང་བ་ཡིན་ན་རྐང་པའམ་ཐུ་བ་སོགས་ཀྱིས་མནན་པ་དང་། བསལ་དུ་རུང་བ་
དག་བསལ་བར་བྱས་ལ་གྲུ་མོ་པུས་མོའི་ཐོག་ཏུ་བཞག་ནས་ལག་པ་གཉིས་ཐལ་མོ་
བཟེད་དེ་བྱ་བ་གཞན་དུ་མ་ཡེངས་པར་བླང་པར་བྱའོ། །དེའི་དུས་སུ་རང་གིས་ཀྱང་
ལག་པ་གཅིག་གིས་ལེན་པ། ༡༡ ཁུར་ཚུར་དང་༡༢ལག་རྒྱབ་ཀྱིས་ལེན་པ་༡༣དག་
མི་ཐོབ་ལ། འདྲེན་མིས་ཀྱང་ལག་པ་གཅིག་གིས་འདྲེན་པ་༡༤ ཞབས་ནས་
འདེགས་པ་རི་འདེགས་མ་དང་། ༡༥ ཟས་སྣོད་དུ་སོར་མོ་བཅུག་པ་ལྕགས་ཀྱུ་
མ་༡༦སོགས་ཀྱིས་བསྟབ་པ་མི་བྱའོ། །དེའི་ཤུགས་ལས་བྱིན་ལེན་འཇིག་པའི་རྒྱུ་ཡང་
ཤེས་པར་བྱ་སྟེ། འཇིག་པའི་རྒྱུ་ནི་མི་སོགས་སེམས་ཅན་འགྲོ་འོང་གིས་དང་། རང་
ཉིད་སྟན་ལ་འཕགས་པ་སོགས་ཀྱིས་དང་། ཤིང་སྣས་དང་སྡེར་ཁར་ཐུར་མོ་སོགས་
བཞག་ལེན་གྱིས་དང་
། གཞན་གྱིས་རེག་པའི་རྐྱེན་གྱིས་སྡེར་འགུལ་བ་འདྲེད་པ་
ལྷུང་བ་སོགས་རང་གིས་ལག་པས་མ་ཟིན་ན་འཇིག་པས་དེ་དག་བསྲུང་སྟེ། འདུལ་
བ་གསང་ལུང་ལས། ཟས་འགུལ་རང་གིས་མནན་པར་བྱ། །མ་མནན་ཟས་འགུལ་
བྱིན་ལེན་འཇིག །ཅེས་སོ། །དེ་ལྟར་བྱིན་ལེན་ནི་དྲང་སྲོང་ལ་དགོས་ཀྱི་གཙང་གཙུག་
ལ་མི་དགོས་ཏེ། དེ་ཉིད་ལས། གཙང་གཙུག་ལ་ནི་བྱིན་ལེན་མེད། ཅེས་སོ། །སྔ་
རབས་པ་ཁ་ཅིག་གིས་དྲང་སྲོང་གིས་དྲང་སྲོང་ལ་འདྲེན་པ་མི་ཐོབ་པར་བཤད་ལ།
ཡང་ཁ་ཅིག་གིས་དྲང་སྲོང་འོག་མས་འོག་མ་ལ་འདྲེན་པ་ཐོབ་པར་མ་ཟད། བྱིན་
30



སྡོམ་གསུམ་རྣམ་པར་འབྱེད་པའི་བཀའ་བརྟེན།
ལེན་ཡང་ཚོགས་པའི་ནང་དང་གྲོང་ཡུལ་མ་གཏོགས་མཚམས་ནང་ངམ་ཤིན་ཏུ་
དབེན་པར་གནང་ཞེས་རྗེ་བླ་མས་གོང་མ་དག་གི་གསུང་རྒྱུན་མ་ཆད་པ་ཡིན་ཞེས་
གསུངས་སོ། །སྔ་མ་ལས་ཀྱང༌
། དྲང་སྲོང་ཚུལ་གཉིས་ནང་ཞུགས་ན། །བྱིན་ལེན་
བྱས་པས་ཐོབ་པ་ཡིན། །གལ་ཏེ་གཅིག་ལས་མེད་གྱུར་ནས། །འཁོར་ལོ་ཁྲི་འམ་དར་
ཐག་གིས། །དྲུང་དུ་ཁྲིད་པས་ཐོབ་པ་ཡིན། །ཞེས་སོ། །གཞན་ཡང་སྐྱེ་བོས་རེག་པའི་
ལག་འབགས་ཕུ་འབགས་དང་། ཁྱི་དང་བྱི་ལའི་ཁས་རེག་པ་ཤ་ཆང་སྒོག་པས་རེག་
པ། འབགས་རྡུལ་གྱིས་གོས་པ་རྣམས་ལས་ལག་འབགས་ཕུ་འབགས་ས་འབགས་
སོགས་མེ་ཆུས་བསལ་བས་ཆོག་སྟེ། དེ་ཉིད་ལས། ཆུ་རུང་ཆུས་དང་རྗོད་རུང་མེས། །
ཉམས་གསོ་ས་ལ་འབགས་འདོན་རླུང༌། །འབྱུང་བཞིས་ཐོབ་པར་བསྟན་པ་ཡིན།
ཞེས་སོ། །སྐྱེ་བོའི་མཆི་མས་གོས་པ། །ཁྱི་དང་བྱི་ལའི་ཁས་རེག་པ། །ཤ་ཆང་སྒོག་
པས་གོས་པ་རྣམས་ནི། འབྱུང་བཞིས་ཀྱང་འབགས་འདོན་བྱར་མེད་པས་སྤྱད་པར་
མི་བྱའོ། །སྤྱིར་ནི་བྱིན་ལེན་བྱེད་པར་འདུལ་བ་སྟོད་ལུགས་དང་རང་གི་སོ་སོ་ཐར་པ་
ནས་གསུངས་ཀྱི། རྗེ་བླ་མའི་ཞལ་ནས་ཀྱང་། ཚུལ་ཁྲིམས་དང་བསྟན་པ་དག་པར་བྱ་
བའི་ཕྱིར་བྱིན་ལེན་ལ་བསླབ་པ་ཡིན་ནོ་ཞེས་གསུངས་སོ། །བཞི་པ་ཟ་བའི་ཚུལ་ལ་
གསུམ། སྔོན་དངོས་རྗེས་སོ། །དང་པོ་ལ་གཉིས། བསམ་པ། སྦྱོར་བའོ། །དང་པོ་ལ་
སྤང་བྱ་ནི། དུག་ལྔའི་སེམས་སྤང་། ཞེས་པ་སྟེ། ཟས་ཀྱི་དངོས་པོ་ཉུང་བ་མི་ཞིམ་པ་
སོགས་ལ་ཞེ་སྡང་། ༡ ཞིམ་པ་མང་བ་ལ་ཆགས་པ། ༢ དེས་དྲེགས་པ་བསྐྱེད་པའི་
ང་རྒྱལ། ༣ གཞན་གྱི་ཟས་བཟང་བ་ལ་ཕྲག་དོག་ ༤ལ་སོགས་པའི་སེམས་མ་དག་
པ་རྣམས་སྤང་བར་བྱའོ། །གཉིས་པ་བླང་བྱ་ནི། ལུས་གསོ་འཚོ་ཕྱིར་བཟའ། ཞེས་
པ་སྟེ། ཐར་པ་བྱང་ཆུབ་བསྒྲུབ་པའི་ཕྱིར་དུ་དལ་འབྱོར་ལུས་འཁོར་མཚོ་སྒྲོལ་བའི་
གྲུ་ཐར་པར་བགྲོད་པའི་སྐས་ལྟ་བུ་འདི་གསོ་ཞིང་སྲོག་ཡུན་རིང་དུ་འཚོ་བའི་ཕྱིར་
131



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དུ་བཟའ་འོ་སྙམ་པའི་ངོས་ནས། ཚུལ་གོས་སོགས་དང་མི་འབྲལ་བར་བདེ་བའི་སྟན་
ལ་འདུག་ནས་གཙང་སྦྲ་རྣམ་དག་བྱས་ལ་སྤྱོད་པའོ། །གཉིས་པ་དངོས་གཞི་ལ་གཉིས།
ལོངས་སྤྱོད་ལུགས། སྤང་བྱའོ། །དང་པོ་ནི། མཆོད་དང་སྦྱིན་བྱ་ནད་ཁམས་གང་
འཕྲོད་བསྟེན། ཧ་ཅང་ཆེ་མིན་ཆུང་མིན་ཆ་གཉིས་དགང་། ཟས་ཕུད་ཀྱིས་ལྷ་བཤོས་
བྱ་ལ་དཀོན་མཆོག་ལ་མཆོད་པ་དང་། དེའི་འོག་ཏུ་ཡོན་ཏན་དང་ལན་ཆགས་དང་
སྙིང་རྗེའི་མགྲོན་རྣམས་ལ་མཆོད་སྦྱིན་བྱ་བ་ལ་རྫས་དང་ཏིང་འཛིན་སྔགས་ཕྱག་རྒྱ་
ཚིག་བཤད་དང་ལྔས་འབུལ་ཞིང་བསྔོ་བ་སོགས་རང་རང་སྐབས་དང་སྦྱར། དེ་
ནས་རང་གིས་རོལ་ཞིང་ཁོང་དུ་བསྟིམ་པའོ། །དེའང་རང་གི་ནད་དང་ཁམས་ལ་གང་
འཕྲོད་པ་དེ་བསྟེན་ཞིང་མ་འཕྲོད་པ་དག་ལ་སྤྱད་པར་མི་བྱའོ། །དེའང་ཟ་ཆེས་
དྲགས་ན་འཇུ་དཀའ་བས་ཧ་ཅང་ཆེ་བའང་ ༡མིན་ལ། ཆུང་སྟེ་དྲོ་མ་ནོན་ན་རླུང་
ནད་སྐྱེ་བས་ཧ་ཅང་ཆུང་བའང་༢མིན་ཏེ། དེས་ན་ཕོ་བའི་ཆ་གཉིས་ཟས་དང་སྐོམ་
གྱིས་དགང་ལ་ཆ་གཅིག་སྟོང་པ་རླུང་སྣོད་དུ་བཞག་པ་རན་པ་ཡིན་ཞེས་སྔ་རབས་པ་
དག་གིས་བཞེད་དོ། །གཉིས་པ་སྤང་བྱ་ནི། ཕན་ཚུན་ཟས་བལྟ་བྱ་བ་གཞན་དང་
འཐབ། བཟང་ངན་སྐྱོན་བརྗོད་བསིག་ཅིང་ཆེ་ཆུང་ཟ། ཟས་ཀྱིས་ཁ་བཀང་དགོད་
ཅིང་སྨྲ་ཞིང་ཟ། སྨན་བཞིན་དལ་སྤྱད་བྱ་བཞིན་མགྱོགས་སུ་བཏུ། གཟུགས་བྱས་
གཞོམ་པ་ལུས་བསྒུལ་སོ་ཡིས་གཅོད། ལངས་ཉལ་ཟ་འགྲོས་ཡང་ཟ་འདུག་ས་སྤོ།
འགྲམ་པར་ཁམ་སྤོ་མཁུར་བ་འབུར་བར་བྱེད། ཕུ་ཕུ་ཅག་ཅག་ལྕེ་ཕྱུང་རྐན་སྒྲ་
ཏོག །ཕྱག་ཚང་བས་འདྲེན་པའི་ཚེ་ཕན་ཚུན་ཟས་ལ་ཉོན་མོངས་དབང་གིས་མིག་
གིས་བལྟ་བ། ༡ བཟོ་ལ་སོགས་བྱ་བ་གཞན་དང་ཟ་བ་གཉིས་འ
ཟ་བ་གཉིས་འཐབ་ཅིང་ཟ་བ།
༢ ཟས་བཟང་ངན་ཆེ་ཆུང་དང་ཁའོ་སྐྱུར་རོ་སོགས་སྐྱོན་བརྗོད་པ། ༣ ལུས་པོ་
གཅིག་ཅིང་དགའ་དགའ་ལྟར་ཟ་བ། ༤ ཁམ་བུ་ཡང་ཆེ་ཆུང་མི་སྙོམས་པར་བྱེད་
132



སྡོམ་གསུམ་རྣམ་པར་འབྱེད་པའི་བཀའ་བརྟེན།
པ་ཟ་བ། ༥ ཟས་ཀྱིས་ཁ་བཀང་ནས་དགོད་ཅིང་ཟ་བ། ༦ ཚིག་སྨྲ་ཞིང་ཟ་བ།
༧ སྨན་ཟ་བ་བཞིན་དུ་ཧ་ཅང་དལ་བས་སྤྱད་པ། ༨ བྱ་བཞིན་དུ་ཧ་ཅང་མགྱོགས་
སུ་བཏུབ། ༩ སེམས་ཅན་དང་མཆོད་རྟེན་གྱི་གཟུགས་བྱས་ཏེ་གཞོམ་པ། ༡༠ ལུས་
པོ་བསྒུལ་ཅིང་ཟ་བ། ༡༡ ཁམ་ཚད་སོ་ཡིས་གཅོད་པ། ༡༢ ལངས་ཏེ་ཟ་བ།
༡༣ ཉལ་ཞིང་ཟ་བ། ༡༤ འགྲོ་བཞིན་དུ་ཟ་བ་སྟེ་ཟ་འགྲོས་བྱེད་པ། ༡༥ ཕྲན་
ཚེགས་ཡང་ནས་ཡང་དུ་ཟ་བ། ༡༦ འདུག་ས་སྤོ་སྟེ་ཟ་བ། ༡༧ འགྲམ་པ་གཡས་
གཡོན་དུ་ཁམ་གཅིག་སྤོ་ལེན་བྱེད་པ། ༡༨ མཁུར་བ་འབུར་བར་བྱེད་པ། ༡༩ ཚ་
བ་ལ་ཕུ་ཕུ། ༢༠ མངར་བ་ལ་ཅག་ཅག ༢༡ །ལྕེ་ཕྱིར་ཕྱུངས་ཏེ་ཟ་བ། ༢༢ རྐན་
སྒྲ་ཏོག་ཅིང་ཟ་བ་ཉི་ཤུ་རྩ་གསུམ་ཟས་ཟ་བའི་ཚེ་སྤངས་སོ། །གལ་ཏེ་ལམ་རིང་སྟེ་ཚ་
དྲོའི་བར་དུ་འགྲོ་དགོས་ན། ཕྱེ་མར་འོལ་ཀོན་བསྟེན་པར་གནང་སྟེ། བར་ཏི་ཀ་
ནས། འོལ་ཀོན་ཕྱེ་མར་གལ་ཏེ་སྐྱེའུ་བཀང་ནས་ནི། ཞེས་ཞོར་བྱུང་དུ་བཤད་
པའོ། །གསུམ་པ་རྗེས་བྱ་ནི། རྗེས་སུ་ཁ་བཤལ་སྦྱིན་པ་དམིགས་མེད་གཏོང་། ཟས་
ཀྱི་བྱ་བ་ཚར་བའི་རྗེས་སུ་ཁ་བཤལ་ལ་ཁམས་ཐིག་ལེའི་མདོ་ཀླག་ཅིང་སྨོན་ལམ་
རྣམ་པར་དག་པ་གདབ་བོ། །༼༡༡༽ དེ་ནས་ལྷག་མ་ནི་ཕྱོགས་རིས་སུ་མ་སོང་
བའི་སྦྱིན་པ་དམིགས་མེད་དུ་གཏོང་ངོ༌། །དེའང་རྗེ་བླ་མས་འདུལ་བ་ཀུན་བཏུས་
ཀྱི་འགྲེལ་པའི་བྱིན་ལེན་གྱི་སྐབས་སུ་བྱིན་ལེན་བཤིག་དགོས་པ་གསང་ལུང་ནས་
བཤད་དོ། །ཞེས་པ་ནི། འདུལ་བ་གསང་ལུང་ལས། ཟས་ཀྱི་རྗེས་ལ་ཁ་བཤལ་
ལ། །པར་བུ་ལན་གསུམ་སྤར་བར་བྱ། །དེ་ནས་རང་གི་མདུན་དུ་བཞག །དེ་བས་
བྱིན་ལེན་འཇིག་པར་བྱེད། །བྱིན་ལེན་དེ་དག་མ་བཤིག་ན། །དྲི་ཟ་རྟག་ཏུ་ཉེ་བར་
འཁོར། །ཞེས་པས། ཟས་བླང་དུས་ན་བྱིན་ལེན་བསྲུང་དགོས་ཤིང་། ཟས་རྗེས་སུ་
བྱིན་ལེན་བཤིག་དགོས་པར་བཤད་པ་ཡིན་ནོ། །
33



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལྔ་པ་ཉལ་བའི་སྤྱོད་ཚུལ་ལ་བཞི། ཉལ་ས། ཉལ་དུས། བསམ་པ། ཉལ་ཚུལ་
ལོ། །དང་པོ་ནི། ཉལ་ན་རང་གཞན་མི་གནོད་དབེན་པའི་སར། ཉལ་ན་རང་
དང་གཞན་ལ་མི་གནོད་ཅིང་གཞན་གྱི་འགྲོ་འདུག་གིས་དབེན་པའི་ས་ནི་རབ་བྱུང་
པའི་ཉལ་ས་ཡིན་ཏེ་གོང་གི་འདུག་ས་དང་མཚུངས་སོ། །གཉིས་པ་ནི། ཐོ་རངས་
ཉིན་པ་སྲིད་མིན་ནམ་གྱི་གུང་། ཐོ་རངས་དང་། ཉིན་པ་དང་། སྲོད་ནི་ཉལ་བའི་
དུས་མིན་ཏེ། རབ་ཏུ་བྱུང་བས་དགེ་སྦྱོར་བྱེད་པའི་དུས་ཡིན་པའི་ཕྱིར་རོ། །དེས་
ན་ནམ་གྱི་གུང་ནི་ཉལ་བའི་དུས་སུ་བསྟན་པའོ། །གསུམ་པ་ནི། རབ་འབྲིང་ཐའམ་
དུག་ལྔའི་གཉེན་པོ་ཟུངས། རབ་ཀྱིས་སྟོང་ཉིད་བསྒོམ། འབྲིང་གིས་ཡི་དམ་ལྷའི་
བསྐྱེད་རིམ་བསྒོམ། ཐ་མས་སྒྱུ་མ་དང་མི་རྟག་པ་བསྒོམ་པའམ། ཡང་ན་ཉོན་མོངས་
དུག་ལྔ་ལས་དབང་གང་ཆེའི་གཉེན་པོ་སྟོབས་ལྔ་གང་རུང་ཟུངས་སུ་ཟུངས་ལ།
དུས་ཚོད་འདི་ཙམ་ན་ལྡང་དགོས་སྙམ་པའི་འཕེན་པ་གཏོང་ངོ་། །བཞི་པ་ལ་གསུམ།
སྤང་བྱ། བླང་བྱ། ཡོན་ཏན་ནོ། །དང་པོ་ལ་གཉིས། དངོས་དང་། སྤོང་ཚུལ་དཔེས་
མཚོན་པའོ། །དང་པོ་ནི། རོ་ཉལ་རེངས་འཕྲ་བག་བཞི་བརྐྱང་སྟེ་ཉལ། ཁ་སྦུབས་
གན་རྐྱལ་གཞོགས་གཡས་སྟེང་དུ་ཕྱུངས། གཤིབས་ཏེ་སྔས་སྦྲེལ་མཆན་བསྲེས་མི་
ཉལ་བ། གོས་ཀྱིས་ལུས་མགོ་མཇུག་ཐམས་ཅད་གཏུམས་པའི་རོ་ཉལ། རྐང་ལག་
ཐམས་ཅད་བརྐྱང་པའི་རེངས་འཕྲ། བག་བཞི་སྟེ་རྐང་ལག་བཞི་ཤད་ཤད་བརྐྱང་
སྟེ་ཉལ་བ། ཁ་སྦུབས་ཏེ་གཏི་མུག་ཅན་གྱི་ཉལ་ལུགས། གན་རྐྱལ་ཏེ་འདོད་ཆགས་
ཀྱི་ཉལ་ལུགས། གཞོགས་གཡས་པ་སྟེང་དུ་ཕྱུངས་ཏེ་ཉལ་བ་ཞེ་སྡང་། གཞན་དང་
གཤིབས་ཏེ་ཉལ་བ། སྔས་སྦྲེལ་ཏེ་ཉལ་བ། མཆན་བསྲེས་ཏེ་ཉལ་བ་དགུ་སྤོང་སྟེ།
དེ་ལྟ་བུའི་ཉལ་ལུགས་ཀྱིས་མི་ཉལ་བ་ཞེས་སྦྲེལ་ལ། གཉིས་པ་ནི། སེང་གེ་གངས་
གསེབ་ཉལ་བའི་ཚུལ་བཞིན་དུ། འོ་ན་ཇི་ལྟར་ཉལ་ན་དུད་འགྲོའི་མཆོག་གྱུར་སེང་
ཟླ34



སྡོམ་གསུམ་རྣམ་པར་འབྱེད་པའི་བཀའ་བརྟེན།
གེ་དེ་ཡང་དུད་འགྲོ་གཞན་རྣམས་དང་མཉམ་དུ་མི་ཉལ་བ་རང་ཉིད་གཅིག་བུ་གངས་
གསེབ་གཙང་སར་ཉལ་བའི་ཚུལ་བཞིན་དུ། རབ་ཏུ་བྱུང་བ་དེའང་འགྲོ་བ་ཕལ་པ་
རྣམས་དང་མཉམ་དུ་མི་ཉལ་བར་རང་ཉིད་གཅིག་པུར་དབེན་ས་རུ་ཉལ་བའོ། །གཉིས་
པ་བླང་བྱ་ནི། སྟོན་པའི་གཟིམས་ཚུལ་གཡས་ཕབ་ཤར་བལྟས་ཉལ། སྟོན་པ་ཐམས་
ཅད་མཁྱེན་པའི་གཟིམས་ཚུལ་བཞིན་དུ་གཞོགས་གཡས་པ་ས་ལ་ཕབ་ཅིང་ཁ་ཤར་
དུ་བལྟས་ཏེ་ཉལ་བར་བྱའོ། །གསུམ་པ་ནི། རྨི་ལམ་དགེ་ཞིང་མི་རྟོག་ཡེ་ཤེས་འཆར།
དེ་ལྟར་ཉལ་ནས་གཉིད་པས་རྨི་ལམ་ངན་པ་རྒྱུ་བ་མེད་ཅིང་དགེ་བར་འགྱུར་ཞིང་
མི་རྟོག་པའི་ཡེ་ཤེས་རྒྱུད་ལ་འཆར་བར་འགྱུར་རོ།།
དྲུག་པ་མི་གཙང་བ་འདོར་བའི་ཚུལ་ལ་བཞི་ལས། དང་པོ་དུས་ནི། དྲོ་ཐོན་
དུས་སུ། ཞེས་པ་སྟེ། དྲོ་ཐོན་ཉིན་ཕྱེད་ནི་གནས་དབེན་སར་སྐྱོ་བསངས་བྱེད་པའི་
དུས་སུ་བསྔགས་པའོ། །གཉིས་པ་ས་ནི། རྟེན་ཆེན་རྣམ་བཞིའི་ཕྱོགས། ལམ་དང་
སྔོ་གསེབ་གནོད་པའི་ས་མ་ཡིན། སྐུ་གཟུགས་གསུང་རབ་མཆོད་རྟེན་མཁན་སློབ་
སྟེ་རྟེན་ཅན་རྣམ་བཞི་བཞུགས་པའི་ས་ཕྱོགས། གོང་མ་དག་གི་སྤྱན་ལམ། གཞན་
དག་རྒྱུ་བའི་ལམ་དང་། སྔོ་གསེབ། མི་གཞན་གྱིས་མཐོང་ས། སྐྱེད་མོའི་ཚལ།
ཐབ་འགྲམ་ལ་སོགས་གཞན་ལ་གནོད་པའི་ས་བཅུ་ནི་མ་ཡིན་ཏེ་དེ་དག་རྣམས་སུ་
མི་རུང་ངོ༌། །གསུམ་པ་དེའི་དུས་སུ་བྲལ་བར་བྱ་བ་ནི། ཞྭ་དང་རྨད་གོས་ཕྲེང་བ་
མཆོད་རྫས་རྟེན། ངག་གི་བཟླས་བརྗོད་སོགས་སྤོང་དབེན་པར་གནས། དེའི་དུས་
སུ་ཞྭ་དང་རྨད་གོས་ཐང་པ་ཕྲེང་བ་མཆོད་རྫས་ཡི་གེ་སོགས་རྟེན་གསུམ་རྣམས་དང་
བྲལ་བར་བྱ་ལ། ངག་གིས་སྙིང་པོ་བཟླས་བརྗོད་དང་། སོགས་ཁོང་ནས་གཏམ་
སྨྲ་བརྗོད་རྣམས་དང་། དེ་དག་སྤོང་ལ་རང་ཉིད་གཅིག་བུ་གྲོགས་སོགས་ཀྱིས་དབེན་
པར་བྱས་ལ་བྱ་བ་མ་རྫོགས་བར་དུ་གནས་སོ། །གཞན་སྣབས་ལུད་མཆིལ་མ་སོགས་
35



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱང་དོར་ལ་དོང་སྤྲུགས་སྙིང་པོས་ཡི་དྭགས་མི་གཙང་བ་ཟས་སུ་ཟ་བ་རྣམས་ལ་
བསྔོའོ། །བཞི་པ་དག་པར་བྱེད་པ་ནི། དེ་ནས་ས་ཆུས་དག་བྱས་དགེ་སྤྱོད་བླང་།
འབྱུང་བ་རྫོགས་པ་དང་དེ་ནས་ས་དེ་རུ་མི་གནས་པར་ས་རིལ་གསུམ་སྟེ་རྡོ་འམ་
བོང་པས་མི་གཙང་བ་དང་གཤང་ལམ་ཡང་ཕྱིས་ལ། ཆུ་གཙང་གིས་ལག་པ་བཀྲུས་
ནས་དག་ཅིང་གཙང་བར་བྱ་ལ་རྨད་གོས་སོགས་དང་གོང་གི་དགེ་སྤྱོད་ཀྱི་འཕྲོ་བླང་ངོ༌།
བདུན་པ་ངག་གི་སྤྱོད་ཚུལ་ལ་གཉིས། གཡལ་དང་སྦྲིད་པ་བྱུང་ཚེ་ཇི་ལྟར་བྱ་བ།
སྤྱིར་དགག་པའོ། །དང་པོ་ནི། གཡལ་དང་སྦྱིད་ཚེ་ལག་པས་ཁ་ཡང་བཀབ།
རྒན་སྤྲད་ཚེ་བསྟོད་གཞོན་ལ་སྨོན་ལམ་གདབ། རང་ལ་གཡལ་ལམ་གླལ་དང་སྦྲིད་པ་
བྱུང་བའི་ཚེ་ལག་པས་ཁ་ཡང་བཀབ་པར་བྱས་ལ་བྱ་ཞིང་། གཞན་ལ་སྦྲིད་པ་བྱུང་
དུས་སུ་རྒན་པ་ལ་ཆེ་བསྟོད་དང་གཞོན་པ་ལ་ཚེ་རིང་ལ་སོགས་སྨོན་ལམ་གདབ་
བར་བྱའོ། །གཉིས་པ་ནི། མ་ཞི་རྟ་གད་དཔྱས་འདོགས་གཅོམ་སྐྱེད་སྤང་། མ་ཞི་
བ་ཉོན་མོངས་པས་གདུངས་བའི་ཚིག་སྨྲ་བ་༡།རྟ་གད་གད་མོ་ཆེན་པོ་བྱེད་
ཅིང་སྨྲ་བ་༢། དཔྱས་འདོག་གཞན་ལ་འཕྱ་ཞིང་སྨྲ་བ་༣། ༼༡༢༽ གཅོམ་སྐྱེད་ཀུ་ཅོ་
བསྐྱེད་པ་བཞི་སྤང་བར་བྱའོ།།
བརྒྱད་པ་ཞག་གི་སྤྱོད་ཚུལ་ལ་གཉིས། ཉིན་པར་སྤྱོད་ཚུལ། མཚན་མོར་སྤྱོད་
ཚུལ་ལོ། །དང་པོ་ནི། ནམ་ལངས་ཁྲུས་དང་གཙང་སྦྲ་དགེ་སྤྱོད་འཇུག །ཉིན་པར་
སྟན་དང་རང་གཞན་དོན་ལ་འབད། ནམ་ལངས་པ་དང་ལངས་ཏེ་སྟོད་གོས་སྨད་
ཤམ་བགོ་ལ་ཆུ་གཙང་གིས་ཁ་བཤལ་གདོང་དང་ལག་པ་བཀྲུ་ཞིང་ལྕེ་དག་དང་ནེའུ་
ཆུང་གི་ཁྲུས་སོགས་གང་མོས་བྱ་བ་དང་། གཙང་སྦྲ་རྣམ་པར་དག་པར་བྱ་ལ་རྨད་
གོས་སོགས་བགོ་ཞིང་དགེ་སྤྱོད་ལ་འཇུག །ཉིན་ཕྱེད་ཟས་ཀྱི་བྱ་བ་བྱེད་ཚུལ་རྣམས་
གོང་བཤད་བཞིན་ལ། ཉིན་པར་བསྟན་དོན་དུ་འཛིན་སྐྱོང་སྤེལ་གསུམ་དང་།
136



སྡོམ་གསུམ་རྣམ་པར་འབྱེད་པའི་བཀའ་བརྟེན།
རང་དོན་དུ་ཐོས་བསམ་སྒོམ་གསུམ་དང་། གཞན་དོན་དུ་འཆད་རྩོད་རྩོམ་གསུམ་
ལ་སོགས་མཚན་བཅས་མཚན་མེད་ཀྱི་དགེ་སྤྱོད་ལ་འབད་པར་བྱའོ། །གཉིས་པ་
ནི། མཚན་མོ་ཆ་གསུམ་ཆ་བཞི་ཆ་ལྔའི་ཚད། ཆ་གཅིག་གཉིས་གསུམ་ཉལ་དང་
དགེ་སྦྱོར་བྱ། མཚན་མོ་ནམ་ཆ་གསུམ་དང་ཆ་བཞི་དང་ཆ་ལྔའི་ཚད་དུ་བགོས་ནས།
རབ་ཆ་གཅིག་ལ་ཉལ་ནས་ཆ་གཉིས་ལ་དགེ་སྦྱོར་བྱེད། འབྲིང་ཆ་གཉིས་ལ་ཉལ་
ནས་ཆ་གཉིས་ལ་དགེ་སྤྱོད་ལ་འབད། ཐ་མ་དག་ཆ་གསུམ་ལ་ཉལ་བ་དང་། ཆ་
གཉིས་ལ་དགེ་སྤྱོད་ལ་བརྩོན་པའོ། །དོན་གཉིས་པ་ཕྱག་དང་གྲལ་གྱི་རིམ་པ་ནི།
སྐྱེ་བ་རྒྱལ་ཕམ་འཇུག་སྒོ་སྔ་འཕྱི་ལ། ཕྱག་དང་གྲལ་དང་བཀུར་སྟིའི་རིམ་པར་
བྱའོ། །སྐྱེ་བ་རྒྱལ་བ་དྲང་སྲོང་ཕ་དང་སྐྱེ་བ་ཕམ་པ་དྲང་སྲོང་མ་གཉིས་དང་།
འཇུག་སྒོ་སྔ་བ་དྲང་སྲོང་རྒན་པ་དང་འཇུག་སྒོ་ཕྱི་བ་དྲང་སྲོང་གཞོན་པ་གཉིས་ལ་
ཕྱག་དང་གྲལ་གྱི་རིམ་པ་བྱ་ལུགས་ནི། དྲང་སྲོང་ཕ་ལ་དྲང་སྲོང་མས་ཕྱག་འཚལ་
ཞིང་གྲལ་གོང་དུ་འདོན་པ་དང་བཀུར་སྟི་ལ་སོགས་བྱ་ཞིང་། དྲང་སྲོང་རྒན་པ་ལ་
དྲང་སྲོང་གཞོན་པས་ཕྱག་འཚལ་བ་དང་གྲལ་གོང་དུ་འདོན་པ་དང་བཀུར་སྟི་སོགས་
བྱའོ། །གཙང་གཙུག་ཕོ་མོ་དང་རྒན་གཞོན་རྣམས་ཀྱང་ཕྱག་གྲལ་གྱི་རིམ་པ་དེ་བཞིན་
དུ་བྱ་བའོ། །དྲང་སྲོང་མ་དང་གཙང་གཙུག་གཉིས་ནི་ཕར་མེད་ཚུར་སྟོང་ཡིན་ཞེས་
བཤད་དོ། །གཙང་གཙུག་སྒྲེས་པས་དྲང་སྲོང་གཞོན་པ་ལ་ཕྱག་སོགས་བྱའོ། །གཞན་
ཡང་རང་ལས་རིགས་དང་ཡོན་ཏན་ལྷག་པ་ལའང་དེ་བཞིན་དུ་བྱ་སྟེ་བརྙས་ཤིང་
གྲལ་འོག་དུ་བཞག་པ་ལ་སོགས་མི་རུང་ངོ་༼༡ ༣༽། །
དོན་གཉིས་པ་ནང་གི་ཁྲིམས་ལ་གཉིས། སྤྱི་སྡོམ་ལུང་དྲངས་པ། ལུང་
དོན་བྱེ་བྲག་ཏུ་བཤད་པའོ། །དང་པོ་ནི། མདོ་དྲི་མེད་ལས། དེ་ཡང་རྩ་བའི་ཁྲིམས་
ལས་སུ། །ཕོ་ཁྲིམས་མོ་ཁྲིམས་རྣམ་པ་གཉིས། །རྩ་བ་བཞི་ལས་གྱེས་པ་ཡི། །ཕོ་
37



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཁྲིམས་ཉིས་བརྒྱ་ལྔ་བཅུ་དང་། །རྩེབ་བརྒྱད་ལས་གྱེས་པ་ཡི། །མོ་ཁྲིམས་སུམ་བརྒྱ་དྲུག་
ཅུའོ། །ཞེས་རྫོགས་པའི་སངས་རྒྱས་ཀྱི་ཞལ་ནས་གསུངས་སོ། །སྔ་རབས་པ་དག་གིས་
མདོ་གཟེར་དམིགས་ལས་ཡིད་ཀྱི་ཁྱེའུ་ཆུང་གིས་གསུངས་པའི་ལུང་ཉིད་སྤྱི་སྡོམ་
དུ་དྲངས་པའང་འདི་དང་དོན་གཅིག་པ་སྟེ། སྟོན་པའི་ཐུགས་ལ་བསྲུངས་བའི་
སྡོམ་ཁྲིམས་རྣམས་བྱིན་གྱིས་བརླབས་ཀྱིས་ཁྱེའུ་ཆུང་གི་ཐུགས་ལ་ཤར་ནས་གསུངས་
པའི་བཀའ་ཡང་དག་པ་ཡིན་ཏེ། སྟོན་པའི་ཞལ་ནས། ཡིད་ཀྱི་ཁྱེའུ་ཆུང་ཤེས་རབ་
གསལ་བའི་མཆོག །ཅི་སྐད་སྨྲས་པ་དེ་བཞིན་འཁྲུལ་པ་མེད། ཅེས་གསུངས་པའི་
ཕྱིར་རོ། །འདི་དག་ནི་སྐབས་འདིར་འགྲོལ་བྱ་ཡིན་ཏེ། །རྩ་བ་བཞི་ལས་གྱེས་པའི་
ཕོ་ཁྲིམས་ཉིས་བརྒྱ་ལྔ་བཅུ་དང་། །རྩ་བ་བརྒྱད་ལས་གྱེས་པའི་མོ་ཁྲིམས་སུམ་བརྒྱ་
དྲུག་ཅུར་དབྱེ་བ་འདི་ནི་འདུལ་འཛིན་གོང་མ་རྣམས་ཀྱི་ལུགས་དང་མཐུན་པའི་ཕྱིར་
རོ། །དེ་དག་ཀྱང་སེམས་ཅན་གྱི་རྒྱུད་ཀྱི་གདུལ་བྱ་ལས་དང་ཉོན་མོངས་པ་འདུལ་
བྱེད་གཉེན་པོའི་ཁྲིམས་སུ་བཅས་པ་སྟེ། བསྲུང་ཁྲིམས་ཀྱི་མདོ་ལས། གཞན་ཡང་
བདུད་དང་སྲིན་པོ་མུ་སྟེགས་དང་། །མཚམས་མེད་ལས་གྱུར་རབ་ཏུབྱུང་བ་ལས། །
དེ་དག་རྩ་བའི་ཉེས་པ་ཆེ་ཆུང་གི །ཁྲིམས་ཀྱང་དེ་ཡི་གཉེན་པོ་སོ་སོར་དབོ་
༼ ༡༤༽ །ཅེས་སོ། །གང་གིས་ཁྲིམས་སུ་བཅས་ཤེ་ན། དང་པོ་ས་ཏྲིག་ཡུམ་དང་
གཤེན་ལྷ་ཡབ་ཀྱིས་བཅས་ལ། བར་དུ་སྟོན་པ་གཤེན་རབ་ཀྱིས་བཅས་པ་སྟེ། སོ་
སོ་ཐར་པའི་རྒྱུད་ལས། ཁྲིམས་རྣམས་ས་ཏྲིག་ཡུམ་གྱིས་བཅས། ཚུལ་རྣམས་གཤེན་
ལྷ་ཡབ་ཀྱིས་གནང་། ཞེས་དང་། མདོ་ལས། སྟོན་པའི་ཐུགས་ལས་བསྲུང་བའི་སྡོམ་
ཁྲིམས་རྣམས། གསུང་དུ་བསྒྲགས་ནས་འཁོར་ལ་བཀའ་སྩལ་ཏེ། ཞེས་སོ། །
གཉིས་པ་ལུང་དོན་བྱེ་བྲག་ཏུ་བཤད་པ་ལ་གཉིས། དགག་པའི་བསླབ་བྱ།
སྒྲུབ་པའི་བསླབ་བྱའོ། །དང་པོ་ལ་གསུམ། ཕོ་ཁྲིམས། མོ་ཁྲིམས། ཐེག་པ་ཆེ་ཆུང་
38



སྡོམ་གསུམ་རྣམ་པར་འབྱེད་པའི་བཀའ་བརྟེན།
གི་ཁྱད་པར་རོ། །དང་པོ་ལ་གསུམ། རྩ་བ། ཡན་ལག །གྲངས་དཔོན་ནོ། །དང་
པོ་ལ་མདོར་རྒྱས་བསྡུ་གསུམ་ལས། དང་པོ་ནི། དྲང་སྲོང་སྡོམ་པའི་རྩ་བ་ཕམ་པ་
བཞི། ཇི་སྐད་དུ། དྲི་མེད་བསྲུང་ཁྲིམས་ཀྱི་མདོ་ལས། སྲོག་གཅོད་དང་ནི་མ་བྱིན་
བླངས། མི་ཚངས་སྤྱོད་རྫུན་རྩ་བ་བཞི། ཞེས་དང་། འདུལ་བ་ཀུན་འབྱུང་དབྱིངས་
དག་ལས། སྲོག་གཅོད་མ་བྱིན་ལེན་རྫུན་འདོད་ལོག་བཞི། ཞེས་གསུངས་པ་སྟེ།
བཅས་ལྡན་གྱི་དྲང་སྲོང་གིས་བསྲུང་ན་སྡོམ་པ་ཕྱི་མ་ཐམས་ཅད་ཀྱི་རྩ་བ་ཡིན་པས་
ཡན་ལག་རྣམས་ཀྱང་ཤུགས་ལས་ཐུབ་ཅིང་གནས་སྐབས་མཐོ་རིས་དང་མཐར་
ཐུག་ཐར་པ་ཐོབ་པར་བྱེད། ཉམས་ན་གཉེན་པོའི་ཕྱོགས་མ་ལུས་པ་ཕམ་པར་ བྱེད་
པས་འཁོར་བ་ངན་སོང་གི་གནས་སུ་སྐྱེ་ཞིང་སྡུག་བསྔལ་སྣ་ཚོགས་ཉམས་སུ་མྱོང་
བྱེད་དུ་འགྱུར་བས་ན་ཕམ་པ་བཞི་ཞེས་བྱའོ། །
གཉིས་པ་ལ་བཞི། སྲོག་གཅོད་པ། མི་ཚངས་སྤྱོད་པ། མ་བྱིན་པ་ལེན་པ།
མི་ཆོས་བླ་མའི་རྫུན་སྨྲ་བའི་ཕམ་པའོ། །དང་པོ་ལ་གཉིས། སྲོག་གཅོད་པའི་ཕམ་པ།
ཕྱོགས་ལས་མཐུན་པའོ། །དང་པོ་ནི། གཞི་ཡི་ཡན་ལག་མི་གཞན་མིར་ཆགས་པ། །
བསམ་པ་མ་འཁྲུལ་དེར་ཤེས་གསོད་སེམས་སྐྱེས། །སྦྱོར་བ་ལུས་དང་ངག་གི་རིགས་
བྱེད་ཀྱིས། །མཐར་ཐུག་དེ་ཡི་སྲོག་དབང་འགག་པའོ། །ཕམ་པ་འགྲུབ་པའི་རྒྱུ་ལ་
གཞི་བསམ་སྦྱོར་བ་མཐར་ཐུག་གི་ཡན་ལག་བཞི་ཚང་དགོས་ལ། སྲོག་གཅོད་པའི་
ཡན་ལག་ལ། གཞི་ཡི་ཡན་ལག་སྤྱིར་མི་ཡིན་པ། རང་ལས་རྒྱུད་གཞན་པ་དགོས་
ཏེ། རང་གིས་རང་གསོད་ན་ཕམ་པ་མི་འགྲུབ། དེའང་མངལ་གྱི་མེར་མེར་པོའི་
གནས་སྐབས་ལྟ་བུ་མིར་ཆགས་པ་ཡན་ཆད་དོ། །བསམ་པའི་ཡན་ལག་མ་འཁྲུལ་
པས་གསད་བྱ་དེར་འདུ་ཤེས་ཤིང་གསོད་སེམས་རྒྱུན་མ་ཆད་པ་སྐྱེས་པ། སྦྱོར་བའི་
ཡན་ལག་རང་གིས་ལུས་ཀྱིས་དངོས་སུ་མཚོན་བསྣུན་པའམ་དུག་དང་རིགས་སྔགས་
39



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱིས་གསོད་པའམ། ངག་གིས་གཞན་ལ་སོད་ཅིག་ཅེས་སོགས་ཀྱི་སྦྱོར་བའི་རིགས་
བྱེད་ཀྱིས་འཇུག་པ། མཐར་ཐུག་གི་ཡན་ལག་ཡུལ་དེ་ཡི་སྲོག་གི་དབང་པོ་འགག་
པར་གྱུར་པའོ། །༼ ༡༥༽ །གཉིས་པ་ནི། ཕྱོགས་མཐུན་ཤིར་སྨོན་འཐབ་དང་དབང་
མེད་འཕུལ། བརྡེག་འཚེ་ཤ་གཅོད་སྣ་འབིགས་ཁྲག་དབྱུངས་སོགས། སྲོག་གཅོད་
པའི་ཕྱོགས་མཐུན་ནི། ཡུན་རིང་གི་ནད་པ་ཤི་ན་དགའ་ཞེས་སྨོན་པ། ༡ ཕན་ཚུན་
ཁ་ཡིས་འཐབ་པ་དང་། ༢ སེམས་ཅན་ངལ་བ་ཆད་ཀྱང་དབང་མེད་དུ་འཕུལ་
བ། ༣ འཆི་ངེས་ཀྱི་སར་སྤྲོད་རོགས་བྱེད་ ༼ ༡༥༽ པ། ༤ རྡོའམ་དབྱུག་པས་
ཤ་ཚ་མེད་པར་བརྡེག་པ། ༥ ཁལ་ཁུར་སོགས་ཀྱིས་ཧ་ཅང་རྣམ་པར་འཚེ་བ། ༦ ཤ་
གཅོད་པ་སྟེ་འབྲས་བུ་འབྱིན་པ། ༧ སྣ་འབིགས་པ། ༨ ཁྲག་དབྱུང་བ། ༩
སོགས་ཁོང་ནས་སྤུ་བཏོགས་པ། ༡༠ སྐྱི་གཡའ་འདོད་ཀྱིས་གཞན་གྱི་མཆན་ཁུང་
སོགས་གཡའ་བའི་གནས་སུ་སོར་མོ་སོགས་ཀྱིས་རེག་སྟེ་གཡའ་སྒོག་པ། ༡༡ གནོན་
པ་༡༢འཚིར་བ་ ༡ ༣བཀྱིགས་པ་༡༤སོགས་བསྟན་པའོ། །
གཉིས་པ་མི་ཚངས་སྤྱོད་པ་ནི། གང་ཞིག་སྒོ་གསུམ་ཕོ་དབང་ལས་རུང་བ། །
དེ་རུ་ངོ་ཚ་འཇིགས་མེད་ཆགས་སེམས་ཀྱིས། །ལུས་ངག་སྦྱོར་བའི་རྩོལ་བ་ལ་ཞུགས་
ནས། །རྨ་ཡི་བདེ་བ་ཉམས་སུ་མྱོང་བའོ། །འདི་ལ་ཡན་ལག་བཞི་ལས། གཞི་ཡི་ཡན་
ལག་མི་དང་དུད་འགྲོ་གསོན་པོ་འམ་རོ་ལྟ་བུ་གང་རུང་ཞིག་གི་ཁའམ་བཤང་ལམ་
མོའི་ཟག་བྱེད་དེ་ཆུ་ལམ་སྟེ་རྨའི་སྒོ་གསུམ་པོ་གང་རུང་གི་ལམ་དུ། རྩོལ་བའི་རྟེན་
ཕོ་དབང་ནད་མེད་ལས་སུ་རུང་བ་དང་བཅས་པ། བསམ་པའི་ཡན་ལག་འདུ་ཤེས་
འཁྲུལ་མ་འཁྲུལ་འདྲ་སྟེ་འདི་ལ་དངོས་པོ་གཙོ་བའི་ཕྱིར། གོང་གི་ལམ་གསུམ་པོ་
དེ་རུ་ངོ་ཚ་དང་འཇིགས་སྐྲག་མེད་པར་ཆགས་པའི་སེམས་ཀྱིས། སྦྱོར་བའི་ཡན་ལག་
ལུས་དང་ངག་གིས་སྦྱོར་བའི་རྩོལ་བ་ལ་ཞུགས་ནས། མཐར་ཐུག་གི་ཡན་ལག་རྨ་ཡི་
140



སྡོམ་གསུམ་རྣམ་པར་འབྱེད་པའི་བཀའ་བརྟེན།
བདེ་བ་ཉམས་སུ་མྱོང་ནས་ཡིད་རབ་ཏུ་ཚིམ་པས་ཕམ་པ་བསྐྱེད་པའོ། །༼ ༡༧ ༽ གཉིས་
པ་ཕྱོགས་མཐུན་ནི། ཁུ་བ་འབྱིན་དང་འཁྱུད་བརྡེག་འཁྲིག་ཚིག་སྨྲ། རེག་དང་
བལྟ་དང་དགོད་དང་སྨྱན་བྱེད་སོགས། ཉོན་མོངས་ཡིད་ལ་བྱེད་པས་ཁུ་བ་འབྱིན་
པ་དང་། ༡ བུད་མེད་ལ་ལག་པས་འཁྱུད་པ། ༢ ཆགས་སེམས་ཀྱིས་དཔུང་ཟུར་
སོགས་ཀྱིས་བརྡེག་པ། ༣ འཁྲིག་ཚིག་སྨྲ་བ། ༤ ཆགས་པའི་སེམས་ཀྱིས་བུད་མེད་
ལ་རེག་པ་དང་། ༥ བུད་མེད་ཀྱི་གདོང་ལ་ཡང་ཡང་བལྟ་བ་དང་། ༦ ཉོན་མོངས་
དབང་གིས་དགོད་པ་དང་། ༧ འཁྲིག་པ་སྤྱོད་འདོད་ཀྱི་ཕོ་མོ་གཉིས་ཕན་ཚུན་སྤྲད་
པའི་སྨྱན་བྱེད་པ། ༨ སོགས་ཁོངས་སུ་བུད་མེད་དང་གནས་གཅིག་ཏུ་འདུག་པ།
༩ ལམ་གཅིག་ཏུ་འགྲོག་པ། ༡༠ ལས་གཅིག་ཏུ་བྱེད་པ་སོགས་ ༼༡༨༽སོ། ། ༡༡
གསུམ་པ་མ་བྱིན་པ་ལེན་པ་ནི། མི་གཞན་དབང་བྱས་ཟས་ནོར་རིན་ཐང་ཚང་། །
དེ་རུ་འདུ་ཤེས་མ་འཁྲུལ་རྐུ་བར་འདོད། །དྲག་ཤུལ་འཇབ་བུ་སྒྱུ་སོགས་ཐབས་ཀྱིས་
བླངས། །ཐོབ་རྟིང་རང་ནོར་སྙམ་པའི་བློ་རྫོགས་པའོ། །ཡན་ལག་བཞི་ལས།
གཞི་ནི་རང་ནོར་མ་ཡིན་ལ་མི་གཞན་གྱིས་དབང་བྱས་པ་ཟས་སུ་བྱེད་དམ་ནོར་
དུ་བྱེད་འདྲ་སྟེ། རིན་ཐང་ཚང་ན་ཕམ་པ་བསྐྱེད་པའོ། །རིན་ཐང་ཚང་བ་ཅི་ཙམ་
ལ་བྱེད་ཅེ་ན། སྟོད་ལུགས་ནས་ཀན་པཎིའི་བཞི་ཆ་གཅིག །དེ་བརྐུས་ཚུལ་ཁྲིམས་
ཉམས་པར་འགྱུར་ཞེས་པས། །མགྲོན་བུ་བཞི་བརྒྱ་ཀན་པཎིའི་ཆ་བཞིའི་ཚད་ཡིན་
ལ་དེ་དང་མཉམ་པའི་དངོས་པོ་བརྐུས་པ་སྟེ། བོད་འདིར་རྗེ་བླ་མས་ནས་བྲེ་ལྔ་
ཙམ་ལ་རིན་ཐང་ཚང་བར་བཞེད་དོ། །བསམ་པ་རྫས་དེ་རུ་དེར་འདུ་ཤེས་པ་མ་
འཁྲུལ་པས་རྐུ་བར་འདོད་པ། སྦྱོར་བ་རང་ངམ་གཞན་ལ་བཅོལ་ནས་ཐོབ་ཀྱང་
རུང་སྟེ་གང་ལྟར་ཡང་དྲག་ཤུལ་གྱིས་འཕྲོག་པའམ། འཇབ་བུས་རྐུ་བའམ། བྲེ་
ལོག་དང་སྲང་ལོག་ལྟ་བུ་གཡོ་དང་སྒྱུས་ལེན་པའམ། ལུས་ངག་གང་རུང་གི་ཐབས་
141



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱིས་བླངས་པ། མཐར་ཐུག་ཕ་རོལ་པོའི་རྫས་དངོས་པོ་རང་གིས་ཐོབ་པའི་རྟིང་
ལ་ང་རང་གི་ནོར་དུ་བྱ་ཆོག་སྙམ་པའི་བློ་རྫོགས་པ་ན་ཕམ་པ་འབྱུང་བའོ། །གཞན་
ཡང་ལྷ་ཀླུ་མི་མ་ཡིན་གྱིས་དབང་བྱས་པ་བླངས་ན་ལྟུང་བ་འབྲིང་དང་། དུད་འགྲོས་
དབང་བྱས་པ་བླངས་ན་ལྟུང་བ་ཆུང་ངུན་འབྱུང་བའོ། ༼ ༡༩༽ །གཉིས་པ་ནི།
ཕྱོགས་མཐུན་མི་དབང་སྤྱོད་དང་མ་བསྟབས་འདུག །བཞད་གད་ཕྱིར་སྦེད་ནན་
སློང་བྱིན་ནས་ལེན། གཞན་རྫས་བོར་ལེན་རང་གིས་བསྔོས་ལས་ལོག །མ་བྱིན་
པ་ལེན་པའི་ཕྱོགས་མཐུན་ནི། གཞན་གྱི་ཟས་ནོར་རྟ་དང་སྣོད་སོགས་རང་གིས་
མི་དབང་བཞིན་ཏུ་དེ་དག་ལ་ལོངས་སྤྱོད་པ་དང་། ༡ མ་བསྟབས་པའི་སྟན་ལ་
འདུག་པ། ༢ བཞད་གད་ཀྱི་ཕྱིར་དུ་གཞན་རྫས་སྦེད་པ། ༣ བློས་མི་ཐོང་པའི་
རྫས་ནན་གྱིས་སློང་བ། ༤ གང་ཞིག་དང་པོ་བྱིན་ནས་ཕྱིས་ཆགས་པས་ལེན་
༼༢༠༽ པ། ༥ བདག་པོ་མེད་ས་རུ་རྫས་བོར་བ་རྙེད་པ་ལན་གསུམ་གྱི་བར་
དྲི་དགོས་པ་ལ་མ་དྲིས་པ་ལེན་པ། ༦ སྔོན་དུ་རང་གིས་བསྔོས་པའི་རྫས་བསྔོས་
པ་ལས་ལོག་ནས་གཞན་ལ་སྟེར་བ། ༧ ལོག་འཚོ་ལྔ་ལ་སོགས་པ་སྟེ། ལོག་འཚོ་
ལྔ་ནི། རང་ལ་རྙེད་བཀུར་ཐོབ་པའི་ཕྱིར་དུ་སྦྱིན་བདག་སོགས་ལ་ངོ་བསྟོད་བྱེད་
པ་ལྟ་བུ་ཁ་གསག་དང་། ༨ སྔར་རྙེད་པ་ཕུལ་ཟིན་པ་ལ་རྙེད་པ་དེས་ཁྱོད་ཚོགས་
བསགས་སོང་ང་ལ་ཕན་ཐོག་བྱུང་ཞེས་བསྔགས་པ་གཞོག་སློང་དང་། ༩ གཞན་
ལ་རྙེད་པ་ཕུལ་ན་དེ་འདྲའི་རྙེད་པ་དེ་རང་ལ་ཐོབ་འདོད་ཀྱིས་གཞན་དེ་ལ་སྨད་
ར་བྱེད་པ་ལྟ་བུ་ཐོབ་ཀྱིས་འཇལ་བ་དང་། ༡༠ རང་གིས་རྙེད་པ་ཆེན་པོ་ཞིག་ཐོབ་
འདོད་ནས་དེའི་ཕྱིར་དུ་དེ་ལ་རྙེད་པ་ཆུང་དུ་ཕར་བྱིན་པ་རྙེད་པས་རྙེད་པ་ཚོལ་
བ་དང་
། རང་ལ་རྙེད་བཀུར་འདོད་ནས་གཞན་སྦྱིན་བདག་ལྟ་བུའི་མཐོང་སར་དུས་
རྒྱུན་པའི་སྤྱོད་ལམ་གང་མཛེས་མཛེས་བྱེད་པ་ ༡༡ ཚུལ་འཆོས་ཏེ་ལྔའོ། །༼༢༡༽
་བར་དུ་
142



སྡོམ་གསུམ་རྣམ་པར་འབྱེད་པའི་བཀའ་བརྟེན།
བཞི་པ་རྫུན་སྨྲ་བ་ནི། མི་གཞན་སྨྲ་ཤེས་དོན་གོ་རང་བཞིན་གནས། །རྫས་སོགས་
བསྒྲུབ་ཕྱིར་མ་འཁྲུལ་འདུ་ཤེས་བསྒྱུར། །ཡོན་ཏན་མེད་ཀྱང་ཡོད་ཅེས་བླ་མའི་རྫུན། །
ལུས་ངག་གོ་བྱེད་དེ་ལ་བདེན་བློ་སྐྱེས། །ཡུལ་ནི་སྤྱིར་མི་ཡིན་པ་རང་ལས་རྒྱུད་ཐ་
དད་པའི་གཞན། དེའང་སྨྲ་ཤེས་ཤིང་དོན་གོ་བ་ཤེས་པ་རང་བཞིན་དུ་གནས་པ་
ལ། བསམ་པ་རྫས་སོགས་བསྒྲུབ་ཕྱིར་མ་འཁྲུལ་པས་འདུ་ཤེས་བསྐྱུར་ནས་རྫུན་
བརྗོད་འདོད་ཀྱི་བློ་སྐྱེས་པ། སྦྱོར་བ་མངོན་ཤེས་ལ་སོགས་པ་ཡོན་ཏན་གྱི་ཚོགས་
རང་ལ་མེད་ཀྱང་ཡོད་ཅེས་སྨྲ་བ་མི་ཆོས་བླ་མའི་རྫུན་ཏེ། དེ་ལྟ་བུའི་རྫུན་ལུས་ཀྱི་
རྣམ་འགྱུར་གྱིས་སམ། ཐབས་གང་ཡང་རུང་བ་ལ་བརྟེན་ནས་གཏོང་བའམ།
ངག་གིས་དངོས་སུ་ཚིག་བརྗོད་ནས་གོ་བར་བྱེད་པ། མཐར་ཐུག་མི་གཞན་དེ་ལ་
བདེན་བློ་ངེས་པར་ཐག་ཆོད་པ་སྐྱེས་པས་རྫུན་སྡོམ་ཉམས་ཤིང་གཉེན་པོའི་ཕྱོགས་
ཕམ་པར་བྱས་པའོ། །གཞན་ཡང་འཇིག་རྟེན་ཕལ་པའི་རྫུན་ཤེས་བཞིན་དུ་མི་ཤེས།
ཡོད་བཞིན་དུ་མེད་ཅེས་པ་ལྟ་བུ་དང་། རང་ལ་ཕན་ཅིང་གཞན་ལ་གནོད་པའི་
རྫུན་སྨྲ་བ་ནི་ལྟུང་བ་འབྲིང་དང་། སྡོམ་བྱའི་ཉེས་བྱས་བསྐྱེད་པའི་རྫུན་ནི་རང་
གཞན་ལ་ཕན་གནོད་མེད་པ་ཀུ་རེ་ལ་སོགས་ཀྱི་རྫུན་སྨྲ་བའོ། །༼༢༡༽ གཉིས་
པ་ནི། ཕྱོགས་མཐུན་གནའ་གཏམ་ཀུ་རེ་སྒྲུང་སྡེབ་སོགས། རྫུན་གྱི་ཕྱོགས་མཐུན་
ནི་གནའ་གཏམ་དང་ ༡ རྩེད་འདོད་ཀྱིས་ཀུ་རེ་སྨྲ་བ་དང་། ༢ དམག་ཇག་ཆོམ་
རྐུན་ཚོང་ཁེ་ལ་སོགས་སྨྲ་བ་དང་། ༣ སྒྲུང་རིགས་སྡེབ་རིགས། ༤ སོགས་ཁོངས་
ནས་ངག་འཁྱལ་པ་ ༥ སྨྲ་བ་ཐམས་ཅད་བཤད་དོ། །གསུམ་པ་དོན་བསྡུ་བ་ལ་གཉིས།
ལྟུང་བ་ཕྲ་རགས། རབ་ཏུ་དབྱེ་བས་བསྡུ་བའོ། །དང་པོ་ནི། དེ་ལྟར་རྩ་བའི་ཕམ་
པ་བཞི་པོ་དེ། མདོ་ལས་ཡིད་ལ་བསམ་དང་ངག་ཏུ་བརྗོད། །ལུས་ཀྱིས་བྱས་པར་
ལྟུང་བ་ཆེ་འབྲིང་ཆུང་། བཤད་མ་ཐག་པ་དེ་ལྟར་སྲོག་གཅོད་སོགས་རྩ་བའི་ཕམ་
【43



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་བཞི་པོ་དེ་དག་ལས་གང་ཡང་རུང་བ་དེ་དང་པོ་ཡིད་ལ་བསམ། བར་དུ་ངག་
ཏུ་བརྗོད། ཐ་མར་ལུས་ཀྱིས་བྱས་པ་གསུམ་ཚང་བ་ནི་ལྟུང་བ་ཆེན་པོ་ཡིན་ལ།
ངག་ཏུ་བརྗོད་པ་འབྲིང་། ཡིད་ལ་བསམ་པ་ཆུང་བ་ཞེས་མདོ་ལས་བཤད་དོ། །གཉིས་
པ་ནི། ཡན་ལག་བཞི་ཚང་གཉིས་དང་བསམ་ཙམ་ལས། ཕམ་པ་སྦོམ་པོ་ཉེས་
བྱས་འབྱུང་བའོ། །སྐྱར་དང་བཤགས་དང་བསྡམ་པའི་བྱེ་བྲག་ཤེས། ཡང་ན་གོང་
དུ་བཤད་པའི་ཡན་ལག་བཞི་ཚང་ན་ཕམ་པ་དང་། དང་པོ་གཉིས་ཚང་ཕྱི་མ་གཉིས་
མ་ཚང་སྦམ་པོ་དང་། བསམ་པ་ཙམ་ལས་ཉེས་བྱས་ཞེས་འབྱུང་བའོ། །ལྟུང་བའི་
ཁྱད་པར་བསྟན་པ་ལ་དགོས་པ་གང་ཞེ་ན། རྩ་བ་ལ་ཕམ་པའམ་ལྟུང་བ་ཆེན་པོ་
བྱུང་ན་སྐྱར་བྱ་དང་། སྦུམ་པོ་དང་ལྟུང་བ་འབྲིང་བྱུང་ན་བཤགས་བྱ་དང་། ཉེས་
བྱས་དང་ལྟུང་བ་ཆུང་བ་བྱུང་ན་བསྡམ་བྱ་ཡིན་པས། བྱེ་བྲག་ལ་སོགས་མ་འདྲེས་
པར་ཤེས་པའི་ཆེད་དུའོ། །
གཉིས་པ་ཡན་ལག་ལ་གསུམ། མདོར་བསྟན་པ། རྒྱས་པར་བཤད་པ།
གྱེས་ཚུལ་གྱིས་དོན་བསྡུ་བའོ། །དང་པོ་ནི། ཡན་ལག་ཉིས་བརྒྱ་ལྔ་བཅུར་དབྱེར་
བའང་། །མི་དགེ་དྲུག་དང་ཉོན་མོངས་དུག་ལྔ་དང་། །འཁྲུལ་པ་བཅུ་གཉིས་གྱེས་
རྩ་ཉི་ཤུ་གསུམ། །ཁྲིམས་བདུན་གདན་གསུམ་ཟས་བཞི་སིལ་བུ་གསུམ། །ཞུམ་པ་
སྤང་བྱེད་རགས་པ་བཞི་བཅུར་བསྡུའོ། །ཡན་ལག་གི་ཁྲིམས་ལ་ཉིས་བརྒྱ་དང་ལྔ་
བཅུར་དབྱེ་བའང་། ངག་འཁྱལ་པ། ཚིག་རྩུབ། དབྱེན་ཕྲ། མངན་སེམས།
གདུག་སེམས། ལོག་ལྟ་སྟེ་མི་དགེ་བ་དྲུག་དང་། གཏི་མུག །ཞེ་སྡང་། འདོད་ཆགས།
ཕྲག་དོག །ང་རྒྱལ་དང་ཉོན་མོངས་ལྔ་སྟེ་བཅུ་གཅིག །རྔམས་སེམས། འདོད་སེམས།
སེར་སྣ་འཇུངས་གེགས། བྱུང་ཚོར། ཉོན་མོངས་པ་ཅན་གྱི་ཡིད་ལྡང་བ། ལེ་ལོ།
ཕྱིན་ཅི་ལོག་གི་སྨོན་པ། གཉིས་སུ་ལྟ་བའི་རེ་དོགས། འཁོར་བ་ལ་ཆགས་པ།
144



སྡོམ་གསུམ་རྣམ་པར་འབྱེད་པའི་བཀའ་བརྟེན།
གཡེང་བ། འཁྲུལ་པའི་བློ་འབྱུང་བ་དང་འཁྲུལ་པ་བཅུ་གཉིས་ཏེ་ཉི་ཤུ་
རྩ་གསུམ་ནི་སྤྱི་སྡོམ་སྟེ་གྱེས་པའི་རྩ་བའོ། །དེ་དག་གི་སྟེང་དུ་ཁྲིམས་ཆེན་བདུན་
དང་སུམ་ཅུ། ཁྲི་གདན་གསུམ་དང་སོ་གསུམ། ཁ་ཟས་བཞི་དང་སོ་བདུན།
སིལ་བུ་གསུམ་དང་བཞི་བཅུ་སྟེ། བློ་ཆུང་ངུ་དག་བསླབ་གཞི་མང་པོ་ཐོས་ན་ཞུམ་
པར་འགྱུར་བས། བསླབ་པ་ལེན་པ་ལས་ལྡོག་པ་སྤང་བའི་ཆེད་དུ་བསྲུང་བྱ་རགས་
པ་བཞི་བཅུར་བསྡུས་པའོ། །
༈ གཉིས་པ་རྒྱས་བཤད་ལ་སྡེ་ཚན་བདུན། མི་དགེ་བའི་སྡེ། ཉོན་མོངས་
པའི་སྡེ། འཁྲུལ་པའི་སྡེ། ཁྲིམས་ཆེན་གྱི་སྡེ། ཁ་ཟས་ཀྱི་སྡེ། ཁྲི་སྟན་གྱི་སྡེ། སིལ་
བུའི་སྡེ་ཚན་ནོ། །དང་པོ་ལ་མདོར་རྒྱུས་གཉིས་ལས། དང་པོ་མདོར་བསྟན་པ་ནི།
མི་དགེའི་སྡེ་ཚན་དྲུག་ཅུ་རྩ་གསུམ་ནི། མི་དགེ་བའི་སྡེ་ཚན་ལ་སྤྱི་སྡོམ་དྲུག །དེ་
ལ་ནང་གསེས་ཀྱིས་ཕྱེ་བའི་དྲུག་ཅུ་རྩ་གསུམ་ནི་ངག་འཁྱལ་སྨྲ་བ་བཅུ་ལ་སོགས་
པ་བཤད་འགྱུར་ལྟར་རོ། །གཉིས་པ་རྒྱས་བཤད་ལ་དྲུག །ངག་འཁྱལ་པ། ཚིག་
རྩུབ་མོ། །དབྱེན་ཕྲ། མངན་སེམས། གདུག་སེམས། ལོག་ལྟའོ། །དང་པོ་ནི།
བསྟོད་པར་འོས་པ་སྨོད་པའི་ངག་འཁྱལ་པ། བླ་མ་བླ་མའི་བླ་མ་འོག་མ་དང་།
འོག་མའི་འོག་མ་འཁོར་དང་འཁོར་གྱི་འཁོར། བདག་ལ་བདག་གི་བདག་དང་
གཞན་ལ་དང་། གཞན་གྱི་གཞན་བཅུར་རྔན་དཔྱས་བསླུ་ཚིག་སྨད། གང་ཞིག་
བསྟོད་པར་འོས་པ་དག་ལ་མི་བསྟོད་ཅིང་སྨད་པའི་ཚིག་སྨྲ་བ་ནི་སྐབས་འདིའི་ངག་
འཁྱལ་གྱི་ངོ་བོ་ཡིན་ལ། དབྱེ་བ་ཡུལ་གྱི་སྒོ་ནས་བཅུ་སྟེ། རང་གི་རྩ་བའི་བླ་མ་སོགས་
སྡོམ་པ་དང་ཡོན་ཏན་གྱིས་རང་གི་གོང་མར་གྱུར་པ་དག་དང༌། ༡ བླ་མའི་བླ་མ་
སོགས་དེ་དག་གི་གོང་མར་གྱུར་པ་དག་དང་། ༢ རང་གི་སློབ་བུ་སོགས་སྡོམ་པ་
དང་ཡོན་ཏན་གྱིས་རང་གི་འོག་མར་གྱུར་པ་དག་དང་། ༣ སློབ་བུའི་སློབ་བུ་སོགས་
2:45



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དེ་དག་གི་འོག་མར་གྱུར་པ་དག་དང་། ༤ རང་
༤ རང་གི་ཉེར་གནས་དང་ཡོན་བདག་
སོགས་རང་གི་འཁོར་དུ་གྱུར་པ་དང་། ༥ དེ་དག་གི་བྲན་གཡོག་ལྟ་བུ་འཁོར་རྣམས་
ཀྱི་འཁོར་དུ་གྱུར་པ་དང་། ༦ བདག་རང་གིས་རང་ལ་དང་། ༧ རང་གི་རྗེ་བོ་
སོགས་བདག་གི་བདག་པོར་གྱུར་པ་དང་། ༨ གཞན་རང་དང་འདུས་སྡེ་གཅིག་
ཏུ་འཚོགས་པའི་དགེ་འདུན་པ་ལྟ་བུ་ཡུལ་ཉེ་བར་གནས་པ་ལ་དང་། ༩ འདུས་
སྡེ་གཞན་དུ་འཚོགས་པའི་དགེ་འདུན་པ་ལྟ་བུ་གཞན་གྱི་གཞན་དུ་གྱུར་པའི་ཡུལ་
ལ་གནས་པ་དང་བཅུ་སྟེ། ༡༠ སྤང་བྱ་ནི། ངོ་བོའི་ཆ་ནས་བཞག་པས། ཡུལ་བཅུ་
པོ་དེ་དག་ལ། འདུ་ཤེས་འཁྲུལ་པ་མེད་པས་དེའི་རྒྱུད་རང་སར་མི་གནས་པ་འཁྲུགས་
པར་བྱེད་པའི་གཞན་གྱི་ངག་འཁྱལ་པ་རྔན་ཏེ་ངན་སྨྲ་དང་། དཔྱས་ཏེ་འཕྱ་བ་
དང་། བསླུ་བའི་ཚིག་སྨྲ་བ་དང་། སྨོད་པའི་ཚིག་སྨྲ་བའོ། །༼༢༢༽གཉིས་པ་
ནི། གཞན་ཡུལ་མཐོ་དམན་གནད་ལ་ཕོག་ཚིག་རྩུབ། སྤྱི་དམ་གཅིག་དང་དུས་
དང་ལས་གནས་སྟབས། རྒྱུ་གཅིག་པ་སྟེ་དྲུག་ལ་ཉོན་མོངས་ཀྱིས། བརྣངས་དང་
བཞིན་གཙིགས་ལག་བརྡབ་དགོད་ཅིང་སྨྲ། ངོ་བོ་ནི་གཞན་ཡུལ་མཐོ་དམན་བར་
མར་གྱུར་པ་གང་ལའང་གནད་ལ་ཕོག་པའི་ཚིག་རྩུབ་མོར་སྨྲ་བའོ། །དབྱེ་བ་ཡུལ་
གྱི་ཁྱད་པར་གྱིས་དྲུག་སྟེ། དྲང་སྲོང་ལ་སོགས་རང་དང་སྡོམ་པ་དམ་ཚིག་བསྲུང་
བར་མཐུན་པ་སྤྱི་དམ་གཅིག་པ་ལ་དང་
། བསླབ་པ་གསུམ་སོགས་ཡང་དག་པའི་
ལམ་ལ་མཉམ་དུ་ཞུགས་པ་དང་། ༡ གནས་སུ་བགྲོད་པའི་ལམ་ལ་མཉམ་དུ་འགྲོ་
བ་ལྟ་བུ་དུས་གཅིག་པ་ལ་དང་། ༢ དགེ་སྤྱོད་ལ་སོགས་གནས་སྐབས་ཀྱི་བྱ་བ་མཉམ་
དུ་བྱེད་པ་ལྟ་བུ་ལས་གཅིག་པ་ལ་དང་། ༣ སྦྲ་ཁྱིམ་ལ་སོགས་གནས་གཅིག་
འཚོགས་པ་ལ་དང་། ༤ གདན་གཅིག་ལ་འདུག་པ་སོགས་སྟབས་གཅིག
ས་གཅིག་པ་ལ་དང་
།
༥. ཚང་ཟླ་ལ་སོགས་རྒྱུ་ཡིས་གཅིག་པ་སྟེ་དྲུག་ལ། སྤང་བྱ་ནི་དེ་དག་གི་རྒྱུད་འཚིགས་
146



སྡོམ་གསུམ་རྣམ་པར་འབྱེད་པའི་བཀའ་བརྟེན།
པར་བྱེད་པའི་ཚིག་རྩུབ་མོ་ཉོན་མོངས་ཀྱིས་བརྣངས་ཏེ་སྐད་མི་ཐོན་པ་ལྟར་སྨྲ་བ་དང་
བཞིན་གྱི་རྣམ་འགྱུར་གཙིགས་ཤིང་སྨྲ་བ་དང་། ལག་ལྕག་བརྡབས་ཤིང་སྨྲ་བ་དང་།
དྲག་པོར་དགོད་ཅིང་སྨྲ་བར་བྱེད་པ་སྟེ། འདུ་ཤེས་མ་འཁྲུལ་པ་ཞིག་ནི་ཀུན་ལ་
དགོས་སོ། །༼༢ ༣༽ གསུམ་པ་ནི། འཛའ་མཐུན་འབྱེད་བྱེད་དབྱེན་ཕྲ་སྨྲ་བ་ལ།
སྡེ་པ་མཐུན་གཉིས་འབྱེད་བྱེད་བཙན་ཚིག་དང་། ཐབས་དང་གསང་དང་ཉེ་འབྱེད་
གཅུག་འཛུད་བཞི། ངོ་བོ་ནི་འཛའ་བོ་ཡིད་མཐུན་པ་གཉིས་འབྱེད་པར་བྱེད་པའི་
དབྱེན་ཕྲ་སྨྲ་བའོ། །དབྱེ་བ་ངོ་བོའི་ཆ་ནས་སྤང་བྱ་བཞག་སྟེ། རབ་བྱུང་དང་སྒོམ་
གྲྭ་སྔགས་གྲྭ་ལྟ་བུ་སྡེ་བའི་ནང་ཚན་གྱི་བློ་མཐུན་པའམ། སུའང་རུང་བའི་འཛའ་
བོ་ཡིད་མཐུན་པ་གཉིས་ཀྱི་བར་དུ་གཅུག་འཛུད་པ་སྟེ། དེའང་བཙན་ཚིག་ལྟ་བུ་
དངོས་སུ་འཛུད་པ་དང་། ༡ གཞན་དང་བསྡོངས་བ་ལྟ་བུ་ཐབས་ཀྱིས་འཛུད་པ་
༢ དང་། ཕག་ནས་ཤིན་ཏུ་གསང་ཞིང་འཛུད་པ་དང་། ༣ མྱུར་དུ་ཉེ་བར་འབྱེད་
པར་བྱེད་པའི་གཅུག་སྟེ་དབྱེན་ཕྲ་འཛུད་པ་བཞིའོ། ༤ །བཞི་པ་ནི། ཕ་རོལ་ཡོན་
ཏན་བརླག་འདོད་མངན་སེམས་ལ། གསས་མཁར་མཆོད་རྟེན་སྐུ་གཟུགས་གླེགས་
བམ་དང་། རྒྱལ་ཁབ་རིགས་ཀྱི་གནས་ལུས་ངག་ཡིད་བརྒྱད། རང་སེམས་ཞེན་
ཅིང་འཁྲི་དང་བརླག་པར་སེམས། ངོ་བོ་ནི་ཕྲག་དོག་གིས་ཀུན་ནས་བསླངས་ནས་
ཕ་རོལ་པ་ཡིད་དུ་མི་འོང་བ་དེ་ལ་ཐོས་བསམ་ལ་སོགས་ཡོན་ཏན་ལྡན་པ་དང་།
ཟས་ནོར་འབྱོར་པ་ལ་མི་དགའ་ཞིང་བརླག་པར་འདོད་པའི་མངན་སེམས་
སོ། །དབྱེ་བ་ཡུལ་གྱི་ཁྱད་པར་གྱིས་བརྒྱུད་དེ། འདི་ལྟ་ཡིད་དུ་མི་འོང་བའི་ཡུལ་
དེའི་གསས་མཁར་ཏེ་རྟེན་གསུམ་བཞུགས་པའི་ལྷ་ཁང་དང་
། ༡ མཆོད་རྟེན་དང་
བདེ་བར་གཤེགས་པ་སོགས་ཀྱི་སྐུ་གཟུགས་དང་། ༢ གསུང་རབ་གླེགས་བམ་དང་
།
༣ དེའི་རྒྱལ་པོའི་ཕོ་བྲང་སོགས་རྒྱལ་ཁབ་དང་། ༤ དེའི་ཡུལ་ན་རྒྱ་བོད་ལ་སོགས་
Y 47



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མི་རིགས་ཐ་དད་པ་འདུག་པ་གནས་དང་བཅས་པ་དང་། ༥ སྐྱེས་པ་བུད་མེད་
དར་ལ་བཞིན་མཛེས་པའི་ལུས་ཐ་དད་པ་མང་པོ་གནས་པ་དང་། ༦ སྐད་རིགས་
མི་མཐུན་པ་མང་པོ་སྨྲ་ཤེས་པའི་ངག་ཐ་དད་པའི་མི་གནས་པ་དང་། ༧ བསམ་
པ་བཟང་ངན་གྱི་དགེ་མི་དགེ་གང་ལའང་བློ་རྣོ་ཞིང་རིག་པ་གསལ་བས་ཅི་ཡང་
ཤེས་པའི་ཡིད་ཐ་དད་པ་གནས་པ་སྟེ་བརྒྱད་ལ། སྤང་བྱ་ནི་རང་གི་སེམས་དེ་དག་
ལ་ཞེན་ཏེ་བློས་མི་ཐོང་པ་དང་། འཁྲི་སྟེ་ཡང་ཡང་ཡིད་ལ་བྱེད་པ་དང་། རང་ངམ་
གཞན་གྱི་སྟོབས་ཀྱིས་རྨེག་མེད་དུ་བརླག་པར་སེམས་པའོ། །ལྔ་པ་ནི། གང་ཡང་
རུང་ལ་གནོད་སེམས་འཆང་བ་ལ། རིགས་དྲུག་རྒྱུད་ལྔ་སྐྱེ་བཞིའི་སེམས་ཅན་དང་།
སྲོག་ལུས་དབང་ཐང་ཡོ་བྱད་རྒྱུན་སྐྱེས་བུ། གང་ཟག་མཆོག་དང་སྲོག་གིས་བསྡུས་
པ་སྟེ། ཉེར་གསུམ་དག་ལ་གནག་འཛིན་མི་བཟོད་འཁུ། ངོ་བོ་ནི་ཡུལ་གང་ཡང་
རུང་བ་ལ་གནོད་པའི་སེམས་འཆང་བའི་གདུག་སེམས་སོ། །དབྱེ་བ་ཡུལ་ལ་ལྟོས་
པའི་གདུག་སེམས་ཉི་ཤུ་རྩ་གསུམ་ནི། ཁམས་གསུམ་གྱི་ལྷ་དང་། ༡ ལྷ་མིན་སྡེ་
གསུམ་དང༌། ༢ མི་དང་མིའམ་ཅི་གཉིས་དང་། ༣ བྱོལ་སོང་གསུམ་དང་།
༤ ཡི་དྭགས་སྡེ་གསུམ་དང་། ༥ དམྱལ་ཁམས་བཅོ་བརྒྱད་དང་། ༦ ལྷའི་ལམ་
དུ་འགྲོ་བའི་སེམས་ཅན་དང༌། ༧ མིའི་ལམ་དུ་འགྲོ་བའི་སེམས་ཅན་དང་།
༨ བྱོལ་སོང་གི་ལམ་དུ་འགྲོ་བའི་སེམས་ཅན་དང་། ༩ ཡི་དྭགས་ཀྱི་ལམ་དུ་འགྲོ་
བའི་སེམས་ཅན་དང་། ༡༠ དམྱལ་བའི་ལམ་དུ་འགྲོ་བའི་སེམས་ཅན་དང་།
༡༡ དྲོད་ལས་སྐྱེས་པའི་སེམས་ཅན་དང་
། ༡༢ སྒོ་ང་ལས་སྐྱེས་པའི་སེམས་ཅན་
དང་། ༡༣ མངལ་ལས་སྐྱེས་པའི་སེམས་ཅན་དང་། ༡༤ རྫུས་ཏེ་སྐྱེས་པའི་སེམས་
ཅན་དང་། ༡༥ གཞན་སུའང་རུང་བའི་ལུས་སེམས་འབྲེལ་བའི་གནས་
གནས་སྐབས་
ཀྱི་སྲོག་དང་། ༡༦ སེམས་ཀྱིས་རྙེད་པའི་རང་རང་གི་ལུས་དང་། ༡༧ སྔ་མའི་
148



སྡོམ་གསུམ་རྣམ་པར་འབྱེད་པའི་བཀའ་བརྟེན།
བསོད་ནམས་ཀྱིས་ཐོབ་པའི་དབང་ཐང་སྟེ་ཆེ་བཙན་གྲགས་པ་སྟོབས་འབྱོར་མངའ་
རིས་ཕུན་སུམ་ཚོགས་པ་དང་། ༡༨ ཡོ་བྱད་དེ་ལོངས་སྤྱོད་བྱའི་བཅའ་ཀ་དང་།
༡༩ གོས་རྒྱུན་དང་། ༢༠ ཕལ་པའི་སྐྱེས་བུ་དང་། ༢༡ གང་ཟག་ལས་ཡོན་
ཏན་གྱིས་མཆོག་ཏུ་གྱུར་པ་དང་། ༢༢ མདོར་ན་སྲོག་དབུགས་ཀྱིས་བསྡུས་པའི་
སེམས་ཅན་རྣམས་ཏེ་ཉེར་གསུམ་པོ་དེ་དག་ལ། སྤང་བྱ་ནི་གདུག་པའི་སེམས་ཏེ་
མི་འདོད་པའི་ཚོར་བ་དྲག་པོས་གདུངས་འདོད་ཀྱི་བསམ་པ་ངན་པ་རྒྱུན་དུ་གཏོང་
བའོ། །ཡུལ་ཡིད་དུ་མི་འོང་བ་ལ་གདུག་སེམས་སྤང་བར་འཐད་ཀྱང་། རིགས་དྲུག་
རྒྱུད་ལྔ་སྐྱེ་བཞིས་བསྡུས་པའི་སེམས་ཅན་རྣམས་ལ་གདུག་སེམས་གཏོང་བའི་དོན་
མེད་པས་མི་འཐད་སྙམ་ན། སོ་སོ་ཐར་པའི་སྡོམ་པ་ནི་སེམས་ཅན་ཐམས་ཅད་ལ་
གནོད་པ་སྤང་བའི་སྡོམ་པ་ཡིན་པས། དེ་དག་ལའང་གདུག་སེམས་སྐད་ཅིག་ཙམ་
ཡང་བྱ་མི་རུང་བས་གནོད་སེམས་བསྲུང་དགོས་པ་ཁམས་བརྒྱད་དང་གཡུང་དྲུང་
ལས་རྣམ་པར་དག་པའི་རྒྱུད་ལས་བཤད་དོ། །ཡུལ་ཉེར་གསུམ་པོ་དེ་དག་ལས་རང་
ལ་དངོས་སུ་གནོད་པ་བྱེད་པ་ལ་སེམས་ལྔ་བསྲུང་སྟེ། གནོད་བྱེད་ལ་བསམ་པ་ངན་
པ་གནག་པ་ཞེ་སྡང་གི་སེམས་དང་། གནོད་པ་བྱས་པ་མི་བརྗེད་པ་འཁོན་འཛིན་
གྱི་སེམས་དང་། དེ་ལ་མི་བཟོད་པ་ང་རྒྱལ་གྱི་སེམས་དང་། བསད་པ་དང་བརྡེག་
པ་སོགས་གྲུབ་ན་ཅི་མ་རུང་སྙམ་པ་འཁུ་བའི་སེམས་དང་། ངོ་ཚ་དང་ཉེས་དམིགས་
དྲན་པ་སོགས་ཟིལ་གྱིས་ནོན་པ་གཏི་མུག་གི་སེམས་དང་ལྔའོ། །༼༢༤) དྲུག་
པ་ནི། ཡང་དག་དོན་ལ་ཕྱིན་ཅི་ལོག་ལྟ་བ། །ལྷན་སྐྱེས་ཀུན་བརྟགས་དོན་ལ་མ་ཡིན་
འཛིན། །བྱིང་རྨུགས་ཤེས་བྱའི་ང་རྒྱལ་གཉེན་ལ་གདུང་། །བག་ཆགས་ངན་དབང་
ཡིད་གཡོ་བསླུས་དང་འགྲན། །སྔོན་ལས་དབང་དང་རྣམ་པར་སྨིན་བཅུ་གཉིས།།
བདེན་པའི་དོན་ལ་ལོག་པར་ལྟ་བའོ། །ངོ་བོ་ནི་ཡང་དག་པའི་དོན་ལ་ཕྱིན་ཅི་ལོག་
149



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཏུ་ལྟ་བའི་བློ་ནི་ལོག་ལྟའོ། །དབྱེ་བ་རྐྱེན་དབང་གིས་བྱེད་པས་རྒྱུའི་ངོས་ནས་ཕྱེ་སྟེ།
འདི་ལྟ་དོན་དམ་པ་རང་རིག་པའི་ཡེ་ཤེས་ཀྱི་གནས་ལུགས་ལ་རྨོངས་པའི་ལྷན་སྐྱེས་
ཀྱི་མ་རིག་པའི་དབང་གིས་ལོག་པར་ལྟ་བ་དང་། ༡ ཀུན་རྫོབ་ལས་འབྲས་སྨིན་
ཚུལ་ལ་རྨོངས་པའི་ཀུན་བརྟགས་འཁྲུལ་པའི་མ་རིག་པའི་དབང་གིས་ལོག་པར་
ལྟ་བ་དང་། ༢ གཉིས་ཀ་ལ་རྨོངས་པའི་མ་རིག་པའི་དབང་གིས་དོན་ཡིན་པ་ལ་
མ་ཡིན་པར་འཛིན་ནས་ལོག་པར་ལྟ་བ་དང་། ༣ སེམས་བྱིང་རྨུགས་ཆེ་བས་སྒོམ་
པའི་དོན་མི་གསལ་བའི་དབང་གིས་ལོག་པར་ལྟ་བ་དང་། ༤ ཤེས་བྱ་ཡུལ་དང་
ལྷག་མཐོང་བློ་ཡིས་མཇལ་ཚུལ་ཏེ་དེ་ལ་བརྟེན་ནས་ང་རྒྱལ་སེམས་མཐོ་ཞིང་རྒོད་
པའི་དབང་གིས་ལོག་པར་ལྟ་བ་དང་། ༥ བུ་ཚ་སོགས་གཉེན་གྱི་ཕྱོགས་ལ་ཤིན་
ཏུ་གདུང་བའི་དབང་གིས་ལོག་པར་ལྟ་བ་དང་། ༦ སྔར་སྤྱད་པའི་ནོར་རྫས་གོས་
རྒྱུན་འཁྲིག་སྤྱོད་སོགས་ཀྱི་བག་ཆགས་ངན་པ་རྒྱུ་བའི་དབང་གིས་ལོག་པར་ལྟ་བ་
དང་
། ༧ ཆགས་སྡང་ལ་སོགས་རྣམ་རྟོག་ངན་པས་ཡིད་གཡོ་བའི་དབང་གིས་ལོག་
པར་ལྟ་བ་དང་། ༨ ཡིད་ཉམ་སོད་དང་བག་ཆགས་དང་ཉོན་མོངས་ཀྱིས་བསླུ་
བའི་དབང་གིས་ལོག་པར་ལྟ་བ་དང་། ༩ གཞན་རིགས་མཐུན་གང་ཡང་མཉམ་
པ་ལ་འགྲན་སེམས་ཀྱི་དབང་གིས་ལོག་པར་ལྟ་བ་དང་། ༡༠ སྐྱེ་སྔོན་ལས་ངན་
བསགས་པའི་དབང་གིས་ལོག་པར་ལྟ་བ་དང་། ༡༡ སྔོན་ལས་རྣམ་སྨིན་ངན་པས་
རྗེས་བརྙེགས་པའི་དབང་གིས་ལོག་པར་ལྟ་བ་དང་བཅུ་གཉིས་སོ། ། སྤང་
བྱ་ནི་བཅུ་གཉིས་པོ་དེས་བསྐྱེད་པའི་ལོག་པར་ལྟ་བ་སྟེ། གང་ལ་ལོག་པར་ལྟ་ན་
བདེན་པའི་དོན་གནས་ལུགས་སྟོང་པ་ཉིད་ལ་ལོག་པར་ལྟ་བ་དང་། ལས་འབྲས་
མི་བསླུ་བའི་དོན་ལ་ལོག་པར་ལྟ་བ་དང་། དཀོན་མཆོག་གསུམ་ལ་ལོག་པ་ལྟ་
བའོ། །དེས་ན་རྒྱུ་དེ་དག་སྤངས་པས་འབྲས་བུ་ལོག་ལྟ་ལྡོག་པར་འགྱུར་བས་རྒྱུ་སྤང་
150



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཐབས་ལ་བརྩོན་ནས་འབྲས་བུ་ལོག་ལྟ་བསྲུང་བར་བྱའོ། །༼༢༥༽
གཉིས་པ་ཉོན་མོངས་པའི་སྡེ་ཚན་ལ་མདོར་རྒྱས་གཉིས་ལས། དང་པོ་ནི།
ཉོན་མོངས་སྡེ་ཚན་དྲུག་ཅུ་རྩ་བརྒྱད་ནི། ཉོན་མོངས་པའི་སྡེ་ཚན་ལ་སྤྱི་སྡོམ་ལྔ་
ཕྲག་གཅིག །དེ་ལ་ནང་གསེས་ཀྱིས་ཕྱེ་བའི་དྲུག་ཅུ་རྩ་བརྒྱད་ནི་གཏི་མུག་ཏུ་གྱུར་
པ་བཅུ་ལ་སོགས་པའི་བཤད་པ་འབྱུང་བ་བཞིན་ནོ། །གཉིས་པ་རྒྱས་བཤད་ལ་ལྔ།
གཏི་མུག །ཞེ་སྡང་། འདོད་ཆགས། ཕྲག་དོག །ང་རྒྱལ་ལོ། །དང་པོ་ནི། མི་ཤེས་
རྨོངས་པར་གྱུར་པའི་གཏི་མུག་ལ། །མ་རིག་བློ་མུན་འཁོར་བ་གནས་ལ་རྨོངས།
བག་ཆགས་གཞིར་བསགས་ལས་སྒྲིབ་མི་ཤེས་དང་། །འདུ་འཛིར་གཡེང་དང་སྐྱེ་
བཞིར་རྒྱུན་དུ་ཞུགས། །རྒྱུ་མཐུན་རྣམ་སྨིན་སྤང་དཀའི་གཏི་མུག་བཅུ། །ངོ་བོ་ནི་
ཡང་དག་པའི་བོན་དང་བོན་མིན་རྣམ་པར་འབྱེད་མི་ཤེས་ཤིང་གང་ལའང་རྨོངས་
པར་གྱུར་པའི་གཏི་མུག་ཅེས་བྱའོ། །དབྱེ་བ་ངོ་བོའི་ཆ་ནས་ཕྱེ་བ་སྤང་བྱར་བཞག་
པར་འཐད་པས་ན། འདི་ལྟ་རིག་པའི་ཡེ་ཤེས་དང་ལྷན་ཅིག་སྐྱེས་པའི་མ་རིག་པའི་
དབང་གིས་སེམས་ཉིད་སྟོང་པ་ཉིད་ཀྱི་གནས་ལུགས་ལ་རྨོངས་པར་གྱུར་པའི་གཏི་
མུག་དང་། ༡ བློའི་མུན་པས་བསྒྲིབས་པ་སྟེ་བློ་མི་གསལ་བའི་རང་བཞིན་གྱིས་
ཤེས་བྱའི་གནས་ལ་རྨོངས་པའི་གཏི་མུག་དང་། ༢ རྟེན་འབྲེལ་བཅུ་གཉིས་ཀྱིས་
འཁོར་ཞིང་ལྟུང་བའི་མཚན་ཉིད་མི་ཤེས་པའི་གཏི་མུག་དང་། ༣ ངན་སོང་གསུམ་
ལ་སོགས་སྡུག་བསྔལ་གྱི་སྐྱེ་གནས་ལ་རྨོངས་པའི་ཏི་མུག་དང་
། ༤ ནང་དོན་གྱི་
གནས་ལུགས་མ་ཤེས་པས་འདོད་པས་གདུངས་བའི་དབང་གིས་བག་ཆགས་ངན་
པ་གཞི་ལ་བསག་པར་བྱེད་པའི་གཏི་མུག་དང་། ༥ ལས་ཀྱིས་བསྒྲིབས་ནས་རྒྱུ་འབྲས་
སྨིན་ཚུལ་དང་། སྒྲིབ་གཉིས་ཀྱི་རང་བཞིན་མི་ཤེས་པའི་གཏི་མུག་དང་། ༦ འདུ་
འཛི་ལ་ཟད་པ་མེད་པར་མ་ཤེས་ནས་འཁོར་བའི་བྱ་བ་ལ་རྒྱུན་དུ་གཡེང་བར་བྱེད་
5



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་གཏི་མུག་དང་། ༧ སྐྱེ་ཤིའི་རྩ་བ་མ་ཆོད་པས་སྐྱེ་གནས་བཞིའི་ལམ་ལ་རྒྱུན་
དུ་ཞུགས་པར་བྱེད་པའི་གཏི་མུག་དང་། ༨ ཞོ་ཆང་ལ་སོགས་རྒྱུ་མཐུན་པས་བསྐྱེད་
པའི་གཏི་མུག་དང་། ༩ སྔོན་ལས་ཀྱི་རྣམ་པར་སྨིན་པའི་དབང་གིས་ཤིན་ཏུ་སྤང་
དཀའ་བའི་གཏི་མུག་དང་བཅུའོ། །གཏི་མུག་འདི་དག་ཤིན་ཏུ་སྤང་དཀའ་བར་
གྱུར་པས་ཤེས་རབ་ཟབ་མོ་ལ་བློ་སྦྱངས་ནས་སྤང་དགོས་སོ། །༼༢༦༽གཉིས་པ་ནི།
ཡིད་མི་འོང་ལ་རྩུབ་སེམས་ཞེ་སྡང་ལ། །མ་རིག་དབང་དང་སྲོག་དབུགས་ལུས་ངག་
ཡིད། །མདངས་དང་རྒྱན་དང་ཀུན་བརྟགས་རྣམ་རྟོག་རགས། །མི་འདོད་ཚོར་བ་
ཕྱོགས་འཛིན་བསམ་སྦྱོར་ངན། །འཐབ་རྩོད་ཞི་སེམས་མི་ལྡན་གཞན་ལ་སྡང་།
དེ་དག་ཞེ་སྡང་སྐྱེ་བ་བཅོ་ལྔའོ། །ངོ་བོ་ཡུལ་ཡིད་དུ་མི་འོང་བ་ལ་རྩུབ་པའི་སེམས་
འཆང་བ་ནི་ཞེ་སྡང་ཞེས་བྱ་ལ། དབྱེ་བ་རྐྱེན་དབང་གིས་བསྒྱུར་བའི་ཞེ་སྡང་སྐྱེ་
བ་བཅོ་ལྔ་ནི་ངོ་བོའི་ཆ་ནས་སྤང་བྱར་བཞག་གོ །དེའང་སེམས་ཅན་ཐམས་ཅད་
བྱམས་སྙིང་རྗེའི་ཡུལ་ཡིན་པར་མ་རིག་པའི་དབང་གིས་སེམས་ཅན་གང་ཡང་རུང་
བ་ལ་ཞེ་སྡང་དང་། ༡ མ་རིག་པའི་དབང་གིས་སྒྱུ་མ་དང་མི་རྟག་པའི་རང་བཞིན་
མ་ཤེས་པས་སེམས་ཅན་གྱི་སྲོག་འཕྲོག་པར་འདོད་པའི་ཞེ་སྡང་དང་། ༢ དབུགས་
ལེན་པར་འདོད་པའི་ཞེ་སྡང་དང་། ༣ །ལུས་མནར་བར་འདོད་པའི་ཞེ་སྡང་དང་།
༤ །ངག་ལྐུགས་པར་འདོད་པའི་ཞེ་སྡང་དང་། ༥ །མི་བདེ་བ་སོགས་ཀྱིས་ཡིད་
འཁྲུགས་པར་འདོད་པའི་ཞེ་སྡང་དང་། ༦ །ལང་ཚོ་ལ་སོགས་མདངས་ཡལ་བར་
འདོད་པའི་ཞེ་སྡང་དང་ ༧ །གོས་དང་རྒྱན་ཆབརླག་པར་འདོད་པའི་ཞེ་སྡང་དང་
༨ ཀུན་བརྟགས་འཁྲུལ་པའི་ལས་ཀྱི་དབང་གིས་བེམ་པོ་དང་སེམས་ཀྱིས་བསྡུས་
པའི་ཡུལ་གང་ཡང་རུང་བ་ལ་ཞེ་སྡང་སྐྱེ་བ་དང་། ༩ རྣམ་པར་རྟོག་པ་རགས་པའམ་
རྒོད་པའི་དབང་གིས་སྤྲོ་ཐུང་བའི་ཞེ་སྡང་དང་། ༡༠ སྡུག་བསྔལ་མི་བཟོད་པ་
【52



སྡོམ་གསུམ་རྣམ་པར་འབྱེད་པའི་བཀའ་བརྟེན།
ལ་སོགས་མི་འདོད་པའི་ཚོར་བ་དྲག་པོ་མྱོང་བར་བྱེད་པ་པོ་ལ་ཞེ་སྡང་སྐྱེ་བ་དང་།
༡༡ དགྲ་གཉེན་གྱི་ཕྱོགས་རིས་ལ་སོགས་འཛིན་རྟོག་རགས་པའི་དབང་གིས་གཞན་
ཕྱོགས་ལ་ཞེ་སྡང་སྐྱེ་བ་དང་། ༡༢ གཞན་དག་གིས་བསམ་སྦྱོར་ངན་པ་གཏོང་
བའི་དབང་གིས་དེ་ལ་ཞེ་སྡང་སྐྱེ་བ་དང་། ༡༣ འཐབ་ཅིང་རྩོད་པའི་དབང་གིས་
འཐབ་ཟླར་གྱུར་པ་ལ་ཞེ་སྡང་སྐྱེ་བ་དང་། ༡༤ ཞི་བའི་སེམས་དང་མི་ལྡན་པའི་
དབང་གིས་ཡིད་དུ་མི་འོང་བའི་ཡུལ་ལ་སྡང་སེམས་སྐྱེ་བ་སྟེ། དེ་དག་རྣམས་ནི་
ཞེ་སྡང་སྐྱེ་བ་བཅོ་ལྔའོ། །༼༢༧༽གསུམ་པ་ནི། ཡིད་འོང་ཡུལ་ལ་ཆགས་ཞེན་
འདོད་ཆགས་ལ། ཆགས་དང་འཁྲིག་དང་འགྲོ་བ་བཟང་མོར་ཆགས། དེ་ཡི་
མདངས་དང་གླུ་དབྱངས་གདུང་ཚིག་རྒྱན། བསླུ་བ་མོ་དང་ཁང་བཟང་ཁབ་དང་
ནོར། གོས་རྒྱན་ཟས་དང་སྒྲ་སྙན་དྲི་ཞིམ་དང་། ཆགས་པའི་ཡུལ་ལ་འདོད་ཆགས་
བཅུ་དྲུག་གོ །ངོ་བོ་ནི་ཡིད་དུ་འོང་བའི་ཡུལ་ལ་སེམས་ཆགས་ཤིང་ཞེན་པའི་འདོད་
ཆགས་ལ། དབྱེ་བ་ངོ་བོའི་ཆ་ནས་ཕྱེ་བ་སྤང་བྱར་བཞག་སྟེ། དེའང་འདོད་ཡོན་
ལྔ་ལ་སོགས་ཡུལ་ཡིད་འོང་གི་རྣམ་པར་གང་ཡང་རུང་བ་ལ་ཆགས་པའི་འདོད་ཆགས་
དང་། ༡ ཕོ་མོའི་འཁྲིག་སྤྱོད་ལ་ཆགས་པའི་འདོད་ཆགས་དང་། ༢ འགྲོ་བ་བཟང་
མོ་སྟེ་ལྷ་དང་མིའི་བུ་མོ་ལ་ཆགས་པའི་འདོད་ཆགས་དང་། ༣ མིའི་བུ་མོ་ཡིད་འོང་
མའི་མདངས་ཏེ་དེའི་བྱད་གཟུགས་ལ་ཆགས་པའི་འདོད་ཆགས་དང་། ༤ དེའི་
གླུ་དབྱངས་འཐོན་པ་ལ་ཆགས་པའི་འདོད་ཆགས་དང་། ༥ དེའི་གདུང་ཚིག་སྨྲས་
པ་ལ་ཆགས་པའི་འདོད་ཆགས་དང་། ༦ དེའི་གོས་རྒྱན་ལ་ཆགས་པའི་འདོད་ཆགས་
དང་། ༧ ཡིད་བསླུ་བ་མོ་ཞེས་བྱ་སྟེ། ལྷའི་བུ་མོ་ཡིད་འཕྲོག་མ་དང་། སྲིན་མོ་
མདངས་སྡུག་མ། དངོས་ཉམས་རྨི་ལམ་དུ་བསླུ་བ་ལ་འོང་བར་བཤད་པས། དེ་
དག་ལ་ཆགས་པའི་འདོད་ཆགས་དང་། ༨ །མཐོང་ཡུལ་ན་ཡོད་པའི་ཁང་བཟང་
53



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ངམ། །ལྷའི་ཁང་བཟང་ལ་ཆགས་པའི་འདོད་ཆགས་དང་། ༩ །རྒྱལ་པོའི་ཁབ་ཀྱི་
དཀོར་ནོར་ལ་ཆགས་པའི་འདོད་ཆགས་དང་། ༡༠ །མཐོང་ཡུལ་ལས་འདས་པའི་
རྒྱ་མཚོའི་གླིང་གི་རིན་པོ་ཆེའི་ནོར་ལ་ཆགས་པའི་འདོད་ཆགས་དང་
། ༡༡ །གོས་
རྒྱུན་བཟང་པོ་ལ་ཆགས་པའི་འདོད་ཆགས་དང་། ༡༢ །བདའ་རྒུའི་ཟས་སྐོམ་
ལ་ཆགས་པའི་འདོད་ཆགས་དང་། ༡༣ །སྙན་པར་སྒྲོག་པའི་སྒྲ་ཚིག་ལ་ཆགས་
པའི་འདོད་ཆགས་དང་། ༡༤ །དྲི་ཞིམ་པ་ལ་ཆགས་པའི་འདོད་ཆགས་དང་།
༡༥ །ཡིད་ཤིན་ཏུ་ཆགས་པའི་ཡུལ་ཡང་ཡང་ཡིད་ལ་བྱེད་པ་ནི་མི་རྟག་སྒྱུ་མའི་བསླུ་
བྲིད་ཀྱི་འདོད་ཆགས་སྟེ། འདོད་ཆགས་གཡོ་བ་བཅུ་དྲུག་གོ ༼༢༨༽ །བཞི་པ་
ནི། གཞན་གྱི་ཕུན་ཚོགས་མི་བཟོད་ཕྲག་དོག་ལ། །རང་ཚེ་སྨོད་དང་གཞན་ལ་རུ་
ང་བ། །གཞན་གྱི་གནས་དང་ལམ་དང་ཟས་དང་གོས། །བྱ་བྱེད་ལས་ཁུར་སྔོན་རྗེས་
ཅི་ཡང་ཤེས། །ཕྱིན་ལོག་དབང་གིས་ཕྲག་དོག་སྐྱེ་བཅུ་གཅིག །ངོ་བོ་ནི་གཞན་གྱི་
ཕུན་ཚོགས་ལ་མི་བཟོད་པའི་འགྲན་སེམས་སམ་མི་དགའ་བ་ནི་ཕྲག་དོག་ཡིན་ལ།
དབྱེ་བ་ཡུལ་ངོས་ནས་དབྱེ་ཞིང་སྤང་བྱ་ངོ་བོའི་ཆ་ནས་བཞག་པར་རིགས་པར་
བྱའོ། །འདི་ལྟར་རང་གི་ཆེ་བ་ལ་སྨོད་པ་ལ་ཕྲག་དོག་སྐྱེ་བ་དང་། ༡ །གཞན་གྱི་ཆེ་
བ་ལ་རུ་ང་བ་སྟེ། མི་དགའ་ཞིང་སྨོད་པའི་ཕྲག་དོག་སྐྱེ་བ་དང་། ༢ །གཞན་དག་
འདུག་པའི་གནས་ཡིད་འོང་ལ་ཕྲག་དོག་སྟེ་མི་དགའ་བའི་སེམས་དང་། ༣ འགྲོ་
བའི་ལམ་བདེ་བ་ལ་ཕྲག་དོག་སྐྱེ་བ་དང་། ༤ བཟའ་བའི་ཟས་ཞིམ་པ་ལ་ཕྲག་དོག་
སྐྱེ་བ་དང་། ༥ །གོན་པའི་གོས་དང་རྒྱུན་བཟང་པོ་ལ་ཕྲག་དོག་སྐྱེ་བ་དང་།
༦ ཡིད་དུ་མི་འོང་པ་དེའི་ད་ལྟའི་བྱ་བྱེད་ལས་ཁུར་སོགས་ལ་ཕྲག་དོག་སྐྱེ་བ་དང་།
༧ དེ་ལྟ་བུ་སྔོན་དུ་སོང་བ་ལ་ཕྲག་དོག་སྐྱེ་བ་དང་། ༨ རྗེས་ན་འོངས་ངེས་པ་ལ་
ཕྲག་དོག་སྐྱེ་བ་དང་། ༩ སྒྱུ་མ་ལྟ་བུའི་སྤྲུལ་པ་དང་ཅི་ཡང་ཤེས་པ་ལ་ཕྲག་དོག་སྐྱེ་
154



སྡོམ་གསུམ་རྣམ་པར་འབྱེད་པའི་བཀའ་བརྟེན།
བ་དང་། ༡༠ བློ་ཕྱིན་ཅི་ལོག་དབང་གིས་སངས་རྒྱས་ཀྱི་བསྟན་པ་ལ་ཕྲག་དོག་
སྐྱེ་བ་སྟེ་བཅུ་གཅིག་གོ ༼༢༩༽ །ལྔ་པ་ནི། རང་གི་ཆེ་བས་རང་ཁེངས་ང་རྒྱལ་
ལ། རྩོད་དང་ལོག་སྟོན་གལ་འཛུགས་ངང་བོ་བསྐྱེད། ང་བོ་ང་ལས་མེད་དོ་ངར་ཅོག་པ། །
བདུད་ཀྱི་ལས་དང་རང་ཁ་བཏང་བཞག་མེད། །ཏོམ་ཆོལ་ཟློས་བུར་འཆལ་
དང་བདག་ཕྱོགས་སྨྲ། །རྟོག་དཔྱོད་ཡང་སྨྲ་དོན་ལ་མ་ཡིན་ལ། །ང་རྒྱལ་སྐྱེ་བ་བཅུ་
དྲུག་ཉོན་མོངས་སྡེའོ། །ངོ་བོ་ནི་རང་གི་ཡོན་ཏན་དང་དཔལ་འབྱོར་གྱི་ཆེ་བས་
རང་ཉིད་ཁེངས་པ་ནི་ང་རྒྱལ་ཞེས་བྱ་ལ། །དབྱེ་བ་ལ་ང་རྒྱལ་བཅུ་དྲུག་སྟེ་ངོ་བོའི་
ཆ་ནས་སྤང་བྱར་བཞག་པའོ། །དེའི་ཕྱིར་ན་ཕན་ཚུན་འཐབ་པ་དང་ཡིན་མིན་རྩོད་
པའི་ང་རྒྱལ་སྐྱེ་བ་དང་། ༡ འདོད་ཆགས་ཅན་འདོད་སྤྱོད་ལ་སྦྱོར་བ་ལྟ་བུའི་ལུང་
ལོག་པར་སྟོན་པའི་ང་རྒྱལ་སྐྱེ་བ་དང་། ༢ གལ་པོ་འཛུགས་པ་ལ་དམ་བཅའ་བ་
ལྟ་བུའི་ང་རྒྱལ་སྐྱེ་བ་དང་། ༣ ང་བོ་བསྐྱེད་པའི་སྟེ་རང་ཆེ་འབྱིན་པ་ལྟ་བུའི་ང་རྒྱལ་
སྐྱེ་བ་དང་། ༤ ངའོ་སྙམ་པའི་ཁེངས་སེམས་ཡང་ཡང་བསྐྱེད་པའི་ང་རྒྱལ་སྐྱེ་བ་
དང་། ༥ ང་ལས་མེད་དོ་སྙམ་པའི་ང་རྒྱལ་སྐྱེ་བ་དང་། ༦རང་གི་ང་རྒྱལ་གྱི་གཞན་
གྱི་ངར་གཅོག་པར་བྱེད་པའི་ང་རྒྱལ་སྐྱེ་བ་དང་། ༧ དམག་འཁྲུགས་ལ་སོགས་
བདུད་ཀྱི་ལས་སྤྱོད་ལ་སེམས་དཔའ་བའི་ང་རྒྱལ་སྐྱེ་བ་དང་། ༨ སྐྱེས་སྟོབས་ལ་
སོགས་རང་བཞིན་ལ་གནས་པའི་རང་ཁ་མའི་ང་རྒྱལ་སྐྱེ་བ་དང་། ༩ བཏང་བཞག་
དང་ཚོད་བཟུང་མེད་པར་ཡང་ཡང་སྨྲ་བ་བྱེད་པའི་ང་རྒྱལ་སྐྱེ་བ་དང་། ༡༠ མ་
བརྟག་པ་བག་མེད་ཏོམ་ཆོལ་སྨྲ་བའི་ང་རྒྱལ་སྐྱེ་བ་དང་། ༡༡ ཡང་ཡང་ཟློས་བུར་
སྨྲ་བའི་ང་རྒྱལ་སྐྱེ་བ་དང་། ༡༢ གསང་གབ་མེད་པར་ཡུལ་ཁྱད་པར་ཅན་ལ་སྨད་
ཅིང་འཆལ་པར་སྨྲ་བའི་ང་རྒྱལ་སྐྱེ་བ་དང་། ༡༣ བདག་ཕྱོགས་ཧ་ཅང་ཐལ་བར་
སྨྲ་བའི་ང་རྒྱལ་སྐྱེ་བ་དང་། ༡༤ འཐད་མི་འཐད་ལ་སོགས་རྟོག་དཔྱོད་ཀྱི་དོན་
155



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་ཡང་སྨྲ་བའི་ང་རྒྱལ་སྐྱེ་བ་དང་། ༡༥ དོན་མ་ཡིན་པ་ལ་ཡིན་པར་བཟུང་བ་
ལོག་པའི་ང་རྒྱལ་སྐྱེ་བ་དང་བཅུ་དྲུག་སྟེ། ༼༣༠༽ དེ་དག་རྣམས་ནི་ཉོན་མོངས་
པའི་སྡེ་ཚན་ནོ། །
གསུམ་པ་འཁྲུལ་སྡེ་ལ་མདོར་རྒྱུས་གཉིས་ལས། དང་པོ་ནི། འཁྲུལ་པའི་སྡེ་
ཚན་བརྒྱ་དང་བཅུར་བཤད་པ། འཁྲུལ་པའི་སྡེ་ཚན་ལ་སྤྱི་སྡོམ་བཅུ་གཉིས་དེ་ལ་
ནང་གསེས་ཀྱིས་ཕྱེ་བའི་བརྒྱ་ཕྲག་གཅིག་དང་བཅུ་ཕྲག་གཅིག་སྟེ་རྔམས་སེམས་
བཅུ་ལ་སོགས་པ་བཤད་པར་བྱའོ། །གཉིས་པ་རྒྱས་བཤད་ལ་བཅུ་གཉིས། རྔམས་
སེམས། འདོད་སེམས། སེར་སྣ། འཇུངས་གེགས། བྱུང་ཚོར། ཉོན་མོངས་ཡིད་
ལྡང་། ལེ་ལོ། ཕྱིན་ལོག་སྨོན་པ། རེ་དོགས། འཁོར་ཆགས། བསམ་པ་གཡེང་
བ། འཁྲུལ་པའི་བློའོ། །དང་པོ་ནི། གཞན་ནོར་ཡིད་ལ་བྱེད་པའི་རྔམས་སེམས་
ལ། བཟུང་དང་འཛིན་དང་བག་ཆགས་རྗེས་སུ་དང་། ཡུལ་ཞིང་རྫས་དང་རིན་
ཆེན་གླིང་གི་ནོར། ཀུན་འབྱུང་མཚན་མ་འདུ་འཛིའི་གཞི་མ་དང་། འཁོར་བའི་
ས་བོན་སྡུག་བསྔལ་སྐྱེད་ཤིང་ལ། ཕྱིན་ལོག་ལས་བཅུར་རྔམས་སེམས་ཆེར་བྱེད་
པའོ། །ངོ་བོ་ནི་གཞན་གྱི་ཟས་ནོར་ཡིད་ལ་བྱེད་པའི་རྔམས་སེམས་སམ་རྔབ་སེམས་
ཏེ་ཧམས་ཆེ་བས་གཞན་གྱི་རྫས་ལྟ་བུ་བདག་ཏུ་བྱེད་པར་འདོད་པ་ལ་ཀུན་སློང་
ཉོན་མོངས་གང་རུང་གིས་བྱས་པ་ལ་འདོད་དོ། །དབྱེ་བ་ཡུལ་གྱི་ཁྱད་པར་གྱིས་
བཅུ་སྟེ། གཟུགས་མཛེས་པ་སྒྲ་སྙན་པ་ལ་སོགས་ཕྱི་གཟུང་བའི་ཡུལ་ལ་རྔམས་སེམས་
ཆེར་བྱེད་པ་དང༌ (༡)། ཐོས་པའི་དུས་སུ་བློ་རྣོ་བ་བསམ་པའི་དུས་སུ་བློ་གསལ་
བ་སྒོམ་པའི་དུས་སུ་བློ་བརྟན་པ་ལྟ་བུ་ནང་འཛིན་པའི་སེམས་ལ་རྔམས་སེམས་བྱེད་
པ་དང་ ( ༢）། འདོད་པའི་ཡུལ་ལ་སྔར་ལོངས་སྤྱོད་པའི་བག་ཆགས་ཀྱི་རྗེས་སུ་
རྔམས་ སྔར་སློབ་དཔོན་བྱས་ནས་རྗེས་སུ་རང་སློབ་དཔོན་མ་ཡིན་ནའང་ཧམས་ཆེ་བས་གཞན་གྱི་གོང་གཅོད་
156



སྡོམ་གསུམ་རྣམ་པར་འབྱེད་པའི་བཀའ་བརྟེན།
གི་ལས་ལ་
ནས་སློབ་དཔོན་བྱེད་པ་ལྟ་བུའོ། །མཆན། སེམས་བྱེད་པ་དང་ (༣)། ཡུལ་ཞིང་རྫས་ལ་སོགས་
འཁྲུལ་པའི་རྒྱུ་ནོར་ཟས་གསུམ་གྱི་ངོ་གང་ལའང་རྔམས་སེམས་བྱེད་པ་དང་ (༤) །
འོལ་མོའི་གླིང་གི་རིན་ཆེན་གྲམ་པའི་གླིང་ལྟ་བུ་དབང་བྱར་མེད་ནའང་དེ་ལ་རྔམས་
སེམས་བྱེད་པ་དང་ (༥)། ཀུན་འབྱུང་མཚན་མ་སྟེ་ལས་དང་ཉོན་མོངས་པ་འཁྲུལ་
པའི་ལས་སྤྱོད་ལ་རྔམས་སེམས་བྱེད་པ་དང༌ (༦)། ཁྱིམ་ལ་སོགས་འདུ་འཛིའི་
གཞི་མ་ལ་རྔམས་སེམས་བྱེད་པ་དང་(༧) ། ཆུང་མ་ལ་སོགས་འཁོར་བའི་ས་བོན་
ལ་རྔམས་སེམས་བྱེད་པ་དང༌(༨）། བུ་ཚ་ལ་སོགས་སྡུག་བསྔལ་གྱི་སྐྱེད་ཤིང་ལ་
རྔམས་སེམས་བྱེད་པ་དང་ ( ༩ )། སྲོག་གཅོད་ལ་སོགས་ཕྱིན་ཅི་ལོག་གི་ལག
རྔམས་སེམས་ཆེར་བྱེད་པ་སྟེ། སྤང་བྱ་ནི་ཡུལ་བཅུ་པོ་དེ་དག་ལ་ཧམས་ཆེར་བྱེད་
ནས་དེའི་གོང་གཅོད་དེ་དངོས་པོ་གང་ཞིག་རང་གི་བྱེད་འདོད་པའམ་དངོས་སུ་
བདག་ཏུ་བཟུང་ནས་དེ་དག་ལ་སྤྱོད་པ་དག་གོ །གཉིས་པ་ནི། ཟས་ནོར་ལེན་པར་
འདོད་པའི་འདོད་སེམས་ལ། གཟུགས་ལ་འདོད་སེམས་དེ་བཞིན་སྒྲ་དང་དྲི། རོ་
དང་རེག་རྒྱན་ཕྱིན་ཅི་ལོག་ལྟ་དང་། མི་བདེན་དངོས་པོར་བསླུར་རྗེས་དུག་མཚོན་
དང་། བླ་རྐུ་བ་བཅུར་འདོད་སེམས་བྱེད་པའོ། །ངོ་བོ་གཞན་གྱི་ཟས་ནོར་ལ་སོགས་
ལེན་པར་འདོད་པའི་འདོད་སེམས་ལ། དེའང་གོང་གི་མི་དགེའི་སྡེ་ཚན་སྐབས་
ཀྱི་མངན་སེམས་དང་། ཉོན་མོངས་སྐབས་ཀྱི་འདོད་ཆགས་དང་། འདིའི་སྐབས་
རྔམས་སེམས་དང་། འདོད་སེམས་འདི་རྣམས་སྤང་བྱ་གཞི་གཅིག་པ་ལྟ་བུ་སྣང་
ཡང་། འདི་དག་ལས་མངན་སེམས་ནི་ཕྲག་དོག་གི་ཆ་ལས་གྱུར་པ་དང་། འདོད་
ཆགས་ནི་ཆགས་ཤིང་ཞེན་པ་དངོས་ཡིན་ལ། རྔམས་སེམས་སམ་རྔབ་སེམས་ཧམས་
ཆེར་བྱེད་ནས་ལེན་པར་འདོད་པ་སྟེ་ཀུན་སློང་ཡང་ངེས་པ་མེད་དེ། ཉོན་མོངས་གང་
རུང་གིས་བྱེད་ལ། འདོད་སེམས་ནི་འདོད་ཆགས་ཀྱིས་ཀུན་ནས་བསླང་ནས་ཡུལ་
57



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡིད་འོང་གི་རྣམ་པ་ལེན་འདོད་དངོས་སོ། །འདིའང་ཡུལ་ངོས་ནས་བཅུར་དབྱེ་སྟེ།
དེའང་གཟུགས་མཛེས་པའམ་ཡིད་འོང་གི་དངོས་པོ་གང་ལའང་འདོད་སེམས་སྐྱེ་
བ་དང་ (༡）། དེ་བཞིན་དུ་པི་ཝང་དང་གླིང་བུ་ལྟ་བུའི་སྒྲ་སྙན་པ་ལ་འདོད་སེམས་
སྐྱེ་བ་དང་ (༢）། ཙནྡ་དང་སྦྱར་སྤོས་ལ་སོགས་དྲི་ཞིམ་པ་ལ་འདོད་སེམས་སྐྱེ་བ་
དང་ (༣）། དཀར་མངར་དང་ཤ་ཆང་ལྟ་བུའི་རོ་བདའ་བ་ལ་འདོད་སེམས་སྐྱེ་བ་
དང་ (༤) ། རེག་རྒྱན་ཏེ་གོས་དང་རྒྱན་ཆ་བཟང་པོ་ལ་འདོད་སེམས་སྐྱེ་བ་དང་ (༥)།
རྟག་ཆད་ལ་སོགས་ཕྱིན་ཅི་ལོག་གི་ལྟ་བ་ལ་འདོད་སེམས་སྐྱེ་བ་དང་ (༦)། དོན་
ལ་མི་བདེན་པ་སྒྱུ་མ་ལྟ་བུ་ལ་དབང་ཡུལ་དུ་བདེན་པ་ལྟར་སྣང་བའི་འདོད་ཡོན་
གང་ལའང་འདོད་སེམས་སྐྱེ་བ་དང་(༧) ། གཟུགས་ཅན་དང་གཟུགས་མེད་དང་
དངོས་མཚན་གང་ཡང་རུང་སྟེ་ཡིད་བསླུ་བར་བྱེད་པའི་རྗེས་སུ་འདོད་སེམས་སྐྱེ་
བ་དང་ (༨）། སེམས་ཅན་གྱི་སྲོག་འཕྲོག་པར་བྱེད་པའི་དུག་མཚོན་ལྟ་བུ་ལ་འདོད་
སེམས་སྐྱེ་བ་དང་(༩)། སྲོག་འཕྲོག་པའི་ཐབས་མཐུ་བྱེད་པ་ལྟ་བུ་ལ་འདོད་སེམས་
སྐྱེ་བ་དང་བཅུ་སྟེ། ཡུལ་བཅུ་པོ་དེ་ལ་སྤང་བྱ་ནི་འདོད་པའི་སེམས་ཏེ་ཞེན་ཞིང་
ཆགས་ནས་ཡུལ་གྱི་རྣམ་པ་ཡིད་ལ་ཡང་ཡང་བྱེད་པ་རྣམས་སོ། །༼༣༡༽ གསུམ་
པ་ནི། སྦྱིན་པ་གཏོང་བར་ཕོངས་པའི་སེར་སྣ་ལ། གཟུགས་དང་སྒྲ་དང་དྲི་རོ་རྒྱན་
སྦྱིན་པ། བོན་གྱི་སྦྱིན་པར་ཕོངས་པའི་སེར་སྣ་བདུན། ངོ་བོ་རང་གིས་སྦྱིན་པ་གཏོང་
བ་ལ་ཕོངས་སེམས་ཆེ་བར་གྱུར་པ་ནི་སེར་སྣ་ཞེས་བྱ་ལ། དབྱེ་བ་སྤང་བྱའི་ཆ་ནས་
སེར་སྣ་བདུན་ནི། གཟུགས་ཏེ་དངོས་པོ་རྫས་ཀྱི་སྦྱིན་པ་གཏོང་བ་ལ་སེར་སྣ་ཆེར་
བྱེད་པ་དང་（༡)། སྒྲ་སྟེ་ཕན་པའི་ངག་གི་སྦྱིན་པ་གཏོང་བ་ལ་སེར་སྣ་ཆེར་བྱེད་
པ་དང༌ (༢）། དྲི་སྟེ་སྤོས་ལ་སོགས་པའི་སྦྱིན་པ་གཏོང་བ་ལ་སེར་སྣ་ཆེར་བྱེད་
པ་དང་ (༣）། རོ་སྟེ་བཟའ་བཏུང་ལ་
་སོགས་པའི་སྦྱིན་པ་གཏོང་བ་ལ་སེར་སྣ་ཆེར་
58



སྡོམ་གསུམ་རྣམ་པར་འབྱེད་པའི་བཀའ་བརྟེན།
བྱེད་པ་དང་ (༤) ། གོས་དང་རྒྱན་གྱི་སྦྱིན་པ་གཏོང་བ་ལ་སེར་སྣ་ཆེར་བྱེད་པ་
དང༌ (༥）། དྲང་དོན་དང་ངེས་དོན་གྱི་བོན་གྱི་སྦྱིན་པ་གཏོང་བ་ལ་སེར་སྣ་ཆེར་
བྱེད་པ་དང་ (༦)། ཕོངས་སེམས་ཀྱིས་འཆིངས་པའི་མདུད་པ་དང་ལྡན་པས་
གང་ཡང་སྦྱིན་པ་གཏོང་བ་མི་བྱེད་པའི་སེར་སྣ་ཚེར་བྱེད་པ་དང་བདུན་ནོ། །སེར་
སྣ་སོགས་ཕར་ཕྱིན་བསླབ་པའི་སྤང་བྱ་རྣམས་སོ་ཐར་གྱིས་སྤོང་ལ་བསྒྲུབ་བྱ་རྣམས་
བྱང་སྡོམ་གྱིས་བསྒྲུབ་པ་ཡིན་ནོ། །བཞི་པ་ནི། སྦྱིན་པ་གཏོང་ལ་གེགས་བྱེད་འཇུངས་
གེགས་ལ། །གཏོང་དང་ཡོངས་སུ་གཏོང་དང་རབ་ཏུ་གཏོང་། །གཏོང་བ་ཆེ་དང་
གཏམ་དང་རྫས་དངོས་སྦྱིན། །སྐྱོབ་དང་གནས་མལ་མ་གོད་སྦྱིན་པ་གཏོང་། །རྒྱ་ཆེར་
དམིགས་མེད་གཏོང་བཅུར་འཇུངས་གེགས་བྱེད། །ངོ་བོ་གཞན་དག་སྦྱིན་པ་གཏོང་
བར་བྱེད་པ་ལ་དངོས་སུ་གེགས་བྱེད་པ་འཇུངས་གེགས་ཡིན་ལ། དབྱེ་བ་གཞན་
གྱི་སྦྱིན་པ་གཏོང་བའི་ངོས་ནས་བཅུ་སྟེ། གང་ཞིག་ཟས་གོས་ཀྱི་སྦྱིན་པ་གཏོང་བར་
བྱེད་པ་ལ་འཇུངས་གེགས་བྱེད་པ་དང༌( ༡)། རྟ་དང་གླང་པོ་ཆེ་ལ་སོགས་སྦྱིན་
པ་ཡོངས་སུ་གཏོང་བ་ལ་འཇུངས་གེགས་བྱེད་པ་དང་ (༢)། བུ་དང་ཆུང་མ་ལ་
སོགས་སྦྱིན་པ་རབ་ཏུ་གཏོང་བ་ལ་འཇུངས་གེགས་བྱེད་པ་དང་（༣)། ལུས་སྲོག་
ལ་སོགས་སྦྱིན་པ་གཏོང་བ་ཆེན་པོ་ལ་འཇུངས་གེགས་བྱེད་པ་དང་(༤)། ཕན་
པའི་གཏམ་གྱི་སྦྱིན་པ་གཏོང་བ་ལ་འཇུངས་གེགས་བྱེད་པ་དང་ (༥)། ལག་གིས་
རྫས་དངོས་སུ་སྦྱིན་པ་གཏོང་བ་ལ་འཇུངས་གེགས་བྱེད་པ་དང་ (༦)། འཇིགས་པ་
ཅན་ལ་སྐྱོབ་ཀྱི་སྦྱིན་པ་གཏོང་བ་ལ་འཇུངས་གེགས་བྱེད་པ་དང (༧) ། གནས་མལ་
སྦྱིན་པ་གཏོང་བ་ལ་འཇུངས་གེགས་ཆེར་བྱེད་པ་དང་ (༨)། མ་གོད་དེ་ཕྱོགས་
རིས་མེད་པའི་སྦྱིན་པ་གཏོང་བ་ལ་འཇུངས་གེགས་བྱེད་པ་དང་ (༩)། ཤེས་རབ་
སྟོང་པ་ཉིད་ཀྱིས་ཟིན་པའི་སྦྱིན་པ་རྒྱ་ཆེན་པོ་གཏོང་བར་བྱེད་པ་ལ་འཇུངས་གེགས་
59



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཆེར་བྱེད་པ་སྟེ། སྤང་བྱ་ནི་སྦྱིན་པ་གཏོང་བ་བཅུ་པོ་དེ་དག་ལ་འཇུངས་གེགས་
ཏེ་སྦྱིན་པ་གཏོང་བའི་བར་ཆོད་བྱེད་པའོ། །༼༣༢༽ལྔ་པ་ནི། གཞན་གྱི་གནོད་
པར་བཟོད་མེད་བྱུང་ཚོར་ལ། འགོག་པའི་བྱུང་ཚོར་མིག་གི་བྱུང་ཚོར་དང་། རྣ་
བ་སྣ་དང་ལྕེ་དང་ལུས་དང་ཡིད། བག་ཆགས་ཀྱི་དང་འགྲན་འཛུགས་ངན་སྨྲས་
དང་། དྲག་པོའི་རྐྱེན་དང་འཆི་འཕོ་མི་རྟག་དང་། ཡིད་མི་བདེ་བའི་བྱུང་ཚོར་བཅུ་
དང་གསུམ། ངོ་བོ་གཞན་གྱིས་གནོད་པར་བྱེད་པ་ལ་བཟོད་པ་མེད་པ་ནི་བྱུང་ཚོར་
ཡིན་ལ། ངོ་བོའི་ཆ་ནས་དབྱེ་བ་སྤང་བྱ་རིག་པའོ། །དེའང་འགོག་པའི་དོན་ལ་
སྙོམ་པར་འཇུག་པ་ལ་ཕྱི་སྣང་བ་ནང་རྣམ་རྟོག་གི་བྱུང་ཚོར་མི་བཟོད་པ་དང་ （༡)།
གཞན་དག་གིས་མིག་གི་སྒོ་ནས་མིག་ལོག་གིས་ལྟ་བ་ལྟ་བུའི་གཟུགས་མི་སྡུག་པ་
སྟོན་པའི་བྱུང་ཚོར་མི་བཟོད་པ་དང་ (༢)། རྣ་བའི་སྒོ་ནས་ཚིག་རྩུབ་སྨྲ་བ་ལྟ་
བུ་སྒྲ་མི་སྙན་པའི་བྱུང་ཚོར་མི་བཟོད་པ་དང་ (༣）། སྣ་ཡི་སྒོ་ནས་མི་གཙང་བའི་
དྲི་ལྟ་བུ་དྲི་མི་ཞིམ་པའི་བྱུང་ཚོར་མི་བཟོད་པ་དང༌ (༤)། ལྕེ་ཡི་སྒོ་ནས་རོ་ཁ་བ་
སྐྱུར་བ་ལྟ་བུའི་བྱུང་ཚོར་མི་བཟོད་པ་དང་ (༥)། ལུས་ཀྱི་སྒོ་ནས་རེག་བྱ་རྩུབ་
པ་གྲང་བའམ་རྡོ་དང་དབྱུག་པས་བརྡེག་པ་ལྟ་བུའི་བྱུང་ཚོར་མི་བཟོད་པ་དང་ (༦)།
ཡིད་ཀྱི་སྒོ་ནས་གཞན་གྱི་གནོད་པའི་མི་བདེ་བའི་བྱུང་ཚོར་མི་བཟོད་པ་དང་(༧)།
སྔར་སྤྱོད་པའི་བག་ཆགས་བཟང་ངན་གྱི་རྗེས་སུ་སེམས་ཤོར་བའི་བྱུང་ཚོར་མི་བཟོད་
པ་དང་ (༨)། གཞན་གྱིས་འགྲན་འཛུགས་ཤིང་རང་གི་གདོང་ལ་མཆོངས་པའི་
བྱུང་ཚོར་མི་བཟོད་པ་དང་ (༩)། ཁ་ན་མ་ཐོ་བའི་ངན་སྨྲས་ཀྱི་བྱུང་ཚོར་མི་བཟོད་
པ་དང་ ( ༡༠)། ན་ཚ་ལ་སོགས་དྲག་པོའི་འགལ་རྐྱེན་གྱིས་རིག་པའི་བྱུང་ཚོར་
མི་བཟོད་པ་དང༌（ ༡༡）། འཆི་འཕོ་མི་རྟག་བའི་བྱུང་ཚོར་མི་བཟོད་པ་
དང་( ༡༢)། ཡུལ་གང་ཡང་རུང་བ་ཀུན་ནས་ཡིད་མི་བདེ་བའི་བྱུང་ཚོར་ལ་བཟོད་
160



སྡོམ་གསུམ་རྣམ་པར་འབྱེད་པའི་བཀའ་བརྟེན།
པ་མེད་པ་སྟེ་བཅུ་ཕྲག་གཅིག་དང་གསུམ་དུ་དབྱེ་བའོ། །༼ ༣ ༣༽ དྲུག་པ་ནི།
བདག་ཏུ་འཛིན་པའི་ཉོན་མོངས་ཡིད་ལྡང་ལ། །བདག་དང་གཞན་འཛིན་འཁྲུལ་
པའི་བློའི་དཔུང་བསྐྱེད། །བག་ཆགས་སོགས་བྱེད་བློ་རྟོག་ཐ་དད་པ། །འདུ་འཛིའི་
གཞི་བསྐྱེད་རྣམ་སྨིན་སྒོ་འཕར་འབྱེད། །ལོག་པའི་སྒོ་སྟོན་བསླུ་བའི་རྗེས་སུ་འདུན།།
འཁོར་བར་ཕྱིར་ལྡོག་མི་ཁོམ་གནས་ངན་ཚོལ། །སྐྱེ་ཤིའི་ལུང་འདོགས་ཉོན་མོངས་
གཡོ་བཅུ་གཉིས། །ངོ་བོ་བདག་ཏུ་འཛིན་པའི་དབང་གིས་ཉོན་མོངས་པའི་ཡིད་
ལྡང་བ་ཡིན་ལ། འདིའང་ངོ་བོའི་ཆ་ནས་དབྱེ་བ་སྤང་བྱའོ། །འདི་ལྟ་ཐམས་ཅད་
རང་སྣང་དུ་མ་རྟོགས་པའི་བདག་དང་གཞན་དུ་འཛིན་པའི་ཉོན་མོངས་པ་ཅན་
གྱི་ཡིད་ལྡང་བ་དང༌ (༡)། འཐབ་རྩོད་ལ་སོགས་འཁྲུལ་པའི་བློའི་དཔུང་བསྐྱེད་
པའི་ཉོན་མོངས་པ་ཅན་གྱི་ཡིད་ལྡང་བ་དང་ (༢)། འཁྲིག་པར་འདོད་པ་ལ་སོགས་
བག་ཆགས་ངན་པ་སོག་པར་བྱེད་པའི་ཉོན་མོངས་པའི་ཡིད་ལྡང་བ་དང་ (༣）།
རང་ཁ་མའི་བློ་རྟོག་ཐ་དད་སྣ་ཚོགས་པ་བསྐྱེད་པར་བྱེད་པ་དགྲ་གཉེན་ཡིད་ལ་
བྱེད་པ་ལྟ་བུའི་ཉོན་མོངས་པ་ཅན་གྱི་ཡིད་ལྡང་བ་དང༌ (༤)། ཁྱིམ་ཐབ་ལ་སོགས་
འདུ་འཛིའི་གཞི་མ་བསྐྱེད་པར་བྱེད་པའི་ཉོན་མོངས་པ་ཅན་གྱི་ཡིད་ལྡང་བ་
དང་ (༥）། ངན་སོང་གསུམ་གྱི་སྡུག་བསྔལ་ལ་སོགས་རྣམ་པར་སྨིན་པ་ངན་པའི་
སྒོ་འཕར་འབྱེད་པར་བྱེད་པའི་ཉོན་མོངས་པ་ཅན་གྱི་ཡིད་ལྡང་བ་དང༌ (༦) །
གསོད་རྐུ་ལ་སོགས་ཕྱིན་ཅི་ལོག་གི་ལས་མཐའ་དག་སྒོ་སྟོན་པར་བྱེད་པའི་ཉོན་མོངས་
པའི་ཡིད་ལྡང་བ་དང་ (༧)། བདུད་ལ་སོགས་བསླུ་བ་པོའི་རྗེས་སུ་ཡིད་མོས་པ་
དང་འདུན་པའི་ཉོན་མོངས་པའི་ཡིད་ལྡང་བ་དང་ (༨)། འཁོར་བ་ལ་ཕྱིར་ལྡོག་
པར་བྱེད་པ་ཁྱིམ་ཐབ་ལ་སོགས་བློས་མི་ཐོངས་བ་ལྟ་བུའི་ཉོན་མོངས་པའི་ཡིད་ལྡང་
བ་དང༌ (༩)། དགེ་སྤྱོད་མི་ཁོམ་པའི་གནས་ངན་ཚོལ་བར་བྱེད་པ་དལ་འབྱོར་
16



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྱི་རྒྱུ་ཕུན་སུམ་ཚོགས་པ་གསུམ་སྤངས་ནས་འཁོར་བའི་ལས་སྤྱོད་ལ་སེམས་པ་ལྟ་
བུའི་ཉོན་མོངས་པའི་ཡིད་ལྡང་བ་དང་ ( ༡༠) ། སྐྱེ་ཤི་ལ་ལུང་འདོགས་པར་བྱེད་
པ་འཁོར་བ་ལ་ཆགས་པ་ལྟ་བུའི་ཉོན་མོངས་པའི་ཡིད་ལྡང་བ་དང་(༡༡）། ཉོན་
མོངས་པ་དང་རྣམ་རྟོག་སྣ་ཚོགས་པ་གཡོ་ཞིང་འཁྲུག་པར་བྱེད་པའི་ཉོན་མོངས་
པ་ཅན་གྱི་ཡིད་ལྡང་བ་དང་བཅུ་གཉིས་སོ། །༼༣༤༽བདུན་པ་ནི། དགེ་ལ་འཇུག་
མི་སྤྲོ་བའི་ལེ་ལོ་ལ། །དགེ་བ་མཐར་ཕྱིན་ལས་དང་བསྒྲུབ་དང་བསྐུལ། །དོན་དམ་
འབྲས་བུ་ཡོན་ཏན་ཚོགས་སྤེལ་བ། །དེ་ཡི་སྔོན་རོལ་དད་དང་སྡུག་བསྔལ་གཅོད། །
འཁོར་མེད་ལམ་དང་བདེ་ཆེན་གནས་ཚོལ་བ། །དོན་དམ་སྒོམ་པ་བཅུ་ལ་ལེ་ལོ་བྱེད།
ངོ་བོ་དགེ་བའི་ལས་ལ་འཇུག་པ་མི་སྤྲོ་བ་ནི་ལེ་ལོ་ཡིན་ལ། དབྱེ་བ་དགེ་སྤྱོད་ཀྱི་ཆ་
ནས་ལེ་ལོ་བཅུ་སྟེ། །དགེ་བ་གང་ཞིག་དང་དུ་ལེན་ཞིང་མཐར་ཕྱིན་པར་བྱེད་པའི་
བརྩོན་འགྲུས་ལ་མི་མཐུན་པའི་ལེ་ལོ་བཏང་སྙོམས་བྱེད་པ་དང༌(༡)། མཆོད་
རྟེན་དང་སྐུ་གཟུགས་བཞེངས་པ་སོགས་དགེ་བའི་བྱ་བ་རླབས་ཆེན་བསྒྲུབ་པའི་
ལས་ལ་ལེ་ལོ་བཏང་སྙོམས་བྱེད་པ་དང་ (༢)། དགེ་བ་མཚན་བཅས་མཚན་མེད་
རང་གིས་བསྒྲུབ་ཅིང་གཞན་དག་ལ་བསྐུལ་བའི་བརྩོན་འགྲུས་ལ་ལེ་ལོ་བཏང་སྙོམས་
བྱེད་པ་དང༌（༣)། དོན་དམ་པའི་འབྲས་བུ་དོན་གཉིས་ལྷུན་གྲུབ་ཀྱི་སངས་རྒྱས་
བསྒྲུབ་པ་ལ་ལེ་ལོ་བཏང་སྙོམས་བྱེད་པ་དང་ (༤)། ཐོས་བསམ་ལ་སོགས་ཡོན་
ཏན་གྱི་ཚོགས་སྤེལ་བར་བྱེད་པ་ལ་ལེ་ལོ་བཏང་སྙོམས་བྱེད་པ་དང༌ (༥）། ཡོན་
ཏན་བསྒྲུབ་པ་དེའི་སྔོན་རོལ་དུ་ཐུན་མོང་མ་ཡིན་པའི་དད་པ་གཏོང་བ་ལ་ལེ་ལོ་
བཏང་སྙོམས་བྱེད་པ་དང་ (༦)། སྟོང་ཉིད་བསྒོམ་ནས་སྐྱེ་ཤི་ལ་སོགས་སྡུག་བསྔལ་
གྱི་ཆུ་རྒྱུན་གཅོད་པར་བྱེད་པ་ལ་ལེ་ལོ་བཏང་སྙོམས་བྱེད་པ་དང་(༧། རབ་ཏུ་
བྱུང་བ་ལ་སོགས་འཁོར་བ་མེད་པའི་ལམ་དུ་འཇུག་པར་བྱེད་པ་ལ་ལེ་ལོ་བཏང་
162



སྡོམ་གསུམ་རྣམ་པར་འབྱེད་པའི་བཀའ་བརྟེན།
སྙོམས་བྱེད་པ་དང་(༨)། འཁོར་བའི་མྱ་ངན་ལས་འདས་པའི་བདེ་བ་ཆེན་པོའི་
གནས་ཚོལ་བར་བྱེད་པ་ལ་ལེ་ལོ་བཏང་སྙོམས་བྱེད་པ་དང་(༩)། དོན་དམ་པར་
ཉེ་བར་འདུད་ཅིང་དོན་རབ་འབྱེད་པའི་བསམ་གཏན་ལ་སོགས་ཟག་པ་མེད་པའི་
ཏིང་ངེ་འཛིན་བསྒོམ་པ་ལ་ལེ་ལོ་བཏང་སྙོམས་བྱེད་པ་བཅུ་སྟེ། དགེ་སྤྱོད་ཀྱི་ལས་
བཅུ་པོ་དེ་ལ་སྤང་བྱ་ནི་ལེ་ལོ་དང་བཏང་སྙོམས་བྱེད་པའོ། །༼༣༥༽བརྒྱད་པ་ནི།
ལྟ་སྤྱོད་ཕྱིན་ཅི་ལོག་ལ་སྨོན་པ་ལ། །འཁོར་བ་ཁྱིམ་ཐབ་སྲོག་དབུགས་ནོར་དང་ཟས། །
གཞན་གནོད་དམག་དཔོན་བདུད་ཀྱི་ལས་ལ་སྨོན། །བསོད་ནམས་རྒྱུན་གཅོད་ལོག་
པའི་ལས་ལ་དང་། །ལུང་ལོག་སྟོན་སོགས་ཕྱིན་ལོག་སྨོན་བཅུ་གཉིས། །ངོ་བོ་ལྟ་བ་
དང་སྤྱོད་པ་ཕྱིན་ཅི་ལོག་ལ་ཡིད་སྨོན་པར་བྱེད་པ་ལ། དབྱེ་བ་ངོ་བོའི་ཆ་ནས་བཅུ་
གཉིས་ནི་སྤང་བྱ་ཁོ་ནའོ། །འདི་ལྟ་ཁམས་གསུམ་འཁོར་བར་སྐྱེ་བར་ཤོག་ཅིག་ཅེས་
པ་ལྟ་བུ་ཡིད་སྨོན་མི་རུང་བ་ལ་སྨོན་པར་བྱེད་པ་དང་(༡)། ཁྱིམ་ཐབ་ལ་སོགས་
འདུ་འཛིའི་གཞི་མ་ལ་ཡིད་སྨོན་པར་བྱེད་པ་དང༌ (༢）། ཡིད་དུ་མི་འོང་བ་དེ་
ཡི་སྲོག་གཅོད་པར་བྱེད་པ་ལ་ཡིད་སྨོན་བྱེད་པ་དང་ (༣）། དེའི་དབུགས་ལེ་
པ་ལ་ཡིད་སྨོན་བྱེད་པ་དང་ (༤)། གཞན་གྱི་ནོར་ལ་ཆགས་ནས་འདི་ང་ཡིས་ཐོབ་
པར་ཤོག་ཅིག་ཅེས་པ་ལྟ་བུའི་ཡིད་སྨོན་བྱེད་པ་དང་ (༥)། གཞན་དག་གི་ཁ་ཟས་
ཞིམ་པ་ལ་རྔབ་སེམས་བྱེད་ནས་ང་ཡི་ཟས་སུ་ཤོག་ཅིག་ཅེས་པ་ལྟ་བུའི་ཡིད་སྨོན་
བྱེད་པ་དང༌ (༦）། གཞན་འདི་ལ་གནོད་པར་ཤོག་ཅིག་ཅེས་པ་ལྟ་བུ་དམིགས་
ཀྱིས་བསལ་ནས་ཡིད་སྨོན་བྱེད་པ་དང་(༧) ། དམག་དཔོན་ལ་སོགས་འཐབ་
རྩོད་ཀྱི་དེད་དཔོན་ལྟ་བུར་སྐྱེ་བར་ཤོག་ཅིག་ཅེས་པ་ལས་སྤྱོད་ལོག་པར་སྤྱོད་པ་
ལ་ཡིད་སྨོན་བྱེད་པ་དང༌ (༨)། བདུད་ཀྱི་ལས་སྤྱོད་ལྟ་བུ་སྡིག་པའི་བྱ་བ་མང་
པོའི་བདག་ཉིད་ལ་ཡིད་སྨོན་བྱེད་པ་དང༌ (༩)། ཚུལ་ཁྲིམས་དང་བྱ་དཀའ་བའི་
【63



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
*ལས་
ལས་གང་ཞིག་བཏང་བར་འདོད་པ་སོགས་བསོད་ནམས་ཀྱི་རྒྱུན་གཅོད་པ་ལ་ཡིད་
སྨོན་བྱེད་པ་དང་（ ༡༠)། ལྕི་བ་བཞི་ལོག་པ་བརྒྱད་ལ་སོགས་ལྟ་སྤྱོད་ལོག་པའི་
ལས་ལ་ཡིད་སྨོན་བྱེད་པ་དང་ ( ༡༡)། ལུང་ལོག་པ་སྟོན་པར་བྱེད་པ་ལ་སོགས་
ཕྱིན་ཅི་ལོག་གི་སྨོན་ལམ་ཐ་དད་སྣ་ཚོགས་སུ་འདེབས་པ་སྟེ་བཅུ་གཉིས་སོ། །དགུ་
པ་ནི། དོན་ལ་གཉིས་སུ་ལྟ་བའི་རེ་དོགས་ལ།། འབྲས་བུ་ཡོད་མེད་སྨོན་པ་
པ་འགྲུབ་
མི་འགྲུབ། རྒྱུ་འབྲས་བདེན་ནམ་སྣང་སྟོང་ཐ་དད་གཅིག །དོན་དམ་གཉིས་མེད་
རྟག་གམ་ཆད་ལྟ་ལྔའོ། །ངོ་བོ་དམ་པའི་དོན་ལ་བློ་རྩེ་གཉིས་སུ་ལྟ་བའི་རེ་དོགས་འཆའ་
བ་ལ། དབྱེ་བ་ལ་ལམ་ལ་འབད་པའི་འབྲས་བུ་ཡོད་དམ་མེད་སྙམ་པ་དང་(༡）།
སྨོན་པ་བཞིན་དུ་དོན་འགྲུབ་བམ་མི་འགྲུབ་སྙམ་པ་དང་ (༢）། རྒྱུ་དགེ་སྡིག་ལ
འབྲས་བུ་བདེ་སྡུག་ངེས་པར་སྨིན་ནམ་མི་སྨིན་སྙམ་པ་དང༌(༣）། བོན་ཐམས་
ཅད་སེམས་སུ་ཐག་ཆོད་པའམ་ཉམས་སུ་མྱོང་བའི་དྲོད་དང་མི་ལྡན་པས་སེམས་སྟོང་
པ་དང་སྣང་བ་དངོས་པོ་གཉིས་ཐ་དད་དམ་ངོ་བོ་གཅིག་ཡིན་སྙམ་པ་དང་
ཉམ་ང་མེད་པའི་རིག་པ་གདེང་དུ་མ་ཤར་བས་དོན་དམ་པ་རྟག་ཆད་གཉིས་མེད་
དམ་རྟག་གམ་ཆད་དམ་གང་ཡིན་སྙམ་པ་གཉིས་སུ་ལྟ་བའི་རེ་དོགས་འཆའ་བ་སྟེ་
ལྔ་སྤང་བྱའོ། །༼༣༦༽བཅུ་པ་ནི། སྒྱུ་མའི་བསླུ་རྗེས་འབྲང་བའི་འཁོར་ཆགས་ལ།
མི་བདེའི་གཞི་དང་ལོངས་སྤྱོད་བུ་ཚ་དང་། །འཁོར་མཐའ་ཉེ་འབྲེལ་རྒྱུ་དྲུག་དྲུག་
ལ་ཆགས།། ངོ་བོ་ནི། འཁོར་བའི་སྣང་ཚུལ་སྒྱུ་མ་ལྟ་བུ་ཡིན་པ་ལ་དེ་ལྟར་མ་ཤེས་
པས་སྒྱུ་མའི་བསླུ་བའི་རྗེས་སུ་འཁྲུལ་པའི་སེམས་འབྲང་བའི་འཁོར་བ་ལ་ཆགས་
པ་སྟེ་དེ་ལ་དབྱེ་བ་ནི་ཡུལ་ངོས་ནས་ཕྱེ་སྟེ། འདི་ལྟ་འཁོར་བ་མི་བདེ་བའི་གཞི་མ་
ལ་བདེ་བར་འཛིན་ནས་ཞེ་སྡང་གིས་དགྲ་ལ་ཆགས་པ་དང་（༡)། འདོད་ཆགས་
ཀྱིས་ཁྱིམ་ཐབ་དང་ལོངས་སྤྱོད་དང་འདུ་འཛི་ལ་སོགས་ལ་ཆེ་བར་རློམ་ནས་ཆགས་
164



སྡོམ་གསུམ་རྣམ་པར་འབྱེད་པའི་བཀའ་བརྟེན།
པ་དང་ (༢）། བུ་ཚ་ལ་སོགས་འཁོར་བའི་རྒྱུན་ལ་ཆགས་པ་དང༌ (༣)། རབས་
ཆད་ཀྱིས་དོགས་པ་སོགས་འཁོར་བའི་མཐའ་ལ་ཆགས་པ་དང་(༤)། ཉེ་འབྲེལ་ལ་
སོགས་འཁོར་བའི་བཤལ་ཐག་ལ་ཆགས་པ་དང་ (༥)། རྒྱུ་དྲུག་སྟེ་རིགས་དྲུག་ཏུ་
ཁ་རྒྱུད་ཅིང་ལུས་ལེན་པའི་རྒྱུ་དུག་ལྔ་དང་མ་རིག་པ་དང་དྲུག་གི་ལས་སྤྱོད་ལ་ཆགས་
པ་སྟེ། སྤང་བྱ་ནི་ཡུལ་དྲུག་པོ་དེ་དག་ལ་ཆགས་ཤིང་ཞེན་པ་དག་གོ ༼༣༧༽ །བཅུ་
གཅིག་པ་ནི། ཡུལ་ལ་སེམས་འཕྱོ་བསམ་པ་གཡེང་བ་ལ། གནས་ལུགས་དོན་དང་
རྒྱུན་གྱི་དྲན་ཤེས་བཞིན།། རྣམ་པར་མ་དག་འདུ་ཤེས་མི་འཇུག་དང་། རིག་པའི་
རྒྱུན་འདེབས་ཆགས་མེད་ཆགས་གཡེང་དྲུག །ངོ་བོ་སེམས་ཡུལ་ལ་འཕྲོ་ནས་ཡང་
དག་པའི་དོན་ལ་བསམ་པ་གཡེང་བ་ཞེས་བྱ་ལ། དབྱེ་བ་ལ་གནས་ལུགས་སྟོང་པ་ཉིད་ཀྱི་
དོན་བསྒོམ་པ་ལ་སེམས་མི་གནས་པ་བསམ་པ་གཡེང་ཞིང་རྒོད་པར་བྱེད་པ་
དང་ (༡)། རྒྱུན་གྱི་བླང་དོར་གྱི་གནས་ལ་དཔྱོད་པའི་དྲན་པ་དང་ཤེས་བཞིན་གྱི་
བསམ་པ་གཡེང་བར་བྱེད་པ་དང་ (༢)། འཁོར་བའི་སོ་ནམ་ལ་སོགས་རྣམ་པར་
མ་དག་པའི་ལས་ཀྱི་རྩོལ་བས་ཡང་དག་པའི་དགེ་སྤྱོད་ལ་བསམ་པ་གཡེང་བར་བྱེད་
པ་དང་ (༣)། མཚན་མའི་འདུ་ཤེས་མི་འཇུག་པའི་དོན་ལ་མཉམ་པར་བཞག་པ་ལ
དྲན་རྟོག་འཕྲོ་ནས་བསམ་པ་གང་བར་བྱེད་པ་དང༌ (༤) ། རིག་པའི་རྒྱུན་དྲན་
པས་གསལ་འདེབས་པ་ལ་མཚན་མར་འཛིན་པའི་ཡིད་ཀྱིས་བསླུས་ཏེ་བསམ་པ་
གཡེང་བར་བྱེད་པ་དང༌ (༥）། ཆགས་མེད་ཀྱི་དོན་མཉམ་བཞག་ལ་སོགས་ལ་
ཆགས་སུ་མེད་པ་ལ། ཏིང་ངེ་འཛིན་གྱི་རོ་ལ་ཆགས་ནས་བསམ་པ་གཡེང་བར་བྱེད་
པ་སྟེ་དྲུག་སྤང་བྱའོ། །༼༣༨༽བཅུ་གཉིས་པ་ནི། ཇི་བཞིན་ཡིན་ལུགས་ལ་རྨོངས་
འཁྲུལ་བློ་ལ།། ཡིད་མི་བདེའི་དང་བག་ཆགས་རྣམ་རྟོག་དང་།། ཚོགས་དྲུག་ཡིད་
བསླུའི་བརྩེ་གདུང་མྱོས་ཆུ་འཐུང་།། དྲན་པ་མི་གསལ་མཚན་མར་སྤྱོད་པའི་རྗེས།།
65



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསླབ་བྱའི་དོན་དང་མི་ལྡན་འཁྲུལ་བློ་དགུའོ། །ངོ་བོ་ཇི་བཞིན་ཡིན་ལུགས་ལ་རྨོངས་
པར་གྱུར་པའི་བློ་ནི་འཁྲུལ་པའི་བློ་ཡིན་ལ། དེའི་དབྱེ་བ་ནི་ཡིད་མི་བདེ་བ་ལ་སོགས་
ལས་སྔོན་སོང་གི་རྗེས་སུ་འབྱུང་བའི་འཁྲུལ་པའི་བློ་དགུ་གང་ཡིན་པ་དེ་དག་ནི་
སྤང་བྱའོ། །དེའང་འདི་ལྟ་གཅེས་པའི་བུ་ཤི་བ་ལྟར་བུས་ཡིད་མི་བདེ་བའི་རྗེས་
སུ་འཁྲུལ་པའི་བློ་སྣ་ཚོགས་པ་འབྱུང་བ་དང་ (༡)། སྔར་འདོད་པའི་ཡུལ་ལ་ལོངས་
སྤྱོད་པ་ལ་རྗེས་སུ་དེ་ལ་ཆགས་
་ལ་ཆགས་པའི་སེམས་གཡོ་བ་ནི་ཡིད་རྗེས་སུ་རྒྱུ་བའི་བག་
ཆགས་ཞེས་བྱ་ལ། དེ་ལྟ་བུའི་བག་ཆགས་ངན་པའི་རྗེས་སུ་འཁྲུལ་པའི་བློ་སྣ་ཚོགས་
འབྱུང་བ་དང་ （༢)། དུག་ལྔ་ལ་སོགས་རྣམ་རྟོག་ངན་པའི་རྗེས་སུ་འཁྲུལ་པའི་
བློ་འབྱུང་བ་དང་ (༣）། སྒོ་ལྔའི་ཤེས་པའམ་ཚོགས་དྲུག་ཡིད་ཀྱིས་བསླུ་བའི་རྗེས་
སུ་འཁྲུལ་པའི་བློ་འབྱུང་བ་དང་ (༤)། བུ་ཚ་ལ་སོགས་གཉེན་གྱི་བརྩེ་གདུང་གི་
རྗེས་སུ་འཁྲུལ་པའི་བློ་འབྱུང་བ་དང་ (༥）། ཆང་ལ་སོགས་མྱོས་པའི་ཆུ་ལ་འཐུང་
བའི་རྗེས་སུ་འཁྲུལ་པའི་བློ་འབྱུང་བ་དང་ (༦)། བྱིང་རྨུགས་ལ་སོགས་པས་དྲན་
པ་མི་གསལ་བའི་རྗེས་སུ་འཁྲུལ་པའི་བློ་འབྱུང་བ་དང་ (༧)། རབ་ཏུ་བྱུང་བས་ཆང་ལ་
སོགས་མ་སྤང་ནའཁྲུལ་བློ་མི་འགོག་པས་སྤང་དགོས་པར་སྟོན་ཏོ། །མཆན། ཡོད་མེད་ལ་སོགས་མཚན་མ་
ལ་སྤྱོད་པའི་རྗེས་སུ་འཁྲུལ་པའི་བློ་ཅི་རིག་པ་འབྱུང་བ་དང (༨）། བསླབ་པ་གསུམ་གྱི་
བསླབ་བྱའི་དོན་དང་མི་ལྡན་པར་བྱེད་པའི་འཁྲུལ་པའི་བློ་འབྱུང་བ་དང་དགུའོ། །
༼༣༩༽བཞི་པ་ཁྲིམས་ཆེན་གྱི་སྡེ་ནི། འཁོར་བའི་ཡུལ་དང་མཁར་ཁང་ཁྱིམ་
ཐབ་བུ། །ཁྱིམ་པའི་ཞེན་ཆགས་མི་སྤོང་སློབ་བུ་དང་། །ཟང་ཟིང་ནོར་དང་འཁོར་
གཡོག་ཁྲིམས་ཆེན་བདུན། །འཁོར་བའི་ཡུལ་ཏེ་རང་ཉིད་གནས་པའི་ཡུལ་དང་
(༡）། འདུག་པའི་མཁར་ཁང་དང༌ ( ༢）། གདུང་བའི་ཁྱིམ་ཐབ་དང་ (༣）།
གཅེས་པའི་བུ་ཚ་དང༌ (༤)། ཁྱིམ་པའི་ཞེན་ཆགས་མི་སྤོང་བའི་སློབ་བུ་དང༌
66



སྡོམ་གསུམ་རྣམ་པར་འབྱེད་པའི་བཀའ་བརྟེན།
(༥）། ཟང་ཟིང་སྒྱུ་མའི་ནོར་དང་ (༦)། གཡེང་ཞིང་བསླུ་བའི་འཁོར་གཡོག་
སྟེ་ཁྲིམས་ཆེན་གྱི་སྡེ་བདུན་༼༤༠༽ ཞེས་བྱའོ།།
ལྔ་པ་ཁ་ཟས་ཀྱི་སྡེ་ལ་བཞི། ཆང་དང་། ཤ་དང་། སྒོག་ཙོང་། དུས་མིན་གྱི་
ཁ་ཟས་སོ། །དང་པོ་ལ་གསུམ། གང་ཞིག་གང་ཕྱིར་སྤང་བ། ཉེས་བྱས་ཕྱོགས་མཐུན།
སེལ་བའོ། །དང་པོ་ནི། འབྲུ་ཤིང་སྦྲང་ཆང་མྱོས་འགྱུར་ལག་མི་བླང་། །ཉེས་དམིགས་
མང་ཕྱིར་སྤང་བ་ལུང་ལས་གསུངས། །གྲོ་ནས་འབྲས་ལ་སོགས་པའི་འབྲུ་བཙོས་
པ་ཕབས་དང་སྦྱར་བའི་འབྲུ་ཆང་དང་། རྒུན་འབྲུམ་དང་བུར་ཤིང་དང་མེ་ཏོག་
ཀོ་དྲ་བ་ལ་སོགས་ལས་བྱུང་བའི་རྒུན་ཆང་བུར་ཆང་དང་། སྦྲང་མ་བསྐོལ་བ་ལ་
རྫས་སྦྱོར་བའི་ཆང་ལ་སོགས་ནི་གང་གིས་འཐུང་བ་དག་མྱོས་པར་འགྱུར་ཞིང་།
འདི་དང་ཕྱི་མའི་ཉེས་སྐྱོན་ཀུན་བསྐྱེད་པའི་ཕྱིར་སྤང་བར་བྱ་བའི་ཁ་ཟས་སོ། །ཅི་
ལྟར་སྤང་ན་གཞན་ལ་སྦྱིན་པ་དང་རང་གིས་འཐུང་བ་སྨོས་ཅི་དགོས་ཏེ། རབ་ཏུ་
བྱུང་བས་ལག་ཏུ་ཡང་མི་བླང་སྟེ། མདོ་ཕྲན་ལས། མྱོས་པའི་ཆུ་ནི་བག་མེད་སྤྱོད་པའི་
གཞི། །སུ་ཡིས་འཐུང་བས་ངན་སོང་རྒྱུ་སོག་སྟེ། །སྡིག་སྒྲིབ་ཉེན་ཆེ་ཉེས་པའི་རྩ་བ་
འདི། །རྩྭ་མཆོག་གིས་ཀྱང་བླང་པར་མི་བྱའོ། །༼༤༡༽ཞེས་སོ། ། གཞན་ཡང་མདོ་
དང་མཛད་ཁྲིམས་སོགས་ལས་ཉེས་དམིགས་མང་བ་གསུངས་ཕྱིར་དང་། སྤོང་
བར་བྱ་བ་ལུང་ཀུན་ནས་གསུངས་སོ། །གཉིས་པ་ནི། ནུར་རྫི་སྦང་མ་ཟ་བ་ཉེས་
བྱས་བཤད། ནུར་རྫི་ནི་ཤིང་ཐོག་གི་སྙིགས་མ་དང་། །འབྲུ་ཆང་གི་སྙིགས་མ་སྦྲང་
མ་ལ་སོགས་པ་ཟ་བ་ནི་ཆང་འཐུང་བའི་ཉེས་བྱས་ཡིན་པར་མཁན་སློབ་གོང་མ་
རྣམས་ཀྱིས་བཤད་དོ། །གསུམ་པ་ནི། ནད་པར་དགོས་ན་བསྐུའམ་མཁུ་བར་བླུགས།
ནད་པ་ལ་དགོས་པར་བྱུང་ན་ལུས་ལ་བསྐུ་བའམ། མཁུ་བར་བླུགས་པ་ཙམ་ལས་
ཁོང་དུ་མིད་མི་རུང་བར་བཤད་དོ། །དེས་ནད་མ་སེལ་ན་ཆང་ལ་མར་དང་རྩོམ་
67



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་བཏབ་སྟེ་བསྐོལ་ཡགས་བྱེད་པའམ། ཆང་མ་ཟིན་པའམ། ཆང་ཉེས་པ་སྟེ་ནུས་
པ་ཆུང་བ་ལན་གསུམ་དུ་ཁོལ་ཡག་བྱས་པས་མྱོས་པ་མི་བྱེད་ན་ནད་པར་བཏུང་
བར་གནང་བའོ། །གཉིས་པ་ལ་གཉིས། སྤང་བྱ། སེལ་བའོ། །དང་པོ་ནི། བདུད་
ཀྱི་ཁ་ཟས་ཤ་ནི་མི་ཟ་སྤང་། རབ་ཏུ་བྱུང་བས་སྡིག་ཅན་བདུད་ཀྱི་ཁ་ཟས་ཤ་ནི་མི་
བཟའ་བ་སྤང་དགོས་པ་ལ། མི་སྤངས་བ་ཤ་ཟ་བ་ནི་བདུད་ཀྱི་རིགས་སུ་གཏོགས་
པ་སྟེ། མདོ་ལས། གཞན་དག་སེམས་ཅན་མང་པོ་ཡི། སྲོག་བཅད་པགས་གོན་ཤ་ཟ་
ཟེར། ག་ལའི་སེམས་ཅན་བདུད་རིགས་ཤིག་ཅེས་སོ། །གཞན་ཡང་ཤ་ནི་རྒྱུ་མི་གཙང་
བ་ལས་གྲུབ་པ་སྟེ། འདུལ་བ་ཀུན་བཏུས་ལས། ཤ་ཞེས་བྱ་བའི་མཚན་ཉིད་འདི། །ཕ་
མ་གཉིས་ཀྱི་དཀར་དམར་ཡིན། །ཞེས་སོ། །རང་གི་ཕ་མ་ལ་སོགས་དྲིན་ཅན་གྱི་
ཤ་ཡིན་ཏེ། དེ་ཉིད་ལས། ཕ་མ་བུ་ཚ་ཚང་ཟླ་ལ་སོགས་པ། །གཉེན་གདུང་འབྲེལ་
བ་འཁོར་བའི་ཤ་ཡིན་ཏེ། །ཤིན་ཏུ་ཡ་ང་རབ་ཏུ་སྐྱི་འཇིག་སྤོང་། །ཞེས་སོ། །གཉིས་
པ་ནི ནད་པ་སོགས་ལ་སྨོད་ཤ་ཟའཕྲོ་མིན། །ཤིཤཉོས་ཤགསོན་ཤབཟའ་བར་བཤད། །
རབ་ཏུ་བྱུང་བ་ནད་པ་སོགས་ལ་ཤི་ཤ་བཟའ་བར་གནང་༼༤༢༽ལ། དེའང་
གཡུང་དྲུང་ལས་དག་ལས། བདག་ལ་དམིགས་པའི་ཤ་རྣམས་སྤོང་། །བདག་གིས་
མཐོང་བའི་ཤ་རྣམས་སྤོང་། །ཞེས་སོ། །གཞན་ཡང་ཡ་རབས་རྣམས་ཀྱིས་སྨོད་པའི་
མི་ཤ་ཁྱི་ཤ་ཕག་ཤ་སྦྲུལ་ཤ་ཉ་ཤ་སྤྲེའུ་ཤ །བྱི་ལའི་ཤ་རྣམས་སྤང་བར་བྱའོ། །གོད་
ཤ་ལ་ཡང་གཅན་གཟན་གྱི་ཟ་འཕྲོ་ཁ་ཤུལ་དངོས་ནི་བཟའ་བར་བྱ་བ་མིན་ནོ། །བཟའ་
རུང་གི་ཤ་ནི་འདུལ་བ་ཀུན་བཏུས་ལས། དུས་ཟད་པ་ཡི་ཤི་ཤ་དང་། ཚོང་དུས་ཁ་
འཁོར་ཉོས་ཤ་དང་། ཤ་མ་ལ་སོགས་གསོན་ཤ་གསུམ།། རི་རྔད་འདྲ་བས་བཟའ་བར་
གནང་།། ཞེས་སོ། །དེའང་འཚོགས་སུ་ཟ་བ་དང་རློན་པ་སོགས་བག་མེད་དུ་ཟ་བ་
སྤང་བར་བྱའོ། །ཞེས་གོང་མ་རྣམས་ཀྱིས་བཤད་དོ། །གསུམ་པ་ལ་གཉིས། བཀག་
【68



སྡོམ་གསུམ་རྣམ་པར་འབྱེད་པའི་བཀའ་བརྟེན།
པ། གནང་བའོ། །དང་པོ་ནི། སྒོག་དང་ཙོང་ཞེས་དྲི་ངན་དེར་སྤྱོད་ན། གཙང་
རིགས་ལྷ་མནོལ་སྲིན་བུའི་གྲོང་ཁྱེར་གནོད། སྒོག་པ་དང་ཙོང་ཞེས་བྱ་བའི་ཤིན་
ཏུ་དྲི་ངན་དེར་རབ་ཏུ་བྱུང་བས་ལོངས་སྤྱོད་ན་ལྷ་ཀླུ་གཙང་རིགས་ཀུན་དང་།
ལྷ་སྲུང་མཐུ་རྩལ་ཅན་རྣམས་ལ་མནོལ་འབེབས་པ་དང་། དྲི་ངན་དེ་ལ་ཡ་ང་ནས་
དེ་དག་དཔག་ཚད་གཅིག་ཚུན་ཆད་ལ་ཉེ་མི་ནུས་ཤིང་བསྲུང་སྐྱོབ་བྱེད་པའི་ལྷ་དང་
བྲལ་བ་དང་། རང་གི་ལུས་ལ་སྲིན་བུའི་གྲོང་ཁྱེརབརྒྱད་ཁྲི་བཞི་སྟོང་དུ་གནས་པ་
དེ་དག་ལའང་གནོད་པས་ན་ཞིང་འཆི་བར་འགྱུར་པ་དང་
། དེ་ཉིད་བདེ་གཤེགས་
ཀྱི་རྟེན་གསུམ་བཞུགས་པའི་ལྷའི་ཕོ་བྲང་དུ་ཕྱིན་ནས་དྲི་ང་བ་དེས་ཕོག་ན་སྐྱེ་བ་ལྔ་
བརྒྱའི་བར་དུ་བསེ་དྲི་ཅན་དུ་སྐྱེ་བར་འགྱུར་པ་དང་། གཞན་ཡང་དེ་ཉིད་ལས།
དཔེར་ན་ལྷ་རིགས་མེས་ཚིག་ན། སྒོག་པ་ཟོས་པ་ར་མདའ་ལ། འོང་བ་མི་དབང་
པ་རུ་གསུངས། ཞེས་སོ། །ཉེས་དམིགས་དེ་དག་གིས་ཕྱིར་ན་རབ་ཏུ་བྱུང་བས་མི་
ཟ་བར་སྤང་བར་བྱའོ། །གཉིས་པ་ནི། ནད་ལ་སྨན་པས་བསྒོ་ན་དབེན་པར་གནང་།
ནད་སོགས་ལ་ཕན་པའི་ཕྱིར་དུ་སྨན་པས་སྒོག་པ་གཏོང་དགོས་ཞེས་བསྒོ་བའི་ཚེ་
ན་དབེན་པར་སྤྱད་པར་གནང་ལ་གཞན་དག་ཏུ་མ་ཡིན་ནོ། །ཟོས་པའི་དྲི་དང་
བྲལ་ནས་ལྷ་ཁང་དང་ཚོགས་པའི་ནང་དུ་འགྲོ་བའོ། །གཞན་ཡང་མཛད་ཁྲིམས་
ལས། རུག་པ་མ་གཏོགས་རི་སྒོག་རྣམས། ཤིན་ཏུ་བཟའ་བར་མི་རུང་ངོ༌། །ཞེས་
པས། རུག་པ་བཟའ་བར་བཤད་དོ། །བཞི་པ་ནི། དུས་མ་ཡིན་པའི་ཁ་ཟས་མི་
བཟའ་བཞིའོ། །ཐོ་རངས་སྐྱ་རེངས་ཤར་ནས་ཉི་མ་ཕྱེད་ཀྱི་བར་དུ་ཟ་རུང་རྣམས་
ཟ་བར་གནང་ལ། ཉིན་ཕྱེད་དེ་ཡོལ་ཏེ་དུས་མ་ཡིན་པའི་དུས་སུ་ཁ་ཟས་མི་བཟའ་
སྟེ། ༼༤༣༽ དེ་དག་རྣམས་ནི་ཁ་ཟས་ཀྱི་སྡེ་བཞིའོ། །
དྲུག་པ་ཁྲི་སྟན་གྱི་སྡེ་ལ་གཉིས། སྤང་བྱ། སེལ་བའོ། །དང་པོ་ནི། ཁྲི་གདན་
69



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཟང་ཞེས་རིན་ཆེན་གསེར་དངུལ་ཁྲི། ཧ་ཅང་མཛེས་པ་གཞའ་ཚོན་རིས་ཀྱི་གདན། །
མཐོན་པོ་ཤིང་ཁྲི་ཁྲུ་གང་མཁར་གྱི་རྩེར། །ཉལ་འདུག་མི་བྱའི་ཁྲི་སྟན་གསུམ་ཞེས་
བཤད། །ཁྲི་གདན་བཟང་པོ་ཞེས་བྱ་བ་ནི་རིན་པོ་ཆེ་གསེར་དངུལ་ལ་སོགས་ལས་
བྱས་པའི་ཁྲི་དང་། ཧ་ཅང་མཛེས་པ་གཞའ་ཚོན་རིས་ཀྱི་གདན་ཁ་དོག་ཁྲ་བོ་ཟ་
འོག་དང་གྲུམ་ཙེ་སོགས་དང་། མཐོན་པོ་ཤིང་ཁྲི་ཁྲུ་གང་པ་ཡན་ཆད་དང་། མཐོ་
བ་མཁར་གྱི་རྩེར་རབ་ཏུ་བྱུང་བ་ཉལ་བ་དང་འདུག་པ་མི་བྱ་སྟེ་དེ་དག་སྤང་བྱའི་
ཁྲི་སྟན་གསུམ་དུ་འདུལ་བའི་གཞུང་ལས་བཤད་དོ། །གཞན་ཡང་རྟ་དང་གླང་ཆེན་
གྱི་ཁྲི་དང་། རྩེ་འཇོའི་ཚུལ་དུ་ན་ཆུང་གི་ཁྲི་ལ་འདུག་པ་དང་། མང་པོ་བརྩེགས་
པའི་བག་རྩེ་ཁེ་རྒམ་གྱི་ཁྲི་སྟན་གསུམ་སྤང་བར་མཛད་ཁྲིམས་ལས་གསུངས་
སོ། །གཉིས་པ་ནི། བཀའ་སྒྲོགས་ཚོགས་བསགས་བསམ་དག་ཉེས་པ་མེད། ཁྲི་
སྟན་དེ་དག་བདེ་གཤེགས་ཀྱི་བཀའ་སྒྲོགས་ཤིང་འཆད་པའི་དུས་དང་། སྦྱིན་བདག་
སོགས་ཀྱིས་ཚོགས་བསགས་པའི་ཕྱིར་ཡིན་ན་ཚེ་དྲེགས་ཀྱིས་མ་ཡིན་པར། བསྟན་
པའི་དབུ་འཕང་བསྟོད་པའི་ཕྱིར་དུ་འདུག་པར་བྱའོ། །སྙམ་དུ་བསམ་པ་རྣམ་པར་
དག་ན་འདུག་པར་གནང་ལ་ཉེས་པ་ཡང་མེད་དོ།།
བདུན་པ་སིལ་བུའི་སྡེ་ལ་གསུམ། གསེར་དངུལ་ལེན་པ། རྒྱུན་བྱུགས། མ་
དག་སྤྱོད་པའོ། །དང་པོ་ལ་གཉིས། དངོས་དང་། ཕྱོགས་མཐུན་ནོ། །དང་པོ་ལ་
གཉིས་སྤང་བྱ། སེལ་བའོ། །དང་པོ་ནི། གསེར་དངུལ་དེ་དག་སྐྱོགས་དང་ཕོར་
པའང་། །ཞེན་ཆགས་དྲེགས་པ་སྐྱེ་ཕྱིར་ལག་མི་བླང། །གསེར་དང་དངུལ་དག་དང་
དེ་དག་གི་སྐྱོགས་དང་ཕོར་པའང་ཞེན་ཆགས་དང་དྲེགས་པ་སྐྱེ་བའི་ཕྱིར་རབ་ཏུ་
བྱུང་བས་ལག་ཏུ་མི་བླང་བར་སྤང་བར་བྱའོ། །གཉིས་པ་ནི། བསམ་དག་དགེ་
དགེ་ཚོགས་
ཆ་རྐྱེན་དེ་དག་གནང་། ང་རྒྱལ་དང་ཞེན་ཆགས་ལ་སོགས་མེད་པ་བསམ་པ་རྣམ་
170



སྡོམ་གསུམ་རྣམ་པར་འབྱེད་པའི་བཀའ་བརྟེན།
པར་དག་པས་རྟེན་གསུམ་བཞེངས་པ་དང་། དགེ་ཚོགས་སྤེལ་བའི་ཆ་རྐྱེན་དང་།
རབ་བྱུང་པ་སྤྱིའི་ཟོང་སོགས་ཡིན་ན་དེ་དག་ལག་ཏུ་བླངས་པར་གནང་བས་ཉེས་
པ་མེད་པ་ཉིད་དོ། །གཉིས་པ་ཕྱོགས་མཐུན་ནི། ཁ་གསག་གཞོག་སློང་ཚུལ་འཆོས་
ཐོབ་འཇལ་དང་། །རྙེད་པས་རྙེད་ཚོལ་ལོག་འཚོ་ཉེས་བྱས་སོ། །འདི་དག་ནི་ལོག་
འཚོ་ལྔ་ཞེས་བྱ་སྟེ། གོང་དུ་མ་བྱིན་པ་ལེན་པའི་ཕྱོགས་མཐུན་འཆད་པའི་སྐབས་
སུ་བཤད་ཟིན་ཏོ། །གཉིས་པ་རྒྱན་བྱུགས་ལ་གཉིས། དངོས་དང་། ཕྱོགས་མཐུན་
ནོ། །དང་པོ་ལ་གཉིས། སྤང་བྱ། སེལ་བའོ། །དང་པོ་ནི། ཚེ་དྲེགས་ཞེན་ཆགས་
སྐྱེ་བའི་གོས་དང་རྒྱན། བྱུགས་པ་ཅེས་པ། ཆེ་བ་དང་དྲེགས་པ་དང་། ཞེན་ཆགས་
ལ་སོགས་སྐྱེ་བའི་རྒྱུ་ཡིན་པས་རབ་ཏུ་བྱུང་བས་དར་ཟབ་ལ་སོགས་པའི་གོས་མཛེས་
པ་དང་། གསེར་དངུལ་གཡུ་བྱི་རུ་ལ་སོགས་པའི་རྒྱུན་རྣམས་ལུས་ལ་གོན་པ་དང་
འདོགས་པ་མི་བྱ་ལ། ཁ་དོག་དཀར་དམར་སོགས་ལུས་མཛེས་པའི་ཆེད་དུ་བྱུགས་
པ་དང་
། སྨན་དྲི་བཟང་པོའི་ཐུམ་བུ་འདོགས་པའམ། །ལྡེ་གུར་བྱས་ཏེ་ལུས་ལ་བསྐུ་
བ་རྣམས་སྤང་བར་བྱའོ། །༼༤༤༽གཉིས་པ་ནི། རིམས་སོགས་བསྲུང་མིན་བཀག་
པའོ། །འགོ་བའི་ནད་རིམས་དང་གདོན་སོགས་བསྲུང་བའི་ཕྱིར་དུ་རྫས་ཐུམ་བུ་
ལ་སོགས་འདོགས་པར་གནང་ཞིང་། དེའང་དཔུང་པ་གཡོན་པ་ལ་གདགས་པར་
བྱ་ལ་གདོན་རིམས་སོགས་ཞི་ནས་བཀྲོལ་ལ་བཞག་སྟེ་དུས་རྒྱུན་པར་ནད་མེད་ལ་
བཀག་གོ །གཉིས་པ་ཕྱོགས་མཐུན་ནི། མེ་ལོང་ཆུ་དྭངས་བཞིན་བལྟ་ཐོག་སྣུམ་
སྤང་། མཛེས་འདོད་ཀྱིས་མེ་ལོང་དང་ཆུ་དྭངས་པར་བཞིན་གྱི་ཁྱད་པར་བལྟ་བ་
དང་། མགོ་ཐོག་ཏུ་སྣུམ་བྱུགས་པ་སོགས་སྤང་བར་བྱའོ། །རྨ་ལ་བལྟ་སོགས་ཉེས་
པ་མེད་པར་གསུངས་སོ། །གསུམ་པ་མ་དག་སྤྱོད་པ་ལ་གཉིས། དངོས་དང་།
ཕྱོགས་མཐུན་ནོ། །དང་པོ་ནི། མ་དག་སྤྱོད་པ་གླུ་ལེན་གར་བསྒྱུར་དང། །བྲོ་བརྡུང་
171



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རོལ་མོ་དུས་མིན་སྒྲ་སོགས་སྤང་
། །རབ་བྱུང་པའི་སྒོ་གསུམ་གྱི་མ་དག་པའི་སྤྱོད་
པ་གླུ་ལེན་པ་སོགས་ངག་གིས་མགྲིན་འགྱུར་དང་། གར་བསྒྱུར་བ་དང་བྲོ་བརྡུང་
བ་སོགས་ལུས་ཀྱི་རྣམ་འགྱུར་བྱེད་པ་དང་། པི་ཝང་སོགས་རྒྱུད་ཅན་དང་། འབག་
ཞལ་གོན་པ་སོགས་སྦུབས་ཀྱི་རོལ་མོ་དང་། དུང་སྒྲ་དང་། གཎྜི་བརྡུང་བ་སོགས་
སྤང་བར་བྱའོ། །དེ་དག་ཀྱང་དུས་མིན་དུ་སྒྲ་སོགས་སྤང་བ་སྟེ། བདེ་གཤེགས་
མཆོད་པ་དང་གསང་སྔགས་ཀྱི་ལག་ལེན་བསླབ་པ་སོགས་ཀྱི་ཕྱིར་དུ་གནང་
བའོ། །གཉིས་པ་ནི། མཆོང་རྒྱུག་རྟ་གད་ཕྱོགས་མཐུན་དགོས་པར་གནང་
། རྩལ་
འགྲན་པའི་ཆེད་དུ་མཆོང་པ། བང་རྒྱུག་པ། རྟ་རྒྱུག་པ། གད་མོ་ཆེན་པོ་བསྒྲགས་
པ། ཆུ་རྩེད་ལ་སོགས་མ་དག་སྤྱོད་པའི་ཕྱོགས་མཐུན་ཡིན་པས་སྡོམ་ཅན་གྱིས་སྤང་
བའོ། །གསང་སྔགས་ཀྱི་འཁྲུལ་འཁོར་སོགས་ལ་མཆོང་རྒྱུག་དགོས་པ་དང་།
ནད་པའི་ལུས་ཀྱི་དྲི་མ་བཀྲུ་བ་སོགས་ལ་ཆུ་རྩེད་གནང་བའོ། །༼༤༥༽
གསུམ་པ་གྱེས་ཚུལ་གྱིས་དོན་བསྡུ་བ་ནི། དེ་ལ་ངག་འཁྱལ་དང་ཕྲ་མ་ནི་རྫུན་
ལས་གྱེས། ཚིག་རྩུབ་ནི་རྫུན་དང་སྲོག་གཅོད་ཐུན་མོང་ལས་གྱེས། མངན་སེམས་
ནི་མ་བྱིན་ལེན་པ་ལས་གྱེས། གདུག་སེམས་ནི་སྲོག་གཅོད་ལས་གྱེས། ལོག་ལྟ་ནི་
ཐུན་མོང་ལས་གྱེས། གཏི་མུག་ནི་རྫུན་ལས་སོ། །ཞེ་སྡང་སྲོག་གཅོད་ལས་སོ། །འདོད་
ཆགས་མ་བྱིན་ལེན་དང་འདོད་ལོག་ལས་སོ། །འོ་ན་རྩ་བཞིའི་སྐབས་སུ་དུག་གསུམ་
རྩ་བར་བཤད་པ་དང་འགལ་སྙམ་ན་རྩ་བ་དེ་དག་བསྐྱེད་པའི་རྒྱུའམ་ཡན་ལག་ཀྱང་
སྤང་བས་སོ། །ཕྲག་དོག་མ་བྱིན་ལེན་ལས་སོ། །ང་རྒྱལ་རྫུན་ལས་སོ། །རྔམས་སེམས་
འདོད་སེམས་སེར་སྣ་འཇུངས་གེགས་བཞི་ནི་མ་བྱིན་ལེན་ལས་སོ། །བྱུང་ཚོར།
ཉོན་མོངས་ཡིད་ལྡང་། ལེ་ལོ། །ཕྱིན་ལོག་སྨོན་པ། གཉིས་སུ་ལྟ་བའི་རེ་དོགས་ལྔ་
ནི་ཐུན་མོང་ལས་སོ། །འཁོར་བར་ཆགས་པ་ནི་འདོད་ལོག་ལས་སོ། །བསམ་པ་
72



སྡོམ་གསུམ་རྣམ་པར་འབྱེད་པའི་བཀའ་བརྟེན།
གཡེང་བ། འཁྲུལ་པའི་བློ་འབྱུང་བ་གཉིས་ནི་ཐུན་མོངས་ལས་སོ། །ཡུལ་མཁར་
སྤང་པ་མ་བྱིན་ལེན་པ་ལས་སོ། །ཁབ་དང་སྲས་ནི་འདོད་ལོག་ལས་སོ། །སློབ་བུ་
དང་ནོར་ལོངས་སྤྱོད་དང་འཁོར་གསུམ་ནི་མ་བྱིན་ལེན་ལས་སོག །ཤ་ནི་སྲོག་གཅོད་
ལས་སོ། །དུས་མིན་ཁ་ཟས་འདོད་ལོག་ལས་སོ། །ཁྲི་སྟན་མ་བྱིན་ལེན་ལས་
སོ། ། གསེར་དངུལ་ལེན་པ་དང་རྒྱན་སྤང་བ་མ་བྱིན་ལེན་ལས་སོ། །
གསུམ་པ་གྲངས་དཔོན་ནི། དེ་ལྟར་མིང་དུ་ཉིས་བརྒྱ་ལྔ་བཅུར་གྲགས།
དོན་ལ་ཉིས་བརྒྱ་དྲུག་ཅུ་རྩ་གཉིས་སོ། །དེ་དག་དེ་ཀུན་དྲང་སྲོང་སྤང་བྱའི་སྡེ།།
མི་བསམ་མི་བརྗོད་མི་སྤྱོད་ནན་ཏན་བསླག །རྣམ་གྲངས་ལ་རྩ་བ་གྲོངས་སུ་མི་བསྔོ་ན།
མི་དགེ་བའི་སྡེ་ལ་དྲུག་ཅུ་རྩ་གསུམ། ཉོན་མོངས་པའི་སྡེ་ལ་དྲུག་ཅུ་རྩ་བརྒྱད་དེ་
བརྒྱ་དང་སུམ་ཅུ་རྩ་གཅིག །འཁྲུལ་ལྟའི་སྡེ་ལ་བརྒྱ་དང་བཅུ་སྟེ་ཉིས་བརྒྱ་དང་ཞེ་
གཅིག །ཁྲི་སྟན་ཆེན་པོ་རྩ་བར་བསྡུས་པས་གཞན་གསུམ། ཁ་ཟས་ལ་བཞི།
ཁྲིམས་ཆེན་བདུན་གཅིག་ཏུ་བརྩིས་པས་བརྒྱད། །ཐོར་བུ་རྣམས་གཅིག་ཏུ་བརྩིས་
པས་དགུ་སྟེ་ཉིས་བརྒྱ་དང་ལྔ་བཅུའོ། །དེ་ལྟར་མིང་དུ་ཉིས་བརྒྱ་དང་ལྔ་བཅུར་
གྲགས་པའང་དོན་ལ་དགག་བྱའི་རྣམ་གྲངས་ཀྱི་ངོས་ནས་ཁྲིམས་ཆེན་ལ་བདུན།
ཐོར་བུ་ལ་གསེར་དངུལ་ལེན་པ། རྒྱུན་དང་བྱུགས་པ་སྟེ་དགུ །མ་དག་སྤྱོད་པ་ལ་
ལྔ་སྟེ་ཀུན་བསྡོམས་པས་ཉིས་བརྒྱ་དང་དྲུག་ཅུ་རྩ་གཉིས་ཡོད་པ་ཡིན་ནོ། །རྩ་བ་
གྲངས་སུ་མི་བརྩི་བའི་ལུགས་ཀྱི་ཉིས་བརྒྱ་དང་ལྔ་བཅུ་ནི་བཅའ་གཞི་དང་མཐུན་
ཞེས་རྗེ་བླ་མས་གསུངས་སོ། །འདིའི་ཞོར་དུ་ལྷག་ཆད་དང་རང་ལུགས་མི་འཆོལ་
བའི་ཕྱིར་དུ་ཕྱི་ཚུལ་ལ་ཡང་རྣམ་གྲངས་ངེས་པར་བརྩི་བར་བྱ་སྟེ། འདི་ལྟ་སྐྲ་ལ་གཉིས།
སྐྲའི་བྲེགས་ཚུལ་གྱི་གཉིས། སེན་མོའི་གསུམ་སྟེ་བདུན། གཤེར་ཏེ་ཆུ་ལ་བརྟག་
བཙགས་གཉིས། ཆུ་ཚགས་ཀྱི་གཅིག་སྟེ་གསུམ་དང་བཅུ། །རྩྭ་ཤིང་ས་རྡོའི་ནང་
73



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གི་སྲོག་ཆགས་ལ་གནོད་པ་བཞི་སྟེ་བཅུ་བཞི། གོས་རྒྱུ་བཟང་ངན་གཉིས་དང་།
གོས་རྒྱུ་མ་ཡིན་པ་གསུམ་སྟེ་བཅུ་དགུ །ཚོན་ཆེན་བརྒྱད་དེ་ཉེར་བདུན། སྨད་ཤམ་
གྱི་བརྒྱུད་དེ་སོ་ལྔ རྨད་གོས་ཀྱི་གཉིས་ཏེ་སོ་བདུན། པད་ཞུའི་གསུམ་སྟེ་བཞི་བཅུ།
གོས་ལྷམ་མ་ཡིན་པ་བདུན་ཏེ་ཞེ་བདུན། ལྷུང་བཟེད་ཀྱི་ལྔ་སྟེ་ང་གཉིས། ལངས་
པའི་སྤྱོད་ཚུལ་གྱི་ལྔ་སྟེ་ང་བདུན། འགྲོ་དུས་ཀྱི་གཉིས་ཏེ་ང་དགུ །འགྲོ་བའི་བསམ་
པའི་གཉིས་ཏེ་རེ་གཅིག །འགྲོ་ལམ་གྱི་གཉིས་ཏེ་རེ་གསུམ། འགྲོ་ཚུལ་གྱི་བཅུ་སྟེ་
དོན་གསུམ། འདུག་པའི་བསམ་པའི་གཅིག་སྟེ་དོན་བཞི། འདུག་སའི་བཞི་སྟེ་
དོན་བརྒྱུད། འདུག་ཕྱོགས་ཀྱི་བཞི་སྟེ་རྒྱུ་གཉིས། འདུག་ཚུལ་གྱི་བཅུ་གཅིག་སྟེ་
གོ་གསུམ། ཟས་སྟོབས་པ་བླང་ཐབས་ཀྱི་བཅུ་དྲུག་སྟེ་བརྒྱ་དང་དགུ །ཟ་བའི་
བསམ་པའི་བཞི་སྟེ་བཅུ་གསུམ། ཟས་སྤྱོད་ལུགས་ཀྱི་གཉིས་ཏེ་བཅོ་ལྔ། ཟས་ཟ་
ཚུལ་གྱི་ཉེར་གསུམ་སྟེ་སོ་བརྒྱད། ཉལ་པའི་གསུམ་སྟེ་ཞེ་གཅིག །ཉལ་དུས་གྱི་
གསུམ་སྟེ་ཞེ་བཞི། ཉལ་ཚུལ་གྱི་དགུ་སྟེ་ང་གསུམ། མི་གཙང་འདོར་བའི་བཅུ་སྟེ་
རེ་གསུམ། དེ་དུས་སུ་བྲལ་བར་བྱ་བ་བདུན་ཏེ་བདུན་བཅུ། ངག་གི་སྤྱོད་ཚུལ་གྱི་
བཞི་སྟེ་བརྒྱ་དང་བདུན་ཅུ་རྩ་བཞི། དེ་དག་གི་སྟེང་དུ་ལྷུང་བཟེད་ཀྱི། འབྲལ་ལྟུང་
དང་རྨད་གོས་ཀྱི་འབྲལ་ལྟུང་གཉིས་བསྣན་པས་བརྒྱ་དང་བདུན་ཅུ་རྩ་དྲུག་ནི་ཕྱིའི་
ཚུལ་དང་། དེའི་སྟེང་དུ་ནང་ཁྲིམས་ཀྱི་རྩ་བཞིའི་ཕྱོགས་མཐུན་ལས། སྲོག་གཅོད་
ལ་བཅུ་བཞི། མི་ཚངས་སྤྱོད་ལ་བཅུ་གཅིག་སྟེ་ཉེར་ལྔ། མ་བྱིན་ལེན་གྱི་བཅུ་གཉིས་
ཏེ་སོ་བདུན། རྫུན་གྱི་བཞི་སྟེ་ཞེ་གཅིག་སྟེ་དེ་དག་ཀུན་བསྡོམས་པས་ཉིས་བརྒྱ་དང་
བཅུ་བདུན་ཡོད་དོ། །འོ་ན་ཕྱི་ཚུལ་བཅས་དེ་དག་ཀུན་དེར་བརྩི་དགོས་སམ་མི་
དགོས། དང་པོ་ལྟར་ན་ཉིས་བརྒྱ་ལྔ་བཅུ་ལས་ལྷག་པར་འགྱུར་ལ། འདོད་ན།
མདོ་ལས། རྩ་བ་བཞི་ལས་གྱེས་པ་ཡི། ཕོ་ཁྲིམས་ཉིས་བརྒྱ་ལྔ་བཅུར་དགོས།། ཞེས་
74



སྡོམ་གསུམ་རྣམ་པར་འབྱེད་པའི་བཀའ་བརྟེན།
པ་དང་འགལ་ཏེ། བསྲུང་བྱ་ཉིས་བརྒྱ་ལྔ་བཅུ་ལས་ལྷག་པ་མ་བསྟན་པའི་ཕྱིར་
རོ། །གཉིས་པ་ལྟར་ན། ཕྱི་ཚུལ་བསྲུང་མི་དགོས་པར་ཐལ། ཕོ་ཁྲིམས་ལ་ཉིས་བརྒྱ་
ལྔ་བཅུར་གྲངས་ངེས་པའི་ཕྱིར་རོ། །ཞེ་ན། སྤྱིར་རྣམ་གྲངས་ལ་མདོ་འབུམ་ཀུན་
ནས། །ཚུལ་ཁྲིམས་མི་འདྲ་མི་མཐུན་བྱེ་བ་ས་ཡག །ཞེས་དང་
། སྟོང་ཕྲག་དྲུག་ཅུར་
བསྲུང་། ཞེས་སོགས་གྲངས་ངེས་མེད་དུ་གསུངས་པ་དང་། མདོའི་ལུང་ནི་ཕོའི་ནང་
ཁྲིམས་ཙམ་གྱི་གྲངས་ངེས་པར་གསུངས་པ་སྟེ། ཉིས་བརྒྱ་ལྔ་བཅུ་པོ་དེ་དག་རྩ་བ་
བཞི་ལས་གྱེས་པར་བཤད་པས་སོ། །དེས་ཕྱི་ཚུལ་ནང་ཁྲིམས་ཟུང་འབྲེལ་དུ་བསྲུང་
དགོས་ཏེ། མདོ་དྲི་མེད་བསྲུངས་ཁྲིམས་ལས། སོ་སོ་ཐར་པའི་སྡོམ་པ་ལ། །ཕྱི་ཡི་
ཚུལ་དང་ནང་གི་ཁྲིམས། །ཚུལ་ལ་སུམ་བརྒྱ་དྲུག་ཅུ་དང་
། །ཁྲིམས་ལ་ཉིས་བརྒྱ་ལྔ་
བཅུའོ། །ཞེས་གསུངས་པས་སོ། །ཚུལ་ལའང་དྲི་མེད་ལས་སུམ་བརྒྱ་དྲུག་ཅུ་དང་།
འདུལ་བ་མངོན་བཞི་ལས། ཚུལ་བཅུ་གསུམ་ལ་སོགས་གསུངས་པ་དང་། འདུལ་
འཛིན་གོང་མ་རྣམས་ཀྱིས་རྗེས་སྲུང་ལྔར་བཤད་པའི་ཁོངས་སུ་འདུས་པར་བྱས་ལ།
དེ་དག་ནང་གསེས་ཀྱི་རྣམ་པར་དབྱེ་བའི་རྣམ་གྲངས་འདིར་གྲངས་ངེས་པར་བཟུང་
ནས་བཤད་པ་ནི། སྔ་རབས་ནས་ད་ལྟའི་བར་དུ་འདུལ་བའི་རྣམ་བཤད་འགྲེལ་
པ་མང་དུ་བྱུང་བ་ལས་འགའ་ཞིག་ལ་ལྷག་ཆད་དང་རང་གཞན་འདྲེས་པར་མཐོང་
ནས་དེ་དག་དགག་པའི་དོན་དུ་རང་གཞུང་འདུལ་བ་ཀུན་བཏུས་དང་། རྗེའི་
འགྲེལ་པ་འཕྲུལ་སྒྲོན་གཉིས་གཙོར་བཟུང་ནས་བཀོད་པར་བྱས་པས་འདི་དག་
ལས་མང་ཉུང་དང་། ཕྱི་ཚུལ་གང་དག་གཞི་མི་མཐུན་པའི་བཤད་པ་བྱུང་ན་རྣམ་
པར་འཁྱམས་པ་སྟེ་གཙིགས་སུ་མི་བྱའོ། །དེ་དག་ཕྱི་ཚུལ་དང་ནང་ཁྲིམས་དེ་ཀུན་
དྲང་སྲོང་པས་སྤང་བར་བྱ་བའི་སྡེ་ཡིན་ལ། དེའང་སྒོ་གསུམ་གྱི་ལས་སུ་འདུ་བས་
ཡིད་ལ་མི་བསམ་ངག་ཏུ་མི་བརྗོད་ལུས་ཀྱིས་མི་སྤྱོད་པར་ནན་ཏན་གྱིས་བསྲུང་ཞིང་
175



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསླབ་པར་བྱའོ། །
༈ དོན་གཉིས་པ་མོ་ཁྲིམས་ནི། དྲང་སྲོང་མ་ལ་གསོད་རྐུ་བརྫུན་ལོག་གཡེམ།།
རེག་པ་ལུས་བཀན་འཆབ་དང་བཟློག་པ་དང་། །རྩ་བ་བརྒྱད་དེ་དེ་ཡི་ཡན་ལག་
ནི། །མི་དགེ་ཉོན་མོངས་འཁྲུལ་ལྟ་ཉིས་བརྒྱ་དང་། །ཞེ་གཅིག་དེ་སྟེང་ཕྱིན་ལོག་
བརྒྱ་དངདགུ །རྐྱེན་འགྱུར་དགུ་དང་ཁྲིམས་ཆེན་སྡེ་བདུན་དང་། །དུས་མིན་ཁ་
ཟས་ཁྲི་སྟན་སྡེ་གསུམ་དང་། །འཐོར་བུ་གསུམ་བཅས་སྤྲོ་བསྡུའི་སྐབས་ཕྱེ་ན། །
སུམ་བརྒྱ་དྲུག་ཅུར་འདུལ་བ་སྟོད་ལུགས་བཤད། །དྲང་སྲོང་མ་ལ་མི་གསོད་པ་དང་
ནོར་རྐུ་བ་དང་། བརྫུན་སྨྲ་བ་དང་ལོག་པར་གཡེམ་པ་བཞི་ནི་གོང་དུ་ཕོ་ཁྲིམས་
ལ་ཅི་ལྟར་བཤད་པ་བཞིན་ནོ། །གཞན་བཞི་ནི་འདོད་ལོག་ལ་བཤད་པ་སྟེ། འདུལ་
བ་སྟོད་ལུགས་ཀྱི་ལུང་ཀུན་ལས་བཏུས་ལ་དྲངས་པ་ནི། རེག་པ་དང་ནི་བཀན་པ་
དང་། འཆབ་པ་དང་ནི་བཟློག་པ་བཞི། ཐམས་ཅད་མཁྱེན་པའི་སྟོན་པས་གསུངས་
ཞེས་པས། རང་ལ་ལྟོས་པའི་རེག་པ་དང་བཀན་པ་གཉིས། གཞན་ལ་ལྟོས་པའི་
འཆབ་པ་དང་བཟློག་པ་གཉིས་ཏེ་བཞིའོ། །དེ་ལས་རེག་པ་ནི་ཆགས་སེམས་ཀྱི་དབང་
གིས་སྐྱེས་པ་ལ་དངོས་སུ་ཤ་རྗེན་ལ་རེག་པ་འམ་འཁྱུད་པ་ལ་སོགས་སོ། །བཀན་
པ་ནི་ཆགས་སེམས་ཀྱིས་ཁྱོད་ཀྱིས་གནོན་པར་ནུས་ན་ང་འགྱེལ་བར་བྱ་ཡིས་སྙམ་
པ་ལ་ཐག་ཆོད་པས་ལུས་གན་རྐྱལ་དུ་འདུག་པའོ། །དེ་གཉིས་ཀྱིས་མཐར་ཐུག་ཕ་
རོལ་གྱིས་བརྩལ་བ་མ་བྱས་ཀྱང་སྦྱོར་བ་དེས་འགྲུབ་པའོ། །འཆབ་པ་ནི་གཞན་དྲང་
སྲོང་མ་ཉམས་པར་སྤྱོད་སྤྱོད་པ་མཐོང་ན་དེ་ཉིད་གསང་ཐབས་ལ་འཇུག་
པའོ། །བཟློག་པ་ནི་དྲང་སྲོང་མ་གཞན་ཉམས་པས་བསླབ་པ་སྐྱུར་བར་འདོད་པ་དག་
བཟློག་པ་དང་བཞི་བཅས་རྩ་བ་བརྒྱུད་དེ་དེ་ཡི་ཡན་ལག་ལ་ནི། རྩ་བ་གྲངས་སུ་
མི་བརྩི་ན། མི་དགེ་བ་ལ་དྲུག་ཅུ་རྩ་གསུམ། ཉོན་མོངས་པ་ལ་དྲུག་ཅུ་རྩ་བརྒྱད།
176



སྡོམ་གསུམ་རྣམ་པར་འབྱེད་པའི་བཀའ་བརྟེན།
འཁྲུལ་ལྟའི་སྡེ་ལ་བརྒྱ་དང་བཅུ་སྟེ་ཉིས་བརྒྱ་དང་ཞེ་གཅིག །དེ་སྟེང་ཕྱིན་ལོག་ལ་
བརྒྱ་དང་དགུ་སྟེ་སུམ་བརྒྱ་དང་ལྔ་བཅུ། དེའི་རྐྱེན་དགུ་ལས་དུག་ལྔ་ནི་གོང་གི་
དུག་ལྔར་བསྡུས། མྱོས་པའི་ཆུ་ལ་འཐུངས་པ་ཆང་སྤང་བར་བསྡུས། མ་རྟོགས་
པའི་དབང་དང་། སྡིག་པའི་གྲོགས་པོ་བསྟེན་པའི་དབང་དང་། གཞན་གྱི་ཚིག་
གིས་བསྐྱེད་པའི་དབང་དང་གསུམ། ཁྲིམས་ཆེན་བདུན་ལ་གཅིག་སྟེ་བཞི་དང་།
ཁ་ཟས་སྡེ་བཞི་ལས་ཤ་ཆང་སྒོག་པ་གསུམ་ནི་ཕྱིན་ལོག་གི་སྤང་པར་བསྡུས་ལ།
དུས་མིན་ཁ་ཟས་ཏེ་ལྔ། ཁྲི་སྟན་སྡེ་གསུམ་དང་བརྒྱད་དང༌
། འཐོར་བུ་གསུམ་ལ་
གཅིག་སྟེ་དགུབླ་གབ་ཆེན་པོ་བཅས་པས་བཅུ་སྟེ། དེ་ལྟར་སྤྲོ་བསྡུའི་སྐབས་ཕྱེ་
བ་ན་སུམ་བརྒྱ་དྲུག་ཅུར་ཡོད་པ་ནི་འདུལ་བ་སྟོད་ལུགས་ཀྱི་རྗེས་སུ་འབྲངས་པའི་
ལུགས་ཡིན་ཞེས་སྔ་རབས་པས་བཞེད་དོ། །དེའང་ཁྲི་སྟན་ཆེན་པོ་དང་བླ་གབ་ཆེན་
པོ་ཞེས་པ་ནི། མདོ་ལས། ཁྲི་སྟན་ཆེན་པོ་བྱ་བ་ནི། །སྲིན་མོ་གདན་དུ་གཏིང་པ་
ཡིན། །བླ་གབ་ཆེན་པོ་བྱ་བ་ནི། །སྲིན་པོ་གོས་སུ་གོན་པ་ཡིན། །འཁོར་བའི་སེམས་
ཅན་ཕོ་དང་མོ། །མཐོ་རིས་ཐར་པའི་གནས་འདོད་ན། །ཕོ་རྣམས་ཁྲི་སྟན་ཆེན་པོ་
སྤོང་། །མོ་རྣམས་བླ་གབ་ཆེན་པོ་སྤོང་། ། ཞེས་པའོ། །
གསུམ་པ་ཐེག་པ་ཆེ་ཆུང་གི་ཁྱད་པ་ནི། འདིར་སོ་ཐར་རིགས་བརྒྱད་བར་
སློབ་བཅས། །མུ་ཟི་བླ་ཆེན་སྡོམ་རྒྱུན་གཞན་དག་གིས། །གཞན་ཕྱིར་བླངས་ནས་
བསྲུང་ཞེས་བཤད་པ་དང༌། །རང་གཞུང་ཐེག་ཆེན་སོ་ཐར་ཡིན་ཞེས་བཤད།།
གཞན་ཡང་རང་རྟོགས་གཤེན་གྱི་བསྲུང་ཁྲིམས་སུ། །སྡོམ་ཁྲིམས་ཉིས་བརྒྱ་ལྔ་བཅུར་
བསྲུང་ཞེས་པ། །མེ་ལོང་དགུ་བསྐོར་སྣང་ལྡན་རབ་དབྱེར་གསུངས། །འདི་ནི་ཐེག་
དམན་སོ་ཐར་ངེས་པའོ། །འདིར་ནི་བསྙེན་གནས་དགེ་བསྙེན་གཙང་གཙུག་དྲང་
སྲོང་བཞི་ལ་ཕོ་མོའི་ཁྱད་པར་གྱིས་བརྒྱད་དེ་སོ་ཐར་རིགས་བརྒྱད་དང་བར་སློབ་
77



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མ་དང་བཅས་པ་འདུལ་བ་སྨད་ལུགས་མུ་ཟི་གསལ་བཟང་ནས་བརྒྱུད་པའི་བླ་ཆེན་
དགོངས་པ་རབ་གསལ་གྱི་སྡོམ་རྒྱུན་ཡིན་པས་དེ་ནི་ཐེག་ཆེན་སོ་ཐར་དུ་འདོད་དེ།
བླ་ཆེན་གྱི་རྒྱུད་འཛིན་གཞན་དག་གི་ཆོས་བཙུན་རྣམས་ཀྱིས་ཇོ་བོ་རྗེ་བོད་དུ་བྱོན་
དུས། སྔར་བོན་ལས་བླངས་པའི་སྡོམ་པ་དོར་ཏེ། ད་ནི་རང་ལུགས་ཀྱི་སྡོམ་པ་བླང་
དགོས་ཞུས་པས། སྔར་ཇི་ལྟར་ཐོག་གསུངས། གཞན་ཕྱིར་སྡོམ་པ་བླངས་ནས་
བསྲུང་བའི་བཅའ་གཞི་ཕོག་ཞུས་པས། དེ་ནི་བྱང་སེམས་ཀྱི་སྡོམ་པར་ཡང་འགྲོ་
བར་འདུག །འོ་སྐོལ་གྱི་ནི་ཉན་ཐོས་ཀྱི་སྡོམ་པ་རང་དངོས་འབོག་པས་སྔ་མ་ལྟར་
སྲུངས་ཤིག །ཅེས་བཤད་པ་དང་། རང་གཞུང་འདུལ་རྒྱུད་ཀུན་ལས་བཏུས་ལས་
ཀྱང་། ངང་ནས་རང་གི་འདིའི་དོན་མ་ཡིན་པར། །སླད་མའི་དོན་དུ་དད་པ་ཐང་
བཅད་ལ། །མྱང་འདས་ཐམས་ཅད་མཁྱེན་པའི་སྟོན་པ་དེས། །འཁོར་བའི་ཆུ་རྒྱུན་
བཅད་ཕྱིར་སེམས་ཅན་རྣམས། །འཁོར་བའི་ལམ་ལས་འཁོར་བ་དྲང་སྲོང་བཞིན། །
འདུས་བྱས་ཐམས་ཅད་སེམས་ཅན་དོན་དུ་བྱ། །ཞེས་པས། འདི་ལྟར་ལྟ་སྤྱོད་ཟུང་
འབྲེལ་གྱི་ངང་ནས་རང་གི་དོན་དུ་བྱང་ཆུབ་ཐོབ་འདོད་དང་འཇིག་རྟེན་འདིའི་
དོན་མ་ཡིན་པར། སླད་མའི་སེམས་ཅན་གྱི་དོན་དུ་བྱང་ཆུབ་ཐོབ་འདོད་ཀྱི་དད་
པ་ཐང་བཅད་ལ་དཔེར་ནི་མྱང་འདས་ཐམས་ཅད་མཁྱེན་པའི་སྟོན་པ་དེས་འཁོར་
བའི་སྡུག་བསྔལ་གྱི་ཆུ་རྒྱུན་བཅད་པའི་ཕྱིར་དུ། སེམས་ཅན་རྣམས་འཁོར་བའི་
ལམ་ལྔ་ནས་ཡང་ཡང་འཁོར་བར་འཁྱམས་པ་ལ། དྲང་བ་ཐར་པའི་ལམ་ལ་བསྲང་
ཞིང་འདྲེན་པ་བཞིན་དུ། འདུས་བྱས་དང་འདུས་མ་བྱས་ཀྱི་དགེ་རྩ་ཐམས་ཅད་
སེམས་ཅན་རྣམས་སངས་རྒྱས་པའི་དོན་དུ་བྱའོ། །ཅེས་པའོ། །འགྲེལ་པ་འཕྲུལ་
སྒྲོན་ལས་ཀྱང་། བླ་མེད་ཕྱིན་བཅུ་དང་ཡེ་ཤེས་ལྔ་དང་། །དགེ་བ་བཅུ་གཞན་དོན་
དུ་འཇུག །ཅེས་དང་། འདི་དག་ལ་སོགས་ཕྱིར། འདུལ་བ་འདི་ནི་ཐེག་ཆེན་སོ་
178



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཐར་ཡིན་ཞེས་སྔ་རབས་པ་དག་གིས་བཤད་དོ། །ཞེས་རྗེ་བླ་མས་གསུངས་
སོ། །དེས་ན་འདིར་ནི་འདི་དག་ལ་སོགས་པ་བྱང་སྡོམ་གྱི་ཁོངས་སུ་འདུ་བའི་ཕྱིར་
མ་བཤད་དོ། །འོ་ན་གཡུང་དྲུང་སེམས་དཔའི་སྡོམ་པ་དང་ཐེག་ཆེན་སོ་ཐར་གཉིས་
ལ་ཁྱད་པར་ཡོད་དམ་ཞེ་ན། དེ་གཉིས་ཀས་གཞན་ཕྱིར་སྡོམ་པ་བླངས་བའི་ཕྱིར་
བསམ་པ་ཀུན་སློང་ལ་ཁྱད་པར་མེད་ནའང་། ཆོ་ག་དང་དུས་རིང་ཐུང་དང་ལུས་
ངག་གི་སྤང་བདུན་ལ་གནང་བཀག་ཡོད་མེད་ཁྱད་པར་ཡོད་དེ། ཐེག་ཆེན་སོ་ཐར་
ནི་ཆོ་ག་འོག་མ་དང་ཐུན་མོང་པའི་ཕྱིར་དུས་ཇི་སྲིད་འཚོ་བའི་བར་དང་། ལུས་
ངག་གི་སྤང་བ་བདུན་པོའང་སེམས་ཅན་གྱི་དོན་དུ་འགྱུར་བ་སོགས་དགོས་པ་ཁྱད་
པར་ཅན་ཡོད་ན་བྱང་ཆུབ་སེམས་དཔའ་ལ་གནང་བ་ཡོད་ཀྱང་
། ཐེག་ཆེན་སོ་ཐར་
པ་ལ་གནང་བ་མེད་དེ་དེ་ཐེག་པ་འོག་མའི་ཆོ་ག་ལས་ཐོབ་པ་ཡིན་པའི་ཕྱིར་ཏེ།
དྲི་མེད་ལས། ཐེག་པ་གོང་དུ་སྤར་ནས་སུ།། དེ་མིན་གཞན་ལ་དགག་པར་ཤེས།།
ཞེས་པས་སོ། །གཞན་ཡང་རང་རྟོགས་གཤེན་གྱི་ཐེག་པའི་བསྲུང་ཁྲིམས་སུ་ནི།
དམ་ཚིག་སྡོམ་ཁྲིམས་ཉིས་བརྒྱ་ལྔ་བཅུར་བསྲུང་། ཞེས་པ་མེ་ལོང་དགུ་བསྐོར་དང་
ཁྱབ་པར་སྣང་ལྡན་གྱི་ཐེག་པའི་རབ་དབྱེ་ལས་གསུངས་པས། འདི་ནི་ཐེག་དམན་
གྱི་སོ་ཐར་ངེས་པ་ཡིན་ཏེ། ཀུན་བསླངས་ཀྱང་རང་དོན་དུ་སྡོམ་པ་བླངས་ཤིང་།
དེས་ཆུ་ཆད་པའི་ཉ་བཞིན་དུ་གཞི་ལྔ་རྫས་སུ་གྲུབ་པར་འདོད་པས་སྡོམ་པའང་རིག་
བྱེད་དང་ མཁན་སློབ་སོགས་ཀྱི་ལུས་ངག་གི་རིག་བྱེད་ལ་བརྟེན་ནས། སྡོམ་པ་རིག་བྱེད་མ་ཡིན་པའི་གཟུགས་
སུ་སྐྱེ། མཆན། རིག་བྱེད་མ་ཡིན་པའི་གཟུགས་སུ་སྐྱེ་བར་འདོད་པའི་ཕྱིར་རོ། །འོན་ཀྱང་
གང་ཟག་གི་རྒྱུད་ཀྱི་སེམས་བསྐྱེད་དང་ཤེས་རབ་ལ་སོགས་པའི་ཁྱད་པར་གྱིས་
ངེས་འབྱུང་གི་སྡོམ་པ་དང་། ཐེག་ཆེན་སོ་ཐར་དང་། ཚུལ་ཁྲིམས་བླ་མེད་ལ་སོགས་
རྣམ་པར་འབྱེད་དགོས་པས་ན། ལམ་ལ་
ས་ཐེག་པ་ཆེ་ཆུང་སོགས་ཡོད་མོད་ཀྱང་།
79



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གང་ཟག་གི་རྒྱུད་ལ་དེ་དག་མ་སྐྱེས་ན་ལམ་གྱིས་དོན་དུ་གཉེར་བྱའི་མཐར་ཐུག་
གི་འབྲས་བུ་མི་ཐོབ་སྟེ། མདོ་དྲི་མེད་ལས། སྤྱི་ནི་རྒྱུ་འབྲས་བོན་རྣམས་ལ། །སེམས་
བསྐྱེད་གཞི་མ་མེད་པ་ན། །གང་ཡང་རྒྱུ་ཡིས་འབྲས་མི་ཚོལ། །དོན་དམ་རྙེད་པ་ག་ལ་
འགྱུར། །ཞེས་གསུངས་སོ། །དོན་གཉིས་པ་སྒྲུབ་པའི་བསླབ་བྱ་ནི། བསྒྲུབ་བྱ་བསླབ་
པ་ཡོངས་སུ་སྦྱོང་བ་ལ། གསོ་སྦྱོང་དབྱར་གནས་དགག་དབྱེར་གསུམ་དུ་གསུངས།
སྒོ་གསུམ་སྦྱོང་དང་དགེ་སྤྱོད་དུས་སུ་བཟུང། བསྒྲུབ་བྱ་ནི། འདུལ་རྒྱུད་ཀུན་ལས་
བཏུས་ལས། བསླབ་པ་ཡོངས་སུ་སྦྱོང་ཏེ་བསྲུང་། །གསོ་སྦྱང་དབྱར་གནས་དགག་
དབྱེའོ། །ཞེས་དང་། ལྷན་གཅིག་དབྱར་ནི་གནས་པ་དང་། །གསོ་སྦྱོང་དགག་དབྱེ་
བཅས་པ་སོགས། །ཡོངས་སུ་བསླབ་པར་བྱ་བའོ། །ཞེས་གསུངས་པས། བསླབ་པ་
ཡོངས་སུ་སྦྱོང་སྟེ་བསྲུང་བ་ལ་གསོ་སྦྱོང་དང་། དབྱར་གནས་དང་། དགག་དབྱེ་སྟེ་
གསུམ་དུ་གསུངས་པ་ལས། དང་པོ་བསླབ་པ་གསུམ་གྱི་ཡོན་ཏན་གསོ་ཞིང་ཉེས་
ལྟུང་སྤྱོང་བའི་གསོ་སྦྱོང་དེ་ལ་གཉིས་ཏེ། ཞི་གནས་ཀྱི་གསོ་སྦྱོང་དང་ མཐུན་པའི་
གསོ་སྦྱང་ངོ་། །དང་པོ་ནི། དགོངས་མཛོད་རི་ཁྲོད་པའི་ཞལ་ནས། བཙུན་ཆུང་ཀུན་
དང་གཙང་སྒོམ་པ་ཀུན་ཚུལ་ཁྲིམས་དང་དམ་ཚིག་མ་ཉམས་པར་གྱིས་ཤིག །དམ་
ཚིག་དང་སྡོམ་པ་མ་ཉམས་ན་ཇི་ཚུགས་བྱས་ཀྱང་གཏུགས་ཏེ་འོང་གི ཞེས་པས།
གཙང་སྒོམ་པ་ནི་ཚུལ་ཁྲིམས་གཙང་མར་བསྲུང་བའི་རྟེན་གྱིས་ཐུན་མོང་དང་
ཐུན་མིན་ལམ། (རྫོགས་ཆེན་སོགས་མཆན) གྱི་ཚིག་མ་ནོར་བ་ཐོས་ཤིང་བསམ་བྱུང་གི་
ཤེས་རབ་ཀྱིས་ཚིག་དོན་ཟབ་མོ་རྟོགས་པ་ཉིད་ཉམས་སུ་བླངས་ནས་བསྒོམ་པ་
མཐར་ཕྱིན་པར་བྱེད་པ་དག་ཡིན་ལ། དེ་ལས་ཐུན་མོང་རྒྱུ་མཚན་ཉིད་པའི་ལམ་
གྱིས་ཐོག་མར་དམིགས་པ་རྩེ་གཅིག་པའི་ངང་ནས་ཞི་གནས་བསྒྲུབ་ཅིང་། དྲན་པ་
ཉེ་བར་བཞག་པ་བཞི་སོགས་ཀྱིས་ལྷག་མཐོང་གི་ཤེས་རབ་བསྐྱེད་ལ། ལམ་ལྔ་བྱང་
180



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཕྱོགས་སོ་བདུན་གྱིས་བགྲོད་ནས་རྒྱུན་ཞུགས་ལ་སོགས་པའི་འབྲས་བུ་བཞི་འཐོབ་
པར་བྱེད་པའོ།།
གཉིས་པ་མཐུན་པའི་གསོ་སྦྱོང་ལ་དུས་མ་ངེས་པ་དང་། དུས་ངེས་པ་གཉིས།
དང་པོ་ལ་གསུམ། བཀྲ་ཤིས་པའི་གསོ་སྦྱོང་། གནོད་པ་བཟློག་པའི་གསོ་སྦྱོང་།
བསྡུམ་པའི་གསོ་སྦྱོང་ངོ༌། །དང་པོ་ནི་རབ་གནས་སོགས་བཀྲ་ཤིས་པའི་དུས་སུ་
བྱ་བའོ། །གཉིས་པ་ནི། སེར་བ་ཆོམ་རྐུན་ནད་ཡམས་སོགས་གནོད་པ་བྱུང་བ་ཟློག་
པའམ་སླར་མི་འབྱུང་བའི་ཕྱིར་བྱེད་པའོ། །གསུམ་པ་ནི། དགེ་འདུན་བྱེར་བ་བསྡུམ་
པའི་ཕྱིར་གསོ་སྦྱོང་བྱེད་པའོ། །གཉིས་པ་དུས་ངེས་པ་ལ་གཉིས། བཅུ་བཞི་པ་དང་
།
བཅོ་ལྔ་པའོ། །དང་པོ་ལ། ཟླ་བ་བཅུ་གཅིག་པ། དང་པོ། གསུམ་པ། ལྔ་པ།
བདུན་པ། དགུ་པ་རྣམས་ཀྱི་ཟླ་སྨད། ཉིན་ཞག་ཚང་པ་བཅུ་བཞི་པ་རེ་ལ་གསོ་སྦྱོང་
རེ་རེ་བྱེད་པས་དྲུག་གོ །གཉིས་པ་ལ། ཟླ་སྟོད་ཀྱི་ཉ་བཅུ་གཉིས་ལ་གསོ་སྦྱོང་བཅུ་
གཉིས་དང་། ཟླ་བ་བཅུ་པ། བཅུ་གཉིས་པ། གཉིས་པ། བཞི་པ། དྲུག་པ།
བརྒྱད་པ་རྣམས་ཀྱི་ཟླ་སྨད་ཉིན་ཞག་ཚང་པ་བཅོ་ལྔ་པ་རེ་ལ་གསོ་སྦྱོང་རེ་རེ་བྱེད་
པས་དྲུག་སྟེ་ལོ་གཅིག་ལ་གསོ་སྦྱོང་ཉེར་བཞིར་འོང་བའོ། །དེའི་ཞག་གྲངས་ཉི་མ་
རེ་རེ་བཞིན་བགྲངས་ན། དགུན་ཟླ་དང་པོའི་ཚེས་གཅིག་ནས་འགོ་བཟུང་བའི་
ཉིན་ཞག་ཧྲིལ་པོ་བཅོ་ལྔ་ལ་གསོ་སྦྱོང་གཅིག །ཡང་ཉིན་ཞག་བཅུ་བཞི་ལ་གསོ་
སྦྱང་གཅིག་བྱས་ལ་བཅོ་ལྔ་པ་དོར་བས་ཞག་གཅིག་མ་ཚང་པའི་ཟླ་བ་གཅིག་
གོ །ཡང་ཉིན་ཞག་བཅོ་ལྔ་ལ་གསོ་སྦྱོང་གཅིག །ཡང་བཅོ་ལྔ་ལ་གསོ་སྦྱོང་གཅིག་བྱས་
པས་ཉིན་ཞག་ཚང་པའི་ཟླ་བ་གཅིག་སོང་ངོ་། །དེ་ལྟར་ཟླ་བ་རེ་ལ་ཞག་རེ་མ་ཚང་
བ་རེ་དང་ཉིན་ཞག་ཚང་པའི་ཟླ་བ་རེ་སྤེལ་བས་ས་རིས་པའི་ཚེས་གྲངས་དང་མཐུན་
འོང་བ་ཡིན་ནོ། །དེའང་དུས་ཚིག་ཡོངས་གྲགས་དབྱར་དགུན་སྟོན་དཔྱིད་བཞི་
381



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ། འདུལ་བ་ལས་དུས་ཚིག་དྲུག་ཏུ་བྱེད་པ་སྟེ། དགུན་སྟོད་དང་། དགུན་སྨད་
དང་། དཔྱིད་དང་། སོས་ཀ་དང་། དབྱར་དང་། སྟོན་ཏེ་རེ་རེ་ལ་ཟླ་བ་གཉིས་
གཉིས་རེའོ། །དེ་ནི་གསོ་སྦྱོང་བཅུ་བཞི་པ་དང་བཅོ་ལྔ་པ་བྱེད་ཐབས་ཏེ་གུད་དུ་
བཀོད་པར་གསལ་ལོ། །དེའི་གནས་ནི་གྲུབ་པ་བྲག་ཕུག་ལྟ་བུ། བགྱིས་པ་ཁང་པ་
ལྟ་བུར་གཎྜི་བརྡུངས་ཏེ་རབ་བྱུང་གི་སྡེ་རྣམས་བསྡུས་ལ་གཞི་གསུམ་གྱི་ཆོ་གའི་ལག་
ལེན་ལྟར་གསོ་སྦྱོང་གི་རིམ་པ་མ་ནོར་བར་བྱེད་པའོ། །གཉིས་པ་དབྱར་གནས་ལ་
གཉིས། དབྱར་སྔ་མ་དང་། ཕྱི་མའོ། །སྔར་མ་ཡིན་ན་ཧོར་ཟླ་དྲུག་པའི་མར་ངོའི་
ཚེས་གཅིག་ནས་དབྱར་ཟླ་བ་གསུམ་དང་། ཕྱི་མ་ཡིན་ན་བདུན་པའི་མར་ངོའི་ཚེས་
གཅིག་ནས་དབྱར་ཟླ་བ་གསུམ་དུ་ཁས་ལེན་པའོ། །གང་ལྟར་ཡང་རིང་སྦྱོར་འཐབ་
བཀྲོལ་ཅན་ཏེ་དཀྲུགས་ཤིང་མཁན་མེད་ཅིང་སྡེ་སྣོད་འཛིན་པ་སོགས་ཡོད་པས་
བདེ་བར་གནས་པའི་རྐྱེན་ཚང་བར་གཙུག་ལག་ཁང་བྱི་དོར་སོགས་སྔ་རོལ་ནས་བྱ།
ཉེ་སྦྱོར་དབྱར་སྔ་ཕྱི་གང་ཡིན་པས་ཉ་ཡི་ཉིན་པར་སྔར་བཞིན་གསོ་སྦྱོང་བྱས་རྗེས་
སུ་ཚུལ་ཤིང་བྲིམ་པ་དང་གནས་མལ་སྟོབས་པ་སོ
ས་པ་སོགས་ཆོ་གའི་རིམ་པར་ལྟར་བྱ་ལ།
ཕྱིར་ཉིན་ཚེས་བཅུ་དྲུག་གི་ནང་པར་གཎྜིས་དགེ་འདུན་རྣམས་བསྡུས་ལ་རྒྱུད་ཆགས་
གསུམ་པ་གདོན་པ་སོགས་ནས་མཇུག་ཟིན་པར་བྱའོ། །གཞན་ཡང་འདུས་པ་སྤྱིའི་
ཆེད་སོགས་དགོས་པ་ཡོད་ན་དྲང་སྲོང་གཅིག་གི་མདུན་དུ་བྱིན་རླབས་བརྗོད་དེ་
ཞག་བདུན་ཚུན་འགྲོ་རུང་བ་དང་། དགེ་འདུན་སྤྱིའི་དོན་ནམ་རང་དོན་གལ་ཆེན་
ལ་འདུས་པ་སྤྱི་ལས་གནང་བ་ཐོབ་ནས་དེ་བཞིན་བྱས་པས་ཞག་བཞི་བཅུ་ཚུན་འགོར་
རུང་ངོ་། །དེའང་ཉིན་གཅིག་ལ་ཞག་གཅིག་ཏུ་སྦྱོར་ནས། །བྱིན་གྱིས་བརླབས་པ་
དང་། །ཞག་དྲུག་ལ་བདུན་དུ་སྦྱོར་ནས་བྱིན་གྱིས་བརླབ་དགོས་པར་བཤད་
དོ །གསུམ་པ་དགག་དབྱེ་ལ་གཉིས། དུས་དང་
། དུས་མིན་གྱི་དགག་དབྱེའོ། །དང་
182



སྡོམ་གསུམ་རྣམ་པར་འབྱེད་པའི་བཀའ་བརྟེན།
པོ་ནི་དབྱར་གནས་པའི་རྗེས་ཉིད་དུ་བྱེད་པའོ། །ཕྱི་མ་ནི་རྐྱེན་དབང་གིས་དགག་
དབྱེ་བྱེད་པའོ། །དེའང་འདུལ་བ་ཀུན་ལས་བཏུས་པའི་མཆན་འགྲེལ་དུ། དགག་
པ་དང་དབྱེ་བའོ། །ཞེས་པའི་དགག་པ་ནི། དབྱར་གྱི་ནང་དུ་ལྟུང་བ་གླེང་དྲན་
དང་། ཆད་ལས་དང་། དབྱར་ནང་གི་རྙེད་པ་བགོ་བ་དང་། མཚམས་ཀྱི་ཕྱི་རོལ་
ཏུ་མཚན་གཅིག་འདའ་བ་སྟེ་བཞིའོ། །དབྱེ་བ་ནི། དགག་དབྱེའི་ཚེ་ལྟུང་བ་བྱུང་
བ་གླེང་དྲན་བྱས་ནས་ཕྱིར་བཅོས་པ་སོགས་ཀྱི་སྒོ་ནས་དག་པ་བྱེད་པའོ། །རྫས་
ཀྱི་དགག་དབྱེ་ནི་དབྱར་གྱི་ནང་དུ་རྙེད་པ་རྣམས་དགག་དབྱེའི་ཚེ་བགོ་བར་བྱེད་
པ་དེ་དག་གི་སྐབས་དབྱེ་བས་དགག་པ་དང་དབྱེ་བ་ཞེས་བྱའོ། །རྐྱེན་དབང་གིས་
ཟླ་བ་གསུམ་དབྱར་གནས་པར་མ་གྲུབ་ན་གསོ་སྦྱོང་གཉིས་སོང་བའི་འོག་ཏུ་དགག་
དབྱེ་བྱ་རུང་བའོ། །གལ་ཏེ་དམག་འཁྲུགས་ལ་སོགས་པའི་རྐྱེན་གྱིས་གློ་བུར་དུ་འགྱེས་
དགོས་པ་བྱུང་ན་ཚོགས་ཀྱི་དགག་དབྱེ་བྱ། དྲང་སྲོང་གང་རུང་རྐྱེན་དབང་གི་འགྲོ་
དགོས་པ་བྱུང་ནའང་དེ་ལྟར་རོ། །གཞན་ཡང་གང་ཟག་གཞན་ལ་བརྟེན་ནས་བསྲུང་
བ་དང་། རང་གི་བསམ་པའི་སྟོབས་ཀྱིས་བསྲུང་བ་ལ་སོགས་པའི་ཚུལ་ཁྲིམས་བསྲུང་
ཚུལ་ལྔ་གོང་དུ་བཤད་པ་རྣམས་དང་། ལུས་ངག་ཡིད་དེ་སྒོ་གསུམ་ཚུལ་ཁྲིམས་ཀྱི་
བསླབ་པ་ལ་སྦྱོང་པ་དང་། ཉིན་མཚན་གྱི་དགེ་སྤྱོད་རྣམས་དུས་སུ་བཟུང་བ་ལས་
མི་འདའ་བར་བྱེད་པ་དག་ནི་བསྒྲུབ་པའི་བསླབ་བྱའོ།།
གསུམ་པ་སྤྱིའི་དོན་བསྡུ་བ་ནི། མདོར་ན་གནང་དང་བཀག་མེད་རུང་མི་རུང་།
བརྟགས་ནས་དགག་སྒྲུབ་མ་འདྲེས་བསླབ་ཅེས་གསུངས། མདོར་ན་གཞི་གང་ལ་
སྟོན་པས་དང་པོ་ནས་གནང་བ་དང་བཀག་པ་གཉིས་ཀ་མེད་པ་རྣམས་ཇི་ལྟར་བྱ་
ཞེ་ན། གཞི་དེ་བྱ་རུང་བ་ལ་ཉེ་བ་དང་། མི་རུང་བ་ལ་ཉེ་བར་འདུག །གཞུང་འདིར་
གསུངས་པའི་རྗེས་སུ་བརྟགས་ནས་མི་རུང་ལ་ཉེ་ཞིང་རུང་བ་ལས་བཟློག་ན་དེ་དག་
183



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀུན་ཏུ་དགག་པ་དང་། བྱར་རུང་ལ་ཉེ་ཞིང་མི་རུང་བ་ལས་བཟློག་ན་དེ་དག་དུས་
ཀུན་ཏུ་བསྒྲུབ་བྱ་སྟེ། གོ་མ་ལོག་ཅིང་དགེ་སྡིག་མ་འདྲེས་པར་བསླབ་པར་གྱིས་ཤིག་
པ་སྟེ། འདུལ་བ་མདོ་འདུས་ལས། གནང་དང་བཀག་པ་མ་གསུངས་པ། །ཇི་ལྟར་
མཐུན་ཕྱོགས་རྣམས་དང་སྦྱར། །ཞེས་གསུངས་པས་སོ། །
རྩ་བའི་ས་བཅད་བདུན་པ་ཉམས་ནས་སླར་ཡང་གསོ་ཚུལ་བཤད་པ་ལ་གཉིས།
མདོར་བསྟན། རྒྱས་བཤད་དོ། །དང་པོ་ནི། ཐ་མར་ཉམས་ན་སླར་ཡང་གསོ་བའི་
ཚུལ། སྡོམ་པ་ཐོབ་ནས་མ་ཉམས་པར་བསྲུང་ཞིང་། གལ་ཏེ་ཉམས་ན་སླར་ཡང་
གསོ་བའི་ཚུལ་བཤད་པ་ལྟར་ཉམས་སུ་ལེན་དགོས་སོ། །གཉིས་པ་རྒྱས་བཤད་ལ་
གསུམ། སྡོམ་པ་གཏོང་བའི་རྒྱུ། ཕྱིར་བཅོས་དངོས། བསྲུང་ཉམས་ཀྱི་འབྲས་
བུའོ། །དང་པོ་ལ་གཉིས། སྤྱིའི་གཏོང་རྒྱུ་དང་། ཞོར་བྱུང་ངོ་། །དང་པོ་ནི། གཏོང་
བའི་རྒྱུ་ནི་བསླབ་པ་ཕུལ་བ་དང་། ཚེ་འཕོས་རྩ་བ་ཆད་དང་མཚན་མོ་འདས།
མཚན་གཉིས་ཅིག་ཅར་བྱུང་ན་སྡོམ་པ་གཏོང་། སྡོམ་པ་གཏོང་བའི་རྒྱུ་ནི་གང་ཞེ་
ན་བརྡ་འཕྲོད་པའི་དྲུང་དུ་བསླབ་པ་ཕུལ་བས་གཏོང་སྟེ། ཡང་དག་པར་བླངས་
པ་དང་འགལ་བའི་རྣམ་རིག་སྐྱེ་བའི་ཕྱིར་རོ། །ཚེ་འཕོས་པས་གཏོང་སྟེ། རྟེན་བོར་
བའི་ཕྱིར་རོ། །ལས་འབྲས་མེད་པར་བལྟས་པས་སྟོང་སྟེ། །དགེ་བའི་རྩ་བ་ཆད་པས་
རྟེན་གཞི་མེད་པའི་ཕྱིར་རོ། །བསྙེན་གནས་ཀྱི་སྡོམ་པ་མཚན་མོ་འདས་པས་གཏོང་
ཉིན་ཞག་ཕྲུག་གཅིག་གི་སྡོམ་པ་ཡིན་པའི་ཕྱིར་རོ། །མཚན་གཉིས་ཅིག་ཅར་དུ་
བྱུང་བས་སྡོམ་པ་གཏོང་སྟེ། རྟེན་ཉམས་པའི་ཕྱིར་རོ། །ཀུན་བཏུས་ལས། བསླབ་
པ་ཕུལ་དང་ཚེ་འཕོས་དང་། །རྩ་བ་ཆད་དང་མཚན་མོ་འདས། །མཚན་གཉིས་ཅིག་
ཅར་བྱུང་བ་ནི། །སོ་སོ་ཐར་པའི་སྡོམ་པ་གཏོང་། །ཞེས་སོ། །གཉིས་པ་ནི། རྩ་བཞི་
གཅིག་ཉམས་མ་ཉམས་བསྲུང་བ་ན། །ཡོན་ཏན་ཡོད་མེད་ནོར་ཆེ་བུན་མང་དང་
།
84



སྡོམ་གསུམ་རྣམ་པར་འབྱེད་པའི་བཀའ་བརྟེན།
རྐང་བཞི་རྐང་ཆག་བཞིན་དུ་འདོད་པའོ། །རྩ་བ་བཞི་ལས་གཅིག་ཉམས་ན་མ་ཉམས་
པའི་རྩ་བ་གསུམ་བསྲུང་བ་ན་དེ་ལ་ཡོན་ཏན་ཡོད་དམ་མེད་ཅེ་ན། འདི་ལ་གཞན་
ལུགས་དང་། རང་ལུགས་གཉིས་སུ་ཡོད། དང་པོ་གཞན་ཁ་ཆེ་བྱེ་སྨྲ་རྣམས་ཀྱིས།
དཔེར་ན་ནོར་ཆེ་བས་བུན་མང་ཡང་གཞན་ལ་འཇལ་བ་དང་རང་ལ་ལྷག་པ་གཉིས་
ཀ་ཡོད་པ་བཞིན་དུ། ཉམས་པའི་ཉེས་པ་དང་། བསྲུང་བའི་ཡོན་ཏན་གཉིས་ཀ་
ཡོད་དེ། དེ་འདྲ་དེ་སྡོམ་ལྡན་དང་ཚུལ་འཆལ་གཉིས་ཀ་ཡིན་ཞེས་འདོད་དོ། །གཉིས་
པ་རང་ལུགས་ནི། ལས་འབྲས་ཀྱི་དབང་དུ་བྱས་ན་རྩ་བ་གཅིག་ཉམས་ཀྱང་གསུམ་
བསྲུང་བ་ལ་ཡོན་ཏན་ཡོད་པར་འདོད་པར་རང་གཞན་གཉིས་མཐུན་མོད།
འོན་ཀྱང་དུད་འགྲོའི་རྐང་པ་བཞི་ལས་རྐང་པ་གཅིག་ཆག་ན་གསུམ་གྱིས་འགྲོ་མི་
ནུས་བཞིན་དུ། རྩ་བ་གཅིག་ཉམས་ན་སྡོམ་པ་ཉམས་པར་འདོད་དེ། འོ་ན་ཡན་
ལག་ལའང་མཚུངས་སོ་ཞེ་ན། མི་མཚུངས་ཏེ། གཡུང་དྲུང་ལས་དག་ལས།
རྩ་བ་གཅིག་ཉམས་ཚུལ་ཁྲིམས་ཀུན་འཚལ་ཏེ། །ཡན་ལག་དེ་ཉམས་གཞན་ལ་སྨད་
མི་འགྱུར། །ཞེས་པས་སོ། །གཉིས་པ་ཕྱིར་བཅོས་དངོས་ནི། རྩ་བའི་ཕམ་པ་བྱུང་
བའི་གང་ཟག་ལ། །འགྱོད་པ་དྲག་པོ་སྐྱེས་ནས་མི་འཆབ་ན། །སྨོད་པ་བཅུ་གསུམ་
བྱས་ནས་ཁྲིམས་སྐྱར་ན། །སྐྱེ་བ་ལྔ་བརྒྱ་འཁོར་ནས་ལམ་སྒོར་སྐྱེ། །ཕམ་པ་སྐྱུར་ལ་
ཉེས་བྱས་སྟོབས་བཞིས་བཤགས། །རྩབའི་ཕམ་པ་གང་ཞེ་ན། འདུལ་བ་མདོ་འདུས་
ལས། ཡན་ལག་བཞི་ལྡན་བླ་མས་གསུངས། །སྦྱོར་བ་གསུམ་ཚང་ལུང་ལས་བཤད། །
ཅེས་པས། །རྩ་བ་བཞི་གང་རུང་ལ་ཡུལ་དང་། བསམ་པ་དང༌། སྦྱོར་བ་དང་།
མཐར་ཐུག་གི་ཡན་ལག་བཞི་རྫོགས་པ་ན་བཅས་ལྡན་གྱི་དྲང་སྲོང་གི་སྡོམ་པ་ལྷག་
མ་མེད་པར་ཉམས་པར་བྱེད་པ་སྟེ། མི་མཐུན་ཕྱོགས་ཀྱིས་གཉེན་པོ་མཐུ་མེད་པར་
བཅོམ་པའི་ཕྱིར་ཕམ་པ་ཞེས་བྱའོ། །ཡང་ན་མདོ་ལས། ལུས་ངག་ཡིད་གསུམ་ལོག་
¥85



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ན་ཉམས་པ་ཆེན་པོ་སྟེ། །དཔེར་ན་རྫ་ཆག་འཕྲོ་བཞིན་སྐོང་བ་ཤིན་ཏུ་དཀའ། །
ཞེས་སོ། །དེ་ལྟ་བུའི་ཕམ་པ་བྱུང་བའི་གང་ཟག་དེ་ལ་ཕྱིས་འགྱོད་པ་དྲག་པོ་སྐྱེས་
ནས་མི་འཆབ་པར་སྡོམ་པ་སྐྱུར་བ་འདོད་པ་ན། སྨོད་པ་བཅུ་གསུམ་བྱས་ནས་ཁྲིམས་
སྐྱུར་རུང་སྟེ། མདོ་ལས། གལ་ཏེ་འགྱོད་པ་དྲག་པོ་ཡང་དག་ཕྱིས་སྐྱེས་ན། །སྨོད་
པ་བཅུ་གསུམ་བྱས་ནས་དག་པས་ཁྲིམས་སྐྱར་ན། །སྐྱེ་བ་ལྔ་བརྒྱར་འཁོར་ནས་ཚོགས་
ཀྱི་ལམ་སྒོར་སྐྱེ། །ཞེས་པས་སོ། །སྨོད་པ་བཅུ་གསུམ་ནི། ལུས་ཀྱི་ཕྱག་རྒྱུ་གསུམ།
ངག་གི་སྙིང་པོ་ཚིག་བཤད་བཞི། ཡིད་ཀྱི་ཏིང་ངེ་འཛིན་གསུམ་སྟེ་དག་པའི་དགེ་
སྤྱོད་བཅུ་ལས། མི་དགེ་སྡིག་པའི་ལས་བཅུས་སྨོད་པས་ངན་སོང་གསུམ་སོགས་
གནས་ངན་བཅུར་ལྟུང་བ་དང་། ཚངས་པར་སྤྱོད་པའི་ཟས་གོས་གྲོགས་གསུམ་
ལས། མ་དག་པའི་ཟས་གོས་གྲོགས་གསུམ་གྱིས་སྨོད་པས། །གནས་ངན་གསུམ་
དུ་ལྟུང་བ་སྟེ་སྨོད་པ་བཅུ་གསུམ་གྱིས་སྨོད་པ་དང་། །ཚུལ་འཆལ་པོ་དེའི་ལུས་ལ་
རེ་བའི་གོས་བཀོན། །རྩྭའི་ཐག་པས་བཅིངས་ལག ལག་པ་གཉིས་བཅིངས། ལྕེ་ཐོག་
ཏུ་དུག་ཁྲག་བཙའ་ཁུ་བླུགས། །ཁ་འཁོར་ལོས་བཀོབ་པ་ལ་སོགས་བྱའོ། །ཞེས་གཡུང་
དྲུང་ལས་དག་ལས་གསུངས་སོ། །རྒྱས་པ་ནི་རྒྱུད་དེ་དག་དང་འགྲེལ་པ་འཕྲུལ་སྒྲོན་
སོགས་ལས་བཤད་དོ། །གཞན་ཡང་རྗེ་བླ་མའི་ཞལ་ནས། ཚུལ་ཁྲིམས་ཉམས་པ་
ལ་བཀུར་སྟི་མི་བྱ་ཞིང་དེ་དང་སྟབས་གཅིག་ཏུ་འགྲོགས་པ་དང་སྡོད་པར་མི་
བྱའོ། །ཟས་གོས་ལ་སོགས་ལོངས་སྤྱོད་དགའ་འཛའ་མི་བྱའོ། །གལ་ཏེ་བྱས་ན་སངས་
རྒྱས་ཀྱི་བསྟན་པ་ནག་འབྱམས་སུ་འགྲོ་བ་ལ་སོགས་ཉེས་པ་ཆེན་པོ་འབྱུང་བར་
འགྱུར། གཞན་ཡང་སྡེ་པ་སྤྱིའི་ཁྲིམས་ཀྱིས་ཆད་ལས་ལ་སོགས་བྱའོ། །ཁྱི་དང་བུད་
མེད་ལ་འབགས་པའི་སུན་འབྱིན་པའི་གཏམ་བརྗོད་པ་དང་། སྨ་ཕབ་པ་ཅི་རིགས་
བྱ་དགོས་པ་ཡིན་ནོ། །ཞེས་གསུངས་སོ། །དེ་ལྟར་བྱས་ནས་འགྱོད་པ་སྐྱེས་ནས་
186



སྡོམ་གསུམ་རྣམ་པར་འབྱེད་པའི་བཀའ་བརྟེན།
སྡོམ་པ་ཡང་དག་པས་ལེན་པར་འདོད་ན་ཕམ་པ་སྐྱར་བའོ། །རྩ་བའི་སྡོམ་པ་ལྡན་
ཞིང་ཡན་ལག་ཆང་ལ་སོགས་ཉམས་པ་དང་། ཉེས་བྱས་རྣམས་ནི་རང་གི་མཁན་
སློབ་དཔང་གསུམ་མམ་གཞན་ཚུལ་ཁྲིམས་རྫོགས་པ་ཉམས་ལྟུང་རིགས་མཐུན་པའི་
སྐྱོན་གྱིས་མ་གོས་པ་གང་འཛོམ་གྱི་མདུན་དུ་སྟོབས་བཞི་ཚང་པའི་སྒོ་ནས་བཤགས་
པར་བྱའོ། ། སྟོབས་བཞི་ནི་སྔར་བྱས་ལ་སྐྱེས་བུས་དུག་འཐུང་བ་ལྟ་བུའི་འགྱོད་སེམས་
བསྐྱེད་པ། དུག་ནད་སེལ་བའི་སྨན་པ་བསྟེན་པ་ལྟར་དཀོན་མཆོག་ལ་སྐྱབས་སུ་
འགྲོ་བ། ནད་གྱི་གཉེན་པོ་སྨན་ཟ་བ་ལྟར་དགེ་སྤྱོད་ལ་བརྩོན་པ། ཕྱིས་དུག་མི་
འཐུང་བ་ལྟ་བུའི་སྡོམ་སེམས་བྱེད་པ་བཞིའོ།།
གསུམ་པ་ལ་གཉིས། ཉམས་པའི་ཉེས་དམིགས། བསྲུངས་བའི་ཕན་ཡོན་
ནོ། །དང་པོ་ནི། ཉེས་པ་མ་བཤགས་འཆབ་བཅས་གནས་གང་ཞིག རང་གཞན་
གང་ལའང་གནོད་ཅིང་ངན་འགྲོར་ལྟུང་། ཉེས་པ་ལ་སོགས་མ་བཤགས་ཤིང་ཕམ་
པ་སྐུར་བ་མི་བྱེད་པར་འཆབ་བཅས་སུ་གནས་པ་གང་ཞིག་རང་ལ་པ
རྫ་མ་ཆག་པའི་འཕྲོ་བཞིན་དུ་གསོ་རྒྱུ་མེད་པ་དང་། གཞན་གང་དག་ལ་གནོད་
པ་ནི་སྦལ་པ་དང་ཉུངས་མ་རྨ་ཅན་སྦལ་པ་དང་། ཉུངས་མ་གཞན་གྱི་གསེབ་ཏུ་
ཞུགས་པས་ཡོ་རུལ་བ་བཏང་བ་བཞིན་དུ། རབ་ཏུ་བྱུང་བ་ལྷན་ཅིག་ཏུ་འདུག་པ་
དག་ལའང་ལྟུང་བས་ཕོག་ནས་གནོད་པའོ། །དེ་ལྟ་བུ་ནི་ལོངས་སྤྱོད་ཀུན་དང་ཕྲལ་
ཞིང་དུང་དང་གེཎྜི་ལ་སོགས་པའི་སྒྲས་དེད་པ་དང་། རྔན་ཚིག་བགྲང་ཞིང་ས་མཐའ་
རུ་བསྐྲད་ལ། དེའི་གནས་ཁང་བཤིག་པར་བྱ་སྟེ། ལས་དག་ལས། གང་ཞིག་ལུས་
ངག་ཡིད་གསུམ་ཁྲིམས་ཉམས་པ། དཔག་ཚད་ལྔ་བརྒྱའི་བར་དུ་བཀར་བར་བྱ།།
ཞེས་སོ། །ཚུལ་ཁྲིམས་ཉམས་པ་དེ་ནི་ངན་འགྲོའི་གནས་སུ་ལྟུང་བར་འགྱུར་ཏེ།
མཛོད་ལས། ཚུལ་ཁྲིམས་ཉམས་ཞིག་ཕྲ་རྒྱས་དུག །བླངས་དོར་དམྱལ་བའི་སྐྱེད་
137



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཤིང་འཛུགས། ཞེས་དང་
། ལས་དག་ལས། ཁྲིམས་ཉམས་དེ་ནི་སྙིང་པོ་མེས་ཚིག་
པས། །ཐེག་པ་འདི་དང་འགྱངས་ནས་འཕྲད་མི་འགྱུར། །ཞེས་སོ། །
གཉིས་པ་ནི། མ་ཉམས་ན་ལྷ་མིའི་ལུས་བརྒྱུད་ཐར་པ་འཐོག །གཞན་དུ་ལོ་བརྒྱར་
ཚུལ་ཁྲིམས་བསྲུངས་བ་བས། །གླིང་འདིར་ཞག་གཅིག་བསྲུངས་པའི་ཕན་ཡོན་ཚེ།
སངས་རྒྱས་བྱེ་སྙེད་བསྐལ་པ་བྱེ་སྙེད་ལ། །ལྷ་མིའི་མཆོད་པའི་བསྙེན་བཀུར་བྱས་པ་
བས། །དུས་འདིར་ཉིན་ཞག་གཅིག་གི་ཚུལ་ཁྲིམས་ལྷག །གོང་མའི་གོང་མ་ཡོན་ཏན་དེ་
བཞིན་འགྱུར། །དེ་ཕྱིར་ཡོན་ཏན་གཞི་མ་ཚུལ་ཁྲིམས་ཡིན། །ཚུལ་ཁྲིམས་མ་ཉམས་
པ་ལྷ་མིའི་ལུས་རྟེན་ཁྱད་པར་ཅན་བརྒྱུད་ནས་མཐར་ཐར་པ་འཐོབ་པར་འགྱུར་ཏེ།
མདོ་ལས། ཐིག་ལེའི་དོན་མ་རྟོགས་པའི་འཁོར་སྡེ་སླད་པ་ཀུན། །སྤྱོད་པ་མས་འཛེག་
འདུལ་ཁྲིམས་སྡེ་ཡིས་བསྲུང་། །མི་དང་ལྷ་རུ་གོ་འཕང་རིམ་བགྲོད་ནས། །ཐར་པ་
ཆེན་པོའི་འབྲས་བུ་གདོད་ཅིག་འགྲུབ། །ཅེས་དང་། དྲང་སྲོང་དག་པ་ཕོ་མོའི་སྡེས།།
ཕོག་པའི་ཁྲིམས་རྣམས་ཡོ་ཐུབ་ན། སྐྱེ་བ་གཅིག་གིས་མངོན་འཚང་རྒྱ། ཞེས་
སོ། །འཇིག་རྟེན་གཞན་དག་ཏུ་ལོ་བརྒྱར་ཚུལ་ཁྲིམས་བསྲུངས་བ་བས། མི་མཇེད་
འཇིག་རྟེན་གླིང་འདིར་ཞག་གཅིག་གི་ཚུལ་ཁྲིམས་བསྲུང་བའི་བསོད་ནམས་ཚེ་
སྟེ། མདོ་ལས། དགེ་བ་ལ་དད་པའི་ཁྱེའུ་ཆུང་འ་ཞ་འདིར་ལོ་བསྒྱུར་དགེ་བ་སྤྱོད་པ་
བས། དེར་དར་ཅིག་སྤྱོད་ན་བསོད་ནམས་ཆེ། འདིར་ལོ་བརྒྱར་ཚུལ་ཁྲིམས་
བསྲུངས་བ་བས། དེར་ཞག་གཅིག་བསྲུངས་བའི་བསོད་ནམས་ཆེ། འདིར་ལོ་བརྒྱར་
སྦྱིན་པ་བཏང་བ་བས། དེར་ཉིན་གཅིག་སྦྱིན་པ་བཏང་བས་བསོད་ནམས་ཆེ།
༼༤༦༽ ཞེས་དང་
། མདོ་ཁ་ཅིག་ལས། དེ་བཞིན་གཤེགས་པ་གང་གའི་ཀླུང་གི་
བྱེ་མ་སྙེད་ལ། བསྐལ་པ་གང་གའི་ཀླུང་གི་བྱེ་མ་སྙེད་ཀྱི་ལྷ་དང་མིའི་མཆོད་པ་ཇི་
སྙེད་ཅིག་གིས་མཆོད་པ་བས། སྙིགས་མའི་དུས་སུ་ཉིན་ཞག་ཕྲུགས་གཅིག་སྡོམ་
88



སྡོམ་གསུམ་རྣམ་པར་འབྱེད་པའི་བཀའ་བརྟེན།
པ་བསྲུངས་བའི་བསོད་ནམས་ཆེ། བསོད་ནམས་སྔར་མ་དེས་ཕྱི་མ་ལ་བརྒྱ་ཡི་ཆར་
ཡང་མི་ཉེ སྟོང་གི་ཆར་ཡང་མི་ཉེ དཔེར་ཡང་མི་ཕོད། ཅེས་གསུངས་སོ། ། ཉིན་ཞག་
གཅིག་གི་སྡོམ་པའི་ཕན་ཡོན་དེ་ཉིད་དགེ་བསྙེན་དང་། གཙང་གཙུག་དང་།
དྲང་སྲོང་ལ་སོགས་གོང་མའི་གོང་མ་ཡོན་ཏན་དེ་བཞིན་དུ་འགྱུར་ཆེ་ཞིང་ལྷག་
པའོ། །དེ་ཕྱིར་འདི་དང་ཕྱི་མའི་ཡོན་ཏན་མ་ལུས་པའི་རྟེན་གཞི་ཚུལ་ཁྲིམས་ཀྱི་སྡོམ་
པ་ཡིན་པར་རིགས་པར་བྱའོ། །སྐབས་བསྡུ་བ་ནི། སོ་ཐར་གྱི་སྡོམ་པ་རབ་ཏུ་དབྱེ་བའི་
ཚོམས་ཏེ་ལེའུ་གཉིས་པའོ། །བསྟན་པའི་སྲོག་ཤིང་འདུལ་བ་སོ་ཐར་གྱི་སྡོམ་པའི་ཚུལ་
ཁྲིམས་རབ་ཏུ་ཕྱེ་བའི་ཚོམས་ཏེ། ལེའུ་གཉིས་པའི་འགྲེལ་པའོ། །ཅེས་པའོ། །
༈ གཉིས་པ་བྱང་ཆུབ་སེམས་དཔའི་སྡོམ་པ་བཤད་པ་ལ་ས་བཅད་བདུན་གྱི་
དང་པོ་བྱུང་ཁུངས་བསྟན་པ་ལ། སྟོན་པ་རྫོགས་པའི་སངས་རྒྱས་ཀྱིས་ཕ་རོལ་ཏུ་
ཕྱིན་པའི་སྡེ་སྣོད་ཇི་ལྟར་གསུངས་ཚུལ་ནི། ཐམས་ཅད་མཁྱེན་པའི་གཤེན་རབ་མི་
བོ་དེས། དྲང་ངེས་ཟུང་འབྲེལ་བཀའ་འཁོར་གསུམ་དུ་བསྐོར། ཁྱད་པར་རི་
རྒྱལ་ཕོ་བྲང་མེ་ཏོག་གླིང་། མདོ་སྡེའི་སྡེ་སྣོད་ཚིག་བཞིའི་བོན་རྣམས་གསུངས།
ཞེས་པ་ནི། ཤེས་བྱ་ཇི་ལྟ་བ་དང་ཇི་སྙེད་པ་ཐམས་ཅད་མ་བསྒྲིབས་པ་
བས་པ་ལག་མཐིལ་
དུ་སྐྱུ་རུ་ར་བཞག་པ་ལྟར་མཁྱེན་པའི་ཡེ་ཤེས་དང་ལྡན་པའི་གཤེན་རབ་མི་བོ་དེ་
ཉིད། ངེས་དོན་ལྟར་ན་ཡེ་ནས་སངས་རྒྱས་པས་བོན་སྐུའི་དགོངས་པ་ལས་མི་ཕྱེ་
བའི་ཡས་སྤྲུལ་པའི་སྟོན་པ་ལ། ཕྱིས་ཡེ་སངས་ཡུལ་དུ་ཤེས་རབ་བསྐྱེད་ཅིང་བོན་
ལུང་མནོས་པ
ས་པ་ལ་སོགས་པ་ནི་ཐབས་ལ་མཁས་པས་འགྲོ་བ་འདུལ་བར་དགོངས་
པ་སྟེ། རྒྱུད་ཆེན་གསེར་གྱི་རུ་སྦལ་ལས། རྣམ་པར་ཐམས་ཅད་མཁྱེན་པའི་སྟོན་
པ་དེས །ཐུགས་རྗེ་ཆེ་མངའ་འགྲོ་བའི་དོན་བྱའི་ཕྱིར། །སྐྱེ་བ་མེད་ལ་སྐྱེ་བའི་ཆོའཕྲུལ་
བསྟན། །ནམ་མཁའ་ལྟ་བུའི་བོན་སྐུ་མཚོན་བྲལ་ལས། །གཟུགས་སྐུར་བཞེངས་ནས་
189



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འགྲོ་དོན་མཐར་དབྱུང་ཕྱིར། །ཡེ་སངས་ཡུལ་དུ་ཤེས་རབ་བློ་རྩལ་བསྐྱེད། །འོག་
མིན་ལྷའི་གནས་འགྲོ་འདུལ་བོན་ལུང་མནོས། །ཕྲུ་ཡི་གྲོང་ཁྱེར་ཆེན་པོར་བློ་རྩལ་
སྦྱངས། །འོད་གསལ་གནས་སུ་ཤེས་བྱའི་སྒྲིབ་པ་སྦྱངས། །འདུལ་བའི་དུས་བབ་
གཟིགས་དགོངས་ཐུགས་ལ་བཞག །ཡབ་ཀྱི་རྟ་ལ་བབས་ནས་ཡུམ་གྱི་ལྷུམས་སུ་ཞུགས།
ཟླ་དགུ་ངོ་བཅུར་སྐྱེ་བ་བཞེས་ཚུལ་བསྟན། །ཞེས་སོ། །དྲང་དོན་ལྟར་ན་འཛམ་གླིང་
དུ་སྐྱེ་བ་བཞེས་པའི་ཐོག་མ་སྟོན་པ་བསོད་ནམས་དབང་ལས་སེམས་བསྐྱེད་ཀྱི་སྡོམ་
པ་བླངས་ནས་བཟུང་བསྐལ་པ་གྲངས་མེད་གསུམ་དུ་ཚོགས་ཆེན་རྣམ་པ་གཉིས་
བསགས་ནས་སངས་རྒྱས་ཏེ། སླར་མི་མཇེད་འཇིག་རྟེན་འདུལ་བའི་སྟོན་པར་
བྱོན་པར་བཤད་དེ མཛད་བཅུ་ལས། སྔོན་ཚེ་སྤྲུལ་སྐུ་བསོད་ནམས་དབང་དྲུང་དུ། །
ཐུགས་མཆོག་བསྐྱེད་ནས་སྨོན་ལམ་ཆེན་པོར་བཏབས། །བསྐལ་པ་གྲངས་མེད་གསུམ་
དུ་ཚོགས་གཉིས་བསགས། །ཐམས་ཅད་མཁྱེན་གྱུར་སྟོན་པ་བླ་ན་མེད། །སྤངས་
རྟོགས་མཐར་ཕྱིན་མངོན་པར་སངས་རྒྱས་ཀྱང་། །འགྲོ་ལ་རྣམ་བརྩེས་གཟིགས་
ཚད་ལྔ་དགོངས་ནས། །སེམས་ཅན་འདྲེན་ཕྱིར་དམུ་རྒྱལ་ཐོད་དཀར་སྲས། །སྐྱེ་
བ་བཞེས་པར་མཛད་ལ་ཕྱག་འཚལ་ལོ། །ཞེས་སོ། །གང་ལྟར་ཡང་འགྲོ་བ་འདུལ་
བ་ལ་ཐབས་མཁས་ཤིང་ཐུགས་རྗེ་ཆེ་བའི་སྟོན་པ་དེས་མི་མཇེད་ཞིང་གི་སེམས་ཅན་
རྣམས་བདེ་བ་དང་བདེ་བ་ཆེན་པོའི་ས་ལ་བཀོད་པ་ལ། མཛད་པ་རྣམ་པར་བཅུ་
གཉིས་སམ་དྲུག་ཅུ་ལ་སོགས་ཀྱིས་འགྲོ་དོན་མཐར་ཕྱིན་པར་མཛད་པའི་བཀའ་
ཡི་འཁོར་ལོ་རིམ་པ་གསུམ་དུ་བསྐོར་བ་སྟེ། བསྟན་པ་རྗེས་བཞག་གི་མདོ་ལས།
བཀའ་ལ་ཐོག་མཐའ་བར་དང་གསུམ། །དེ་ཡང་སོ་སོར་དབྱེ་བ་ན། དང་པོ་ཀུན་
རྫོབ་བདེན་པར་གསུངས། །བར་པ་བདེན་གཉིས་དོ་མཉམ་གསུངས། །ཐ་མ་དོན་
དམ་བདེན་པར་གསུངས། །དེ་ཡང་མཛད་པ་བཅུ་གཉིས་ཀྱི། །བསྟན་སྤེལ་ཡན་
199



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཆད་ཀུན་རྫོབ་ཚུལ། །རྗེས་བཞག་ཡན་ཆད་བདེན་གཉིས་ཚུལ། །མྱང་འདས་ཡན་
ཆད་དོན་དམ་ཚུལ། །ཞེས་པས། རྒྱལ་གྱི་ལོ་མཛོད་བཅུ་གཉིས་ཀྱི་མཛད་པའི་ཁོངས་
སུ་གསུངས་པའི་ཀུན་རྫོབ་དྲང་དོན་གཙོ་བོར་སྟོན་པའི་བོན་སྡེ་རྣམས་འཁོར་ལོ་
དང་པོ། ལོ་མཛོད་བཅུ་གཉིས་རྫོགས་ནས། བསྟན་པ་རྣམ་གསུམ་རྗེས་བཞ
བཞག་
གི་མཛད་པ་མ་གྲུབ་པའི་བར་དུ་གསུངས་པའི་དྲང་ངེས་ཟུང་འབྲེལ་གྱི་བོན་སྡེ་རྣམས་
འཁོར་ལོ་བར་པ། སྟོན་པ་ཁྱིམ་སྤངས་རབ་ཏུ་བྱུང་ནས་གསུངས་པའི་ངེས་དོན་
གནད་དོན་གཙོ་བོར་སྟོན་པའི་བོན་སྡེ་རྣམས་འཁོར་ལོ་ཐ་མ་སྟེ། གསུམ་པའོ། ། ཁྱད་
པར་དུ་རི་རྒྱལ་ལྷུན་པོའི་རྩེ་མོ་ན། སྟོན་པའི་བཞུགས་གནས་དབྱིབས་ཀྱང་རི་
རབ་དང་གླིང་ལ་སོགས་པའི་བཀོད་པ་དང་ལྡན་པའི་ཕོ་བྲང་རྒྱུ་རིན་པོ་ཆེ་ལས་
གྲུབ་པ་ཡོད་པ་དེའི་ནང་དུ། གདན་སེང་གེའི་ཁྲི་ལ་བཞུགས་ནས་མདོ་སྡེའི་སྡེ་སྣོད་
རྣམས་གསུངས་པ། དེའང་གནས་གཅིག་ཏུ་འང་མ་ངེས་ཏེ། ཁམས་བརྒྱད་འབུམ་
ལྷ་རི་སྤོ་མཐོན་ལ་སོགས་གནས་བརྒྱད་དུ་གསུངས་པ་བཞིན་ནོ། །གནས་དེ་དག་
རྣམས་སུ་ཁམས་བརྒྱད་འབུམ་དང་། དགེ་འབུམ་དང༌། འདུལ་འབུམ་དང་།
ལམ་འབུམ་དང་། དོན་འབུམ་དང་ལྔ་ལ་རྩ་བ་ཡན་ལག་རྣམས་ལ་གླེགས་བམ་སུམ་
བརྒྱ་དང་དྲུག་ཅུར་གསུངས་སོ། །དེ་དག་ལས་བྱང་ཆུབ་སེམས་དཔའི་བསླབ་པ་
ཁོ་ན་རྩལ་དུ་བཏོན་པའི་ཡེ་གཤེན་བཀོད་པ་དོན་གྱི་འབུམ་ལ་རྩ་བ་ལ་གླེགས་བམ་
ཉི་ཤུ། ཡན་ལག་ལ་གླེགས་བམ་ལྔ་བཅུ་རྩ་བཞིར་གསུངས་པ་ལ། གཡུང་དྲུང་གི་
ཡན་ལག་དགུས་བྱང་ཆུབ་མཆོག་ཏུ་སེམས་བསྐྱེད་ཅིང་། ཡེ་གཤེན་གྱི་བསླབ་པ་
སུམ་བརྒྱ་དྲུག་ཅུ་ལ་སོགས་གཏན་ལ་ཕབ་ནས་གསུངས་པའི་དོན་བསྡུས་པ་དང་
སང་ན་བཞུགས་པའི་བྱམས་མ་འབུམ་ལྔའི་ནང་ཚན་ཡེ་གཤེན་དོན་འབུམ་ལ་སོགས་
པ་བྱང་ཆུབ་སེམས་དཔའ་རྣམས་ལ་བཀའ་སྩལ་པའོ། །གཞན་ཡང་མེ་ཏོག་གི་གླིང་
9}



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་ཡིད་ཀྱི་ཁྱེའུ་ཆུང་སོགས་ལ་ལྟ་བ་ཡས་ཕུབ་ལ་སོགས་པའི་བོན་གྱི་འཁོར་ལོ་ཚིག་
བཞི་གསུངས་སོ། །
གཉིས་པ་དེ་བསྡུས་ནས་བཤད་སྒྲུབ་ཀྱིས་ཇི་ལྟར་བཟུང་ཚུལ་ནི། སྡུད་བྱེད་
ཀྱིས་བསྡུས་ཡོངས་སུ་བཀྲལ་ནས་སྤེལ། །བརྟགས་གཟིགས་ཞང་ཞུང་གཙང་དབུས་
ཀུན་ཏུ་དར། །ལུང་ཁ་ཅིག་ནས་སྟག་གཟིག་འོལ་མོ་ལུང་རིང་ཞེས་གསུངས་པ་ནི།
ཞིང་ཁམས་དེ་ལ་ཞང་ཞུང་གི་མི་རྣམས་ཀྱིས་མིང་བཏགས་པ་སྟེ། ཞིང་དེ་ལ་ནང་
གླིང་བར་གླིང་ཕྱི་གླིང་མཐའ་གླིང་གི་བཀོད་པ་དང་ལྡན་པ། འཛམ་བུ་གླིང་གི་ཕྱེད་
དྲང་ཡིན་པར་བཤད་ཅིང་
། དེའི་མཐའ་མུ་ཁྱུད་བདལ་པའི་རྒྱ་མཚོ་དང་། གངས་
དབལ་སོ་ཅན་གྱི་ར་བས་བསྐོར་བ་ལ། སྔར་སྟོན་པ་གཙོ་འཁོར་ལྔ་བོད་དུ་བྱོན་
པའི་སྒོ་འདོམ་གང་ཙམ། སྟོན་པས་མདའ་ལམ་གྱིས་དྲོངས་པ་ཡོད་པའི་
པའི་བར་དེར་
མུན་གླིང་དང་། སྟག་གཟིག་ལ་སོགས་གཅན་འཕྲང་ཉིན་ལམ་དགུ་དགུ་ཆོད་
པ་ཡོད་པས། དེ་ཙམ་ལ་བརྟེན་ནས་འདོད་རྒྱལ་གྱི་མིང་བཏགས་པ་སྟེ། དཔེར་
ན་བོད་ཡུལ་འདིའི་མཐའ་གངས་རིའི་ཕྲེང་བས་བསྐོར་བ་ལ་བོད་གངས་ཅན་ཟེར་
བ་ལྟ་བུའོ། །ཡང་ལུང་ཁ་ཅིག་ནས་སྟག་གཟིག་བོན་གྱི་ཡུལ་ཞེས་འབྱུང་བ་ཡོད་
པ་དེ་ནི་ཞིང་ཁམས་འདིའི་མིང་མ་ཡིན་ཏེ། འཛམ་བུ་གླིང་ན་ཡུལ་ཆེན་བཅོ་བརྒྱད།
ཡུལ་ཕྲན་དགུ་བཅུ་རྩ་གཅིག་ལ་སོགས་ཡོད་པས། ཡུལ་ཆེན་བཅོ་བརྒྱད་ཀྱི་ནང་
ཚན་ནུབ་ན་སྟག་སྡེ་གཟིག་འཕན་ཟེར་བའི་ཡུལ་ཡོད་པ་དེ་གཉིས་ཀྱི་མིང་ཡིན་
ནོ། །ཡང་བླ་མ་ཁ་ཅིག་གི་སངས་རྒྱས་ཐམས་ཅ་
པས་ཅད་ཀྱིས་རྟག་ཏུ་ཐུགས་རྗེའི་སྤྱན་
གྱིས་གཟིགས་པས་རྟག་གཟིགས་འོལ་མོའི་གླིང་ཡང་བཤད་དོ། །ཡང་ཁ་ཅིག་གིས་
སངས་རྒྱས་ཀྱིས་གཟིགས་ཚད་ལྔ་དང་དགོངས་ཚད་ལྔ་ལྔས་བརྟགས་ཤིང་གཟིགས་
པའི་ཞིང་ཁམས་ཡིན་པའི་དོན་གྱིས་བརྟགས་གཟིགས་འོལ་མོའི་ཞིང་ལ་སོགས་
92



སྡོམ་གསུམ་རྣམ་པར་འབྱེད་པའི་བཀའ་བརྟེན།
བཤད་དོ། །དེས་ན་འདིར་ནི་ཕྱི་མ་ལྟར་སངས་རྒྱས་ཀྱིས་དང་པོ་གཟིགས་དགོང་
ཀྱི་ཞིང་དུ་གྱུར་པ། བར་དུ་བོན་གྱི་འཁོར་ལོ་བསྐོར་ནས། ཐ་མ་འགྲོ་དོན་མཐར་
ཕྱིན་མཛད་པའི་ཡུལ་ཁྱད་པར་ཅན་དེ་ན་སྟོན་པ་ཐུགས་རྗེ་ཅན་བྱོན་ནས། གཤེན་
ལོ་གྱ་གཉིས་ལ་མི་ལོ་བརྒྱད་སྟོང་ཉིས་བརྒྱ་སྟེ། དེའི་ཚེ་མྱ་ངན་ལས་འདས་པའི་
མཛད་པ་ཡན་ཆད་རྫོགས། དེའི་བཀའ་ཡི་བསྡུ་བ་མཛད་ཚུལ་སྤྱིའི་དབང་དུ་བྱས་
ན། མདོ་འདུས་དང་ཉི་སྒྲོན་མཐུན་པར། མདོ་སྡེ་རྣམས་གསང་བ་མདོ་སྡུད་ཀྱིས་
བསྡུས། འབུམ་སྡེ་ཐམས་ཅད་རྨ་ལོས་བསྡུས། གཟུངས་སྡེ་གཡུ་ལོས་བསྡུས།
འདུལ་བ་ཡིད་ཀྱི་ཁྱེའུ་ཆུང་གིས་བསྡུས། ཕར་ཕྱིན་ཚང་པ་གཙུག་ཕུད་ཀྱིས་བསྡུས།
གཏོ་དཔྱད་གཏོ་བུ་དང་དཔྱད་བུས་བསྡུས། མངོན་པ་དང་སྔགས་རྒྱུད་ལུང་འདྲེན་
རྒྱུད་འདྲེན་གྱིས་བསྡུས། རྩིས་དང་གཙུག་ལག་འཕྲུལ་བུ་དང་རྐོང་བུ་སོགས་ཀྱིས་
བསྡུས་པར་བཤད་དོ། །བྱེ་བྲག་ཏུ་བྱང་ཆུབ་སེམས་དཔའི་སྡེ་སྣོད་ཡེ་གཤེན་བཀོད་
པ་དོན་གྱི་འབུམ་ལ་སོགས་འབུམ་ལྔ་ནི་གཤེན་ཐང་མ་འོད་རྒྱལ་གྱིས་བསྡུས་པའོ། །དེ་
ལྟར་བཀའ་སྡུད་པར་བྱེད་པ་པོ་རྣམས་ཀྱིས་བསྡུས་པའི་རྗེས་སུ། གདུང་སོབ་
ཆེན་པོ་བྱོན་ནས་བཀའ་ཡི་དགོངས་པ་ཡོངས་སུ་བཀྲལ་ཏེ་བོན་གྱི་འཁོར་ལོ་གསུམ་དུ་
བསྐོར་ནས་ཉན་བཤད་ཀྱི་སྲོལ་བཙུགས། དེ་ལ་སློབ་མ་མཁས་མཆོག་འཛམ་གླིང་
གི་རྒྱན་དྲུག་བྱུང་སྟེ། སྟག་གཟིག་ལ་མཁས་པ་མུ་ཙ་ཏྲ་ཧེ་པེ། ཞང་ཞུང་ལ་མཁས་
པ་ཁྲི་ཏོག་པར་ཙ། སུམ་པ་ལ་མཁས་པ་འགུ་ཧི་ལི་སྤར་ཡ། རྒྱ་གར་ལ་མཁས་པ་
ལྷ་བདག་སྔགས་དྲོ། རྒྱ་ནག་ལ་མཁས་པ་ལེགས་ཏང་རྨང་བ། ཕྲོམ་ལ་མཁས་པ་
གསེར་ཐོག་ལྕེ་འབྱམས་དང་ལོ་ཙཱ་བ་དེ་དྲུག་གིས། གཡུང་དྲུང་གི་ལྷ་སྐད་ལས་རང་
རང་གི་ཡུལ་དུ་སྐད་རིགས་སོ་སོར་བསྒྱུར་ནས་སྤེལ། མཁས་པ་ཆེན་པོ་དེ་དྲུག་ལ་
ཞང་བོད་ཀྱི་མཁས་པ་མི་བཞིས་གཏུགས་ཏེ། ཞང་ཞུང་སྟོང་རྒྱུང་མཐུ་ཆེན།
343



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བོད་སེ་ཤ་རི་དབུ་ཆེན། ལྡེ་གྱིམ་ཚ་རྨ་ཆུང་། མེ་ཉག་ལྕེ་ཚ་མཁར་བུ་དང་བཞིས་
ཞང་ཞུང་གི་སྒྲ་ལས་བོད་སྐད་དུ་བསྒྱུར་ནས་དར་བར་མཛད། ཁྱད་པར་དུ་དམུ་
གཤེན་དྲན་པ་ནམ་མཁའ་ཉིད་ཀྱིས་མཁས་བཞིའི་ཞབས་ལ་གཏུགས་ཤིང་གདམས་
ངག་བླངས། སྟག་གཟིག་ཞང་ཞུང་ཨུ་རྒྱུན་རྒྱ་དཀར་ནག་ལ་སོགས་སུ་ལན་གྲངས་
བཅུ་གསུམ་བྱོན། གཤེན་རབ་ཀྱི་ཞལ་ནས་གསུངས་ཚད་བོད་ཁ་བ་ཅན་དུ་བསྒྱུར་
ནས་སངས་རྒྱས་ཀྱི་བསྟན་པ་དར་ཞིང་རྒྱས་པར་མཛད། དྲང་སྲོང་དགེ་རྒྱས་ལས་
སེམས་བསྐྱེད་ཀྱི་སྡོམ་པ་བླངས། ཉིད་ཀྱིས་མཛད་པ་ལ་བསམ་གྱིས་མི་ཁྱབ་ཀྱང་།
ཁྱད་པར་ཕྱི་རོལ་པ་དང་ནང་པ་གཉིས་རྩོད་པ་བྱུང་དུས་སུ་མུ་སྟེགས་ཚར་ཐག་
གཅོད་པའི་ཕྱིར་དུ་སྒྲོན་མ་མུན་སེལ་གསུངས་པ་ལ། ཁྲི་ཐོག་ཏུ་བཞུགས་ནས།
སྟོན་པའི་རྒྱལ་པོ་འཁོར་བ་འདྲེན་པའི་དཔལ། ཞེས་པའི་དབུ་འདྲེན་ནས་གསུངས་
པས་མུ་སྟེགས་རྣམས་དཔའ་འཁུམས། ཁྲི་ཡང་ཇེ་མཐོ་ལ་འདོམ་བཅུ་གསུམ་དུ་འཕར།
དེ་ནས་བྱང་ཆུབ་སེམས་སྦྱོང་བའི་སྐབས་སུ་སླེབ། སྐྱབས་འགྲོའི་དོན་མཐོང་བྱང་
ཆུབ་སེམས་ཀྱང་སྐྱེ། སྨོན་འཇུག་གཉིས་ཀྱི་དོན་ལ་འཇུག་པར་བྱ། སྨོན་པ་
ཁམས་གསུམ་སེམས་ཅན་དོན་ལ་སྨོན་བྱེད་ཅིང་། འཇུག་པ་དེ་ཡི་རྒྱུ་ལ་རབ་ཏུ་
འཇུག་པར་བྱ། ཞེས་པ་ལ་སོགས་བརྡོལ་བའི་ཚེ་ན། ཁམས་གསུམ་གྱི་ལྷ་རིགས་
རྣམས་ཀྱིས་གདུགས་ཕུབ། ཁྲི་འདོམ་ཉི་ཤུ་རྩ་བདུན་དུ་འཕར། མཐར་ཁྲི་སྟེངས་
སུ་མི་གནས་པར་ཇེ་མཐོ་ཇེ་མཐོ་ནམ་མཁའ་དང་དབྱེར་མེད་དུ་མི་སྣང་བར།
ཐར་པ་ཆེན་པོ་མ་ཐོབ་བར་དག་ཏུ། གླིང་གི་མཆོག་གྱུར་འཛམ་གླིང་སྐྱེས་གྱུར་དང་།
བསྟན་པའི་མཆོག་གྱུར་གཡུང་དྲུང་བོན་ལ་སྤྱོད་གྱུར་ཅིག །ཅེས་སྒྲ་ཙམ་ཐོས་པ་ལས་
མི་མངོན་པའི་དུས། དེར་འཚོགས་པའི་མི་རྣམས་ཀྱི་རྒྱུད་ལ་བྱང་ཆུབ་ཀྱི་སེམས་
རིན་པོ་ཆེ་གཉིས་འབད་མེད་དུ་སྐྱེས་ནས། ཀུན་ན་རེ། མདོ་འདི་ནི་དྲན་པས་ཆོག་
194



སྡོམ་གསུམ་རྣམ་པར་འབྱེད་པའི་བཀའ་བརྟེན།
པ་ཞིག་འདུག །ཁོང་ཉིད་ཀྱང་མཁའ་དང་མཉམ། ཞེས་ཟེར་ནས་མཚན་ཡང་དྲན་
པ་ནམ་མཁའ་གསོལ། མདོ་འདི་ཡང་འཁོར་བ་འདྲེན་ཅིང་མུན་པའི་སྨག་རུམ་
སེལ་བའི་སྒྲོན་མེ་ལྟ་བུ་ཞིག་བཞུགས་པས། མཚན་ལ་སྒྲོན་མ་མུན་སེལ་དུ་བཏགས་
སོ། །དྲན་པས་གྲོལ་ཐོབ་སེམས་དཔའ་བརྒྱད་ལ་བརྒྱུད་ནས་དར་རོ། །སྤྱིར་མཁས་
བཞིའི་རིང་ལ་བོད་དུ་རྒྱལ་པོ་གྲི་གུམ་གྱིས་བོན་བསྣུབས་ནས་བོན་རྣམས་གཏེར་དུ་
བྱོན། ཕྱིས་སུ་གཏེར་སྟོན་རྣམས་ཀྱིས་གཏེར་ནས་དྲངས་ནས་དར་བ་ནི་བསྟན་
པ་ཕྱི་དར་རོ། །སེམས་བསྐྱེད་དངོས་ཀྱི་སྡོམ་རྒྱུན་ཨ་ཁྲིད་ལྟར། སྐུ་གསུམ་སངས་
རྒྱས། བླ་མ་ཆེ་དྲུག །གདུང་རྒྱུད་བཅུ་གསུམ། མཁས་པ་མི་བཞི། ལོ་པཎ་གཤེན་
བརྒྱད་རྣམས་ནས་རིམ་གྱིས་བརྒྱུད། དེ་ནས་གཤེན་གྱེར་རྨ་དབྱིལ་སོགས་ནས་བྲུ་
ཞུ་སྤ་རྨེའུ་ལ་བརྒྱུད། དེ་རྣམས་ཀྱིས་དགོངས་མཛོད་རི་ཁྲོད་པ་ཆེན་པོ་ལ་བརྒྱུད།
དམ་པ་རི་ཁྲོད་པ་ལ་འཁོར་སྡེ་བཞི་ཡོད་དེ། ལྟ་དགོངས་གཉིས་འཛིན་བྲལ་བ་རྟོགས་
ལྡན་སྒོམ་ཆེན་གྱི་འཁོར་དང་། བསྙེན་སྒྲུབ་མཐར་ཕྱིན་པ་གསང་སྔགས་བསྒྲུབ་
པ་པོའི་འཁོར་དང་། འདུལ་བ་ཚུལ་ཁྲིམས་ཟུང་དུ་འབྲེལ་པ་རྣམ་དག་བཙུན་པའི་
འཁོར་དང་། ཐུགས་རྗེ་སེམས་བསྐྱེད་སྨོན་འཇུག་དང་ལྡན་པ་བྱང་ཆུབ་སེམས་
དཔའི་འཁོར་དང་བཞིར་འདུས་སོ། །ཉིད་ཀྱིས་མཛད་པ་ལའང་བྱང་སེམས་ཚིག་
བཞི་པ་ལ་སོགས་མང་དུ་ཡོད་དོ། །སློབ་མ་བསམ་གྱིས་མི་ཁྱབ་ཀྱང་ཁྱད་དུ་འཕགས་
པ། སྒོམ་འབར། ཡར་མེ། ཕོ་སྒོམ། སྐྱེ་མེད་དྲང་སྲོང་བཞི་ཡིན་ནོ། །ཡར་མེས་
མདོ་ཚིག་བཞིའི་འགྲེལ་པ་མཛད་པ་ལ་ཕྱིས་སུ་ཡང་འགྲེལ་ཡང་འཕེལ་ལོ། ཕོ་སྒོམ་
ཞིག་པོ་རི་ལ་བྱང་ཆུབ་སེམས་གཉིས་སྦྱངས་ཤིང་བཞུགས་པའི་མཚམས་ཁང་ཟུར་
དུ་རི་དྭགས་རྣམས་ཀྱང་། རང་བཞིན་གྱིས་འདུ་ཞིང་
། ཉིད་ཀྱིས་འཚོ་སྐྱོང་མཛད་
དོ། །༼༤༧ ༽ སྒོམ་ཆེན་འབར་བས་སྦྱིན་པ་གསུམ་གྱིས་རྒྱུན་དུ་ཉམ་ཐག་སྐྱོང་ཞིང་།
195



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བྱམས་སྙིང་རྗེ་ཁོ་ན་ལ་ཐུགས་དམ་གྱི་མཐིལ་མཛད་པས་གཙང་པ་སྙིང་རྗེ་པར་གྲགས་
སོ། །སྒོམ་འབར་གྱི་སློབ་མ་དྲུག་གི་ནང་ནས་མཆོག་ཏུ་གྱུར་པ་རིན་པོ་ཆེ་སྨན་གོང་
བ་དང་། ཁྱུང་སྒོམ་ཇོ་གཡུང་གཉིས་ཡིན་ནོ། །བླ་མ་སྨན་གོང་བ་འགྲོ་མགོན་མར་
སྟོན་རིན་པོ་ཆེས་ནི། བྱམས་སྙིང་རྗེ་བྱང་ཆུབ་ཀྱིས་སེམས་ཁོ་ན་ལ་ཐུགས་འབྱོངས་
པས། དམེ་མཛེ་དང་སྤྲང་པོ་ཉམ་ཐག་པ་རྣམས་ཀྱི་གཡོག་མཛད། གཞན་ལའང་
བྱམས་སྙིང་རྗེ་དང་བྱང་ཆུབ་ཀྱི་སེམས་གཉིས་གཅིག་བུར་སྒོམ་པའི་གདམས་ངག་
བསྟན་སྐད། ཇོ་གཡུང་གི་སློབ་མ་ཞང་དམ་པ་ཚུལ་ཤེར། དེ་ནས་གཡོར་པོ་མེ་དཔལ།
འ་ཞ་བདུད་རྩི་རྒྱལ་མཚན། འ་ཞ་བློ་གྲོས་རྒྱལ་མཚན། བྲུ་འདུལ་བ་རྒྱལ་མཚན།
བྲུ་རྒྱལ་བ་གཡུང་དྲུང་། བྲུ་ཤ་ནམ་མཁའ་འོད་ཟེར། བྲུ་བསོད་ནམས་རྒྱལ་མཚན།
བྲུ་ཤ་བསོད་ནམས་བློ་གྲོས། བྲུ་ཤ་རྣམ་རྒྱལ་ཀ་ར། མཁས་གྲུབ་རིན་ཆེན་བློ་གྲོས།
མཉམ་མེད་ཤེས་རབ་རྒྱལ་མཚན། རྒྱལ་ཚབ་རིན་ཆེན་རྒྱལ་མཚན། ནམ་མཁའ་
ཡེ་ཤེས། ཀུན་བཟང་རྒྱལ་མཚན། འདི་ནས་སྟོད་བརྒྱུད་དང་། སྨད་བརྒྱུད་གཉིས་
ལས། སྟོད་བརྒྱུད་ནི། ཀུན་བཟང་རྒྱལ་མཚན་ནས་རིན་ཆེན་རྒྱལ་མཚན། དེ་ནས་
འགྲོ་མགོན་ཤེས་རབ་གཡུང་དྲུང་གི་བར་དུ་སྨན་རིའི་བརྒྱུད་པ་དང་མཐུན།
ཤེས་རབ་གཡུང་དྲུང་ནས། སུམ་ལྡན་བསམ་གཏན་ཡེ་ཤེས། དམ་པ་དེའི་དྲུང་
ནས་བདག་གིས་ལེགས་པར་ཐོབ་བོ། །ཡང་སྨད་རྒྱུད་ནི། ཀུན་བཟང་རྒྱལ་མཚན་
ནས། སྒོ་ཛུང་བློ་གྲོས་རྒྱལ་མཚན། དེ་ནས་བོན་གྲོང་བསྟན་པ་འོད་ཟེར། སྟ་གུ་
ཉི་མ་རྒྱལ་མཚན། ཉག་རོང་བློ་གྲོས་རྒྱལ་མཚན། རྒྱ་རོང་གཡུང་དྲུང་ཡེ་ཤེས།
ཤེལ་ཁོག་གཏོ་ཕུག་པ་གཡུང་དྲུང་རྒྱལ་མཚན། དགེ་བཤེས་གཡུང་དྲུང་བསྟན་
འཛིན། རིག་འཛིན་ཀུན་གྲོལ་གྲགས་པ། རྟོགས་ལྡན་ཡེ་ཤེས་བསྟན་འཛིན།
གྲུབ་དབང་གཡུང་དྲུང་ཕུན་ཚོགས། གཏེར་ཆེན་བདེ་ཆེན་གླིང་པ་ཡབ་སྲས་ནས་
396



སྡོམ་གསུམ་རྣམ་པར་འབྱེད་པའི་བཀའ་བརྟེན།
བདག་གིས་ཐོབ་བོ། །གཞན་ཡང་བཀའ་དྲིན་མཚུངས་མེད་བདེ་ཆེན་འོད་ཟེར་
ནས་གཡུང་དྲུང་སེམས་དཔའ་སྤྲོས་མེད་པའི་ལུགས་དང་། ཐུགས་རྗེ་སེམས་དཔའི་
ལུགས་ལྟར་སེམས་བསྐྱེད་ཀྱི་སྡོམ་པ་ཐོབ་པ་ཡིན་ཀྱང་བརྒྱུད་པ་ནི་གོང་གི་དེ་ལ་
འཐུས་སོ། །དེས་ན་རང་རེའི་དེ་སྔར་བྱང་སྡོམ་གྱི་བརྒྱུད་པ་ནི་ཤིན་ཏུ་ཕྲ་བས།
ཁོ་བོས་དཀའ་བ་སྤྱད་ནས་བརྒྱུད་པའི་རྐང་ཚུགས་པར་བྱས་སོ། །ཕྱིས་བྱོན་པ་དག་
གིས་ཀྱང་སྡོམ་རྒྱུན་མི་ཆད་པར་གལ་ཆེ་སྟེ། སངས་རྒྱས་ཀྱི་ས་བོན་ཡིན་པའི་ཕྱིར།
རྣམ་རྒྱལ་ལས། ཐམས་ཅད་ཀུན་གྱི་ས་བོན་རིན་ཆེན་སེམས། །བསྐྱེད་པ་མ་བྱས་གཡེང་
བའི་མེ་ཡིས་བསྲེགས། །ཞེས་གསུངས་པ་དང་། རྗེ་བླ་མའི་གསུངས་ལས་ཀྱང། བཤེས་
གཉེན་དམ་པ་ལ་ལའི་འདུལ་བརྒྱུད་ནི། སེམས་ཅན་ལས་ཟད་པའི་དབང་ངམ།
བརྒྱུད་འཛིན་གྱིས་གོ་མ་ཆོད་པའམ། རྨོངས་པ་རྣམས་ཀྱིས་དམན་ལ་མཆོག་ཏུ་འཛིན་
པའི་དབང་གིས་ཆད་པར་མངོན་ནོ། །ཞེས་གསུངས་པ་དང་མཐུན་པས་བཤེས་
གཉེན་དམ་པ་རྣམས་ཀྱིས་རང་རང་གི་སྡོམ་པའི་བརྒྱུད་པ་མ་ཆད་པར་མཛོད་ཅིག།
དོན་གསུམ་པ་དེ་ལྟར་བཟུངས་བའི་སྡོམ་པའི་ངོ་བོ་ནི། ངོ་བོ་བྱམས་དང་སྙིང་
རྗེས་ཀུན་བསླངས་ནས། །འགྲོ་བ་གཞན་དོན་རྫོགས་བྱང་ཐོབ་འདོད་པས། །མཐུན་
ཕྱོགས་སྒྲུབ་ཅིང་མི་མཐུན་སྤང་སེམས་མཚུངས། །སེམས་བསྐྱེད་ཀྱི་ངོ་བོ་ནི་སེམས་
ཅན་རྣམས་ལ་མ་བུ་གཅིག་མའི་བུ་གཅིག་པ་ལྟར་ཡིད་འོང་མཐོང་ནས་དེ་དག་བདེ་
བ་དང་ལྡན་པར་འདོད་པའི་བྱམས་པ་དང་། རང་རང་སོ་སོའི་སྡུག་བསྔལ་རྒྱུ་དང་
བཅས་པ་བྲལ་བར་འདོད་པའི་སྙིང་རྗེ་གཉིས་ཀྱིས་ཀུན་ནས་བསླངས་ནས།
པར་འགྲོ་བ་གཞན་སེམས་ཅན་ཐམས་ཅད་ཀྱི་དོན་དུ་ཡང་དག་
པ་རྫོགས་པའི་སངས་རྒྱས་ཐོབ་པར་འདོད་པས། དེའི་མཐུན་ཕྱོགས་སྒྲུབ་ཅིང་
མི་མཐུན་ཕྱོགས་སྒོ་གསུམ་གྱི་ཉེས་སྤྱོད་སྤང་བའི་སེམས་པ་མཚུངས་ལྡན་དང་བཅས་
97



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་ངེས་འབྱུང་གི་ཚུལ་ཁྲིམས་ཏེ། མདོ་སྡེ་ཉི་ཤུ་པའི་སེམས་བསྐྱེད་ཀྱི་མདོ་ལས།
སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་པའི་སངས་རྒྱས་འདོད།
ཅེས་སོ། །སངས་རྒྱས་ལ་སེམས་བསྐྱེད་མེད་པར་ཐལ། སངས་རྒྱས་ཐོབ་འདོད་
ཀྱི་བློ་མེད་པའི་ཕྱིར། ཞེ་ན། འདོད་དེ། སངས་རྒྱས་དེ་སེམས་བསྐྱེད་ཀྱི་ས་མཚམས་
ལས་འདས་པའི་ཕྱིར་རོ། །འོ་ན་སངས་རྒྱས་དེས་གཞན་དོན་མི་བྱེད་པ་ཐལ།
སངས་རྒྱས་ཀྱི་ས་ན་སེམས་བསྐྱེད་མེད་པའི་ཕྱིར། ཞེ་ན། སངས་རྒྱས་ཀྱིས་གཞན་
དོན་མི་བྱེད་པའི་སྐྱོན་མེད་དེ། སངས་རྒྱས་དེས་སློབ་པ་ལམ་གྱི་གནས་སྐབས་སུ་
སེམས་བསྐྱེད། སྨོན་ལམ་བཏབས་པའི་འབྲས་བུ་གཞན་དོན་འབད་མེད་ལྷུན་གྲུབ་
ཏུ་མཛད་པའི་ཕྱིར་ཏེ། ས་ལམ་ཀུན་ལས་བཏུས་ལས། སངས་རྒྱས་སེམས་བསྐྱེད་
ས་མཚམས་འདས། །སེམས་བསྐྱེད་འབྲས་བུས་འགྲོ་དོན་མཛད། །ཅེས་དང་།
མདོ་ལས། མི་འཇེད་འདུལ་བར་སྨོན་ལམ་བཏབས་པའི་མཐུས། །ད་ལྟའི་གནས་
འདིར་འདྲེན་པའི་སྟོན་པར་འོངས། །ཞེས་སོ། །ཁོ་ན་རེ། འགོག་པ་ལ་ཞུགས་པའི་
སེམས་དཔའ་བོན་ཅན། སེམས་བསྐྱེད་དང་མི་ལྡན་པར་ཐལ། སེམས་མེད་པའི་
ཕྱིར། ཞེ་ན། འགོག་པ་ལ་སྙོམས་པར་ཞུགས་པའི་སེམས་དཔའ་དེ་ཡུན་རིང་དུ་
འགོག་པ་ལ་ཞུགས་པ་མིན་ཏེ། ཡུན་རིང་དུ་འགོག་པ་ལ་སྙོམས་པར་ཞུགས་ན།
སེམས་བསྐྱེད་དང་མི་ལྡན་པས་གཞན་དོན་ཉམས་པའི་སྐྱོན་ཡོད་པས། རྒྱལ་བ་
རྣམས་ཀྱིས་འགོག་པ་ལས་བསླངས་བར་མཛད་པའི་ཕྱིར། དཔེར་ན་མུ་ཟི་གསལ་
བཟང་བཞིན་ནོ། །
དོན་བཞི་པ་རྣམ་པར་དབྱེ་བ་ལ་གཉིས། དབྱེ་སྒོ་སྤྱིར་བསྟན་པ། རྣམ་པར་
དབྱེ་བ་དངོས་སོ། །དང་པོ་ནི། དབྱེ་གཞི་གཉིས་ཏེ་སེམས་དཔའ་སྤྲོས་མེད་ལུགས།
རེ་རེ་ལའང་དབྱེ་སྒོ་དགུ་དགུ་སྟེ། སེམས་བསྐྱེད་དེའང་དབྱེ་གཞི་གཉིས་ཏེ།
198



སྡོམ་གསུམ་རྣམ་པར་འ འབྱེད་པའི་བཀའ་བརྟེན།
ཐུགས་རྗེ་སེམས་དཔའི་ལུགས་ཀྱི་སེམས་བསྐྱེད་ཀྱི་སྡོམ་པ་དང་། གཡུང་དྲུང་སེམས་
དཔའི་ལུགས་ཀྱི་སེམས་བསྐྱེད་ཀྱི་སྡོམ་པ་གཉིས། དེ་རེ་རེ་ལའང་དབྱེ་སྒོ་དགུ་དགུ་
རེ་ཡོད་ལ། དེལའང་དབྱེ་གཞི་ལ་ལྟོས་ནས་གཉིས་གཉིས་ལ་སོགས་སུ་དབྱེའོ། །གཉིས་
པ་ནི། ཐུགས་རྗེ་སེམས་དཔའ་དང་། གཡུང་དྲུང་སེམས་དཔའ་སྤྲོས་མེད་པ་གཉིས་
ཀ་མཐུན་པར། མཚན་ཉིད་ཀྱི་སྒོ་ནས་དབྱེ་བ། ངོ་བོའི་སྒོ་ནས་དབྱེ་བ། ཐོབ་ཚུལ་
གྱི་སྒོ་ནས་དབྱེ་བ། དམིགས་ཡུལ་གྱི་སྒོ་ནས་དབྱེ་བ། སེམས་བསྐྱེད་ཚུལ་གྱི་སྒོ་ནས་
དབྱེ་བ། དཔེ་གྲོགས་ཀྱི་སྒོ་ནས་དབྱེ་བ། ས་མཚམས་ཀྱི་སྒོ་ནས་དབྱེ་བ། སྤྱོད་ཚུལ་
གྱི་སྒོ་ནས་དབྱེ་བ། ཆོ་གའི་སྒོ་ནས་དབྱེ་བ་སྟེ་དགུ་ཚན་རེ་རེའོ། །དེ་ལས། དང་པོ་
ནི། མཚན་ཉིད་ཀྱི་སྒོ་ནས་དབྱེ་བ་ནི། སྨོན་སེམས་གཞན་དོན་སངས་རྒྱས་འཐོབ་
འདོད་དང་། འཇུག་སེམས་བསྒྲུབ་འདོད་འདུན་པ་མཚུངས་ལྡན་བཅས། ཐེག་
ཆེན་སེམས་བསྐྱེད་དེ་ལ་མཚན་ཉིད་ཀྱི་སྒོ་ནས་དབྱེ་ན། ཐེག་ཆེན་སྨོན་པ་སེམས་
བསྐྱེད་དང་། འཇུག་པ་སེམས་བསྐྱེད་གཉིས། དང་པོ་ནི། ཐེག་ཆེན་སེམས་བསྐྱེད་
གང་ཞིག །གཞན་དོན་དུ་སངས་རྒྱས་འཐོབ་པར་འདོད་པའི་འདུན་པ་མཚུངས་
ལྡན་དང་བཅས་པ། མཚན་གཞི་ནི། ཐེག་ཆེན་སློབ་པའི་རྒྱུད་ཀྱི་སངས་རྒྱས་འཐོབ་
པར་འདོད་པའི་སེམས་བསྐྱེད་ལྟ་བུའོ། །གཉིས་པ་ནི། ཐེག་ཆེན་སེམས་བསྐྱེད་
གང་ཞིག །གཞན་དོན་དུ་སངས་རྒྱས་འཐོབ་པར་འདོད་ནས་ལམ་བསྒྲུབ་པར་
འདོད་པའི་འདུན་པ་མཚུངས་ལྡན་དང་བཅས་པ། མཚན་གཞི་ནི་ཐེག་ཆེན་སློབ་
པའི་རྒྱུད་ཀྱི་ཕར་ཕྱིན་བཅུ་གང་རུང་ལ་བསླབ་པའི་སེམས་བསྐྱེད་ལྟ་བུའོ། །སེམས་
བསྐྱེད་མདོ་ལས། སྨོན་དང་འཇུག་པའི་ཁྱད་པར་ནི། །རྣམ་པ་གཉིས་སུ་ཤེས་བྱ་
།སྨོན་པ་འགྲོ་བའི་དོན་ལ་སྨོན་བྱེད་ཅིང་། །འཇུག་པ་དེ་ཡི་དོན་ལ་རབ་བརྩོན་
བྱེད། །ཅེས་དང་། ས་ལམ་འཕྲུལ་སྒྲོན་ལས། གཞན་དོན་སངས་རྒྱས་འཐོབ་འདོད་
199



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་། །གཞན་དོན་སངས་རྒྱས་འཐོབ་འདོད་ལ། །དམིགས་ནས་བསྒྲུབ་པ་སྨོན་
འཇུག་ཡིན། །ཞེས་སོ། །འདི་གཉིས་ཀྱི་དམིགས་པའི་ཁྱད་པ་ནི། སྨོན་པ་སེམས་
བསྐྱེད་ཀྱི་ཆེད་དུ་བྱ་བའི་དམིགས་པ་ནི་སེམས་ཅན་གྱི་དོན་དང་། དངོས་ཀྱི་དམིགས་
པ་ནི་བླ་མེད་བྱང་ཆུབ་དང་། རྣམ་པ་ནི་སེམས་ཅན་གྱི་དོན་བྱ་བར་འདོད་པ་དང་།
བྱང་ཆུབ་འཐོབ་པར་འདོད་པའི་རྣམ་པ་ཅན་ཏེ། སྔ་མ་ལས། ཆེད་དུ་བྱ་བ་སེམས་
ཅན་དང་། །དངོས་ཀྱི་དམིགས་པ་བྱང་ཆུབ་སྨོན། །དེ་དོན་བྱ་དང་འཐོབ་འདོད་
རྣམས། །ཞེས་སོ། །འཇུག་པ་སེམས་བསྐྱེད་ཀྱི་ཆེད་དུ་བྱ་བའི་དམིགས་པ་ནི་གཞན་
དོན་བྱང་ཆུབ་ལ། དོན་དུ་གཉེར་བྱའི་དམིགས་པ་ནི་གཡུང་དྲུང་སེམས་དཔའི་
སྤྱོད་པ་ལ་འཇུག་པ། རྣམ་པ་ནི་གཞན་དོན་བྱེད་པའི་ཕྱིར་དུ་བྱང་ཆུབ་འཐོབ་འདོད་
དང་། སེམས་དཔའི་སྤྱོད་པ་ལ་འཇུག་འདོད་ཀྱི་བསམ་པ་དང་། སྤྱོད་པ་ཁྱད་པར་
ཅན་ཡིན་ཏེ། དེ་ཉིད་ལས། ཆེད་དུ་གཞན་དོན་བྱང་ཆུབ་ལ། །དོན་གཉེར་སེམས་
པའི་སྤྱོད་པར་འཇུག །དོན་བྱེད་འཐོབ་འདོད་བསམ་དང་སྤྱོད། །ཅེས་སོ། །དེའང་
སྡོམ་པས་མ་ཟིན་པ་སྨོན་པ་སེམས་བསྐྱེད། ཟིན་པ་ལ་འཇུག་པ་སེམས་བསྐྱེད་བཤད་
པའང་། སྨོན་སེམས་རྐྱང་པ་ཙམ་ལ་བཤད་པ་ཡིན་ལ། སྨོན་པ་སེམས་བསྐྱེད་པ
མི་མཐུན་ཕྱོགས་གཞིར་བཅས་སྤོང་སེམས་དང་ལྡན་ན་མཚན་ཉིད་ཚང་བས་སྨོན་
པ་སེམས་བསྐྱེད་པ་སྡོམ་པར་འགྱུར་བ་བཞེད་པའོ།།
གཉིས་པ་ནི། ངོ་བོ་ཀུན་རྫོབ་དོན་དམ་སེམས་བསྐྱེད་གཉིས། མཉམ་བཞག་
ཡེ་ཤེས་མ་ཐོབ་ཐོབ་དོན་དམ། ཐེག་ཆེན་སེམས་བསྐྱེད་ལ་ངོ་བོའི་སྒོ་ནས་དབྱེ་ན།
ཀུན་རྫོབ་སེམས་བསྐྱེད་དང་། དོན་དམ་སེམས་བསྐྱེད་གཉིས་ཏེ། ཡང་རྩེ་ལས།
དབྱེ་བ་ཀུན་རྫོབ་དོན་དམ་གཉིས། །ཞེས་སོ། །ཀུན་རྫོབ་སེམས་བསྐྱེད་ཀྱི་མཚན་
ཉིད་ནི། ཐེག་ཆེན་སེམས་བསྐྱེད་གང་ཞིག །མཉམ་བཞག་རྣམ་པར་མི་རྟོག་པའི་
200



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཡེ་ཤེས་ཀྱི་ངོ་བོར་མ་གྱུར་པ། མཚན་གཞི་ནི། ཐེག་ཆེན་ཚོགས་སྦྱོར་བའི་སེམས་
བསྐྱེད་ལྟ་བུ་དང་། བྱང་སེམས་ཀྱི་རྗེས་ཐོབ་ཀྱི་ངོ་བོར་གྱུར་པའི་སེམས་བསྐྱེད་ལྟ་
བུའོ། །དོན་དམ་སེམས་བསྐྱེད་ཀྱི་མཚན་ཉིད་ནི། ཐེག་ཆེན་སེམས་བསྐྱེད་གང་
ཞིག །མཉམ་བཞག་རྣམ་པར་མི་རྟོག་པའི་ཡེ་ཤེས་ཀྱི་ངོ་བོར་གྱུར་པ་དེའོ། །མཚན་
གཞི་ནི། ས་དང་པོ་ནས་བཅུ་པའི་བར་གྱི་མཉམ་བཞག་ཡེ་ཤེས་ལྟ་བུའོ། །དེའང་
རྣམ་པར་བཅད་ན་དོན་དམ་སེམས་བསྐྱེད་ཡང་ཚོགས་ལམ་ནས་དོན་སྤྱིའི་ཚུལ་
དུ་རྟོགས་པ་དང་། སྦྱོར་ལམ་ནས་རྟོགས་པ་གསལ་སྣང་ཅན་ཡོད་ལ། མངོན་སུམ་
དུ་མཐོང་བའི་དོན་དམ་སེམས་བསྐྱེད་ནི་མཐོང་ལམ་ནས་བཞག་པ་ཡིན་ཏེ།
ས་ལམ་འཕྲུལ་གྱི་སྒྲོན་མ་ལས། དོན་སྤྱི་དང་ནི་གསལ་སྣང་ཅན། མངོན་དུ་མཐོང་
བའི་དོན་དམ་ནི། ཚོགས་སྦྱོར་མཐོང་ལམ་ཡན་ཆད་དོ། །ཞེས་སོ། །ཁ་ཅིག་གིས་
ཀུན་རྫོབ་སེམས་བསྐྱེད་དང་རགས་པ་བརྡ་བྱུང་གི་སེམས་བསྐྱེད་གཉིས་གཅིག་
ཏུ་འདོད་པ་མི་འཐད་དེ། རྒྱུ་རིགས་སད་པ་ཙམ་ལ་བརྟེན་ནས་ཐོབ་པའི་སྨོན་པ་
སེམས་བསྐྱེད་དེ། ཀུན་རྫོབ་སེམས་བསྐྱེད་ཡིན་ཡང་རགས་པ་བརྡ་བྱུང་གི་སེམས་
བསྐྱེད་མ་ཡིན་པའི་ཕྱིར་རོ། །
གསུམ་པ་ནི། ཐོབ་ཚུལ་ཐབས་དང་རྒྱུ་རྐྱེན་བརྡ་ལས་ཐོབ། ཕྲ་བ་བོན་ཉིད་
ལས་ཐོབ་འཇིག་རྟེན་འདས། ཐོབ་ཚུལ་གྱི་སྒོ་ནས་དབྱེ་ན། རགས་པ་བརྡ་ལས་
ཐོབ་པའི་སེམས་བསྐྱེད་དང་། ཕྲ་བ་བོན་ཉིད་ལས་ཐོབ་པའི་སེམས་བསྐྱེད་གཉིས།
དང་པོ་ནི། བྱང་ཆུབ་ཀྱི་སེམས་རིན་པོ་ཆེ་སྐྱེ་བའི་ཐབས་ཚོགས་གསོ་
ཚོགས་གསོག་གི་རིམ་པ་
མཐའ་ཡས་པ་ལ་འབད་པ་དང་། ཁྱད་པར་གྱི་རྒྱུ་ཚད་མེད་བཞི་བསྒོམ་པ་དང་།
རྐྱེན་དགེ་བའི་བཤེས་གཉེན་ལས་ཆོ་གའམ་བརྡ་ཅན་གྱི་སྒོ་ནས་ཐོབ་པའི་སེམས་
བསྐྱེད་འཇིག་རྟེན་པའི་སར་འབྱུང་བ་དང་། གཉིས་པ་ནི། བོན་ཉིད་མངོན་སུམ་
20



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དུ་རྟོགས་པའི་སྟོབས་ཀྱིས་ཐོབ་པ་འཇིག་རྟེན་ལས་འདས་པའི་སེམས་བསྐྱེད་དང་
གཉིས་ཡོད་དེ། དེ་ཉིད་ལས། བརྡ་དང་བོན་ཉིད་ལས་ཐོབ་གཉིས། །འཇིག་རྟེན་
པ་དང་དེ་ལས་འདས། །ཞེས་སོ།།
བཞི་པ་ནི། མ་རིག་ཀུན་བརྟགས་སེམས་ཅན་དགྲ་གློ་བུར། རིག་པ་བརྟུལ་
ཞུགས་ཐུགས་རྗེ་ཚད་མེད་བསྐྱེད། ཡུལ་གྱི་སྒོ་ནས་དབྱེ་ན། རིག་པ་ཡེ་ཤེས་ཀྱི་སེམས་
བསྐྱེད། མི་ཆགས་བརྟུལ་ཞུགས་ཀྱི་སེམས་བསྐྱེད། ཐུགས་རྗེ་བཞི་ལྡན་གྱི་སེམས་
བསྐྱེད། ཚད་མེད་ཟུང་འཇུག་གི་སེམས་བསྐྱེད་དང་བཞི་རུ་ཡོད་དེ། ཀུན་ཏུ་བཟང་
པོ་ལས། རིག་པ་བརྟུལ་ཞུགས་ཐུགས་རྗེ་ཚད་མེད་ཀྱི། །ཀུན་ཏུ་བཟང་པོ་བླ་ན་མེད་
པ་ཡི །བྱང་ཆུབ་མཆོག་སེམས་བདག་གིས་བསྐྱེད་པར་བགྱི། །ཞེས་སོ། །དང་པོ་ནི།
རྩ་བ་མ་རིག་པ་ཡུལ་དུ་བྱས་ཏེ། རིག་པའི་ཡེ་ཤེས་སུ་ངོ་སྤྲད་དེ་སེམས་ལ་གོམས་
པར་བསྐྱེད་པའོ། །གཉིས་པ་ནི། ཀུན་བརྟགས་ཡུལ་དུ་བྱས་ཏེ། འཁོར་བའི་འདམ་
རྫབ་ལ་མི་ཆགས་བརྟུལ་ཞུགས་ཀྱི་སེམས་བསྐྱེད་པའོ། །གསུམ་པ་ནི། འགྲོ་དྲུག་གི་
སེམས་ཅན་ཡུལ་དུ་བྱས་ཏེ། ཐུགས་རྗེ་ཆེན་པོ་བཞི་ལྡན་གྱི་སེམས་བསྐྱེད་པའོ། །བཞི་
པ་ནི། དགྲ་གློ་བུར་བ་བསླུ་བའི་ཁ་འདྲེན་ཡུལ་དུ་བྱས་ཏེ། ཚད་མེད་བཞི་ཟུང་འཇུག་
གི་སེམས་བསྐྱེད་པའོ། །འདི་དག་ལ་སེམས་
ས་བསྐྱེད་མ་བཞི་ཞེས་བྱ་སྟེ། འོག་ཏུ་བསླབ་
བྱའི་སྐབས་སུ་འང་འཆད་པར་འགྱུར་རོ། །
ལྔ་པ་ནི། བསྐྱེད་ཚུལ་རྫི་བོ་ལམ་མཁན་མཉན་པ་ལྟར། །སེམས་ཅན་སྔོན་བཏང་
རྗེས་འཛིན་དུས་མཉམ་སྒྲོལ། །སེམས་བསྐྱེད་ཚུལ་གྱི་སྒོ་ནས་དབྱེ་ན། །རྫི་བོ་ལྟ་བུའི་
སེམས་བསྐྱེད་དང་། །ལམ་མཁན་ལྟ་བུའི་སེམས་བསྐྱེད་དང་། །མཉན་པའམ་གྲུ་
པ་ལྟ་བུའི་སེམས་བསྐྱེད་དང་གསུམ་སྟེ། །གཞི་ལམ་འབྲས་བུའི་རྣམ་འབྱེད་ལས།
གནག་རྫི་ལམ་མཁན་གྲུ་པ་བཞིན། །སྔོན་བཏང་རྗེས་འཛིན་དུས་མཉམ་སྒྲོལ། །
202



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཞེས་སོ། །དང་པོ་ནི། སྔོན་མ་སེམས་ཅན་ཐམས་ཅད་སངས་རྒྱས་པར་བྱེད་ནས་
དེའི་རྗེས་སུ་རང་ཉིད་འཚང་རྒྱ་བར་འདོད་པ། དཔེར་ན་རྒྱལ་སྲས་གཏོ་བུ་འབུམ་
སངས་ཀྱི་སེམས་བསྐྱེད་ལྟ་བུ་སྟེ། མདོ་གཟེར་དམིགས་ལས། ལྟ་སྤྱོད་ཟུང་དུ་འབྲེལ་
ནས་བདག་ཉིད་སྒོ་གཅིག་ཐར་པ་བས། །ཁམས་གསུམ་ལས་ཀྱིས་འཁོར་བའི་མ་
གྱུར་སེམས་ཅན་རྣམས། །ངེས་པའི་དོན་དམ་མ་རྟོགས་འཁོར་བའི་གནས་སུ་འཁྱམས་
པ་ལ། དེ་ལ་བདག་གིས་ཕན་ཅིག་གདགས་པར་བྱེད་ན་ཅི་ལྟ་བུའི་ཐབས་ཀྱི་སྒོ་
ནས་བསྒྲུབ་པ་ལགས། ཞེས་སོ། །གཉིས་པ་ནི། ཐོག་མར་རང་ཉིད་སངས་རྒྱས་
ཐོབ་པར་བྱས་ནས་སེམས་ཅན་ཐམས་ཅད་སངས་རྒྱས་ཀྱི་ས་ལ་རྗེས་སུ་འདྲེན་པར་
འདོད་པ། དཔེར་ན་བདག་ཅག་གི་སྟོན་པ་འདི་ཉིད་སློབ་ལམ་ལ་གནས་སྐབས་
ཀྱི་སེམས་བསྐྱེད་ལྟ་བུ་སྟེ། དེ་ཉིད་ལས། བདག་ཐར་གྲུབ་པ་རྫོགས་པའི་དུས་རྙིང་
ལ། གཞན་དག་སེམས་ཅན་འདྲེན་པའི་སྨོན་ལམ་བཏབ། ཞེས་སོ། །གསུམ་པ་
ནི། རང་དང་སེམས་ཅན་ཐམས་ཅད་དུས་མཉམ་དུ་འཁོར་བ་སྡུག་བསྔལ་གྱི་རྒྱ་
མཚོ་ལས་སྒྲོལ་བར་འདོད་པའི་སེམས་བསྐྱེད་ལྟ་བུའོ། །
དྲུག་པ་ནི། དཔེ་ནི་ས་གསེར་ཟླ་བ་མེ་གཏེར་སོགས། དད་འདུན་མོས་སོགས་
གྲོགས་ཀྱི་ཉི་ཤུ་གསུམ། དཔེ་དང་གྲོགས་ཀྱི་སྒོ་ནས་དབྱེ་ན་ཉི་ཤུ་རྩ་གསུམ་སྟེ།
འབུམ་ཏིག་གི་དགོངས་དོན་མདོར་བསྡུས་པ་རྣམ་འབྱེད་ཉི་འོད་ལས། ས་གསེར་
ཟླ་བ་མེ་གཏེར་དང་། །རིན་ཆེན་མཚོ་དང་ཡིད་བཞིན་ནོར། །ལྷ་ཡི་ཕོ་བྲང་ཐེག་ཆེན་
ཁྲི། །གཤེན་རབ་ཞལ་སྐྱིན་སྐྲས་གདང་དང་། །གྲུ་གཟིང་ཆུ་ཟླ་སྒྲོན་མེ་དང་། བདུད་
རྩི་ཆར་དང་དུག་སེལ་སྨན། །ཐུགས་རྗེ་ལྕགས་ཀྱུ་མེ་ཏོག་དང་། །འཁོར་མེད་ལམ་
དང་དྲི་མེད་ས། །སྟོང་གི་སྤྱི་ཕུད་ཐུགས་རྗེ་ཡི། །མངའ་བདག་སྟོན་པའི་སྒྲོན་མ་ལྟར། །
དད་འདུན་མོས་བསམ་སྦྱོར་བ་དང་། །སྦྱིན་ཚུལ་བཟོད་བརྩོན་བསམ་གཏན་སྟོབས།
203



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྙིང་རྗེ་སྨོན་ལམ་ཐབས་ཤེས་རབ། །ཆགས་མེད་སེམས་དང་བརྩེ་བ་དང་། །ལྷ་སེམས་
ཞི་དང་བདེན་པར་སྟོན། །དཀའ་བ་ཐུབ་དང་ཚད་མེད་དང་། །ཐུགས་རྗེ་དང་ནི་
མཁྱེན་པར་ལྡན། །ཉི་ཤུ་རྩ་གསུམ་སེམས་བསྐྱེད་པ། །ཚོགས་ཀྱི་ལམ་ནས་སངས་
རྒྱས་བར། །རྣམ་པ་དེ་བཞིན་ཤེས་པར་བྱ། །ཞེས་དད་པ་ལ་སོགས་སེམས་བསྐྱེད་
ཀྱི་གྲོགས་ཉེར་གསུམ་ལ། ས་ལ་སོགས་པ་དཔེ་ཉེར་གསུམ་གྱིས་མཚོན་དུ་ཡོད་པས།
སྦྱོར་ཚུལ་ནི། གྲོགས་དད་པ་དང་མཚུངས་པར་ལྡན་པའི་བྱང་ཆུབ་མཆོག་ཏུ་སེམས་
བསྐྱེད་པ་བོན་ཅན། དཔེ་ས་ལྟ་བུ་ཡིན་ཏེ། བོན་དང་ཡོན་ཏན་ཀུན་གྱི་གཞིར་གྱུར་
པའི་ཕྱིར་ཞེས་ཐམས་ཅད་ལ་འགྲེ་ཤེས་པར་བྱའོ། །དེ་བཞིན་དུ་འདུན་པ་ནི་གསེར་
ལྟ་བུ་སྟེ་བྱང་ཆུབ་ཀྱི་བར་དུ་མི་འགྱུར་བ མོས་པ་ནི་ཟླ་བ་ཡར་ངོ་ལྟ་བུ་སྟེ། དགེ་
བ་གོང་འཕེལ་དུ་འགྱུར་བ། ལྷག་བསམ་ནི་མེ་ལྟ་བུ་སྟེ་ལས་ཉོན་གྱི་བུད་ཤིང་
བསྲེགས་པ། དེ་བཞི་ནི་སྨོན་པའི་སེམས་ཏེ། ཚོགས་ལམ་གསུམ་ནའོ། །ཕྱི་མ་ཐམས་
ཅད་འཇུག་སེམས་སུ་འདོད་པ་ལས། སྦྱོར་བ་ནི་གཏེར་ལྟ་བུ་སྟེ་དགེ་བའི་ཚོགས་
ཟད་པ་མེད་པ་དང་ལྡན་པ། དེ་ནི་སྦྱོར་ལམ་ནའོ། །སྦྱིན་པ་ནི་རིན་པོ་ཆེ་ལྟ་བུ་སྟེ་
ཀུན་ཚིམས་པར་བྱེད་པ། ཚུལ་ཁྲིམས་ནི་རྒྱ་མཚོ་ལྟ་བུ་སྟེ། ཚོགས་གཉིས་ཀྱི་རང་
བཞིན་འཛད་མི་ཤེས་པ། བཟོད་པ་ནི་ཡིད་བཞིན་ནོར་བུ་ལྟ་བུ་སྟེ། ཁྲོ་བ་མེད་ཅིང་
གཞན་མགུ་བར་བྱེད་པ། བརྩོན་འགྲུས་ནི་ལྷའི་ཕོ་བྲང་ལྟ་བུ་སྟེ། ཡོན་ཏན་རིན་
པོ་ཆེའི་རྟེན་གྱི་དངོས་པོར་བྱེད་པ། བསམ་གཏན་ནི་ཐེག་ཆེན་ཁྲི་འཕང་ལྟ་བུ་སྟེ།
དམིགས་པའི་རྣམ་པར་གཡེང་བས་མི་སྐྱོད་པ། སྟོབས་ནི་གཤེན་རབ་ཀྱི་ཞལ་སྐྱིན་
ལྟ་བུ་སྟེ། རྐྱེན་ངན་གྱིས་བསྐྱོད་དུ་མི་ཚུགས་པ། སྙིང་རྗེ་ནི་སྐྱེས་ཀྱི་གདང་བུ་ལྟ་
བུ་སྟེ། ཐམས་ཅད་བདེ་བའི་སར་བཀྲི་བ། སྨོན་ལམ་ནི་གྲུ་དང་གཟིངས་ལྟ་བུ་སྟེ།
སྡུག་བསྔལ་གྱི་རྒྱ་མཚོ་ལས་སྒྲོལ་བ། ཐབས་ནི་ཆུ་ཟླ་ལྟ་བུ་སྟེ། གང་ལ་གང་འདུལ་
204



སྡོམ་གསུམ་རྣམ་པར་འབྱེད་པའི་བཀའ་བརྟེན།
དུ་བསྟན་མཁས་པ། ཤེས་རབ་ནི་སྒྲོན་མེ་ལྟ་བུ་སྟེ། ལེགས་ཉེས་འབྱེད་ཅིང་མ་མཐོང་
བ་མེད་པ། །སྦྱིན་པ་སོགས་བཅུ་པོ་དེ་ནི་མཐོང་སྒོམ་གྱིས་བསྡུས་པའི་ས་བཅུ་
ནའོ། །ཆགས་མེད་སེམས་ནི་བདུད་རྩིའི་ཆར་དང་འདྲ་སྟེ་ཕྱོགས་རིས་མེད་པ།
བརྩེ་བ་ནི་དུག་སེལ་གྱི་སྨན་དང་འདྲ་སྟེ་སྡུག་བསྔལ་ལས་སྐྱོབ་པ། ལྷ་སེམས་ཞི་བ་ནི་
ཐུགས་རྗེའི་ལྕགས་ཀྱུ་དང་འདྲ་སྟེ་གང་ཡང་མི་གཏོང་བ། བདེན་པ་སྟོན་པ་ནི་མེ་
ཏོག་དང་འདྲ་སྟེ་སྐྱོན་གྱིས་མ་གོས་པ། དཀའ་བ་ཐུབ་པ་ནི་འཁོར་མེད་ལམ་དང་
འདྲ་སྟེ་ལྟུང་བ་མེད་པ། དེ་ལྔ་ནི་ཁྱད་པར་གྱི་ལམ་དག་པའི་ས་གསུམ་ཀ་ལ་ཁྱབ་
པར་ཡོད་དོ། །ཚད་མེད་བཞི་ནི་དྲི་མ་མེད་པའི་ས་དང་འདྲ་སྟེ། རང་འདོད་མེད་
ཅིང་གཞན་དོན་ལ་དགོངས་པ། ཐུགས་རྗེ་བཞི་ནི་སྟོང་གི་སྤྱི་ཕུད་དང་འདྲ་སྟེ།
གཞན་དོན་བླ་ན་མེད་པ་མཐར་ཕྱིན་པར་བྱེད་པ། མཁྱེན་པ་དང་ལྡན་པ་ནི་ཐུགས་
རྗེའི་མངའ་བདག་སྟོན་པའི་སྒྲོན་མ་དང་འདྲ་སྟེ། ཤེས་བྱ་ཐམས་ཅད་མཁྱེན་པའོ།།
བདུན་པ་ནི། ས་མཚམས་མོས་བསམ་རྣམ་སྨིན་སྒྲིབ་ཀུན་སྤངས། ཚོགས་
སྦྱོར་མ་དག་ས་བདུན་ས་བཅུ་འདས། ས་མཚམས་ཀྱི་སྒོ་ནས་དབྱེ་ན། མོས་པས་
སྤྱོད་པ་དང་། ལྷག་བསམ་དག་པ་དང་། རྣམ་པར་སྨིན་པ་དང༌། སྒྲིབ་པ་སྤངས་
བའི་སེམས་བསྐྱེད་བཞི་སྟེ། རྣམ་འབྱེད་ཉི་འོད་ལས། མོས་སྤྱོད་ལྷག་བསམ་རྣམ་
པར་སྨིན། །སྒྲིབ་པ་སྤངས་དང་དེ་རྣམ་བཞི། །ཞེས་དང་པོ་གསུམ་ལ་རིམ་པ་ལྟར།
འགྲོ་མགོན་བློ་གྲོས་དང་རྗེ་བླ་མ་གཉིས་ཞལ་མཐུན་པར། མོས་པ་ཡིད་ལ་བྱེད་
པ་དང་། གཙོ་ཆེར་ཡིད་ལ་བྱེད་པ་དང་། ངེས་པ་བྱང་ཆུབ་ཏུ་འགྱུར་བ་ལ་ལྟོས་
ནས་ཕྱེ་བའོ། །ཞེས་པས། དང་པོ་ནི། བྱམས་མ་འབུམ་ལྔ་ལས། ཡེ་གཤེན་བཀོད་
པ་དོན་གྱི་འབུམ་གཏན་ལ་ཕབ་ནས། ལྟ་བ་རྣམ་པར་དག་པས་ཐམས་ཅད་གཡུང་
དྲུང་གི་ས་ལ་བཀོད་དོ། །ཞེས། བོན་ཐམས་ཅད་ནམ་མཁའ་ལྟར་མཚན་ཉིད་མེད་
205



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཅིང་ཡེ་ནས་འོད་གསལ་བ་རྣམ་པར་དག་པ་ནི་ལྟ་བ་རྣམ་པར་དག་པ་ཞེས་བྱ་ལ།
དེ་ནི་ཚོགས་སྦྱོར་དུ་སྒྲིབ་གཉིས་བག་ཆགས་དང་བཅས་པས་བསྒྲིབས་ནས་མི་མཐོང་
སྟེ། མཆོད་གཏོར་ལས། གཉིས་སྒྲིབ་མུན་པའི་ཚོགས་ལ་གསལ་བ་མེད། །ཅེས་
སོ། །དེ་ལྟ་ནའང་དེ་ཉིད་ཀྱི་དོན་སྤྱིའི་ཚུལ་དུ་འཇལ་བ་ལ་དད་པས་མོས་པ་སྤྱོད་
ཡུལ་དུ་བྱེད་པས་ན་མོས་པ་ཡིད་ལ་བྱེད་པ་ཞེས་བྱའོ། །གཉིས་པ་ནི། ས་དང་པོ་
ནས་བདུན་པའི་བར་དུ་ཉོན་མོངས་པའི་སྒྲིབ་པ་མངོན་གྱུར་པ་རིམ་གྱིས་དག་ནས་ཡེ་
ཤེས་ཀྱི་མཐོང་བ་གསལ་བ་ཉིད་གཙོ་ཆེར་ཡིད་ལ་བྱེད་པ་སྟེ། འོག་མ་བས་ལྷག་པའི་
བསམ་པ་རང་གི་ངོ་བོར་སྒྲིབ་བྱེད་དག་པས་ལྷག་བསམ་དག་པ་ཞེས་བྱའོ། །གསུམ་
པ་ནི་ས་བརྒྱད་པ་ནས་བཅུ་པའི་བར་དག་པའི་ས་གསུམ་ན་ཉོན་སྒྲིབ་ཕྲ་བ་དང་།
ཤེས་སྒྲིབ་རགས་པ་དག་པས་གནས་ལུགས་ཅི་ལྟ་བ་བཞིན་དུ་རྟོགས་ནས། ཡེ་ཤེས་
ཕུན་སུམ་ཚོགས་པ་ལ་དབང་སྒྱུར་བས་རྒྱུད་སྨིན་ཞིང་གྲོལ་ནས་ངེས་པར་བྱང་ཆུབ་
ཏུ་འགྱུར་བ་ཞེས་བྱའོ། །བཞི་པ་ནི། རྒྱུན་མཐར་གཡུང་དྲུང་ལྟ་བུའི་ཏིང་ངེ་འཛིན་
གྱིས་ཤེས་སྒྲིབ་ཕྲ་བ་སྤངས་པས། ས་བཅུ་ལས་འདས་ནས་བཅུ་གཅིག་ཀུན་ཏུ་འོད་
ཀྱི་ས་ལ་དོན་གཉིས་ལྷུན་གྲུབ་ཀྱི་སངས་རྒྱས་ཐོབ་སྟེ། དེ་ལྟ་བུའི་སངས་རྒྱས་དེའི་
ཐུགས་རྒྱུད་ཀྱི་བརྩེ་བའི་སྙིང་རྗེ་ཆེན་པོ་ནི། སྔར་སློབ་ལམ་དུ་སེམས་བསྐྱེད་པའི་
འབྲས་བུ་གཞན་དོན་འབད་མེད་ལྷུན་གྲུབ་ཏུ་མཛད་པའི་བདག་རྐྱེན་ཡིན་པའི་
ཕྱིར་སྒྲིབ་པ་སྤངས་པའི་སེམས་བསྐྱེད་ཅེས་བྱའོ། །དེས་ན་དང་པོ་གསུམ་ནི་སེམས་
བསྐྱེད་དངོས་ཡིན་ལ། ཕྱི་མ་ནི་སེམས་བསྐྱེད་ཀྱི་འབྲས་བུ་ལ་སེམས་བསྐྱེད་དུ་མིང་
བཏགས་པ་ཡིན་ནོ།།
བརྒྱད་པ་ནི། སྤྱོད་ཚུལ་བདག་གཞན་མཉམ་བརྗེ་གཞན་གཅེས་སེམས།
སྤྱོད་ཚུལ་གྱི་སྒོ་ནས་དབྱེ་ན། བདག་གཞན་མཉམ་པ་དང༌། བརྗེ་བ་དང་།
206



སྡོམ་གསུམ་རྣམ་པར་འབྱེད་པའི་བཀའ་བརྟེན།
བདག་བས་གཞན་གཅེས་པ་དང་གསུམ། དང་པོ་ནི། རང་ཉིད་ཀྱི་བདེ་བ་སྒྲུབ་
ཅིང་སྡུག་བསྔལ་སྤང་པ་ལ་བརྩོན་པ་ལྟར། གཞན་གྱི་དོན་ལའང་དེ་ལྟར་བརྩོན་
པའི་བྱང་ཆུབ་ཀྱི་སེམས་སྒོམ་པ་སྟེ། དྲི་མེད་ལས། །བདག་གཞན་གཉིས་མཉམ་
ཉེ་རིང་མེད་པ་ཡི། །སྙིང་རྗེས་བྱང་ཆུབ་མཆོག་ཏུ་སེམས་བསྐྱེད་ཅིང་། །ཞེས་
སོ། །གཉིས་པ་ནི། རང་གི་བདེ་བ་གཞན་ལ་སྦྱིན་ནས་གཞན་གྱི་སྡུག་བསྔལ་རང་
ཉིད་ཀྱི་སྟེང་དུ་ལེན་ལ་ཁུར་བར་འདོད་པའི་བྱང་ཆུབ་ཀྱི་སེམས་བསྒོམ་པ་སྟེ།
འདུལ་བ་ཕལ་ཆེན་སྡོམ་བྱེད་ཀྱི་རྒྱུད་ལས། རང་ལ་དགོས་མེད་དགེ་བ་གཞན་ལ་
བསྣུན། །གཞན་གྱི་སྡུག་བསྔལ་རང་ཉིད་སྟེང་དུ་ལེན། །སྡུག་བསྔལ་དང་ལེན་འདུལ་
བ་ཁྲིམས་ཀྱི་སྲོག ༼༤༨༽ །ཅེས་སོ། །གསུམ་པ་ནི། རང་གི་སྡུག་བསྔལ་སྤང་བ་བདེ་
བ་སྒྲུབ་པ་དོར་ནས། གཞན་གྱི་སྡུག་བསྔལ་སྤང་བ་བདེ་བ་བསྒྲུབ་པར་འདོད་པའི་
བྱང་ཆུབ་ཀྱི་སེམས་བསྒོམ་པ་སྟེ། དེ་ཉིད་ལས། གཞན་དག་སྐྱེ་རྒ་ན་ཤི་སོགས།།
སྡུག་བསྔལ་བདག་གིས་བླངས་བྱས་ཏེ། གཞན་གྱི་གླུད་དུ་བདག་འགྲོ་བྱ།། གཞན་
ལ་ཕན་ན་བདག་ལུས་དོར།། ༼༤༩༽ ཞེས་སོ།།
དགུ་པ་ནི། ཆོ་ག་ཐུན་མོང་ཐུན་མོང་མིན་པ་གསུམ། བྱང་ཆུབ་སེམས་དཔའི་
སྡོམ་པ་ལ། སོ་ཐར་ཆོ་ག་ཐུན་མོང་བ་དང་། ཆོ་ག་ཐུན་མོང་མ་ཡིན་པ་དང་།
དབང་བསྐུར་ཆོ་ག་དང་ཐུན་མོང་པ་དང་གསུམ། དང་པོ་ནི། བླ་མ་ལྷ་རིན་པོ་ཆེས་
སེམས་ཅན་ཐམས་ཅད་ཀྱི་དོན་དུ་སོ་སོ་ཐར་པའི་སྡོམ་པ་བསྲུང་ངོ་སྙམ་དུ་སེམས་
བསྐྱེད་ཀྱིས་ཟིན་པའི་ཚུལ་ཁྲིམས་ནི་གཡུང་དྲུང་སེམས་དཔའི་སོ་སོ་ཐར་པ་ཡིན།
ཞེས་པ་ལྟ་བུ་ནི་སོ་ཐར་དང་ཆོ་ག་ཐུན་མོང་གི་བྱང་སྡོམ་ཡིན། གཉིས་པ་ནི།
བྱང་སྡོམ་དངོས་ཀྱི་ཆོ་ག་ལས་ཐོབ་པའི་སྨོན་འཇུག་གི་སྡོམ་པ་ལྟ་བུ་ཡིན། གསུམ་
པ་ནི། དབང་བསྐུར་གྱི་ཆོ་གའི་སྟ་གོན་གྱི་དུས་སུ་ཐོབ་པའི་བྱང་སྡོམ་དང་། དངོས་
207



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཞི་སྔགས་སྡོམ་ལྟ་བུའོ།།
དོན་ལྔ་པ་སྡོམ་པ་མ་ཐོབ་པ་ཐོབ་པར་བྱེད་པ་ལ་བསྟན་བཤད་གཉིས། དང་
པོ་ནི། དང་པོ་སྡོམ་པ་མ་ཐོབ་ཐོབ་ཚུལ་ནི། ཞེས་པས་མདོར་བསྟན་ནས། གཉིས་
པ་རྒྱས་བཤད་ལ་བཞི། གང་གིས་ལེན་པའི་རྟེན། གང་ལས་བླང་པའི་ཡུལ། ཇི་
ལྟར་ལེན་པའི་ཆོ་གའི་ལག་ལེན། སྡོམ་པའི་ཐོབ་མཚམས་ངོས་བཟུང་བའོ། །དང་པོ་
ལ་གཉིས། ལུས་ཀྱི་རྟེན་དང་། སེམས་ཀྱི་རྟེན་ནོ། །དང་པོ་ལ་གཉིས། ཐུགས་རྗེ་
སེམས་དཔའི་ལུགས་དང་། གཡུང་དྲུང་སེམས་དཔའ་སྤྲོས་མེད་པའི་ལུགས་
།དང་པོ་ནི། སེམས་དཔའི་ལུགས་ལ་རྟེན་ནི་བརྡ་འཕྲོད་ཅིང་། ལེན་འདོད་
ཡོད་ན་འགྲོ་བ་གཞན་ཡང་རུང་། ཐུགས་རྗེ་སེམས་དཔའི་ལུགས་ལ། གང་གིས་
ལེན་པའི་རྟེན་ནི་བརྡ་འཕྲོད་ཅིང་དོན་གོ་ལ་ལེན་འདོད་ཡོད་པའི་འགྲོ་བ་གཞན་
མཐའ་དག་ལ་བྱང་སྡོམ་སྐྱེ་བར་བཞེད་དེ། དྲི་མེད་ལས། གནས་གཙང་མའི་ལྷ་རྣམས་
ཀྱིས་ཀྱང་སྙིང་རྗེ་བསྐྱེད་པར་བྱའོ། །སྙིང་རྗེ་རྒྱ་ཆེན་པོ་བསྐྱེད་པའི་རྒྱུ་ལ་བརྟེན་ནས་
སེམས་བསྐྱེད་ཀྱི་གཞི་མ་དང་དགེ་བའི་མ་མར་འགྱུར་རོ། །ཞེས་དང་
། ལྷ་མིན་རྒྱལ་
པོ་སྡེ་ལྔ་རྣམས་ཀྱིས་ཀྱང་བོན་ཐམས་ཅད་ཀྱི་འགྲམ་གཞི་སེམས་བསྐྱེད་པ་ལ་བརྟེན་
ནས། ཞེས་སོ། །གཞན་ཡང་སྤྲེའུ་བྱང་ཆུབ་སེམས་དཔའ་དང་། ༼༥༠༽ ཀླུའི་
བྱང་ཆུབ་སེམས་དཔའ་ཡོད་པར་བཤད་པ་ལ་སོགས་པས་སོ། །གཉིས་པ་ནི།
སྤྲོས་མེད་སོ་ཐར་རིགས་བདུན་གང་རུང་རྟེན། སྤྱིར་སྨོན་སེམས་ཙམ་ཞིག་སྐྱེ་བ་ལ་
ནི་འགྲོ་བ་གཞན་དག་རྣམས་ལ་ཡོད་ནའང་། འདིར་འཇུག་སྡོམ་མ་ཐོབ་པར་ཐོབ་
པར་བྱེད་པ་ལ་ནི་དལ་འབྱོར་ཚང་བའི་མིའི་ལུས་རྟེན་དགོས་ལ། དེ་ལའང་དགེ་
བསྙེན་རིགས་བཞི་དང་། གཙང་གཙུག་དང་། བར་སློབ་མ་དང་
། དྲང་སྲོང་སྟེ་སོ་
ཐར་རིགས་བདུན་གང་རུང་གི་སྡོམ་པ་དང་ལྡན་པ་ནི་རྟེན་གྱི་མཆོག་ཏུ་གྱུར་པ་ཡིན་
208



སྡོམ་གསུམ་རྣམ་པར་འབྱེད་པའི་བཀའ་བརྟེན།
ལ། སྔ་རབས་པ་ཁ་ཅིག་གཞན་ལུགས་ཀྱི་རྗེས་སུ་འབྲངས་ནས་སོ་ཐར་གྱི་སྡོམ་པ་
གང་རུང་ཐོབ་པ་དེ་རྟེན་དུ་འདོད་པ་ནི་སེམས་དཔའི་ལུགས་ཡིན་ལ། སྤྲོས་མེད་
པའི་ལུགས་ཀྱིས། སྤྱིར་ལྷ་དང་ལྷ་མ་ཡིན་དྲི་ཟ་ལ་སོགས་པའི་འགྲོ་བ་གཞན་དག་
ལས་འཁོར་བ་ལ་སྐྱོ་ཞིང་ཐར་པ་ལ་འདུན་པ། སྡོམ་པ་ལེན་འདོད་ཡོད་པ་རྣམས་
རྟེན་དུ་རུང་བར་བཤད་ཀྱང་། རྗེ་བླ་མའི་དངོས་སློབ་བྲུ་ཤེར་སེང་གི་བསླབ་བཏུས་
གཞུང་ལུགས་ཀྱིས། གཡུང་དྲུང་སེམས་དཔའི་ལུགས་ལ་སོ་ཐར་གྱི་སྡོམ་པ་གང་
རུང་བསྲུང་དགོས་པ་ཤུགས་ལས་བསྟན་པ་དེ་ཉིད་མདོའི་ལུང་གིས་གྲུབ་པའི་ཕྱིར་
ཏེ། མདོ་གཟེར་དམིགས་ལས། ལྟ་བ་ནི་ཡས་ཕུབ་ཅིག །སྤྱོད་པ་ནི་མས་འཛེག་
ཅིག །གཞི་སྙིང་རྗེ་ཆེན་པོ་ལ་ལོངས་ཤིག །ཐབས་ཕ་རོལ་ཕྱིན་པ་བཅུ་ལ་སྒྲུབས་
ཤིག །ཅེས་གསུངས་པ་ལས། སྤྱོད་པ་མས་འཛེག་པ་ལ་ནི་སོ་ཐར་གྱི་སྡོམ་པ་གང་
རུང་བསྲུང་དགོས་ཏེ། མདོ་གཟེར་དམིགས་ལས། གཏོ་བུས་གསོལ་བ། ཐམས་
ཅད་སྒྱུ་མར་རྟོགས་པའི་སྟོན་པ་ལགས། སྤྱོད་པ་མས་འཛེག་ཅེས་བགྱི་བ་འདི་ལུས་
ཀྱི་ལས་ཅི་ལྟ་བུ་ཞིག་ལ་སྤྱོད་ཀྱིན། སེམས་ཀྱི་དོན་ཅི་ལྟ་བུ་ཞིག་ལ་སྤྱོད་པ་ལགས།
དེ་སྐད་ཅེས་གསོལ་ཏོ། །དེ་ལ་གཤེན་རབ་ཀྱིས་བཀའ་སྩལ་པ། དེ་ནི་འདི་ལྟར་
རོ། །ལུས་ཀྱི་སྤྱོད་པའི་སྤྱོད་ལུགས་ནི། བདག་གིས་ཁྱིམ་སྤངས་རབ་ཏུ་བྱུང་བའི་
སྤྱོད་ལུགས་ཅི་བཞིན་ནོ། །སེམས་ཀྱི་དོན་ལ་འཇོག་ཐབས་ནི། བདག་རབ་ཏུ་བྱུང་
ནས། འཁོར་བ་ལ་བྲང་བྲིང་མེད་པ་ཅི་བཞིན་ནོ། །དེ་སྐད་ཅེས་སྟོན་པས་བཀའ་
སྩལ་ཏོ། །ཞེས་ལུང་འདི་གཡུང་དྲུང་སེམས་དཔའི་གཞུང་ལུགས་ལ་དྲངས་བར་
མཛད་པ་འཐད་པའི་ཕྱིར་རོ། །གཉིས་པ་སེམས་རྟེན་ནི། གཉིས་ཀར་རིགས་སད་
སྙིང་རྗེ་དད་པ་ལྡན། སྲོལ་གཉིས་ཀར་མཐུན་པར། སྡོམ་པ་ལེན་པར་འདོད་པའི་
རྟེན་དེའང་། ཐེག་ཆེན་རིགས་ཀྱི་ནུས་པ་སད་པས་བྱང་སེམས་ཀྱི་བསླབ་པ་ལ་
209



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསླབ་འདོད་དང་། གཞན་གྱི་སྡུག་བསྔལ་ལ་དམིགས་པའི་སྙིང་རྗེ་དང་ལྡན་དགོས་
ཏེ། ཐེག་ཆེན་གྱི་གཞི་ཡིན་པའི་ཕྱིར་ཏེ། སྒྲོན་མ་མུན་སེལ་ལས། སྙིང་རྗེ་བྱམས་
དགའ་བཏང་སྙོམས་རྩེ་གཅིག་བསྒོམ། །དེ་ལ་བརྟེན་ནས་ལྷག་པ་བྱང་ཆུབ་སེམས་
ཀྱང་སྐྱེ། །ཞེས་སོ། །སྨོན་སེམས་སྐྱེ་བའི་རྟེན་དད་པ་ལྡན་པས་དཀོན་མཆོག་ལ་སྐྱབས་
སུ་སོང་བ་ཞིག་དགོས་ཏེ། དེ་ཉིད་ལས། སྐྱབས་འགྲོའི་དོན་མཐོང་བྱང་ཆུབ་སེམས་
ཀྱང་སྐྱེ། ཞེས་སོ། །སྨོན་པའི་སེམས་སྐྱེས་པ་ནི་འཇུག་སྡོམ་གྱི་རྟེན་དུ་དགོས་སོ།།
གཉིས་པ་གང་ལས་བླང་པའི་ཡུལ་ལ་གཉིས། བླ་མ་ལས་བླང་པ་དང་
། རྟེན་
ལས་བླང་པའོ། །དང་པོ་ནི། ཡུལ་ནི་བསླབ་པ་གསུམ་ལྡན་མཁས་དང་གོམས།
བྱང་སྡོམ་བླང་བའི་ཡུལ་བླ་མ་དེ་ཡང་བྱང་ཆུབ་སེམས་དཔའི་ཚུལ་ཁྲིམས་གསུམ་
མམ་བསླབ་པ་གསུམ་གྱི་སྡོམ་པ་དང་ལྡན་པ། དེ་ཉིད་སྡེ་སྣོད་སྤྱི་དང་ཁྱད་པར་
བྱང་སེམས་ཀྱི་གཞུང་ལ་མཁས་ཤིང་སློབ་མ་ལ་བསླབ་བྱའི་དོན་བསྟན་ཤེས་པ།
རང་ཉིད་ཀྱི་བྱང་ཆུབ་ཀྱི་སེམས་གོམས་པས་གཞན་སྐལ་ལྡན་གྱི་སློབ་མ་རྗེས་སུ་བཟུང་
ནུས་པའི་མཚན་ཉིད་གསུམ་དང་ལྡན་དགོས་ཏེ། བོན་འཁོར་ཚིག་བཞིའི་མདོ་
ལས། གང་ཞིག་བསླབ་པ་གསུམ་ལྡན་ཞིང་། །དེ་ཉིད་མཁས་དང་གོམས་གྱུར་པ།
དེ་དག་རང་བཞིན་དག་པས་བླང་། །ཞེས་སོ། །རྐང་པ་ཐ་མས་དཔོན་སློབ་གཉིས་
ཀའི་བསམ་པ་དག་པ་ཆོ་ག་ལ་ཆད་ལྷག་མེད་པར་བསྟན་པའོ། །གཉིས་པ་ནི།
དཀོན་མཆོག་རྟེན་ལའང་རུང་བ་སྲོལ་གཉིས་མཐུན། སྤྱིར་བླ་མ་ལས་བླངས་ན་ངོ་
ཚ་ཁྲེལ་ཡོད་ཀྱི་རྟེན་དུ་འགྱུར་བ་ལ་སོགས་པའི་དགོས་པ་ཁྱད་པར་ཅན་ཡོད་པས་
ཡུལ་གྱི་མཆོག་ཡིན་མོད། གལ་ཏེ་བླ་མ་མཚན་ཉིད་དང་ལྡན་པ་མ་རྙེད་ན། དངོས་
སུ་མི་སྣང་བའི་ཡུལ་དཀོན་མཆོག་རྣམ་པ་བཞི་མདུན་གྱི་ནམ་མཁར་དམིགས་པ་
ལས་ལེན་པར་གནང་ཞིང་། འབྱོར་ན་དངོས་སུ་སྣང་བའི་ཡུལ་བདེ་བར་གཤེགས་
20



སྡོམ་གསུམ་རྣམ་པར་འབྱེད་པའི་བཀའ་བརྟེན།
པའི་སྐུ་གསུང་ཐུགས་ཀྱི་རྟེན་ཁྱད་པར་ཅན་དང་། སངས་རྒྱས་བྱང་སེམས་བསྒོམ་
པ་དང་ཆབས་གཅིག་པའི་དྲུང་དུ་བྱང་ཆུབ་སེམས་དཔའི་སྡོམ་པ་བསྲུང་བར་དམ་
འཆའ་ཞིང་
། རང་ཉིད་ཀྱིས་ཆོ་གས་བླང་རུང་བ་སྲོལ་གཉིས་ཀའི་དགོངས་པ་མཐུན་
པ་སྟེ། ལུང་ལས། ཡི་དམ་ལྷ་དང་གཤེན་རབ་དཔང་དུ་གཟུག །ཅེས་དང་།
རྣམ་པར་རྒྱལ་བ་ལས། །བདག་ཉིད་མོས་པས་ཡིད་བྱེད་པས། །དེ་ཡི་མདུན་དེར་
གཤེན་རབ་བཞུགས། །ཞེས་དང་། ཁུ་བྱུག་ལས། སྐུ་གཟུགས་ནི་གཤེན་ལྷ་འོད་
དཀར་དྲན་པའི་རྒྱུ་རུ་ཆེ་ཞིང་དམིགས་པའི་རྟེན་དུ་རུང་ངོ་
། །ཞེས་སོ། །
གསུམ་པ་ཇི་ལྟར་ལེན་པ་ཆོ་གའི་ལག་ལེན་ལ་གསུམ། སྔོན་འགྲོ་ཡན་
ལག །དངོས་གཞི་ཆོ་ག །རྗེས་སྤྲོ་བ་བསྐྱེད་པའོ། །དང་པོ་ནི། ལེན་ཚུལ་ཡུལ་ལས་
ཡན་ལག་ཚང་བར་བྱ། བྱང་སྡོམ་ལེན་ཚུལ་ལ་བཀའ་དང་བཀའ་རྟེན་གྱི་ཆོ་ག་གང་
ལ་བརྟེན་ཀྱང་། གོང་དུ་བཤད་པའི་ཡུལ་ཁྱད་པར་ཅན་ལས་ཚོགས་བསག་པ་དང་།
སྐྱབས་སུ་གསོལ་བ་དང་། ཡན་ལག་ཚང་བ་སྔོན་དུ་འགྲོ་བ་གལ་ཆེ་སྟེ། སུམ་བརྒྱ་
པ་ལས། བསོད་ནམས་ཚོགས་བསགས་སྐྱབས་སུ་གསོལ་བྱས་ནས། །རང་གཞན་
ཡུལ་ལས་ཡན་ལག་ཚང་པ་ཡིས། །ཞེས་སོ། །ལྷའི་མེ་ལོང་གི་ཆོ་ག་ལས་ཀྱང་།
བྱང་ཆུབ་ཀྱི་སེམས་རིན་པོ་ཆེ་དེ་ཡང་བསོད་ནམས་བསགས་པའི་གང་ཟག་འགའ་
ཞིག་གི་རྒྱུད་ལ་སྐྱེ་ལ། བསོད་ནམས་མ་བསགས་པའི་རྒྱུད་ལ་མི་སྐྱེ། ཞེས་སོ། །མདོ་
སྡེ་བསྐལ་པ་བཟང་པོ་ལས་ཀྱང་སངས་རྒྱས་སྟོང་རྩ་གཉིས་ཀྱིས་བྱང་ཆུབ་མཆོག་
ཏུ་སེམས་བསྐྱེད་པའི་སྔོན་རོལ་ཏུ། མཆོད་པའི་རྫས་རེ་རེ་ལྷ་དང་སྲིད་པ་གཉིས་
ལ་ཕུལ་བར་བཤད་དེ། མདོ་སྡེ་དེ་ཉིད་ལས། ལྷ་ནི་ཡེ་གསལ་མུ་མེད་དང་། སྲིད་
པ་ཡེ་སངས་ཁྱབ་པ་ལ། གཤེན་རབ་འབུམ་ཁྲི་ཀློག་ཅན་གྱིས། རིན་ཆེན་འབར་
བ་ཕུལ་ནས་སུ། འགྲོ་བ་སེམས་ཅན་དོན་ཆེད་དུ། བྱང་ཆུབ་མཆོག་ཏུ་སེམས་བསྐྱེད་
213



ཙྩ ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དོ། །ཞེས་པ་ལ་སོགས་གསུངས་སོ། །བདག་ཅག་གི་སྟོན་པ་འདིས་ཀྱང་ཚོགས་
བསགས་པའི་ཡན་ལག་སྔོན་དུ་བཏང་ནས་ཐུགས་བསྐྱེད་པའི་ཚུལ་མདོ་འདུས་
ལས། བདག་མི་ཡུལ་བྲམ་ཟེ་སྣང་བྱེད་དུས། རང་བྱུང་ཐུགས་རྗེའི་སྟོན་པ་ལ།
མེ་ཏོག་ཕུལ་ཏེ་སེམས་མཆོག་བསྐྱེད། ༼༥༡༽ ཞེས་དང་། གཞན་ཡང་ནོར་བུ་
འོད་འབར་ལས། རྣམ་ལྔ་རྣམ་བརྒྱད་འབུལ་ནས་སུ། །བོན་ཉིད་ཀློང་དུ་སེམས་
མཆོག་བསྐྱེད། །སེམས་བསྐྱེད་རྣམ་པར་དག་པར་བྱ། །ཞེས་སོ། །སྐྱབས་འགྲོ་ནི་
རྟེན་གྱི་མཆོག་ཏུ་གྱུར་པ་སྟེ། དཀོན་མཆོག་ལ་སྐྱབས་སུ་མ་སོང་བ་ལ་སྡོམ་པ་མི་
སྐྱེ་སྟེ། ཡང་རྩེ་ལས། སྡོམ་པ་ཀུན་ལ་ཡོད་མོད་ཀྱང་། །སྐྱབས་སུ་མ་སོང་བ་ལ་སྡོམ་
པ་མེད། །ཅེས་སོ། །སློབ་མས་བླ་མ་ལ་ཅི་འབྱོར་བའི་ཡོན་ཡང་ཕུལ་ལ། བྱང་ཆུབ་
སེམས་དཔའི་སྡོམ་པ་གནང་བར་གསོལ་བ་གདབ། བླ་མས་ཀྱང་ཇི་ལྟ་བ་བཞིན་
དུ་སྦྱིན་ནོ། །ཞེས་ཁས་བླང་ལ། ཕྱག་འཚལ་བ་ལ་སོགས་པའི་ཡན་ལག་བདུན།
ཕྱག་ལེན་བཞིན་ཚང་བར་བྱའོ། །གཉིས་པ་དངོས་གཞི་ཆོ་ག་ལ་གསུམ། བཀའ་
དང་བཀའ་རྟེན་གྱི་ཆོ་ག །སྟོབས་བཞིས་དོན་བསྡུ་བའོ། །དང་པོ་ལ་གཉིས།
སེམས་དཔའི་ལུགས་དང་། སྤྲོས་མེད་པའི་ལུགས་སོ། །དང་པོ་ནི། སྨོན་འཇུག་
ཆབས་གཅིག་ཆོ་ག་རྣམ་རྒྱལ་ལྟར། ཀོང་ཙེའི་སྡོམ་པ་ལེན་པ་སེམས་དཔའི་ལུགས།
སྨོན་འཇུག་གི་སེམས་བསྐྱེད་སྡོམ་པ་གཉིས་པོ་ཆབས་གཅིག་ཏུ་ཆོ་ག་རྣམ་རྒྱལ་རྩེ་
སྒྲུབ་ལྟར་སྔར་ཀོང་ཙེའི་སྡོམ་པ་ལེན་པ་དེ་ནི་ཐུགས་རྗེ་སེམས་དཔའི་ལུགས་ཡིན་ཏེ།
འདི་ལྟར། གཤེན་གསས་ཀོང་རྩེ་འཕྲུལ་རྒྱལ་དང་། །སངས་རྒྱས་སེམས་དཔའ་
དགོངས་སུ་གསོལ། །ཞེས་དགོངས་གསོལ་སྔོན་དུ་འགྲོ་བའི་སྒོ་ནས། །སྔོན་ཚེ་དགེ་
ལ་མི་འགྱུར་བས། །དེ་ཚེ་ཐུགས་རྗེས་གཡེལ་མེད་འཛིན། །ཞེས་པ་ནི། ཀོང་ཙེ་ནི་
སྔོན་ཚེ་སྐྱེ་བ་མང་པོའི་གོང་ནས་དཀའ་བ་དུ་མ་སྤྱད་ཅིང་། ཁྱད་པར་དུ་ཉིད་ཀྱི་
212



སྡོམ་གསུམ་རྣམ་པར་འབྱེད་པའི་བཀའ་བརྟེན།
སྐྱེ་བ་འདིའི་གོང་དུ་རྒྱལ་བུ་གསལ་མཆོག་དམ་པའི་སྐྱེ་བ་བཞེས་དུས་དཀའ་བ་ཆེན་
པོ་ལྔ་སྤྱད་ནས་སྟོན་པ་རྣམ་འདྲེན་དཔལ་གྱི་སྒྲོན་མའི་དྲུང་དུ་བོན་ཞུ་བ་ལ་བྱོན་
པའི་དུས་དང་། ད་ལྟར་ཀོང་ཙེ་ཉིད་ཀྱིས་གསས་ཁང་དཀར་ནག་བཀྲ་གསལ་
བཞེངས་ནས་སྟོན་པའི་བསྟན་པ་རྗེས་བཞག་གི་ཡོན་བདག་མཛད་པའི་དུས་རྣམས་
སུ་དགེ་བ་ལ་ཡིད་རྟོན་ཅིང་མི་འགྱུར་བས། དེའི་ཚེ་དེ་དག་གང་གིས་དུས་སུའང་
སྨོན་འཇུག་གི་སེམས་བསྐྱེད་པ་དང་། སྡོམ་པ་བཟུང་བ་ཐུགས་རྗེས་གཡེལ་བ་མེད་
པར་འཛིན་པ་ཡིན་པས། དེ་ལྟར་བདག་ཀྱང་མཛད་བགྱིའོ། །ཞེས་པ་ནི། དེ་ལྟར་
བདག་གིས་ཀྱང་ཉིད་ཀྱི་མཛད་པ་བཞིན་དུ་སྨོན་འཇུག་གི་སེམས་བསྐྱེད་སྡོམ་པ་
བཟུང་བར་བགྱིའོ། །ཞེས་པའོ། །སེམས་དཔའ་ཀོང་ཙེ་འཕྲུལ་རྒྱལ་གྱི། །བདག་
ནི་རྗེས་སུ་འཇུག་པར་བགྱི། །ཞེས་པ་ནི། ཕྱིར་མི་ལྡོག་པ། བསླབ་པར་བགྱི་ནི།
བསླབ་བྱ་ལ་བསླབ་པ། འཛིན་པར་བགྱི་ནི། སེམས་མི་གཏོང་བ། སྤྱོད་པར་བགྱི་
ནི། སྤང་བླང་གི་གནས་ལ་ཚུལ་བཞིན་དུ་སྤྱོད་པ། བསྒྲུབ་པར་བགྱི་ནི། འབྲས་
བུ་སངས་རྒྱས་བསྒྲུབ་པ་དེ་དག་རྣམས་དམ་འཆའ་བ་བཞིན་དུ་འགྲུབ་པའི་བར་
དུ་ཚད་མེད་ཐུགས་རྗེས་ཟུངས། ཞེས་པའོ། །དེས་ན་དགོངས་གསོལ་ནས།
རྗེས་བཟུང་ཡན་ལན་གསུམ་བླ་མའི་རྗེས་སུ་ཟློས་པར་བྱའོ། །གཉིས་པ་ནི། བྱམས་
འབུམ་ལྟར་ན་སྐྱབས་འགྲོ་གསོ་སྦྱོང་དང་། སེམས་བཟུང་སྡོམ་པ་ལེན་པའི་ཡན་
ལག་བཞི། ཚང་བ་སྤྲོས་མེད་ལུགས་ཡིན། བྱམས་མ་འབུམ་ལྔ་ལྟར་ན་སྡོམ་པའི་
རྟེན་དཀོན་མཆོག་གསུམ་ལ་སྐྱབས་སུ་འགྲོ་བ་དང་། སྡོམ་པ་སྐྱེ་བའི་བར་ཆད་རྟེན་
གྱི་སོ་ཐར་གྱི་ཉེས་ལྟུང་དག་པའི་གསོ་སྦྱོང་དང་། སྨོན་འཇུག་གི་སེམས་བཟུང་བ་
དང་། གཡུང་དྲུང་སེམས་དཔའི་སྡོམ་པ་ལེན་པའི་ཡན་ལག་བཞི་ཚང་བར་གྱུར་
ན་གཡུང་དྲུང་སེམས་དཔའ་སྤྲོས་མེད་པའི་ལུགས་སུ་བཞེད་དེ། འབུམ་ལྔ་ལས།
213



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྐྱབས་སུ་མ་སོང་བ་ལ་གསོ་སྦྱང་གི་གནས་མེད། གསོ་སྦྱོང་མ་དག་པ་ལ་སེམས་
བསྐྱེད་ཀྱི་གཞི་མེད། སེམས་བསྐྱེད་པ་ལས་མ་བྱུང་བའི་གཡུང་དྲུང་སེམས་དཔའ་
མེད། ཅེས་སོ། །དེས་ན། དགེ་རྒྱས་ཆེན་པོ། དྲང་སྲོང་ཆེན་པོ། སེམས་དཔའ་
ཆེན་པོ། ཡེ་གཤེན་ཆེན་པོ་སོགས་རང་རང་གི་དགོངས་གསོལ་སྔོན་དུ་འགྲོ་བས།
བླ་མའི་རྗེས་སུ་ཆོ་ག་རྣམས་ལན་གསུམ་རེ་བརྗོད་དོ། །ལམ་ཆོག་གི་སྐབས་སུ།
དཀར་པོ་བག་ཆགས་མེད་པ་དང་སོགས་གཤེན་ལམ་བཞིའི་དོན་ནི། རིམ་པ་ལྟར།
ཀུན་བརྟགས་ཀྱི་ཉོན་མོངས་ཟད་པ། སྟོང་ཉིད་དང་སྙིང་རྗེ་ཟུང་འཇུག་གི་རྟོགས་
པའི་ཡེ་ཤེས་བར་མ་ཆད་པ། ལས་ཉོན་གྱིས་སླར་མི་ལྡོག་པ། སྒྲོ་སྐུར་དང་བྲལ་བའི་
ལྟ་བ་མཐར་ཕྱིན་པའོ། །དེ་དག་བྱམས་འབུམ་ལས་སྦྱོར་ལམ་གྱི་བཟོད་པ་ནས་ཡོད་
པར་བཤད་ལ། མཛོད་འགྲེལ་སོགས་ལས་མཐོང་ལམ་ཡན་ཆད་ལ་ཡོད་པར་བཤད་
ལ། དོན་དུ་མཐོང་སྒོམ་མཐར་ཕྱིན་ལམ་གྱིས་བསྡུས་པའོ། །དོན་འབུམ་གྱི་སྡོམ་
ཆོག་གི་སྐབས་སུ། འཁོར་བའི་བོན་རྣམས། ཞེས་པ་ནི། རིགས་དྲུག་གིས་བསྡུས་
པའི་འཁོར་བའི་གནས་རྣམས། འཁོར་བ་ལ་གནས་པར་མི་བྱའོ། །ཞེས། ཤེས་
རབ་ཀྱིས་སྡུག་བསྔལ་གྱི་གནས་སུ་ཤེས་པར་བྱས་ནས་དེ་ལས་ངེས་པར་འབྱུང་འདོད་
ཀྱི་སེམས་བསྐྱེད་པའོ། །འཁོར་བའི་བོན་རྣམས་ལ། ཞེས་པ། ཀུན་བརྟགས་དང་
ལྷན་སྐྱེས་གཉིས་ཀྱིས་བསྡུས་པའི་མ་རིག་པ་རྣམས་ལ། འཁོར་བ་ལ་གནས་པར་
མི་བྱའོ། །ཞེས། ཤེས་རབ་ཀྱིས་སྟོང་པ་ཉིད་དུ་ཤེས་པར་བྱས་ནས་རིག་པའི་ཡེ་
ཤེས་ཀྱི་སེམས་བསྐྱེད་པའོ། །དེ་གཉིས་ཀྱིས་འཁོར་བའི་མཐའ་ལ་ཞེན་པ་
བཀག །འཁོར་བའི་བོན་རྣམས་ཀྱི་ཞེས་པ། ཐེག་དམན་རང་ཉིད་ཞི་བདེ་དོན་
དུ་གཉེར་བ་རྣམས་ཀྱིས་དམྱལ་བར་གནས་པ་བས་ཀྱང་སངས་རྒྱས་པ་ལ་རིང་བས།
འཁོར་བ་ལ་གནས་པར་མི་བྱའོ། །ཞེས། འགྲོ་དྲུག་ཕ་མར་ཤེས་པར་བྱས་ནས་ཐུགས་
214



སྡོམ་གསུམ་རྣམ་པར་འབྱེད་པའི་བཀའ་བརྟེན།
སེམས་བསྐྱེད་མ་
རྗེས་ཞི་ལ་མི་གནས་པའི་རྫོགས་པའི་སངས་རྒྱས་ཐོབ་འདོད་ཀྱི་སེམས་བསྐྱེད་
པའོ། །རྣམ་པར་བྱང་བ་སོགས་ནི་སངས་རྒྱས་ནས་འཁོར་བ་མཐའ་མེད་པ། ཟད་
པ་མེད་པ། རྒྱུན་ཆད་མེད་པ། མོས་པ་སྣ་ཚོགས་པ་ལ། སངས་རྒྱས་ཀྱི་ཐུགས་རྗེ་
ཡང་། ཀུན་ཁྱབ་ནམ་མཁའ་ལྟ་བུ། ཟད་མེད་ས་གཞི་ལྟ་བུ། རྒྱུན་ཆད་མེད་པ་ཆུ་
བོ་ལྟ་བུ། དགོས་འདོད་འབྱུང་བ་ནོར་བུ་ལྟ་བུ་དང་བཞིའི་ཡུན་བསྲིང་ནས་འཁོར་
བ་མ་སྟོང་གི་བར་དུ་འགྲོ་དོན་མཛད་པའི་སེམས་བསྐྱེད་པའོ། །དེ་གཉིས་ཀྱིས་
ཞི་བའི་མཐའ་ལ་གནས་པ་བཀག་པས། མཐའ་
འ་གཉིས་སྤུངས་པའི་བྱང་ཆུབ་ཀྱི་
སེམས་སྨོན་འཇུག་གི་སེམས་བ་
ས་བསྐྱེད་པ་དང་སྡོམ་པ་ཐོབ་པ་སྟེ།
བཞི་ཁས་བླངས་པའི་ཤུགས་ལས་བསླབ་བྱ་སུམ་བརྒྱ་དྲུག་ཅུའི་སྤང་བྱ་རྣམས་ཀྱང་
སྤང་དགོས་པར་དོན་འབུམ་ལས་བཤད་པར་མ་ཟད། གོང་དུ་ཆོ་ག་ལས། རྫོགས་
པའི་སངས་རྒྱས་རྣམས་ཀྱི་སྤྱད་པ་བཞིན་དུ། གཡུང་དྲུང་སེམས་དཔའི་སྤྱོད་པ་ཟབ་
མོ་ལ་སྤྱད་པར་བྱའོ། །ཞེས་ཁས་བླངས་པས་སོ། །གཉིས་པ་བཀའ་རྟེན་གྱི་ཆོ་ག་
ནི། བརྟེན་པའང་རུང་
། ཞེས་པ་སྟེ། འདི་ལ་གཉིས་ལས། བྱང་སེམས་བརྒྱ་རྩེ་
དགུ་པ་ལས་བྱུང་བ་འདི་སྲོལ་གཉིས་ཀ་ལ་རུང་བས་འདི་ལ་གསུམ། རང་རྒྱུད་ལ་
སེམས་ཆོ་གས་བསྐྱེད་པ། །གཞན་རྒྱུད་ལ་སེམས་སྨོན་ལམ་གྱི་བསྐྱེད་པ། །ཉམས་པ་
བཤགས་ནས་ཐུགས་རྗེའི་རྗེས་བཟུང་གསོལ་བའོ། །དང་པོ་ནི། ཇི་ལྟར་སྔོན་གྱི་
རྒྱལ་བ་ཡིས། སོགས་ཤྭ་ལོ་ཀ་གཅིག་དང་། རྐང་པ་གསུམ་ལན་གསུམ་བརྗོད་པས་
སྨོན་འཇུག་གཉིས་སྟབས་གཅིག་ཏུ་བླངས་ཏེ། དེ་ནས་ཤཱ་ལོ་ཀ་གཅིག་གིས་སྔོན་གྱི་
རྒྱལ་བ་སྲས་བཅས་ཀྱིས་ཐུགས་བསྐྱེད་ཚུལ་དང་། དེ་དག་གིས་བསླབ་པ་ལ་བསླབ་
ཚུལ་བསྟན་ནས། བདག་ཀྱང་བྱང་ཆུབ་སེམས་བསྐྱེད་ཅིང་། སོགས་རྐང་པ་གསུམ་
གྱིས་བདག་གིས་ཀྱང་དེ་ལྟར་གཞན་དོན་དུ་བྱང་ཆུབ་ཏུ་སེམས་བསྐྱེད་ཅིང་བསླབ་
215.



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་ལ་བསླབ་བོ། །ཞེས་དམ་འཆའ་བས་སྨོན་འཇུག་གཉིས་ཀྱི་སེམས་བསྐྱེད་དང་
སྡོམ་པ་ལེན་པར་བྱེད་པའོ། །རྐང་པ་རྗེས་མའི་རིམ་གྱིས་བསླབ་པར་བགྱིའོ། །ཞེས་
པ་ནི། འཇུག་སྡོམ་འབོགས་རུང་མི་རུང་གི་རྣམ་པར་དབྱེ་སྟེ། དེའང་ཐུགས་རྗེ་
སེམས་དཔའི་སྡོམ་པ་སྣ་གཅིག་པ་ནས། གཡུང་དྲུང་སེམས་དཔའ་སྤྲོས་མེད་པའི་
བསླབ་པའི་བར་དུ། འབོག་ཡུལ་རང་རང་གི་རྒྱུད་ཚད་དང་བསྟུན་ནས་འཇུག་སྡོམ་
བླངས་པའོ། །སྨོན་འཇུག་གི་སེམས་བསྐྱེད་དང་སྡོམ་པ་གཉིས་ཀྱི་ཁྱད་པར་ནི།
གཞན་དོན་དུ་སངས་རྒྱས་ཐོབ་འདོད་ཀྱི་བློ་དང་། གཞན་དོན་དུ་སངས་རྒྱས་ཐོབ་
པར་འདོད་ནས་བྱང་སེམས་ཀྱི་བསླབ་པ་ལ་བསླབ་འདོད་ནི། རིམ་པ་བཞིན་
སྨོན་འཇུག་གི་སེམས་སྐྱེད་དང་། གཞན་དོན་དུ་སངས་རྒྱས་ཐོབ་འདོད་ཀྱི་སེམས་
སངས་རྒྱས་མ་ཐོབ་ཀྱི་བར་དུ་མི་གཏོང་བར་ཁས་ལེན་པའི་སེམས་པ་དང་།
གཞན་དོན་དུ་སངས་རྒྱས་ཐོབ་པའི་ཆེད་དུ་བསླབ་པ་ལ་བསླབ་འདོད་ཀྱིས་ཚུལ་བཞིན་
དུ་བསླབ་པར་ཁས་ལེན་པའི་སེམས་པ་ནི། རིམ་བཞིན་སྨོན་སྡོམ་དང་འཇུག་པའི་སྡོམ་
པའོ། །གཉིས་པ་ནི། རང་བས་གཞན་གཅེས་བྱང་ཆུབ་སེམས། །སོགས་ཤཱ་ལོ་ཀ་
གཅིག་དང་རྐང་པ་གཅིག་ལན་གསུམ་བརྗོད། བྱང་ཆུབ་ཀྱི་སེམས་གཞན་རྒྱུད་ལ་
མ་སྐྱེས་པ་རྣམས་ལ་སྐྱེས་པ། སྐྱེས་པ་རྣམས་མི་ཉམས་པ། མ་ཉམས་པ་རྣམས་
གོང་ནས་གོང་དུ་འཕེལ་བར་གྱུར་ཅིག །སྙམ་པའི་འདུན་པ་བསྐྱེད་དོ། །གསུམ་པ་
ནི། གལ་ཏེ་བདག་གིས་དམ་བཅས་ལ། སོགས་རྐང་པ་གསུམ་བརྗོད་དོ། །གཉིས་
པ་ལྷའི་མེ་ལོང་ལས་བྱུང་བའི་ཆོ་ག་ནི་སྤྲོས་མེད་པའི་ལུགས་ཡིན་ཏེ། ཆོ་ག་ལས།
དེ་ལྟར་མྱུ་གུ་དང་འདྲ་བའི་སོ་སོ་ཐར་པའི་སྡོམ་པ་རྣམས་ཐལ་ནས། དེ་ཡོངས་
སུ་གྱུར་པ་ལས་སྡོང་པོ་དང་འདྲ་བའི་བྱང་ཆུབ་མཆོག་ཏུ་སེམས་བསྐྱེད་པའི་ཆོ་
ག །ཞེས་སོ། །དེས་ན། ཕྱོགས་བཅུ་ན་བཞུགས་པའི། ཞེས་སོགས་དགོངས་གསོལ་
276



སྡོམ་གསུམ་རྣམ་པར་འབྱེད་པའི་བཀའ་བརྟེན་
ནས་རིམ་བཞིན་ལན་གསུམ་བརྗོད་ལ་འཆི་ཁའི་སེམས་བསྐྱེད་ཡན་དབོག་
གོ །གཞན་ཡང་ཨ་ཁྲིད་ལས་བྱུང་བའི་ཆོ་ག །ན་མོ་ཕྱོགས་བཅུ་ན། སོགས་ཀྱིས་
སྨོན་འཇུག་གི་སེམས་བསྐྱེད་དང་སྡོམ་པ་ལེན་སེམས་བསྐྱེད་པས་ཐོབ་པ་ཡིན་
ནོ། །གསུམ་པ་སྟོབས་བཞིས་དོན་བསྡུ་བ་ནི། གཉིས་ཀའི་ལུགས་ལ་སྟོབས་བཞི་
ཚང་བ་དགོས། ཆོ་ག་བཀའ་དང་རྟེན་པ་གང་ཡིན་ཡང་གཉིས་ཀའི་ལུགས་ལ་
སྟོབས་བཞི་ཚང་དགོས་ཏེ། འདི་ལྟར་མཆོད་པ་ནི་སེམས་བསྐྱེད་སྐྱེ་བའི་ཐབས་
ཁྱད་པར་ཅན་གྱི་སྟོབས། བླ་མ་སྐྱེས་པ་བརྟན་ཅིང་ཉམས་ན་གསོ་བའི་ཡུལ་རྐྱེན་གྱི་
སྟོབས། ཆོ་གའི་བརྡ་ལ་ཐོབ་པར་ཤེས་ནས་སྤྲོ་བ་སྐྱེ་བ་སྦྱོར་བའི་སྟོབས། སྐྱབས་འགྲོ་
སྡོམ་པ་སྐྱེ་བའི་རྟེན་གནས་པའི་གཞི་གསོ་བའི་ཡུལ་ཁྱད་པར་ཅན་གྱི་སྟོབས་དང་
བཞིའོ། །གསུམ་པ་ལ་གཉིས། སྤྲོ་བ་བསྐྱེད་པ་དང་། བསླབ་བྱ་བཤད་པའོ། །དང་
པོ་ནི། རྗེས་སུ་སྤྲོ་བ་བསྐྱེད་ལ། ཞེས་པ་སྟེ། བྱམས་མ་ལས། འདི་དང་ལྡན་ན་ཡང་
དག་པར། །ཡེ་གཤེན་ཐེག་པ་མཆོག་བརྙེས་ཤིང་། །གཡུང་དྲུང་སེམས་དཔར་འགྱུར་
པ་དང་། །འབུམ་ལྔ་རྒྱུད་ལ་འཁྲུངས་བ་ཡིན། །ཅེས་བྱ་སྤྲོ་བ་བསྐྱེད་དགའ་བ་བསྒོམ།
ཞེས་པ་དང་། བརྒྱ་རྩ་དགུ་པ་ལས། བྱང་ཆུབ་སེམས་མཆོག་རིན་པོ་ཆེ། །སོགས་
ཤཱ་ལོ་ཀ་གཅིག་དང་རྐང་པ་གཅིག་སྟེ་ལན་གསུམ་བརྗོད་ལ་དགའ་བ་བསྒོམ་ཞིང་
སྲོག་གི་ཕྱིར་ཡང་སྡོམ་པ་མི་གཏོང་ངོ་སྙམ་དུ་སེམས་ལ་ནན་ཏན་བསྐྱེད་དོ། །གཉིས་
པ་ནི། བསླབ་བྱ་བཤད། ཅེས་པ་སྟེ། བླ་མས་བསླབ་བྱ་རྒྱས་བསྡུས་ཅི་རིགས་སུ་
བཤད་ལ་སློབ་མས་ཀྱང་ཐུབ་ཚད་ཀྱི་དམ་བཅའ་བྱའོ།།
བཞི་པ་སྡོམ་པའི་ཐོབ་མཚམས་ངོས་བཟུང་བ་ནི། ཆོ་ག་ལན་གསུམ་བརྗོད་
མཐར་སྡོམ་པ་ཐོབ། སྲོལ་གཉིས་ཀྱི་བཀའ་དང་བཀའ་རྟེན་གྱི་ཆོ་ག་གང་ཡིན་ཡང་
རུང་སྟེ། བླ་མའི་རྗེས་སུ་ལན་གསུམ་བཟླས་པའི་བརྗོད་པ་མཐའ་མ་ལ་རང་རང་
2t 7



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གི་སྡོམ་པ་ཐོབ་པའོ། །དེ་དག་རྣམས་ནི་ཀུན་རྫོབ་སེམས་བསྐྱེད་ཆོ་གས་བླངས་ཚུལ་
ཡིན་ལ། དོན་དམ་སེམས་བསྐྱེད་འོག་ཏུ་བསླབ་བྱའི་སྐབས་སུ་ལྟ་བ་ཡས་དབུབ་
པ་སོགས་ཡིན་ཏེ་ཆོ་ག་ལ་མི་ལྟོས་པའོ།།
དྲུག་པ་ཐོབ་པ་མི་ཉམས་པར་བསྲུང་བའི་ཚུལ་ལ་གསུམ། མདོར་བསྟན་པ།
རྒྱས་པར་བཤད་པ། དོན་བསྡུ་བའོ། །དང་པོ་ནི། བར་དུ་ཐོབ་པ་མི་ཉམས་བསྲུང་
བ་ལ། དེ་ལྟར་སྡོམ་པ་ཐོབ་ནས་དེ་མི་ཉམས་པར་བསྲུང་དགོས་པས་བསྲུང་ཐབས་
ལ། བྱང་ཆུབ་ཀྱི་སེམས་དེ་ཉིད་དམ་བཅས་བཟུང་བར་བྱས་ནས་དེའི་མི་མཐུན་
ཕྱོགས་སྤང་ཞིང་མཐུན་ཕྱོགས་ལ་བསླབ་པ་སྟེ། སྲོག་གི་ཕྱིར་ཡང་སེམས་དེ་གཏོང་
བར་བྱ་མི་རུང་ན། ཟས་ནོར་དང་སྙན་གྲགས་ལ་སོགས་ཅུང་ཟད་ཀྱི་ཕྱིར་ཅི་སྨོས་ཏེ།
རྟག་ཏུ་བྱང་ཆུབ་སེམས་ཉམས་པ་མི་བྱེད་ཅིང་རང་གཞན་གྱི་སེམས་བསྲུང་བ་ལ་
འབད་པར་བྱའོ། །ཇི་ལྟར་བསྲུང་ན། སེམས་ལུང་བསྟན་པའི་སྒྲོན་མ་ལས།
འཁོར་བའི་སྡུག་བསྔལ་སྐྲག་པར་བྱ། །བདག་གཞན་འགྲོ་རྣམས་སྙིང་རྗེ་བསྒོམ། །
འཆི་བ་བསམ་ལ་བརྩོན་འགྲུས་བསྐྱེད། །སངས་རྒྱས་ཚེ་འདིར་མ་བསྒྲུབ་ན།
ཕྱིས་ཀྱི་དུས་ན་དཀའ་བས་ན། །ད་ལྟར་དབང་ཡོད་དུས་འདིར་འབད། །ཅེས་པས།
འཁོར་བའི་ཉེས་དམིགས་མཐོང་ནས་སེམས་བསྲུང་བ་དང་། བདག་གཞན་གྱི་
སྡུག་བསྔལ་མཐོང་ནས་སེམས་བསྲུང་བ་དང་
། བོན་འཇིག་ཅིང་གང་ཟག་མི་རྟག་
པ་མཐོང་ནས་སེམས་བསྲུང་བ་དང་། ཕྱིས་བོན་དང་མཇལ་དཀའ་བ་མཐོང་ནས་
སེམས་བསྲུང་བ་སྟེ། རྐྱེན་བཞི་པོ་དེ་ལ་བརྟེན་པས་བྱང་ཆུབ་ཀྱི་སེམས་གོང་འཕེལ་
དུ་འགྲོ་ཞིང་ཉམས་པར་མི་འགྱུར་རོ། །དེའང་རང་གི་སེམས་སྨོན་པ་དང་འཇུག་
པའི་རང་བཞིན་ལས་མི་འདའ་བར་བྱེད་ཅིང་། གཞན་གྱི་སེམས་ལ་ཁོང་ཁྲོ་དྲག་
པོ་མི་སློང་བར་བསྲུང་བ་ལ་ནི་རང་གཞན་གྱི་སེམས་བསྲུང་བ་ཞེས་བྱའོ། །དེ་ལྟ་
218



སྡོམ་གསུམ་རྣམ་པར་འབྱེད་པའི་བཀའ་བརྟེན།
བུས་རང་གཞན་གྱི་སེམས་བསྲུང་བའི་སྒོ་ནས་བྱང་ཆུབ་སེམས་དཔའི་ཚུལ་ཁྲིམས་
གསུམ་ལ་བསླབ་དགོས་ཏེ། འདུལ་བ་ཕལ་ཆེན་སྡོམ་བྱེད་ཀྱི་རྒྱུད་ལས། ཨེ་མ་ངོ་
མཚར་རྨད་ཀྱི་བོན། །ཚུལ་ཁྲིམས་བོན་ལ་རྣམ་པ་གསུམ། །སྡོམ་པའི་དྲང་སྲོང་ཚུལ་
ཁྲིམས་དང་། །དགེ་བ་མོས་བརྩོན་ཚུལ་ཁྲིམས་དང་། །སེམས་ཅན་དོན་བྱེད་ཚུལ་
ཁྲིམས་གསུམ། །ཞེས་པས། ཚུལ་ཁྲིམས་དེ་གསུམ་པོའང་ངོ་བོ་གཅིག་ལ་ལྡོག་པས་
ཕྱེ་བ་ཙམ་ག གཡུང་དྲུང་སེམས་དཔའི་བསླབ་པ་མཐའ་དག་བསྡུས་ན་ཚུལ་ཁྲིམས་
དེ་གསུམ་གྱི་ནང་དུ་འདུས་པ་སྟེ། དེ་དག་གི་འདོད་དོན་སེམས་ཅན་རྣམས་ལ་འདི་
ཕྱི་གང་ལའང་ཕན་གདགས་པར་འདོད་ལ། ཕན་གདགས་པ་ལ་ནི་སེམས་ཅན་
ལ་གནོད་པ་སྤངས་ནས་རང་རྒྱུད་སྨིན་པར་བྱས་ཏེ་སེམས་ཅན་གྱི་དོན་བྱེད་དགོས་
པས་དེ་ནི་ཚུལ་ཁྲིམས་གསུམ་གྱིས་འགྲུབ་པ་སྟེ། འདི་ལྟར་སྡོམ་པའི་ཚུལ་ཁྲིམས་
ཀྱིས་གཞན་ལ་གནོད་པ་སྤངས། བོན་སྡུད་ཀྱིས་རང་རྒྱུད་སྨིན། དོན་བྱེད་ཀྱིས་
གཞན་གྱི་འདོད་པ་ཚིམས་པར་བྱེད། གོ་རིམ་ཡང་མི་དགེ་བ་མ་སྤངས་ན་དགེ་བ་
མི་འགྲུབ་པས་བོན་སྡུད་ཀྱི་སྔོན་དུ་སྡོམ་པའི་ཚུལ་ཁྲིམས་འགྲོ་དགོས་ཤིང་། རང་
རྒྱུད་མ་སྨིན་པས་གཞན་དོན་མི་ནུས་པས་དོན་བྱེད་ཀྱི་སྔོན་དུ་བོན་སྡུད་འགྲོ་དགོས་
ཤིང་། དེ་ལྟར་ན་འོག་མ་གོང་མའི་རྟེན་དུ་འགྱུར་ཞིང་གོང་མས་གོང་མ་ཡོན་ཏན་
གོང་འཕེལ་དུ་བྱེད་པའོ། །དེ་གསུམ་ལ་སྡོམ་པ་གསུམ་ཡང་ཚང་སྟེ། སྡོམ་པའི་ཚུལ་
ཁྲིམས་ལ་ཐར་སྡོམ་ཚང་། བོན་སྡུད་གཞན་དོན་དུ་དམིགས་པ་ལ་བྱང་སྡོམ་ཚང་།
དོན་བྱེད་ཐབས་ཤེས་ཁྱད་པར་ཅན་གྱིས་ཟིན་པ་ལ་སྔགས་སྡོམ་ཚང་པའོ། །ནམ་
ཞིག་འཚང་རྒྱ་བའི་ཚེ་ན་ཚུལ་ཁྲིམས་འདི་གསུམ་གྱིས་སྤངས་རྟོགས་ཕྲིན་ལས་ཕུན་
སུམ་ཚོགས་པ་འགྲུབ་སྟེ། སྡོམ་པའི་ཚུལ་ཁྲིམས་ཀྱིས་སྤངས་པ་ཕུན་སུམ་ཚོགས་
པ། དགེ་བ་བོན་སྡུད་ཀྱིས་རྟོགས་པ་ཕུན་སུམ་ཚོགས་པ། སེམས་ཅན་དོན་བྱེད་
29



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱིས་ཕྲིན་ལས་ཕུན་སུམ་ཚོགས་པ་ཐོབ་པའི་རྒྱུར་འགྲོ་བའོ། །
གཉིས་པ་རྒྱས་པར་བཤད་པ་ལ་གསུམ། ཐུགས་རྗེ་སེམས་དཔའི་ལུགས།
གཡུང་དྲུང་སེམས་དཔའ་སྤྲོས་མེད་པའི་ལུགས། ཐུན་མོང་གི་བསླབ་བྱའོ། །དང་
པོ་ལ་གསུམ། མདོར་བསྟན། རྒྱས་པར་བཤད། དོན་བསྡུ་བའོ། །དང་པོ་ནི།
སེམས་དཔའི་ལུགས་ལ་སྡོམ་པ་ཉི་ཤུ་པ། བསྲུང་ཞེས་སྣང་ལྡན་ཐེག་པའི་རབ་དབྱེར་
གསུངས། འཇིག་རྟེན་མི་མཐུན་སྤྱོད་པ་བཅུ་གཉིས་དང་། ལྷ་མི་རང་རྟོགས་མ་
འདྲེས་བརྒྱད་ཉི་ཤུའོ། །ཐུགས་རྗེ་སེམས་དཔའི་ལུགས་ལ་ཁྱབ་པ་སྣང་ལྡན་གྱི་ཐེག་
པའི་རབ་དབྱེ་ལས། དམ་ཚིག་ཐུགས་རྗེའི་སྡོམ་པ་ཉི་ཤུ་བསྲུང་། །ཞེས་མེ་ལོང་
ང་དགུ་
སྐོར་ལས་གཤེན་རབ་ཉིད་ཀྱིས་དྲངས་སོ། ། སྡོམ་པ་ཉི་ཤུ་གང་ཞེ་ན་ཡེ་ཁྲི་ལ་བཟླའི་
བམ་པོ་ལས། འཇིག་རྟེན་མི་མཐུན་སྤྱོད་པ་དང་། །ལྷ་མི་གཞན་རྟེན་རང་རྟོགས་
དང་། །མ་འདྲེས་པ་ཡི་སྤྱོད་པའོ། །ཞེས་འཇིག་རྟེན་པ་དང་མི་མཐུན་པའི་སྤྱོད་པ་
བཅུ་གཉིས་དང་། ལྷ་མི་གཞན་རྟེན་པ་དང་། རང་རྟོགས་གཤེན་རབ་ཀྱི་ཐེག་པ་
དང་མ་འདྲེས་པའི་སྤྱོད་པ་བརྒྱད་དང་ཉི་ཤུ་ལས། དང་པོ་བཅུ་གཉིས་ནི། དེ་ཉིད་
ལས། དང་པོའི་དོན་ལ་ལྔ་ཡིན་ཏེ། ཡུལ་དམན་གཅེས་པར་གཟུང་བ་དང་
། སེམས་ཀྱི་
དྲི་མ་བརྒྱད་སྤོང་དང་། །རྐྱེན་ངན་བྱང་ཆུབ་གྲོགས་བསྒྱུར་དང་། །འཇིག་རྟེན་ཕུན་
སུམ་ཚོགས་པ་ནི། །སྙིང་རྗེའི་གནས་སུ་ལྟ་བ་དང་། །གཞན་གྱི་འཁྲུལ་པ་བརྟག་
མི་བྱའོ། །ཞེས་དྲི་མ་བརྒྱད་སོ་སོར་ཕྱེ་བས་བཅུ་གཉིས་སོ། །གཉིས་པ་བརྒྱད་ནི། དེ་ཉིད་
ལས། དགེ་བ་ཅི་དང་ཅི་སྤྱོད་པ། དམ་པ་གསུམ་གྱིས་ཟིན་པར་བྱ། ལུང་མ་བསྟན་
བཞི་དགེ་བར་བསྒྱུར། །ལས་ངན་སྡིག་པ་བགྲང་ཞིང་བཤགས།། དགེ་བའི་རྩ་
བ་ཐམས་ཅད་ཀུན། །རྫོགས་པའི་གཡུང་དྲུང་མཆོག་ཏུ་བསྔོ། །ཞེས་དམ་པ་གསུམ་
ལ་རྒྱུས་བསྡུས་གཉིས་དག ལུང་མ་བསྟན་པ་ལ་བཞིར་ཕྱེ་བས་བརྒྱད་དེ་ཉི་ཤུའོ།།
220



སྡོམ་གསུམ་རྣམ་པར་འབྱེད་པའི་བཀའ་བརྟེན།
གཉིས་པ་རྒྱས་བཤད་ལ་གཉིས། འཇིག་རྟེན་པ་དང་མི་མཐུན་པའི་སྤྱོད་པ་དང་།
ལྷ་མི་གཞན་བརྟེན་པ་དང་རང་རྟོགས་གཤེན་རབ་ཀྱི་ཐེག་པ་དང་མ་འདྲེས་པའི་
སྤྱོད་པའོ། །དང་པོ་ལ་ལྔ། ཡུལ་དམན་པ་གསུམ་གཅེས་པར་གཟུང་བ། སེམས་
ཀྱི་དྲི་མ་བརྒྱད་སྤང་བ། འདི་དང་ཕྱི་མའི་རྐྱེན་ངན་གྲོགས་སུ་འཁྱེར་བ། འཇིག་
རྟེན་ཕུན་ཚོགས་སྙིང་རྗེའི་གནས་སུ་ལྟ་བ། འཁྲུལ་པ་མི་བརྟག་པ་གསུམ་མོ། །དང་
པོ་ནི། སེམས་ཅན་རྣམས་དང་ཉམ་ཐག་གནོད་སྐྱེལ་གསུམ། །གཅེས་པར་གཟུང་
བྱ་ཅུང་ཟད་སྨོད་མི་རུང་། །ཕ་རོལ་ཕྱིན་གྲོགས་སྙིང་རྗེ་བཟོད་སྒོམ་ཡུལ། །དེ་སྐད་
དུ་ཡེ་ཁྲི་མཐའ་སེལ་ལས། །ཡུལ་དམན་གཅེས་གཟུང་གསུམ་ཡིན་ཏེ། །སངས་རྒྱས་
བས་ཀྱང་སེམས་ཅན་གཅེས། །དམ་པ་བས་ཀྱང་ཕལ་པ་གཅེས། །ཕན་འདོགས་
བས་ཀྱང་གནོད་སྐྱེལ་གཅེས། །ཞེས་པ་ལྟར། བྱང་ཆུབ་སེམས་དཔའི་སྡོམ་པ་དང་
ལྡན་པ་དག་གིས་སངས་རྒྱས་བས་ཀྱང་སེམས་ཅན་རྣམས་གཅེས་པར་གཟུང་བར་
བྱ་སྟེ། དམན་པའི་འགྲོ་བ་ཕན་གདགས་པའི་ཡུལ། འཁོར་བ་ལས་ཕ་རོལ་མྱང་
འདས་སུ་ཕྱིན་པར་བྱེད་པའི་གྲོགས་ཡིན་པའི་ཕྱིར་དང་། དམ་པ་བས་ཀྱང་རྨོངས་
ལ་པ་ཉམ་ཐག་པ་གཅེས་པར་བཟུང་བར་རིགས་སྟེ། སྙིང་རྗེ་སྐྱེ་བའི་ཡུལ་ཚོགས་
བསགས་པའི་ཞིང་ཁྱད་པར་ཅན་ཡིན་པའི་ཕྱིར་དང་། ཕན་འདོགས་པ་བས་ཀྱང་
གནོད་སྐྱེལ་བའི་མི་གཅེས་པར་གཟུང་དགོས་ཏེ། བཟོད་པ་སྒོམ་པའི་རྟེན་ལས་
སྒྲིབ་ཟད་པར་བྱེད་པའི་གྲོགས་མཆོག་ཡིན་པའི་ཕྱིར་ཏེ། དེ་ཉིད་ལས། ཕ་རོལ་
ཕྱིན་གྲོགས་ཡིན་ཕྱིར་དང་། །སྙིང་རྗེའི་སྐྱེ་ཡུལ་ཡིན་ཕྱིར་དང་
། །བཟོད་པ་བསྒོམ་
ཡུལ་ཡིན་ཕྱིར་རོ། །ཞེས་སོ། །དེས་ན་དེ་དག་ལ་ངག་གི་སྒོ་ལ་སོགས་ནས་ཅུང་
ཟད་ཀྱང་སྨོད་མི་རུང་ཞིང་སེམས་ཀྱིས་གཅེས་པར་བཟུང་བ་དང་། ངག་གིས་གཏམ་
སྙན་པ་བརྗོད་པ་དང་། ལུས་ཀྱིས་ཟས་ནོར་གོས་ལ་སོགས་པ་སྦྱིན་པ་ལ་འབད་
ཕལ་པ་ཉམ་
221



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པར་བྱའོ། །གཉིས་པ་སེམས་ཀྱི་དྲི་མ་བརྒྱད་སྤོང་བ་ནི ཚེགྲགས་དགེ་སྤྱོད་མི་དབང་
རྙེད་ལ་སྨོད། །ཕན་འདོད་ནོར་སྦྱིན་བྱིན་ལ་ལན་རེ་བ། །གཞན་དགེར་ཕྲག་དོག་རང་
གིས་ང་རྒྱལ་བསྐྱེད། །མ་བརྟགས་པ་སྤྱོད་སྡོམ་ཤོར་འགྱོད་བསྐྱེད་པའོ། །འཇིག་
རྟེན་གྱི་ཆེ་སྙན་གྲགས་པ་བསྟོད་བསྐུར་སོགས་འབྱུང་བའི་ཕྱིར་དང་། ཟས་ནོར་
ལ་སོགས་ཐོབ་པར་འདོད་ནས་སྒྲིབ་སྦྱོང་དང་བསྙེན་སྒྲུབ་བྱེད་པ་ལྟ་བུའི་དགེ་བ་
སྤྱོད་པ་དང་། རང་གིས་མི་དབང་བའི་ཟས་ནོར་གནས་མལ་ལ་སོགས་གཞན་
གྱིས་རྙེད་པ་ལ་མི་དགའ་ནས་དེ་ལ་སྨོད་པར་བྱེད་པ་དང་། ཚེ་འདིར་ཕན་འདོད་
ཀྱི་གཞན་ལ་ནོར་སྦྱིན་ནས་དེའི་འབྲས་བུ་མྱུར་དུ་སྨིན་ཏེ་ལོངས་སྤྱོད་ཕུན་སུམ་ཚོགས་
པ་དང་ལྡན་པར་འདོད་པ་དང་། རང་གིས་གཞན་ལ་ཟས་གོས་ལ་སོགས་བྱིན་ནས་
ཕན་པར་བྱས་པ་ལ་ཕྱིས་དེ་ལ་ལན་རེ་བ་དང་། སེམས་ཅན་གྱི་སྲོག་བསླུ་བ་ལྟ་བུ་
ཕན་ཡོན་ཆེ་བའི་དགེ་བ་དང་། ཟས་གོས་ལོངས་སྤྱོད་ཡོད་དོ་ཅོག་སྦྱིན་པ་བཏང་
བ་ལྟ་བུ་རླབས་ཆེ་བའི་དགེ་བ་དང་། དྲང་སྲོང་དང་དགེ་འདུན་པ་བརྒྱ་ཕྲག་མང་
པོ་ལ་རྙེད་བཀུར་བྱེད་པ་ལྟ་བུ་སྟོབས་ཆེ་བའི་དགེ་བ་གཞན་གྱིས་བྱེད་པ་ལ་མི་དགའ་
ནས་ཕྲག་དོག་གིས་སྨོད་པ་དང་། རང་ཉིད་ཀྱིས་དེ་ལྟ་བུའི་དགེ་བ་བསྒྲུབ་པས་
རང་ཉིད་ཆེ་བར་རློམ་ནས་ང་རྒྱལ་བསྐྱེད་པ་དང་། གཞན་གཅིག་ལ་ཕན་ཅུང་ཟད་
ཐོག་ཀྱང་གཅིག་ལ་གནོད་པ་ཆེན་པོར་འགྲོ་བའི་ལས་ལ་མ་བརྟགས་པར་སྤྱོད་པ་
དང་། གཞན་དག་སོ་ཐར་གྱི་སྡོམ་པ་ཉམས་པ་ལྟ་བུ་ལ་ཉོན་མོངས་དབང་གིས་
དགའ་བར་བྱེད་ཅིང་དེ་ལ་འགྱོད་པ་བསྐྱེད་པ་དང་བརྒྱད་སྤང་བར་བྱ་སྟེ། ཡེ་ཁྲི་
ལས། ཚེ་གྲགས་དགེ་བའི་དྲི་མ་དང་། །དབང་མེད་རྙེད་ཀྱི་དྲི་མ་དང་། །ཚེ་འདིར་
ཕན་འདོད་དྲི་མ་དང་། །བྱས་པ་ལན་རེའི་དྲི་མ་དང་། །གཞན་སྤྱོད་ཕྲག་དོག་དྲི་
མ་དང་། །ང་རྒྱལ་རློམ་སེམས་དྲི་མ་དང་། །མ་བརྟགས་སྤྱོད་པའི་དྲི་མ་དང་།
222



སྡོམ་གསུམ་རྣམ་པར་འབྱེད་པའི་བཀའ་བརྟེན།
སྡོམ་ཤོར་འགྱོད་སེམས་དྲི་མའོ། །ཞེས་སོ། །གསུམ་པ་ལ་གཉིས། འདིའི་རྐྱེན་ངན་
དང་། ཕྱི་མའི་རྐྱེན་ངན་གྲོགས་སུ་འཁྱེར་བའོ། །དང་པོ་ནི། བསྒྲུབས་དང་ལས་
གྱུར་རྐྱེན་ངན་གྲོགས་སུ་བསྒྱུར། གཞན་གྱིས་ཁྱད་དུ་བསྒྲུབས་པའི་དུག་སྦྱོར་ལྟ་
བུའི་རྐྱེན་ངན་པ་དང་། ཚེ་སྔ་མའི་ལས་ལས་གྱུར་པའི་རྐྱེན་ངན་གྱིས་ན་ཚ་དྲག་
པོ་བྱུང་བར་གྱུར་པ་ན། དེ་སྤང་འདོད་མི་བྱེད་པར་ལས་ངན་ཟད་ཅིང་སྒྲིབ་པ་
བྱང་བར་བསམ་ནས་དགེ་བའི་གྲོགས་སུ་འཁྱེར་བར་བྱ་སྟེ། དེ་ཉིད་ལས། འདི་
ཡི་རྐྱེན་ངན་ལ་ཡང་གཉིས། །བསྒྲུབས་པའི་རྐྱེན་ངན་གྲོགས་བསྒྱུར་དང་། །ལས་
གྱུར་རྐྱེན་ངན་གྲོགས་བསྒྱུར་རོ། །ཞེས་སོ། །གཉིས་པ་ནི། ཕྱི་མའི་རྐྱེན་ངན་འགྱུར་
གང་སྨོན་ལམ་བཟུང་། གཞན་གྱི་རྐྱེན་དབང་གིས་རང་གི་སྡོམ་པ་ཉམས་པ་ལྟ་བུས་
ཚེ་ཕྱི་མའི་རྐྱེན་ངན་དུ་འགྱུར་བ་དག་གཞན་གྱི་ལས་ངན་གྱི་རྣམ་སྨིན་གྱི་ཚབས་
སུ་འགྱུར་བར་སྨོན་ལམ་གྱིས་ཡོངས་སུ་བཟུང་བར་བྱ་སྟེ། དེ་ཉིད་ལས། ཕྱི་མའི་
རྐྱེན་ངན་སྨོན་ལམ་བཟུང་།། ཞེས་སོ། །བཞི་པ་འཇིག་རྟེན་ཕུན་ཚོགས་ལ་སྙིང་རྗེ་
ལྟ་བ་ནི། འཇིག་རྟེན་ཕུན་ཚོགས་དག་ལ་སྙིང་རྗེ་ལྟ། འཇིག་རྟེན་པའི་ཡོན་ཏན་
ཆེ་གྲགས་དང་ལྡན་ཞིང་ལོངས་སྤྱོད་ཕུན་སུམ་ཚོགས་པ་དག་ལ་ཆགས་ཞེན་དང་
ཡི་རང་མི་བྱེད་པར་དེ་དག་ལ་སྙིང་རྗེའི་གནས་སུ་ལྟ་བར་བྱ་སྟེ། ཕྱི་མའི་སྡུག་བསྔལ་
གྱི་རྒྱུ་ཡིན་པའི་ཕྱིར་ཏེ། དེ་ཉིད་ལས། འཇིག་རྟེན་ཕུན་སུམ་ཚོགས་པ་ནི། །སྙིང་
རྗེའི་གནས་སུ་ལྟ་བའོ། །ཞེས་སོ། །ལྔ་པ་འཁྲུལ་པ་མི་བརྟག་པ་ནི། སེམས་ཅན་དགེ་
སྤྱོད་བླ་མ་འཁྲུལ་མི་བརྟག །མ་རྟོགས་བརྟུལ་ཞུགས་སྤྱོད་དང་འདུལ་ཐབས་ཡིན།
སྤྱིར་སེམས་ཅན་གྱི་འཁྲུལ་པ་ལ་མི་བརྟག་སྟེ། དོན་མ་རྟོགས་པའི་ཕྱིར་རོ། །སྒོས་
དགེ་སྦྱོང་པའི་འཁྲུལ་པར་མི་བརྟག་སྟེ། བརྟུལ་ཞུགས་ཀྱི་སྤྱོད་པ་མཛད་པ་ཡང་
ཡིན་སྲིད་པའི་ཕྱིར་རོ། །ཡང་དགོས་རང་གི་བླ་མ་སློབ་དཔོན་མཁན་པོ་སོགས་ཀྱི་
223



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཁྲུལ་པར་མི་བརྟག་སྟེ། སེམས་ཅན་འདུལ་བའི་ཐབས་ཀྱང་ཡིན་སྲིད་པའི་ཕྱིར་
རོ། །དེ་དག་ཀྱང་སྔ་མ་ལས། སྤྱིར་ནི་སེམས་ཅན་འཁྲུལ་མི་བརྟག།སྒོས་ཀྱི་དགེ་སྤྱོད་
འཁྲུལ་མི་བརྟག །ཡང་དགོས་སློབ་དཔོན་འཁྲུལ་མི་བརྟག ༼༥༢༽ །ཅེས་སོ།།
གཉིས་པ་ལྷ་མི་གཞན་རྟེན་པ་དང་རང་རྟོགས་གཤེན་གྱི་ཐེག་པ་དང་མ་འདྲེས་
པའི་སྤྱོད་པ་ལ་བཞི། དམ་པ་གསུམ། ལུང་མ་བསྟན་པ་དགེ་བར་བསྒྱུར་བ།
ལས་ངན་སྡིག་པ་བཤགས་པ། དགེ་རྩ་བྱང་ཆུབ་ཏུ་བསྔོ་བའོ། །དང་པོ་ལ་གཉིས།
བསྡུས་པ་དང་། རྒྱས་པའོ། །དང་པོ་ནི། སྟོང་ཉིད་ཅུང་གོམས་སྙིང་རྗེ་ཚད་མེད་
བསྒོམ། ཟུང་འཇུག་ངང་ནས་བྱང་ཆུབ་མཆོག་སེམས་བསྐྱེད། སེམས་ཉིད་སྟོང་
པ་ཉིད་ཀྱི་དོན་ལ་བློའི་རྩོལ་བ་མི་འཇུག་པར་ཡུན་རིང་དུ་བསྒོམ་པའོ། །དེ་ལ་གོམས་
པ་ཅུང་ཟད་ཐོན་ནས་བཏང་སྙོམས་ཚད་མེད་ཀྱིས་སེམས་ཅན་ཐམས་ཅད་མཐུན་
ཕྱོགས་སུ་བསྒྲུབ་ནས། དེ་རྣམས་བདེ་བ་དང་འཕྲད་འདོད་ཀྱི་བྱམས་པ་དང་།
སྡུག་བསྔལ་དང་བྲལ་འདོད་ཀྱི་སྙིང་རྗེ་དང་། སྡུག་བསྔལ་དང་བྲལ་ནས་བདེ་བ་
དང་ལྡན་པ་ལ་དགའ་བ་བསྒོམ་པ་དང་བཞི་ལ་བློ་ཡང་ཡང་སྦྱོང་པའོ། །དེ་ལ་བློ་
ཡི་མྱོང་བ་ཐོན་པ་དང་སྟོང་ཉིད་དང་སྙིང་རྗེ་གཉིས་ཟུང་འཇུག་གི་ངང་ནས་སེམས་
ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་འདོད་པའི་བྱང་ཆུབ་ཏུ་སེམས་
བསྐྱེད་པ་སྟེ། དེ་ཉིད་ལས། སྦྱོར་བ་སྟོང་ཉིད་དམ་པའོ། །དངོས་གཞི་སྙིང་རྗེ་དམ་
པའོ། །རྗེས་ལ་གཡུང་དྲུང་མཆོག་སེམས་བསྐྱེད། ཅེས་སོ། །གཉིས་པ་རྒྱས་པ་ནི།
སུམ་ལྡན་དག་གིས་ཕ་རོལ་ཕྱིན་དྲུག་སྤྱོད། རྗེས་ལ་རང་བཞིན་མེད་པར་ཤེས་
བྱའོ། །སྟོང་ཉིད་དང་སྙིང་རྗེ་དང་སེམས་བསྐྱེད་དང་དེ་གསུམ་པོ་དང་ལྡན་པ་དག་
གིས། དངོས་གཞི་སྦྱིན་སོགས་ཕ་རོལ་ཕྱིན་པ་དྲུག་ལ་སྤྱོད་ཅིང་། རྗེས་ལ་དེ་དག་
གང་ལའང་རང་བཞིན་མེད་པ་སྒྱུ་མ་ལྟ་བུར་ཤེས་པར་བྱ་སྟེ། དེ་ཉིད་ལས། སྟོང་
224



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཉིད་སྙིང་རྗེའི་སྙིང་པོ་ཅན། །དངོས་གཞི་ཕ་རོལ་ཕྱིན་དྲུག་ལྡན། །རྗེས་ལ་རང་བཞིན་
མེད་པར་ཤེས། །ཞེས་སོ། །གཉིས་པ་ལུང་མ་བསྟན་པ་དགེ་བར་བསྒྱུར་བ་ནི།
བྱེད་དགུ་ཅོག་རྣམས་དགེ་བའི་ཚོགས་སུ་བསྒྱུར། ཡན་ལག་རྣམས་དང་སེམས་
བསྐྱེད་དུས་དྲུག་བླང་། དུས་བཞི་དོན་ཡོད་རྒྱུན་ཉིད་སྡོམ་པར་གནས། བྱང་ཆུབ་
སེམས་དཔའ་སྟན་ལས་ལྡང་བ་ན་སེམས་ཅན་ཐམས་ཅད་འཁོར་བ་ལ་མི་གནས་
པར་གྱུར་ཅིག་སྙམ་དུ་སེམས་བསྐྱེད། དེ་བཞིན་དུ་འགྲོ་བ་ན་ཐར་པའི་ལམ་ལ་འགྲོ་
བར། འདུག་ན་ས་བཅུ་ཟིལ་གྱིས་གནོན་པར། ཉལ་ན་འོད་གསལ་བོན་སྐུ་ཐོབ་
པར། ཁ་ཟས་ཟ་ན་ཏིང་ངེ་འཛིན་གྱི་ཟས་ཐོབ་པར། སྐས་ལ་འཛེག་ན་ས་བཅུ་
ལམ་ལྔར་འཛེག་པར་གྱུར་ཅིག་སྙམ་དུ་སེམས་བསྐྱེད་དོ། །དེ་བཞིན་དུ་བྱ་བ་བྱེད་
རྒུ་ཅོག་རྣམས་རང་ཁར་མི་སྤྱོད་པར་གང་བྱེད་རིགས་མཐུན་གྱི་ཚིག་གིས་སྨོན་ལམ་
གདབ་ཅིང་སེམས་བསྐྱེད་ལ་དགེ་བའི་ཚོགས་སུ་བསྒྱུར་བའོ། །ཚོགས་བསགས་
པའི་ཐབས་མདོ་ཡན་ལག་བརྒྱད་པའམ་ཡན་ལག་བདུན་པ་ལ་སོགས་དང་།
སེམས་བསྐྱེད་དུས་དྲུག་ཏུ་ཆོ་གས་བླང་བ་དང་། དབྱར་དགུན་སྟོན་དཔྱིད་དུས་
བཞི་ཐམས་ཅད་ལ་དགེ་བ་བསྒྲུབ་ཅིང་ནམ་ཟླ་དོན་ཡོད་དུ་བྱ་བ་དང་། དུས་རྒྱུན་
ཉིད་དུ་དྲན་པ་དང་ཤེས་བཞིན་གྱིས་སྡོམ་པ་བསྲུང་བ་ལ་གནས་ཤིང་ཉམས་ལྟུང་
གིས་ཅུང་ཟད་ཀྱང་མི་གོས་པར་བྱ་སྟེ། ཡེ་ཁྲི་ལས། ལུང་མ་བསྟན་པའི་ཤེས་པ་རྣམས། །
དགེ་བར་བསྒྱུར་བ་བཞི་ཡིན་ཏེ། །བྱེད་རྒྱུ་ཚོགས་སུ་བསྒྱུར་བ་དང་། །ཁ་ཟས་བདུད་
རྩིར་བསྒྱུར་བ་དང་། །ནམ་ཟླ་དོན་ཡོད་བསྒྱུར་བ་དང་། །རྒྱུན་ཉིད་སྡོམ་པར་གནས་
པའོ། །ཞེས་སོ། །གསུམ་པ་ལས་ངན་སྡིག་པ་བཤགས་པ་ནི། ལས་ངན་སྡིག་བཤགས།
ཞེས་པ་སྟེ། ཚེ་སྔ་མ་ནས་དང་འདི་ལ་ཡུལ་མཐོ་དམན་བར་གསུམ་ལ་བརྟེན་ནས་
ལས་ངན་སྡིག་པ་བསགས་པ་རྣམས་བླ་མ་དང་མཁན་པོ་རྣམས་ཀྱི་མདུན་དུ་བགྲངས་
225



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཤིང་མཐོལ་བཤགས་ཕུལ་བ་སྟེ། སྔ་མ་ལས། ལས་ངན་སྡིག་པ་བགྲངས་ཤིང་
བཤགས། ཞེས་སོ། །བཞི་པ་དགེ་རྩ་བྱང་ཆུབ་ཏུ་བསྔོ་བ་ནི། དགེ་རྩ་བྱང་ཆུབ་བསྔོ་
ཞེས་པ་སྟེ། ཉིན་རེ་བཞིན་དུ་དགེ་བའི་རྩ་བ་རང་གིས་བྱས་པ་གཞན་ལ་བཅོལ་
བ་རྗེས་སུ་ཡི་རང་ཕུལ་བ་རྣམས་སེམས་ཅན་ཐམས་ཅད་ཀྱི་དོན་དུ་བླ་ན་མེད་པའི་
བྱང་ཆུབ་འཐོབ་པའི་ཆེད་དུ་བསྔོ་བར་བྱེད་པ་སྟེ། དེ་ཉིད་ལས། དགེ་བའི་རྩ་བ་
ཐམས་ཅད་ཀུན། །རྫོགས་པའི་གཡུང་དྲུང་མཆོག་ཏུ་བསྔོ། ༼༥ ༣༽ །ཞེས་སོ། །
གསུམ་པ་དོན་བསྡུ་བ་ནི། མིང་དུ་ཉི་ཤུ་དོན་ལ་སུམ་ཅུར་འགྱུར། དེ་ལྟར་
མིང་དུ་ཉི་ཤུར་བཤད་ཀྱང་དོན་གྱི་སྒོ་ནས་གཅེས་པར་བཟུང་བ་ལ་གསུམ། དྲི་མ་
བརྒྱད་སྤང་བ་དང་བཅུ་གཅིག །རྐྱེན་ངན་གྲོགས་བསྒྱུར་ལ་བསྒྲུབ་པ་དང་།
ལས་དང་ཕྱི་མའི་རྐྱེན་ངན་གྲོགས་བསྒྱུར་གསུམ་དང་བཅུ་བཞི། འཇིག་རྟེན་ཕུན་
ཚོགས་ལ་སྙིང་རྗེ་ལྟ་བ་དང་བཅོ་ལྔ། འཁྲུལ་པ་མི་བརྟག་པ་གསུམ་དང་བཅོ་བརྒྱད།
དམ་པ་གསུམ་ལ་རྒྱས་བསྡུས་གཉིས་ལ་གསུམ་གསུམ་དུ་ཕྱེ་བས་དྲུག་དང་ཉེར་བཞི།
ལུང་མ་བསྟན་པ་ལ་བཞི་དང་ཉེར་བརྒྱད། ལས་ངན་སྡིག་པ་བཤགས་པ་དང་ཉེར་
དགུ །དགེ་རྩ་བྱང་ཆུབ་ཏུ་བསྔོ་བ་དང་རྫས་སུ་སུམ་ཅུ་ཐམ་པ་ཡོད་དོ།།
དོན་གཉིས་པ་གཡུང་དྲུང་སེམས་དཔའ་སྤྲོས་མེད་པའི་ལུགས་ལ་གཉིས།
བསྒྲུབ་བྱ་དང་། སྤང་བྱའོ། །དང་པོ་ནི། ལྟ་བ་ནམ་མཁའ་བཞིན་དུ་ཡས་དབུབ་
སྟེ། །རང་བྱུང་དངོས་མེད་མཐའ་བྲལ་ཀུན་ལ་ཁྱབ། །སྤྱོད་པ་སྐྲས་གདང་འཛེག་
ལྟར་མས་ཡར་བསླབ། །ཐབས་མཁས་མི་གནས་གཡང་མེད་ས་བླར་ཕྱིན། །སྙིང་
རྗེ་ས་གཞི་ཅི་བཞིན་བོན་གཞིར་བཞག །གཞིར་གྱུར་ཀུན་བརྟེན་དགོས་འབྱུང་
ཕན་གནོད་མེད། །ཐབས་ནི་རྒྱགས་ཕྱེ་ལྟ་བུར་རྟག་ཏུ་སྤྱོད། །གདུང་སེལ་ཟད་མེད་
སྟོབས་རྒྱས་ཐར་པ་འཚོ། །ཐམས་ཅད་མཁྱེན་པས་ཡིད་ཀྱི་ཁྱེའུ་ཆུང་གསུངས།
226



སྡོམ་གསུམ་རྣམ་པར་འབྱེད་པའི་བཀའ་བརྟེན།
ལྟ་བ་ནི་ནམ་མཁའ་བཞིན་དུ་ཡས་དབུབ་པར་བྱ་སྟེ། །ནམ་མཁའ་ནི་རང་བྱུང་།
དངོས་མེད། མཐའ་བྲལ། ཀུན་ཁྱབ་ཡིན་པ་བཞིན་དུ། ལྟ་བའང་རྒྱུ་རྐྱེན་ལས་
འདས་པས་རང་བྱུང་། མཚོན་དུ་མེད་པས་དངོས་མེད། མཐའ་གང་དུ་ཡང་མི་
གནས་པས་མཐའ་བྲལ། ཕྱོགས་ལྷུང་རྒྱ་ཆད་མེད་པས་ཀུན་ཁྱབ་ཡིན་ནོ། །སྤྱོད་
པ་ནི་སྐྱས་པའི་གདང་བུ་ལ་འཛེག་པ་ལྟར་འོག་མ་སོ་ཐར་གྱི་སྡོམ་པ་ནས་མས་ཡར་
བསླབ་པར་བྱ་སྟེ། སྐྲས་གདང་ནི་འོག་ཁང་ནས་སྟེང་ཁང་དུ་ཁྲིད་པ་ལ་ཐབས་མཁས་
པ། དེ་ལ་འཛེག་པ་རྣམས་འོག་ཏུ་མི་གནས་པ། གཡང་ས་མེད་པ། ཐོག་ཁར་ཕྱིན་
པ་བཞིན་དུ། ཐེག་པ་འོག་མ་སོ་ཐར་གྱི་སྡོམ་པ་ནི། སོ་སོ་སྐྱེ་བོ་རྣམས་འཁོར་བའི་
ས་ནས་སངས་རྒྱས་ཀྱི་ས་ལ་འཁྲིད་པ་ལ་
་པ་ལ་ཐབས་མཁས་པ། ཚུལ་ཁྲིམས་དང་ལྡན་པ་
རྣམས་འཁོར་བའི་ས་ལ་མི་གནས་པ། ཁེ་ཉེན་ཆུང་བས་གཡང་ས་མེད་པ། ས་ལམ་
ལ་རིམ་གྱིས་བགྲོད་ནས་བླ་ན་མེད་པའི་སངས་རྒྱས་ཀྱི་ས་ལ་ཕྱིན་པའོ། །༼༥༤༽སྙིང་
རྗེ་ནི་ས་གཞི་ཅི་བཞིན་དུ་བོན་ཐམས་ཅད་ཀྱི་གཞི་མར་བཞག་པར་བྱ་སྟེ། ས་གཞི་ནི་
སེམས་ཅན་ཐམས་ཅད་ཀྱི་གནས་གཞིར་གྱུར་པ། ཀུན་བརྟེན་པ། ཕན་གནོད་མི་
འཛིན་པ། དགོས་འདོད་འབྱུང་བ་བཞིན་དུ། རང་བས་གཞན་ལ་བརྩེ་བའི་
སྙིང་རྗེ་ཆེན་པོ་ནི་ཐེག་པ་ཆེན་པོའི་བོན་ཐམས་ཅད་ཀྱི་གཞི་མར་གྱུར་པ། སངས་
རྒྱས་དང་གཡུང་དྲུང་སེམས་དཔའ་རྣམས་ཀྱང་སྙིང་རྗེ་ཆེན་པོ་ལ་བརྟེན་ནས་ས་
དང་ལམ་ལ་རིམ་པར་བསྒྲོད་ཅིང་སངས་རྒྱས་པ། སྙིང་རྗེ་དང་ལྡན་པ་ལ་ཕན་གནོད་
གང་བྱས་ཀྱང་ཆགས་སྡང་མེད་པ། སངས་རྒྱས་དང་འཕགས་པའི་ཡོན་ཏན་ཐམས་
ཅད་འཐོབ་པའོ། །༼༥༥༽ཐབས་ཕ་རོལ་ཏུ་ཕྱིན་པ་རྣམས་ནི་རྒྱགས་ཕྱེ་ལྟ་བུ་རྟག་
ཏུ་བསྟེན་པར་བྱ་སྟེ། རྒྱགས་ཕྱེ་བཟང་པོ་དེ་ནི་ཟོས་པས་བཀྲེས་པས་གདུངས་བ་
སེལ་བ། ཟད་པ་མེད་པ། སྟོབས་ཤེད་རྒྱས་པ། སྲོག་འཚོ་བར་བྱེད་པ་བཞིན་དུ།
227



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཐབས་ཕ་རོལ་ཕྱིན་པ་དྲུག་གམ་བཅུ་ལ་བསླབ་པས་འཁོར་བའི་སྡུག་བསྔལ་གྱིས་
གདུངས་བ་སེལ་བ། སྤྱད་པས་ཟད་པ་མེད་པ། དགེ་བའི་སྟོབས་རྒྱས་པ། ཐར་པའི་
སྲོག་འཚོ་བར་བྱེད་དོ། ༼༥༦༽ །དེ་ལྟར་ལྟ་བ་དང་། སྤྱོད་པ་དང་། སྙིང་རྗེ་དང་།
ཐབས་ཕར་ཕྱིན་ཏེ་བོན་བཞི་པོ་དེ་ནི་ཐམས་ཅད་མཁྱེན་པ་སྟོན་པའི་ཞལ་ནས་
གསུངས་ཏེ། མདོ་ལས། འཁོར་ཐམས་ཅད་ཀུན་ལྟ་བ་ནི་ཡས་ཕུབ་ཅིག །སྤྱོད་པ་ནི་
མས་འཛེག་ཅིག །གཞི་སྙིང་རྗེ་ཆེན་པོ་ལ་ལོངས་ཤིག །ཐབས་ཕ་རོལ་ཏུ་ཕྱིན་པ་དྲུག་
ལ་སྒྲུབས་ཤིག །དོན་དེ་བཞི་དང་ལྡན་པའི་གང་ཟག་རྣམས་ནི་གཤེན་རབ་ལགས་ཏེ།
འཁོར་བ་ལས་གཏན་དུ་ཐར་བར་འགྱུར་རོ། །ཞེས་དོན་དེ་བཞི་ལྡན་པ་ནི་གནས་སྐབས་
གཤེན་རབ་བམ་རྒྱལ་པོའི་སྲས་ཉིད་དུ་ལུང་བསྟན་པ་དང་། མཐར་ཐུག་འཁོར་བ་ལས་
ཐར་པ་འཐོབ་པ་སྟེ། ཕན་ཡོན་དང་བཅས་ནས་ཡིད་ཀྱི་ཁྱེའུ་ཆུང་ལ་གསུངས་པའོ།།
གཉིས་པ་སྤང་བྱ་ནི། སྟོང་ཉིད་མི་བསྒོམ་ཚུལ་ཁྲིམས་ཡལ་བར་འདོར། ཁོང་
ཁྲོས་འཐོབ་དང་སེར་སྣ་འཆལ་པར་སྤྱོད། བྱུང་ཚོར་ལེ་ལོ་འགྱུར་ལྡོག་འཁྲུལ་
པ་སྤོང་། སྟོང་པ་ཉིད་ལ་ལོག་པར་བལྟས་པས་མི་བསྒོམ་པའམ། ལེ་ལོ་བྱེད་
ནས་མི་བསྒོམ་པའམ། ཟབ་མོའི་དོན་ལ་སྐྲག་ནས་སྟོང་ཉིད་སྒོམ་པར་མི་བྱེད་པ་
ནི་དང་པོའི་རྩ་ལྟུང་ངོ་། །རྟེན་གྱི་སོ་ཐར་ཚུལ་ཁྲིམས་གང་ཞིག་རྩ་བ་བཞི་ལ་སོགས་
མི་བསྲུང་བ་ཡལ་བར་འདོར་བ་གཉིས་པའི་རྩ་ལྟུང་ངོ་། །ཁོང་ཁྲོ་དྲག་པོས་གཞན་
དང་ལུས་ངག་འཐོབ་པ་ནི་གསུམ་པའི་རྩ་ལྟུང་ངོ་། །སེར་སྣའི་དབང་གིས་བོན་འདོད་
པ་ལ་བོན་མི་སྟེར་ཞིང་ནོར་འདོད་པ་ལ་ཟང་ཟིང་མི་སྟེར་བ་དང་། བྱང་ཆུབ་
སེམས་དཔའི་ཚུལ་ཁྲིམས་གསུམ་འཆལ་པར་སྤྱོད་པ་དང་། གཞན་ཁོང་ཁྲོ་དྲག་
པོ་ལངས་ནས་རང་ལ་ལུས་ངག་གིས་འཐབ་པ་ན་དེ་ལ་མི་བཟོད་པར་བྱུང་ཚོར་གྱིས་
ལུས་ངག་གི་སྒོ་ནས་ལན་སྟེར་བ་དང་། དགག་སྒྲུབ་ཀྱི་བསླབ་བྱ་སོགས་ལ་ཚུལ་
228



སྡོམ་གསུམ་རྣམ་པར་འབྱེད་པའི་བཀའ་བརྟེན།
བཞིན་དུ་མི་བརྩོན་པར་ལེ་ལོ་དང་སྙོམས་ལས་ཀྱིས་དུས་འདའ་བ་དང་། བྱང་
ཆུབ་ཀྱི་སེམས་རིན་པོ་ཆེ་གཉིས་ཀྱི་དོན་ལ་མི་གནས་པར་སེམས་འགྱུར་ལྡོག་ཆེ་བ་
དང་། སེམས་ཆགས་སྡང་ལ་སོགས་འཁྲུལ་པའི་དབང་དུ་གྱུར་ནས་ཉོན་མོངས་
འཆོལ་ཉོག་ཏུ་སྤྱད་པ་དང་དྲུག་ནི་རིམ་པ་ལྟར་སྦྱིན་ཚུལ་བཟོད་བརྩོན་བསམ་
གཏན་ཤེས་རབ་དྲུག་གི་མི་མཐུན་ཕྱོགས་ཏེ་བཞི་པའི་རྩ་ལྟུང་སྤང་བྱའི་སྡེའོ།།
གསུམ་པ་ཐུན་མོང་གི་བསླབ་བྱ་ལ་གཉིས། བསླབ་བྱ་སྤྱིར་བསྟན་པ། སྨོན་
འཇུག་གི་བསླབ་བྱ་བྱེ་བྲག་ཏུ་བཤད་པའོ། །དང་པོ་ནི། སྤྱོད་པ་མས་འཛེག་ཐར་
སྡོམ་གང་ལྕོགས་དང་། །ཐུགས་རྗེའི་སྡོམ་པ་ཉི་ཤུ་བསྲུང་བའི་ཐོག །གཞན་དུ་བསླབ་
འདོད་དེ་དང་ཐུན་མོང་གི །རྒྱ་ཆེའི་སུམ་བརྒྱ་དྲུག་ཅུ་འབྲིང་པོ་ནི། །བརྒྱ་དང་རྩ་
བརྒྱད་བསྡུས་པ་ཉི་ཤུ་བརྒྱད། །ཡོངས་བསྡུས་མ་བཞི་ཡང་དག་སྡོམ་གཅིག་པ།
འབུམ་ལྔ་ལས་གསུངས་གང་ལྕོགས་བློ་དང་བསྟུན། །འོན་ཀྱང་རྒྱས་འབྲིང་ཕྲ་ཕྱིར་
འདིར་མ་བཤད། །ཇི་སྐད་དུ། ཡེ་གཤེན་བཀོད་པ་དོན་གྱི་འབུམ་ལས། སྤྱོད་པ་
ཀློང་ནས་མས་འཛེག་ཅིང་། །ལྟ་བ་དབྱིངས་ནས་ཡས་དབུབ་སྟེ། །སྙིང་རྗེ་ཆེ་ལ་གཞི་
བླངས་ནས། །ཐབས་ནི་ཕ་རོལ་ཕྱིན་བཅུར་སྤྱོད། །ཅེས་པས་འདི་ལ་གསུམ། སྤྱོད་
པ་མས་འཛེག་པ། ལྟ་བ་ཡས་དབུབ་པ། གཞི་དང་ཐབས་ཕར་ཕྱིན་ལ་སྤྱོད་
པའོ། །དང་པོ་སྤྱོད་པ་མས་འཛེག་པ་ལ་གཉིས། བསླབ་པ་སྤྱི་ཁ་འཕངས་པ།
བསྡུས་པ་གསུམ་གྱི་དོན་རྒྱས་པར་བཤད་པའོ། །དང་པོ་ནི་གཡུང་དྲུང་སེམས་དཔའི་
ལུགས་ཀྱི་སོ་ཐར་གྱི་སྡོམ་པ་གང་ལྕོགས་དང་། ཐུགས་རྗེ་སེམས་དཔའི་ལུགས་ཀྱི་སྡོམ་
པ་ཉི་ཤུ་པ་བསྲུང་བའི་ཐོག་ཏུ་གཞན་དུ་བསླབ་པར་འདོད་ན་དེ་དང་ཐུན་མོང་
གི་རྒྱ་ཆེའི་བསླབ་པ་སུམ་བརྒྱ་དང་དྲུག་ཅུ་པའམ། འབྲིང་པོ་ནི་ཁྱད་པར་གྱི་བསླབ་
པ་བརྒྱ་དང་རྩབརྒྱད་པ་དང་། དེ་ཙམ་མ་ལྕོགས་ན་བསྡུས་པ་ཉི་ཤུ་རྩ་བརྒྱད་པའམ།
229



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དེ་ལས་ཡོངས་སུ་བསྡུས་པའི་སེམས་བསྐྱེད་མ་བཞི་དང་། དེ་ལས་ཀྱང་ཡང་དག་
པར་བསྡུས་པ་སྡོམ་པ་སྣ་གཅིག་པ་ལ་སོགས་གང་ལྕོགས་བསྲུང་བ་སྟེ། དེ་ཡང་སྤྲོས་
མེད་ཀྱི་ལུགས་ལ། སོ་ཐར་གྱི་སྡོམ་པ་གང་རུང་གི་ཐོག་ཏུ། སྣ་གཅིག་པ་ལ་སོགས་
རང་གི་བློ་དང་བསྟུན་ནས་བླང་ཞིང་། སེམས་དཔའི་ལུགས་ལ་ནི་སྡོམ་པ་ཉི་ཤུ་
པ་མ་ལྕོགས་ན་ཡང་སྣ་གཅིག་པ་ལ་སོགས་རང་གི་བློ་དང་བསྟུན་ནས་བླང་ཆོག་
པར་བཤད་པ་ཡིན་ནོ། །དེའང་རྒྱས་པ་དང་འབྲིང་པོ་གཉིས་ཕྲ་བར་མ་ཟད་ཁུངས་
མ་ཆོད་པའི་ཕྱིར་འདིར་མ་བཤད་ཀྱང་། དོན་དུ་གནས་སྐབས་དང་མཐར་ཐུག་
གི་གཞན་དོན་བསྒྲུབ་པ་ལ་འགལ་བ་ཡོད་ན་ཐམས་ཅད་བསྡམ་པར་བྱ་སྟེ། དོན་
འབུམ་ལས། དོན་འབུམ་སེམས་སྡོམ་མཐའ་ཡས་བསྡམ། ཞེས་སོ། །
གཉིས་པ་ལ་གསུམ། བསྡུས་པ། ཡོངས་སུ་བསྡུས་པ། ཡང་དག་པར་བསྡུས་
པའོ། །དང་པོ་ནི། བསྡུས་པ་ཉེར་བརྒྱད་ཉོན་མོངས་དུག་ལྔ་དང་། །འཁོར་བའི་
སྡུག་བསྔལ་ཀུན་འབྱུང་ལྷན་སྐྱེས་དང་། །ཀུན་བརྟགས་མ་རིག་སྒོ་གསུམ་མ་དག་
སྤྱོད། །ཆགས་སྡང་བསྟོད་སྨོད་རང་བདེར་གཞན་སྡུག་གཏང་། །བདག་རྒྱལ་གཞན་
ཕམ་རང་ཉིད་གལ་ཆེར་བྱེད། །གཞན་གཙིགས་མེད་བྱེད་འཇིག་རྟེན་བོན་
བཅུའོ། །ལྟ་བ་རྟག་ཆད་བསམ་ངན་སྦྱོར་རྩུབ་པ། །ལྟ་དམན་བདག་ལྟ་སྤྱོད་དམན་
རང་དོན་བྱེད། །བསྡུས་པ་ཉི་ཤུ་རྩ་བརྒྱད་ནི་བསླབ་པ་སུམ་བརྒྱ་དྲུག་ཅུ་ལས་སླར་ཡང་
བསྡུས་པ་ཡིན་ཏེ། ཅི་ལྟར་ན། ཉོན་མོངས་པ་དྲུག་ཅུ་ནི་དུག་ལྔ་ལ་འདུས་ཏེ།
ཉོན་མོངས་པ་བརྒྱད་ཁྲི་བཞི་སྟོང་ཡང་དུག་ལྔ་འམ་གསུམ་ལས་གྱེས་པར་བཤད་པས་
སོ། །དེའང་ཞེ་སྡང་ནི་དགྲ་སོགས་མི་སྡུག་པའི་ཡུལ་ལ་དམིགས་ནས་མནར་སེམས་
རྩུབ་མོ་ཡུལ་དེ་རྣམས་ལ་གནོད་པར་བྱ་བར་སེམས་པ། འདོད་ཆགས་ནི་ཡུལ་སྡུག་
པ་ཡིད་དུ་འོང་བ་ལ་དམིགས་ནས་དེ་བདག་གིས་དབང་བྱར་འདོད་པའི་བློ་དུང་
230



སྡོམ་གསུམ་རྣམ་པར་འབྱེད་པའི་བཀའ་བརྟེན།
དུང་པ་སྟེ། ཡུལ་ལ་རྗེས་སུ་ཆགས་ནས་དཔྲལ་དཀའ་བ་དེའོ། །ང་རྒྱལ་ནི་རང་བས་
དམན་པ་ཉམ་ཆུང་བའི་རིགས་ལ་བརྙས་ཤིང་བདེན་པ་ཁྱད་དུ་གསོད་པ། ཕྲག་དོག་
ནི་ཐོས་པའི་ཡོན་ཏན་སོགས་རང་བས་ཆེ་བཙན་དང་། བཟང་བ་ལ་མི་དགའ་བའི་
སེམས་འཁྲུགས་པ་སྟེ། དེའི་ཡོན་ཏན་སྨོད་པའི་ཐབས་ལ་སེམས་པའོ། །གཏི་མུག་
ནི་སྤང་བླང་གི་བསླབ་བྱ་སོགས་དང་སྐྱོན་ཡོན་གྱི་གནས་ལ་བློ་རྨོངས་པར་གྱུར་པས་
དགེ་སྡིག་འཆོལ་བར་སྤྱོད་པའི་གཞིར་བྱེད་པའོ། །༼༥༧༽དེ་དག་ཀྱང་སྒྲོན་མ་
མུན་སེལ་ལས། འདོད་ཆགས་མཚོར་བྱིང་ཐར་པའི་དུས་མཐའ་མེད།། ཞེ་སྡང་མེ་
ཡིས་རང་གི་རྒྱུད་བསྲེགས་ཤིང་།། གཏི་མུག་མུན་པས་ཤེས་རབ་མིག་ཀྱང་ལོང་།
ང་རྒྱལ་བྲག་ཆེན་གཏམས་པས་དུས་མཐར་མནན།། ཕྲག་དོག་ཁྲོ་ཆུའི་ལྕགས་ཀྱིས་
དམ་དུ་བསྡོམ།། ཞེས་སོ། །སྡུག་བསྔལ་བཅུ་དྲུག་ནི་འཁོར་བའི་སྡུག་བསྔལ་དངོས་
དང་། དེའི་རྒྱུ་ཀུན་འབྱུང་གཉིས་ལ་འདུས་ཏེ། དེའང་སྡུག་བསྔལ་ནི་འཁོར་བའི་
སྡུག་བསྔལ་མཐའ་དག་གོ །ཀུན་འབྱུང་ནི་གོང་བཤད་ཀྱི་དུག་ལྔ་ཁོ་ནའོ། །དེས་
ན་འཁོར་བ་སྡུག་བསྔལ་གྱི་རང་བཞིན་ལ། ཤེས་རབ་ཀྱིས་སྡུག་བསྔལ་དུ་ཤེས་པར་
བྱས་ལ་རྒྱུ་ཀུན་འབྱུང་ཉེས་དམིགས་དྲན་པའི་སྒོ་ནས་སྤང་བར་བྱ་སྟེ། ཁམས་བརྒྱད་
འབུམ་ལས། སྡུག་བསྔལ་ཤེས་པར་བྱའོ། །ཀུན་འབྱུང་སྤང་བར་བྱའོ། །ཞེས་སོ། །མ་
རིག་པ་བཅུ་དྲུག་ནི་རྒྱུ་ལྷན་ཅིག་སྐྱེས་པ་དང་། རྐྱེན་ཀུན་ཏུ་བརྟགས་པའི་མ་རིག་
པ་གཉིས་ལ་འདུས་ཤིང་། དེའང་གཞི་ཡེ་སངས་རྒྱས་པ་ཡིན་པ་ལ་ཡིན་པར་མ་
ཤེས་པའི་རང་བཞིན་རྨོངས་པ་གང་ཡིན་པ་དེ་ནི་རྒྱུ་ལྷན་ཅིག་སྐྱེས་པའི་མ་རིག་པ་
ཞེས་བྱ་སྟེ་དག་བྱའོ། །དེས་རང་ངོ་མ་ཤེས་པར་མ་ཟད་དེ། དེ་ལས་ཕྱིན་ཅི་ལོག་
གི་བློ་དེ་མ་ཐག་ཏུ་མྱུར་ལ་རགས་པ་སྐྱེས་པ་དེ་ཡུལ་ལ་རྨོངས་པས་དེ་མ་ཡིན་ལ།
དེར་ཡིན་པར་འཛིན་ནས་བདག་དང་གཞན་དུ་རྟོགས་པ་ལས་ཆགས་སྡང་ལ་སོགས་
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྒྱུན་མཐུད་པ་ནི་རྐྱེན་ཀུན་ཏུ་བརྟགས་པའི་མ་རིག་པ་ཞེས་བྱ་སྟེ་དྲན་པའི་རྩོད་
པ་ཡང་ཁོལ་ལས། ལྷན་ཅིག་སྐྱེས་པ་ནི་རང་ངོ་མ་ཤེས་པའོ། །ཀུན་ཏུ་བརྟགས་
པ་ནི་མ་ཤེས་པར་མ་ཟད་དེ། །སླར་ཡུལ་ལ་སྒྲོ་འདོགས་པས་སོ། །ཞེས་སོ། །དེ་ལྟར་
སྡུག་བསྔལ་ཤེས་པས་ཀུན་འབྱུང་དང་མ་རིག་པ་སྤོང་པས་འཁོར་བར་མི་གནས་
ཤིང་ཐར་པའོ། །ངན་སྤྱོད་ལྔ་བཅུ་རྩ་གསུམ་ནི་སྒོ་གསུམ་གྱི་ལས་སྤྱོད་མ་དག་པ་
གསུམ་ལ་འདུས་ཤིང་། དེ་གང་ཞེ་ན། མདོ་ལུང་བཏུས་པ་ཚིག་བཞིའི་འགྲེལ་པ་ལས།
ལུས་ཀྱིས་སྡིག་བསག་སོལ་རི་ནག་པོ་འདྲ།། ངག་གིས་སྡིག་བསག་དུག་ཚེར་ལོ་མ་
འདྲ།། ཡིད་ཀྱིས་སྡིག་བསག་མུན་ནག་གླིང་དགུ་འདྲ།། ཞེས་པས། སྒོ་གསུམ་གྱི་
ལས་སྤྱོད་ངན་པ་ཐམས་ཅད་བཀག་གོ །འཁོར་བའི་ཕྱོགས་བཞི་བཅུ་རྩ་དྲུག་ནི།
འཇིག་རྟེན་པའི་བོན་བཅུ་ལ་འདུས་ཏེ། བོན་བཅུ་ནི། རང་ཕྱོགས་ལ་ཆགས་པ་
དང་། གཞན་ཕྱོགས་ལ་སྡང་བ་གཉིས། དེ་བཞིན་དུ་རང་ཕྱོགས་ལ་བསྟོད་པ།
གཞན་ཕྱོགས་ལ་སྨོད་པ་གཉིས། རང་བདེ་བར་གཞུག་པ། གཞན་སྡུག་ལ་གཏད་
པ་གཉིས། རང་རྒྱལ་དུ་འཇུག་པ། གཞན་ཕམ་དུ་གཞུག་པ་གཉིས། རང་གལ་
ཆེ་བར་བྱེད་པ། གཞན་གཙིགས་མེད་པར་བྱས་པ་དང་བཅུའོ། །དེས་ན་རང་བས་
གཞན་གཅེས་ཀྱི་བྱང་ཆུབ་ཀྱི་སེམས་ཀྱིས་རང་ཕྱོགས་ཀྱི་ལྔ་གཞན་ལ་ཕར་བསྐོར་
ནས། གཞན་ཕྱོགས་ཀྱི་ལྔ་ཚུར་རང་ལ་བསྐོར་བ་སྟེ། འདུལ་བ་ཕལ་ཆེན་སྡོམ་བྱེད་
ཀྱི་རྒྱུད་ལས། བྱང་ཆུབ་ལམ་ཏུ་བགྲོད་པ་ལ། །རྒྱལ་ཕམ་སྙིང་རྗེས་ཕྱི་ནང་བསྐོར།
ཞེས་དང་། །རང་ཕམ་གཞན་ལ་རྒྱལ་ཀ་བྱིན། །རང་ཉིད་གལ་ཆུང་བཟོད་ལ་ཐོངས།
དྲང་སྲོང་རྒྱལ་བའི་གཤེགས་ཤུལ་ཡིན། །ཞེས་དང་། མདོ་འདུས་ལས། བདག་ཚོང་
དཔོན་བུ་རུ་སྐྱེས་ཙ་ན། །རང་ཕམ་རོག་ལ་རྒྱལ་ཀ་བྱིན། །ཞེས་སོ། །ལྟ་ལོག་གི་ཕྱོགས་
དྲུག་ཅུ་རྩ་བཞི་ནི། ལྟ་བ་རྟག་པར་ལྟ་བ་དང་། ཆད་པར་ལྟ་བ་གཉིས་ལ་འདུས་ཏེ།
232



སྡོམ་གསུམ་རྣམ་པར་འབྱེད་པའི་བཀའ་བརྟེན།
་ལ་བསམ་པ་
ལྟ་ལོག་སུམ་བརྒྱ་དྲུག་ཅུ་ཡང་དེ་གཉིས་ལ་མ་འདུས་པ་མེད་དེ། མདོ་རྒྱུད་ལས།
མཐའ་བརྒྱ་ཡང་བསྡུས་རྣམ་པ་གཉིས། །འདིར་མ་འདུས་པ་གང་ཡང་མེད། །
ཅེས་པས་སོ། །དེའང་མུ་སྟེགས་པས་རང་གི་སེམས་ལ་བརྟགས་པས་སྟོང་པའོ་སྙམ་
ནས་ཆད་པར་ལྟའོ། །འཁྲུལ་སྣང་ལ་བརྟགས་པས་བདེན་པར་གྲུབ་བོ་སྙམ་ནས་
རྟག་པར་བཟུང་བའོ། །དེས་ན་སེམས་ཉིད་སྟོང་པ་རིག་པའི་སྙིང་པོ་ཅན་འགག་
ཏུ་མི་བཏུབ་པས་ཆད་པ་མིན། འཁྲུལ་སྣང་སྣང་ཙམ་ལས་ངོ་བོ་ལ་བདེན་པར་གྲུབ་
པ་མེད་ཅིང་སྐྱེ་བ་མེད་པས་རྟག་པ་མ་ཡིན། དེ་གཉིས་ཀྱི་ངོ་བོ་ལ་ཐ་དད་པ་མེད་
པས་སྐྱེ་འགག་གཉིས་མེད་དོ། །བདུད་ཀྱི་ལས་སྤྱོད་བཅུ་བདུན་ནི། བསམ་པ་ལོག་
པ་དང་སྦྱོར་བ་རྩུབ་པ་གཉིས་ལ་འདུས་ཏེ། སངས་རྒྱས་ཀྱི་བསྟན་པ་ལ་བ་
ལོག་ཅིང་། སྦྱོར་བ་རྩུབ་པས་སེམས་ཅན་ལ་གནོད་པ་བྱེད་པ་དེ་ནི་བདུད་ཀྱི་ལས་
སྤྱོད་ཡིན་པས་སོ། །དེས་ན་སངས་རྒྱས་ཀྱི་བསྟན་པ་ལ་ཕྱིན་ཅི་ལོག་ཏུ་ལྟ་བ་དང་།
སེམས་ཅན་གང་ཡང་རུང་བ་ལ་བསམ་པ་ངན་པས་ངག་གི་བརྗོད་ཚིག་དང་ལུས་
ཀྱི་བྱ་བྱེད་ཐམས་ཅད་གནོད་པའི་ལས་ཁོ་ནར་བྱེད་པ་སྤང་བྱའོ། །དམན་པའི་ལྟ་
སྤྱོད་བརྒྱད་ཅུ་རྩ་བརྒྱད་ནི་ལྟ་བ་དམན་པ་དང་། སྤྱོད་པ་དམན་པ་གཉིས་ལ་འདུས་
ཏེ། གང་ཟག་གི་བདག་མེད་ཙམ་ལས། བོན་གྱི་བདག་ཏུ་ལྟ་བ་དང་། རང་དོན་
གཙོར་བྱེད་པའི་སྤྱོད་པ་གང་ཡིན་པ་དེ་དག་ནི་ལྟ་སྤྱོད་དམན་པ་ཡིན་པས་
སོ། །དེས་ན་ངའམ་བདག་ཏུ་འཛིན་པས་སེམས་སྟོང་པ་ཙམ་དུ་ཤེས་ནའང་ཕྱི་ནང་
སྣོད་བཅུད་ཀྱི་བོན་ཐམས་ཅད་བདེན་གྲུབ་ཏུ་ལྟ་བ་ནི་བོན་གྱི་བདག་འཛིན་ཏེ་ལྟ་
བ་དམན་པའོ། །སྒོ་གསུམ་གྱི་དགེ་བའི་ལས་གང་ཞིག །རང་ཉིད་འཁོར་བ་ནས་ཐར་
ཏེ། ཞི་བདེའི་གོ་འཕང་ཙམ་འཐོབ་འདོད་ཀྱིས་བྱེད་པ་ནི་སྤྱོད་པ་དམན་པ་སྟེ།
དོན་འབུམ་ལས། ཐེག་དམན་རང་ཉིད་ཞི་བདེ་གཉེར་བ་ནི་དམྱལ་བར་གནས་
233



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་བས་ཀྱང་སངས་རྒྱས་ལ་རིང་། ཞེས་པས་ཐེག་ཆེན་ལ་དུག་དང་མཚུངས་པས་
སྤང་བྱའོ། །དེ་ཡང་ཉོན་མོངས་པ་ནི་བྱང་ཆུབ་སེམས་ཀྱི་ལྡོག་ཕྱོགས་ཏེ། དུག་ལྔའི་
དབང་དུ་གྱུར་ན་བྱང་ཆུབ་སེམས་ཀྱི་རྩ་བ་བཅད་པའི་ཕྱིར་རོ། །སྡུག་བསྔལ་ནི་
ཐར་པའི་ལྡོག་ཕྱོགས་ཏེ། སྡུག་བསྔལ་རྒྱུ་འབྲས་གཉིས་མ་སྤང་ན་ཐར་པ་མི་འཐོབ་
པའི་ཕྱིར་རོ། །མ་རིག་པ་ནི་རིག་པའི་ཡེ་ཤེས་ཀྱི་ལྡོག་ཕྱོགས་ཏེ། དྲང་ངེས་ཀྱི་དོན་
ཟབ་མོ་རྣམས་མཐོང་བའི་བར་ཆད་བྱེད་པའི་ཕྱིར་རོ། །ངན་སྤྱོད་ནི་ཚོགས་གཉིས་
ཀྱི་ལྡོག་ཕྱོགས་ཏེ། བསོད་ནམས་མ་ཡིན་པའི་ལས་ཡིན་པའི་ཕྱིར་རོ། །འཁོར་ཕྱོགས་
དང་ལྟ་ལོག་ནི་ཡང་དག་པའི་ལྟ་སྤྱོད་ཀྱི་ལྡོག་ཕྱོགས་ཏེ། ལོག་པའི་ལྟ་སྤྱོད་ཡིན་
པའི་ཕྱིར་རོ། །དམན་པའི་ལས་སྤྱོད་ནི་ཐེག་ཆེན་སྤྱིའི་ལྡོག་ཕྱོགས་ཏེ། དེས་ཐམས་
ཅད་མཁྱེན་པའི་གོ་འཕང་ལ་རིང་དུ་བྱེད་པའི་ཕྱིར་རོ།།
གཉིས་པ་ནི། ཡོངས་བསྡུས་སེམས་བསྐྱེད་འཁོར་བ་མ་རིག་དང་། རང་དོན་
སྤངས་ནས་ཐམས་ཅད་མྱང་འདས་བསྒྲལ། ཡོངས་སུ་བསྡུས་པའི་སེམས་བསྐྱེད་
མ་བཞི་ནི། དོན་འབུམ་ལས། འཁོར་བའི་བོན་རྣམས་འཁོར་བ་ལ་གནས་པར་
མི་བྱའོ། །འཁོར་བའི་བོན་རྣམས་ལ་འཁོར་བ་ལ་གནས་པར་མི་བྱའོ། །འཁོར་བའི་
བོན་རྣམས་ཀྱིས་འཁོར་བ་ལ་གནས་པར་མི་བྱའོ། །རྣམ་པར་བྱང་བ་མྱ་ངན་ལས་
འདས་པ་ཡང་དག་པའི་དོན་ལ་སྤྱོད་ཅིང་སྤྱད་པར་བྱའོ། །ཞེས་རྐང་པ་དང་པོས་
འཁོར་བ་ལ་མི་ཆགས་པར་དེ་ལས་ཐར་པར་འདོད་པའི་སེམས་བསྐྱེད་པ། གཉིས་
པས་མ་རིག་པ་ལ་རིག་པའི་ཡེ་ཤེས་ཀྱི་སེམས་བསྐྱེད་པ། གསུམ་པས་རང་དོན་སྤངས་
ནས་གཞན་དོན་དུ་སེམས་བསྐྱེད་པ། བཞི་པས་འཁོར་བ་མ་སྟོང་གི་བར་དུ་ཐུགས་
རྗེ་ཆེན་པོ་བཞིའི་རྒྱུན་བསྲིངས་ནས་སེམས་ཅན་ཐམས་ཅད་འཁོར་བ་སྡུག་བསྔལ་
གྱི་རྒྱ་མཚོ་ལས་བསྒྲལ་ཏེ་མྱང་འདས་ཀྱི་ས་ལ་བཀོད་འདོད་ཀྱི་སེམས་བསྐྱེད་པ་སྟེ།
234



སྡོམ་གསུམ་རྣམ་པར་འབྱེད་པའི་བཀའ་བརྟེན།
དོན་འབུམ་གྱི་བསྟོད་པ་ལས། ཡེ་གཤེན་དེ་དག་སྤྱོད་པ་ཡང་། །རྩབ་བྱང་ཆུབ་སེམས་
བསྐྱེད་དེ། །ཤེས་པས་འཁོར་བར་མི་གནས་ཤིང་། །ལྟ་བས་མ་རིག་མུན་ཚོགས་བཅོམ།
སྙིང་རྗེས་ཞི་བདེའི་དོན་སྤངས་ནས། །ཐམས་ཅད་མྱ་ངན་འདས་པར་བསྒྲལ།
དེ་བཞིན་ལྡན་པ་སེམས་བསྐྱེད་དོ། །ཞེས་གསུངས་སོ།
གསུམ་པ་ཡང་དག་པར་བསྡུས་པའི་སྡོམ་པ་སྣ་གཅིག་པ་ནི། རང་གཞན་སེམས་
གསོད་སྤངས་ནས་སེམས་བསྐྱེད་པ། བྱང་ཆུབ་སེམས་དཔའི་སྡོམ་གཅིག་ཡིན་པར་
གྲགས། རང་དང་གཞན་གྱི་སེམས་གསོད་པ་སྤངས་ནས་གཞན་དོན་དུ་བླ་ན་མེད་
པའི་བྱང་ཆུབ་མཆོག་ཏུ་སེམས་བསྐྱེད་པ་ནི་བྱང་ཆུབ་སེམས་དཔའི་སྡོམ་པ་སྣ་གཅིག་
པ་ཞེས་ཡིན་པ་གྲགས་ཏེ། འབུམ་ལྔའི་དབང་སྒྲོན་ལས། ཡེ་གཤེན་དོན་འབུམ་
སེམས་བསྐྱེད་གཙོ། །རང་གཞན་སེམས་གསོད་སྤང་བར་བྱ། །ཞེས་སོ། །དེའང་
རང་གི་སེམས་གསོད་པ་ནི་ཁོང་ཁྲོ་དྲག་པོ་སྐྱེས་ན་རང་གི་བྱང་ཆུབ་ཀྱི་སེམས་དཔེར་
ན་རྩྭ་ཕུང་མེས་བསྲེགས་པ་ལྟར་ཉམས་པར་འགྱུར་ཏེ། མུན་སེལ་ལས། ཞེ་སྡང་
མེ་ཡིས་རང་གི་རྒྱུད་བསྲེག་ཅིང་། ཞེས་སོ། །གཞན་གྱི་སེམས་གསོད་པ་ནི་གཞན་
ལ་ཚིག་རྩུབ་དྲག་པོ་སྨྲས་པས་དེའི་རྒྱུད་ལ་ཁོང་ཁྲོ་དྲག་པོ་སྐྱེས་ནས་དེའི་སེམས་
གསོད་པ་ན། རང་གི་སྡོམ་པ་ཉམས་པར་འགྱུར་ཏེ། ཁམས་བརྒྱད་འབུམ་ལས།
གསོད་པའི་ནང་ནས་ཐུ་བར་གྱུར་པ་སེམས་གསོད་པར་བྱེད་པ་དེ་ནི་ཤིན་ཏུ་ཡ་
ང་བས་རབ་ཏུ་སྤོང་བར་བྱའོ། །ཞེས་སོ། །གཉིས་པ་ལྟ་བ་ལ་གསུམ། ངོ་བོ།
ཉམས་སུ་ལེན་ཚུལ། ཕན་ཡོན་ནོ། །དང་པོ་ནི། ལྟ་བ་ཡས་དབུབ་སྣོད་བཅུད་བོན་
རྣམས་ཀུན། སེམས་ཡིན་སེམས་ནི་གཞི་རྩ་མེད་པར་གནས། ལྟ་བ་ཡས་དབུབ་
ཕྱི་ནང་སྣོད་བཅུད་འཁོར་འདས་ཀྱི་བོན་རྣམས་ཐམས་ཅད་ཀུན་རང་གི་སེམས་
ཡིན་ལ། སེམས་ལ་ནི་ཡེ་ནས་དངོས་པོ་དང་མཚན་མ་གཞི་དང་རྩ་བ་གང་ཡང་
235



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མེད་པ་སྤྲོས་པའི་མཐའ་ཐམས་ཅད་བྲལ་བར་གནས་པ་སྟེ། བྱམས་འབུམ་ལས།
ཤེས་བྱ་རྣམ་པར་དཔྱད་བྱས་ན། །ཤེས་པ་ལས་ནི་གཞན་ཡོད་མིན། །གཞན་མེད་
ཕྱིར་ན་ཉག་གཅིག་སྟེ། །དེ་ནི་རིག་པའི་ཡེ་ཤེས་སོ། །ཞེས་སོ། །གཉིས་པ་ནི།
ཉམས་སུ་ལེན་ཚུལ་དམ་པ་སུམ་ལྡན་བྱ། །རི་མཐོ་ས་གཙང་སྟོང་གསལ་དབྱེར་མེད་
བསྒོམ། །ཉམས་སུ་ལེན་ཚུལ་ནི་སྦྱོར་བ་སེམས་བསྐྱེད་དམ་པ། དངོས་གཞི་མི་
དམིགས་དམ་པ། རྗེས་བྱ་བསྔོ་བ་དམ་པ་སྟེ། དམ་པ་གསུམ་དང་ལྡན་པར་བྱས་
ལ་དབེན་པའི་གནས་རི་མཐོ་ས་གཙང་དུ་སྟོང་པར་མི་དམིགས། གསལ་བ་མི་
དམིགས། སྟོང་གསལ་དབྱེར་མེད་ཀྱི་དོན་ལ་དམིགས་པ་མེད་པ་རང་བྱུང་རང་
ཤཱར་ལ་ཡེངས་མེད་དུ་བསྒོམ་པ་སྟེ། སྔ་མ་ལས། སྦྱོར་བ་གཡུང་དྲུང་སེམས་ལྡན་
པས། །དངོས་གཞི་མི་དམིགས་སྟོང་པ་ཉིད། །རྗེས་ལ་རྣམ་དག་སུམ་ལྡན་པས།
ཡུན་རིང་གོམས་པར་བྱ་བ་སྟེ། །རི་མཐོ་ས་གཙང་དབེན་གནས་སུ། །ཕྱོགས་བསླད་
བྲལ་བར་བྱས་ནས་བསྒོམ། ༼༥༨༽ །ཞེས་སོ། །གསུམ་པ་ནི། སྐད་ཅིག་དང་གནས་
ཚེ་འདིར་སེམས་དཔར་གྱུར། དེ་སྐད་དུ་དོན་འབུམ་ལས། གང་གིས་དམན་པའི་
ཐེག་པ་ལ། །བསྐལ་པ་གསུམ་དུ་འབད་པ་བས། །ཡེ་གཤེན་ཆེན་པོའི་ཐེག་པའི་ཕྱིར།།
གོམ་པ་གསུམ་འདོར་བསོད་ནམས་ཆེ། །དྲན་པས་ངན་སོང་སྒོ་ཁེགས་ཤིང་།
སྐད་ཅིག་བསྒོམ་པས་མི་ལུས་ཐོབ། །ཡང་དག་ངང་ལ་གནས་གྱུར་ན། །ཚེ་འདི་ཉིད་
ལ་སེམས་དཔར་འགྱུར། ༼༥༩༽ །ཞེས་སོ། །
གསུམ་པ་གཞི་དང་ཐབས་ཕར་ཕྱིན་ལ་གཉིས། མདོར་བསྟན་པ། རྒྱས་པར་
བཤད་པའོ། །དང་པོ་ནི། གཞི་དང་ཐབས་ནི་སྲོལ་གཉིས་མི་མཐུན་མེད། གཞི་
སྙིང་རྗེ་ཆེན་པོ་དང་ཐབས་ཕ་རོལ་ཕྱིན་པ་རྣམས་ནི་སྤྲོས་མེད་པ་དང་ཐུགས་རྗེ་
སེམས་དཔའ་དག་ཐུན་མོང་སྟེ། སྲོལ་གཉིས་ཀའི་བསླབ་བྱ་ལ་མི་མཐུན་པ་མེད་
236



སྡོམ་གསུམ་རྣམ་པར་འབྱེད་པའི་བཀའ་བརྟེན།
དོ། །གཉིས་པ་ལ་གཉིས། གཞི་སྙིང་རྗེ་དང་། ཐབས་ཕར་ཕྱིན་རྣམས་ལ་བསླབ་
ཚུལ་ཟུར་ཙམ་བཤད་པའོ། །དང་པོ་ལ་གསུམ། ངོ་བོ། དབྱེ་བ། ཡོན་ཏན་ནོ། །དང་
པོ་ནི། སྙིང་རྗེ་སེམས་ཅན་སྡུག་བསྔལ་བྲལ་འདོད་བློ། གཞི་སྙིང་རྗེ་ཆེན་པོ་ནི་
སེམས་ཅན་ཐམས་ཅད་སྡུག་བསྔལ་དང་ཀུན་འབྱུང་གི་བདེན་པ་གཉིས་ཀྱིས་དངོས་
དང་བརྒྱུད་ནས་མནར་བ་ལ། དེ་ལྟ་བུའི་རྒྱུ་ཀུན་འབྱུང་ཉོན་མོངས་དུག་ལྔ་དང་།
འབྲས་བུ་འཁོར་བའི་སྡུག་བསྔལ་མཐའ་དག་སྟེ་དེ་དག་དང་བྲལ་བར་འདོད་པའི་
བློ་སྟེ། ཚིག་བཞིའི་འགྲེལ་པ་ལས། སེམས་ཅན་རྣམས་ནི་སྡུག་བསྔལ་དང་། །བྲལ་
བར་འདོད་པའི་བསམ་པ་ཅན། །ཞེས་སོ། །གཉིས་པ་ནི། དབྱེ་བ་སྡུག་བསྔལ་རྐྱེན་
དང་དོན་ལ་དམིགས། དབྱེ་བ་ལ་གསུམ། སྡུག་བསྔལ་དང་། རྐྱེན་དང་། དོན་
ལ་དམིགས་པའི་སྙིང་རྗེའོ། །དང་པོ་ནི་རིགས་དྲུག་གི་སྡུག་བསྔལ་ལ་དམིགས་ནས་
སྙིང་རྗེ་བསྒོམ་པ། གཉིས་པ་ནི། སེམས་ཅན་ཐམས་ཅད་ལ་ཕ་མར་མ་གྱུར་པ་
མེད་པར་མ་ཤེས་ནས་གཅིག་གིས་གཅིག་ལ་གནོད་པའི་ལས་ངན་བྱེད་པ་ལ་དམིགས་
ནས་བསྒོམ་པ། གསུམ་པ་ནི། སེམས་ཅན་ཐམས་ཅད་གཞི་གཅིག་ལ་ངོ་བོ་མ་
རྟོགས་ནས། རང་རང་སོ་སོའི་འཁྲུལ་པར་སྤྱོད་པ་ལ་དམིགས་ནས་སྙིང་རྗེ་བསྒོམ་
པའོ། ། ༼༦༠༽དེ་ལྟར་བསྒོམས་པས་སྙིང་རྗེ་སྐྱེས་པའི་ཚད་ནི། །དེ་ཉིད་ལས།
གཞན་གྱི་སྡུག་བསྔལ་ལ་བརྟེན་ནས། །རང་གི་བདེ་བ་འགོག་པར་འགྱུར། །ཞེས་
།གསུམ་པ་ཡོན་ཏན་ནི། དེ་ལྡན་བྱམས་དགའ་བཏང་སྙོམས་རིམ་བཞིན་སྐྱེ།
སྙིང་རྗེ་དེ་ལྟ་བུ་དང་ལྡན་ན་བྱམས་དགའ་བཏང་སྙོམས་གཅིག་གིས་གཅིག་བསྐྱེད་
དུ་འབྱུང་སྟེ། དོན་འབུམ་ལས། འདི་རྟོགས་སྙིང་རྗེར་བྱམས་པ་སྐྱེ། །བྱམས་བྱས་
རང་གཞན་དགའ་བར་འགྱུར། །དགའ་མགུ་བཏང་སྙོམས་ཆེན་པོ་འཆར། །ཚད་
མེད་གཅིག་གིས་གཅིག་བསྐྱེད་འབྱུང་། །ཞེས་སོ། །དེ་ལྟར་སྙིང་རྗེ་ནི་སེམས་ཅན་
237



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྣམས་སྡུག་བསྔལ་དང་བྲལ་བར་འདོད་པ། བྱམས་པ་ནི་བདེ་བ་དང་ལྡན་
པར་འདོད་པ། དགའ་བ་ནི་སྡུག་བསྔལ་དང་བྲལ་ནས་བདེ་བ་དང་འཕྲད་
པ་ལ་སེམས་སྤྲོ་བ། དེ་ཉིད་ལ་ཕྱོགས་རིས་མེད་པ་ནི་བཏང་སྙོམས་ཚད་མེད་
ཡིན་ཞིང་། དེ་ལྟ་བུའི་ཚད་མེད་བཞི་པོ་རྒྱུད་ལ་སྐྱེས་ན་བྱང་ཆུབ་ཀྱི་སེམས་
དང་པོར་སྐྱེས། བར་དུ་བརྟན། ཐ་མ་གོང་འཕེལ་དུ་འགྲོ་བ་སྟེ། མུན་སེལ་
ལས། སྙིང་རྗེ་བྱམས་དགའ་བཏང་སྙོམས་རྩེ་གཅིག་བསྒོམ། །དེ་ལ་བརྟེན་
ནས་ལྷག་པ་བྱང་ཆུབ་སེམས་ཀྱང་སྐྱེ། ། ཞེས་སོ།།
གཉིས་པ་ཐབས་ཕར་ཕྱིན་རྣམས་ལ་བསློབ་ཚུལ་ཟུར་ཙམ་ནི། ཐབས་ནི་རྒྱུ་
དང་འབྲས་བུ་ལྔ་ལྔའོ། །ཐབས་ཞེས་པ་ནི་རྒྱ་མཚོ་ལས་སྒྲོལ་བའི་ཐབས་སུ་གྲུ་གཟིང་
འདོར་བ་བཞིན་དུ་འཁོར་བ་ལས་སྒྲོལ་བའི་ཐབས་སུ་སྦྱིན་པ་ལ་སོགས་ལ་བསླབ་
པའོ། །དེ་དག་ལ་བསླབ་པས་མཐར་ཐུག་གི་འབྲས་བུ་ཐོབ་ཚུལ་ནི། སྦྱིན་ཚུལ་བཟོད་
གསུམ་དང་། སྟོབས་སྙིང་རྗེ་སྨོན་ལམ་ཐབས་བཞི་དང་བདུན་ལ་བསླབ་པས་བསོད་
ནམས་ཀྱི་ཚོགས་རྫོགས་ནས་གཟུགས་ཀྱི་སྐུ་གཉིས་འཐོབ། བསམ་གཏན་ཤེས་རབ་
སྟེ་ཞི་ལྷག་ཟུང་འབྲེལ་གྱིས་ཡེ་ཤེས་ཀྱི་ཚོགས་རྫོགས་ནས་བོན་གྱི་སྐུ་འཐོབ། བརྩོན་
འགྲུས་ཀྱིས་ཚོགས་གཉིས་ཀ་རྫོགས་པའི་གྲོགས་བྱེད་པ་སྟེ། ས་ལམ་ཀུན་ལས་བཏུས་
ལས། བསོད་ཚོགས་གཟུགས་སྐུའི་ཡོན་ཏན་འཐོབ། །ཡེ་ཤེས་ཚོགས་ཀྱིས་བོན་
སྐུའོ། །ཞེས་སོ། །ཡང་སྦྱིན་ཚུལ་བཟོད་བརྩོན་བསམ་གཏན་དང་ལྔས་རྒྱུ་ལས་ཉོན་
ཟད་ནས་རང་དོན་རྩེར་ཆིབ། སྟོབས་སྙིང་རྗེ་སྨོན་ལམ་ཐབས་ཤེས་རབ་ལྔའི་
འབྲས་བུ་གཞན་གྱི་དོན་ནུས་ཏེ། སྟོབས་ལས་སྤྲུལ་སྐུ་བྱེ་བ་ཕྲག་བརྒྱ་འབྱུང་། སྙིང་
རྗེ་ལས་ཚད་མེད་བཞི་འབྱུང་། སྨོན་ལམ་ལས་ཡེ་ཤེས་ལྔ་འབྱུང་། ཐབས་ལས་ལམ་ལྔ་
འབྱུང་། ཤེས་རབ་ལས་བོན་སྤྱི་དང་རང་གི་མཚན་ཉིད་སྟོང་པ་ཉིད་བཅོ་བརྒྱད་འབྱུང་
238



སྡོམ་གསུམ་རྣམ་པར་འབྱེད་པའི་བཀའ་བརྟེན།
བ་སྟེ། མདོ་གཟེར་དམིགས་ལས། ཕ་རོལ་ཕྱིན་བཅུ་བསྒྲུབ་པས་གྲུབ་ཙམ་ན།
བདག་ཀྱང་མཁའ་ལ་རྩེ་རུ་ཆིབ། །གཞན་ཀྱང་དབྱིངས་སུ་ལྷུན་གྱིས་གྲུབ། །ཅེས་སོ།།
གཉིས་པ་སྨོན་འཇུག་གི་བསླབ་བྱ་བྱེ་བྲག་ཏུ་བཤད་པ་ལ་གཉིས། མདོར་བསྟན་
པ། རྒྱས་པར་བཤད་པའོ། །དང་པོ་ནི། ཐུན་མོང་སྨོན་དང་འཇུག་པའི་བསླབ་
བྱ་ནི། སྤྲོས་མེད་པ་དང་ཐུགས་རྗེ་སེམས་དཔའ་དེ་གཉིས་ཀའི་ཐུན་མོང་སྨོན་པ་
དང་འཇུག་པའི་བསླབ་བྱ་གང་ཡིན་པ་དེ་དག་ལ་ཚུལ་བཞིན་དུ་བསླབ་པས་བྱང་
ཆུབ་ཀྱི་སེམས་གོང་འཕེལ་དུ་འགྲོ་བའོ། །གཉིས་པ་ལ་གཉིས། སྨོན་པའི་བསླབ་
བྱ། འཇུག་པའི་བསླབ་བྱའོ། །དང་པོ་ལ་གསུམ། སྤང་བྱ་ནག་པོ་བོན་བཞི།
བསྒྲུབ་བྱ་དཀར་པོ་བོན་བཞི། རྒྱུན་དུ་བསླབ་པར་བྱ་བའོ། །དང་པོ་ལ་གཉིས།
སོ་སོའི་དོན་དང་། མཇུག་བསྡུ་བའོ། །དང་པོ་ནི། བླ་མ་སྦྱིན་བདག་བསླུ་དང་གནས་
མིན་འགྱོད། སྡང་བའི་སེམས་ཀྱིས་སྐྱོན་བརྗོད་གཡོ་སྒྱུ་བྱེད། འདི་ལ་བཞི། དམ་
པ་བསླུ་བ། འགྱོད་པ་སྒྲུབ་པ། མི་སྙན་པ་བརྗོད་པ། གཡོ་སྒྱུ་བྱེད་པའོ། །དང་པོ་ནི།
རང་གི་རྩ་བའི་བླ་མ་དང་། མཁན་སློབ་སོགས་ཡུལ་དམ་པ་བརྫུན་ལ་སོགས་པས་
བསླུ་བ་ནི་མཛོད་ལས། སེང་གེ་ལྟག་བཅག་ཕྲ་རྒྱས་དུག །སྐུ་བསླུས་མཚམས་མེད་
མནར་ལྟུང་སྦྱོར། །ཞེས་སོ། །གཞན་ཡང་སྦྱིན་བདག་དད་པ་ཅན་རྫུན་གྱིས་མགོ་
བསྐོར་ནས་སུན་ཕྱུང་བ་དང་། ༼༦༡༽ གཉིས་པ་ནི། སྡིག་ལྟུང་སོགས་ལ་འགྱོད་
དགོས་མོད། དེ་ལས་འགྱོད་པའི་གནས་མིན་པ་ལ་འགྱོད་པ་བསྐྱེད་པ་སྟེ། འདུལ་
རྒྱུད་ལས། གཞན་གྱིས་ལོངས་སྤྱོད་ཚོགས་བསགས་པའི། །དགེ་བའི་ལས་ལ་འགྱོད་
བསྐྱེད་པ། །ཞེས་སོ། ། གསུམ་པ་ནི། ཐེག་ཆེན་ལ་ཞུགས་པའི་གང་ཟག་ལ་སྡང་བའི་
སེམས་ཀྱིས་མི་བསྔགས་ཤིང་མི་སྙན་པ་སོགས་བརྗོད་པ་སྟེ། ས་ལམ་འཕྲུལ་སྒྲོན་
ལས། གཤེན་རབ་གཡུང་དྲུང་སེམས་དཔའ་ལ། །མངན་སེམས་ཀྱིས་ནི་སྐྱོན་བརྗོད་
239



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ། །ཞེས་སོ། ། བཞི་པ་ནི། འགྲོ་བ་གང་ཡང་རུང་བ་ལ་གཡོ་སྒྱུ་ཆེ་བར་བྱེད་པ་སྟེ།
ཁམས་བརྒྱད་ལས། གཤེན་རབ་མི་བོས་བཀའ་སྩལ་པ། ཡིད་ཀྱི་ཁྱེའུ་ཆུང་། དེ་
ལྟར་ན། ཕྱིན་ཅི་ལོག་གི་གཡོ་སྒྱུ་ཆེ་བར་བྱེད་པ་དེ་ནི་ཤིན་ཏུ་ཡ་ང་བས་རབ་ཏུ་སྤང་
བར་བྱའོ། །ཞེས་སོ། །གཉིས་པ་ནི། ནག་པོ་བོན་བཞིས་སེམས་ཉམས། དེ་སྐད་དུ།
གཞི་ལམ་འབྲས་བུ་རྣམ་འབྱེད་ལས། བླ་མ་བསླུ་དང་གཞན་ལ་འགྱོད། །ཐེག་ཆེན་
སྨོད་དང་མི་སྙན་སྒྲོགས། །ནག་པོ་བོན་བཞིས་སེམས་བསྐྱེད་ཉམས། །ཞེས་པས་
དེ་ལྟ་བུའི་ནག་པོ་བོན་བཞི་ལ་སྤྱད་ན། དེ་དག་གིས་ཚོར་མ་ཚོར་དགའ་མ་དགའ་
གང་ཡིན་ཡང་རུང་ལྟུང་བ་འབྱུང་བ་སྟེ། ཐུན་ཚད་ལས་འདས་ན་སྡོམ་པ་འཇིག་
པས་བཤགས་སྡོམ་འཕྲལ་དུ་བྱ་དགོས་སོ། །གཉིས་པ་ལ་མདོར་རྒྱས་གཉིས་ལས།
དང་པོ་ནི། ལྡོག་པས་འཕེལ། སྔ་མ་ལས། དེ་ལྡོག་དཀར་པོ་བོན་བཞིས་འཕེལ།
ཞེས་པས། ནག་པོ་བོན་བཞི་ལས་ལྡོག་པའི་དཀར་པོ་བོན་བཞི་བསྒྲུབས་པས་བྱང་
ཆུབ་ཀྱི་སེམས་གོང་འཕེལ་དུ་བྱེད་པའོ། །གཉིས་པ་ནི། རྫུན་མི་སྨྲ་ཞིང་གདུལ་བྱ་
ལམ་ལ་འགོད། བྱང་སེམས་ལྡན་ལ་བསྔགས་བརྗོད་ལྷག་བསམ་སྦྱོང་། སེམས་
ཅན་གང་ཡང་རུང་བ་ལ་ཐ་ན་བཞད་གད་ཀྱི་ཕྱིར་ཡང་ཤེས་བཞིན་དུ་རྫུན་མི་སྨྲ་
ཞིང་བདེན་ཚིག་དང་ཕན་པའི་ཚིག་བརྗོད་པ་དང་ （༡)། རང་གིས་སྨིན་པར་
ནུས་པའི་གདུལ་བྱ་སེམས་ཅན་སུའང་རུང་བ་དགེ་བ་ལ་འགོད་པ་དང་། ཁྱད་པར་
དེ་དག་གི་སེམས་དང་པོར་བསྐྱེད་པ་ལ་བསྐུལ་ནས་ཐེག་ཆེན་ལམ་ལ་བཀྲི་ཞིང་རྫོགས་
བྱང་ལ་འགོད་འདོད་ཀྱི་སེམས་དང་ལྡན་པ་དང་ (༢)། སེམས་བསྐྱེད་པ་དང་
ལྡན་པའི་གཡུང་དྲུང་སེམས་དཔའ་འམ་ཐེག་ཆེན་ལ་མོས་པ་ཙམ་ལའང་སྟོན་པ་
སངས་རྒྱས་ཀྱི་འདུ་ཤེས་བཞག་ཅིང་། དེ་དག་ལ་དོན་དུ་གནས་པའི་ཡོན་ཏན་ལ་
བསྔགས་པ་བརྗོད་པ་དང༌ ( ༣）། དེའང་བྱང་ཆུབ་སེམས་དཔའ་གང་ན་ཡོད་
240



སྡོམ་གསུམ་རྣམ་པར་འབྱེད་པའི་བཀའ་བརྟེན།
མི་ཤེས་པས་བསྔགས་པའི་གནས་མ་ཡིན་ན་མ་ཡིན། གཞན་དག་སེམས་ཅན་ཐམས་
ཅད་ལ་བསྟོད་པ་བྱེད་པ་ལས་སྨོད་མི་རུང་ངོ༌། །སེམས་ཅན་ཐམས་ཅད་ལ་གནས་
སྐབས་མཐར་ཐུག་ཀུན་ཏུ་ཕན་འདོད་ཀྱི་ལྷག་པའི་བསམ་པ་བཟང་པོ་སྦྱོང་ཞིང་
།
གཡོ་སྒྱུས་བསླུ་བར་མི་བྱ་སྟེ་དཀར་པོ་བོན་བཞིའོ། །གསུམ་པ་རྒྱུན་དུ་བསླབ་པར་
བྱ་བ་ནི། སེམས་ཅན་བློས་མི་གཏོང་དང་ཕན་ཡོན་དྲན། ཚོགས་བསགས་སེམས་
སྦྱང་སེམས་བསྐྱེད་དུས་སུ་བཟུང་། སེམས་ཅན་ཡིན་ནོ་ཅོག་གམ་ཁྱད་པར་དགྲ་
ལྟ་བུ་ཞིག་གིས་རང་གི་སེམས་སུན་ཕྱུང་བ་ན་དེ་ལ་ད་ནི་འདི་མ་རུང་ན་མ་རུང་
ཁྱོད་ལ་ཕན་མི་འདོགས་སོ་སྙམ་པ་ནི་སེམས་ཅན་བློས་བཏང་བ་ཞེས་བྱ་ལ།
བཤགས་པ་ཐུན་ཚད་ལས་འདས་ན་བྱང་སེམས་འཆོར་བས་སེམས་ཅན་ཐ་ན་འབུ་
སྲིན་ཙམ་ཡན་ཆད་བློས་མི་གཏོང་བ་དང༌ (༡)། བྱང་ཆུབ་སེམས་ཀྱི་ཕན་ཡོན་
བཀའ་དང་བཀའ་བརྟེན་དུ་མ་ལས་བྱུང་བ་རྣམས་ཡང་ཡང་དྲན་ཞིང་བརྗོད་པར་
བྱ་བ་དང༌ (༢)། ཚོགས་གཉིས་བསགས་པའི་ཐབས་བོན་གྱི་སྤྱོད་པ་བཅུ་གསུམ་
ལ་སྤྱད་པར་བྱ་སྟེ་སྤྱོད་པ་བཅུ་གསུམ་ནི། མུན་སེལ་སྒྲོན་མ་ལས། དེ་ལྟར་བྱང་ཆུབ་
སེམས་དང་ལྡན་པའི་གཤེན་རབ་སྐྱེས་བུ་དེས། །བོན་གྱི་སྤྱོད་པ་བཅུ་གསུམ་རྟག་
ཏུདང་དུ་བླང་བྱ་སྟེ། །གཟུགས་སྒྲ་དྲི་རོ་ལྡན་པའི་པདྨའི་སྡོང་པོ་མཛེས་པའི་རྩེར། །
དབུས་སུ་བླ་མ་ཕྱི་རིམ་དུས་གསུམ་སངས་རྒྱས་གཤེན་རབ་དང་། །ཡི་དམ་ལྷ་དང་
འགྲོ་དྲུག་སེམས་ཅན་རིམ་བཞིན་བསྐྱེད་བྱས་ལ ( ༡)། །དེ་ནས་ཡི་གེ་འབྲི་དང་
(༢） ཀློག་དང་ (༣） ཁ་ཐོན་འདོན་པ་དང་ (༤)། ཕྱག་དང་ (༥) བསྐོར་བ་
(༦) བྱ་ཞིང་སྨྲ་བཅད་ (༧) ཐོས་ (༨) བསམ་ （༩) བསྒོམ་དང༌ （ ༡༠)
བསྐུལ ( ༡༡)། གཉེན་པོའི་སྟོབས་ཀྱིས་མི་ལུས་ཡོན་ཏན་བརྒྱད་དང་བཅུ་ལྡན་
པས། རྒྱུ་ལ་བསམ་ ( ༡༢) ཞིང་དོན་ལ་སྤྱད་པ་ ( ༡༣) ཀུན་གྱིས་བསླབ་པར་བསམ།
343



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཞེས་སོ། །གཞན་ཡང་ཕར་ཕྱིན་དྲུག་དང་ཡན་ལག་བདུན་སོགས་བསོད་ནམས་
དང་ཡེ་ཤེས་ཀྱི་ཚོགས་སུ་འགྱུར་རོ་ཅོག་ཟུང་འབྲེལ་དུ་བསྒྲུབ་པ་དང༌ (༣）།
བྱམས་སྙིང་རྗེ་སོགས་ཚད་མེད་བཞི་བསྒོམ། དེའི་མན་ངག་བློ་སྦྱོང་གི་རྩ་བ་བདེ་
སྡུག་གཏོང་ལེན་བྱ་ཞིང་བྱང་ཆུབ་སེམས་ལ་ཡང་ཡང་བློ་སྦྱངས་བ་དང་(༤) །
སེམས་བསྐྱེད་ཉིན་མཚན་དུས་དྲུག་གམ་དུས་དུས་སུ་ཆོ་གས་བཟུང་བ་ལ་ནན་ཏན་
བྱ་བ་དང་ལྔ་ནི་སྨོན་སེམས་མི་ཉམས་པའི་ཐབས་སུ་གལ་ཆེའོ།།
གཉིས་པ་འཇུག་པའི་བསླབ་བྱ་ལ་གཉིས། མདོར་བསྟན། རྒྱས་བཤད་
དོ། །དང་པོ་ནི། འཇུག་པར་ལུགས་གཉིས་དགག་སྒྲུབ་བསླབ་བྱ་ཀུན། སྡོམ་དང་
བོན་སྡུད་དོན་བྱེད་གསུམ་ལ་འདུ། འཇུག་པའི་བསླབ་བྱ་ལ་ཐུགས་རྗེ་སེམས་དཔའི་
ལུགས་དང་། གཡུང་དྲུང་སེམས་དཔའི་ལུགས་གཉིས་ཀ་དང་མཐུན་པར་དགག་
པའི་ཕྱོགས་དང་སྒྲུབ་པའི་ཕྱོགས་གཉིས་སུ་ཡོད་ཅིང་། དེ་ལྟ་བུའི་བསླབ་བྱ་རྒྱ་ཆེ་བ་
ཀུན་མདོར་བསྡུ་ན་གཡུང་དྲུང་སེམས་དཔའི་ཚུལ་ཁྲིམས་གསུམ་ལ་འདུ་ཞིང་།
ཚུལ་ཁྲིམས་གསུམ་གང་ཞེ་ནམཁས་བཞིའི་མཛོད་འགྲེལ་ལས། གཡུང་དྲུང་སེམས་
དཔའི་སྡོམ་པ་ནི་ལུས་སྲོག་ལ་མི་ལྟ་བ་འགྲོ་བ་སེམས་ཅན་གྱི་དོན་མཛད་པ་སྟེ།
མཛད་ལུགས་རྣམ་པ་གསུམ་སྟེ་བསམ་པ་སེམས་བསྐྱེད་ཀྱི་སྡོམ་པ་དང་མ་བྲལ་བར།
སྡིག་པ་མི་དགེ་བ་སྤོང་སྟེ་གཞན་དོན་བྱེད་པ། དགེ་བའི་བོན་སྡུད་དེ་གཞན་དོན་བྱེད་
དེ་གཉིས་དང་བསྟུན་ཏེ་གཞན་དོན་མཐར་ཕྱིན་པར་བྱེད་པ་གསུམ་མོ། །ཞེས་སོ། །
གཉིས་པ་རྒྱས་བཤད་ལ་གསུམ། མི་དགེ་བ་སྤོང་བ། དགེ་བ་བོན་སྡུད།
སེམས་ཅན་དོན་བྱེད་དོ། །དང་པོ་ལ་གཉིས། སྤྱི་དང་། ཁྱད་པར་གྱི་བསླབ་
བྱའོ། །དང་པོ་ནི། སོ་ཐར་རིགས་བརྒྱད་ཐུན་མིན་ལུགས་གཉིས་ཀྱི། གོང་སྨོས་
རྩ་ལག་ཉེས་ལྟུང་སྡོམ་པ་ཡིན། གཡུང་དྲུང་སེམས་དཔའི་ལུགས་ཀྱི་རྟེན་གྱི་སོ་ཐར་
242



སྡོམ་གསུམ་རྣམ་པར་འབྱེད་པའི་བཀའ་བརྟེན།
རིགས་བརྒྱད་ལས་རང་གིས་བླངས་པ་དེ་དང་། ཐུན་མོང་མ་ཡིན་པ་ཐུགས་རྗེ་སེམས་
དཔའ་དང་གཡུང་དྲུང་སེམས་དཔའི་ལུགས་སྲོལ་གཉིས་ཀྱི་རང་རང་གི་གོང་བཤད་
དགག་ཕྱོགས་རྣམས་དང་། དེ་གཉིས་ཀྱི་ཐུན་མོང་དུ་བཤད་པའི་རྩ་བ་དང་ཡན་ལག་
གི་ཉེས་ལྟུང་རྣམས་དང་། གཞན་ཡང་གྲོགས་དམན་པ་སྡིག་ལྟུང་ཅན། ལྟ་བ་ལོག་
པ། ཐེག་དམན་པ་གསུམ། སྤྱོད་པ་དམན་པ་སྡིག་པ་སྤྱོད་པ། ཚུལ་འཆོས་བྱེད་པ།
གཞན་མི་དད་པའི་སྤྱོད་པ་བྱེད་པ་གསུམ། བསམ་པ་དམན་པ་བསྒྲུབ་བྱ་རྫོགས་
པའི་སངས་རྒྱས། སྒྲུབ་བྱེད་ལམ་ཕར་ཕྱིན། བསྒྲུབ་འབྲས་གཞན་དོན་བྱེད་པ་
ལ་སེམས་ཞུམ་པ་གསུམ་སྟེ། དམན་པ་དགུ་སྤང་བྱ་རྣམས་དང་། དགེ་བ་མི་བསྔོ་བ།
བསྔོ་ནའང་ལོག་པར་བསྔོ་བ། རང་དོན་དུ་བསྔོ་བ་གསུམ་དང་། ཁ་གསག །གཞོག་
སློང་། ཐོབ་འཇལ། རྙེད་འཚོལ། གཡོ་སྒྱུ་སྟེ་ལོག་འཚོ་ལྔ། དེ་དག་སྤང་བྱ་རྣམས་
སྤོང་བ་སྡོམ་པའི་ཚུལ་ཁྲིམས་ཡིན་ནོ། །གཉིས་པ་ཁྱད་པར་གྱི་བསླབ་བྱ་ལ་གཉིས།
མདོ་ཁུངས་ནས་བཤད་པ་དང་། ཐེག་ཆེན་གྱི་གཞུང་ལས་བཤད་པའོ། །དང་པོ་
ལ་གསུམ། མདོར་བསྟན། རྒྱས་བཤད། ཐེ་ཚོམ་སྤང་བའོ། །དང་པོ་ནི། ཁྱད་
པར་མདོ་ལས་བཅས་ལྟུང་ཉི་ཤུ་གཅིག །ཁྱད་པར་མདོ་གཟེར་དམིགས་ལས་གསུངས་
པའི་རྩ་ལྟུང་དེ་ལ། བཙུན་མོ་འགུ་ལིང་མ་ཏི་དང་། རྒྱལ་པོ་གཏོ་བུ་དོད་དེ་དང་།
དགེ་བསྙེན་ཁྱབ་པའི་བཅས་ལྟུང་སྟེ་བདུན་ཚན་རེ་རེ་ཡོད་པས་བདུན་གསུམ་ཉི་
ཤུ་རྩ་གཅིག་གོ །དེའང་བཅས་ལྟུང་ཞེས་པ་ནི་སྔར་དེ་དག་རང་རང་གིས་སྡོམ་པ་
བླངས་ཏེ་བསྲུང་བར་དམ་བཅས་པའི་རྗེས་སུ་རྩ་ལྟུང་ལ་སྤྱོད་པས་རང་རང་ལ་ལྟུང་
བ་བྱུང་བའོ། །རྗེས་འཇུག་རྣམས་ཀྱིས་ལྟུང་བ་འདི་དག་མ་སྤངས་ན་བྱང་ཆུབ་སེམས་
དཔའི་རྩ་ལྟུང་ཡིན་ནོ། །
གཉིས་པ་ལ་གསུམ། འགུ་ལིང་མ་ཏི་དང་། གཏོ་བུ་དོད་དེ་དང་། དགེ་བསྙེན་
243



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཁྱབ་པའི་བཅས་ལྟུང་ངོ་། །དང་པོ་ནི། སེམས་ལ་བརྣག་ནས་སྐུར་པ་ཆེན་པོ་བཏབ།
ཡང་ཡང་སྨོད་ཅིང་དེ་ཡི་བཤོ་སྲོལ་བསྣུབས། གནས་ནས་ཕྱུང་ལ་བརྡེག་འཚོག་
བྱེད་སྨྲ་བསྐུལ། འཆོས་བཤགས་མི་ཉན་བསྙོན་ནས་གཤེ་ཞིང་འཐབ། ༼༦༢༽
བཙུན་མོ་ཕྱ་ཟ་འགུ་ལིང་མ་ཏིས་སློབ་དཔོན་གཡུང་དྲུང་གཙུག་གཤེན་རྒྱལ་བ་ལས་
སྡོམ་པ་བླངས་རྗེས་སློབ་དཔོན་ལ་འདོད་ཆགས་ཀྱི་སེམས་སྐྱེས་ཏེ་སྐུ་ལ་འཇུས་པས།
དེ་ལ་སློབ་དཔོན་གྱིས་ཆགས་པ་མ་སྤྱད་པ་ལ། བཙུན་མོ་མ་དགའ་ནས་ལྟོ་གླང་
དང་སྐུར་པ་ཆེན་པོ་བཏབ་སྟེ། བཅས་པའི་ལྟུང་བ་ཆེན་པོ་བདུན་ལ་སྤྱོད་པར་བྱས་
པའི། དེའི་དང་པོ་ནི། བཙུན་མོས་དེ་སེམས་ལ་བརྣག་པའམ་བསམ་ནས་སྙིང་
ན་ཞིང་སློབ་དཔོན་ལ་སྐུར་པ་ཆེན་པོ་བཏབ་པ་སྟེ། དྲི་མེད་བཀྲ་ཤིས་དཔལ་འབར་
གྱི་མདོ་ལས། དེར་མོ་ཡང་ཤིན་ཏུ་སྙིང་ན་ནས། །སློབ་དཔོན་ཁྱོད་དེ་ཙམ་དུ་འདྲ་
ན། །ཁྱོད་ཀྱི་བསྟན་པ་ལ་གནོད་པ་ཞིག་མ་ནུས་ན། །ང་ཡང་ཟ་མ་མོ་ལུས་མ་ཐོབ་
པ་ཡིན་བསམ་ནས། །ཞེས་དང་། སློབ་དཔོན་སྐུ་ལ་གཤེ་སྐུར་བཏབ། །འཁོར་རྣམས་
ཁྲིམས་ཀྱི་འོག་ཏུ་བཅུག །ཅེས་སོ། །གཉིས་པ་ནི། སློབ་དཔོན་ལ་ཡང་ནས་ཡང་
དུ་སྨོད་ཅིང་སྨྲ་ཕབ་སྣ་ཚོགས་བྱས་པ་སྟེ། མདོ་དྲི་མེད་ལས། རྒྱལ་བུ་དང་འཁོར་
བ་ཀུན། །འོ་སྐོལ་གྱི་བོན་ཞུས་པའི་བོན་པོ་དེ། །བཏེགས་ན་བཏེགས་རིན་ཆོག་པ་
ཞིག་གདའ་འོ། །བཀུར་ན་བཀུར་རིན་བཏུབ་པ་ཞིག་གདའ་འོ། །ད་ནང་མི་མེད་
སར་གསོལ་ཟས་དྲངས་པ་ལ། །བདག་ལ་འཛིང་དུ་བྱུང་སྟེ། སྒྲོགས་བུ་ཡང་བཅད།
ཤམ་བུ་ཡང་འདྲལ། འཛིངས་པས་ལུས་པོ་ལའང་སེན་རྗེས་འདི་ལྟར་དུ་བཀང་
ནས་སོང་ངོ༌། །ཞེས་སོ། །གསུམ་པ་ནི། སློབ་དཔོན་དེ་ཡིས་རྒྱལ་ཁམས་སུ་བོན་
གྱི་འཁོར་ལོ་བསྐོར་བས་དགེ་བ་བསྒྲུབ་པ་དང་སྡིག་པ་སྤངས་པའི་བཤོ་སྲོལ་བཟང་
པོ་ཡོད་པ་དེ་ཀུན་བསྣུབས་པར་བྱས་པ་སྟེ། མདོ་གཟེར་དམིགས་ལས། བསམ་
244



སྡོམ་གསུམ་རྣམ་པར་འབྱེད་པའི་བཀའ་བརྟེན།
པ་ངན་པས་སྐྱེངས་ནས་སྙིང་ན་ནས། །སློབ་དཔོན་སྨོད་ཅིང་བསྟན་པ་བསྣུབས་
པའོ། །ཞེས་དང་། དྲི་མེད་ལས། རྗེས་ཤུལ་ངན་པ་རྒྱལ་ཁམས་ཁྲིམས་ལ་བཅུག །ནག་
པོ་ཁ་དྲག་དཀར་པོ་དགེ་བ་བསྣུབས། །ཞེས་སོ། །བཞི་པ་ནི། སློབ་དཔོན་བྲག་ཕུག་
གི་གནས་ནས་ཕྱུང་ལ་ཡུལ་གཞན་དུ་བསྐྲད་པ་སྟེ། མདོ་གཟེར་དམིགས་ལས།
རྒྱལ་པོ་དང་འཁོར་པ་ཀུན། འདི་ནི་གསོད་པར་བྱ་བའི་རིགས་ཡིན་ནོ། །མི་གསོད་
ནའང་མངན་བྱ་བའི་རིགས་ཡིན་ནོ། །མངན་མི་བྱེད་ནའང་བྲག་ཕུག་ནང་ནས་
ཕྱུང་ལ་བརྡུང་ཞིང་བཙོག་ལ་ཐོ་ལེས་ཐོབ་ལ་ཐོངས་ཤིག །ཅེས་དང་
། དགོངས་
པས་ཀྱང་ད་ཡུལ་དེར་མི་འདུག་པའི་སེམས་སྐྱེས་ནས། ཡིག་འབྲུའི་སླག་པ་ནི་གསོལ།
གཏོའི་བཀའ་སྒྲོམ་ཡང་ཆུང་ནི་ཁུར། ཧོས་རུ་བསིལ་བ་སྒྲ་སྙན་ནི་བསྣམས།
གནས་ནས་ཕྱུང་ནས་གཤེགས་སོ། །ཞེས་སོ། །ལྔ་པ་ནི། རྡོ་དང་དབྱུག་པ་ལ་སོགས་
པས། བརྡེག་ཅིང་འཚོག་པར་བསྐུལ་ཞིང་། ངག་ཏུ་རྒྱོབ་ཅིག་སོད་ཅིག་ལ་སོགས་
སྨྲས་པ་སྟེ། དྲི་མེད་ལས། ཀུན་གྱིས་སློབ་དཔོན་དེ་བརྡུང་ཞིང་བརྡེག་སྟེ་ཐོ་ལེ་ཐོབ་
ལ་ཐོངས་ཤིག་དེ་ལྟར་མ་བྱས་པར་མལ་དུ་བཞག་ན། བདག་ནི་རང་སྲོག་རང་གིས་
གཅད་ནས་འགུམ། ཞེས་དང་། མདོ་གཟེར་དམིགས་ལས། བཙུན་མོས་འཁོར་
པ་རྣམས་རྦད་པས་ཀྱང་སློབ་དཔོན་ཀྱི་སྐུ་ལ་བསྡོ་བ་བས། གྲིབ་མ་ལ་ཡང་འགོམ་
པ་ཞིག་མ་བྱུང་། ཁོ་བདག་རྣམས་མྱོག་མྱོག་པོས་མྱོས་ཏེ་སོང་ངོ་། །ཞེས་སོ། །དྲུག་
པ་ནི། མོ་བས་དངོས་སུ་ངོས་བཟུང་བས་རྒྱལ་པོ་འཕྲིགས་ནས་བཙུན་མོ་ལ་སྨྲས་
ཤིང་འཆོས་ཀྱང་དྲང་པོར་མ་བཤད་ཅིང་བཤགས་པ་ལ་སོགས་བྱེད་དུ་མ་ཉན་པ་
སྟེ། དེ་ཉིད་ལས། ཁྱོད་ཀྱི་བཙུན་མོ་འདི་ནད་ཙི་ཙི་ཛཱ་ལས་ཟིན། ཞེས་དང་།
སྟོན་པ་གཤེན་རབ་མི་བོ་དང་སྐུར་པ་བཏབ་པའི་མི་དེ་གཉིས་སྤྱན་དྲངས་ནས།
བསྐངས་སོ་བྱས་ཤིང་མཐོལ་བཤགས་མ་བྱས་ན། ཕྱི་མ་ཅིས་ཀྱང་ཕན་པ་མི་འགྱུར་
245



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རོ་ཟེར་རོ། །རྒྱལ་པོ་ནི་ཤིན་ཏུ་འཕྲིགས་པ་སྐྱེས་སོ། །བཙུན་མོ་ནི་ཤིན་ཏུ་བསྙོན་
ནས་ཁས་མ་བླངས་སོ། །ཞེས་སོ། །བདུན་པ་ནི། བཙུན་མོ་ནི་སློབ་དཔོན་ལ་ཉོན་
མོངས་དྲག་པོ་སྐྱེས་ནས་ལུས་ཀྱི་བྱེད་པ་དང་བཅས་པས་ངག་གིས་ཤིན་ཏུ་གཤེ་སྐུར་
བཏབ་ཅིང་ཡང་ནས་ཡང་དུ་འཐབ་པར་བྱས་པ་སྟེ། དྲི་མེད་ལས། ཤིན་ཏུ་ཉོན་
མོངས་པ་འདོད་ཆགས་ཀྱི་དབང་དུ་གྱུར་པའི་སྟེང་དུ། སློབ་དཔོན་ལ་ཕྲག་དོག་པ་
དང་། ང་རྒྱལ་སྐྱེས་ནས་སྐྲ་ནི་བལ་བཞིན་ངུས་པ་ཞེས་དང་། འཁོར་ཁྱོད་རྣམས་ཀྱིས་
རྒྱལ་ཁམས་སུ་སྦྲན་ཐོང་ལ་ཐམས་ཅད་ཀུན་གྱིས་ནང་པར་ནས་བསུ་བ་དང་རོལ་མོའི་
འཕྲོ་ཡང་ཆོད་ཅིག །བོན་ཉན་པ་ཡང་ཞོག་ཅིག །དེ་ལྟར་མ་བྱས་པར་ཆད་པ་འོང་
གི་ཟེར་བས་ཐམས་ཅད་ཀྱིས་སློབ་དཔོན་ལ་དཔྱའ་བཞག་གོ༼༦༣༽། ཞེས་སོ། །
གཉིས་པ་གཏོ་བུ་དོད་དེའི་བཅས་ལྟུང་བདུན་ནི། གདུག་པའི་སེམས་བཅང་
གྲོང་སོགས་དགོན་པ་འཇོམས། འཐབ་འཁྲུག་གཞི་བཀོད་ཡུལ་ཁམས་རྩོད་པ་སློང་
།
ཡུལ་མཆོག་དཀོར་འཕྲོག་གཞན་དག་ནོར་དང་ཕྲལ། ཁྲིམས་ལྡན་ཕོག་དང་འཆལ་
བར་གནོད་བྱེད་སྨོད། སེམས་ཅན་གང་དག་གནོད་བྱེད་བདེ་དགེ་འཕྲོག །དེ་
དག་ལུས་ངག་ཡིད་ལ་ཆེ་འབྲིང་ཆུང་། ༼༦༤༽ གཏོ་བུ་དོད་དེས་སྟོན་པ་ལས་
སྡོམ་པ་གཡར་གྱིས་བླངས་ནས་ཉིན་མོར་ཕྱིའི་སྤྱོད་ལམ་དང་། ཚུལ་ཙམ་བསྲུང་
ཚུལ་བྱེད་ཅིང་མཚན་མོར་སྡིག་པའི་ལས་སྣ་ཚོགས་བྱས་ནས་བཅས་པའི་ལྟུང་བ་
ཆེན་པོ་བདུན་ལ་སྤྱོད་པར་བྱས་པའི། དེའི་དང་པོ་ནི། གཏོ་བུ་དོད་དེས་ནི་སེམས་
ཅན་རྣམས་དང་ཁྱད་པར་དུ་རང་ལ་གནོད་པར་བྱེད་པའི་ཡུལ་ཡིད་དུ་མི་འོང་བ་
དེ་ལ་རྟག་ཏུ་གདུག་པའི་སེམས་བཅང་ནས་དེའི་དོན་མི་བྱེད་ཅིང་གནོད་པར་སེམས་
པ་སྟེ། དྲི་མེད་ཀྱི་འགྲོ་བ་ཐར་པར་དྲངས་པའི་མདོ་ལས། གཏོ་བུ་དོད་དེ་ནི་ལུས་
སྟོན་པའི་སྤྱན་སྔར་བོན་ཉན་ཡང་ཞེས་པ་ནས། །སེམས་ལ་གདུག་སེམས་མང་པོ་
246



སྡོམ་གསུམ་རྣམ་པར་འབྱེད་པའི་བཀའ་བརྟེན།
རྒྱུའོ། །ཞེས་སོ། །གཉིས་པ་ནི། ལྷ་འགྲེལ་ལས། གྲོང་ལྗོངས་གྲོང་ཁྱེར་གྲོང་བརྡལ་
ཏེ། །གཅིག་ཏུ་གནས་པ་ནི་གྲོང་ངོ་། །ཁ་ཅིག་ཏུ་གནས་པ་ནི་ལྗོངས་སོ། །ཤིན་ཏུ་
དང་བར་གནས་པ་ནི་གྲོང་ཁྱེར། །དེ་བས་མང་བར་གནས་པ་ནི་གྲོང་བརྡལ། །
ཞེས་པས། རིམ་པ་ལྟར་ཁྱིམ་གཅིག་པ་དང་། མི་རིགས་བཞིའམ་ཁ་ཅིག་གནས་
པ་དང་། བཟོ་སྣ་མང་པོ་གནས་པ་དང་། བཟོ་སྣ་ཅི་རིགས་པ་དང་ཚོང་པ་མང་
པོ་འདུས་པ་སྟེ། དེ་ལྟ་བུའི་ཡུལ་ཁམས་སོགས་དང་དགོན་པ་རྣམས་ལས་གང་ཡང་
རུང་བར་ཞེ་སྡང་གིས་མི་བསད་ཅིང་གྲོང་ཁང་མེ་ལ་སོགས་པས་འཇོམས་པར་བྱེད་
པ་སྟེ། མདོ་ལས། རྒྱལ་པོ་གཏོ་བུ་དོད་དེ་ནི། །ལུས་སྟོན་པའི་སྤྱན་སྔར་བོན་ཉན་
ཡང་། །རྒྱུ་ཞེ་སྡང་ཤས་ཆེ་ཞིང་། །རྐྱེན་བསད་གཅོད་ཀྱི་ལས་བྱེད་པ། །སེམས་ལ་གསོད་
གཅོད་མང་པོ་རྒྱུའོ། །ཞེས་སོ། །དེའང་རྒྱུ་ཞེ་སྡང་དབང་གིས་ཉིན་མོར་སེམས་ལ་
གསད་གཅད་ཀྱི་ལས་རྒྱུ་ཞིང་། མཚན་མོར་སེམས་ཅན་གསོད་པ་ཡན་ལག་གཅོད་
པ་མཁར་བཤིག་པ་ལ་སོགས་པ་བྱེད་པའོ། །གསུམ་པ་ནི། སྡེ་རིགས་སོ་སོ་ཕན་
ཚུན་འཐབ་ཅིང་འཁྲུགས་པའི་གཞི་བཀོད་པ་དང་། ཡུལ་ཁམས་ལམ་མི་མཐུན་
པ་གཉིས་ཀྱི་རྩོད་པ་སློང་བར་བྱེད་པ་སྟེ། དེ་ཉིད་ལས། རྒྱུ་ང་རྒྱལ་ཤས་ཆེ་ཞིང་
། །
རྐྱེན་འཐབ་རྩོད་ཀྱི་ལས་བྱེད་པ། །ཞེས་སོ། །བཞི་པ་ནི། ཡུལ་མཆོག་བཞིའི་དཀོར་
ཏེ་དེའི་ཕྱོགས་སུ་བསྔོས་པའི་རྫས་བགྲངས་སུ་རུང་བ་དག་རང་གིས་མི་དབང་པར་
ཤེས་བཞིན་དུ། དེ་ལ་ཆགས་ཤིང་ཞེན་པའི་དབང་གིས་བླངས་པའམ། གཞན་
དག་གི་དཀོན་མཆོག་མཆོད་པའི་རྫས་གང་ཞིག་དེ་ལ་སྡང་བའི་སེམས་ཀྱིས་འཕྲོག་
པར་བྱེད་པ་སྟེ། དེ་ཉིད་ལས། གཏོ་བུ་དོད་དེ་ནི་ལུས་སྟོན་པའི་སྤྱན་སྔར་བོན་ཉན་
ཡང་། རྒྱུ་ཕྲག་དོག་ཤས་ཆེ་ཞིང་། རྐྱེན་ཆགས་སྡང་གི་ལས་བྱེད་པ། སེམས་ལ་མངན་
སེམས་མང་པོ་རྒྱུའོ། །ཞེས་སོ། །ལྔ་པ་ནི། གཞན་དག་སུའང་རུང་བ་དག་གི་ཡུལ་
247



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཞིང་དང་ནོར་དང་ལོངས་སྤྱོད་འཕྲོག་པའམ་རྐུ་བའམ་ཐབས་ལ་
བའམ་ཐབས་ལ་སོགས་པས་དེ་
དག་བདོག་པ་དང་ཕྲལ་བར་བྱེད་པ་སྟེ། སྔ་མ་ལས། གཏོ་བུ་དོད་དེ་ནི་ལུས་སྟོན་
པའི་སྤྱན་སྔར་བོན་ཉན་ཡང་། རྒྱུ་འདོད་ཆགས་ཤས་ཆེ་ཞིང་། རྐྱེན་འཕྲོག་རློམ་
གྱི་ལས་བྱེད་པ། སེམས་ལ་རྐུ་འཕྲོག་མང་པོ་རྒྱུའོ། །ཞེས་སོ། །དྲུག་པ་ནི། དྲང་
སྲོང་ཁྲིམས་ལྡན་གྱི་ཁྲིམས་ཕོག་པའམ། དེ་དང་ཁྲིམས་འཆལ་པ་དག་ལ་ཞེ་སྡང་
དང་ཕྲག་དོག་གང་རུང་གིས་ཀུན་ནས་བསླངས་ཏེ། དེའི་ངུར་སྨྲིག་འཕྲོག་པའམ་
ལུས་མནར་བའམ་ནོར་གྱི་ཆད་པས་གཅོད་པ་དང་གཅོད་དུ་འཇུག་པའམ་དེ་ལ་
གང་གནོད་བྱེད་ཅིང་སྨོད་པའི་ཐབས་བྱེད་པ་སྟེ། མདོ་གཟེར་དམིགས་ལས།
གཏོ་བུ་དོད་དེ་ནི་ལུས་སྟོན་པའི་སྤྱན་སྔར་བོན་ཉན་ཡང་། ཕྲག་དོག་ས་ལྟར་སྐྱེས་
པའི་རང་བཞིན་གྱིས། སེམས་ལ་གཞན་དག་སྨོད་པའི་ཐབས་མང་པོ་རྒྱུའོ། །ཞེས་
སོ། །བདུན་པ་ནི། སེམས་ཅན་གཞན་གང་དག་དང་གནོད་བྱེད་སོགས་སུའང་
རུང་བའི་བདེ་བ་དང་བདེ་བའི་རྒྱུ་གང་ཞིག་འཕྲོག་པའམ་དགེ་བ་ལ་སོགས་པ་
བྱེད་དུ་མི་སྟེར་ནས་དེའི་བསོད་ནམས་འཕྲོག་པ་སྟེ། སྔ་མ་ལས། འདོད་ཆགས་
ཆུ་ལྟར་ཁོལ་བའི་རང་བཞིན་གྱིས། །སེམས་ལ་འཕྲོག་རློམ་མང་པོ་རྒྱུ་བའོ། །ཞེས་
སོ། །དེ་དག་ལས་གང་རུང་ཞིག་ལུས་དང་ངག་དང་ཡིད་ཀྱི་སྒོ་ནས་ཉེས་པ་ལ་རིམ་
བཞིན་ལྟུང་བ་ཆེ་བ་དང་འབྲིང་དང་ཆུང་བ་དང་གསུམ་དུ་བཞག་པ་ཡིན་ནོ། །འོ་
ན་དེ་དག་གཏོ་བུ་དོད་དེའི་བཅས་པའི་ལྟུང་བ་ཡིན་ན། ཚེ་འབྲིང་ཆུང་གསུམ་གང་
ཡིན་ཞེ་ན། ཕལ་ཆེར་ལྟུང་བ་ཆེན་པོ་ཡིན་ཏེ། སྔ་མ་ལས། གཏོ་བུ་དོད་དེ་འདི་ནི་
ཤིན་ཏུ་སྡིག་ཆེ་བས་སྟོན་པའི་ཞབས་ཀྱིས་བཅག་ནས་བོན་བསྟན་ཡང་། མངོན་
པའི་ང་རྒྱལ་དང་མཐོང་བའི་སྡིག་པ་ཙམ་ལས་མ་བཏུལ་ལོ། །ཞེས་པས། མིས་མི་
མཐོང་བའི་ཕག་དང་། ནུབ་མོ་ལ་སོགས་པ་ལ་སྡིག་པ་སྣ་ཚོགས་དངོས་སུ་བྱས་
248



སྡོམ་གསུམ་རྣམ་པར་འབྱེད་པའི་བཀའ་བརྟེན།
པའི་ཕྱིར་ཏེ། དེ་ཉིད་ལས། གཏོ་བུ་དོད་དེས་ཀྱང་ཉིན་མོར་སྟོན་པའི་སྤྱན་སྔར་
བོན་ཉན་ཡང་། །ནུབ་མོར་སྡིག་པ་སྣ་ཚོགས་བྱས་སོ། །ཞེས་སོ། །དེ་ལྟར་མ་ཡིན་
ན་སྟོན་པའི་ཞལ་མཇལ་གསུང་ཐོས་པས་ངན་སོང་གི་གནས་རིས་སུ་བརྒྱུད་པ་མི་
རིགས་ནའང་། སྟོན་པའི་བཀའ་བཞིན་དུ་མ་བསྒྲུབས་པའི་རྣམ་སྨིན་དངོས་སུ་
སྨིན་པའི་ཚུལ་ཡང་དྲི་མེད་ལས། ཁྱོད་ཀྱང་འཇིག་རྟེན་མི་ཡི་ཡུལ་དུ་འདུག་ཙམ་ན།
སྟོན་པའི་བཀའ་ནི་མི་ཉན་མི་དགེ་ལོག་པར་ཕྱོགས། བདེན་པའི་ཚིག་ནི་མི་འཛིན་
འདུ་བྱེད་ལས་ལ་གཡེང་། དགེ་བའི་ལས་ལ་མི་སྤྱོད་སྡིག་པའི་འཁོར་ལོ་བསྐོར། ལས་
ཀྱིས་བྱས་པ་དུས་ཀྱིས་འབྱུང་བ་ལ། ད་ནི་ངས་ཀྱང་སྟོངས་གདབ་ཤིན་ཏུ་དཀའ།
༼༦༥༽ ཞེས་པས་སོ།།
གསུམ་པ་དགེ་བསྙེན་ཁྱབ་པའི་བཅས་ལྟུང་ནི། སངས་རྒྱས་བོན་མེད་ཐར་པ་
ཐོབ་པ་མེད། བོན་ལ་ལོག་ལྟ་བསྟན་ལ་སྒྲོ་བསྐུར་བཏབ། སྤྱོད་པའི་འབྲས་མེད་དེ་ཉིད་
བོར་ཞིག་བརྗོད། བོན་ལྟར་བཅོས་དང་ལོག་པར་བསྟན་པའོ། །༦༦༽ བདུད་
ཁྱབ་པ་གཤེན་ཡུལ་འོལ་མོའི་གླིང་དུ་ཕྱིན་ནས་སྟོན་པའི་དྲུང་དུ་སྡོམ་པ་བསྲུང་བར་
ཁས་བླངས་ཏེ་མིང་དུ་དགེ་བསྙེན་གཡུང་དྲུང་ཁྱབ་པ་བཏགས་པའི་རྗེས་སུ་བདུད་
ཡུལ་དུ་སླར་ཕྱིན་ཏེ་བཅས་པའི་ལྟུང་བ་ཆེན་པོ་བདུན་ལ་སྤྱོད་པའི། །དེའི་དང་པོ་
ནི། རྫོགས་པའི་སངས་རྒྱས་མེད་པར་ལྟ་བ་དང་། སངས་རྒྱས་མེད་པས་དེས་
གསུངས་པའི་བོན་ཡང་མེད་ཅིང་། བོན་ཉམས་སུ་ལེན་ནས་ཐར་པ་འཐོབ་པའང་
མེད་པར་ལྟ་བ་སྟེ། བདུད་བཏུལ་བར་ཆོད་སེལ་བའི་མདོ་ལས། ཤི་ནས་སྐྱེ་བ་མེད་
པར་བསྟན། དེ་ཡི་མིང་ལ་སངས་རྒྱས་ཐོག་ཅེས་སོ། །དེའང་སངས་རྒྱས་བྱ་བ་ནི་
རྫུན་ཅན་ནམ་བསླུ་བྲིད་ཅན་དུ་ལྟ་ཞིང་། སངས་རྒྱས་ཀྱིས་གསུངས་པའི་བོན་ནི་
རྫུན་ཚིག་ཏུ་ལྟ་བ་སྟེ། དེ་ཉིད་ལས། ང་ཡི་གོང་ན་དབང་ཆེ་བ། །རྫུན་ཅན་གཤེན་
249



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རབ་མི་བོ་བྱུང་། །ཞེས་དང་། གཤེན་རབ་མི་བོ་བསླུ་བྲིད་མཁན། ཞེས་དང་
། མདོ་
གཟེར་དམིགས་ལས། རྫུན་ཚིག་མཁན་གྱིས་གཏིང་ནས་བསྒྱུར། །ང་ཡི་གྲོགས་ལ་མ་
ཕན་ངེས། །ཞེས་སོ། །གཉིས་པ་ནི། བོན་ལ་ཕྱིན་ཅི་ལོག་ཏུ་མཐོང་ནས་ལོག་པར་
ལྟ་བ་སྟེ། །བདུད་བཏུལ་བར་ཆད་སེལ་བའི་མདོ་ལས། །ལོག་པའི་ལས་སྤྱོད་བོན་
སྒོར་ཞུགས། །ཕྱི་ཚུལ་ལུས་ཀྱིས་སྤྱོད་ཚུལ་སྟོན། །ནང་དུ་དྲན་པ་ཞེ་ལ་བརྣག །ཅེས་
སོ། །གསུམ་པ་ནི། བདུད་དང་ཕྱི་པ་མུ་སྟེགས་ལ་སོགས་ལོག་པའི་བསྟན་པ་ཡང་
དག་པ་མ་ཡིན་པ་ལ་ཡང་དག་གི་སྒྲོ་བཏགས་ཤིང་། ནང་པ་གཤེན་རབ་ཀྱི་བསྟན་
པ་ཡང་དག་པ་ལོག་པ་མ་ཡིན་པ་ལ་ལོག་པའི་སྐུར་པ་བཏབ་ནས་ལྟུང་བ་ལ་སྤྱོད་
པ་སྟེ། །སྔ་མ་ལས། སེམས་ཅན་རྣམས་ཀྱི་དམིགས་ཡུལ་དུ། །དག་པ་དྲང་སྲོང་དགེ་
ཚུལ་ཅན། ཁ་ནས་བསླུ་ཚིག་འདི་སྐད་སྨོས། །ཨེ་མ་སྐལ་མེད་སེམས་ཅན་རྣམས།
ཁྱོད་རྣམས་ཕྱི་པ་རྟག་ཆད་པ། །ཤི་ནས་སྐྱེ་འཕེལ་འབྱུང་བ་དང་། །དོན་ལ་སྟོང་པ་
ཡིན་པར་འདོད། །དེ་ནི་ལོག་པར་གོལ་བ་སྟེ། །བྱས་པ་དོན་མེད་ཕྱིན་ཅི་ལོག །ངེས་ནི་
ནང་པ་སངས་རྒྱས་པ། །སངས་རྒྱས་བསྒྲུབ་པའི་གྲུབ་ཐག་ཉེ། །ཁྱོད་ཀྱང་ལོག་
པའི་བོན་སྤངས་ལ། །སངས་རྒྱས་བསྟན་པའི་རྗེས་སུ་འཇུག །ཡང་དག་ཟབ་མོའི་
ཆོས་ལ་སྤྱོད། །རབ་ནི་ཞག་བདུན་འབྲིང་ཞེ་དགུ །ཐ་མ་ཟླ་བ་བདུན་ནས་སུ། སྐད་
ཅིག་སངས་རྒྱས་འཐོབ་པར་འགྱུར། །སྐད་ཅིག་སངས་རྒྱས་ཐོབ་པ་ལ། །སྐྱེ་ཞེས་
བྱ་བ་ག་ལ་ཡོད། །ཅེས་དང་། དེ་སྐད་ལོག་པའི་ཚིག་བསྡེབས་ལ། བདུད་རྩི་ཨ་བའི་
སྦྱོར་སྡེབ་དང་། བསླུ་བའི་ཐབས་ལ་མཁས་པར་གྱིས། ཞེས་སོ། །བཞི་པ་ནི། སངས་
རྒྱས་ཀྱི་བསྟན་པ་དེ་ལ་སྤྱོད་པ་ལ་འབྲས་བུ་མེད་ཅིང་ཚེ་ཕྱི་མ་ལ་མི་ཕན་བསམ་པ་སྟེ།
ཡང་དེ་ཉིད་ལས། ཁྱོད་ཀྱིས་ལོག་པའི་བོན་སྤྱོད་ལ། །དོན་དང་འབྲས་བུ་ཡོད་མ་
ཡིན། །ནམ་མཁའ་དག་ལ་ཚད་བཙུགས་དང་
། །ཕྱི་མ་དག་ལ་དུས་འདེབས་ཡིན་
250



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཞེས་སོ། །ལྔ་པ་ནི། བོན་དེ་ཉིད་རྫུན་ཡིན་པས་དེ་བོར་ཞིག་གཞན་དག་ལ་བརྗོད་
ནས་དེ་དག་བོན་སྤང་གི་ལས་ངན་བསགས་པར་ཞུགས་པར་བྱེད་པ་སྟེ། དེ་ཉིད་
ལས། ཁྱོད་ཀྱང་ལོག་པའི་བོན་སྤོངས་ཤིག །ཅེས་སོ། །དྲུག་པ་ནི། བོན་མིན་
བོན་ལྟར་བཅོས་ནས་སེམས་ཅན་ལོག་པའི་ལམ་ལ་ཁྲིད་པ་སྟེ། སྔ་མ་ལས། ང་མིན་
ཆོས་པོས་བོན་རྣམས་ཆོས། །ལོག་པར་བཅོས་ལ་ཆོས་ཞེས་ཐོག །གཞན་དག་མགོ་
བསྐོར་ཐབས་ཀྱིས་བསླུས། །ཞེས་སོ། །བདུན་པ་ནི། །སེམས་ཅན་དད་པ་ཅན་ལ་
ལམ་ལོག་པ་བསྟན་ནས་ངན་སོང་གི་གནས་ལ་ཁྲིད་པའི་ལྟུང་བ་ལ་སྤྱོད་པ་སྟེ།
མདོ་དྲི་མེད་ལས། །དེ་ལྟར་སེམས་ཅན་མགོ་བསྐོར་ཞིང་། །ལོག་པར་ཁྲིད་པའི་ལུང་
ལོག་བསྟན། །ཞེས་དང་། གཞན་དག་མགོ་བསྐོར་ཐབས་ཀྱིས་བསླུས། དེ་ལ་སངས་
རྒྱས་བསྟན་པ་ཐོག །ཅེས་སོ།།
གསུམ་པ་ཐེ་ཚོམ་སྤོང་བ་ནི། དེ་དག་བཅས་པའི་ལྟུང་བར་མི་འགྱུར་ན།
རང་རང་ཁས་བླངས་ན་ནི་འགལ་མེད་དགོས། དེ་དག་བྱང་ཆུབ་སེམས་དཔའི་
བཅས་པའི་ལྟུང་བར་མི་འགྱུར་ཟེར་ན། །འོ་ན་སྟོན་པའི་དྲུང་དུ་རང་རང་གིས་སྡོམ་
པ་བསྲུང་བར་ཁས་བླངས་སམ་མ་བླངས། ཕྱི་མ་ལྟར་ན་མ་ངེས་ཏེ། རིམ་བཞིན་
དང་པོ་བཙུན་མོ་འགུ་ལིང་མས་སྡོམ་པ་མནོས་པ་ཡིན་ཏེ། མདོ་གཟེར་དམིགས་
ལས། རྒྱལ་པོ་དང་བཙུན་མོ་དང་། སྲས་མིང་སྲིང་དང༌། གྲོང་ཁྱེར་གདལ་ཁྱབ་
ཀུན་སྤྲོའི་མི་རྣམས་ཀྱིས་སྡོམ་པ་ནི་མནོས་སོ། །ཞེས་སོ། །གཉིས་པ་གཏོ་བུ་དོད་
དེས་ཀྱང་འཇིགས་དབང་གིས་སྡོམ་པ་བླངས་པ་ཡིན་ཏེ། གཏོ་བུ་དོད་དེས་སྟོན་
པ་ལ་ཞུས་པ་ནི། མདོ་ལས། སྟོན་པས་བཀའ་སྩལ་པ་བཞིན་ཏུ་སྡིག་པ་སྤང་ལ་དགེ་
བ་ལ་སྤྱོད་དོ། །ཞེས་ཁས་བླངས་སོ། །སྟོན་པའི་ཞལ་ནས། དཔང་པོའི་དྲུང་དུ་ཁས་
བླངས་པ། །ཁས་བླངས་མ་ཡིན་དམ་བཅས་ཡིན། །དམ་ལ་འགལ་ན་འབྲས་བུ་
251



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཚིག །སྐྱེ་བ་ལྔ་བརྒྱུར་ངན་སོང་བརྒྱུད། །གར་སྐྱེས་བསླུ་བ་རྒྱུན་དུ་འོང་། །ད་ནི་དམ་
ལ་མ་འགལ་ཞིག །ཅེས་དང་། བདག་གི་སློབ་བུ་གཏོ་བུ་དོད་དེ་འདི། ཅེས་སོ། །སྟོན་
པ་དང་འཕྲད་ནས་སྡིག་པ་སྤྱོད་པར་མ་གསུངས་བས་མ་ངེས་སོ། ། ཞེ་ན མདོ་འདུས་
ལས། ཡུལ་ཁམས་ཐུལ་ཡང་གཏོ་བུ་རེངས། །གསོན་ཚེ་མ་ཐུལ་ངན་འགྲོར་སོང་། །
ཞེས་དང༌། དྲི་མེད་ལས། སྟོན་པའི་མདུན་དུ་བོན་ཉན་ཡང་སེམས་ལ་ཏིལ་འབྲུ་
ཙམ་ཡང་ཕན་པར་མ་ནུས་སོ། །ཞེས་དང་། གཏོ་བུ་དོད་དེའི་ཁ་ཆེམས་ལས།།
སྡིག་པའི་ལས་ནི་གྲངས་དང་རྩིས་མི་ཟིན། །དགེ་བ་བྱ་བ་ཏིལ་འབྲུ་ཙམ་མ་སྤྱོད།
ཅེས་གསུངས་པས་མི་མཐོང་ས་དང་ནུབ་མོ་སོགས་ལ་སྡིག་པ་དེ་དག་ལ་སྤྱོད་པ་
ཡིན་ནོ། །གསུམ་པ་ཁྱབ་པས་ཀྱང་གཡོ་ཐབས་ཀྱིས་སྡོམ་པ་བསྲུང་བར་ཁས་བླངས་
པ་ཡིན་ཏེ། མདོ་གཟེར་དམིགས་ལས། སེམས་ལ་དད་པ་མ་སྐྱེས་པར། །སྟོན་པའི་
དྲུང་དུ་ཁ་ཡིས་བླངས། །གཤེན་རབ་སྟོན་པས་བཀའ་སྩལ་པ། །ཁས་བླངས་དམ་
བཅས་གཞུང་ཚུགས་ཀྱིས། །ཁྲིམས་མ་ཐུབ་པ་ཕྱིར་ལྡོག་ན། །རང་ལ་རང་གིས་མེས་
བསྲེག་ཡིན། །ཞེས་སོ། །དང་པོ་ལྟར་ན་རང་རང་གི་སྡོམ་པ་བསྲུང་བར་ཁས་བླངས་
ན་དེ་དག་ལ་ནི་འགལ་བ་མེད་པ་དགོས་པ་ལ། ཁས་བླངས་ཉམས་ནས་རྣམ་སྨིན་
འཕྲལ་དང་བརྒྱུད་ནས་བྱུང་འདུག་པའི་ཕྱིར་རོ། །འདི་དག་གི་སྡོམ་པ་ནི་བྱང་ཆུབ་
སེམས་དཔའ་ཁྱིམ་པ་ལ་བརྟེན་པའི་སྡོམ་པ་ཡིན་ནོ། །དེ་དག་སྔར་གྱི་དུས་ན་ཁོ་
དག་རང་རང་གི་བཅས་པའི་ལྟུང་བ་ཡིན་ཞིང་། ད་ལྟའི་གང་ཟག་ལམ་པ་རྣམས་
ཀྱིས་སེམས་ཅན་གཞན་གང་ཡང་རུང་བ་དང་། ཁྱད་པར་རང་ལ་གནོད་པ་བྱེད་
པའི་འགྲོ་བ་དང་། རྫོགས་པའི་སངས་རྒྱས་དང་། གཡུང་དྲུང་གི་བོན་ལ་སོགས་
སངས་རྒྱས་ཀྱི་བསྟན་པ་ལ་བསྲུང་བའོ། །༼༦༧༽ དེའང་ཐུན་མོང་གི་བསླབ་
བྱ་བཤད་པ་དང་འཆད་འགྱུར་ཀུན་ཐུགས་རྗེ་དང་སྤྲོས་མེད་གཉིས་ཀའི་རྟེན་གྱི་
252



སྡོམ་གསུམ་རྣམ་པར་འབྱེད་པའི་བཀའ་བརྟེན།
གང་ཟག་གིས་རིམ་གྱིས་པའི་བསྲུང་བྱར་བཞག་པ་ཡིན་ནོ།
གཉིས་པ་ཐེག་ཆེན་གྱི་གཞུང་ལས་བཤད་པ་ལ་གསུམ། སྤང་བྱ་བཞི། བླང་
བྱ་བཞི། སེམས་བསྐྱེད་མ་བཞིའོ། །དང་པོ་ནི། སེམས་ཀྱི་ལུང་ལས་དུག་ལྔ་བདག་
ལྟ་གཉིས། འཚང་རྒྱ་མི་འདོད་འདོད་ཀྱང་རང་འདོད་སྤང་། སེམས་ལུང་ལས་
གསུངས་པའི་བསླབ་བྱ་དེ་ལས་སྤང་བྱ་བཞི་ནི། ཡུལ་ཡིད་དུ་འོང་བ་ལ་འདོད་ཆགས།
མི་འོང་བ་ལ་ཞེ་སྡང་
། རང་བས་མཐོ་བ་ལ་སྨོད་པའི་ཕྲག་དོག །རང་བས་དམའ་
བ་ལ་བརྙས་པའི་ང་རྒྱལ། བར་མ་རྣམས་ལ་ཅི་མི་སྙམ་པའི་གཏི་མུག་དང་ལྔ་ནི་
དུག་ལྔ་སྟེ་དེ་དང་གཅིག །གང་ཟག་དང་བོན་གྱི་བདག་ཏུ་ལྟ་བ་གཉིས་དང་གཉིས།
འཁོར་བ་ལ་ཆགས་ནས་འཚང་རྒྱ་བར་མི་འདོད་པ་དང་གསུམ། འདོད་ཀྱང་རང་
གི་དོན་དུ་འདོད་པ་དང་བཞི་ནི་བྱང་ཆུབ་སེམས་དཔའ་རྣམས་ཀྱིས་རྟག་ཏུ་སྤང་
བར་བྱའོ། །གཉིས་པ་བླང་བྱ་བཞི་ནི། ངེས་འབྱུང་སྟོང་ཉིད་སྙིང་རྗེ་སྨོན་པ་བླང་།
འཁོར་བ་ལ་བཙོན་ར་ལྟ་བུའི་འདུ་ཤེས་ཀྱིས་དེ་ལས་ངེས་པར་འབྱུང་འདོད་ཀྱི་བློ་
དང་གཅིག །ཤེས་རབ་སྟོང་པ་ཉིད་རྒྱུད་ལ་བསྐྱེད་པ་དང་གཉིས། རང་བས་གཞན་
ལ་བརྩེ་བའི་སྙིང་རྗེའི་ཤུགས་བསྐྱེད་པ་དང་གསུམ། སེམས་ཅན་དཔག་མེད་འདྲེན་
པའི་སྟོན་པར་གྱུར་ཅིག་ལྟ་བུའི་སྨོན་ལམ་བླ་ན་མེད་པ་གདབ་པ་དང་བཞི་ནི་མི་
སྤངས་བར་རྟག་ཏུ་དང་དུ་བླང་བར་བྱའོ། །གསུམ་པ་སེམས་བསྐྱེད་མ་བཞི་ནི།
རིག་པའི་སེམས་བསྐྱེད་མ་རིག་མུན་པ་བཅོམ། བརྟུལ་ཞུགས་སེམས་བསྐྱེད་ཐར་
པའི་ལམ་མཆོག་རྙེད། ཐུགས་རྗེའི་སེམས་བསྐྱེད་འཁོར་བ་ཀུན་འདྲེན་འགྱུར།
ཚད་མེད་སེམས་བསྐྱེད་བསོད་ནམས་ཚོགས་ཆེན་རྫོགས། རྩ་བ་མ་རིག་པ་ཡུལ་
དུ་བྱས་ནས་རིག་པའི་ཡེ་ཤེས་ཀྱི་སེམས། དུས་འདི་ནས་གཡུང་དྲུང་གི་སྙིང་པོ་མ་
ཐོབ་ཀྱི་བར་དུ་རབ་ཏུ་བསྐྱེད་པས་མ་རིག་གི་མུན་པ་བཅོམ་ནས་སྐུ་དང་ཡེ་ཤེས་
253



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱི་ཡོན་ཏན་དང་ལྡན་པར་འགྱུར་རོ། །ཀུན་བརྟགས་ཡུལ་དུ་བྱས་ནས་འཁོར་བའི་
འདམ་རྫབ་ལ་མི་ཆགས་པའི་བརྟུལ་ཞུགས་ཀྱི་སེམས། ཐར་པའི་འབྲས་བུ་མ་ཐོབ་
ཀྱི་བར་དུ་རབ་ཏུ་བསྐྱེད་པས་འཁོར་བ་ལས་ཐར་པའི་ལམ་རྙེད་ནས་འཁོར་བའི་
སྡུག་བསྔལ་གཏན་དུ་སྤངས་ཏེ་འབྲས་བུ་བདེ་བ་ཆེན་པོ་འཐོབ་པར་འགྱུར་
རོ། །འགྲོ་བ་རིགས་དྲུག་གི་སེམས་ཅན་ཡུལ་དུ་བྱས་ནས་ཐུགས་རྗེ་ཆེན་པོ་བཞིའི་
སེམས། འཁོར་བ་མ་སྟོང་གི་བར་དུ་རབ་ཏུ་བསྐྱེད་པས་འཁོར་བའི་སེམས་ཅན་
ཀུན་སྡུག་བསྔལ་རྒྱ་མཚོ་ལས་དྲངས་ཏེ་ཐར་པ་བདེ་བའི་ས་ལ་བཀོད་པའི་ཡོན་ཏན་
དང་ལྡན་པར་འགྱུར་རོ། །དགྲ་གློ་བུར་བ་བསླུ་བ་ཁ་འདྲེན་ཡུལ་དུ་བྱས་ཏེ་ཚད་
མེད་བཞི་ཟུང་འཇུག་གི་སེམས། ལྟ་སྤྱོད་འདི་དང་མ་བྲལ་གྱི་བར་དུ་རབ་ཏུ་བསྐྱེད་
པས་ཁོང་ཁྲོ་གློ་བུར་བ་རང་སར་ཞི་ནས་བཟོད་པ་དང་ལྡན་པས་བསོད་ནམས་ཀྱི་
ཚོགས་རྒྱ་ཆེན་པོ་རྫོགས་པར་འགྱུར་རོ། །དེ་ལྟ་ནའང་སེམས་ལུང་ལས། རྣམ་རྟོག་
གསོ་བ་རིག་པ་ཤེས་རབ་མ། །འཁོར་བ་འདྲེན་པ་བརྟུལ་ཞུགས་སྟོབས་ཀྱི་མ། །
འགྲོ་དྲུག་གསོ་བ་ཐུགས་རྗེ་རྒྱུན་གྱི་མ། །དགྲ་ཚོགས་གཅོད་པ་ཚད་མེད་བཟོད་པའི་
མ། །ཞེས་སོ། །མ་དེ་བཞི་དང་མི་ལྡན་པའི་སྐྱོན་ནི། སེམས་བསྐྱེད་མ་བཞིའི་གཏིང་
སེར་མ་སློང་ན། བླ་མེད་ཕྱིན་བཅུའི་འབྲས་བུ་སྨིན་མི་འགྱུར། ཞེས་སོ། །
དོན་གཉིས་པ་དགེ་བ་བོན་སྡུད་ཀྱི་ཚུལ་ཁྲིམས་ལ་གསུམ། མདོར་བསྟན།
རྒྱས་པར་བཤད། བླ་མེད་དུ་འགྱུར་ཚུལ་གྱིས་དོན་བསྡུ་བའོ། །དང་པོ་ནི། སྒྲུབ་
ཕྱོགས་དགེ་བ་བོན་སྡུད་ཕར་ཕྱིན་དྲུག །ཅེས་མདོར་བསྟན་ནས། གཉིས་པ་རྒྱས་
བཤད་ལ་གཉིས། བསྡུས་དོན་རྣམ་པར་གཞག །བྱེ་བྲག་སོ་སོའི་དོན་བཤད་
པའོ། །དང་པོ་ལ་ལྔ། མཚན་ཉིད། སྒྲ་དོན། གོ་རིམ། གྲངས་ངེས། རབ་
དབྱེའོ། །དང་པོ་ནི། སྦྱིན་པ་བློས་གཏོང་ཚུལ་ཁྲིམས་ཉེས་སྤྱོད་སྤོང་། བཟོད་པ་སྲན་
254



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཚུགས་བརྩོན་འགྲུས་དགེ་ལ་སྤྲོ། བསམ་གཏན་མི་གཡོ་ཤེས་རབ་རྣམ་པར་འབྱེད།
སྦྱིན་པའི་མཚན་ཉིད་ནི་ཕན་སེམས་ཀྱི་བློ་ཡིས་གཏོང་པ་དེ་ལ་མ་ཆགས་པ། ཚུལ་
ཁྲིམས་ཀྱི་མཚན་ཉིད་ནི་འཆལ་པའི་ཉེས་སྤྱོད་སྤོང་བའི་སེམས་པ་རྒྱུན་ཆགས་པ།
བཟོད་པའི་མཚན་ཉིད་ནི་གནོད་པ་ལ་སྲན་ཚུགས་པ། བརྩོན་འགྲུས་ཀྱི་མཚན་
ཉིད་ནི་དགེ་བ་ལ་འཇུག་སྤྲོ་བ། བསམ་གཏན་གྱི་མཚན་ཉིད་ནི་སེམས་དམིགས་
པ་ལ་མི་གཡོ་བ་རྩེ་གཅིག་ཏུ་གནས་པ། ཤེས་རབ་ཀྱི་མཚན་ཉིད་ནི་བོན་དང་བོན་
མ་ཡིན་པ་རྣམ་པར་འབྱེད་པའོ། །དེ་དག་ཀྱང་མཛོད་ཀུན་ལས་བཏུས་ལས།
སྦྱིན་པ་བློ་ཡིས་གཏོང་བ་སྟེ། །ཚུལ་ཁྲིམས་ཉེས་སྤྱོད་སྤང་བའི་རྒྱུན། །བཟོད་པ་གནོད་
ལ་སྲན་ཚུགས་སོ། །བརྩོན་འགྲུས་དགེ་ལ་སྤྲོ་བ་སྟེ། །བསམ་གཏན་དམིགས་པར་མི་
གཡོ་བ། །ཤེས་རབ་རྣམ་པར་འབྱེད་པའོ། །ཞེས་སོ། །གཉིས་པ་སྒྲ་དོན་ནི། འཁོར་
བའི་གནས་ནས་སངས་རྒྱས་སར་ཕྱིན་ཕྱིར། ཚུ་རོལ་འཁོར་བའི་གནས་ནས་ཕ་རོལ་
སངས་རྒྱས་ཀྱི་ས་ལ་ཕྱིན་པར་བྱེད་པའི་ཕྱིར་ཕར་ཕྱིན་ཞེས་བྱ་སྟེ། མདོ་ལས།
ཕ་རོལ་ཚུ་རོལ་བྱ་བའི་དངོས་པོ་ཡང་། །ལས་བཅད་ལུང་པ་གཉིས་ལ་ཟེར་བ་ལྟར། །
འཁོར་བར་གནས་ནས་སྡུག་བསྔལ་སྤྱོད་པ་རྣམས་ནི་ཚུ་རོལ་ཡིན། །མྱ་ངན་འདས་
ནས་བདེན་པ་མཐོང་བ་རྣམས་ནི་ཕ་རོལ་ཡིན། །ཞེས་སོ། །གསུམ་པ་ལ་བཞི། སྐྱེ་
ཚུལ། མཆོག་དམན་ཕྲ་རགས། སྔ་མས་ཕྱི་མའི་སྤང་བྱ་རྣམས་འགོག་པ། ཕྱི་མ་
དག་སྔ་མ་ལ་སྟོངས་སུ་ཆེ་བའི་གོ་རིམ་མོ། །དང་པོ་ནི། སྦྱིན་པ་ལ་བརྟེན་ཚུལ་ཁྲིམས་
རིམ་བཞིན་སྐྱེ། ལོངས་སྤྱོད་ལ་མི་ཆགས་པའི་སྦྱིན་པ་ལ་བརྟེན་ནས་ཚུལ་ཁྲིམས།
ཉེས་སྤྱོད་སྡོམ་པའི་ཚུལ་ཁྲིམས་ལས་བཟོད་པ། དཀའ་སྤྱོད་ལ་མི་སྐྱོ་བའི་བཟོད་
པ་ལས་བརྩོན་འགྲུས། ཉིན་མཚན་འབད་པའི་བརྩོན་འགྲུས་ལས་བསམ་གཏན།
ལུས་སེམས་ལས་རུང་གི་སེམས་མཉམ་པར་བཞག་པའི་བསམ་གཏན་ལས་ཇི་ལྟ་
25;



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བ་རྟོགས་པའི་ཤེས་རབ་སྐྱེ་སྟེ། སྔ་མ་གོམས་པ་ལས་ཕྱི་མ་དག་རིམ་བཞིན་དུ་སྐྱེ་
བར་བཤད་པ་ནི་ཚིག་བཞིའི་འགྲེལ་ཆེན་ལས། སྔ་མ་སྔ་མ་ལ་བརྟེན་ནས། ཕྱི་མ་
ཕྱི་མ་སྐྱེ་བར་འགྱུར། ཞེས་སོ། །གཉིས་པ་ནི། སྦྱིན་ལས་ཚུལ་ཁྲིམས་མཆོག་གྱུར་
རགས་པ་སྔོན། སྦྱིན་པ་ལས་ཚུལ་ཁྲིམས་མཆོག་ཏུ་གྱུར་པ་སོགས་ཡོན་ཏན་དམན་
པ་སྔོན་དང་
། མཆོག་ཕྱི་ནས་བསྟན་པའི་རིམ་པའམ། ཡང་ན་རགས་པ་སྔོན་དང་།
ཕྲ་བ་ཕྱི་ནས་ཏེ་བྱ་སླ་བ་དག་སྔོན་དུ་བསྟན་པ་ཡང་། དེ་ཉིད་ལས་དམན་དང་མཆོག་
ཏུ་གནས་པ་དང་། རགས་པ་དང་ནི་ཕྲ་བའི་ཕྱིར། ཞེས་དང་། སྔ་མ་སྔ་མ་རགས་
ཏེ་བྱ་སླ་ལ། ཕྱི་མ་ཕྱི་མ་ཕྲ་སྟེ་བྱ་དཀའ་འོ། །ཞེས་སོ། །གསུམ་པ་ནི། འཛིན་ཆགས་
མེད་ན་ཀུན་འབྱུང་ཁེགས་སོགས་གསུངས། ལོངས་སྤྱོད་ལ་མི་ལྟ་བ་སེམས་གཡོ་
མེད་དུ་གནས་པ་ན་འཛིན་ཆགས་མི་འབྱུང་ལ་འཛིན་ཆགས་མེད་པ་ནི་སྦྱིན་པའི་
བླ་མེད་དོ། །གང་ལའང་ཆགས་པ་མེད་ན་ཀུན་འབྱུང་ཉོན་མོངས་པའི་སྒོ་ཁེགས་
ལ་ཉོན་མོངས་མེད་པ་ནི་ཚུལ་ཁྲིམས་བླ་མེད་དོ། །དེ་ལྟར་ལུང་གིས་རྟོགས་པར་
འགྱུར་ཏེ། སྡུད་པ་ལས། གཡོ་མེད་གནས་ན་འཛིན་ཆགས་མི་འབྱུང་ངོ་། །འཛིན་
ཆགས་མེད་པ་སྦྱིན་པའི་བླ་མེད་དོ། །ཆགས་མེད་གནས་ན་ཀུན་འབྱུང་སྒོ་ཁེགས་
སོ། །ཀུན་འབྱུང་མེད་པ་ཚུལ་ཁྲིམས་བླ་མེད་དོ། །ཀུན་འབྱུང་མེད་པ་བྱུང་ཚོར་
སྒོ་ཁེགས་སོ། །བྱུང་ཚོར་མེད་ན་བཟོད་པའི་བླ་མེད་དོ། །བྱུང་ཚོར་མེད་ན་བཏང་
སྙོམས་མི་འབྱུང་ངོ་། །བཏང་སྙོམས་མེད་པ་བརྩོན་འགྲུས་བླ་མེད་དོ། །བཏང་སྙོམས་
མེད་ན་འགྱུར་ལྡོག་མི་འབྱུང་ངོ༌། །འགྱུར་ལྡོག་མེད་ན་བསམ་གཏན་བླ་མེད་
དོ །འགྱུར་ལྡོག་མེད་ན་འཁྲུལ་པ་མི་འབྱུང་ངོ་། །འཁྲུལ་པ་མེད་པ་ཤེས་རབ་བླ་མེད་
དོ། །ཞེས་སོ། །བཞི་པ་ནི། སྔ་མ་སྔ་མའི་སྟོངས་ལ་ཕྱི་མ་གཅེས། སྔ་མ་སྔ་མའི་སྟོང་
ལ་ཕྱི་མ་དག་གཅེས་པ་ནི། སྦྱིན་པ་གཏོང་བ་ལ་སེར་སྣ་སོགས་མི་མཐུན་ཕྱོགས་
266



སྡོམ་གསུམ་རྣམ་པར་འབྱེད་པའི་བཀའ་བརྟེན།
བསྲུང་བའི་ཚུལ་ཁྲིམས་གཅེས། ཚུལ་ཁྲིམས་བསྲུང་བ་ལ་བསྲུང་བྱ་དཀའ་བ་ཐུབ་
པའི་བཟོད་པ་གཅེས། བཟོད་པ་བསྒོམ་པ་ལ་ཡེངས་བ་མེད་པའི་བརྩོན་འགྲུས་
གཅེས། བརྩོན་འགྲུས་རྩོམ་པ་ལ་འགྱུར་ལྡོག་མེད་པའི་བསམ་གཏན་གཅེས། བསམ་
གཏན་ལ་མཉམ་པར་བཞག་པ་ལ་གནས་ལུགས་ཇི་ལྟ་བ་རྟོགས་པའི་ཤེས་རབ་གཅེས་
པ་སྟེ། ཚིག་བཞིའི་འགྲེལ་རྩ་ལས། སྦྱིན་པའི་སྟོངས་ལ་ཚུལ་ཁྲིམས་གཅེས། །ཚུལ་
ཁྲིམས་སྟོངས་ལ་བཟོད་པ་གཅེས། །དེ་བཞིན་ཤེས་རབ་དོན་གྱིས་ཟིན། །ཞེས་
སོ། །བཞི་པ་གྲངས་ངེས་ལ་བཞི། རང་དོན་རྫོགས་པ་ལ་ལྟོས་པའི་གྲངས་ངེས།
གཞན་དོན་རྫོགས་པ་ལ་ལྟོས་པའི་གྲངས་ངེས། བསླབ་གསུམ་ལ་ལྟོས་པའི་གྲངས་
ངེས། མངོན་མཐོ་ངེས་ལེགས་ལ་ལྟོས་པའི་གྲངས་ངེས་སོ། །དང་པོ་ནི། ཚོགས་
རྫོགས་སྒྲིབ་བྱང་བསོད་ནམས་བསྲུང་དགེ་འཕེལ། སེམས་རུང་ཀུན་མཁས།
རང་དོན་སྒྲུབ་པ་ལའང་དྲུག་ཁོ་ནར་ངེས་ཏེ། སྦྱིན་པས་ཚོགས་རྫོགས། ཚུལ་
ཁྲིམས་ཀྱིས་སྒྲིབ་པ་བྱང་། བཟོད་པས་བསོད་ནམས་བསྲུང་། བརྩོན་འགྲུས་ཀྱིས་
དགེ་བ་འཕེལ། བསམ་གཏན་གྱིས་སེམས་ལས་སུ་རུང་། ཤེས་རབ་ཀྱིས་ཀུན་ལ་
མཁས་པའོ། །གཉིས་པ་ནི། འདོད་ཚིམས་དྭངས་བ་འདྲེན། ཀུན་མགུ་འདུན་
སྐྱེ་དད་འཕེལ་ཐེ་ཚོམ་དགྲོལ། གཞན་དོན་བྱེད་པ་ལ། སྦྱིན་པས་གཞན་དེའི་
འདོད་པ་ཚིམས། ཚུལ་ཁྲིམས་ཀྱིས་དེའི་དྭངས་བ་འདྲེན། བཟོད་པས་ཁོ་
མགུ །བརྩོན་འགྲུས་ཀྱིས་དགེ་བའི་འདུན་པ་སྐྱེ། བསམ་གཏན་གྱིས་དད་པ་འཕེལ།
ཤེས་རབ་ཀྱིས་ཐེ་ཚོམ་ལས་དགྲོལ་བར་བྱེད་དོ། །གསུམ་པ་ནི། གསུམ་ནི་ཚུལ་ཁྲིམས་
ཏིང་འཛིན་ཤེས་རབ་དངོས། ཚུལ་ཁྲིམས་ནི་ལྷག་པ་ཚུལ་ཁྲིམས་ཀྱི་བསླབ་པ་དངོས་
ཡིན་ལ། སྦྱིན་པ་འཛིན་པ་དང་བྲལ་བ་ལ་ཚུལ་ཁྲིམས་སྐྱེ། བཟོད་པ་དང་ལྡན་པས་
ཚུལ་ཁྲིམས་བསྲུང་ནུས་ཏེ། དེ་གཉིས་ཀྱང་ཚུལ་ཁྲིམས་སུ་འགྱུར་རོ། །ཏིང་འཛིན་
25



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་ཤེས་རབ་གཉིས་ནི་ལྷག་པའི་སེམས་ཀྱི་བསླབ་པ་དང་ཤེས་རབ་དངོས་
སོ། །བཞི་པ་ནི། སྦྱིན་ཚུལ་བཟོད་གསུམ་མངོན་མཐོ་གཉིས་ངེས་ལེགས། ལྷ་མིའི་
ལོངས་སྤྱོད་ཕུན་སུམ་ཚོགས་པ་སྦྱིན་པས་འགྲུབ། ལུས་ཕུན་སུམ་ཚོགས་པ་ཚུལ་
ཁྲིམས་ཀྱིས་འགྲུབ། འཁོར་ཕུན་སུམ་ཚོགས་པ་བཟོད་པས་འགྲུབ་སྟེ། དེ་གསུམ་
གྱིས་མངོན་མཐོ་དང་། བསམ་གཏན་གྱིས་ཉོན་མོངས་པ་འགོ་ནོན། །ཤེས་རབ་
ཀྱིས་ཉོན་མོངས་པ་རྩ་བ་ནས་སྤངས་ཏེ། །དེ་གཉིས་ཀྱིས་ངེས་ལེགས་འགྲུབ་ལ།
བརྩོན་འགྲུས་ནི་ཐམས་ཅད་ཀྱི་གྲོགས་སོ། །ལྔ་པ་རབ་དབྱེ་ནི། རེ་རེ་ལའང་དྲུག་
དྲུག་མང་དུ་དབྱེའོ། །ཕར་ཕྱིན་རེ་རེ་ལའང་དྲུག་དྲུག་སྟེ་སོ་དྲུག་གམ་བརྒྱ་སྟོང་
ལ་སོགས་མང་དུ་དབྱེར་ཡོད་དོ། །འགྲེལ་རྩ་ལས། ཕ་རོལ་ཕྱིན་པ་དྲུག་པོ་ནི།
རེ་རེ་ལ་ཡང་དྲུག་དྲུག་ལྡན། ཞེས་པས། གཞན་དག་ཕ་རོལ་ཏུ་ཕྱིན་པ་དྲུག་ལ་
འགོད་པ་སྦྱིན་པའི་སྦྱིན་པ་སོགས་རང་རང་གི་སྦྱིན་པ། རང་རང་གི་མི་མཐུན་
ཕྱོགས་བསྲུང་བས་ཚུལ་ཁྲིམས། དེ་དང་དེའི་དཀའ་སྤྱོད་བཟོད་པས་བཟོད་པ།
དེ་ལ་སྤྲོ་བཞིན་དུ་འཇུག་པ་བརྩོན་འགྲུས། རང་རང་གི་དོན་ལས་གཞན་དུ་མི་
ཡེངས་བ་བསམ་གཏན། དམིགས་པ་མེད་པའི་ཡེ་ཤེས་ཀྱིས་ཟིན་པ་རང་རང་གི་
ཤེས་རབ་བོ། །དེ་དག་ཀུན་སེར་སྣ་ལ་སོགས་པ་རང་རང་གི་མི་མཐུན་ཕྱོགས་དང་བྲལ་
བ༡། གྲོགས་འཁོར་གསུམ་གྱི་རྣམ་པར་མི་རྟོག་པའི་ཤེས་རབ་ཀྱིས་ཟིན་པ༢།
བྱེད་ལས་གཞན་གྱི་འདོད་དོན་རྫོགས་པར་བྱེད་པ༣། དེའི་འབྲས་བུ་གདུལ་བྱ་
རྣམས་བྱང་ཆུབ་གསུམ་དུ་སྨིན་པ་སྟེ་ཁྱད་པར་བཞི་ལྡན་ཡིན་ནོ།།
གཉིས་པ་བྱེ་བྲག་སོ་སོའི་དོན་བཤད་པ་ལ་དྲུག་ལས། དང་པོ་ནི། སྦྱིན་པ་
ཟང་ཟིང་མི་འཇིགས་བོན་གསུམ་སྦྱིན། སྦྱིན་པ་ལ་ཟང་ཟིང་དང་། མི་འཇིགས་
པ་དང་། བོན་གསུམ་སྦྱིན་པ་སྟེ་ཁམས་དང་ཐེག་རིམ་གྱི་ལུང་བཏུས་པའི་རྒྱན་
258



སྡོམ་གསུམ་རྣམ་པར་འབྱེད་པའི་བཀའ་བརྟེན།
ལས། བོན་སྐྱབས་ཟང་ཟིང་སྦྱིན་པ་གསུམ། ཞེས་པས། དང་པོ་ཟང་ཟིང་སྦྱིན་
པ་ལ་གསུམ་ལས། གཏོང་བ་ནི་བཀྲེས་པ་ལ་ཟས། འཁྱག་པ་ལ་གོས། དབུལ་བ་
ལ་ནོར་ལ་སོགས་པ་རང་ལ་བདོག་པ་ཅི་ཡོད་པ་དག་ལས་གང་ལ་གང་འདོད་སྟེར་བ།
༼༦༨༽ ཡོངས་སུ་གཏོང་བ་ནི་བུ་དང་བུ་མོ་དང་ཁྱིམ་ཐབ་ལ་སོགས་པ་སྟེར་བ།
༼༦༩༽ ཤིན་ཏུ་གཏོང་བ་ནི་མགོ་དང་ལུས་སྲོག་སྟེར་བའོ། །༼ ༧༠༽ དེའང་བུ་
ལ་སྡང་བའི་སེམས་ཀྱིས་བུ་སྲིན་པོ་དྲག་ཤུལ་ཅན་ལ་སྟེར་བ་ལྟ་བུ་བདག་པོ་དམིགས་
པ་མ་དག་པ་དང་། གསོད་འདོད་ཀྱིས་གཡག་སློང་བ་ལྟ་བུ་ཡུལ་དམིགས་པ་མ་
དག་པ་ལ་སེམས་ཅན་གྱི་རིགས་སྟེར་བ་ནི་བཀག་གོ །ཁྱད་པར་དུ་ལུས་སྲོག་གཏོང་
བ་ནི་མི་སྐྱེ་བའི་བོན་ལ་བཟོད་པ་ཐོབ་པའི་སྤྱོད་ཡུལ་ཏེ། ལས་དང་པོ་བ་དག་གིས་
ནི་མ་ཡིན་ནོ། །༼༧༡༽ དེ་ལྟར་ཟང་ཟིང་གི་སྦྱིན་པ་གསུམ་པོ་དེ་དག་གང་ལ་འཇུག་
ཀྱང་དང་པོ་ནས་བློའི་བདག་འཛིན་དང་བྲལ་ནས་བཏང་ཟིན་པ་ལྟ་བུ་ཞིག་དགོས་ཏེ།
བླ་མེད་གོ་འཕང་སྒྲུབ་ཐབས་ཀྱི་མདོ་ལས། རིགས་ཀྱི་བུ་ཁྱོད་ཀྱིས་སྦྱིན་པ་གཏོང་
བའི་ཚེ། །ཀྱེ་མི་དག་ལོངས་སྤྱོད་འདི་དག་ལས་གང་འདོད་པ་དག་ཁྱེར་ཅིག །འདི་
དག་ནི་ཁྱོད་ཅག་ལ་དང་པོ་ནས་བཏང་ཟིན་པ་ཡིན་པས། །དེའི་ཕྱིར་འདི་ནི་ཁྱོད་
ཀྱི་ཡིན་གྱི། །ང་ཡི་མ་ཡིན་ནོ་སྙམ་པར་གྱིས་ལ་སྟེར་ཞིག །ཅེས་པ་ལྟ་བུའོ། །གཉིས་
པ་མི་འཇིགས་པའི་སྦྱིན་པ་ནི། །འཇིགས་པས་སྐྲག་ཅིང་རྟབ་པར་གྱུར་པ་རྣམས་
འཇིགས་པའི་ཡུལ་དེ་ལས་བསྒྲལ་ནས་བདེ་བའི་གནས་ལ་སྦྱར་བ་སྟེ། དེའང་
དགྲ་རྐུན་གྱི་འཇིགས་པ་ཅན་ལ་སྐྱེལ་མ། ལྷ་འདྲེའི་གནོད་པ་ལ་བསྲུང་སྐྱོབ། །ནད་
ཅན་ལ་སྨན་དཔྱད་དང་གཏོ་བཅོས་ཀྱིས་ཕན་པར་བྱེད་པ་ལྟ་བུ་སྟེ། ཆེ་བ་སྲོག་ནས་
ཆུང་ངུ་སྔ་དྲོ་ཙམ་གྱི་ལྟོགས་འཁྱགས་ཀྱི་གནོད་པ་ཡན་ཆད་ལ་རང་ནུས་དང་སྦྱར་
ནས་དེ་དག་ལ་སྐྱོབ་པར་བྱེད་པའོ། །གསུམ་པ་བོན་གསུམ་སྦྱིན་པ་ནི། ཚིག་བཞིའི་
259



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འགྲེལ་ཆེན་ལས། ཆུང་ངུ་ཡི་གེ་སྦྱིན་པ་སྟེ་གླེགས་བམ་སྟེར་བ་དང་། པོ་ཏི་ནས་
ཀ་ཁ་ཚར་གཅིག་བསླབ་པ་ཡན་ཆད་དོ། །ཆེན་པོ་ནི་ཚིག་སྦྱིན་པ་སྟེ། མི་རྟག་པ་
ལ་སོགས་པའི་གདམ་ངག་བཤད་པའོ། །ཤིན་ཏུ་ཆེན་པོ་ནི་དེ་རྣམས་ཀྱིས་མཚོན་
ནས་གནས་ལུགས་རྒྱུད་ལ་བསྐྱེད་པའོ། །ཞེས་སོ། །དེ་དག་ལས་ཆུང་ངུ་སྨྱུ་གུ་དང་
སྣག་ཚ་དང་ཤོག་བུ་དང་གླེགས་བམ་སྟེར་བ་དང་ཡི་གེ་བསླབ་པ་སོགས་ནི་ལས་དང་
པོ་བས་ཀྱང་ནུས་ལ། ཕྱི་མ་གཉིས་ནི་དྲོད་ཐོབ་ཀྱི་སྐྱེས་བུས་ཚེ་འདིའི་རྙེད་བཀུར་
དང་སྙན་གྲགས་ཐོབ་འདོད་ཀྱིས་མ་ཡིན་པར། སེམས་ཅན་རྣམས་སངས་རྒྱས་
ཀྱི་ས་ལ་བཀོད་འདོད་ཀྱིས། ཡུལ་ངེས་འབྱུང་དང་དད་པ་དང་ལྡན་པ་ལ། ཚད་
གསུམ་ཟུང་འབྲེལ་བདེན་གཉིས་དོ་མཉམ་པའི་བོན་བསྟན་ནས་བྱང་ཆུབ་ཀྱི་སེམས་
གཉིས་རྒྱུད་ལ་འདོམས་པར་བྱེད་པའོ། ། ༼༧༢༽
གཉིས་པ་ཚུལ་ཁྲིམས་ནི། ཚུལ་ཁྲིམས་སྡོམ་དང་བོན་སྡུད་དོན་བྱེད་པ།
ཉེས་སྤྱོད་སྡོམ་པ། དགེ་བ་བོན་སྡུད། སེམས་ཅན་དོན་བྱེད་གསུམ་སྟེ། ཁམས་
དང་ཐེག་རིམ་གྱི་ལུང་ཀུན་བཏུས་པ་ལས། མི་དགེ་སྤོང་དང་དགེ་བ་སྡུད། །སེམས་
ཅན་དོན་བྱེད་ཚུལ་ཁྲིམས་གསུམ། །ཞེས་སོ། །དང་པོ་ཉེས་སྤྱོད་སྡོམ་པའི་ཚུལ་ཁྲིམས་
ནི། གཡུང་དྲུང་སེམས་དཔའི་ས་ལ་ཕོ་མོ་གང་ཡིན་ཡང་རུང་སྟེ། སོ་ཐར་རིགས་
བདུན་གང་རུང་གི་སྡོམ་ལྡན་བྱང་ཆུབ་སེམས་དཔའི་སྡོམ་པ་ལ་གནས་པ་ཡིན་ན་
ནི་ཁྱིམ་པའམ་རབ་བྱུང་གི་ཕྱོགས་ཀྱི་སོ་ཐར་གྱི་སྡོམ་པ་དངོས་དང་ཐུན་མོང་པའི་
སྤང་སྡོམ་ནི་ཚུལ་ཁྲིམས་སོ། །ཐར་སྡོམ་རྟེན་དུ་མི་འདོད་པའི་ཐུགས་རྗེའི་སྡོམ་པའི་
རྟེན་ཅན་ཡིན་ན་སོ་ཐར་དང་ཐུན་མོང་པའི་བཅས་པ་རང་གི་ཁ་ན་མ་ཐོ་བ་ཅི་རིགས་
པ་སྤོང་བའི་སྤོང་སྡོམ་ནི་སྡོམ་པའི་ཚུལ་ཁྲིམས་སོ། །གཉིས་པ་དགེ་བ་བོན་སྡུད་
ཀྱི་ཚུལ་ཁྲིམས་ནི། ཕྱིན་དྲུག་ལ་སོགས་པའི་དགེ་བ་རང་གིས་བསྒྲུབ་ཅིང་གཞན་
260



སྡོམ་གསུམ་རྣམ་པར་འབྱེད་པའི་བཀའ་བརྟེན།
ལ་
ལ་ཅི་ནུས་སུ་སྤེལ་བ་ཡིན་ནོ། །ཕྱིན་དྲུག་ནི་གཞན་ལ་ཕན་འདོགས་པ་སྦྱིན་པ།
གནོད་པ་མེད་པ་ཚུལ་ཁྲིམས། ཚུར་གནོད་པ་སྲན་པ་བཟོད་པ། དགེ་སྡིག་སྤང་
བླང་ལ་འབད་པ་འདོན་པ་བརྩོན་འགྲུས། སེམས་བརྟན་པ་བསམ་གཏན། གང་
ཡང་དམིགས་མེད་དུ་ཤེས་པ་ཤེས་རབ་སྟེ། ཚིག་བཞིའི་འགྲེལ་རྩ་ལས། ཕན་
འདོགས་གནོད་མེད་གནོད་ཀྱང་སྲན། །ཀུན་གྱི་གྲོགས་བྱེད་སེམས་བརྟན་པ། །
ཐམས་ཅད་དམིགས་པ་མེད་པར་རྟོགས། །ཞེས་སོ། །གསུམ་པ་སེམས་ཅན་དོན་
བྱེད་ཀྱི་ཚུལ་ཁྲིམས་ནི། ཕན་གདགས་པ་དང་། གདགས་པ་ཆེན་པོ་དང་། ཤིན་
ཏུ་གདགས་པ་ཆེན་པོ་གསུམ་གྱིས་སེམས་ཅན་གྱི་དོན་བྱེད་པ་སྟེ་འོག་ཏུ་འཆད་
འགྱུར་ལྟར་རོ།།
གསུམ་པ་བཟོད་པ་ནི། བཟོད་པ་དང་ལེན་མི་སྙམ་བོན་ངེས་སེམས། གནོད་
པ་ལ་ཇི་མི་སྙམ་པ། སྡུག་བསྔལ་དང་དུ་ལེན་པ། བོན་ལ་ངེས་པར་སེམས་པ་གསུམ་
སྟེ། ས་ལམ་ཀུན་ལས་བཏུས་ལས། སྡུག་བསྔལ་དང་ལེན་གནོད་མི་སྙམ། །བོན་
ལ་ངེས་བསམ་བཟོད་པ་གསུམ། །ཞེས་སོ། །དང་པོ་གནོད་པ་ལ་ཅི་མི་སྙམ་པའི་
བཟོད་པ་ནི། གཞན་གྱིས་རང་ལ་གནོད་པ་བྱེད་པ་ལ་རང་གིས་ཅི་མི་སྙམ་ཞིང་
ཁོང་མི་འཁྲུགས་པ་སྟེ། ༼༧༣༽ དེ་ལ་ཁོང་ཁྲོ་སྐྱེས་པ་ན་དུ་མ་རྒྱན་པའི་མདོ་དང་
དྲི་མེད་མདོ་མཐུན་པར། བསྐལ་པ་སྟོང་གི་བསོད་ནམས་ཀྱང་། །ཁོང་ཁྲོ་དྲག་པོ་
གཅིག་གིས་འཇོམས། །ཞེས་འདི་ལ་གཞོམ་བྱ་ནི། སྤྱིར་དགེ་བ་ཐབས་ཤེས་གཉིས་
ཀས་མ་ཟིན་པ་ནི་བསོད་ནམས་ཆ་མཐུན་གྱི་དགེ་བ། བདག་མེད་རྟོགས་པའི་ཤེས་
རབ་ཀྱིས་ཟིན་པ་ཐར་པ་ཆ་མཐུན་གྱི་དགེ་བ་དང་། ཐབས་ཤེས་གཉིས་ཀས་ཟིན་
པ་ཐེག་ཆེན་གྱི་དགེ་བ་དང་གསུམ་དུ་ཡོད་པའི་དང་པོའོ། །གང་གིས་གཞོམ་ན་
ཡུལ་ཁྱད་པར་ཅན་ལ་དམིགས་ནས་ངོ་བོ་དྲག་ཏུ་འཁྲུགས་པ་རྗེས་འགྱོད་པ་སོགས་
261



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཉེན་པོ་དང་བྲལ་བའི་ཁོང་ཁྲོས་འཇོམས་སོ། །དེའང་ས་བོན་རྩ་བ་ནས་འཇོམས་
པ་མ་ཡིན་གྱི། སྐྱེས་ནས་མྱོང་འགྱུར་གྱི་ནུས་པ་ཟིལ་གྱིས་མནན་ནས་ལན་གྲངས་
གཞན་དུ་མྱོང་འགྱུར་དུ་བསྒྱུར་བའོ། །དེའི་རྒྱུ་མཚན་ཡང་ལྕི་བ་དེའི་འབྲས་བུ་ཐོག་
མར་སྨིན་པའོ། །དེ་བས་ན་ཁོང་ཁྲོའི་ཉེས་དམིགས་དྲན་པར་བྱས་ལ་སྤོང་དགོས་ཏེ།
བླ་མེད་གོ་འཕང་སྒྲུབ་ཐབས་ཀྱི་མདོ་ལས། རང་གི་ཞེ་སྡང་གི་མདའ་འམ་མདུང་
ངམ་རལ་གྲི་འམ་སྣེ་རྩེ་འམ་རྩེ་གསུམ་གྱི་མཚོན་ཆ་ཐམས་ཅད་བཅོམ་མོ། །རང་
གི་མཚོན་བཅོམ་པའི་བཟོད་པས་གཞན་གྱི་མཚོན་བཅོམ་མོ། །བརྒྱ་བྱིན་དེ་ཅིའི་
ཕྱིར་ན། རང་གིས་རང་མ་བཅོམ་ན་གཞན་གྱིས་ཆོམ་པར་མི་འགྱུར་རོ། །ཞེས་དང་
།
འདུལ་བ་ཀུན་འབྱུང་དབྱིངས་དག་ལས། བཟོད་ལ་བདེ་བའི་རྒྱ་མཚོ་འཁྱིལ། །
སྡང་ལ་ལྕགས་སྲེག་ས་གཞིར་འགྲོ། །བཟོད་ལ་བྱང་ཆུབ་སུན་མའོང་། །སྡང་ལ་གཤིན་
རྗེངོ་ནག་རྒྱུག །ཅེས་སོ། །དེ་ལྟར་བཟོད་པའི་ཕན་ཡོན་དང་ཁོང་ཁྲོའི་ཉེས་དམིགས་
ཤེས་པར་བྱས་ལ་རྗེ་བཙུན་དམ་པ་ཡབ་སྲས་ཀྱི་བཟོད་པའི་གོ་ཆ་བཞི་པོ་དང་ལྡན་
པར་བྱ་སྟེ། གོ་ཆ་བཞི་ནི། གཤེ་བ་ལ་སླར་མི་གཤེ ཁྲོས་པ་ལ་སླར་མི་ཁྲོ། བརྡེག་
པ་ལ་སླར་མི་བརྡེག །མཚང་འབྲུ་བ་ལ་སླར་མཚང་མི་འབྲུ་བ་བཞིའོ། །རྒྱས་པ་
ནི་བརྒྱ་རྩ་དགུ་པའི་འགྲེལ་པ་སོགས་ལས་རྟོགས་པར་བྱའོ། །གཉིས་པ་སྡུག་བསྔལ་
དང་དུ་ལེན་པའི་བཟོད་པ་ནི། ཡུན་གྱི་བདེ་བ་བླ་ན་མེད་པའི་དོན་དུ་འཕྲལ་གྱི་
སྡུག་བསྔལ་ངལ་དུབ་བཀྲེས་སྐོམ་སོགས་དཀའ་སྤྱད་ཀྱིས་མི་སྐྱོ་བར་དང་དུ་ལེན་
པ་སྟེ། མདོ་ལས། འཕྲལ་གྱི་སྡུག་བསྔལ་ཆུང་ངུ་འདིས། །ཡུན་གྱི་བདེ་བ་ཆེན་པོ་
ཚོལ ༼༧༤༽ །ཞེས་སོ། །འདིའང་རྒྱས་པ་བཤད་པར་འདོད་ན་བརྒྱ་རྩ་དགུ་པའི་
འགྲེལ་པ་ལས་བླང་དགོས་སོ། །གསུམ་པ་བོན་ལ་ངེས་སེམས་ཀྱི་བཟོད་པ་ནི།
ཟབ་མོ་སྟོང་པ་ཉིད་ཀྱི་དོན་བློ་ལ་ཤོང་སྟེ་སྐྲག་པ་མི་སྐྱེ་ཞིང་ངེས་པ་དོན་གྱི་སྙིང་པོ་
262



སྡོམ་གསུམ་རྣམ་པར་འབྱེད་པའི་བཀའ་བརྟེན།
གོ་
ཡིན་པས་མངོན་དུ་མ་གྱུར་པར་བསྐལ་པ་བརྒྱ་སྟོང་ལ་བསྒོམ་དགོས་ཀྱང་བཟོད་
པར་བྱའོ་སྙམ་པ་སྟེ། ཁམས་བརྒྱད་འབུམ་ལས། བོན་ཉིད་རྟོགས་པའི་བཟོད་
པ་བསྒོམ། ༼༧༥ ༽ ཞེས་སོ།།
བཞི་པ་བརྩོན་འགྲུས་ནི། བརྩོན་འགྲུས་གོ་ཆ་སྦྱོར་བ་མཐར་ཕྱིན་གསུམ།
ཆ་དང་། སྦྱོར་བ་དང་། མཐར་ཕྱིན་པའི་བརྩོན་འགྲུས་གསུམ་སྟེ། ས་ལམ་ཀུན་
ལས་བཏུས་པ་ལས། གོ་ཆ་དང་ནི་སྦྱོར་བ་དང་། །ཡོངས་སུ་མཐར་ཕྱིན་བརྩོན་
འགྲུས་གསུམ། །ཞེས་སོ། །དང་པོ་གོ་ཆའི་བརྩོན་འགྲུས་ལ་གསུམ་ལས། བདག་
ནི་བསྐལ་ཆེན་གྲངས་མེད་གསུམ་བྱེ་བ་འབུམ་ཕྲག་འགྱུར་གྱི་སེམས་ཅན་གཅིག་
གི་སྡུག་བསྔལ་བསལ་བའི་ཕྱིར་དུ་སེམས་ཅན་དམྱལ་བ་ཁོ་ནར་གནས་ནས་རྫོགས
པའི་བྱང་ཆུབ་འགྲོ་བར་འགྱུར་ནའང་ཡུན་རིང་བ་དང་བསྒྲུབ་དཀའ་བ་ལ་མི་བསམ་
ཞིང་དེའི་བརྩོན་འགྲུས་ཀྱི་མཐའ་ལ་མི་གཏོང་ན། དེ་ལས་གཞན་པའི་སྡུག་བསྔལ་
ཆེས་ཆུང་བ་དང་དུས་ཐུང་ལ་ལྟ་ཅི་སྨོས་སྙམ་དུ་བསྒྲུབ་བྱ་ཐར་པ་ལ་མི་ཞུམ་པའི་
གོ་ཆ་དང་། དུག་ལྔ་སོགས་སྤང་བྱ་མི་དགེ་བའི་ཕྱོགས་རྣམས་ལས་རྣམ་པ་ཀུན་ཏུ་
བདག་རྒྱལ་བར་བྱ་ཡི། བདག་ལས་ཉོན་མོངས་པ་ཅུང་ཟད་ཀྱང་རྒྱལ་དུ་མི་འཇུག་
གོ་སྙམ་དུ་སྤང་བྱ་ཉོན་མོངས་ལ་མི་ཕམ་པའི་གོ་ཆ་དང་། བདག་ཅག་གི་སྟོན་པ་
ཡང་དག་པས་ཀྱང་བརྩོན་འགྲུས་གསུམ་གྱིས་བྱང་ཆུབ་ཆེན་པོ་མངོན་དུ་བྱས་པ་
ཡིན་པས་བདག་གིས་ཀྱང་དེ་བཞིན་དུ་བྱ་ཆོག་ཅིང་སངས་རྒྱས་འགྲུབ་པའང་རྒྱལ་
བ་རང་ཉིད་ཀྱིས་གསུངས་པ་ནི། གཟེར་དམིགས་ལས། བདག་ཀྱང་བརྩོན་པས་
འཁོར་དང་ཟང་ཟིང་སྤངས། །འགྲུས་པས་ཚུལ་ཁྲིམས་ཟབ་མོ་བསྲུངས། །ཡོན་ཏན་
དེ་ཡིས་ཐར་པ་ཐོབ་པའོ། །བདག་དང་འདྲ་བའི་འཁོར་ཁྱོད་རྣམས་ཀྱིས་ཀྱང་།
བརྩོན་འགྲུས་ཐང་ཆོད་པ་བསྐྱེད་པས། །འཁོར་བའི་རྒྱུན་ཆད་ནས་ཐར་པའི་འབྲས་
263



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བུ་འཐོབ་པར་འགྱུར་རོ། །ཞེས་པས། བདག་གིས་ཀྱང་སངས་རྒྱས་འགྲུབ་ངེས་སོ་
སྙམ་དུ་ཐོབ་བྱ་བྱང་ཆུབ་ལ་མི་སྐྲག་པའི་གོ་ཆ་དང་གསུམ་མོ། །གཉིས་པ་སྦྱོར་
བའི་བརྩོན་འགྲུས་ནི། དེ་ལྟ་བུའི་གོ་ཆ་གསུམ་པོ་དེ་བགོས་ནས་གང་ཞིག་བརྩམ་
པའི་བྱ་བ་ནི། སྦྱོར་བའི་བརྩོན་འགྲུས་ཀྱིས་དགེ་བ་ལག་ཏུ་བླངས་པ་གང་ཡིན་པ་
དེ་ཉིད་དོ། །མདོར་ན་དགེ་བ་བོན་སྡུད་ཀྱི་གནས་མཐའ་དག་པའོ། །དེ་ཡང་ཕར་
ཕྱིན་བཅུའི་ཁོངས་སུ་མ་འདུས་པ་མེད་ཅིང་། རྒྱུ་ཕར་ཕྱིན་བཅུའི་དོན་ལ་ནན་ཏན་
གྱིས་སྤྱད་པས་འབྲས་བུ་སངས་རྒྱས་འཐོབ་པར་ངེས་ཏེ། དེ་ཉིད་ལས། ཕ་རོལ་ཕྱིན་
པ་བཅུ་ལ་ནན་གྱིས་སྤྱོད་ན། །རྒྱུ་ཡིས་འབྲས་བུ་ཚོལ་བ་མི་བསླུ་ངེས་པའོ། །གསུམ་
པ་ཡོངས་སུ་མཐར་ཕྱིན་པའི་བརྩོན་འགྲུས་ནི། །སྦྱོར་བའི་བརྩོན་འགྲུས་ཀྱིས་དགེ་
བ་ལག་ཏུ་བླངས་པ་གང་ཞིག་མཐར་མ་ཕྱིན་པར་མི་གཏོང་ཞིང་ཚེ་དང་སྒྲུབ་པ་
མཉམ་བསྐྱལ་གྱི་དམ་བཅའ་བཟུང་ནས། རྫོགས་པའི་སངས་རྒྱས་མ་ཐོབ་ཀྱི་བར་
དུ་དགེ་བའི་ལས་སྤྱོད་མི་གཏང་སྙམ་དུ་བསམ་པའོ། །
ལྔ་པ་བསམ་གཏན་ནི། བསམ་གཏན་མཐོང་བའི་བོན་ལ་བདེ་བར་གནས།
ཡོན་ཏན་སྒྲུབ་དང་འགོག་པ་སྙོམས་པར་འཇུག །མཐོང་བའི་བོན་ལ་བདེ་བར་
གནས་པ་དང་། ཡོན་ཏན་སྒྲུབ་པ་དང་། འགོག་པ་སྙོམས་འཇུག་བསམ་གཏན་
གསུམ། ཁམས་བརྒྱད་འབུམ་ལས། མཐོང་བའི་བོན་ལ་བདེ་བར་གནས་པའི་བསམ་
གཏན། །ཡོན་ཏན་བསྒྲུབས་པས་སེམས་ཅན་གྱི་དོན་བྱེད་པའི་བསམ་གཏན།
འགོག་པར་སྙོམས་པར་འཇུག་པའི་བསམ་གཏན་གསུམ། །ཞེས་སོ། །དང་པོ་ནི།
སེམས་དམིགས་རྟེན་གང་རུང་ཞིག་ལ་གཏད་དེ་རྣམ་པར་རྟོག་པས་དབེན་པར་
བྱས་ལ་མཉམ་པར་བཞག་པས། ནང་དུ་བསམ་གཏན་ལས་སྐྱེས་པའི་དགའ་བདེ་
ཐོབ་པ་ནི་མཐོང་བའི་བོན་ལ་བདེ་བར་གནས་པའི་བསམ་གཏན་ཞེས་བྱ་སྟེ།
264



སྡོམ་གསུམ་རྣམ་པར་འབྱེད་པའི་བཀའ་བརྟེན།
བསམ་གཟུགས་ཀྱི་སྙོམས་འཇུག་ཞི་རགས་ལ་སོགས་ཀྱི་ཆ་ནས་དབྱེ་བ་ཡོད་དེ་གཞན་
དུ་གསལ་ལོ། །གཉིས་པ་ནི། ཡོན་ཏན་བསྒྲུབས་པའི་མངོན་ཤེས་དང་རྫུ་འཕྲུལ་
ལ་སོགས་མེད་ན་སེམས་ཅན་གྱི་དོན་བྱེད་མི་ནུས་པས། ཞི་གནས་ལྷག་མཐོང་ཟུང་
འབྲེལ་དུ་ཉམས་སུ་བླངས་པའི་ཡོན་ཏན་དང་ལྡན་ནས་སེམས་ཅན་གྱི་དོན་བྱེད་
པའོ། །གསུམ་པ་ནི། བདག་མེད་རྟོགས་པའི་ཐེག་པ་མཆོག་དམན་གཉིས་ཀྱིས་
འཁོར་བའི་སྡུག་བསྔལ་རྒྱུ་དང་བཅས་པ་འགོག་པའི་ཏིང་ངེ་འཛིན་ལ་སྙོམས་པར་
འཇུག་པའོ། །
དྲུག་པ་ཤེས་རབ་ནི། ཤེས་རབ་བདག་དོན་རྟོགས་དང་གཞན་དོན་ནུས།
རྒོལ་བ་ཚར་གཅོད་ཡང་ན་ཐོས་བསམ་སྒོམ། བདག་དོན་རྟོགས་པ། གཞན་དོན་
ནུས་པ། རྒོལ་བ་ཚར་གཅོད་པའི་ཤེས་རབ་གསུམ་སྟེ། ཚིག་བཞིའི་འགྲེལ་རྩ་ལས།
བདག་དོན་རྟོགས་དང་གཞན་གྱི་དོན། །མཐར་ཕྱིན་རྒོལ་བ་ཚར་གཅོད་པ།
ཡང་ན་ཐོས་བསམ་སྒོམ་གསུམ་སྦྱོང་
། །ཞེས་སོ། །དང་པོ་བདག་དོན་རྟོགས་པའི་
ཤེས་རབ་ནི། བཟོ་གསོ་སྒྲ་ཚད་ཀྱི་རིག་གནས་བཞི་ལ་བརྟེན་ནས་སྐྱེས་པ་འཇི
རྟེན་པའི་ཤེས་རབ་དང་། ནང་རིག་པ་ལ་བརྟེན་ནས་སྐྱེས་པ་འཇིག་རྟེན་ལས་
འདས་པའི་ཤེས་རབ་གཉིས། ཕྱི་མ་ལའང་ཉན་རང་གི་བོན་ལས་བདེན་བཞི་རྟོགས་
པ་དང་། ཐེག་ཆེན་གྱི་བོན་ལས་བདག་མེད་གཉིས་རྟོགས་པའི་ཤེས་རབ་གཉིས་
སོ། །གཉིས་པ་གཞན་དོན་ནུས་པའི་ཤེས་རབ་ནི། དྲང་ངེས་བོན་གྱིས་སེམས་ཅན་
བཀྲིད་དྲང་བྱེད་པ་ལ་ཚིག་དོན་ལ་མ་རྨོངས་པའོ། །གསུམ་པ་རྒོལ་བ་ཚར་གཅོད་
པའི་ཤེས་རབ་ནི། མུ་སྟེགས་ལ་སོགས་ཕྱིར་རྒོལ་བ་རྣམས་ལུང་རིགས་ཚད་མས་
ཚར་གཅོད་པའོ། །ཡང་ན་ཐོས་བྱུང་བསམ་བྱུང་སྒོམ་བྱུང་གི་ཤེས་རབ་གསུམ་སྟེ།
དང་པོ་ནི། ལུང་རིགས་དུ་མ་ཐོས་ཤིང་དེའི་དོན་ཤེས་པ། གཉིས་པ་ནི། ཐེག་པ་
265



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དམན་མཆོག་གཉིས་བདེན་པ་གཉིས་དྲང་ངེས་ལ་སོགས་འབྱེད་པས་ཤེས་བྱ་ལ་
སྒྲོ་འདོག་ཆོད་པའོ། །གསུམ་པ་ནི། དེ་དག་གི་དོན་མ་ནོར་བ་བསྒོམས་པས་གནས་
ལུགས་ཇི་བཞིན་དུ་རྟོགས་པའོ། །༼ ༧༦༽
གསུམ་པ་བླ་མེད་དུ་འགྱུར་ཚུལ་གྱིས་དོན་བསྡུ་བ་ནི། ཀུན་ཀྱང་ཤེས་རབ་ཀྱིས་
ཟིན་བླ་མེད་ཕྱིན། སྦྱིན་པ་སོགས་ཕར་ཕྱིན་དྲུག་དེ་དག་ཀུན་ཀྱང་ཤེས་རབ་ཀྱིས་
ཟིན་པས་བླ་ན་མེད་པར་ཕྱིན་པ་སྟེ། རྗེ་བཙུན་དམ་པའི་ཞལ་ནས། ཤེས་རབ་ནི་
སྐྱེས་བུའི་ལག་པ་གཡས་པ་དང་འདྲ། །སྦྱིན་པ་སོགས་གཞན་ལྔ་ནི་ལག་པ་གཡོན་
པ་དང་འདྲ། །ལག་པ་གཡས་པས་རོགས་མ་བྱས་ན་གཡོན་པས་ལས་མི་ནུས་པ་བཞིན་
དུ། །ཤེས་རབ་ཀྱིས་མ་ཟིན་ན་གཞན་རྣམས་ལ་ཕ་རོལ་ཕྱིན་པའི་མིང་མི་ཐོབ་
བོ། །ཞེས་དང་། བླ་མེད་གོ་འཕང་སྒྲུབ་ཐབས་ཀྱི་མདོ་ལས། རིགས་ཀྱི་བུ་ཁྱོད་ཀྱིས་
གང་གི་ཚེ། སྦྱིན་པ་ཡང་། གཞན་ལ་སྦྱིན་པའི་འབྲས་བུ་ཡང་གཞན་ཡིན་སྙམ་དུ་
མ་སེམས་ཤིག །སྦྱིན་བདག་ཀྱང་གཞན་ལ། ལེན་པ་པོ་ཡང་གཞན་ནོ་སྙམ་དུ་མི་
སེམས་པ་དེའི་ཚེ་ཁྱོད་ཀྱི་སྦྱིན་པ་ནི་གཉིས་ཀ་ལ་བདུད་རྩིར་འགྱུར་རོ། །ཞེས་
སོ། །ཚུལ་ཁྲིམས་སོགས་གཞན་རྣམས་ལའང་དེ་ལྟར་ཤེས་རབ་ཀྱིས་ཟིན་པར་བྱའོ།།
དོན་གསུམ་པ་སེམས་ཅན་དོན་བྱེད་ཀྱི་ཚུལ་ཁྲིམས་ལ་གཉིས། མདོར་བསྟན་པ།
རྒྱས་པར་བཤད་པའོ། །དང་པོ་ནི། སེམས་ཅན་དོན་བྱེད་ཚུལ་ཁྲིམས་ཕན་གདགས་
གསུམ། བྱང་ཆུབ་སེམས་དཔའ་རྣམས་ཀྱིས་སེམས་ཅན་གྱི་དོན་བྱེད་པ་ལ་སྤོང་
སྡུད་ཀྱི་ཚུལ་ཁྲིམས་གཉིས་དང་བསྟུན་ནས་
་ནས་སེམས་ཅན་རྣམས་ལ་ཚེ་འདི་དང་གནས་
སྐབས་མཐར་ཐུག་གི་ཕན་གདགས་པ་གསུམ་ལ་བརྩོན་པར་བྱའོ། །གཉིས་པ་རྒྱས་
བཤད་ལ་གསུམ། ཕན་གདགས་པ། གདགས་པ་ཆེན་པོ། ཤིན་ཏུ་གདགས་པ་ཆེན་
པོའོ། །དང་པོ་ནི། ཕན་གདགས་པ་ནི་གཏོ་དཔྱད་ཟས་གོས་ནོར། ཕན་གདགས་
266



སྡོམ་གསུམ་རྣམ་པར་འབྱེད་པའི་བཀའ་བརྟེན།
པ་ཙམ་ནི་སེམས་ཅན་གདོན་གྱིས་གཙེས་པ་ལ་གཏོ། ནད་ཀྱིས་མནར་བ་ལ་སྨན་
དཔྱད། ལྟོག་པ་ལ་ཟས། སྐོམ་པ་ལ་བཏུང་བ། འཁྱགས་པ་ལ་གོས། དབུལ་བ་
ལ་ནོར། རྐང་པ་ཞ་བ་ལ་བཞོན་པ། བྱ་བ་བྱེད་པ་ལ་གྲོགས་བྱེད་པ་ལ་སོགས་པའི་
ཕན་པ་བྱེད་པའོ། །གཉིས་པ་ནི། གདགས་པ་ཆེན་པོ་སྦྱིན་པས་འཁོར་དུ་བསྡུ། །
སྙན་པར་སྨྲ་བའི་གཏམ་གྱིས་སྤྲོ་བ་བསྐྱེད། །འཚམས་པར་ཐེག་གསུམ་ལ་བཀྲི་དོན་
སྤྱད་དེ། །དེ་དག་འདྲེན་ཕྱིར་རང་ཡང་དེ་མཐུན་སློབ། །ཕན་གདགས་པ་ཆེན་པོ་
བསྡུ་བའི་དངོས་པོ་བཞི་ལ་སྤྱོད་པ་སྟེ། །བཞི་གང་ཞེ་ན། ཡེ་ཁྲིའི་ལ་བཟླ་ལས།
སྦྱིན་པའི་གཡབ་མོས་ལེགས་བོས་ཤིང་། །སྙན་པར་སྨྲ་བའི་གཏམ་སྨྲས་ནས། །
དོན་ཡོད་སྤྱོད་པས་བག་ཕབ་སྟེ། །དོན་མཐུན་བློ་གྲོས་ངེས་པར་གདབ། །ཞེས་སྦྱིན་
པ། སྙན་སྨྲ། དོན་སྤྱོད། དོན་མཐུན་བཞི་སྟེ། གདུལ་བྱ་འཁོར་དུ་མ་འདུས་པ་
ལ་ཟང་ཟིང་སྦྱིན་པས་མགུ་བར་བྱས་ནས་འཁོར་དུ་བསྡུ་བ་ནི་དང་པོ། འཁོར་དུ་
འདུས་ནས་དེའི་ཡིད་ལ་གང་འཐད་ཀྱི་སྙན་པར་སྨྲ་བའི་གཏམ་གྱིས་སྤྲོ་བ་བསྐྱེད་
ཅིང་ངེས་འབྱུང་དང་དད་པ་ལྡན་ན་ཐེག་པ་ཆེན་པོའི་བོན་བསྟན་པས་དེ་བསྒྲུབ་
པའི་བརྩོན་འགྲུས་གསུམ་རིམ་བཞིན་འདོན་དུ་འཇུག་པ་གཉིས་པ། བྱིས་པ་ཐེམ་
སྐས་ནས་ཐོག་ཁར་ཁྲིད་པ་ལྟར་ཐེག་པ་འོག་མ་ནས་གོང་མ་ལ་རིམ་གྱིས་བསླབ་
ཏུ་མ་འཇུག་ན་ཐེག་པ་གཅིག་གིས་བློ་རིགས་ཐ་དད་པ་སྨིན་པར་མི་ནུས་བས།
གདུལ་བྱའི་བློ་དང་འཚམས་པའི་རྒྱུ་འབྲས་བླ་མེད་ཀྱི་ཐེག་པ་གསུམ་ལ་རིམ་གྱིས་
བཀྲི་ནས་དེ་དག་གི་དོན་ལ་སྤྱོད་དེ་རྒྱུད་སྨིན་པར་བྱེད་པ་གསུམ་པ། དེ་དག་ཐེག་
པ་ཆེན་པོའི་དགེ་བའི་སྤྱོད་པ་ལ་འདྲེན་པའི་ཕྱིར་རང་ཡང་ཇི་སྐད་བསྟན་པའི་དོན་
དེ་ལ་མཐུན་པར་སློབ་པ་བཞི་པ་སྟེ། དེ་ལྟ་བུའི་བསྡུ་དངོས་བཞིས་གདུལ་བྱ་རྣམས་
ཐར་པའི་ལམ་ལ་རིམ་གྱིས་བཀྲི་བ་སྟེ། བླ་མེད་གོ་འཕང་སྒྲུབ་ཐབས་ཀྱི་མདོ་ལས།
267



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཡུང་དྲུང་སེམས་དཔའ་གློག་གི་སྒྲོན་མ་ཉོན་ཅིག །ངས་ཡེ་ཤེས་སྤྱན་རྣམ་པར་
དག་པས་བལྟས་པས། ཤར་ཕྱོགས་འཇིག་རྟེན་གྱི་ཁམས་གང་གའི་ཀླུང་གི་བྱེ་མ་
རྙེད་དག་ན་གཡུང་དྲུང་སེམས་དཔའ་སེམས་དཔའ་ཆེན་པོ་ལྟད་མོ་ཅན་ཞེས་བྱ་
བར་བཞུགས་སོ། །དེ་དག་གིས་མི་རྣམས་བསྡུ་བའི་དངོས་པོ་བཞིས་བསྡུ་བར་
བྱེད་དོ། །བཞི་གང་ཞེ་ན། སྦྱིན་པ་དང་། སྙན་པར་སྨྲ་བ་དང་། དོན་སྤྱོད་པར་བྱེད་
པ་དང་། དོན་མཐུན་པས་སྡུད་པར་བྱེད་དོ། །ཞེས་སོ། །གསུམ་པ་ནི། ཤིན་ཏུ་
གདགས་པ་གནས་ལུགས་ངོ་སྤྲད་ནས། གོམས་པ་མངོན་གྱུར་རྒྱུན་ཞུགས་ཕན་
པའོ། །ཕན་ཤིན་ཏུ་གདགས་པ་ཆེན་པོ་ནི་ཟབ་མོ་སྟོང་པ་ཉིད་རང་རིག་པའི་ཡེ་ཤེས་
ཀྱི་གནས་ལུགས་མ་ནོར་བ་ངོ་སྤྲད་ནས་བསྒོམས་པས་གོམས་པ་མངོན་གྱུར་དུ་བྱེད་པ་
ནི་རྒྱུན་དུ་ཞུགས་པའི་ཕན་པ་སྟེ། མདོ་ལས། སེམས་ཅན་རྣམས་ལ་ཕན་ཤིན་ཏུ་
གདགས་པ་ཆེན་པོ་ཞེས་བགྱི་བ་ནི་དུག་གི་བར་དུ་གཅོད་པ་ལ་ཡེ་ཤེས་ཕན་ནོ། །ཞེས་
སོ། །དེ་ནི་ཕན་གདགས་པ་ཀུན་ལས་མཆོག་ཏུ་གྱུར་པ་བླ་ན་མེད་པའོ། ༼༧༧༽།
ས་བཅད་གསུམ་པ་བསླབ་བྱ་ཐམས་ཅད་ཀྱི་དོན་བསྡུ་བ་ནི། མདོར་ན་མཐུན་
ཕྱོགས་ཀུན་བསྒྲུབ་མི་མཐུན་ཕྱོགས། མཐའ་དག་དགག་ཅིང་དྲན་ཤེས་བག་ཡོད་
བསྟེན། བྱང་ཆུབ་སེམས་དཔའི་བསླབ་བྱ་ཐམས་ཅད་ཀྱི་དོན། མདོར་བསྡུ་ན་
སེམས་ཅན་གྱི་དོན་དུ་འགྱུར་བའི་མཐུན་ཕྱོགས་འདི་དང་ཕྱི་མ་ལ་ཕན་པ་ཀུན་བསྒྲུབ་
པ་དང་། མི་མཐུན་ཕྱོགས་གནོད་པ་མཐའ་དག་དགག་ཅིང་སྤང་བླང་གི་གནས་
ལ་ཚུལ་བཞིན་དུ་བསླབ་པ་སྟེ། བོན་འཁོར་ཚིགས་བཞིའི་མདོ་ལས། བསླབ་བྱ་
སྤང་བླང་གཉིས་སུ་སྟེ། །དུག་ལས་གྱུར་པའི་ལས་ཀུན་སྤང་། །སྨན་ལས་གྱུར་པའི་
ལས་ཀུན་བླང་། །ཞེས་སོ། །དེ་ལྟར་ཚུལ་ཁྲིམས་གསུམ་གྱི་བསླབ་པ་དེ་དག་དུས་
རྟག་ཏུ་སྲུང་སེམས་མི་བརྗེད་པའི་དྲན་པ་དང་། རང་རྒྱུད་ལ་ཉེས་པ་བྱུང་མ་བྱུང་
268



སྡོམ་གསུམ་རྣམ་པར་འབྱེད་པའི་བཀའ་བརྟེན།
རྟོག་པའི་ཤེས་བཞིན་དང་། འཇུག་ལྡོག་གི་གནས་ལ་གཟབས་པ་ལྷུར་ལེན་པའི་
བག་ཡོད་དང་གསུམ་བསྟེན་པས་སེམས་བསྲུང་ཞིང་། གཡོ་སྒྱུ་ཟོལ་གསོབ་ཁོང་
སྐྲན་སོགས་རྩ་བ་ནས་སྤོང་སྟེ། སྒོ་གསུམ་གྱི་སྤྱོད་པ་ཚུལ་ཁྲིམས་དང་མཐུན་པ་སེམས་
ཞི་བ་དུལ་བ། ལུས་ཀྱི་སྤྱོད་པ་དལ་བ་གཞན་ལ་མི་གནོད་པ། ངག་གི་སྨྲ་བ་ཉུང་
བ་ཚིག་འཇམ་པ་ངང་ཚུལ་བཟང་བ་ཞིག་དགོས་ཏེ། སུམ་བརྒྱ་ཉི་ཤུ་པ་ལས།
དྲན་དང་ཤེས་བཞིན་གཉིས་ཀྱི་བྱ་ར་ཡིས། །རང་རྒྱུད་འདུལ་བའི་གཉེན་པོ་ཡོངས་
སུ་བསྟེན། །ཞེས་སོ།།
རྩབའི་ས་བཅད་གསུམ་པ་ཉམས་པ་ཕྱིར་བཅོས་པ་ལ་གཉིས། མདོར་བསྟན་པ།
རྒྱས་པར་བཤད་པའོ། །དང་པོ་ནི། ཐ་མར་ཉམས་ན་གསོ་བའི་ཐབས་བཤད་པ།
གོང་བཤད་ཀྱི་བསླབ་བྱ་ཐམས་ཅད་ཤེས་པར་བྱས་ནས་སྡོམ་པ་མི་ཉམས་པར་བསྲུང་
ཞིང་། གལ་ཏེ་ཉམས་ན་གསོ་བའི་ཐབས་འཆད་འགྱུར་ལྟར་འབད་པར་བྱའོ། །གཉིས་
པ་རྒྱས་བཤད་ལ་གཉིས། མ་ཤེས་པ་དང་། ཤེས་པའི་ལས་སོ། །དང་པོ་ནི། གང་ཞིག་
སྐྱོན་ཡོན་མ་ཤེས་ཉེས་འགལ་ཆུང་། གང་ཞིག་སྐྱོན་དང་ཡོན་ཏན་གྱི་ཆ་མ་ཤེས་ཤིང་
ཕན་གནོད་མ་རྟོགས་པའི་ལྟུང་བའི་རྒྱུར་གྱུར་པ་རྣམས་ལས་འདས་པ་དག་ནི། ལྟུང་
མེད་མ་ཡིན་ཡང་ལྟུང་བ་དངོས་ལས་ཉེས་འགལ་ཆུང་སྟེ། ཤེས་བཞིན་དུ་བགྱིས་པ་མ་
ཡིན་པའི་ཕྱིར་ཏེ། བོན་འཁོར་ཚིག་བཞིའི་མདོ་ལས། སྐྱོན་ཡོན་མཤེས་ལུང་མ་བསྟན། །
དེ་ལས་ཉེས་དང་ཉམས་འགལ་ཆུང་། །ཞེས་དང་། རྣམ་པར་རྒྱལ་བ་ལས། ཤེས་
བཞིན་བགྱིས་པ་མ་ཡིན་པས། །དངོས་པོའི་ནོངས་པ་ཙམ་ནི་མེད། །ཞེས་སོ། །
གཉིས་པ་ལ་བཞི། ལྟུང་བ་འབྱུང་བའི་རྒྱུ། ལྟུང་བའི་རྣམ་པར་གཞག་
པ། ལྟུང་བ་ཕྱིར་བཅོས་ཐབས། བསྲུངས་ཐུབ་ཀྱི་ཕན་ཡོན་ནོ། །དང་པོ་ནི།
ཤེས་བཞིན་འདས་བྱེད་དེ་ནི་ལྟུང་བའོ། །སྙིང་བརྩེ་ལྡན་ན་ཉེས་མེད་སྡུད་
269



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པར་གསུངས། བརྟགས་བཞིན་དཔྱད་པས་ཤེས་བཞིན་དུ་དགག་སྒྲུབ་ལས་
འདས་ཏེ། བསམ་སྦྱོར་གཉིས་ཀ་མི་དགེ་བ་སྟེ་ཞེ་སྡང་གིས་སེམས་ཅན་གསོད་
པ་ལྟ་བུ་ལྡོག་པར་བྱ་བའི་གནས་ལས་འདས་པར་བྱེད་པ་དང་། སེར་སྣས་
རྫས་མི་སྟེར་བ་ལྟ་བུ་འཇུག་པར་བྱ་བ་ལས་ལྡོག་པ་དེ་ལྟ་བུ་རྣམས་ནི་ལྟུང་བ་
འབའ་ཞིག་པ་ཤིན་ཏུ་ལྕི་བ་སྟེ། ཚིག་བཞིའི་མདོ་ལས། གང་ཞིག་རྒྱུ་འབྲས་
བསྲུང་ཤེས་ནས། །དེ་དག་ཚད་ཡོད་དོར་གྱུར་ན། །ཤེས་བཞིན་དུག་ལ་འཐུང་
བ་ཡིན། །ཞེས་སོ། །དེའང་སྨན་པས་ནད་པ་ལ་ནོར་འདོད་མེད་པར་ཕན་
སེམས་ཀྱིས་གཏར་སྲེག་བྱེད་པ་ལྟ་བུ་བསམ་པ་དགེ་བ་སྟེ། སྙིང་བརྩེ་ལྡན་ན་
སྦྱོར་བ་མི་དགེ་བ་ལྟ་བུ་བྱས་ཀྱང་ཉེས་པ་མེད་པ་སྟེ། སྡུད་པ་ཚིག་བཅད་ལས།
སྙིང་རྗེ་ལྡན་ཞིང་བྱམས་ཕྱིར་ན། སེམས་དགེ་ཉེས་པ་མེད་པའོ། །ཞེས་སོ། །
གཉིས་པ་ལ་གཉིས། ལྟུང་བའི་རྣམ་གཞག་མུ་བཞིར་བསྟན་པ། གནང་བཀག་
ཤེས་པས་བསླབ་ཚུལ་ལོ། །དང་པོ་ནི། །དོན་ཆེན་སྒྲུབ་ལ་ཆུང་གཏོང་ཆུང་ངུའི་ཕྱིར།
དོན་ཆེན་མི་གཏོང་ལྟུང་བའི་གཟུགས་བརྙན་ཏེ། །ནུས་མིན་མ་སྒྲུབ་ནུས་པ་ལྟུང་
མེད་དང་། །མི་ནུས་དེར་བརྩོན་ལྟུང་མེད་གཟུགས་བརྙན་ནོ། །གཞན་གྱི་སྲོག་སྐྱོ་
པའི་ཆེད་དུ་རྫུན་སྨྲ་བ་ལྟ་བུ་དོན་ཆེན་སྒྲུབ་པར་བྱེད་པ་ལ་དོན་ཆུང་གཏོང་བ་བྱེད་
པ་དང་། དོན་ཆུང་ངུ་བསྒྲུབ་པའི་ཕྱིད་དུ་དོན་ཆེན་པོ་མི་གཏོང་སྟེ། དཔེར་ན་ཟང་
ཟིང་གི་སྦྱིན་པ་གཏོང་བའི་ཆེད་དུ་མ་བྱིན་པ་བླང་བ་མི་བྱ་བ་ལྟ་བུ་སྟེ། ཚིག་བཞིའི་
མདོ་ལས། ཆུང་ངུའི་དོན་དུ་ཆེ་མི་གཏོང་། །གཙོ་ཆེ་གཞན་གྱི་དོན་དུ་བསམ། །
ཞེས་པ་ལྟར་སྦྱིན་པ་ལས་ཚུལ་ཁྲིམས་མཆོག་ཡིན་པའི་ཕྱིར་ཏེ། དེ་ལྟ་བུ་རྣམས་ནི་
ལྟུང་བའི་གཟུགས་བརྙན་ཏེ་དོན་ལ་ལྟུང་བ་མེད་པ་ཡིན་ནོ། །ལས་དང་པོ་བས་
མགོ་དང་ཡན་ལག་སོགས་སླང་བ་ལ་གཏོང་བ་རང་གི་ནུས་པ་མིན་པས་མ་སྒྲུབ་
270



སྡོམ་གསུམ་རྣམ་པར་འབྱེད་པའི་བཀའ་བརྟེན།
པའམ། ནུས་པ་རྣམས་ཡུལ་ལ་འཇུག་ལྡོག་མ་ནོར་བར་སྒྲུབ་པ་ཐམས་ཅད་ལྟུང་
མེད་དང་། ལས་དང་པོ་བས་མགོ་གཏོང་བ་སོགས་མི་ནུས་བཞིན་དུ་དེར་བརྩོན་
པའམ་ཀུན་སློང་གནག་ན་སྦྱོར་བ་དཀར་ཡང་ལྟུང་བ་མེད་པའི་གཟུགས་བརྙན་
ཏེ་དོན་ལ་ལྟུང་བ་ཡིན་ནོ། །དེ་དག་ཀྱང་ཚུལ་ཁྲིམས་གསུམ་ལ་དཔེ་སྦྱར་ན།
སྡོམ་པའི་ཚུལ་ཁྲིམས་ལ། རང་བཞིན་གྱིས་རྫུན་མི་སྨྲ་བ་ལྟུང་མེད། གནོད་སེམས་
ཀྱིས་སྨྲ་བ་ལྟུང་བ། ཕན་སེམས་ཀྱིས་སྨྲ་བ་ལྟུང་བའི་གཟུགས་བརྙན། གཞན་ལ་
ཕན་ཡང་བསམ་ངན་གྱིས་མི་སྨྲ་བ་ལྟུང་མེད་ཀྱི་གཟུགས་བརྙན་ནོ། །དགེ་བ་བོན་
སྡུད་ལ། བསམ་དག་གིས་སྟེར་བ་ལྟུང་མེད། སེར་སྣས་མི་སྦྱིན་པ་ལྟུང་བ། ཕན་
སེམས་ཀྱིས་མི་སྟེར་བ་ལྟུང་བའི་གཟུགས་བརྙན། གཞན་ལ་གནོད་ཕྱིར་སྟེར་བ་
ལྟུང་མེད་ཀྱི་གཟུགས་བརྙན་ནོ། །སེམས་ཅན་དོན་བྱེད་ལ། བརྩེ་བས་ནད་གཡོག་
བྱེད་པ་ལྟུང་མེད། ནད་གཡོག་མ་བྱས་པ་ལྟུང་བ། དོན་ཆེན་སྒྲུབ་ཕྱིར་ནད་གཡོག་
མ་བྱས་པ་ལྟུང་བའི་གཟུགས་བརྙན། ནད་གཡོག་ཡོད་བཞིན་དུ་རང་གི་ཀློག་པ་
སྤང་བ་སོགས་དོན་ཆེན་དོར་ནས་ནད་གཡོག་བྱས་ན་ལྟུང་མེད་ཀྱི་གཟུགས་བརྙན་
ཡིན་ནོ། །གཉིས་པ་གནང་བཀག་ཤེས་པས་བསླབ་ཚུལ་ནི། རང་འདོད་ཟད་ཅིང་
གཞན་ཕན་སེམས་ཀྱིས་ཟིན། དགོས་ཁྱད་ཆེ་ན་ལུས་ངག་མི་དགེ་བདུན། ལུང་
གིས་གནང་སྟེ་གསོད་གཡེམ་རྐུ་དང་གསུམ། གནང་བའི་སྐབས་ཆུང་ངག་ལ་གནང་
བཀག་ཤེས། རང་འདོད་རྩ་བ་ནས་ཟད་ཅིང་གཞན་ཕན་སེམས་ཀྱིས་ཟིན་པའི་
བྱང་ཆུབ་སེམས་དཔའ་ལ་དགོས་པ་ཁྱད་པར་ཆེ་བ་ཡོད་ན་ལུས་ངག་གི་མི་དགེ་
བ་བདུན་པོ་ལུང་གིས་གནང་བ་ཡོད་དེ། ནད་ལ་སྨན་དུ་འགྲོ་བ་ལྟ་བུའི་སེམས་
ཅན་གྱི་དོན་དུ་འགྱུར་བ་དང་། ཐེག་པ་གོང་མའི་དགོས་པ་ཁྱད་པར་ཅན་ཡོད་
ན་ལུས་ངག་གི་ཁ་ན་མ་ཐོ་བ་ཐམས་ཅད་གནང་བའི་ཕྱིར་ཏེ། དྲི་མེད་ལས། ནད་
2༔



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་སྨན་དུ་འགྲོ་བ་དང་། །ཐེག་པ་གོང་དུ་སྤར་ནས་སུ། །དེ་མེད་གཞན་ལ་དགག་
པར་ཤེས། །ཞེས་སོ། །འོན་ཀྱང་དིང་དུས་ཀྱི་གང་ཟག་རྣམས་ཀྱིས་ཐེག་པའི་དབང་
གིས་གནང་བ་ལ་སྙད་བཏགས་ནས་མནར་སེམས་ཀྱིས་མཐུ་ལ་སོགས་པས་གསོད་
པ་དང་། གཡེམ་དང་རྐུ་སོགས་ལ་ཞེན་ཆེས་པས་བསྟན་པ་སྨྲ་ཕབ་པ་མང་བས་
དེ་གསུམ་གནང་བའི་སྐབས་ཆུང་བར་མ་ཟད་རྗེ་མཉམ་མེད་བླ་མའི་རྗེས་འཛིན་
རྣམས་ཀྱིས་གཏན་དུ་སྤང་ན་ལེགས་སོ། །ངག་གི་བཞི་གནང་བཀག་ཤེས་པ་ལ་གནང་
སྟེ། རྫུན་ནི་འདུལ་བ་ཀུན་འབྱུང་དབྱིངས་དག་ལས། རྫུན་ནི་ཕན་གནོད་ཅན་
ཤེས་པ། །ཕན་པའི་རྫུན་ལ་བཅུ་གཉིས་ཏེ། །རང་གཞན་སྲོག་ལས་ཐར་ཕྱིར་རྫུན། །
སྲོག་གཅོད་སྡིག་པ་སྡོམ་པའི་རྫུན། །དུས་རིང་ཐུང་ལ་དགེ་བསྐུལ་རྫུན། །སེར་སྣའི་
ཡོ་བྱད་ཚོགས་བསགས་རྫུན། །ཀུན་ལ་ཕན་པ་སྡིག་མེད་རྫུན། །དུས་བཟང་རྣམས་
ལ་སྡིག་བཀག་རྫུན། །གདུག་སེམས་ཞེ་སྡང་ཞི་བའི་རྫུན། །ཐབས་ཀྱིས་སྡུག་བསྔལ་
སེལ་བའི་རྫུན། །སྡོམ་པའི་ཉམས་ལྟུང་བཀག་པའི་རྫུན། །དཀོན་མཆོག་སྐྱབས་འོག་
ཚུད་བྱེད་རྫུན། །དགེ་སྡིག་གང་ཟག་འབྱེད་པའི་རྫུན། །ཐབས་མཁས་དགེ་ལ་བཀྲི་
བའི་རྫུན། །ཞེས་པ་ལྟ་བུ་ནི་གནང་བའོ། །གཞན་ཡང་དགེ་སྤྱོད་པ་སྡིག་གྲོགས་ཀྱིས་
བསླུས་ནས་སྡིག་ལ་སྦྱར་བ་ལྟ་བུ་དེ་ལས་ལྡོག་པའི་ཕྱིར་ཕྲ་མས་འབྱེད་པ་དང་།
མྱ་ངན་གྱིས་ནོན་པ་བསངས་པའམ་དགེ་ལ་འཇུག་པའི་དགོས་པ་མཐོང་ན་གཏམ་
རྒྱུད་སོགས་ངག་འཁྱལ་དང་། སློབ་མ་གདུལ་དཀའ་བ་མི་རིགས་པ་བྱེད་པ་དེ་ལ་
ལྡོག་པའི་ཕྱིར་ཚིག་རྩུབ་སྨྲ་བ་ལྟ་བུ་རྣམས་ནི་གནས་སྐབས་དེར་མི་དགེ་ལྟར་སྣང་
ཡང་དོན་ལ་དགེ་བ་དང་ལྡན་པའི་སྡིག་པ་མེད་པ་སྟེ། མདོ་འདུས་པ་ལས། འགྲོ་
དོན་མཛད་པའི་བསམ་པ་ཅན། །དགེ་ལྡན་སེམས་ལ་སྡིག་མི་འགྱུར། །དེ་ལ་ནམ་
ཡང་ངན་སོང་མེད། །ཅེས་སོ། །དེས་ན་སྡིག་པ་དགེ་བར་སྒྱུར་བ་དང་། དགེ་བ་
ལས་
272



སྡོམ་གསུམ་རྣམ་པར་འབྱེད་པའི་བཀའ་བརྟེན།
སྡིག་པར་སྒྱུར
པར་སྒྱུར་བ་ཐམས་ཅད་སེམས་ལ་རག་ལས་པའི་ཕྱིར་ཡིད་ཀྱི་ལས་གསུམ་ནི་
ནམ་ཡང་གནང་བ་མེད་དོ། །
གསུམ་པ་ལྟུང་བ་ཕྱིར་བཅོས་ལ་གཉིས། གཏོང་རྒྱུ་ངོས་བཟུང་བ། ཕྱིར་བཅོས་
དངོས་སོ། །དང་པོ་ལ་གཉིས། སྤྱི་དོན་དང་། སྒོས་སུ་སྨོན་འཇུག་གི་སྡོམ་པ་གཏོང་
མི་གཏོང་བཤད་པའོ། །དང་པོ་ནི། སྤྱིར་བྱང་ཆུབ་སེམས་དཔའི་སྡོམ་པ་ལ།
སོ་ཐར་ཆོག་དང་ཐུན་མོང་པ་དང་། ཆོག་ཐུན་མོང་མ་ཡིན་པ་དང་། དབང་བསྐུར་
ཆོ་ག་དང་ཐུན་མོང་བ་དང་གསུམ་དུ་ཡོད་པ་ལས། དང་པོ་ནི། ལྷ་རིན་པོ་ཆེས་
སེམས་ཅན་ཐམས་ཅད་ཀྱི་དོན་དུ་སོ་སོ་ཐར་པའི་སྡོམ་པ་བསྲུང་ངོ་སྙམ་དུ་སེམས་
བསྐྱེད་ཀྱིས་ཟིན་པའི་ཚུལ་ཁྲིམས་ནི། གཡུང་དྲུང་སེམས་དཔའི་སོ་སོ་ཐར་པ་ཡིན།
ཞེས་པ་ལྟ་བུ་ནི་སོ་ཐར་དང་ཆོ་ག་ཐུན་མོང་གི་བྱང་སྡོམ་ཡིན། གཉིས་པ་ནི།
བྱང་སྡོམ་དངོས་ཀྱི་ཆོ་ག་ལས་ཐོབ་པའི་སྨོན་འཇུག་གི་སྡོམ་པ་ཡིན། གསུམ་པ་ནི།
དབང་བསྐུར་གྱི་ཆོ་གའི་སྟ་གོན་གྱི་དུས་སུ་ཐོབ་པའི་བྱང་སྡོམ་དང་། དངོས་གཞི་
སྔགས་སྡོམ་གྱི་བྱང་སེམས་ཀྱི་རྩ་ལྟུང་ལྟ་བུ་ཡིན་ནོ། །དེ་དག་གི་གཏོང་ཚུལ་ཅུང་
ཟད་བཤད་ན། སྤྱིར་བྱང་ཆུབ་སེམས་དཔའི་སྡོམ་པར་གནས་འགྱུར་རྒྱུའི་སོ་ཐར་
ནི་བསླབ་པ་ཕུལ་བ་སོགས་དུས་ལྔའི་ཚེ་ན་གཏོང་ཚུལ་གོང་དུ་བཤད་པ་ལྟར་ལ།
དེའི་དུས་སུ་བྱང་སྡོམ་མི་གཏོང་སྟེ། བྱང་སྡོམ་ནི་ཇི་སྲིད་སངས་མ་རྒྱས་ཀྱི་བར
དུ་ཁས་བླངས་པ་ལས་སྐྱེ་བའི་ཕྱིར་ཏེ། རྒྱུད་གསུམ་ལས། སེམས་བསྐྱེད་འཁོར་
བ་མ་སྟོང་བར་དུ་སྐྱོང་། ཞེས་སོ། །ཆོ་ག་སོ་ཐར་དང་ཐུན་མོང་བའི་གཡུང་དྲུང་
སེམས་དཔའི་སོ་ཐར་རམ་ཐེག་ཆེན་སོ་སོ་ཐར་པ་འདི་ཡང་ཤི་འཕོས་ནས་གཏོང་སྟེ།
ཐེག་ཆེན་སོ་ཐར་ལ་བསམ་པ་སེམས་བསྐྱེད་ཀྱིས་ཟིན་པ་མ་གཏོགས། ཆོ་ག་འོག་
མ་གནས་འགྱུར་རྒྱུའི་སོ་ཐར་དང་གཅིག་པའི་ཕྱིར་རོ། །དབང་བསྐུར་ཆོ་ག་དང་
273



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཐུན་མོང་པའི་བྱང་སྡོམ་ཡང་སྔགས་སྡོམ་ལ་རྩ་ལྟུང་བྱུང་བས་སྔགས་སྡོམ་གཏོང་
བས་དེས་ཁྱབ་བོ། །གཉིས་པ་ལ་གཉིས། སྨོན་སེམས་གཏོང་བའི་རྒྱུ། ཀུན་དཀྲིས་
ཆེ་ཆུང་གིས་སྡོམ་པ་གཏོང་མི་གཏོང་བཤད་པའོ། །དང་པོ་ནི། སྨོན་པའི་སེམས་
ནི་ནག་པོ་བོན་བཞི་སྤྱོད། སེམས་ཅན་བློས་བཏང་རྟེན་དང་བརྟེན་སེམས་གཏོང་།
སྨོན་པའི་སེམས་བསྐྱེད་གཏོང་བའི་རྒྱུ་གང་ཞེ་ན། ཡང་རྩེ་ཀློང་ཆེན་ལས། སེམས་
བསྐྱེད་འཆོར་བའི་རྒྱུ་ནི་སེམས་ཅན་ལ་སྙིང་རྗེ་ལོག་པ་དང་། །ཞེ་སྡང་ཉིད་ཚད་
ལས་འདས་པའོ། །ཞེས་པ་ལྟར། ནག་པོ་བོན་བཞི་ལ་སྤྱོད་པ། དེ་ཡི་སྟེང་དུ་སེམས་
ཅན་བློས་བཏང་བ་དང་། དེ་ཡང་ཐུན་ཚད་ལས་འདས་ནས་བཏང་བར་འགྱུར་ཏེ།
ས་ལམ་འཕྲུལ་སྒྲོན་ལས། མཆོད་འོས་བསླུས་དང་གཞན་ལ་འགྱོད། །གཤེན་རབ་
སྐྱོན་བརྗོད་གཡོ་སྒྱུ་སྤྱོད། །ཉིན་མཚན་མཉམ་པའི་སུམ་ཆ་འདས། །ཉོན་མོངས་
དབང་གིས་ཕུལ་བའོ། །ཞེས་སོ། །སེམས་ཅན་བློས་བཏང་ཞེས་པ་ནི། སེམས་ཅན་
གང་ཡང་རུང་བའམ། ཁྱད་པར་རང་ལ་གནོད་པ་བྱེད་པའི་མི་ལ་ཕན་འདོགས་
པའི་དུས་ཡིན་ཡང་མི་འདོགས་གནོད་པ་ལ་ལྡོག་པའི་དུས་ཡིན་ཡང་མི་
ལྡོག །འདི་མ་རུང་ན་དགའ་བརླག་ན་དགའ་བསམ་པ་ཞིག་བྱུང་ན།
ཞིག་བྱུང་ན། སེམས་ཅན་ལ་
སྙིང་རྗེ་ལོག་པ་ཡིན་ཏེ། དེ་ཐུན་ཚད་ནང་དུ་གཉེན་པོས་སླེབ་ན་བཤགས་པས་
འདག་གི །ཐུན་ཚད་ལས་འདས་ན་ཞེ་སྡང་ཉིད་ཚད་ལས་འདས་པས་རྟེན་གཞི་
སྨོན་སེམས་གཏོང་ལ། དེ་བཏང་བས་བརྟེན་པ་འཇུག་སེམས་ཀྱང་གཏོང་བར་
འགྱུར་རོ། །གཉིས་པ་ནི། རྩ་ལྟུང་གང་རུང་རྒྱུན་མི་ཆད་སྤྱོད་པ། །ངོ་ཚ་ཁྲེལ་མེད་
དེས་མགུ་ཡོན་ཏན་ལྟ། །བཞི་ཚང་ཀུན་དཀྲིས་ཆེན་པོས་སྡོམ་པ་འཇོམས། །ཕམ་པ་
ཞེས་བརྗོད་གཞན་དང་རང་ཉིད་ཀྱིས། །མྱུར་དུ་ལྡོག་བྱེད་འབྲིང་དང་ཆུང་གིས་མིན།
རྩ་ལྟུང་གི་བོན་བདུན་པོ་ལྟ་བུ་གང་རུང་དེ་རྒྱུན་མི་ཆད་པར་སྤྱོད་པ་དང་ （༡）།
274



སྡོམ་གསུམ་རྣམ་པར་འབྱེད་པའི་བཀའ་བརྟེན།
དེའི་ཚེ་ཤེས་པ་ན་ངོ་ཚ་དང་ཁྲེལ་ཡོད་ཆུང་ངུ་ཙམ་ཡང་མེད་པ་དང་ (༢）། དེས་
མགུ་ཞིང་དགའ་བར་བྱེད་པ་དང་ (༣）། དེ་ཉིད་ལས་ཡོན་ཏན་དུ་ལྟ་བ་སྟེ (༤) །
ཡན་ལག་བཞི་ཚང་ཀུན་དཀྲིས་ཆེན་པོའི་ལྟུང་བ་སྟེ། སྡོམ་པ་འཇོམས་པར་བྱེད་
པས་ན་ཕམ་པ་ཞེས་བརྗོད་པ་ཡིན་ནོ། །ཡན་ལག་གང་རུང་ཚང་ལ་ངོ་ཚ་ཅུང་ཟད་
སྐྱེ་ཞིང་གཞན་ཕ་རོལ་པས་བསྐུལ་བས་ལྡོག་ན་ཀུན་དཀྲིས་འབྲིང་དང་། དེ་མ་ཐག་
ཏུ་ཁྲེལ་ངོ་ཚ་ཆེར་བསྐྱེད་ཅིང་གཞན་རྐྱེན་ལ་མ་ལྟོས་པར་རང་ཉིད་ཀྱིས་དེ་ལས་
མྱུར་དུ་ལྡོག་པར་བྱེད་ན་ཀུན་དཀྲིས་ཆུང་ངུང་སྟེ། རྗེས་ཤེས་དེ་དང་དེ་དག་གིས་
ཟིན་པའི་ཕྱིར། ཀུན་དཀྲིས་འབྲིང་དང་ཆུང་གཉིས་ཀྱིས་སྡོམ་པ་གཏོང་བ་མ་ཡིན་
ནོ། །དེ་ལྟར་རྩ་ལྟུང་ཉེར་གཅིག་ལ་སོགས་གང་ལ་ཡང་ཡན་ལག་བཞི་ཚང་ན་རྩ་
ལྟུང་དངོས་གཞི་བ་དང་། མ་ཚང་ན་ཀུན་དཀྲིས་ཆུང་དང་འབྲིང་གིས་བསྡུས་པའི་
ལྟུང་བ་ཡིན་པས་དེ་རྣམས་རྩ་ལྟུང་དེ་དང་དེས་བསྡུས་པའི་ཉེས་བྱས་སོ། ། ཀུན་དཀྲིས་
ཆེན་པོ་ནི་སོ་ཐར་གྱི་ཕམ་པ་དང་འདྲ་བ་ལ། འབྲིང་དང་ཆུང་ནི་སྦོམ་པོ་དང་ཉེས་
བྱས་ལྟ་བུ་སྟེ། རིམ་བཞིན་བསྐྱར་བྱ་དང་བཤགས་བྱ་དང་བསྡམ་བྱའི་ལས་ཡིན་
ནོ། །དེའང་ཐམས་ཅད་སྤོང་བ་ནི་བྱང་ཆུབ་སེམས་དཔའ་དབང་རྣོན་པ་དག་ཡིན་
ལ། དབང་པོ་འབྲིང་རྡུལ་གཉིས་ནི་རང་རང་གི་བློ་སྟོབས་དང་སྦྱར་ནས་བྱང་སྡོམ་
སྣ་གཅིག་པ་ཡན་ཆད་གང་ལྕོགས་བླངས་ནས་བསྲུང་བར་བྱས་པས། བྱང་སེམས་
ཀྱི་བསླབ་པ་ཉམས་པར་མི་འགྱུར་ཏེ། མདོར་ན་གཤེན་ཡེ་ཤེས་བློ་གྲོས་ཀྱིས།
སྨོན་པའི་སེམས་བསྐྱེད་དང་མ་བྲལ་ན། །བྱང་ཆུབ་མ་ཐོབ་ཀྱི་བར་དུ་བྱང་ཆུབ་སེམས་
མི་གཏོང་བར་བྱེད་དོ། །ཞེས་པ་ལྟར། བྱང་སྡོམ་གཏོང་མི་གཏོང་གི་རྩ་བ་འདི་
རང་ལ་བྱེད་དགོས་པས་འདི་མ་ཉམས་ན་ལྟུང་བས་སྡོམ་པ་དེ་རྩད་ནས་མི་ཉམས་
པས་བཤགས་བསྡམས་ཀྱིས་སོར་ཆུད་པར་བྱེད་དོ། །གཉིས་པ་ལྟུང་བ་ཕྱིར་བཅོས་
275



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དངོས་ནི། ཐུན་མཇུག་སླེབ་ན་བཤགས་པས་སོར་ཆུད་བྱ། མཚན་འདས་ནམ་
སངས་ལྷ་གཤེན་བརྒྱ་ལ་བཤགས། ལྷག་མ་རྣམས་ནི་ཡན་ལག་ལྔ་ལྡན་དང་།
སྟོབས་བཞིས་བཤགས་ཤིང་བྱང་སེམས་སྦྱང་ལ་འབད། ཕས་ཕམ་བྱུང་ན་སྡོམ་
ལྡན་བདུན་ནམ་ལྔ། གང་འཛོམ་མདུན་དུ་བཤགས་བསྡོམས་སླར་ཡང་བླང་།
ཆུང་དང་འབྲིང་ནི་གཅིག་གམ་གསུམ་མདུན་བཤགས། ཡང་ན་རང་གིས་བསྡམས་
ཏེ་བསྲུང་བར་བྱའོ། །ཐུན་ཚད་འདས་ཞེས་པ་ནི ཉིན་ཆགསུམ་མཚན་ཆ་གསུམ་སྟེ།
ཐུན་དྲུག་ཏུ་ཕྱེ་བའི་ཉིན་ཞག་གི་དྲུག་ཆའི་མཇུག་ཏུ་གཉེན་པོས་སླེབ་ན་དེའི་ཚུལ་
ཁྲིམས་རྒྱུན་མི་ཆད་ལ། དེ་ལ་སྔ་དྲོ་ལྟ་བུའི་ཐུན་སྔ་མའི་ཐོག་ཐ་བར་གསུམ་གང་
རུང་ལ་ལྟུང་བ་བྱུང་ན། ཅི་ལྟ་ནའང་གུང་ཚིགས་ལྟ་བུ་དེ་མ་ཐག་གི་ཐུན་ཕྱི་མའི་
ཐོག་ཐ་བར་གསུམ་གང་རུང་དེ་དང་དེའི་དུས་སུ་བྱང་ཆུབ་ཀྱི་སེམས་དང་མ་བྲལ་
བ་དེ་ཉིད་ཀྱིས་བཤགས་པས་སོར་ཆུད་པ་ཙམ་མོ། །དེ་ལྟར་བཤགས་ཚད་ལས་མ་
འདིས་ན་རྩ་ལྟུང་ཡང་ཡང་བྱུང་ཡང་བཤགས་པས་སོར་ཆུད་པར་འགྱུར་བས་ཕྱིར་
བཅོས་སུ་ཡོད་པ་ཡིན་ལ། གལ་ཏེ་བཤགས་ཚད་ལས་འདས་ན་ནི་ཕྱིར་བཅོས་ཀྱིས་
གསོ་བར་མི་ནུས་པའི་ཕྱིར། བཤགས་བསྡམ་སྔོན་དུ་སོང་བས་སླར་ཆོ་ག་བཞིན་
དུ་བླང་བར་བྱ་བ་ཡིན་ནོ། །ཕྱིར་བཅོས་བྱ་ཚུལ་ལ་ལྟུང་བ་བྱུང་བ་ན་དེ་མ་ཐག་གམ་
ཉིན་མཚན་གྱིས་བར་མ་ཆད་པའམ། མཚན་མོ་འདས་ན་ནམ་ལངས་ཐོ་རངས་
ལྡང་ལ་རང་གི་མདུན་མཁར་གཤེན་ལྷ་བསྒོམས་ལ། མཆོད་པ་ཅི་འབྱོར་བཤམས་
ཏེ་ཡན་ལག་བདུན་པའི་མཐར་མདོ་གཟེར་དམིགས་ལྟར་ལྷ་གཤེན་བརྒྱ་ཡི་མཚན་
ནས་བརྗོད་ཅིང་ཕྱག་འཚལ་ལ་བྱང་ཆུབ་སེམས་དཔའི་ཉེས་ལྟུང་བཤགས་པར་
བྱ་བ་ནི་སྟོན་པ་ཉིད་ཀྱི་མཛད་ཚུལ་ཡིན་ཏེ། མདོ་ལས། ནམ་ལངས་ཤམ་པོ་ལྷ་རྩེར་
བསྐོར་བར་མཛད། །འགྲོ་འདུལ་ལྷ་གཤེན་བརྒྱ་ལ་མཚན་ཕྱག་འཚལ། །བྱང་ཆུབ་
276



སྡོམ་གསུམ་རྣམ་པར་འབྱེད་པའི་བཀའ་བརྟེན།
སེམས་དཔའི་ཉེས་ལྟུང་བཤགས་པར་བགྱི། །ཞེས་སོ། །ཕྱིར་བཅོས་མ་གྲུབ་པའི་
བྱང་སེམས་ཀྱི་བསླབ་བྱ་དང་འགལ་བའི་ལྟུང་བའི་ལྷག་མ་ཕྲ་མོ་རྣམས་ནི་གཡུང་
དྲུང་སེམས་དཔའི་ལྟུང་བ་བཤགས་པའི་མདོ་ལྟར་སངས་རྒྱས་སོ་ལྔའི་མཚན་ནས་
བརྗོད་ཅིང་ཡན་ལག་ལྔ་ལྡན་དག་གིས་སྦྱོང་བར་བྱ་བ་དང་། སྟོབས་བཞི་དང་ལྡན་
པས་ཡི་གེ་བརྒྱ་པ་བཟླ་བ་སོགས་ཀྱིས་བཤགས་ཤིང་བྱང་ཆུབ་ཀྱི་སེམས་སྦྱོང་
འབད་པ་སྟེ། རྒྱུད་གསུམ་ལས། ཉམས་པའི་རྩ་ལྟུང་སྟོབས་བཞི་ཚང་པས་བཤགས། །
ཉེས་བྱས་དག་ནས་སངས་རྒྱས་དགོངས་པ་འཆར། །ཞེས་དང་། ལྟུང་བ་བཤགས་
པའི་མདོ་ལས། ལྟུང་བ་ཅན་ལ་ཁྱད་པར་ཆེར་རྣོ་བ། །ངན་སོང་དོང་སྤྲུགས་གཡུང་
དྲུང་སེམས་དཔའི་མདོ། །འདི་ཉིད་ཀུན་ལས་མཆོག་ཏུ་གྱུར་པ་ཡིན། །ཞེས་སོ། །གལ་
ཏེ་བྱང་ཆུབ་སེམས་དཔའ་དག་གིས་ཀུན་དཀྲིས་ཆེན་པོའི་རྩ་ལྟུང་སྤྱོད་ཅིང་། དེའི་
སྟེང་དུ་བྱང་ཆུབ་ཏུ་སྨོན་པ་ཡོངས་སུ་བཏང་བ་གཉིས་ཀྱིས་ནི་བྱང་ཆུབ་སེམས་
དཔའི་སྡོམ་པ་གདོན་མི་ཟ་བར་གཏོང་བར་འགྱུར་བས། དེ་ལྟ་བུའི་ཕས་ཕམ་བྱུང་
ན་ནི་མཆོད་པ་རྒྱ་ཆེན་པོ་བཤམ་ལ་མདོ་ཡན་ལག་བརྒྱུད་པ་གང་གྲུབ་བརྗོད་པ་
དང་། ཡུལ་སྡོམ་ལྡན་བདུན་ནམ་ལྔ་ལ་སོགས་གང་འཛོམ་གྱི་མདུན་དུ་གོང་གི་
བཤགས་བསྡམས་ཚད་དུ་ལང་པར་བྱས་ལ་སྡོམ་པ་བསྐྱར་ཏེ་སླར་ཡང་བླང་བར་
བྱ་སྟེ། སུམ་བརྒྱ་ཉི་ཤུ་པ་ལས། །གལ་ཏེ་ཉམས་ན་མིག་གི་རྡུལ་བཞིན་དུ། །མྱུར་དུ་
བཤགས་ཤིང་སླར་ཡང་བླང་བར་བྱ། །ཞེས་སོ། །ཀུན་དཀྲིས་ཆུང་ངུ་དང་འབྲིང་
བྱུང་ན་ནི་རིམ་བཞིན་བྱང་ཆུབ་སེམས་དང་ལྡན་པའི་གང་ཟག་གཅིག་གམ་གསུམ་
ཡན་ཆད་ཀྱི་མདུན་དུ་བཤགས་ཤིང་བསྡམས་པས་སོར་ཆུད་པར་འགྱུར་ལ།
ཡང་ན་གང་ཟག་འོས་པ་མ་རྙེད་ཚེ་དཀོན་མཆོག་བསྒོམ་པའི་དྲུང་དུ་རང་གིས་
བཤགས་ཤིང་བསྡོམས་ཏེ་ཕྱིས་མི་འདའ་བར་བསྲུང་བར་བྱ་སྟེ། མན་ངག་ཐིག་
པ་
277



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལེ་དབྱིངས་མཆེད་ལས། སེམས་ལ་སེམས་ཀྱིས་དཔང་བཙུག་སྟེ། །ཉོན་མོངས་བློ་
ལ་ཕྱིར་མི་ལྡོག །ཅེས་སོ། །བསྐུར་བ་ལ་གྲངས་ནི་ཡང་རྩེ་ཀློང་ཆེན་ལས། ལན་བདུན་
བར་དུ་བསྐྱར་དུ་ཡོད། ཅེས་དང་། གསེར་ལོ་ལྗོན་པའི་རྒྱུད་ལས། གང་ཞིག་སྡོམ་
པ་ཉམས་གྱུར་ན། །ལན་གསུམ་བར་དུ་བསྐྱར་དུ་གཏུག །ཅེས་དང་། འགྲོ་མགོན་
བློ་གྲོས་ཀྱིས། ལན་གསུམ་བར་དུ་བསྐྱར་དུ་བཏུབ་ཅིང་དེ་ལས་འདས་ན་ངོ་ཚ་ཁྲེལ་
ཡོད་ལས་འདས་པས་བསྐྱར་དུ་མེད་དོ། །ཞེས་གསུངས་སོ། །
བཞི་པ་བསྲུངས་ཐུབ་ཀྱི་ཕན་ཡོན་ལ་བཞི། བསོད་ནམས་རྒྱུན་ཆགས་སུ་
འབྱུང་བ། བྱང་ཆུབ་སེམས་རིན་ཐང་ཆེ་བ། སངས་རྒྱས་ཀྱི་སྲས་སུ་འགྱུར་བ།
བླ་ན་མེད་པའི་འབྲས་བུ་འཐོབ་པའི་ཕན་ཡོན་ནོ། །དང་པོ་ནི། སྨོན་པའི་སེམས་
བསྐྱེད་མཐོ་རིས་འབྲས་མང་མྱོང་། འཇུག་སེམས་ཀྱིས་ཟིན་གཉིད་ལོག་བག་མེད་
གྱུར། བསོད་ནམས་རྒྱུན་མི་ཆད་པ་འབྱུང་བའི་དཔེར། མཁའ་ལ་ཆར་བབས་
རྒྱ་མཚོའི་རུ་མ་ལྟར། རྒྱ་མཚོ་ཆར་གྱི་རང་བཞིན་སྐམས་མི་འགྱུར། སྨོན་པའི་སེམས་
བསྐྱེད་པས་བྱང་ཆུབ་ཀྱི་འབྲས་བུ་མི་གཏོང་ཞིང་གནས་སྐབས་འཁོར་ལོས་བསྒྱུར་
བ་དང་ལྷའི་དབང་པོ་སོགས་མཐོ་རིས་ཀྱི་བདེ་འབྲས་ལན་གྲངས་མང་དུ་མྱོང་ཡང་
མི་ཟད་པར་འགྱུར་ཏེ། ལྔ་བཅུ་རྩ་དགུ་པ་ལས། རྩ་བ་བརྟན་པའི་ལོ་འབྲས་བཞིན།།
དགེ་འབྲས་ཡང་ཡང་སྨིན་འགྱུར་རོ། །ཞེས་སོ། །དེ་དང་འཇུག་སེམས་ཀྱི་རྩིས་ཟིན་
པའི་དགེ་བ་ཅུང་ཟད་ཡན་ཆད་བྱང་ཆུབ་ཆེན་པོའི་རྒྱུར་འགྲོ་ཞིང་བྱང་ཆུབ་ཀྱི་སེམས་
མ་ཉམས་པའི་ཚེ་བྱང་ཆུབ་སེམས་དཔའ་གཉིད་ལོག་གམ་བག་མེད་དུ་གྱུར་ཡང་
རུང་སྟེ། ལུས་ངག་གི་བྱ་བ་ཅི་འདྲ་བ་བྱེད་ཀྱང་དགེ་བར་འགྱུར་བས་བསོད་ནམས་
རྒྱུན་མི་འཆད་པ་འབྱུང་བ་སྟེ། མདོ་དྲི་མ་མེད་པ་ལས། རང་བས་གཞན་དོན་གཙོར་
བྱེད་པས། །ཅི་སྤྱོད་དགེ་བར་འགྲོ་བར་འགྱུར། །ཞེས་དང་། ལྔ་བཅུ་རྩ་དགུ་པ་ལས།
278



#
སྡོམ་གསུམ་རྣམ་པར་འབྱེད་པའི་བཀའ་བརྟེན།
བྱང་ཆུབ་སེམས་འདི་སྐྱེས་ནས་བཟུང་། །གཉིད་ལོག་པའམ་བག་མེད་གྱུར།
བསོད་ནམས་རྒྱུན་མི་ཆད་པ་འབྱུང་། །ཞེས་སོ། །དཔེར་ན་ནམ་མཁའ་ལ་ཆར་བབས་
པ་རྒྱ་མཚོར་སོང་བ་རྣམས་རྒྱ་མཚོའི་རུ་མ་ལྟ་བུར་འགྱུར་ཞིང་རྒྱ་མཚོ་ཆར་གྱི་རང་
བཞིན་དུ་སྐམས་པ་མི་འགྱུར་བ་ལྟར། བྱང་ཆུབ་ཀྱི་སེམས་རྒྱུད་ལ་སྐྱེས་པ་ལུས་ངག་
གི་སྤྱོད་པ་རྒྱ་མཚོ་ལྟ་བུ་དགེ་བར་འགྱུར་བའི་རུ་མ་སྟེ། སེམས་ལུང་བསྟན་པའི་
སྒྲོན་མ་ལས། སེམས་བསྐྱེད་དོན་དང་ལྡན་པའི་གཤེན་རབ་ནི། །མཁའ་ལ་ཆར་
བབས་རྒྱ་མཚོའི་རུ་མ་འདྲ། །ཞེས་སོ། །དཔེར་ན་ཞོ་ཡི་རུ་མས་འོ་མ་ཐམས་ཅད་
ཞོར་བསྒྱུར་བ་ལྟ་བུའོ། །གཉིས་པ་ནི། སྐད་ཅིག་སེམས་ལ་ཁམས་གསུམ་སེམས་
ཅན་ལ། དམན་པའི་སེམས་ཀྱིས་སྲོག་སྦྱིན་ཆར་མི་ཉེ། ཐེག་པ་ཆེན་པོའི་བྱང་ཆུབ་
ཏུ་གོམ་གཅིག་བོར་བའམ་སྐད་ཅིག་གིས་སེམས་བསྐྱེད་པ་ལ། ཁམས་གསུམ་གྱི་
སེམས་ཅན་རྣམས་ལ་ཐེག་དམན་བྱང་ཆུབ་ལ་དམིགས་པའི་སེམས་ཀྱིས་སྲོག་གི་
སྦྱིན་པ་བཏང་བ་བྱས་ཀྱང་། དེའི་ཆར་ཡང་མི་ཉེ་ཞིང་དཔེ་ཡང་མི་རུང་སྟེ། མདོ་
ཕྲན་ལས། གོམ་གཅིག་བོར་བའི་སྐད་ཅིག་སེམས་ལ་ནི། །ཁམས་གསུམ་གང་བ་
བཅས་པའི་སེམས་ཅན་ལ། །སྲོག་སྦྱིན་དགེ་བ་བྱས་པས་ཆར་མི་ཉེ། །ཞེས་སོ། །གསུམ་
པ་ནི། རྒྱལ་བའི་སྲས་ཞེས་ལྷ་མིས་ཕྱག་བྱར་འགྱུར། བྱང་ཆུབ་མཆོག་ཏུ་སེམས་
གང་གིས་བསྐྱེད་པ་དེ་ཉིད་མིང་འཕོས་ནས་རྒྱལ་བའི་སྲས་སམ་གཡུང་དྲུང་སེམས་
དཔའ་ཞེས་བརྗོད་ཅིང་། དོན་འཕོས་ནས་ལྷ་དང་བཅས་པའི་འཇིག་རྟེན་པ་ཀུན་
གྱིས་ཕྱག་བྱར་འགྱུར་ཏེ། ས་ལམ་
པམ་ཀུན་ལས་བཏུས་པ་ལས། །སེམས་བསྐྱེད་ཙམ་
གྱིས་ཉམ་ཐག་ཀྱང་། །རྒྱལ་བའི་སྲས་ཞེས་ཡོངས་ཀྱིས་བཀུར། །ཞེས་དང་།
སྡེ་བཞིའི་མདོ་ལས། བདག་བས་གཞན་དོན་གཙོ་ཆེ་བའི། །གཡུང་དྲུང་སེམས་
དཔའི་རིགས་ཅན་ཞིག །ཅེས་སོ། །བཞི་པ་ནི། གྲངས་མེད་ལྔའམ་གསུམ་ན་བྱང་
279



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཆུབ་འཐོབ། མཐར་ཐུག་གི་འབྲས་བུ་ནི། ཐུགས་རྗེ་སེམས་དཔའི་ལུགས་ལ་གྲངས་
མེད་ལྔ་ན་འཐོབ་སྟེ། ལམ་ལྔ་རེ་རེ་ལ་གྲངས་མེད་རེ་རེ་འཐོག་པའོ། །གཡུང་དྲུང་
སེམས་དཔའ་སྤྲོས་མེད་པའི་ལུགས་ལ་གྲངས་མེད་གསུམ་ན་བྱང་ཆུབ་ཆེན་པོ་
འཐོབ་པ་སྟེ། ས་དང་པོ་མན་ཆད་ལ་གྲངས་མེད་གཅིག །བརྒྱད་པ་མན་ཆད་ལ་
གཅིག །བཅུ་པ་མན་ཆད་ལ་གཅིག་སྟེ་གྲངས་མེད་གསུམ་འཐོག་པའོ། །སྐབས་
བསྡུ་བ་ནི། བྱང་ཆུབ་སེམས་དཔའི་སྡོམ་པ་རབ་རུ་ཕྱེ་བའི་ཚོམས་ཏེ། ལེའུ་གསུམ་
པའོ།། བསྟན་པའི་གཞི་མ་བྱང་ཆུབ་སེམས་དཔའི་སྡོམ་པའི་བསླབ་བྱ་རབ་ཏུ་ཕྱེ་
བའི་ཚོམས་ཏེ། ལེའུ་གསུམ་པའི་འགྲེལ་པའོ། །ཞེས་པའོ། །
༈ གསུམ་པ་གསང་སྔགས་ཀྱི་སྡོམ་པ་བཤད་པ་ལ་ས་བཅད་བདུན་གྱི་དང་
པོ་བྱུང་ཁུངས་བསྟན་པ་ལ་སྟོན་པས་གསང་སྔགས་ཀྱི་རྒྱུད་སྡེ་ཇི་ལྟར་གསུངས་ཚུལ་ནི།
ཀུན་བཟང་འོད་དཀར་འཆང་ཆེན་སྟོན་པ་དེས། འོག་མིན་ཞིང་དུ་འབྲས་བུའི་
རྒྱུད་རྣམས་གསུངས། གཡུ་ལུང་ཤེལ་ཕུག་གནས་སུ་འཆི་མེད་ཀྱིས། དོན་དྲུག་
རྒྱུད་དྲུག་ལ་སོགས་བསྐྱར་ཏེ་བཤད། ཐུགས་རྗེ་ཉི་མ་ལས། འཇིག་རྟེན་གནས་
ཀྱི་འོག་མིན་དང་། །རང་སྣང་ལྷུན་གྲུབ་འོག་མིན་དང་
། །ཡང་དག་དོན་གྱི་འོག་མིན་
གསུམ། །ཞེས་པས། ཡང་དག་དོན་གྱི་འོག་མིན་ནི་བོན་ཉིད་ཀྱི་དབྱིངས་སྤྲོས་པའི་
མཐའ་དང་བྲལ་བ་སྟེ། དེ་ན་རང་རིག་ཀུན་ཏུ་བཟང་པོ་སྟོང་གསལ་དབྱེར་མེད་
བདེ་བ་ཆེན་པོའི་སྐུར་བཞུགས་པ་ལ། །གདགས་སུ་མེད་པའི་གཤེན་ལྷ་འོད་དཀར་
རམ། །སེམས་རང་བྱུང་གི་གཤེན་ལྷ་འོད་དཀར་རམ། །གདོད་མའི་མགོན་པོ་འོད་
མི་འགྱུར་བའམ། །ཡེ་ཉིད་ཀྱི་སྟོན་པ་ཀུན་ཏུ་བཟང་པོ་ཞེས་བྱའོ། །དེའང་སྤྱི་གཅོད་
ལས། གདགས་མེད་ཀུན་ཏུ་བཟང་པོ་ཡང་། །ཡེ་ཉིད་སྟོན་པའི་ཀློང་དུ་ཐིམ། །
ཞེས་པ་ནི། རིག་གདངས་འོད་ལྔ་གཞི་ལ་རང་ཐིམ་གྱི་ཚུལ་དུ་གཏིང་གསལ་ཙམ་
280



སྡོམ་གསུམ་རྣམ་པར་འབྱེད་པའི་བཀའ་བརྟེན།
དུ་གནས་པ་ལ་གསུངས་པའོ། །རང་སྣང་ལྷུན་གྲུབ་འོག་མིན་ནི་སྟུག་པོ་བཀོད་པའི་
ཞིང་ཁམས་འོག་མིན་ཆེན་པོ་སྟེ། དེ་ན་གདགས་སུ་ཡོད་པའི་གཤེན་ལྷ་འོད་དཀར་
རམ། གཡུང་དྲུང་འཆང་ཆེན་ནམ། འོད་དཀར་འཆང་ཆེན་ནམ། ཐུགས་རྗེའི་
སྟོན་པའམ། ལོངས་སྤྱོད་རྫོགས་པའི་སྐུ་སྟོན་པ་ཀུན་ཏུ་བཟང་པོ་བཞུགས་ཏེ།
གསང་དོན་ལས། སྟོན་པ་ཀུན་ཏུ་བཟང་པོ་ཡིས། འོག་མིན་བོན་ཉིད་མི་འགྱུར་
དབྱིངས། ཞེས་དང་། ཕུན་སུམ་ཚོགས་པའི་རྒྱུད་ལས། སྟོན་པ་ཀུན་ཏུ་བཟང་
པོ་ནི། །འོག་མིན་འོག་མིན་གནས་འོག་མིན། །རིན་ཆེན་གཞལ་ཡས་བཀོད་པ་ན།
རིན་ཆེན་ཁང་བུ་བརྩེགས་པར་བཞུགས། །ཞེས་སོ། །དེ་ལྟ་བུའི་སྟོན་པ་དེས་ཡེ་ཉིད་
སྟོན་པའི་དགོངས་པ་ཟང
ངས་པ་ཟང་ཐལ་གྱི་རྒྱུད་རྣམས་ཏིང་ངེ་འཛིན་གྱིས་རྟོགས་ཤིང་གསན་
ཏེ། གནས་འོག་མིན་གྱི་ཞིང་དུ་རྒྱལ་བ་རིགས་ལྔ་ལ་སོགས་ཉིད་ལས་མི་གཞན་པའི་
རང་སྣང་གི་འཁོར་རྣམས་ལ། བོན་ཐེག་པ་ཆེན་པོའི་གསང་སྔགས་འབྲས་བུའི་
རྒྱུད་རྣམས་གསུང་སྒྲ་ཚིག་ལས་འདས་པ་བཞིན་དུ་གོ་བར་མཛད་པ་ནི། དུས་མེད་
རྟག་པར་རྒྱུན་དུ་རང་ཤར་བའི་ཚུལ་གྱིས་སྣང་བའོ། །དེ་དག་ཀྱང་སྔ་མ་ལས།
རང་བྱུང་རྫོགས་སྐུར་བཞུགས་ཙ་ན། །འཁོར་ཡང་ས་བཅུའི་སེམས་དཔས་བསྐོར། །
ས་བཅུའི་སེམས་པའི་འཁོར་དག་ལ། །ཤེས་བྱའི་སྒྲིབ་པ་སྦྱོང་བར་སྟོན། །ཞེས་
སོ། །དེ་ནི་སངས་རྒྱས་རང་སྣང་གིས་བསྡུས་པ་སྟེ། ས་བཅུའི་རྒྱུན་མཐའ་ལ་གནས་
པའི་བྱང་ཆུབ་སེམས་དཔའ་རྣམས་ལ་སྣང་བའོ། །འཇིག་རྟེན་གནས་ཀྱི་འོག་མིན་
ནི་འོག་མིན་ཆུང་ངུ་སྟེ་བཏགས་པའི་འོག་མིན་ནོ། །དེའི་བཀོད་པ་ཅི་ལྟ་བུ་ཞེ་ན།
ཞང་ཞུང་མེ་རི་ལས། གཟུགས་ཁམས་བཅུ་བདུན་ཡ་ཐ་ན། །གཙང་མ་རིགས་ཀྱི་
ཡོངས་གོང་ན། །གནས་ཀྱི་འོག་མིན་བླ་ན་མེད། །གསེར་གྱི་ས་གཞི་མཐའ་དབུས་བརྡལ།
གཡུ་ཡི་གཡུང་དྲུང་མིག་མང་རིས། །རིགས་ཀྱི་རྟགས་བཞི་འབུར་དོད་ཅིང་།
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དྲི་བྲལ་ཁྲུས་རྫིང་ལྗང་ལོའི་ཚལ། །དབྱར་དགུན་མེད་པས་དུས་བཞི་སྙོམས།
དེ་སྟེང་ཕོ་བྲང་གྲུ་བཞིར་རྒྱས། །རྣམ་ཐར་སྒོ་བཞི་ཕྱི་ནང་གསལ། །བྱང་ཆུབ་ལམ་
བདུན་ཀ་བ་དྲང་། །ཐར་ལམ་བརྒྱད་ཀྱི་རྟ་བབས་བརྩེགས། །ཡེ་ཤེས་རྩེ་མོ་གཅིག་
ཏུ་འཁྱི། །ཡོན་ཏན་ཆུན་དཔྱངས་དྲ་བས་མཛེས། །ཕྱི་དང་ནང་མེད་གཞལ་ཡས་ན།
སེང་གླང་རྟ་མཆོག་རྨ་བྱ་དང་། །ཤང་ཤང་ཏེའུ་བསྣོལ་བའི་ཁྲིར། །སྐྱོན་བྲལ་པདྨ་
འདབ་མ་རྒྱས། །མུན་སེལ་ཉི་ཟླ་བརྩེགས་པའི་གདན། །ཡོན་ཏན་ཕུན་ཚོགས་ཕོ་
བྲང་ན། །སྟོན་པ་གཤེན་ལྷ་འོད་དཀར་བཞུགས། །ཞེས་སོ། །དེ་ནི་བྱང་ཆུབ་སེམས་
དཔའི་སྣང་བས་བསྡུས་པ་སྟེ། བྱང་སེམས་སྲིད་པ་ཐ་མ་བ་ས་བཅུའི་དབང་ཕྱུག་
ཆེན་པོ་རྣམས་སངས་རྒྱ་བའི་གནས་སོ། །དེ་ན་སྟོན་པས་གཤེན་ཚད་མེད་འོད་
ལྡན་དང་། འཆི་མེད་གཙུག་ཕུད་ལ་སོགས་ཐེག་པ་ཆེན་པོའི་འཁོར་རྣམས་ལ་འོག་
མིན་ཆེན་པོར་ཇི་ལྟ་བ་དེ་དང་འདྲ་བས་རྒྱུད་གསུངས་སོ། །དེ་བཞིན་དུ་དགའ་
ལྡན་ལྷའི་གནས་སུའང་སྤྲུལ་པའི་སྐུས་གསུངས་ཏེ། མདོ་ལས། དགའ་ལྡན་ལྷ་
ཡི་ཕོ་བྲང་ན། །སྤྲུལ་པའི་སྐུ་ཡིས་བོན་སྟོན་ཞིང་། །ཞེས་སོ། །རྩ་གསུམ་གྱི་གྲོང་ཁྱེར་
ལྟ་ན་སྡུག་གི་ལྷོ་ནུབ་མཚལ་རི་ལྷའི་འདུན་ས་བྱ་བ་ན་གཡུའི་ལུང་པ་ཁ་ལྷོ་ཤར་དུ་
སྟོན་པ། དེའི་ཕུ་ན་རྩེ་དྲུག་ལྷུན་གྱིས་གྲུབ་པའི་སྒང་ཞེས་བྱ་བ་མཚལ་གྱི་རི་བོ་ལ་
ཤེལ་གྱི་རྩེ་མོ་དྲུག་ཡོད་པ། དེའི་དཀྱིལ་ན་ཤེལ་གྱི་ཕུག་པ་ཡངས་ལ་ཉམས་དགའ་
བ་ཕྱི་ནང་མ་སྒྲིབ་པའི་གནས་སུ་སྟོན་པ་འཆི་མེད་གཙུག་ཕུད་ཀྱིས་གཤེན་གསང་
བ་འདུས་པ་དང་། སྟག་ལ་མེ་འབར་དང་། ལྷ་ཀླུ་མི་གསུམ་ལ་སོགས་ལ། སྔར་
ཁྲི་བཞི་ནམ་ཏིང་ངམ། ཡབ་འཕྲུལ་གཤེན་སྣང་ལྡན་ལས་གསན་པ་སླར་ཡང་རྫུ་
འཕྲུལ་གྱིས་འོག་མིན་ནས་གསན་ཚུལ་མཛད་པ་ལས། གསང་སྔགས་སྤྱི་སྤུངས་
ལྟར་ན། ལྟ་བའི་དོན་དུ་སྡོང་པོ་དགུ་འདུས། སྤྱོད་དོན་ཐིག་ལེ་སུམ་དྲིལ། སྒོམ་
282



སྡོམ་གསུམ་རྣམ་པར་འབྱེད་པའི་བཀའ་བརྟེན།
དོན་གབ་པ་དགུ་བསྐོར། དམ་ཚིག་གི་དོན་དུ་ས་མ་ཡ་འབུམ་སྡེ། ཕྲིན་ལས་ཀྱི་དོན་
དུ་གཡུང་དྲུང་ཡོངས་རྫོགས། དངོས་གྲུབ་ཀྱི་དོན་དུ་གསང་བའི་ལྡེ་མིག་དང་དྲུག །ཆ་
ལག་མེ་ལོང་དགུ་བསྐོར་སོགས་དང་། རྒྱུད་ལའང་ལྟ་དོན་དུ་ཁྱུང་ཆེན་ལྟ་བའི་རྒྱུད།
སྤྱོད་དོན་སྒྱུ་འཕྲུལ་དྲ་བ། དམ་ཚིག་གི་དོན་དུ་གུ་ཡ་སྲོག་འཛིན། སྒོམ་དོན་གསང་
བ་དགུ་འཕར། ཕྲིན་ལས་ཀྱི་དོན་དུ་དབལ་མོ་ལས་ཐིག །དངོས་གྲུབ་ཀྱི་དོན་དུ་
གསང་བ་ཐབས་ཞགས་དང་དྲུག །མཆོང་དགུ་ལ་སོགས་པའི་གསང་སྔགས་ཀྱི་རྒྱུད་
རྣམས་བསྐྱར་ཏེ་བཤད་དོ། །
གཉིས་པ་དེ་བསྡུས་ནས་བཤད་སྒྲུབ་ཀྱིས་ཇི་ལྟར་བཟུང་ཚུལ་ནི། རྒྱས་བསྡུས་
འབྲིང་གསུམ་ཕྱེས་ནས་སྡུད་པ་པོ། གསང་འདུས་བཟང་ཟ་འཆི་མེད་གཙུག་ཕུད་
ཀྱིས། ལྷ་ཀླུ་རྒྱལ་གཤེན་གསུམ་གྱི་སྙན་དུ་བསྒྲགས། བསྒྲགས་གསུམ་བཀའ་དང་
འབྲེལ་བ་ཟབ་པའི་བོན། སྟག་ལ་ལྷ་ཀླུ་མི་ཡི་རིག་འཛིན་ནས། སྣང་མདོག་མུ་ཁྲི་
གདུང་བརྒྱུད་བཅུ་གསུམ་དང་། མཁས་བཞི་བླ་ཆེན་སོགས་ལ་རིམ་གྱིས་བརྒྱུད།
སྤྱིར་གསང་སྔགས་ཀྱི་རྒྱུད་ནི་འོག་མིན་ཆེན་པོར་ཀུན་བཟང་གི་བྱིན་རླབས་ཀྱིས་
དུས་མེད་རྟག་པར་རང་སྣང་གི་འཁོར་རྣམས་ལ་རང་བཞིན་གྱིས་སྣང་ལ། དེ་ཉིད་
མཁའ་ཟླ་དང་ཆུ་ཟླའི་ཚུལ་དུ་གཟུགས་ཁམས་ཀྱི་འོག་མིན། འདོད་ཁམས་ཀྱི་དགའ་
ལྡན། རྩ་གསུམ་པའི་གཡུ་ལུང་ཤེལ་ཕུག་སྟེ་ལྷ་གནས་གསུམ་དང་། འཛམ་གླིང་
གི་འོལ་མོའི་ཞིང་ལ་སོགས་པར་གདུལ་བྱའི་སྣང་བ་དང་མཐུན་པའི་འདུལ་བྱེད་
ཀྱི་སྟོན་པས་སོ་སོ་ནས་གསུངས་པར་གོ་ཞིང་། དེ་བཞིན་དུ་འཇིག་རྟེན་ཕྱི་མ་རྣམས་
ལའང་སྔགས་ཀྱི་རྒྱུད་མི་འབྱུང་བའི་དུས་མི་སྲིད་པ་ཞིག་སྟེ། སྐལ་མེད་རྣམས་ཀྱིས་
སྒྲ་ཙམ་ཡང་མི་ཐོས་པས། དེ་དག་གི་ངོར་མི་འབྱུང་བ་དང་ཁྱད་མེད་དོ། །ལས་
དང་སྐལ་བ་ལྡན་པ་རྣམས་ལ་དེ་ལྟར་མ་ཡིན་ཏེ། ལྷ་ཀླུ་མིའི་རིག་པ་འཛིན་པའི་
2g3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ང་ངོར་མི་རྣམས་ཚེ་ལོ་ཁྲི་ཐུབ་དུས་ཡན་ནས་གསང་སྔགས་བྱུང་ཞིང་དར་བ་ཞིག་
སྟེ། འཆི་མེད་ཀྱིས་གསང་འདུས་སོགས་ལ་སྔགས་རྒྱུད་གསུངས་ཚུལ་གོང་ལྟར་
ལ། འཆི་མེད་ནི་ཚེ་ལོ་ཁྲི་བའི་དུས་སུ་བྱོན་པ་སྟེ། མཛོད་ལས། རྒྱལ་ཁུག་ཚེ་ནི་
ཁྲི་ཡིན་ཏེ། །ཞེས་པ་ནི་ཡེ་གཤེན་གཙུག་ཕུདཀྱི་གདུང་སོབ་པ་ཡིན་ཏེ། །ཡོངས་རྫོགས་
ལས། །ཡེ་གཤེན་གཙུག་ཕུད་ས་བཅུ་མ་ནོན་པས། །སྒྲིབ་པའི་ཆ་ལ་འདྲེས་ཀྱི་བག་
ཚ་དང་ཉམ་ང་བྱུང་སྟེ། །ཁྲི་རྒྱལ་ཁུག་པ་གདུང་སོབ་ཏུ་བཞག་ནས་སླར་འོག་མིན་
དུ་གཤེགས་ཏེ། །དེ་དུས་ཚེ་ལོ་ཁྲི་པ་ལགས། །ཞེས་བཤད་དོ། །དེས་བླ་ན་མེད་པའི་
ས་ནོན་ནས་བརྒྱ་པའི་སྟོན་པར་བྱོན་པའོ། །དེས་ན་གསང་འདུས་དང་སྟག་ལས་
ཀྱང་འཆི་མེད་ཀྱི་ཞལ་སློབ་པས་དེ་དག་ཀྱང་ཚེ་ལོ་ཁྲི་པར་བྱོན་པར་མངོན་ནོ། །འོ་ན་
མཐིང་གུར་གཡུ་འཐིབས་ཀྱི་གནས་ནས་གཤེན་རབ་ཀྱིས་སྟག་ལ་སྲིན་པོ་འདུལ་བར་
བཏང་བ་དང་འགལ་ལོ་ཞེ་ན། དེ་ནི་སྒ་སྟོན་གྱིས་འབུམ་པའི་སྟོན་པའི་ཟུར་
སྟོངས་ལ་བྱོན་པའི་རྫོགས་པའི་སྟོན་པ་གཤེན་རབ་ཡིན་ཏེ། མཆོད་རྟེན་ལས་རྫོགས་
པའི་གཤེན་རབ་བརྒྱ་པའི་གཤེན་རབ་གཉིས་སུ་བཤད་པས་སོ་གསུངས་མོད་ཀྱང་།
དེ་དུས་ཀྱི་འཆི་མེད་ད་ལྟའི་གཤེན་རབ་ཡིན་པས། འཆི་མེད་ཀྱི་དུས་ན་སྟག་ལ་
སྲིན་པོ་འདུལ་བར་བཏང་བ་ད་ལྟའི་གཤེན་རབ་ལ་བཏགས་ནས་གསུངས་ཀྱང་
མ་ངེས་ཏེ། དེ་དུས་ཀྱི་སྟག་ལའི་འདུལ་སྐལ་སྲིན་པོ་ཡིན་པའི་ཕྱིར་རོ། །མདོར་
ན་འཆི་མེད་ཡན་ལ་དགོངས་པའི་བྱིན་གྱིས་བརླབས་ནས་བརྒྱུད་པས་དགོངས་
བརྒྱུད་ཅེས་གྲགས་པའོ། །འཆི་མེད་ནས་གསང་འདུས་བཟང་ཟ་སྟག་ལ་གསུམ་
ལ་ཚིག་ཏུ་གསུངས་ནས་བརྒྱུད་དེ། བླ་མ་འདི་བཞི་ནི་གསང་སྔགས་ཀྱི་རྒྱུད་སྡེ་དང་
སྒྲུབ་སྡེ་ཀུན་གྱི་བདག་པོ་ཡས་སྤྲུལ་པའི་གཤེན་ནོ། །དེའང་གསང་སྔགས་
སྤྱིའི་དགོངས་དོན་འདུས་པ་རིན་ཆེན་སྤྱི་སྤུངས་ཀྱི་རྒྱུད་རྣམས་ནི་འཆི་མེད་བཟང་
284



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཟ་གསང་འདུས་གསུམ་གྱིས་བསྡུས་ཤིང་། གཡུ་ལུང་ཤེལ་ཕུག་གི་གནས་སུ་བསྒྲུབ་
པའི་ཚུལ་མཛད་པས་ལྷ་ཆེན་པོ་དགུའི་ཞལ་མངོན་སུམ་དུ་བསྟན་ཅིང་དངོས་གྲུབ་
ལྷའི་སྐལ་རེ་བབ་བོ། །སླར་ཡང་རྒྱས་བསྡུས་འབྲིང་གསུམ་དུ་ཕྱེས་ཏེ་སྡུད་པ་པོ་
སོ་སོ་ནས་དར་དཀར་ལྡེབ་བུ་ལ་རིན་ཆེན་ཞུན་མས་བྲིས་ཤིང་། ལྷ་གཤེན་ཀླུ་གྲུབ་
རྒྱལ་གཤེན་གསུམ་གྱི་སྙན་དུ་བསྒྲགས་ཏེ། གསང་བ་འདུས་པ་ཉིད་ཀྱིས་བདུད་
ཀྱི་རི་ནག་འཇོམས་པའི་བྲག་ཕུག་སོགས་གནས་དགུ་ན་བསྒྲུབས་ནས་ལྷ་སྲིན་སྡེ་
བརྒྱད་དབང་དུ་སྡུད་ཅིང་གསང་སྔགས་ཀྱི་བསྟན་པ་དར་བར་མཛད་དེ་མང་ལ་
འབྲེལ་པ་ལྷ་གཤེན་ཡོངས་སུ་དག་པ་ལ་བརྒྱུད། དེའི་མཚལ་རི་ལྷའི་འདུན་སར་
བསྒྲུབས་པས་ལུས་ཅིར་ཡང་སྤྲུལ་ཞིང་མཁའ་ལ་འཕུར་ནས་ལྷ་ལྷ་མིན་གྱི་གཡུལ་
ཟློག་པ་སོགས་གྲུབ་རྟགས་བསམ་གྱིས་མི་ཁྱབ། ལྷ་གཤེན་གྱིས་ལྷ་རྣམས་བློ་སྟོབས་
ཆེ་བ་དང་མཐུན་པའི་ལུང་དོན་རྒྱས་པའི་སྐོར་ལྷའི་རིག་འཛིན་རྣམས་ལ་བཤད་
ནས་ལྷའི་ཡུལ་དུ་དར་བར་མཛད་ཅིང་། མཛོད་ལས། ཡོངས་དག་ཚེ་ནི་ལྔ་བརྒྱ་
སྟེ། ཞེས་པའང་ལྷ་གཤེན་ཡོངས་དག་མ་ཡིན་ཏེ། དེ་རྩ་གསུམ་ལྷའི་སྟོན་པ་ཡིན་
པ་ལ་ལྷའི་ཚེ་ཚད་མི་ལ་སྦྱར་མི་རུང་བས་སོ། །དེས་ན་སྟོན་པ་གཞན་ཞིག་གི་མཚན་
ཡིན་པར་མངོན་ནོ། །འཆི་མེད་གཙུག་ཕུད་ཀྱིས་འབྲིང་པོ་ཡང་ཁོལ་དབལ་བོན་
སྟག་ལ་མེ་འབར་ལ་བརྒྱུད། དེས་དབལ་གྱི་བྲག་ཕུག་རོང་ཆེན་དུ་བསྒྲུབས་པས་
ལྷ་སྲིན་མོ་རིགས་རྣམས་དམ་ལ་བཏགས་ནས་རྒྱལ་གཤེན་མི་ལུས་བསམ་ལེགས་
ལ་བརྒྱུད། དེས་རྒྱལ་མཁར་བ་ཆོད་དུ་བསྒྲུབས་པས་ཏིང་འཛིན་མེས་ལོག་ལྟ་
བསྲེགས་ཤིང་དགུན་མེ་ཏོག་གི་ཆར་འབེབས་པ་སོགས་རྫུ་འཕྲུལ་སྣ་ཚོགས་བསྟན།
རྒྱལ་གཤེན་གྱིས་མི་རྣམས་བློ་གསལ་ཡང་སྐྱོ་ངས་ཆེ་བ་དང་མཐུན་པའི་རན་ལ་
འཚམས་པའི་སྐོར་ནམ་མཁའ་སྣང་བའི་མདོག་ཅན་སོགས་མིའི་རིག་འཛིན་རྣམས་
285



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་བཤད་ནས་མིའི་ཡུལ་དུ་དར་བར་མཛད། བཟང་ཟ་རིང་བཙུན་གྱིས་ཉུང་ལ་
འདུས་པ་ཀླུ་གྲུབ་ཡེ་ཤེས་སྙིང་པོ་ལ་བརྒྱུད། དེས་ཆུ་མིག་བརྒྱད་ཅུ་རྩ་གཉིས་ཀྱི་
མགོ་བོར་བསྒྲུབས་ནས་ཀླུ་ཁམས་དབང་དུ་བསྡུས་ཤིང་བོན་གྱི་འཁོར་ལོ་བསྐོར།
ཀླུ་གྲུབ་ཀྱིས་ཀླུ་རྣམས་བླུན་ཞིང་བློ་ཆུང་བ་དང་མཐུན་པའི་གསང་ལ་ཟབ་པའི་སྐོར་
ཀླུའི་རིག་འཛིན་རྣམས་ལ་བཤད་ནས་ཀླུའི་ཡུལ་དུ་དར་བར་མཛད་དོ། །ལྷ་ཀླུ་མིའི་
རིག་འཛིན་གསུམ་ནི་མཆོག་གི་དངོས་གྲུབ་ཡི་དམ་ལྷ་དང་གཉིས་སུ་མེད་པར་
གྱུར་ཏོ། །དེ་ལྟར་ལྷ་ཀླུ་མིའི་ཡུལ་དུ་བསྒྲགས་པ་གསུམ་གྱི་བཀའ་དང་འབྲེལ་པ་
འབྲིང་པོ་དམར་ལ་ཟབ་པའི་བོན་སྡེ་རྣམས་ནི་གསང་བ་འདུས་པས་སྟག་ལ་མེ་འབར་
ལ་བརྒྱུད། དེས་ལྷ་གཤེན་ཡོངས་སུ་དག་པ་ལ་བརྒྱུད། དེས་མི་ལུས་བསམ་ལེགས་
ལ་བརྒྱུད། དེས་ཀླུ་གྲུབ་ཡེ་ཤེས་སྙིང་པོ་ལ་བརྒྱུད། ལྷ་ཀླུ་མིའི་རིག་འཛིན་རྣམས་ནས་
སྣང་བའི་མདོག་ཅན་ལ་བརྒྱུད། དེས་རི་རྒྱལ་ལྷུན་པོར་བསྒྲུབ་པས་གནམ་ལྕགས་
ཐོག་རྒོད་ཀྱི་ལྷ་སྲིན་གདུག་པ་ཅན་དབང་དུ་སྡུད་ཅིང་མཆོག་ཡེ་གཤེན་ལྷ་དང་
གཉིས་སུ་མེད་པར་གྱུར་ཏོ། །མཛོད་ལས། སྣང་བའི་མདོག་ཅན་ཚེ་སྟོང་སྟེ།
ཞེས་པས། སྣང་མདོག་ནི། མི་རྣམས་ཚེ་ལོ་སྟོང་ཐུབ་དུས་སུ་བྱོན་པའོ། །འོ་ན་ཡེ་
གཤེན་གཙུག་ཕུད་དང་མུ་ཁྲི་བར་གྱི་བརྒྱུད་པ་དེ་རྐང་ཆད་དུ་འགྱུར་ཏེ། རྒྱལ་ཁུག་
ཡོངས་དག་ལྔ་བརྒྱ། སྣང་མདོག་སྟོང་བར་བཤད་པས་ཚེ་ཚད་དེ་ལས་མ་ཐུབ་
པས་སོ་ཞེ་ན། མི་དང་མཐུན་སྣང་དུ་དེ་ལས་ཞལ་མ་བཞུགས་པའི་ཕྱིར་ཞེ་ན་ཁྱབ་
པ་མེད་དེ། མཁའ་སྤྱོད་རིག་འཛིན་གྱི་གནས་ན་ཇི་ལྟ་བར་མི་བཞུགས་པའི་ཕྱིར་
ཞེ་ན་རྟགས་མི་འགྲུབ་སྟེ། ཐབས་ཞགས་ལས། བརྒྱ་ཕྲག་བདུན་དང་སྟོང་ཕྲག་
དྲུག །སྟོང་དང་དྲུག་བརྒྱ་རྫོགས་པ་ཡི། །གཞན་དོན་སྐྱེ་བ་རང་དབང་ཅན། །ཐོབ་
པའི་ཕྱིར་ན་བསྐལ་པ་དག །གྲངས་མེད་འཇིག་རྟེན་གནས་གྱུར་ཀྱང་
། །ཤིན་ཏུ་
286



སྡོམ་གསུམ་རྣམ་པར་འབྱེད་པའི་བཀའ་བརྟེན།
གཞོན་པའི་ཚུལ་དུ་གནས། །ཞེས་སོ། །ཁྲོ་རྒྱུད་ལས་ཀྱང་མུ་ཁྲི་ཡན་ཆད་གྲུབ་
རྟགས་དུ་མ་དང་ལྡན་ཏེ། སྤྲུལ་པའི་སྐུ་འཆི་མེད་དགྲས་མི་ཚུགས་པར་བཤད་དོ། །མུ་
ཁྲི་ཡང་ཁ་ཅིག་གིས་བོད་རྒྱལ་མ་ཡིན་པའི་ཨོ་རྒྱན་གྱི་རྒྱལ་པོ་ཞིག་ཡིན་པར་བཤད་
པ་ནོར་བ་སྟེ། རྩ་རྒྱུད་ཉི་སྒྲོན་ལས། བོད་རྒྱལ་གཉའ་ཁྲི་བཙད་པོ་ཡིས། །གནམ་ཟ་
མུག་མུག་ཁབ་ཏུ་བཞེས། །སྲས་ནི་མུ་ཁྲི་བཙད་པོ་འཁྲུངས། །མུ་ཁྲིས་སྣང་བ་མདོག་
ཅན་ལས། །ཁྲོ་བོ་དབང་ཆེན་རྒྱུད་གཞུང་མ་བུ་འཚམས་པར་ཞུས། །ལྷ་རི་གྱང་ཐོ་
ལ་བསྒྲུབས་པས། །གྲུབ་རྟགས་རྫུ་འཕྲུལ་བསམ་མི་ཁྱབ། །རྒྱལ་པོས་བོན་ལ་སེར་སྣ་
སྐྱེས།། གཞན་ལ་མ་སྤེལ་རྩ་འགགས་སོང་། །ཞེས་པས་སོ། །དེས་ན་སྣང་མདོག་ནི་
ཚེ་ཡི་གྲུབ་པ་བརྙེས་པས་སྟོང་པའི་དུས་ནས་བཞུགས་ཏེ་བརྒྱ་པའི་དུས་སུ་བོད་ཁ་བ་
ཅན་དུ་གསང་སྔགས་ཀྱི་བསྟན་པ་སྤེལ་བའི་ཕྱིར་དུ། ནམ་མཁའ་ནས་ལྷ་རི་གྱང་
ཐོའི་ཁར་ཕེབས་ཏེ་བོད་རྒྱལ་གཉའ་ཁྲི་བཙད་པོས་མཆོད་གནས་སུ་བསྐུར་བས་
རྒྱལ་གཤེན་བསྟན་པ་མཉམ་ཆགས་བྱ་བ་བྱུང་སྟེ། དྲི་མེད་གཉེར་གཏད་མདོ་ལས།
ནམ་མཁའ་སྣང་བའི་མདོག་ཅན་ཁྱོད།། དེ་དུས་དེ་དང་དུས་མཉམ་དུ།། ཁ་བ་ཅན་
གྱི་བོད་ཡུལ་དུ། ལྷ་རི་གྱང་ཐོ་བྱ་བ་རུ།། ཁྲི་བདུན་པ་ལ་བདུན་ཚིགས་དང་།།
རྒྱལ་གཤེན་བསྟན་པ་མཉམ་ཆགས་མཛོད།། གསང་བ་སྔགས་ཀྱི་བསྟན་པ་སྤེལ།།
ཞེས་སོ། །འོ་ན་བསྒྲགས་གསུམ་གྱི་བོན་རྣམས་འོལ་མོའི་གླིང་དུ་ཇི་ལྟར་དར་ཞེ་ན།
མདོ་འདུས་ལས། སྟོན་པ་འདས་ནས་མི་ལོ་ཉི་ཤུ་རྩ་བརྒྱད་ན། །ལྷ་བོན་ཡོངས་སུ་དག་
པ་དང་། །ཀླུ་བོན་ཡེ་ཤེས་སྙིང་པོ་དང༌། །རྒྱལ་ནི་མི་ལུས་བསམ་ལེགས་ཀྱི། །བོན་
རྣམས་འོལ་མོའི་གླིང་དུ་བྱུང་། །སྟོན་པ་མྱ་ངན་འདས་རྗེས་སུ། །འོལ་མོ་ལུང་དུ་བོན་
རྣམས་འདུས། །ཞེས་དང་། མཐར་ནི་ང་ཡི་བསྟན་པ་ནི། །མང་ལ་རྒྱས་པའི་བོན་སྡེ་
དང༌། །ཉུང་ལ་འདུས་པའི་བོན་སྡེ་དང་། །གསང་ལ་ཟབ་པའི་བོན་སྡེ་རྣམས། །ལྷ་
287



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡུལ་ཀླུ་ཡུལ་མི་ཡུལ་དུ། །བརྒྱུད་ནས་འབྱུང་སྟེ་དར་རྒྱས་སོ། །ཞེས་པས། སྟོན་པ་མྱ་
ངན་འདས་ནས་མི་ལོ་ཉེར་བརྒྱད་ན་འོལ་མོའི་གླིང་དུ་བྱུང་ཞིང་། འོལ་མོའི་གླིང་
དུ་གདུང་སོབ་མུ་ཆོའི་དྲུང་དུ་ལོ་ཙཱ་བ་དྲུག་གིས་མཁས་པར་སྦྱངས་ནས་སྟོན་པའི་
བཀའ་དང་རྗེས་སུ་བྱུང་བའི་བསྒྲགས་གསུམ་གྱི་བོན་རྣམས་སོ་སོའི་ཡུལ་དུ་སྐད་
རིགས་བསྒྱུར་ཞིང་སྤེལ་ནས་དར་བ་སྟེ། སྔ་མ་ལས། འོལ་མོའི་ལུང་དུ་བཀའ་དང་
རྗེས་སུ་བསྟན་པའི་བོན། །ལོ་ཙཱ་དྲུག་གིས་གཡུང་དྲུང་ལྷ་སྐད་ལས། །རང་རང་ཡུལ་
དུ་སྐད་རིགས་སོ་སོར་བསྒྱུར། །ཞེས་སོ། །བོད་དུ་བྱུང་བའི་རྒྱུད་སྡེ་རྣམས་ནི་ཞང་
ཞུང་གི་སྒྲ་ལས་བསྒྱུར་བའོ། །བོད་རྒྱལ་མུ་ཁྲིས་ལྷ་རི་གྱང་མ་གྱང་ཐོ་ལ་བསྒྲུབས་པས་
ནམ་མཁར་བྱ་ལྟར་འཕུར་ཞིང་མཆོག་ཡི་དམ་ལྷ་དང་གཉིས་མེད་དུ་གྱུར་ཏེ། རྒྱལ་
པོས་བོན་ཐོབ་པའི་དབང་གིས་ཕོངས་སེམས་བྱས་ནས་གཞན་ལ་མ་བསྟན་པར་
མི་རབས་གསུམ་དུ་གསང་བ་རྩ་འགགས་སུ་བཏང་ངོ་། །དེའི་ཚེ་མོན་བོན་ཧ་ར་ཅི་
པར་ལ་བོན་གནམ་བབས་སུ་བབ་ཅེས་སྐབས་ཕྲིན་ལས་བཤད་པ་ནི་བོན་བདག་པོ་
མེད་པ་རང་བཞིན་གྱིས་གནམ་ནས་བབས་པར་བཤད་པ་མ་ཡིན་ཏེ། རྫུ་འཕྲུལ་
གྱི་མཁའ་འགྲོ་མ་བཞིས་རྒྱལ་པོའི་བཀོར་མཛོད་ནས་བསྭེ་སྒྲོམ་ཕྱུང་ནས་མོན་བོན་
ལ་བསྟན་པ་ལ་ཟེར་རོ། །དེས་ན་ཡབ་འཕྲུལ་གཤེན་སྣང་ལྡན། ཡུམ་བཟང་ཟ་རིང་
བཙུན། སྲས་འཆི་མེད་གཙུག་ཕུད། གཤེན་གསང་བ་འདུས་པ་དང་བཞི་ནི་
དགོངས་རྒྱུད་ཀྱི་བླ་མ་བཞིའོ། །སྟག་ལ་མེ་འབར། རྨ་ལོ། ལྷ་གཤེན། ཀླུ་གྲུབ།
རྒྱལ་གཤེན། སྣང་མདོག་དང་དྲུག་ལ་གོང་མ་ཆེ་དྲུག་ཟེར་རོ། གདུང་རྒྱུད་བཅུ་
གསུམ་ནི། མུ་ཁྲི་བཙད་པོ། དེའི་སློབ་མ་ཧ་ར་ཅི་ཡེ་ཤེས་བླ་མ མཆན པར། དེའི་སློབ་
མ་བོན་མོ་སྟག་ཝེར་ལི་ཝེར་ སྟག་ཟ་རླུང་རྒྱལ །མཆན། དེའི་སློབ་མ་ཞང་ཞུང་ཨ་ནུ་འཕྲག་
ཐག །དེས་སད་ནེ་གའུ། དེས་དད་མི་ཐ་གེ །དེས་ཤད་བུ་ར་ཁུག །དེས་རྒྱུ་བོན་
288



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཟིང་པ་མཐུ་ཆེན། དེས་སྤེ་བོན་ཐོག་འཕྲུལ། དེས་སྤེ་བོན་ཐོག་རྩེ། དེ་རྣམས་ཀྱི་སྟེང་
དུ་ཁུ་བྱུག་ལས་གསུངས་པའི་ཧྲིང་ནི་མུ་ཏིང་
། སུམ་པ་དབུ་ཀར། བླ་ཆེན་མུ་ཝེར་
གསུམ་བསྣན་པས་བཅུ་གསུམ་མོ། །སྤེ་བོན་གྱིས་སྟོང་རྒྱུང་མཐུ་ཆེན་ དཔོན་གསས་མཐུ་
ཆེན། མཆན། ལ་བསྟན། དེས་སེ་བོན་ཤ་རི་ཨུ་དཔལ་ལྡན་གསང་ཆེན། མཆན ཆེན། དེས་མེ་
ཉག་ལྕེ་ཚ་མཁར་བུ། དེས་ལྡེ་བོན་གྱིམ་ཚ་རྨ་ཆུང་སྟེ་སྟོང་རྒྱུང་སོགས་བཞི་ནི་སྒྲ་
སྒྱུར་མཁས་པ་བཞིའོ། །དེ་ལྟར་གདུང་རྒྱུད་བཅུ་གསུམ་དང་ མཁས་པ་བཞི་ལ་སོགས་
ཀྱང་ཐུན་མོང་གྲུབ་རྟགས་བསམ་གྱིས་མི་ཁྱབ་ཅིང་མཆོག་ཡི་དམ་ལྷ་དང་གཉིས་སུ་
མེད་པར་གྱུར་ཏོ། །ཡོན་ཏན་ཞང་སྐོར་རྣམས་ནི་ཁྲི་ལྡེ་ལྕགས་ཀྱི་བྱ་རུ་ཅན་གྱིས་
བསྡུས་ཤིང་། ཕྲིན་ལས་ཕུར་པའི་སྐོར་ལྷ་མོ་ཐུགས་རྗེ་བྱམས་མ་ལ་སོགས་པས་
བསྡུས་པའོ། །མདོར་ན་རྒྱུད་ཀྱི་ཞུ་བ་པོ་གང་ཡིན་པ་དང་། མཇུག་ཏུ་གང་ལ་གཏད་
པ་དེ་ཉིད་སྡུད་པ་པོ་ཡིན་པ་ཤས་ཆེའོ། །རྫོགས་རིམ་མ་རྒྱུད་ལ་སོགས་པ་ནི་ཀུན་
ཏུ་བཟང་པོས་བཟང་ཟ་རིང་བཙུན་ལ་བརྒྱུད་པ་སྡུད་པ་པོ་རྒྱལ་གཤེན་མི་ལུས་
བསམ་ལེགས་ཉིད་དོ། །དེ་ནས་གཏེར་དུ་སྔ་མར་གྲི་གུམ་གྱི་དུས་སུ་དང་། ཕྱི་མ་
ཁྲི་སྲོང་གི་དུས་སུ་གཤེགས་ཏེ་རིག་འཛིན་རྣམས་ཀྱིས་གཏེར་གནས་སོ་སོར་གཏེར་
སྲུང་ལ་གཉེར་གཏད་དེ་སྦས་པ། ཕྱིས་སུ་སྤྲུལ་པའི་གཏེར་སྟོན་རིམ་པར་བྱོན་པ་
རྣམས་ཀྱིས་སྤྱན་དྲངས་ཏེ་བྲུ་ཞུ་སྤ་རྨེའུ་ལ་སོགས་ལས་ཅན་རྣམས་ལ་གཏད་ནས་དུས་
བབས་ཀྱིས་འགྲོ་དོན་མཛད་དོ། །བརྒྱུད་ཚུལ་ཡང་སྔར་གྱི་དགོངས་བརྒྱུད། བརྡའ་
བརྒྱུད། སྙན་བརྒྱུད། སྒྲ་བསྒྱུར་ལོ་ཙཱའི་བརྒྱུད་པ་བཞིའི་སྟེང་དུ། ལས་འཕྲོ་གཏེར་
བརྒྱུད། བཀའ་བབས་གཏད་རྒྱ་སྟེ་གཉིས་བསྣན་པས་བརྒྱུད་པ་དྲུག་ལྡན་ཞེས་
པའོ། །དེ་ནས་རང་གི་རྩ་བའི་བླ་མའི་བར་དུ་དབང་ལུང་མན་ངག་གི་བརྒྱུད་པའི་
ཕྲེང་བ་མ་ཞིག་པ་རང་གི་སྐལ་བས་ཐོབ་དགོས་པ་ཉིད་དོ།།
289



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དོན་གསུམ་པ་དེ་ལྟར་བཟུང་བའི་སྡོམ་པའི་ངོ་བོ་ནི། ངོ་བོ་བདེ་ཆེན་ཡེ་ཤེས་
མངོན་གྱུར་པ། སྒོ་གསུམ་ཐབས་ཤེས་ཀྱིས་ཟིན་སེམས་པ་བཅས། རང་རྒྱུ་དབང་
ལས་གསར་ཐོབ་ཚུལ་ཁྲིམས་སོ། །དེ་ཡང་རང་རང་ཡེ་ཤེས་ཀྱིས་ཟིན་ཁྲིམས།
བསྡམ་བྱ་ཆགས་སྡང་ལ་སོགས་གཟུང་འཛིན་གྱི་རྣམ་པར་རྟོག་པའམ་འཕོ་བའི་
བག་ཆགས་དང་བཅས་པ། སྡོམ་བྱེད་དཔེ་ཡི་ཡེ་ཤེས་ཀྱིས་མཚོན་པའི་བདེ་བ་ཆེན་
པོའི་ཡེ་ཤེས་ཀྱིས་སྡོམ་པར་བྱེད་པས། ཡོན་ཏན་དུག་ལྔའམ་ཆགས་པ་གནས་སུ་
དག་པའི་བདེ་བ་ཆེན་པོར་སྐུ་ལྔ་ཡེ་ཤེས་ལྔ་ལྷུན་གྱིས་གྲུབ་པ་མངོན་དུ་གྱུར་པ་སྟེ།
སྒྱུ་འཕྲུལ་དྲྭ་བའི་རྒྱུད་ལས། ཤེས་རབ་ཆེན་པོའི་དབང་ཐོབ་ནས། །ཆགས་པ་མེད་
པའི་སྤྱོད་པ་ཡིས། །བདེ་བ་ཆེན་པོའི་ཡོན་ཏན་གྱིས། །ཆགས་སྡང་གནས་སུ་དག་
གྱུར་ཅིང་
། །དུག་ལྔར་སྐུ་ལྔ་ལྷུན་གྱིས་གྲུབ། །ཅེས་སོ། །མདོར་ན་བསྡམ་བྱ་སྒོ་གསུམ་
ཕྲ་བའི་བག་ཆགས་དང་མཚན་འཛིན་གྱི་རྟོག་པ་དང་བཅས་པ། སྡོམ་བྱེད་ཐབས་
ཤེས་ཁྱད་པར་ཅན་གྱིས་ཟིན་པའི་སེམས་པས་བོན་དང་བཅས་པ། རང་རྒྱུ་དབང་
བསྐུར་སོ་སོ་ལས་གསར་དུ་ཐོབ་པའི་སྡོམ་པའི་ཚུལ་ཁྲིམས་སོ། །དེ་ཡང་དབྱེ་ན།
བྱ་བ། སྤྱོད་པ། ཡེ་གཤེན། ཡེ་གཤེན་ཆེན་པོའི་རྒྱུད་སྡེ་བཞི་པོ་སོ་སོའི་རིམ་པ་ལྟར།
བལྟ་བ་དང་ དགོད་པ་དང་། ལག་བཅངས་དང་། དབང་པོ་གཉིས་སྦྱོར་གྱི་བདེ་
བ་ལམ་དུ་བྱེད་པར་ཐབས་ཤེས་ཁྱད་པར་ཅན་དང་ལྡན་པའི་རང་རང་གི་ཡེ་ཤེས་
ཀྱིས་ཟིན་པའི་སྡོམ་པའི་ཚུལ་ཁྲིམས་སུ་འགྱུར་བའོ། །དེའང་དབང་བཞིའི་བུམ་
དབང་དང་། ཁྱད་པར་གྱི་དབང་གོང་མ་གསུམ་གྱི་རིམ་པའི་གསར་ཐོབ་ཀྱི་ཡེ་ཤེས་
ཀྱིས། རང་རང་གི་བདེ་བ་ལམ་བྱེད་ཀྱི་ཆགས་པ་དེ་དང་དེའི་མཚན་རྟོག་དག་པར་
བྱེད་པའི་ཁྱད་པར་རོ། །འདི་རིག་འཛིན་གྱི་སྡོམ་པ་ཞེས་བྱ་བའི་རིག་པ་ནི་གཟུང་
འཛིན་ལས་འདས་པའི་མི་འགྱུར་བའི་བདེ་བ་ཆེན་པོའི་ཡེ་ཤེས་ཡིན་ལ། དེ་ཉིད་
290



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཡེ་ནས་རང་བཞིན་གྱིས་རང་ལ་ལྷུན་གྱིས་གྲུབ་པ་སླར་གསལ་གདབ་པའི་ཚུལ་གྱིས་
འཛིན་པ་དང་། དེའི་རང་བཞིན་སྐུ་དང་ཡེ་ཤེས་གཉིས་སུ་མེད་པར་གནས་པ་ལ་
སེམས་མི་འགྱུར་བ་ལ་སྡོམ་པར་གཞག་པའོ། །སྡོམ་པ་དང་དམ་ཚིག་གི་ཁྱད་པ་
ནི། ངོ་བོ་གཅིག་ལ་འཇུག་ལྡོག་གི་ཁྱད་པ་ལ་ལྟོས་ཏེ་སྡོམ་པ་ཡིན་ལ། དེའི་དོན་
ལ་སྤྱད་པར་མི་འདའ་བ་ནི་དམ་ཚིག་ཡིན་ནོ།།
དོན་བཞི་པ་དབྱེ་བ་ནི། དབྱེ་བ་བྱ་སྤྱོད་ཡེ་གཤེན་ཡེ་གཤེན་ཆེ། གཙང་སྤྱོད་
ཀུན་ལྡན་དངོས་བསྐྱེད་དོན་ལྡན་བཞི། བསྐྱེད་རྫོགས་རྫོགས་ཆེན་ཟུང་འཇུག་སྡོམ་
པའོ། །འདི་ལ་བརྗོད་བྱ་དོན་གྱི་རྒྱུད་ཀྱི་སྒོ་ནས་དང་། རྗོད་བྱེད་ཚིག་གི་རྒྱུད་ཀྱི་
སྒོ་ནས་དང་། ཐོབ་བྱེད་ཆོ་གའི་སྒོ་ནས་དང་། འཐོབ་བྱ་སྡོམ་པའི་སྒོ་ནས་དབྱེ་
བ་བཞི་ལས། དང་པོ་ལ་རྒྱུ་རྒྱུད། ཐབས་རྒྱུད། འབྲས་རྒྱུད་ཀྱི་སྔགས་སྡོམ་གསུམ་ཡོད།
དང་པོ་ནི། ཡུལ་དང་ཤེས་པ་ལྷན་ཅིག་སྐྱེས་པའི་ལྷའི་དཀྱིལ་འཁོར་སྐུ་དང་ཡེ་ཤེས་
ཀྱི་རང་བཞིན་དུ་གནས་པར་ཤེས་པ། གཉིས་པ་ནི། དེ་ཉིད་དྲན་པས་གསལ་
འདེབས་པ་ཙམ་གྱིས་ཡོངས་སུ་རྫོགས་པ་མེ་ལོང་དུ་གཟུགས་བརྙན་ཤར་བ་ལྟ་བུ།
གསུམ་པ་ནི། དེ་ཡང་རང་གི་སེམས་ཀྱི་རང་གདངས་རང་ཤར་ལ་གཉིས་སུ་མེད་
པར་རྟོགས་པ་ལ་སྔགས་ཀྱི་སྡོམ་པའི་ཐ་སྙད་བྱེད་པའོ། །དེ་ལྟ་ནའང་མ་རྒྱུད་ལས།
དང་པོ་རང་བྱུང་ཡེ་ཤེས་ལྷན་ཅིག་སྐྱེས། གཉིས་པ་རང་གིས་གསལ་བཏབ་ལྷ་རུ་གྱུར།
གསུམ་པ་སྣང་བ་རང་གདངས་སེམས་སུ་ཤེས། དེ་གསུམ་གཞན་ནས་མ་བྱུང་ལྷན་
ཅིག་སྐྱེས། ཞེས་སོ། །གཉིས་པ་བརྗོད་བྱེད་རྒྱུད་སྡེ་བཞིའི་སྒོ་ནས་དབྱེ་བ་ལ། ལྷོ་
གཏེར་གྱི་ལུགས་ཀྱི་རྒྱུད་སྡེ་བཞིའི་དང་། དབུས་གཏེར་ལུགས་ཀྱི་རྒྱུད་སྡེ་བཞིའི་
སྡོམ་པ། ཐུན་མོང་གི་དོན་བཤད་པའོ། །དང་པོ་ལ་བྱ་བ། སྤྱོད་པ། ཡེ་གཤེན།
ཡེ་གཤེན་ཆེན་པོའི་སྔགས་སྡོམ་བཞི་སྟེ། གསང་འདུས་ལས། བྱ་སྤྱོད་ཡེ་གཤེན་
291



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡེ་གཤེན་ཆེ། ཞེས་སོ། །གཉིས་པ་ལ་བྱ་བ་གཙང་སྤྱོད། རྣམ་པ་ཀུན་ལྡན། དངོས་
སྐྱེད་ཐུགས་རྗེ་རོལ་པ། ཤིན་ཏུ་དོན་ལྡན་གྱི་སྔགས་སྡོམ་བཞིའོ། །འདི་གཉིས་ལ་
ཞང་ཞུང་དང་རྒྱ་གར་གྱི་རྒྱུད་སྡེའི་ཐ་སྙད་བྱེད་ལ། ངོ་བོ་གཅིག་ལ་ཚིག་གིས་ཕྱེ་བ་
ཙམ་མོ། །གསུམ་པ་ལ་བཞི་ལས། དང་པོ་ནི། བྱ་བ་དང་གཙང་སྤྱོད་གཉིས་ཀྱིས་
བལྟས་པའི་བདེ་བ་ལམ་བྱེད་ཀྱི་དང་། གཉིས་པ་ནི། སྤྱོད་པ་དང་ཀུན་ལྡན་གཉིས་
ཀྱིས་དགོད་པའི་བདེ་བ་ལམ་བྱེད་ཀྱི་དང་། གསུམ་པ་ནི། ཡེ་གཤེན་དང་དངོས་
སྐྱེད་གཉིས་ཀྱིས་ལག་བཅངས་ཀྱི་བདེ་བ་ལམ་བྱེད་ཀྱི་དང་། བཞི་པ་ནི། ཡེ་གཤེན་
ཆེན་པོ་དང་དོན་ལྡན་རྫོགས་ཆེན་གཉིས་ཀྱིས་དབང་པོ་གཉིས་སྦྱོར་གྱི་བདེ་བ་ལམ་
བྱེད་ཀྱི་སྒོ་ནས་གཟུང་འཛིན་གྱི་རྟོག་པ་དང་འཕོ་བའི་བག་ཆགས་སྡོམ་པར་བྱེད་
པའི་བདེ་ཆེན་ཡེ་ཤེས་འཛིན་པར་དམ་བཅས་པའོ། །གསུམ་པ་ཐོབ་བྱེད་ཆོ་གའི་
སྒོ་ནས་དབྱེ་བ་ལ་གསུམ། སྟ་གོན། བསྒྲག་པ། དངོས་གཞིའི་སྐབས་སུ་ཐོབ་
པའོ། །དང་པོ་ནི། བསྲེ་བསྣན་གྱི་ལམ་སྒོ་དབྱེ་བའི་སྐབས་སུ་སྔགས་རང་ལུགས་
ཀྱི་སོ་ཐར་དང་བྱང་སྡོམ་ལ་སོགས་པ་ཐོབ་པ་དང་། སྔགས་སྡོམ་གྱི་རང་ལྡོགས།
སྐུ་གསུང་ཐུགས་ཀྱི་དམ་ཚིག་མི་འཆལ་བསྲུང་། ཞེས་གནས་གསུམ་བྱིན་གྱིས་རློབས་
པའི་སྐབས་སུ་ཇི་ཙམ་ཐོབ་པ་ཐམས་ཅད་སྐབས་འདིར་སྔགས་སྡོམ་གྱི་ངོ་བོར་སྐྱེ་
བ་དེ་དག་སྟེ། གསང་བ་ཐབས་ཞགས་ལས། དེ་བཞིན་སྐྱབས་འགྲོའི་སྡོམ་པ་དང་། །
སེམས་བསྐྱེད་སྡོམ་པ་བླང་བ་དང་། །དགེ་བསྙེན་དྲང་སྲོང་ལ་སོགས་པའི། །བསླབ་
པ་དག་ཀྱང་ཤེས་པར་བྱ། །དབང་དང་དམ་ཚིག་ཤེས་པར་བྱ། །ཞེས་སོ། །གཉིས་
པ་ནི། རྩ་བའི་དམ་ཚིག་དང་། ཡན་ལག་གི་དམ་ཚིག་དང་། ཁྱད་པར་གྱི་དམ་
ཚིག་དང་། ཞེས་པ་ལ་སོགས་པ་སྟེ། སྐབས་འདིར་དམ་ཚིག་ཇི་ལྟ་བ་བཞིན་དུ་ཡུལ་
གྱི་རྒྱུད་ལ་རྫོགས་པ་མ་ཡིན་ཏེ། དབང་བཞི་མ་རྫོགས་པས་དམ་ཚིག་མ་རྫོགས་ཏེ་
292



སྡོམ་གསུམ་རྣམ་པར་འབྱེད་པའི་བཀའ་བརྟེན།
དམ་ཚིག་བཏགས་པ་བའོ། །གསུམ་པ་ནི། སྔགས་ཀྱི་ཕྱི་ནང་གསང་བ་ཡང་གསང་
གི་དབང་བཞི་རྫོགས་པ་ལས། བསྐྱེད་པ་རྫོགས་པ་རྫོགས་ཆེན་ཟུང་འཇུག་གི་སྡོམ་
པ་མཚན་ཉིད་པ་ཐོབ་པ་ཡིན་ཏེ། བསླབ་བཏུས་ལས། རིག་འཛིན་སྔགས་ཀྱི་སྡོམ་
པ་ནི། །བཞི་རྫོགས་དབང་ལ་རག་ལས་ཏེ། །བཞི་མ་རྫོགས་པའི་རྣལ་འབྱོར་ནི།
སྐྲས་མེད་ཐོག་ཁར་མཆོང་འདྲར་གསུངས། །ཞེས་སོ། །བཞི་པ་འཐོབ་བྱ་སྡོམ་པའི་
སྒོ་ནས་དབྱེ་བ་ལ་བཞི། བཤད་མ་ཐག་པའི་དབང་བཞི་རྫོགས་པ་ལས། བསྐྱེད་རིམ་
གྱི་སྡོམ་པ། རྫོགས་རིམ་གྱི་སྡོམ་པ། རྫོགས་ཆེན་གྱི་སྡོམ་པ། ཟུང་འཇུག་གི་སྡོམ་པ་
བཞི་ཐོབ་པ་དེ་དག་སྟེ། ཀ་བ་ནག་པོའི་རྒྱུད་ལས། བསྐྱེད་པའི་རིམ་པ་ཕྱི་ཡིན་ཏེ། །
རྫོགས་པའི་རིམ་པ་ནང་དུ་སྟོན། །རྫོགས་ཆེན་རིམ་པ་གསང་བའི་དབང་། །མཐར་
ཐུག་བསྐྱེད་རྫོགས་རྣམ་པ་གསུམ། །ངོ་བོ་གཅིག་པའི་བྱང་ཆུབ་སེམས། །ཞེས་སོ།
དོན་ལྔ་པ་སྔགས་སྡོམ་མ་ཐོབ་པ་ཐོབ་པར་བྱེད་པ་ལ་བསྟན་བཤད་གཉིས།
དང་པོ་ནི། དང་པོ་མ་ཐོབ་ཐོབ་པའི་ཚུལ་བཤད་པ། ཡེ་གཤེན་ཆེན་པོའི་སྡོམ་པ་
མ་ཐོབ་པ་ཐོབ་པར་བྱེད་པའི་ཚུལ་བཤད་པར་བྱའོ། །གཉིས་པ་རྒྱས་བཤད་སྔགས་
སྡོམ་ཐོབ་བྱེད་ཀྱི་དབང་བསྐུར་བ་ལ་བཞི། གང་ལ་བསྐུར་བའི་སློབ་མ། གང་གིས་
བསྐུར་བའི་སློབ་དཔོན། གང་བསྐུར་བྱ་དབང་། སྔགས་སྡོམ་ཐོབ་མཚམས་ངོས་
བཟུང་བའོ། །དང་པོ་ལ་གཉིས། རྟེན་ཙམ་སྨོས་པ། ཁྱད་པར་གྱི་རྟེན་ངོས་བཟུང་
བའོ། །དང་པོ་ནི། རྟེན་ནི་སྲོག་གིས་བསྡུས་པའི་སེམས་ཅན་ལས། རིགས་སད་དགའ་
དད་མོས་འདུན་ཡོད་ཀུན་རུང་། སྲོག་གིས་བསྡུས་པའི་འགྲོ་བ་དྲུག་གི་སེམས་ཅན་
རྣམས་ལས་སྔོན་དུ་ལས་བཟང་པོ་བསགས་པའི་རྐྱེན་གྱིས་ཀུན་སློང་བྱས་ནས།
བག་ཆགས་སམ་རིགས་སད་ཅིང་སྔགས་ལམ་ལ་དགའ་བ་དད་པ་མོས་པ་འདུན་
པ་ཡོད་པ་ཀུན་རུང་པ་སྟེ། གསང་བ་བསེན་ཐུབ་ངེས་པའི་རྒྱུད་ལས། འཇིག་རྟེན་
293



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དྲུག་ན་གནས་པ་ཡི། །སྲོག་གིས་བསྡུས་པའི་སེམས་ཅན་གང་། །བག་ཆགས་གཡོས་
ནས་སད་པ་ཡི། །དགའ་དད་མོས་ནས་འདུན་སྤྱོད་པའི། །གང་ཟག་རྐྱེན་གྱིས་སད་
པའོ། །ཞེས་སོ། །འོ་ན་ངན་འགྲོ་ལ་སོགས་པ་མི་ཁོམ་པའི་གནས་མ་ཡིན་པར་ཐལ།
གསང་སྔགས་ལ་སྤྱོད་དུ་མི་ཁོམ་པ་མ་ཡིན་པའི་ཕྱིར། ཞེ་ན། རྐྱེན་གྱིས་མ་སད་པ་
དག་མ་ཡིན་གྱིས། རྐྱེན་གྱིས་སད་པ་དག་རྟེན་དུ་རུང་བ་སྟེ། གང་ཟག་རྐྱེན་གྱིས་
སད་པ་པོ། ཞེས་པས་སྐྱོན་མེད་དོ། །འོ་ན་སྲོག་གིས་བསྡུས་པའི་སེམས་ཅན་ཐམས་
ཅད་གསང་སྔགས་ཀྱི་རྟེན་དུ་རུང་བའི་རྒྱུ་མཚན་ཅི་ཞེ་ན། གསང་སྔགས་ཐེག་པ་
ཆེན་པོའི་དོན་སྙིང་པོ་གཤིས་ཀྱི་འདུག་ཚུལ་གྱིས་སེམས་ཅན་ཐམས་ཅད་ལ་ཁྱབ་ལ།
དེས་ཁྱབ་ཚད་སྔགས་ཀྱི་རྟེན་དུ་རུང་བ་ཙམ་ཡིན་པ་སྟེ་སེམས་ཕྲན་ལས། སྙིང་པོ་
ཅན་དེ་ཡེ་ཤེས་རྒྱུ། ཞེས་དང་། ཀུན་བཟང་བདེ་བས་མ་ལུས་ཐམས་ཅད་ཁྱབ།
ཅེས་སོ། །གཉིས་པ་ལ་གཉིས། ལུས་རྟེན། བསམ་པའི་རྟེན་ནོ། །དང་པོ་ནི།
ཁྱད་པར་དལ་འབྱོར་རྟེན་ལ། ཁྱད་པར་གྱི་རྟེན་ནི་འཛམ་བུ་གླིང་པའི་མི། མི་ཁོམ་
བརྒྱད་དང་བྲལ་བའི་དལ་འབྱོར་དང་ལྡན་པའི་རྟེན་ཅན་ཡིན་ཏེ། གསང་དོན་
རྣམ་འབྱེད་ལས། །ཁྱད་པར་རྟེན་ནི་དལ་འབྱོར་ལྡན། །འཛམ་གླིང་མི་ཡི་རྟེན་ཅན་
ནོ། །ཞེས་དང་། ལྷ་ལུས་ལོངས་སྤྱོད་ཀྱིས་མ་གཡེངས་པ་ཡང་རུང་སྟེ། མདོ་ལས།
ལྷ་ལ་རབ་ཏུ་བྱུང་བ་མེད་པས། །དབུ་སྐྲ་ལྗང་ལོ་དང་མ་བྲལ་བར། །ན་བཟའ་འོད་
ཟེར་སྣ་དྲུག་གོན་ནས། །བོན་ནང་རྒྱུད་ལ་ཐར་པ་ཐོབ་པའོ། །ཞེས་སོ། །གཉིས་པ་ནི།
སྐྱབས་འགྲོ་ལྡན། བསམ་པའི་རྟེན་ནི་བག་ཆགས་སད་ཅིང་སྐྱབས་འགྲོ་རྒྱུད་ལྡན་
ཞིག་དགོས་ཏེ། གསང་དོན་ལས། བསམ་པའི་རྟེན་ནི་སྔར་བསགས་ཀྱིས། །བག་
ཆགས་བཟང་པོ་སད་པ་དང་། །སྐྱབས་འགྲོ་རྒྱུད་ལ་ལྡན་པའོ། །ཞེས་སོ། །
གཉིས་པ་གང་གིས་བསྐུར་བ་ལ་མདོར་རྒྱུས་གཉིས་ལས། དང་པོ་ནི་དབང་
294



སྡོམ་གསུམ་རྣམ་པར་འབྱེད་པའི་བཀའ་བརྟེན།
བསྐུར་དཔོན་གསས་ཡོན་ཏན་དྲུག་ལྡན་དགོས། སྔགས་ལམ་དྲིལ་ན་དབང་དང་
ལྟ་བ་སྤྱོད་པ་སྒོམ་པ་དམ་ཚིག་ཕྲིན་ལས་ཏེ་སྔགས་ཀྱི་གཞི་དྲུག་ལ་འདུས་པས།
སློབ་མ་དེ་དྲུག་དང་མ་ལྡན་ན་འབྲས་བུ་མི་ཐོབ་པས་སློབ་མས་དོན་དྲུག་དབྱིངས་
སུ་གྲུབ་པ་ལ་དབང་བསྐུར་བའི་དཔོན་གསས་ཡོན་ཏན་དྲུག་དང་ལྡན་དགོས་
པའོ། །གཉིས་པ་ནི་དབང་ལུང་ལྟ་སྤྱོད་ལྡན་ཞིང་དམ་ཚིག་གཙང་། རིམ་གཉིས་
གདེང་ཐོབ་མཁས་ལ་བསྙེན་སྒྲུབ་རྫོགས། འདི་ལྟར་བྱ་སྤྱོད་ནས་ཡེ་གཤེན་ཡེ་གཤེན་
ཆེན་པོ་དང་། རྫོགས་རིམ་མ་རྒྱུད་རྫོགས་པ་ཆེན་པོ་ལ་སོགས་པའི་དབང་དང་ལུང་
རྣམས་རིམ་གྱིས་ཐོབ་པ། དེ་དག་གི་ལྟ་བ་ཡང་དག་པ་ཁོང་དུ་ཆུད་ཅིང་སྤྱོད་པ་རྣམ་
པར་དག་པ་དང་ལྡན་པ། བསྐྱེད་རྫོགས་རྫོགས་ཆེན་གྱི་དམ་ཚིག་ལ་ཉམས་པའི་དྲི་
མས་མ་ཕོག་ཅིང་གཙང་བ། བསྐྱེད་རིམ་དང་རྫོགས་རིམ་སྟེ་རིམ་པ་གཉིས་ཀྱི་
ལམ་ལ་བློ་སྦྱངས་པའི་གདེང་ཐོབ་པ། རྒྱས་འབྲིང་བསྡུས་པའི་ཕྲིན་ལས་ལག་
ལེན་ལ་མཁས་ཤིང་བསྙེན་པ་དང་སྒྲུབ་པ་ཡོངས་སུ་རྫོགས་པ་སྟེ་དྲུག་དང་ལྡན་
དགོས་པའོ། །གཞན་ཡང་ཡེ་ཁྲི་མཐའ་སེལ་ལས། འབྲེལ་ཏེ་རྒྱུད་ལ་མཁས་པ་དང་། །
ཡངས་ཏེ་ལྟ་བ་ལ་མཁས་དང་། །གོམས་ཏེ་ཉམས་མྱོང་ལ་མཁས་དང་
། །སྒྲུབ་ཐབས་
ཕྱག་བཞེས་ལ་མཁས་པ། །ཞེས་པས། །ཐོས་བསམ་སྒོམ་གསུམ་གྱི་ཤེས་རབ་དང་
འབྲེལ་ཏེ་རྒྱུད་གཞུང་ལ་མཁས་པ། ལྟ་བ་ནམ་མཁའ་ལྟ་བུ་རྟོགས་པ། བསྒོམ་པ་
རི་བོ་བཞིན་དུ་བརྟན་པ། སྔགས་ཀྱི་སྒྲུབ་ཐབས་ཕྱག་ལེན་ལ་མཁས་པ་དགོས་པའོ།།
གསུམ་པ་གང་བསྐུར་བྱ་དབང་ལ་མདོར་རྒྱས་གཉིས། དང་པོ་ནི། ཇི་ལྟར་
བསྐུར་ཚུལ་རྒྱུད་སྡེ་བཞི་དག་ལས། དབང་ཇི་ལྟར་བསྐུར་བའི་ཚུལ་རྒྱུད་སྡེ་བཞིའི་
དབང་བསྐུར་ཐབས་འཆད་པ་དག་ལས་ཤེས་པར་འགྱུར་རོ། །གཉིས་པ་ལ་གཉིས།
རྒྱུད་སྡེ་འོག་མ་གསུམ། ཁྱད་པར་ཡེ་གཤེན་ཆེན་པོའི་དབང་བཞི་བསྐུར་ཚུལ་བཤད་
295



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའོ། །དང་པོ་ནི། བྱ་རྒྱུད་ཆུ་དང་ཅོད་པན་དབུ་རྒྱུན་དབང་། སྤྱོད་པའི་རྒྱུད་ལ་ཆུ་
སོགས་དབང་ལྔ་བསྐུར། ཡེ་གཤེན་རྒྱུད་ལ་དབང་ལྔ་བུམ་དབང་བཅས། བྱ་བའི་
རྒྱུད་ལ་ཆུ་དབང་དང་ཅོད་པན་གྱི་དབང་དང་དབུ་རྒྱན་གྱི་དབང་བསྐུར་བར་སྟོན་ཏེ།
སྤྱི་སྤུངས་གསང་བ་འདུས་པའི་རྒྱུད་ལས། འཇུག་སྒོ་སྨིན་བྱེད་དབང་བསྐུར་བ།།
ཆུ་དང་ཅོད་པན་དབུ་རྒྱན་གདགས། །སློབ་མ་སྣོད་དུ་རུང་བར་བྱེད། །ཅེས་
སོ། ། ཆུ་དབང་ནི་ཐོག་མའི་སྦྱོར་བ་སྟེ་བག་ཆགས་དག་ཅིང་སྣོད་དུ་རུང་བར་བྱེད་
པའོ། །ཅོད་པན་གྱིས་དུག་ལྔའི་ལས་སྒྲིབ་སྦྱོང་ཞིང་རིགས་ཀྱིས་མཚོན་པའི་སྐུ་དང་
ཡེ་ཤེས་ལ་དབང་བས་ན་དབང་ངོ་། །རིན་པོ་ཆེའི་དབུ་རྒྱན་བཅིངས་པ་ནི་རྣམ་ཤེས་
ཚོགས་བརྒྱུད་ཡེ་ཤེས་ལྔར་གསལ་ཞིང་ཕྱིར་མི་ལྡོག་པར་མཚོན་པའོ། །སྤྱོད་པའི་
རྒྱུད་ལ་ནི་དེའི་སྟེང་དུ་སིལ་སྙན་དང་མིང་གི་དབང་བསྣན་པ་སྟེ། དེ་ཉིད་ལས།
ཆུ་དང་ཅོད་པན་སིལ་སྙན་མིང་། །དབང་བླང་སྣོད་དུ་རུང་པར་སྤྱོད། །ཅེས་སོ། །སིལ་
སྙན་གྱིས་ཐབས་དང་ཤེས་རབ་ཟུང་དུ་འབྲེལ་བར་མཚོན་ལ། མིང་གིས་ཁམས་
གསུམ་བོན་གྱི་བདག་པོར་མངའ་དབང་བསྐུར་ཏེ་འཁོར་བ་ལས་དབུགས་དབྱུང་
བར་མཚོན་པའོ། །ཡེ་གཤེན་རྒྱུད་ལ་རིག་པའི་དབང་ལྔ་དང་བུམ་པའི་དབང་བསྐུར་
བ་སྟེ། རྒྱུད་དེ་ཉིད་ལས། འཇུག་སྒོ་དབང་ལྔ་བུམ་པའི་དབང་ ཞེས་སོ། །རིག་པའི་
དབང་ལྔ་ནི་རིགས་བསྡུས་པའི་ཆིངས་ཆེན་པོ་ཡིན་ལ། བུམ་པ་ནི་ཉོན་མོངས་པའི་
དྲི་མ་འཁྲུད་ཅིང་རིགས་ལྔའི་ནུས་པ་འཇོག་པའོ། །དེ་དག་གིས་སྔགས་ཕྱི་པའི་ཐེག་
པ་གསུམ་གྱི་དབང་རྫོགས་པར་བྱས་པས་ལམ་བྱང་ཆུབ་སེམས་ལ་དབང་བས་ན་
དབང་ཞེས་བྱའོ། །རྒྱུད་སྡེ་འདི་དག་ལས་ནི་སློབ་མའི་དབང་གཙོ་བོར་གྱུར་པའི་
བུམ་པ་དང་རིག་པའི་དབང་ཙམ་ལས་དབང་བཞི་ཚང་པར་མི་སྟོན་པས་སྔགས་
ཕྱི་པའོ། །གོང་མ་གསུམ་བསྣན་པའི་དབང་བཞི་རྫོགས་པར་བསྐུར་ན་སྔགས་ནང་
296



་་་་་་
སྡོམ་གསུམ་རྣམ་པར་འབྱེད་པའི་བཀའ་བརྟེན།
པའོ། །འདི་དག་ཀྱང་དབང་བཞི་ལ་ལྟོས་ན་སློབ་མའི་དབང་ཡིན་ལ། རང་རང་
ལ་སློབ་དཔོན་གྱི་དབང་དུ་བྱེད་དགོས་པའང་ཡོད་དེ། འདི་ལྟར་ཆུ་དབང་ནི་བུམ་
པའི་བྱེད་ལས་ཏེ། བུམ་པའི་དབང་ནི་དབང་བཞིའི་ཕྱི་དབང་གི་གཙོ་བོར་བསྐུར་
བས་ན་དེ་ནི་སློབ་མ་གཡུང་དྲུང་སློབ་དཔོན་སྒྲུབ་བྱེད་དུ་འགྲོ་བའི་ཕྱིར་རོ། །དེས་
ན་དེའི་རྗེས་འབྲང་དང་བཅས་པ་ལས་དབང་འདི་དག་རྣམས་ཀྱང་བྱུང་བའི་
ཕྱིར་རོ། །གཉིས་པ་ཡེ་གཤེན་ཆེན་པོའི་དབང་བཞི་བསྐུར་ཚུལ་ལ་མདོར་རྒྱས་གཉིས།
དང་པོ་ནི། ཡེ་གཤེན་ཆེན་པོར་དབང་བཞི་རྫོགས་པར་བསྐུར། ཡེ་གཤེན་ཆེན་
པོ་སྔགས་བླ་མེད་ལུགས་ལ་དབང་བཞི་རྫོགས་པར་བསྐུར་དགོས་ཏེ། བསྐུར་ཚུལ་
བཤད་པ་འབྱུང་བའོ། །
གཉིས་པ་རྒྱས་བཤད་ལ་གསུམ། གང་དུ་བསྐུར་བའི་དཀྱིལ་འཁོར། བསྐུར་
བྱ་དབང་བཞི། བསྐུར་བའི་ཡོན་ཏན་ནོ། །དང་པོ་ནི། གང་དུ་བསྐུར་བའི་རྡུལ་
ཚོན་དཀྱིལ་འཁོར་དང་
། བྷ་ག་དང་ནི་ཀུན་རྫོབ་དོན་དམ་བཞིར། དབང་བཞི་
པོ་དཀྱིལ་འཁོར་གང་ལ་དབང་གང་ཞིག་བརྟེན་ནས་བསྐུར་ཞེ་ན། མཚན་མའི་
དཀྱིལ་འཁོར་ལས་དང་བྱ་བ་མང་པོས་ལྷག་པར་བསྒྲུབ་དགོས་པས་ན་ལྷག་པ་
གཟུགས་བརྙན་གྱི་དཀྱིལ་འཁོར་ཞེས་བཤད་པ་དང་། དེས་མཚོན་པ་ཆུ་ཚོན་རས་
བྲིས་ཀྱི་དཀྱིལ་འཁོར་གང་ཡང་རུང་བ་ལ་བརྟེན་ནས་བུམ་པའི་དབང་བསྐུར་ཏེ།
མེ་རི་འབར་བའི་རྒྱུད་ལས། མཚན་བཅས་རྡུལ་ཚོན་དཀྱིལ་འཁོར་ལ། །བརྟེན་ནས་
བུམ་པའི་དབང་བསྐུར་རོ། །ཞེས་སོ། །མཆོག་དབང་གསུམ་ལས་ཁྱད་པར་ཤེས་
རབ་མའི་བྷ་གའི་དཀྱིལ་འཁོར་ལ་བརྟེན་ནས་གསང་དབང་མཚན་ཉིད་ཅན་བསྐུར་
ཏེ། སྒྱུ་འཕྲུལ་དྲ་བ་ལས། ཤེས་རབ་ཡུམ་ལ་བརྟེན་ནས་ནི། །བདེ་ཆེན་གསང་བའི་
དབང་བསྐུར་རོ། །ཞེས་སོ། །གསང་དབང་ཙམ་པོ་བ་ནི་བླ་མའི་ཕུང་ཁམས་སྐྱེ་
257



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཆེད་གདན་གསུམ་དཀྱིལ་འཁོར་ཡེ་ནས་ཡིན་པ་ལ་བརྟེན་ནས་བསྐུར་ཏེ།
མེ་རི་འབར་བ་ལས། བདག་ལུས་ཐབས་ཀྱི་འཁོར་ལོ་བཞིར། །རིག་པའི་ཡེ་ཤེས་
གསལ་དབང་ཐོབ། །ཅེས་སོ། །རྟེན་གྱི་ཀུན་རྫོབ་བྱང་ཆུབ་སེམས་ཀྱི་དཀྱིལ་འཁོར་
ལ་བརྟེན་ནས་ཤེས་རབ་ཡེ་ཤེས་ཀྱི་དབང་མཚན་ཉིད་ཅན་བསྐུར་སྟེ། གཡུང་དྲུང་
གསང་བའི་དབང་རྒྱུད་ལས། །ཤེས་རབ་ཡེ་ཤེས་དབང་རྣམས་ནི། །གཟུང་མའི་
པདྨར་ཤེས་པར་བྱ། །ཞེས་སོ། །ཤེས་རབ་ཡེ་ཤེས་ཀྱི་དབང་རྟེན་མེད་དུ་བསྐུར་བའང་
སློབ་དཔོན་གྱི་སྐུ་དཀྱིལ་ལ་བརྟེན་ནས་བསྐུར་བའོ། །ཡེ་ཤེས་ཀྱི་དེ་ཁོ་ན་ཉིད་དོན་
དམ་བྱང་ཆུབ་སེམས་ཀྱི་དཀྱིལ་འཁོར་ལ་བརྟེན་ནས་དབང་བཞི་པ་བསྐུར་བའོ།
གཉིས་པ་བསྐུར་བྱ་དབང་ལ་གཉིས། སྤྱི་དོན། གཞུང་དོན་ནོ། །དང་པོ་ནི།
ལྟ་བ་ཁྱུང་ཆེན་ལས། ཕན་པའི་དབང་བཅུ་བསྐུར་བ་དང་། །ནུས་པའི་དབང་ལྔ་
བསྐུར་བ་དང་། །ཟབ་པའི་དབང་གསུམ་བསྐུར་བའོ། །ཞེས་ཕྱི་ཕན་པའི་དབང་བཅུ།
ནང་ནུས་པའི་དབང་ལྔ་། གསང་བ་ཟབ་པའི་དབང་གསུམ་སྟེ། བཅོ་བརྒྱད་དུ་
གསུངས་པའང་སྣོད་ཀྱི་དབང་གིས་གསུམ་སྟེ། སློབ་མ་དད་པ་ཅན་ལ་ཕྱི་ཕན་པའི་
དབང་བཅུ་བསྐུར་བ་ནི། དེ་ཉིད་ལས། དབུ་རྒྱན་དང་ནི་ཅོད་པན་དང་། །ཕྲེང་
བ་གོ་ཆ་རྒྱལ་མཚན་དང་། །ཕྱག་རྒྱ་གདུགས་དང་བུམ་པ་དང་། །བཟའ་བཏུང་སྙིང་
པོ་ལྔ་ཡིས་བསྐུར། །ཞེས་སོ། །ཕྱག་རྒྱ་ལྔ་ནི། གཡུང་དྲུང་ལ་སོགས་རིགས་ལྔའི་ཕྱག་
རྒྱའོ། །སྙིང་པོ་ལྔ་ནི། ཉི་མ་ཟླ་བ་ཆུ་དང་། ས་དང་། ཤ་ཆེན་གྱི་དྭངས་མ་སྟེ་
ལྔའོ། །ཕྱི་ཕན་པའི་དབང་བཅུའི་ནང་དུ་སྔགས་ཕྱི་པ་ལས་གསུངས་པའི་བུམ་པ་
དང་། དབུ་རྒྱན་དང་། ཅོད་པན་དང་། མེ་ཏོག་གི་ཕྲེང་བ་དང་། ཕྱག་རྒྱ་ལྔ་ནི་
དངོས་སུ་འདུའོ། །བརྩོན་འགྲུས་ཅན་ལ་ནུས་པའི་དབང་ལྔ་སྦྱིན་པ་ཡིན་ཏེ། བདག་
དོན་ནུས་པའི་བཙོན་འགྲུས་ཅན་ལ་ཉན་སྒོམ་གཉིས། གཞན་དོན་ནུས་པའི་
298



སྡོམ་གསུམ་རྣམ་པར་འབྱེད་པའི་བཀའ་བརྟེན།
བརྩོན་འགྲུས་ཅན་ལ་འཆད་དང་ཕྲིན་ལས་གཉིས། གཉིས་ཀའི་དོན་ནུས་པའི་
བརྩོན་འགྲུས་ཅན་ལ་དབང་གི་ཆུ་བོ་སྟེ་སློབ་དཔོན་གྱི་དབང་སྦྱིན་པ་སྟེ། གསང་
འདུས་ལས། བདག་དོན་ཅན་ལ་ཉན་དང་སྒོམ། །གཞན་དོན་ཅན་ལ་འཆད་ཕྲིན་
དབང་། །ཟུང་ལྡན་ཆུ་བོར་རབ་འབྱམས་སྦྱིན། །ཞེས་སོ། །ཟབ་མོའི་དབང་གསུམ་
ནི་བརྟུལ་ཞུགས་ཅན་ལ་བསྐུར་ཏེ། སྤྱོད་པའི་བརྟུལ་ཞུགས་ཅན་ལ་གསང་བའི་
དབང་དང་། རིག་པའི་བརྟུལ་ཞུགས་ཅན་ལ་ཤེས་རབ་ཡེ་ཤེས་ཀྱི་དབང་དང་།
མཉམ་པའི་བརྟུལ་ཞུགས་ཅན་ལ་དབྱེར་མེད་བདེ་བ་ཆེན་པོའི་དབང་བསྐུར་བ་སྟེ།
དེ་ཉིད་ལས། སྤྱོད་པའི་བརྟུལ་ཞུགས་གསང་བ་དང་། །རིག་ཅན་ཤེས་རབ་བདེ་བ་
ཚེ། །སྣོད་སྦྱར་སྙིང་རྗེའི་གདུལ་བྱར་བཟུང་། །ཞེས་སོ། །གུ་ཡ་དབང་ཆེན་ལས།
ཕྱི་དབང་། ནང་དབང་། གསང་དབང་། ཡང་གསང་དང་བཞིའི་ཕྱི་ལའང་གཙོ་
བོ་བུམ་པའི་དབང་དང་། རིག་པའི་དབང་ལྔ་བསྐུར་བ་ལ་ཡེ་གཤེན་གྱི་རྒྱུད་ལས་
གསུངས་པའི་བུམ་དབང་དང་རིག་པའི་དབང་ལྔ་དངོས་སུ་འདུ་ཞིང་། རྗེས་
འབྲངས་དང་བཅས་པས་ཕན་པ་དང་ནུས་པར་འཇུག་པའི་ཡོན་ཏན་ལ་དབང་
བས་ན་དབང་ངོ་། །ནང་དབང་དངོས་ནི་སློབ་དཔོན་ཡབ་ཡུམ་གྱི་བྱང་སེམས་དཀར་
དམར་ལ་བརྟེན་ནས་བསྐུར་བ་ཡིན་ལ། ཙམ་པོ་ནི་གདན་གསུམ་ཚང་བའི་སློབ་
དཔོན་གྱི་ལུས་དཀྱིལ་ལ་བརྟེན་ནས་བསྐུར་ཞིང་། གསང་དབང་ཡང་རྟེན་ཅན་
དང་རྟེན་མེད་དུ་བསྐུར་བ་གཉིས་ལས། ཆོ་ག་ལས་ནང་དབང་ཙམ་དང་གསང་
དབང་རྟེན་མེད་དུ་བསྐུར་བར་སྟོན་ལ། དངོས་ནི་སློབ་མ་བརྟུལ་ཞུགས་ཅན་ལ་
བསྐུར་བའོ། །ཡང་གསང་དང་བཅས་པའི་བཞི་ནི་འདིར་བཤད་བྱའི་དབང་བཞི་
སྟེ། འོག་ཏུ་རྒྱས་པར་བཀྲོལ་བར་བྱའོ། །ཕུར་པ་མེ་རི་འབར་བའི་རྒྱུད་ལས། དབང་
དང་བྱིན་རླབས་ཆུ་བོ་རྒྱུན་མེད་ལྟར་མཚོན་པའི་དབང་གི་ཆུ་བོ་བཞི་བསྐུར་བར་
29



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྟོན་ཏེ། དེ་སྐད་དུ། འདུས་པའི་འཁོར་ཚོགས་གུས་པས་ཉོན། །དབང་རྣམས་ཆུ་
བོ་བཞི་རུ་འདུས། །བུམ་པ་དབང་གི་ཆུ་བོ་དང་། །གསང་བ་དབང་གི་ཆུ་བོ་དང།
ཤེས་རབ་ཡེ་ཤེས་ཆུ་བོ་དང་། །བདེ་བ་དབང་གི་ཆུ་བོའོ། །ཞེས་སོ། །དེ་ལས་ཕྱི་བུམ་
དབང་བསྐུར་ཐབས་ལ་བཅུ་གཅིག་སྟེ། རྟེན་དང་བརྟེན་པའི་རང་བཞིན་དུ་
བསྐུར་བའི་ཚུལ། དེ་ཉིད་ལས། བུམ་དབང་བསྐུར་ཐབས་བཅུ་གཅིག་སྟེ། །རྟེན་
དང་བརྟེན་པའི་སྦྱོར་བའོ། །རྟེན་གྱི་དབང་ལ་དྲུག་ཡིན་ཏེ། །བུམ་པ་དབུ་རྒྱུན་
གཡུང་དྲུང་དང། །བདག་པོ་མིང་དང་བརྟུལ་ཞུགས་སོ། །བརྟེན་གྱི་སྦྱོར་བ་ལྔ་ཡིན་
ཏེ། ཕྱིར་མི་ལྡོག་དང་ལུང་བསྟན་དང་། །བཀའ་སྩལ་དབུགས་དབྱུང་རྗེས་གནང་
ལྔའོ། །ཞེས་སོ། །ཅི་ལྟར་སྦྱོར་བའི་ཚུལ་ནི། བུམ་དབང་བསྐུར་ལ་འཁོར་བ་ལ་ཕྱིར་
མི་ལྡོག་པར་བྱེད། དབུ་རྒྱན་སྐོན་ལ་མ་འོངས་པ་ན་འགྲོ་བ་འདུལ་བའི་ལུང་བསྟན།
གཡུང་དྲུང་གཏད་ལ་བོན་གྱི་འཁོར་ལོ་བསྐོར་བའི་བཀའ་སྩལ། ཁམས་གསུམ་
བོན་གྱི་བདག་པོར་བསྐུར་ལ་འཁོར་བ་ལས་དབུགས་དབྱུང་
། མིང་གི་དབང་བསྐུར་
ལ་སེམས་ཅན་གྱི་དོན་བྱེད་པ་དང་། སྔགས་ཀྱི་བསྙེན་སྒྲུབ་ལས་གསུམ་ལ་དབང་བ་
རྗེས་སུ་གནང་ལ་བརྟུལ་ཞུགས་ཀྱི་སྤྱོད་པ་ལ་དབང་བར་བྱས་པས་ན་དབང་ངོ་། །དེ་
དག་ལས་ཀྱང་རྒྱུད་སྡེ་འོག་མ་གསུམ་གྱི་སློབ་དཔོན་དང་སློབ་མའི་དབང་བསྐུར་བའང་
བྱུང་ཞིང་། དབང་གོང་མ་གསུམ་ནི་བཤད་འགྱུར་མཆོག་དབང་གསུམ་ཁོ་ནའོ། །
གཉིས་པ་གཞུང་དོན་ནི། བུམ་པ་གསང་བ་ཤེས་རབ་ཚིག་གི་དབང་། ཕྱི་ནང་
གསང་བ་མཐར་ཐུག་བཞི་བཞི་རྫོགས། རིམ་པར་བསྐུར་བས། འདི་ལ་དོན་ལྔ།
ངོ་བོ། ངེས་ཚིག །དབྱེ་བ། བསྐུར་ཚུལ། བྱེད་ལས་སོ། །དང་པོ་ནི། སྙིང་པོ་རང་
ལ་ཡོད་པའི་དོན་ཤེས་ཤིང་རྟོགས་པར་བྱས་པས་སྨིན་རུང་དུ་གནས་པ་དེ་ཉིད།
རིམ་པ་གཉིས་ཀྱིས་མངོན་དུ་བྱས་ཏེ་འབྲས་བུ་དོན་གཉིས་མཐར་ཕྱིན་བྱེད་པ་སྟེ།
300



སྡོམ་གསུམ་རྣམ་པར་འབྱེད་པའི་བཀའ་བརྟེན།
མེ་རི་འབར་བའི་རྒྱུད་ལས། ངོ་བོ་དོན་ཤེས་རྟོཊ་པའོ། །ཞེས་སོ། །གཉིས་པ་ངེས་ཚིག་
ནི། དབང་བཞིའི་དོན་རྫོགས་པར་བསྐུར་བའམ་རང་ལ་གནས་པའི་དོན་མངོན་དུ་
བྱེད་པའི་ནུས་པ་ཐབས་ཁྱད་པར་ཅན་གྱིས་རང་དབང་དུ་གྱུར་ཅིང་ཐོབ་པར་བསྐུར་
བའམ། དེ་གང་ཞིག་གཞན་གྱིས་མི་འཕྲོག་པར་རང་དབང་ཅན་དུ་བསྐུར་བས་ན་
དབང་ཞེས་བྱ་སྟེ། དེཉིད་ལས། ངེས་ཚིག་ཕྱི་ནང་རྫོགས་པས་དབང་། །དབང་དུ་གྱུར་
ཅིང་ཐོབ་པས་དབང་། །གཞན་གྱིས་མི་འཕྲོག་ཕྱིར་ན་དབང་། །ཞེས་སོ། །གསུམ་པ་
དབྱེ་བ་ལ་བཞི། སྤྱིར་ཁམས་གསུམ་གྱི་ལུས་ངག་ཡིད་སེམས་བཞི་མངོན་གྱུར་པའམ་
དེ་དག་གི་ཞེན་པ་དང་བཅས་པ་དང་། བྱེ་བྲག་ཏུ། མཛོད་ལས། གཉིས་འཁྱུད་དང་
ནི་ལག་བཅངས་དང་། །དགོད་འཛུམ་བལྟས་པས་ཚིམས་པར་འགྱུར། །ཞེས་སྔཊ་ནི་
འདོད་ཡོན་མི་སྤོང་བར་ལམ་དུ་བྱེད་པས་དག་བྱ་གནས་རིཊ་སོ་སོའི་འདོད་ཆཊ་རྣམ་
པ་བཞི་དེ་དང་དེའི་གཉེན་པོ་བུམ་པའི་དབང་། གསང་བའི་དབང་། ཤེས་རབ་ཡེ་
ཤེས་ཀྱི་དབང་། ཚིག་དབང་བཞི་བསྐུར་བ་སྟེ། གཡུང་དྲུང་གསང་བའི་དབང་
རྒྱུད་ལས། །དབང་བསྐུར་བ་ཡི་རིམ་པ་ལ། །ངེས་པར་བཤད་ན་རྣམ་པ་བཞི། །ཀུན་ཏུ་
བཟང་པོ་ང་ཡིས་བཤད། །དང་པོ་གོང་བཞིན་དོན་ཤེས་ནས། །བུམ་པའི་དབང་ནི་
ས་གཞི་འདྲ། །གཉིས་པ་གསང་བའི་དབང་རྣམས་བསྐུར། །གསུམ་པ་ཤེས་རབ་ཡེ་ཤེས་
དབང་། །བཞི་པ་དེ་བཞིན་བཞི་པའི་དབང་། །གང་ཟག་གཅིག་ལ་རྫོགས་པར་
བསྐུར། །ཞེས་དང་
། མེ་རི་འབར་བའི་རྒྱུད་ལས། །དེ་ཡང་ཕྱི་ནང་གསང་བ་དང་།།
ཡོངས་སུ་རྫོགས་པའི་དོན་ཉིད་ནི། །གོ་རིམ་བཞིན་དུ་ཐོབ་པར་བྱ། །ཞེས་སོ། །
བཞི་པ་བསྐུར་ཚུལ་ལ་བཞི། བུམ་པ། གསང་བ། ཤེས་རབ་ཡེ་ཤེས། དབང་བཞི་པའོ། །
དང་པོ་ནི། སློབ་བུ་རྣམས་དཀྱིལ་འཁོར་ཤར་ཕྱོགས་སུ་དབང་སྟེགས་ལ་
བཞག་ཅིང་། རང་རང་གི་ལྷག་པའི་ལྷ་གང་ཡིན་གྱི་རྣམ་པར་བསྐྱེད་དུ་བཅུག །
301



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སློབ་དཔོན་སྐུ་གཡུང་དྲུང་སྤྲུལ་པའི་སྐུ་དང་གཉིས་སུ་མེད་པའི་དཀྱིལ་འཁོར་
གྱི་ལྷ་ཐམས་ཅད་ཀྱང་གདན་གསུམ་ཚང་པའི་རྣམ་པར་བསམ་པའོ། །བུམ་དབང་
གི་ངོ་བོ་ནི། གསལ་ལ་མ་འགག་པའི་ཡེ་ཤེས་ཀྱི་རོལ་པར་ཤར་བས་ནུས་ལྡན་
གྱི་དབང་རྫས་གང་ཞིག །སློབ་མའི་ལུས་སྨིན་བྱེད་དུ་གྱུར་པའོ། །ངེས་ཚིག་ནི་གཙོ་
བོ་བུམ་པས་བསྐུར་བས་བུམ་དབང་ཞེས་བྱའོ། །དབྱེ་བ་ལ་ཕྱི་ནང་གསང་བ་མཐར་
ཐུག་བཞི་སྟེ། དེ་ཉིད་ལས། དག་པ་ཁྲུས་ཀྱི་བུམ་པ་ཡིས། །དབང་བསྐུར་བ་ནི་
ཕྱི་ཡིན་ཏེ། །བྱིན་རློབས་ལྷ་ཡི་བུམ་པ་ཡིས། །དབང་བསྐུར་བ་ནི་ནང་ཡིན་ནོ། །ཆོ་
འཕྲུལ་དབང་གི་བུམ་པ་ཡིས། །དབང་བསྐུར་བ་ནི་གསང་བའོ། །སྤྱི་བླུགས་རིགས་
པའི་བུམ་པ་ཡིས། །དབང་བསྐུར་མཐར་ཐུག་ཉིད་དུ་བཤད། །ཅེས་ཕྱི་ཆུ་དབང་ནི།
ནང་བྱིན་དབང་གི་བུམ་པའི་ཁོངས་སུ་འདུ་སྟེ། བྱིན་དབང་གི་བུམ་པའི་ལས་ནི་
སྡིག་སྒྲིབ་བག་ཆགས་འཁྲུད་ཅིང་དག་པར་བྱེད་པ་གཙོ་བོ་ཡིན་པའི་ཕྱིར་རོ། །ཆོ་
འཕྲུལ་གྱི་བུམ་པ་ནི་དཔོན་གསས་ཀྱི་དགོངས་པ་སྟེ། བྱིན་རློབས་དབང་གི་བུམ་
པ་གཞལ་ཡས་དང་བཅུད་ལྷར་གསལ་གདབ་པ་སྟེ། སྒྱུ་འཕྲུལ་ལས། བུམ་ནི་
གཞལ་ཡས་གསས་ཁང་ལྡན། པ་ནི་ལྷ་ཡི་དཀྱིལ་འཁོར་རྫོགས། །ཞེས་སོ། །མཐར་
ཐུག་ནི་དེ་དག་ཐམས་ཅད་རིག་པའི་ཡེ་ཤེས་ཀྱི་རོལ་པ་ཉིད་དུ་ཤེས་པར་བྱ་བའོ། །
ཙ་ཀ་ལི་སྐུ་ཡི་དབང་བསྐུར་བ་ལ། །རིག་པའི་དབང་ལྔ་ནི། །རིགས་གཅིག་ལ་
མཚོན་ན། །དཔོན་གསས་སྐུ་གཡུང་དྲུང་སྤྲུལ་སྐུའི་ངོ་བོར་གསལ་བཞིན་པའི་
ཐུགས་ཀ་ནས། །སྙིང་པོ་ཡི་གེ་ཨ་དང་མ་གཉིས་འཕྲོས་པ་གཤེན་ལྷ་ཡབ་ཡུམ་དུ་
གྱུར་ཏེ། སློབ་མ་གཙོ་མཆོག་ཡབ་ཡུམ་དུ་བསྐྱེད་པའི་སྤྱི་བོར་བཞུགས་ནས་དབང་
བསྐུར། གཤེན་ལྷ་ཡབ་ཡུམ་ཐུགས་ཀ་ནས་རིན་པོ་ཆེའི་རྒྱལ་མཚན་ལ་ཐབས་ཤེས་
ཀྱི་ཡིག་འབྲུ་ཨ་དང་མས་མཚོན་པ་འཕྲོས་ཏེ། སློབ་བུའི་སྤྱི་བོ་ནས་ཐིམ་པས།
302



སྡོམ་གསུམ་རྣམ་པར་འབྱེད་པའི་བཀའ་བརྟེན།
སློབ་བུའི་རྒྱུད་ཀྱི་ཞེ་སྡང་དང་ལྷའི་བུའི་བདུད་བཅོམ། རྣམ་ཤེས་ཕུང་པོ་དང་
སེམས་ནམ་མཁའི་ཁམས་གནས་སུ་དག་ནས་ཐུགས་ཀྱི་ལྷ་གཙོ་མཆོག་ཡབ་ཡུམ་
དངོས་སུ་གྲུབ་སྟེ། སྟོང་ཉིད་ཡེ་ཤེས་མངོན་དུ་བྱས་པར་བསྒོམ་པའོ། །དེས་མཚོན་
ཏེ་རིགས་སོ་སོའི་དབང་བསྐུར་བས་སློབ་བུའི་རྒྱུད་ཀྱི་དག་བྱ་དག་འབྲས་ཀྱང་ལྷ་
དེ་དང་དེའི་རིགས་དང་ཡེ་ཤེས་སྦྱར་ཤེས་པར་བྱའོ། །ཅིའི་ཕྱིར་རིག་པའི་དབང་དུ་
བཞག་ན། མ་རིག་པའི་རང་བཞིན་ལྔ་ཡོངས་སུ་གྱུར་པའི་ངོ་བོ་རིག་པའི་བོན་
ཉིད་ལྷ་ལྔ་ཡེ་ཤེས་ལྔའི་བདག་ཉིད་དུ་དབང་བར་བྱས་པས་ན་དེ་སྐད་གྲགས་པ་
སྟེ། གུ་ཡ་དབང་ཆེན་ལས། སྣོད་ཅེས་བྱ་བ་ཕུང་པོ་ལྔ། །དབང་ནི་ལྷ་ལྔ་ཡེ་ཤེས་ལྔ། །
འདི་ལྟར་སྣོད་དང་ལྡན་པར་གྱིས། །ཞེས་དང་། ཡེ་ཤེས་ལྔ་རྫོགས་གཡུང་དྲུང་
ཡེ་དབང་ཆེ། ཞེས་སོ། །དེ་ནས་ཡིག་འབྲུ་གསང་བ་གསུང་གི་དབང་ལ་སོགས་
པ་གཞན་དྲུག་པོའང་ཆོ་ག་བཞིན་བསྐུར་རོ། །ཕྱག་མཚན་དང་ལྷ་རྒྱན་རྣམས་ནི་
དཔོན་གསས་ལྷར་གསལ་བའི་ཐུགས་ཀ་ནས་གློ་བུར་དུ་འཕྲོས་པ་སློབ་བུའི་ལུས་
གནས་སོ་སོ་ནས་ཐིམ་པས། འགྱུར་མེདའགག་མེད་འཁྲུལ་མེད་ལ་སོགས་པའི་
དོན་དང་ལྡན་པར་བསྒོམ་མོ། །འདིའི་ཐབས་ཤེས་སྙོམས་འཇུག་གི་དབང་ནི་
གསང་དབང་ཙམ་སྟེ། ནང་གི་གསང་དབང་ཙམ་པོ་བ་དང་ཁྱད་ཆེ་སྟེ། བདག་
བསྐྱེད་དང་མདུན་བསྐྱེད་ཀྱི་ཁྱད་པ་ཡོད་དོ། །དབང་ལྷ་རྣམས་ནི་དབང་ཡུལ་ལ་
བསྟིམ་པའོ། །ཐེག་དགུའི་འབྲས་བུའི་དབང་རྣམས་ཀྱང་དེ་བཞིན་དུ་གོང་མ་
རྣམས་ལས་འབྱུང་བ་དང་ནི་ཁྱད་ཆེའོ། །དེ་དག་ལ་ནི་བུམ་དབང་དང་བཅས་
པའི་དབང་གི་རྩ་བ་བརྒྱད་དུ་གྲགས་པའོ། །གནས་གང་དུ་བསྐུར་བ་ནི་སྤྱི་བོ་སོགས་
ལུས་ཀྱི་གནས་ལྔར་བསྐུར་བ་སྟེ། བུམ་པ་སྤྱི་བོ་དང་རིགས་པའི་དབང་ལྔ་མགོའི་
སྤྱི་གཙུག་མདུན་རྒྱབ་གཡས་གཡོན་ལྔ་དང་། གསང་དབང་མགྲིན་པར་ཐུགས་
303



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དབང་སྙིང་གར་སོགས་སོ་སོར་བསྐུར་བ་སྟེ། མེ་རི་འབར་བའི་རྒྱུད་ལས། ངོ་བོ་
མེ་ལོང་ལྟ་བུ་སྟེ། །གསལ་ལ་མ་འགག་ཡེ་ཤེས་སོ། །ངེས་ཚིག་བུམ་པའི་བསྐུར་ཕྱིར་
རོ། །བསྐུར་གནས་སྤྱི་གཙུག་གནས་ལྔའོ། །ཞེས་སོ།།
གཉིས་པ་གསང་དབང་ལ་གཉིས། གསང་དབང་དངོས། ཙམ་པོ་བའོ། །དང་
པོ་ལ། ངོ་བོ་ནི། ཞུ་བདེའི་རྐྱེན་ལ་ལྟོས་པའི་བྱང་ཆུབ་སེམས་ཀྱི་ཆུ་རྒྱུན་གང་
ཞིག །སློབ་མའི་ངག་སྨིན་བྱེད་དུ་གྱུར་པའོ། །ངེས་ཚིག་ནི་བྱང་སེམས་དཀར་དམར་
གྱིས་བསྐུར་བའི་ཕྱིར་གསང་བའི་སྒྲ་ཞུགས་པའོ། །དབྱེ་བ་ལ་ཕྱི་ནང་གསང་བ་མཐར་
ཐུག་བཞི་ཡོད་དོ། །གནས་གང་དུ་བསྐུར་བ་ནི་ལུས་ཀྱི་གནས་གསུམ་དང་ཁྱད་པར་
ལྕེ་ལ་བསྐུར་བ་སྟེ། དེ་ཉིད་ལས། ངོ་བོ་རིག་པ་བྱང་ཆུབ་སེམས། ངེས་ཚིག་བྱང་
སེམས་དཀར་དམར་གྱིས། །གནས་གསུམ་དག་ཏུ་བསྐུར་ཕྱིར་རོ། །བསྐུར་བའི་
གནས་ནི་ལྕེ་ལའོ། །ཞེས་སོ། །གཉིས་པ་གསང་དབང་ཙམ་ནི། གཡུང་དྲུང་སློབ་
དཔོན་གྱི་ཕུང་ཁམས་སྐྱེ་མཆེད་གདན་གསུམ་གྱི་དཀྱིལ་འཁོར་ཡེ་ནས་ཡིན་པ་ལ་
བརྟེན་ནས་བསྐུར་བའོ། །དེ་ཡང་ཕུང་ཁམས་ཆེན་པོ་ཡབ་ཡུམ་གདན། ཡུལ་སེམས་
ཧ་ལ་ཡབ་ཡུམ་གདན། ཡན་ལག་རྔམ་ཆེན་ཡབ་ཡུམ་གདན་ཡིན་པས། བླ་མའི་
ཀུན་གཞིའི་གསལ་ཆ་ལ་གཙོ་མཆོག་ཡབ་དང་། སྟོང་ཆ་ལ་གདུག་མོ་ཡུམ་དང་།
གསལ་སྟོང་དབྱེར་མེད་ཀྱི་ཆ་ལ་ཡབ་ཡུམ་ཟུང་འབྲེལ་དུ་བསྐྱེད་པའི་སྦྱོར་མཚམས་
ནས་ཐིག་ལེ་སྤྲོས། ཐིག་ལེ་ཡིག་འབྲུར་གྱུར་པ་ལས་ལྷ་ཡབ་ཡུམ་ཟུང་འབྲེལ་ཅན་
བཅོ་བརྒྱད་སྙོམས་པར་ཞུགས་པའི་ཆུ་རྒྱུན་ལས་གསང་དབང་ཐོབ་སྟེ། ཇི་ལྟར་
ཐོབ་ན་སྔ་མ་ལས། བྱང་ཆུབ་སེམས་རྫས་དཀར་དམར་ཆུས།། སྤྱི་གཙུག་ཚངས་
པའི་སྒོ་ཕྱེས་ནས། །བྱང་ཆུབ་སེམས་ཀྱི་ཆུ་རྒྱུན་གྱིས། །འཁོར་ལོ་དྲུག་གི་ལྷ་རྣམས་
མཉེས། །རྒྱུ་དྲུག་འཁོར་བ་དོང་སྤྲུགས་ནས། །བྱང་ཆུབ་སེམས་ཀྱི་མྱུ་གུ་ཡི། །གསང་
304



སྡོམ་གསུམ་རྣམ་པར་འབྱེད་པའི་བཀའ་བརྟེན།
བའི་དབང་མཆོག་བདེ་བ་འཐོབ། །བདེ་སྟོང་དངོས་མེད་མཐའ་དང་བྲལ། །ཞེས་
སོ། །དེ་ནས་ཕྱི་ཕུང་པོ་ལྷ་རུ་བསྒྱུར་བ། །ནང་རྣམ་རྟོག་ཡེ་ཤེས་སུ་བསྒྱུར་བ།
གསང་བ་རིག་པ་བོན་ཉིད་དུ་བསྒྱུར་བ་གསུམ་གྱིས་སྐུ་དང་ཡེ་ཤེས་བསྟན་པའོ། །དེ་
དག་ལག་ཏུ་ལེན་ཐབས་ནི་གུ་ཡ་དབང་ཆེན་ཆོ་ག་ནས་འབྱུང་བ་ལྟར་རོ།།
གསུམ་པ་ཤེས་རབ་ཡེ་ཤེས་ཀྱི་དབང་ལ་གཉིས། རྟེན་ཅན་དུ་བསྐུར་བ།
རྟེན་མེད་དུ་བསྐུར་བའོ། །དང་པོ་ལ་གསུམ། ངོ་བོ། །ངེས་ཚིག །དབྱེ་
བའོ། །དང་པོ་ལ། ངོ་བོ་ནི། མཚན་ལྡན་གྱི་གཟུངས་མ་ལ་ལྟོས་པའི་བདེ་སྟོང་ལྷན་
ཅིག་སྐྱེས་པའི་བྱང་ཆུབ་ཀྱི་སེམས་གང་ཞིག །སློབ་མའི་ཡིད་སྨིན་བྱེད་དུ་གྱུར་
པའོ། །ངེས་ཚིག་ནི། ལྷན་སྐྱེས་ཀྱི་ཡེ་ཤེས་དེ་ཤེས་རབ་མ་ལས་འབྱུང་བས་ན་དེ་སྐད་
བརྗོད་དོ། །དབྱེ་བ་ལ་ཕྱི་ནང་གསང་བ་མཐར་ཐུག་བཞིར་དབྱེའོ། །གནས་གང་དུ་
བསྐུར་ན་ཡིད་དང་ཁྱད་པར་གསང་བར་བསྐུར་བ་སྟེ། དེ་ཉིད་ལས། ངོ་བོ་བདེ་སྟོང་
བྱུང་ཆུབ་སེམས། །ངེས་ཚིག་བདེ་བའི་ཡེ་ཤེས་ནི། །ཤེས་རབ་མ་ལས་འབྱུང་ཕྱིར་
རོ། །བསྐུར་གནས་ནོར་བུའི་དཀྱིལ་དུའོ། །ཞེས་སོ། །གཉིས་པ་རྟེན་མེད་ནི། ཡུམ་
བཞི་ལ་བརྟེན་ནས་བསྐུར་བ་སྟེ། ཡུམ་བཞི་ནི་མེ་རི་འབར་བའི་དབང་གི་མཆོང་
ལས། སྐྱེ་གནས་གསང་བའི་ཡུམ་དང་། ཐིག་ལེ་གསང་བའི་ཡུམ་དང་། ལས་གསང་
བའི་ཡུམ་དང་། མན་ངག་གསང་བའི་ཡུམ་དང་བཞིའོ། །ཞེས་གསུངས་པའི་
རིམ་པ་ལྟར། ཐབས་ལམ་གྱི་མན་ངག་དང་། བྱང་ཆུབ་ཀྱི་སེམས་དང་། ཡས་མས་ཀྱི་
དགའ་བ་བཞི་བཞི་དང་། ལྷན་སྐྱེས་ཀྱི་ཡེ་ཤེས་རྣམས་སོ། །དེ་དག་ཡུམ་དུ་འགྲོ་
བའི་རྒྱུ་མཚན་ནི། མཐར་ཐུག་གི་སྲས་མི་འགྱུར་བའི་བདེ་བ་ཆེན་པོ་ནི་ལྷན་སྐྱེས་
ཡེ་ཤེས་མངོན་དུ་གྱུར་པའི་ལྷུམས་ནས་འབྱུང༌། ལྷན་སྐྱེས་ཡེ་ཤེས་ནི་དགའ་བ་
བཞིའི་ལྷུམས་ནས་འབྱུང་། དགའ་བ་བཞི་ནི་བྱང་ཆུབ་སེམས་ཀྱི་ལྷུམས་ནས་
305



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འབྱུང་། བྱང་ཆུབ་སེམས་ནི་ཐབས་ལམ་གནད་ཀྱི་མན་ངག་གི་ལྷུམས་ནས་འབྱུང་བས་
ན་ཡུམ་དུ་གཞག་པའོ། །དེས་ན་ཉམས་སུ་ལེན་ཚུལ་ནི། རང་ལུས་ལྷར་གསལ་བའི་
ལུས་ཀྱི་ནང་དུ་རྩེ་གསུམ་འཁོར་ལོ་ལྔའི་གསང་གནས་བདེ་སྐྱོང་འཁོར་ལོའི་དབུས་
སུ་ཡཾ་ལྗང་གུ། ལྟེ་བ་སྤྲུལ་པའི་འཁོར་ལོར་རཾ་དམར་པོ། ཐུགས་ཀ་བོན་ཉིད་འཁོར་
ལོར་མཾ་སྔོན་པོ། མགྲིན་པ་ལོངས་སྤྱོད་འཁོར་ལོར་ཁཾ་སེར་པོ། སྤྱི་བོ་བདེ་ཆེན་
འཁོར་ལོར་ཧཾ་དཀར་པོ་བསྐྱེད། རྩ་ཁམས་རྣམས་སུ་གདན་གསུམ་ཚང་པའི་ལྷ་
བཞི་བཅུ་རྩ་ལྔ་ཡེ་ནས་གནས་པ་ག གསལ་གདབ་པས་མེ་ལོང་ལ་གཟུགས་བརྙན་
ཤར་བ་བཞིན་དུ་བསྒོམ། དེ་ནས་རླུང་བཟུང་ནས་གསང་བའི་ཡཾ་ལས་རླུང་བྱུང་།
ལྟེ་བ་རཾ་ལས་མེ་འབར། སྙིང་གའི་མཾ་ལས་ཆུ་བཀོལ། མགྲིན་པའི་ཁོ་ལས་ས་རླནདེ་
ལས་དྲོད་རླངས་གཞའ་ལྟར་འཕྲོས་ཏེ། ལྷ་རྣམས་ལ་ཕོག་པས་འོད་དུ་ལྷག་ནས་
ཐིག་ལེར་གྱུར། ཐིག་ལེ་ཐམས་ཅད་སྤྱི་བོའི་ཧཾ་ལ་འདུས། ཧཾ་ལས་བྱང་ཆུབ་སེམས་
ཀྱི་ཐིག་ལེ་མང་དུ་བབས་པ་འཁོར་ལོ་བཞི་ལ་ཡས་རིམ་བཞིན་འགྲིམས་པའི་དགའ་
བ་བཞིའི་ལྷན་སྐྱེས་ཡེ་ཤེས་ཉམས་སུ་མྱོང་ཞིང་ཤེས་རབ་ཡེ་ཤེས་ཀྱི་དབང་ཐོབ།
དེ་ནས་མས་ལྡོག་པའི་སྦྱོར་བས་མས་བརྟན་གྱི་དགའ་བ་བཞིའི་ཡེ་ཤེས་ཉམས་སུ་
མྱོང་ཞིང་བདེ་བ་ཆེན་པོའི་དབང་ཐོབ་པའོ། །དེ་དག་མེ་རི་འབར་བའི་རྒྱུད་ལས།
རྟེན་དང་རྟེན་མེད་བཞི་བཞིར་འཕྲོས། །ཞེས་གསུངས་པའི་དོན་ཡིན་ནོ། །དེ་ནས་
ཐིག་ལེ་སེམས་སུ་བསྡུ། སེམས་ངོ་བོ་སྟོང་པ་བོན་སྐུ། རང་བཞིན་གསལ་བ་རྫོགས་
སྐུ། རྩལ་སྣང་སྣ་ཚོགས་སྤྲུལ་སྐུ་སྟེ་སྐུ་གསུམ་རང་ལ་གནས་པ་ངོ་སྤྲད་དོ།།
བཞི་པ་ཚིག་དབང་ལ་གཉིས། ཚིག་དབང་དངོས། དཔེ་བཞིའི་ངོ་སྤྲད་
དོ། །དང་པོ་ནི། ཚིག་དབང་བསྐུར་བ་ལ་དབང་འོག་མ་གསུམ་པོ་རིམ་གྱིས་མ་
ཐོབ་ན་བཞི་པ་མི་ཐོབ་སྟེ། དབང་རྒྱུད་མེ་འབར་ལས། །དང་པོ་གཉིས་པ་གསུམ་པ་
306



སྡོམ་གསུམ་རྣམ་པར་འབྱེད་པའི་བཀའ་བརྟེན།
དང་། །བཞི་པར་མ་བགྲོད་དབང་མི་ཐོབ། །ཅེས་སོ། །དེས་ན་བཞི་པའི་དབང་ལའང་
ཕྱི་ནང་གསང་བ་མཐར་ཐུག་བཞི་སྟེ། དེ་ཉིད་ལས། བསྐྱེད་པའི་རིམ་པ་ཕྱི་ཡིན་
ཏེ། །རྫོགས་པའི་རིམ་པ་ནང་དུ་བསྟན། །རྫོགས་ཆེན་རིམ་པ་གསང་བའི་དབང་
། །
མཐར་ཐུག་བསྐྱེད་རྫོགས་རྣམ་པ་གསུམ། །ངོ་བོ་གཅིག་པའི་བྱང་ཆུབ་སེམས། །
རིག་པ་སྤྱི་བླུགས་དབང་ཆེན་ཡིན། །ཞེས་སོ། །དོན་དུ་བུམ་དབང་། གསང་དབང་།
ཤེས་རབ་ཡེ་ཤེས་ཀྱི་དབང་གསུམ་ཐོབ་པས་ཕྱི་ནང་གསང་བ་དང་། དེའི་སྟེང་དུ་
བཞི་པ་ཐོབ་པས་མཐར་ཐུག་གི་དབང་རྫོགས་པའོ། །བཞི་པའི་མཐར་ཐུག་པ་དེ་
ལའང་དཔེ་དང་དོན་དང་ཚིག་དང་འབྲས་བུའི་མཐར་ཐུག་པ་བཞི་སྟེ། འདི་ལྟར་
དབང་གསུམ་པའི་དུས་ཀྱི་རྟེན་ཅན་དང་རྟེན་མེད་གང་ཡིན་ཡང་དེ་དང་དེའི་ཡས་
བབས་ཀྱི་དགའ་བ་བཞི་པའི་བཞི་པ། དེའི་བདེ་སྟོང་ལྷན་ཅིག་སྐྱེས་པའི་ཉམས་
མྱོང་གི་ཡེ་ཤེས་དེ་ཉིད་མཚོན་བྱེད་ཐབས་ཀྱི་དཔེའི་མཐར་ཐུག་པ་ཡིན་ལ། དེ་ནས་
ལྡོག་པའི་སྦྱོར་བས་མས་བརྟན་གྱི་དགའ་བ་བཞི་པ་དེ་དང་དེའི་རང་བྱུང་གི་རིག་
པ་མཐའ་བྲལ་ཆེན་པོ་ཉིད་དོན་གྱི་མཐར་ཐུག་པ་ཡིན་ལ། དེ་ཉིད་ཀྱི་གནས་ལུགས་
ལ་དཔེས་མཚོན་པ་དང་ཚིག་གིས་བརྗོད་པར་མི་ནུས་ཤིང་། རྟོག་དཔྱོད་བློའི་ཡུལ་
ལས་ཀྱང་འདས་པས། དཔེ་མེད་བརྗོད་བྲལ་བློ་འདས་ཆེན་པོར་བཞུགས་པ་ནའང་
།
རེ་ཞིག་མ་རྟོགས་པ་རྣམས་ལ་ཚིག་གིས་བརྗོད་ནས་གོ་བར་བྱེད་པ་ནི་ཚིག་གི་མཐར་
ཐུག་པ་ཡིན་ཏེ། རིག་པ་རྩལ་དབང་ལས། ཚིག་རྣམས་ཐམས་ཅད་དོན་ལ་འདུས། །
དེ་ནི་དབང་བསྐུར་བཞི་པའོ། །ཞེས་སོ། །དེ་ལྟར་དོན་དམ་པ་དཔེ་མེད་ལ་དཔེས་
མཚོན། བརྗོད་བྲལ་ལ་ཚིག་གིས་བརྗོད་པས་བྱར་མེད་བློ་འདས་ཆེན་པོའི་གནས་
ལུགས་ངོ་བོ་སྟོང་པ། རང་བཞིན་གསལ་བ། མཚན་ཉིད་གཉིས་མེད་མཐའ་བྲལ་
ཆེན་པོ་སྤང་བླང་དགག་སྒྲུབ་ལས་འདས་པའི་རིག་པ་ཟང་ཀ་མ་དུས་གསུམ་དུ་འཕོ་
307



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འགྱུར་མེད་པའི་དོན་མ་ནོར་བ་རྟོགས་པ་ནི་འབྲས་བུའི་མཐར་ཐུག་པ་སྟེ། དེ་ཉིད་
ལ་གོམས་པ་མཐར་ཕྱིན་པ་ན་འཁོར་འདས་ཀྱི་བོན་ཐམས་ཅད་གཞི་སྟོང་པ་ཉིད་
ཀྱི་ཀློང་དུ་རང་གྲོལ་དུ་གྲོལ། རང་དག་ཏུ་དག་ནས་འབྲས་བུ་མངོན་དུ་གྱུར་
པའོ། །དོན་ལ་བརྟེན་ནས་དཔེ་དང་ཚིག་གིས་བསྟན་པས་མ་རྟོགས་པས་རྟོགས་པ་ལ་
འབྲས་བུའི་ཐ་སྙད་བྱེད་དོ། །དོན་དུ་རྒྱུ་འབྲས་ལས་འདས་པས་རྟོགས་མ་རྟོགས་མེད་
པ་ཐམས་ཅད་ལ་རང་ཤར་རང་གྲོལ་དུ་གནས་པའོ། །དེ་ལྟ་བུའི་དབང་གི་ངོ་བོ་
ནི། བརྡའ་དང་ཐབས་ཙམ་ལ་བརྟེན་པའི་རང་བྱུང་གི་རིག་པ་གང་ཞིག །སློབ་
མའི་སེམས་སྨིན་བྱེད་དུ་གྱུར་པའོ། །ངེས་ཚིག་རིག་པའི་ཡེ་ཤེས་སྡུག་བསྔལ་དང་
བྲལ་བས་བདེ་བ་ཆེན་པོའི་དབང་ཞེས་བྱའོ། །གནས་གང་དུ་བསྐུར་ན་ཐ་མལ་གྱི་
བློ་ཡི་ཐོག་ཏུ་བསྐུར་བའོ། །དེ་དག་ཀྱང་མེ་རི་འབར་བའི་རྒྱུད་ལས། ངོ་བོ་སྐྱེ་མེད་
བྱང་ཆུབ་སེམས། །མ་བསླད་རིག་པའི་ཡེ་ཤེས་ཡིན། །སྡུག་བསྔལ་ཀུན་དང་བྲལ་
བའི་ཕྱིར། །བདེ་བ་ཆེན་པོའི་ཡེ་ཤེས་སོ། །བསྐུར་ནི་བློ་ཡི་སྟེང་དུའོ། །ཞེས་
།གཉིས་པ་དཔེ་བཞིའི་ངོ་སྤྲད་ནི། རང་རིག་པའི་ཡེ་ཤེས་དཔེ་བཞིས་མཚོན་
ནས་ངོ་སྤྲད་དེ། ནམ་མཁའ་ལྟར་ངོ་བོ་ཡེ་སྟོང་དུ་ངོ་སྤྲད། ཤེལ་དཀར་ལྟར་སྙིང་པོ་
འོད་གསལ་ལྷུན་གྲུབ་ཏུ་ངོ་སྤྲད། མར་མེ་ལྟར་རང་བཞིན་རང་གསལ་ཆེན་པོར་ངོ་
སྤྲད། མེ་ལོང་དང་གཟུགས་བརྙན་ལྟར་ངོ་བོ་སྟོང་པ། རང་བཞིན་གསལ་བ། ཆོ་
འཕྲུལ་ངེས་མེད། མཚན་ཉིད་གཉིས་མེད། དོན་ལ་ངོས་བཟུང་དང་བྲལ་བར་ངོ་
སྤྲད་པའོ། །རྒྱས་པ་གུ་ཡ་དབང་ཆེན་ཆོག་ནས་བསྟན་པའོ། །ལྔ་པ་དབང་གི་བྱེད་ལས་
ནི། ལམ་བསྒོམ་པའི་སྣོད་དུ་རུང་བར་བྱེད་པ་དང་། འབྲས་བུ་ཡེ་ཤེས་ནུས་པ་ཁྱད་
པར་ཅན་རྒྱུད་ལ་བླུགས་པ་ལྟར་བྱེད་པ་སྟེ། མེ་རི་འབར་བའི་རྒྱུད་ལས། རྣམ་རྟོག་
གཟུང་འཛིན་དག་པ་དང་། །རང་རིག་ཡེ་ཤེས་བླུགས་པའི་ཕྱིར། །ཞེས་སོ། །དེའང་
308



སྡོམ་གསུམ་རྣམ་པར་འབྱེད་པའི་བཀའ་བརྟེན།
སྒོ་གསུམ་གྱི་དྲི་མ་ཀུན་སྲེག་གཏོར་བཀྲུས་པ་མེ་རླུང་ཆུ་གསུམ་གྱི་ལས་དང་།
ཡོན་ཏན་ཁྱད་པར་ཅན་གྱི་རྟེན་གཞིར་བྱེད་པས་གཞི་དང་དེ་ལྟ་བུ་དང་མཚུངས་
པ་ཉིད་དེ། དེ་ཉིད་ལས། ལུས་ངག་ཡིད་ཀྱི་དྲི་མ་ནི། །འཁྲུད་དང་གཏོར་དང་སྲེག་
པ་དང་། །མཁྱེན་པའི་རྟེན་དང་གོ་འབྱེད་པ། །ས་དང་ཆུ་དང་མེ་དང་རླུང་། །ནམ་
མཁའ་ལྟ་བུའི་ངང་ཚུལ་ཏེ། །ཞེས་སོ།།
དོན་གསུམ་པ་ཡོན་ཏན་ནི། སྒོ་གསུམ་ཀུན་གཞིའི་ལས། སྒྲིབ་པ་བཞི་སྦྱངས་
བསྐྱེད་རིམ་གཏུམ་མོ་དང་། དཔེ་དོན་ཡེ་ཤེས་བཞི་སྒོམ་སྐུ་བཞི་འཐོབ། དབང་
བཞི་བསྐུར་བའི་ཡོན་ཏན་གང་ཞེ་ན། བུམ་པའི་དབང་། གསང་དབང་། ཤེས་
རབ་ཡེ་ཤེས་དབང་། ཚིག་དབང་བསྐུར་བས་རིམ་པ་ལྟར། ལས་སྒྲིབ་དག་པའི་
ཆ་ནས། ལུས་ཀྱི་ལས་སྲོག་གཅོད་པ། མ་བྱིན་པ་ལེན་པ། ལོག་གཡེམ་
མ་གསུམ།
ངག་གི་ལས་རྫུན། ཕྲ་མ། ཚིག་རྩུབ། ངག་འཁྱལ་པ་བཞི། ཡིད་ཀྱི་ལས་མངན་སེམས་
གནོད་སེམས། ལོག་ལྟ་གསུམ། ཀུན་གཞིའི་ལས་ནི་དེ་དག་ཐམས་ཅད་དེ། དེ་
དག་དང་། ལུས་ཆགས་པའི་གཞི་མ་རྩ་ཡིན་པས་ལུས་ཀྱི་སྒྲིབ་པ་ལ་རྩ་ཡི་སྒྲིབ་པ་
ཞེས་བྱ། ངག་གི་བརྗོད་ཚོགས་ཀྱི་གཞི་མ་རླུང་ཡིན་པས་ངག་གི་སྒྲིབ་པ་ལ་རླུང་
གི་སྒྲིབ་པ་ཞེས་བྱ། སེམས་ཀྱི་ཀུན་རྟོག་གི་རྩ་བ་ཐིག་ལེ་ཡིན་པས་སེམས་ཀྱི་སྒྲིབ་
པ་ལ་ཐིག་ལེའི་སྒྲིབ་པ་ཞེས་བྱ་སྟེ། དེ་ལ་སོགས་པའི་ཉོན་མོངས་པའི་སྒྲིབ་པ་དང་
།
དེ་ཁོ་ན་ཉིད་ཀྱི་ངོ་བོ་ལ་སྒྲིབ་བྱེད་གང་ཡིན་པ་དེ་ལ་ཤེས་བྱའི་སྒྲིབ་པ་ཞེས་བྱའོ། །དེ་
ལྟ་བུའི་ལས་དང་སྒྲིབ་པ་ཀུན་སྦྱངས་ཤིང་དག །དབང་བའི་ཆ་ནས་བུམ་དབང་གིས་
བསྐྱེད་རིམ་སྒོམ་པའི་སྣོད་དུ་རུང་བར་བྱས། གདམས་ངག་བསྐྱེད་རྫོགས་ཟུང་
འཇུག་ཏུ་དབོག་ཅིང་སྒྱུ་མ་ལྟ་བུའི་ལྷའི་རྣལ་འབྱོར་ལམ་དུ་བྱེད། རིགས་ལྔའི་དམ་
ཚིག་དང་གུ་ཡའི་རྒྱུད་ལས་གསུངས་པའི་བསྐྱེད་རིམ་གྱི་དམ་ཚིག་རྣམས་བསྲུང་
303



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བ་ལ་དབང་། གསང་དབང་གིས་བཟླས་བརྗོད་ཀྱི་སྣོད་དུ་རུང་བར་བྱས། གཏུམ་
མོ་དང་སྒྱུ་ལུས་ལ་སོགས་པའི་གདམས་ངག་དབོག་ཅིང་དོན་གྱི་བཟླས་པ་བརྗོད་
མེད་ཆེན་པོ་ལམ་དུ་བྱེད། མ་རྒྱུད་ལས་གསུངས་པའི་རྫོགས་རིམ་གྱི་དམ་ཚིག་བརྒྱ་
པ་བསྲུང་བ་ལ་དབང་། ཤེས་རབ་ཡེ་ཤེས་དབང་གིས་ཏིང་ངེ་འཛིན་གྱི་སྣོད་དུ་
རུང་བར་བྱས། ལས་དང་ཡེ་ཤེས་ཀྱི་ཕྱག་རྒྱ་ལ་བརྟེན་པའི་དཔེའི་ཡེ་ཤེས་བསྒོམ་
ཞིང་བདེ་སྟོང་ཙཎྜ་ལིའི་རྣལ་འབྱོར་ལམ་དུ་བྱེད། དམ་ཚིག་ཡེ་ཁྲི་ལས་གསུངས་
པའི་ཐུན་མོང་གི་དམ་ཚིག་བཅུ་ཚོ་གསུམ་ལ་སོགས་པ་
ག་བཅུ་ཚོ་གསུམ་ལ་སོགས་པ་ཐམས་ཅད་བསྲུང་བ་ལ་དབང་།
ཚིག་དབང་གིས་ཀ་དག་རྫོགས་པ་ཆེན་པོའི་སྣོད་དུ་རུང་བར་བྱས། དོན་གྱི་ཡེ་ཤེས་
ཕྱག་རྫོགས་སྒོམ་པ་ལ་དབང་ཞིང་རྣམ་ཐར་བཞི་ལྡན་གྱི་སྟོང་ཉིད་ལམ་དུ་བྱེད།
དམ་ཚིག་མེད་པ་ཕྱལ་བ་གཅིག་བུ་ལྷུན་གྲུབ་བཞིའི་དོན་ལ་གནས་པར་བྱ་
བའོ། །ཐོབ་པའི་ཆ་ནས་བུམ་དབང་ཐོབ་ནས་གཟུགས་སྣང་ཐམས་ཅད་ལྷའི་དཀྱིལ་
འཁོར་དུ་བསྒོམས་པས། དེ་བཞིན་གཤེགས་པ་ཐམས་ཅད་ཀྱི་སྐུའི་དབང་དང་
དངོས་གྲུབ་འཐོབ་ཅིང་མཐར་ཐུག་གི་འབྲས་བུ་ནི་སྐུ་གཡུང་དྲུང་སྤྲུལ་པའི་སྐུའི་སྤང་
རྟོགས་ཀྱི་ཡོན་ཏན་ཁྱད་པར་ཅན་འགྲུབ་པ་སྟེ། དེ་དག་ཀྱང་མེ་རི་འབར་བའི་རྒྱུད་
ལས། ལས་ནི་ལུས་ཀྱི་དྲི་མ་འདག །འབྲས་བུ་སྐུ་ཡི་དངོས་གྲུབ་འཐོབ། །ལྷུན་གྱིས་
གྲུབ་པའི་དཀྱིལ་འཁོར་ཆེ །འདུ་འབྲལ་མེད་པ་གཡུང་དྲུང་མཆོག །ཅེས་སོ། །གསང་
དབང་ཐོབ་ནས་སྒྲ་གྲགས་པ་ཐམས་ཅད་སྔགས་སུ་ཤེས་པ་དང་དོན་དམ་སྐྱེ་མེད་
ཀྱི་བཟླས་པ་གཉིས་ཟུང་འཇུག་ཏུ་ཉམས་སུ་བླངས་པས། དེ་བཞིན་གཤེགས་པ་
ཐམས་ཅད་ཀྱི་གསུང་གི་དབང་དང་དངོས་གྲུབ་འཐོབ་ཅིང། མཐར་ཐུག་གི་འབྲས་
བུ་ནི་གསུང་གཡུང་དྲུང་ལོངས་སྤྱོད་རྫོགས་པའི་སྐུའི་ཟག་མེད་ཀྱི་ཡོན་ཏན་ཐམས་
ཅད་འགྲུབ་པའོ། །དེ་དག་ཀྱང་སྔ་མ་ལས། ལས་ནི་ངག་གི་དྲི་མ་འདག །འབྲས་
320



སྡོམ་གསུམ་རྣམ་པར་འབྱེད་པའི་བཀའ་བརྟེན།
བུ་གསུང་གི་དངོས་གྲུབ་འཐོབ། །རང་བཞིན་མེད་པའི་ངང་ཚུལ་ཅན། །ཚངས་
པའི་དབྱངས་དང་ལྡན་པར་འགྱུར། །ཞེས་སོ། །ཤེས་རབ་ཡེ་ཤེས་ཀྱི་དབང་ཐོབ་
ནས་བདེ་སྟོང་ཟུང་འཇུག་གི་ཡེ་ཤེས་ཉམས་སུ་བླངས་པས། དེ་བཞིན་གཤེགས་
པ་ཐམས་ཅད་ཀྱི་ཐུགས་ཀྱི་དབང་དང་དངོས་གྲུབ་འཐོབ་ཅིང་། མཐར་ཐུག་གི་
འབྲས་བུ་ནི་ཐུགས་གཡུང་དྲུང་བོན་གྱི་སྐུ་བདེ་བ་ཆེན་པོའི་ཡེ་ཤེས་འགྲུབ་པ་སྟེ།
དེ་ཉིད་ལས། ལས་ནི་སེམས་ཀྱི་དྲི་མ་འདག །འབྲས་བུ་ཐུགས་ཀྱི་དངོས་
དངོས་གྲུབ་འཐོབ།
འཁྲུལ་པ་མེད་པའི་ངང་ཚུལ་ཅན། །དེ་བཞིན་ཉིད་ཀྱི་དགོངས་པར་གནས། །
ཞེས་སོ། །ཚིག་དབང་ཐོབ་ནས་རིག་སྟོང་ཟུང་འཇུག་ཏུ་བསྒོམ་པས། དེ་བཞིན་
གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་དབང་དང་དངོས་གྲུབ་འཐོབ་ཅིང་།
མཐར་ཐུག་གི་འབྲས་བུ་ནི་ཡེ་ཤེས་གཡུང་དྲུང་ངོ་བོ་ཉིད་ཀྱི་སྐུ་ལྷན་ཅིག་སྐྱེས་པའི་
ཡེ་ཤེས་འགྲུབ་པའོ། །དེ་དག་ཀྱང་། སྔ་མ་ལས། ལས་ནི་སྒྲིབ་པ་གཉིས་བྱང་ནས། །
འབྲས་བུ་ཚོགས་གཉིས་རྫོགས་པའོ། །ཞེས་སོ།།
དོན་བཞི་པ་སྔགས་སྡོམ་ཐོབ་མཚམས་ངོས་བཟུང་བ་ནི། ཐོབ་དུས་སྒོ་གསུམ་
གཡུང་དྲུང་གསུམ་བྱིན་རླབས། དབང་བཞི་རིམ་བསྐུར་མཐའ་རྟེན་དུས་མཚམས་
སུ། རང་རང་དམ་ཚིག་བསྲུང་དབང་བསྐྱེད་དང་རྫོགས། རྫོགས་ཆེན་དང་ནི་
ཟུང་འཇུག་སྔགས་སྡོམ་ཐོབ། སྡོམ་པ་ཐོབ་པའི་དུས་ལ། དང་པོ་སྐྱེ་བའི་དུས་སློབ་
མའི་ལུས་ངག་ཡིད་གསུམ་བསྲེ་བ་གསུམ་གྱིས་གཡུང་དྲུང་གསུམ་དུ་བྱིན་གྱིས་བརླབ་
པའི་འགོ་བརྩམ་སྟེ། དམ་ཚིག་བཤད་ཅིང་བསྒྲགས་པའི་མཐར་ཐོབ་མོད། འོན་
ཀྱང་དངོས་གཞིའི་ཆོ་ག་ལ་མ་ལྟོས་པར་སྐབས་དེར་ཁས་བླངས་པའི་དམ་ཚིག་རྣམས་
ཀྱང་བསྲུང་བར་དབང་བ་མ་ཡིན་ཏེ། དབང་བཞི་མ་རྫོགས་པས་དེ་དང་དེའི་དམ་
ཚིག་སྡོམ་པ་རྣམས་ཀྱང་བཏགས་པ་བ་སྟེ་ཐོབ་པ་མ་ཡིན་ནོ། །འོ་ན་དེའི་ཐོབ་ཚུལ་
3 1



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཇི་ལྟར་ཡིན་སྙམ་ན་བྱ་བ་སྤྱོད་པ་ཡེ་གཤེན་གསུམ་རང་རང་གི་དབང་ཐོབ་པའི་
ཚེ་དེ་དང་དེའི་དམ་ཚིག་བསྲུང་བ་ལ་དབང་ཞིང་། ཡེ་གཤེན་ཆེན་པོའི་དབང་བཞི་
རྫོགས་ནས་རྗེས་གནང་དང་སྨོན་ལམ་གདབ་པའི་དུས་ན་བསྐྱེད་རིམ་དང་རྫོགས་
རིམ་དང་རྫོགས་པ་ཆེན་པོ་དང་ཟུང་འཇུག་གི་སྔགས་སྡོམ་མཚན་ཉིད་པ་ཐོབ་ཟིན་
པས་དེའི་ཚེ་ཡུལ་གྱི་རྒྱུད་ལ་དམ་ཚིག་སྡོམ་པ་རྫོགས་པའི་དུས་ཏེ། མ་རྒྱུད་ལས།
ཐོབ་པའི་དུས་ནི་རྗེས་གནང་ལུང་བསྟན་དུས། ཞེས་སོ། །དེའི་དུས་ན་རང་ལ་ལྟོས་
པའི་ཡོན་ཏན་དང༌། རྩ་ལྟུང་གཉིས་ཀ་བསྐྱེད་པའི་རྟེན་དུ་སོང་བ་ཡིན་ནོ། །འོ་
ན་སྤྱི་སྤུངས་གུ་ཡའི་དབང་བཞི་པའི་སྔགས་སྡོམ་རྒྱུད་ལྡན་ཞིག་གིས་མཆོག་དབང་
གཞན་རྣམས་དང་རྫོགས་ཆེན་གྱི་དབང་བཞི་ལ་སོགས་པ་ཐོབ་ན་སྡོམ་པ་གསར་
ཐོབ་ཏུ་འདོད་དམ་ཞེ་ན། རང་རང་གི་ཆོ་ག་ལ་བརྟེན་ནས་ཐོབ་དགོས་པས་གསར་
ཐོབ་ཏུ་འདོད་དགོས་ཀྱང་། དོན་ལ་ངོ་བོ་གཅིག་ལ་ཡོན་ཏན་བསྣོན་པའི་ཚུལ་གྱིས་
ཐོབ་པར་བཞེད་པ་ཡིན་ནོ། །གང་དག་ཞུ་བདེ་ལྷན་སྐྱེས་ཀུན་རྫོབ་པ་ད
པ་དཔེའི་ཡེ་
ཤེས་ཙམ་ལས་ངོ་སྤྲད་པའི་བཞི་པ་བཏགས་པ་བ་དེས། དོན་དམ་ལྷན་སྐྱེས་ཀ་དག་
ལྷུན་གྲུབ་ཟུང་འཇུག་གི་ཡེ་ཤེས་ལ་འཇུག་པའི་ཐབས་བཞི་པ་མཚན་ཉིད་པ་གང་
ཡིན་པའི་འདོད་མི་རུང་སྟེ། ཕྱག་ཆེན་པས་དཔེ་དོན་རྟགས་གསུམ་ལ་བརྟེན་ནས་
ངོ་སྤྲད་ཀྱང་། རྫོགས་ཆེན་རང་ལུགས་ལ་རྒྱུ་རྐྱེན་ལས་འདས་པའི་དོན་དཔེ་མེད་
བརྗོད་བྲལ་རང་བྱུང་གི་ཡེ་ཤེས་རང་ཤར་བ་ཉིད་ཐབས་ཁྱད་པར་ཅན་ལ་བརྟེན་
ནས་ངོ་སྤྲད་པས་མཚུངས་པ་མ་ཡིན་ནོ།།
དོན་དྲུག་པ་ཐོབ་པ་མི་ཉམས་པར་བསྲུང་བ་ལ་གཉིས། བསྲུང་དུ་ཡོད་པ།
བསྲུང་དུ་མེད་པའོ། །དང་པོ་ལ་བསྟན་བཤད་བསྡུ་གསུམ་ལས། དང་པོ་མདོར་
བསྟན་པ་ནི། བར་དུ་ཐོབ་པ་མི་ཉམས་བསྲུང་ཚུལ་ལ། སྔགས་སྡོམ་དང་པོར་ཐོབ་
312



སྡོམ་གསུམ་རྣམ་པར་འབྱེད་པའི་བཀའ་བརྟེན།
ནས་དེ་བར་དུ་མི་ཉམས་པར་བསྲུང་བར་བྱ་སྟེ། དམ་ཚིག་དང་སྡོམ་པ་ནི་སྔགས་
ཀྱི་ལྟ་སྒོམ་སྤྱོད་པ་ལ་སོགས་པའི་གཞིའམ་རྩ་བ་ཡིན་པའི་ཕྱིར་ཏེ། གུ་ཡ་སྲོག་འཛིན་
དམ་ཚིག་གི་རྒྱུད་ལས། གསང་སྔགས་དག་གི་གཞི་མ་ཉིད། །དམ་ཚིག་དག་གིས་
བཟུང་བར་བྱ། ཞེས་དང་། །གསང་བ་བསེན་ཐུབ་དེ་ཁོ་ན་ཉིད་ངེས་པའི་རྒྱུད་ལས་
ཀྱང་། །སྤྱིར་བོན་སྒོ་དང་ལྟ་སྤྱོད་ཐམས་ཅད་ནི་ནམ་མཁའ་དང་འདྲའོ། །སྤྱི་བྱེ་
བྲག་གི་ལྟ་སྤྱོད་ཐམས་ཅད་ནི་སྤྲིན་དང་ཁུ་རླངས་དང་སྐར་ཕྲན་དང་འདྲའོ། །དམ་
ཚིག་འདི་ནི་ཉི་ཟླ་དང་འདྲའོ། །ཞེས་དང༌། སྤྱིར་བོན་སྒོ་དང་ཐེག་རྒྱུད་ཐམས་
ཅད་ནི་ཤིང་གི་ལོ་མ་དང་འདྲའོ། །ལྷག་པ་གསང་བའི་དམ་ཚིག་འདི་ནི་དཔག་
བསམ་གྱི་སྡོང་པོ་དང་འདྲའོ། །ཞེས་པས། དམ་ཚིག་སྡོམ་པ་མི་ཉམས་ན་སྔགས་
ཀྱི་གཞི་རྟེན་དུ་འགྱུར། རིག་པའི་ཡེ་ཤེས་གསལ། མཆོག་ཐུན་མོང་གི་དངོས་གྲུབ་
འཐོབ། དེ་ཉམས་ན་ནི་ལྟ་སྒོམ་སྤྱོད་པ་ལ་སོགས་ལ་བསླབ་ཀྱང་དོན་མེད་པར་འགྱུར།
དེས་ན་དམ་ཚིག་བསྲུང་ཚུལ་ལེགས་པར་ཤེས་པ་གལ་ཆེ་བས་འདིར་དེ་དག་བཤད་
པར་བྱའོ། །
གཉིས་པ་རྒྱས་བཤད་ལ་བཞི། བྱ་བ། སྤྱོད་པ། ཡེ་གཤེན། ཡེ་གཤེན་ཆེན་
པོའི་དམ་ཚིག་གོ །དང་པོ་ནི། བྱ་རྒྱུད་དཀོན་མཆོག་གསུམ་དང་བྱང་ཆུབ་སེམས།།
སྔགས་དང་ཕྱག་རྒྱ་ལྷ་བླ་མི་སྤང་ཞིང་། ཁྲིར་ཉལ་ཤ་ཆང་སྒོག་སྤོང་གསང་འདུས་
གསུངས། །གསོད་རྐུ་མི་ཚངས་སྤྱོད་སྤོང་འཛབ་བསྟོད་འཇུག །སེམས་ནི་མི་རྟོག་
སྐུར་གནས་ཐེག་རིམ་ལུགས། །སྐུ་བསྐྱེད་སྔགས་བཟླ་ཐུགས་བསྒོམ་སྨ་སྨེ་དགག །
རྟག་ཏུ་འགྲོ་དོན་བྱེད་ལྔ་རབ་དབྱེར་བཤད། བྱ་བའི་དམ་ཚིག་ལ། སྤྱིའི་དམ་ཚིག་
དཀོན་མཆོག་གསུམ་ལ་སྐྱབས་སུ་འགྲོ་བ་དང་། བྱང་ཆུབ་མཆོག་ཏུ་སེམས་བསྐྱེད་
པ་མི་སྤོང་ཞིང་། བྱེ་བྲག་གི་དམ་ཚིག་ལུས་ཀྱི་ལས་སུ་ཕྱག་རྒྱ་བཅའ་བསྒྱུར། ངག་
333



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གི་ལས་སུ་ཕྲིན་ལས་འཛབ་བསྙེན་གྱེར་བཟླས། ཡིད་ཀྱི་ལས་སུ་ལྷ་བསྐྱེད་པ་དང་
བླ་མ་བསྒོམ་པ་མི་སྤང་ཞིང་། ཁྲི་ལ་ཤལ་ཉལ་དང་ཤ་ཆང་སྒོག་པ་སྤོང་བར་གསང་
འདུས་ལས་གསུངས་ཏེ། དམ་ཚིག་དཀོན་མཆོག་གསུམ་པོ་དང་། །བྱང་སེམས་
སྔགས་ཕྱག་ལྷ་བླ་མ། །མི་སྤོང་རྟག་ཏུབརྟེན་པར་བྱ། །ཁྲིར་ཉལ་ཤ་ཆང་སྒོག་པ་སྤང་།
སྤྱི་དང་བྱེ་བྲག་དམ་ཚིག་བསྲུང། །ཞེས་སོ། །ཡང་བྱ་བ་གཙང་སྤྱོད་པ་ལྟར་ན། །
ལུས་ཀྱིས་སེམས་ཅན་གསོད་པ། །ཟས་ནོར་མ་བྱིན་པ་ལེན་པ། །མི་ཚངས་པ་སྤྱོད་
པ་གསུམ་སྤང་སྟེ་དགག་བྱའོ། །ངག་གིས་འཛབ་བཟླ་བ། །མཆོད་བསྟོད་ལ་སོགས་
ལ་འཇུག་པ། །སེམས་ཀྱིས་རྣམ་པར་མི་རྟོག་པ་བསྒོམ་པ། །ལྷའི་སྐུ་བསྐྱེད་པར་སེམས་
གནས་པ་སྟེ་བསྒྲུབ་བྱ་སྟེ། ཐེག་རིམ་ལས། སྒོ་གསུམ་ལས་ཀྱི་དམ་ཚིག་རྣམ་བདུན་
བསྲུང་། ཞེས་སོ། །ཡང་ལྷའི་སྐུ་བསྐྱེད་པ། སྔགས་བཟླ་བ། ཐུགས་སྟོང་པ་ཉིད་
བསྒོམ་པ། ཡོ་བྱད་མཆོད་པའི་རྫས་རྣམས་ལ་སྨ་སྨེ་མི་གཙང་བ་དགག་པ། རྟག་ཏུ་
གཞན་ཕན་གྱི་འགྲོ་དོན་བྱེད་པ་ལྔ་མི་སྤང་བར་ཁྱབ་པ་སྣང་ལྡན་གྱིས་མཛད་པའི་
ཐེག་པའི་རབ་དབྱེ་ལས་གསུངས་སོ། །སློབ་དཔོན་སྒ་སྟོན་ཚུལ་རྒྱལ་གྱིས་རྣམ་དག་
རྒྱུད་ལས་གསུངས་པའི་དམ་ཚིག་རྣམས་ཀྱང་བསྲུང་དགོས་པར་གསུངས་བས།
དེ་ལྟར་ན་རྣམ་དག་རྒྱུད་ལས། འགྲོ་བའི་དོན་དུ་སེམས་བསྐྱེད་ཅིང་། །དགེ་བཅུའི་
སྟོབས་ལྡན་ཚུལ་ཁྲིམས་བསྲུང་། །བྱང་ཆུབ་སེམས་ནི་ནམ་ཡང་འབྲལ་མི་བྱ། །ཡི་
དམ་ལྷ་ནི་རྟག་ཏུ་བརྗེད་མི་རུང་། །སློབ་དཔོན་ཡི་དམ་ལྷ་བཞིན་རྒྱུན་དུ་བཀུར།
མཆེད་གྲོགས་ཀུན་དང་བརྩེ་ཞིང་མཐུན་པར་བྱ། །མི་ནག་ཉམས་པ་ཀུན་དང་མི་
འགྲོགས་ཤིང་། །དམན་པའི་རྫས་རྣམས་ལྷ་ལ་དབུལ་མི་བྱ། །མཆོད་བསྟོད་བཟླས་
བརྗོད་ཟུར་མ་ཆགས་པར་བརྗོད། །ཁྲུས་དང་གཙང་སྦྲ་དུས་སུ་བྱ་བ་དང་
། །ཤ་ཆང་
ང་དག་གི་ཁ་ཟས་སྤང་། །སྐུ་གཟུགས་གྲིབ་མ་དག་ལ་མི་འགོམ་ཞིང་། །དཔོན་
314



སྡོམ་གསུམ་རྣམ་པར་འབྱེད་པའི་བཀའ་བརྟེན།
གསས་གདན་དང་ཁྲི་ལ་འདུག་མི་བྱ། །སྦྱིན་པ་བསང་མཆོད་གཏོར་གསུར་ལུས་སྦྱིན་བཞི་མཆན།
རྣམ་བཞི་རྒྱུན་དུ་གཏང་བྱ་ཞིང་། །འགྲོ་བའི་དོན་ལ་ཕྱོགས་རིས་མེད་པར་སྤྱད།
འདི་ལྟར་སྡོམ་པའི་དོན་ལ་རབ་གནས་པས། །དུས་རྣམས་ཀུན་ཏུ་བཟོད་པ་བསྒོམ་
བར་བྱ། །བཟོད་ཐོབ་ན་ནི་ངན་སོང་ལྟུང་མི་འགྱུར། །ཞེས་གསུངས་སོ། །བྱ་བ་དང་
གཙང་སྤྱོད་པ་གཉིས་ནི་དོན་གཅིག་སྟེ། འདི་དག་གི་རྒྱུད་ནི་རྣམ་དག་ལ་སོགས་
པ་ཡིན། ལྷོ་གཏེར་གྱི་རྒྱུད་ལས། དཀྱིལ་འཁོར་བརྒྱ་དང་རྩ་བརྒྱད་ལས། །སྦྱིན་
སྲེག་མེད་པ་དགུ་ཞིག་བཞུགས། །ཞེས་པས་སྦྱིན་སྲེག་མེད་པའི་དཀྱིལ་འཁོར་རྣམས་
ནི་བྱ་བའམ་གཙང་སྤྱོད་པའི་ཐེག་པར་གཏོགས་ཞེས་སྒ་སྟོན་གྱིས་བཞེད་དོ།།
གཉིས་པ་སྤྱོད་པའི་རྒྱུད་ཀྱི་དམ་ཚིག་ནི། སྤྱོད་པའི་རྒྱུད་ལ་གོང་གི་དེ་དག་སྟེང་
།
སྔགས་སྤྱིའི་དམ་ཚིག་ཅི་ནུས་བསྲུང་བ་དང་། ཁྱད་པར་ལྷ་བླ་སྔགས་རྒྱུ་མི་སྤོང་
བསྲུང་། སྤྱོད་པའི་རྒྱུད་ཀྱི་དམ་ཚིག་ནི། སྤྱི་སྤུངས་གསང་བ་འདུས་པའི་རྒྱུད་ལས།
དམ་ཚིག་སྤྱོད་པ་བྱ་རྒྱུད་མཐུན། །ཞེས་པས། གོང་གི་བྱ་བའི་རྒྱུད་དུ་བཤད་པའི་
གསང་འདུས་ཐེག་རིམ་རབ་དབྱེ་རྣམ་དག་རྒྱུད་ལས་གསུངས་པའི་དམ་ཚིག་རྣམས་
བསྲུང་ཞིང་དེ་དག་གི་སྟེང་དུ། འགྲེལ་པ་མེ་ལོང་ལས། སྤྱིར་ནི་སྔགས་ཀྱི་དམ་ཚིག་
ཀུན་བསྲུང་ལ། ཞེས་པས། སྔགས་སྤྱིའི་དམ་ཚིག་ནི། ཡེ་ཁྲིའི་དམ་ཚིག་གི་མཆོང་
ལས། ཐུན་མོང་དམ་ཚིག་བཅུ་ཚོ་གསུམ་དུ་བསྲུང་། ཞེས་པ་ལྟར་རོ། །ཐུན་མོང་
དམ་ཚིག་ཅེས་པའི་དོན་ནི། རྒྱུད་སྡེ་བཞིའམ། བསྐྱེད་རྫོགས་ཐུན་མོང་གི་བསྲུང་
བྱ་ཡིན་པས། འདི་ནི་རྫོགས་ཆེན་གྱི་དམ་ཚིག་འཆད་པའི་སྐབས་ནས་བཤད་པ་
འགྱུར་བ་ལྟར་རྒྱུད་སྡེ་འདིའི་ལུགས་ལའང་འདི་དག་ཅི་ནུས་སུ་བསྲུང་དགོས་
པའོ། །ཁྱད་པར་རྣམ་པ་ཀུན་ལྡན་གྱི་ཐེག་པར། མེ་ལོང་ལས། ཁྱད་པར་ཡི་དམ་
ལྷ་དང་དཔོན་གསས་དང་། །སྔགས་དང་ཕྱག་རྒྱ་བསྲུང་བའོ། །ཞེས་པ། སློབ་དཔོན་
315



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྒ་སྟོན་གྱིས། སྒོམ་པ་བཀུར་བ་བཟླ་བ་བཅའ་བའོ། །ཞེས་པས། ལྷ་སྐུ་བསྒོམ་པ། བླ་
མར་བཀུར་སྟི་རིམ་གྲོ་བྱ་བ། སྔགས་བཟླ་བ། ཕྱག་རྒྱ་བཅའ་བ་བཞི་མི་སྤོང་བར་
བསྲུང་བའོ། །སྤྱོད་པ་དང་ཀུན་ལྡན་གྱི་རྒྱུད་ནི། ཀློང་རྒྱས་ལ་སོགས་པ་དང་།
གནས་ཆོག་རྣམས་ཏེ། སྦྱིན་སྲེག་དང་རོ་སྲེག་ཀྱང་ཡོད་པས་སོ། །ཀློང་རྒྱས་ཀྱི་ཡང་
སྦྱིན་སྲེག་ཡོད་པའོ། །ཞི་རྒྱས་དབང་དྲག་བཞི་ཀའི་རྣམ་པ་མངའ་བ། དྲོད་ཚད་ཀྱི་
པྲ་ལྟས་ཀྱང་མངའ་བའོ། །ཞེས་སྒ་སྟོན་གྱིས་བཞེད་དོ།།
གསུམ་པ་ཡེ་གཤེན་ནི། ཡེ་གཤེན་རྒྱུད་ལ་རིགས་ལྔའི་དམ་ཚིག་བསྲུང༌།
སྨོན་འཇུག་སེམས་བསྐྱེད་ཚུལ་ཁྲིམས་གསུམ་ལ་སློབ། ཐབས་ཤེས་ཕྱག་མཚན་མི་
སྤོང་སློབ་དཔོན་གུས། །སྦྱིན་པ་གསུམ་སྦྱིན་ཐེག་གསུམ་ཅི་ནུས་འཛིན། །རིགས་
བཞི་ལ་མོས་རྣམ་བཞིའི་ལས་ཀུན་བླང་། །མཉམ་ཉིད་ལ་གནས་ལྷ་བསྐྱེད་སྔགས་
ཕྱག་རྒྱ། །འཛབ་བསྙེན་རྒྱུན་བླང་གསང་སྔགས་སྤྱོད་ལ་བརྩེ། །ལྟ་སྤྱོད་བརླང་པོ་
མི་སྨྲ་ཐབས་ཀྱིས་ཟིན། །ཡེ་གཤེན་རྒྱུད་ཀྱི་དམ་ཚིག་ལ། །བྱང་ཆུབ་མཆོག་ཏུ་སེམས་
བསྐྱེད་པ་དང་ཚུལ་ཁྲིམས་གསུམ་སོགས་བྱང་ཆུབ་སེམས་དཔའི་བསླབ་པ་དང་
མཐུན་པས་ཐུན་མོང་གི་སྡོམ་པའང་ཡིན་ལ། སྤྱིར་རིགས་བྱེ་བྲག་པ་ལ་ཞུགས་པའི་
རིགས་ལྔ་ཀའི་སྡོམ་པ་བསྲུང་མི་དགོས་པ་མ་ཡིན་ཡང་། རང་རིགས་གང་ཡིན་པའི་
སྡོམ་པ་ལ་ཁྱད་པར་དུ་བྱ་དགོས་པས། རིགས་ལྔ་སོ་སོའི་སྡོམ་པའི་དམ་ཚིག་ཅེས་
གྲགས་པའོ། །དེ་ལ་དང་པོ་དེ་བཞིན་གཤེགས་པའི་རིགས་ཀུན་སྣང་གི་དམ་ཚིག་
ནི་བདག་ལྷ་དེར་གྱུར་ནས། སེམས་ཅན་ཐམས་ཅད་ལྷ་དེའི་གོ་འཕང་ལ་འགོད་
པར་བྱའོ་སྙམ་པའི་སྨོན་འཇུག་གི་སེམས་བསྐྱེད་ལ། བྱང་ཆུབ་སེམས་དཔའི་ཚུལ་
ཁྲིམས་གསུམ་ལ་བསླབ་པ་དང་
། གཡུང་དྲུང་རིགས་རང་བྱུང་གི་དམ་ཚིག་ནི་ཐབས་
ཤེས་ཀྱི་ཕྱག་མཚན་མི་སྤོང་བ་དང༌། ཁྱད་པར་གཡུང་དྲུང་གི་སློབ་དཔོན་ལ་གུས་
3¥6



སྡོམ་གསུམ་རྣམ་པར་འབྱེད་པའི་བཀའ་བརྟེན།
པར་བྱ་བ་དང་། རིན་ཆེན་རིགས་དོན་གྲུབ་ཀྱི་དམ་ཚིག་ནི་སྦྱིན་པ་གསུམ་ཉིན་
རེ་བཞིན་ཡང་དུས་དྲུག་ཏུ་སྦྱིན་པ་དང་། པདྨའི་རིགས་དངོས་མེད་ཀྱི་དམ་ཚིག་
ནི་ཕྱི་ནང་གསང་བའི་ཐེག་པ་གསུམ་ཅི་ནུས་སུ་འཛིན་ཅིང་། གལ་ཏེ་མ་ནུས་པར་
ཡིད་ཀྱིས་མི་གཏོང་བ་དང་། ལས་ཀྱི་རིགས་གར་ཕྱུགས་ཀྱི་དམ་ཚིག་ནི་ལས་ཐམས་
ཅད་པ་ཡིན་པས་རིགས་བཞི་པོ་ཐམས་ཅ
པས་ཅད་པར་གུས་ཤིང་དང་དུ་བླང་པ་དང་།
ཡེ་གཤེན་རང་གི་དང་ཡེ་གཤེན་ཆེན་པོའི་ཕྲིན་ལས་དང་རྣམ་པ་བཞིའི་ལས་ཀུན་
དང་དུ་བླང་པ་སྟེ། སྤྱི་སྤུངས་གསང་འདུས་ལས། །དམ་ཚིག་རིགས་ལྔའི་དམ་ཚིག་
ལྔ། །ཉམས་དང་ཁ་ལག་མ་འདྲེས་བསྲུང་། །ཞེས་སོ། །དངོས་བསྐྱེད་ཀྱི་ཐེག་པར།
འགྲེལ་བ་མེ་ལོང་ལས། དམ་ཚིག་ནི་རྩ་བ་དང་ཡན་ལག་གི་དམ་ཚིག་བསྲུང་ཞེས་པས།
རྩ་བ་ནི། མཉམ་པ་ཉིད་ལ་གནས་པ་དང་། །ཡི་དམ་གྱི་ལྷ་བསྐྱེད་པ་དང་། །དེའི་
སྔགས་དང་ཕྱག་རྒྱ་དང་འཛབ་བསྙེན་རྒྱུན་དུ་བླང་པ་དང་། གསང་སྔགས་ལ་སྤྱོད་
པ་རྣམས་ལ་བརྩེ་བ་དང་། ལྟ་སྤྱོད་བརླང་པོ་གཞན་ལ་མི་སྨྲ་བ་ལྔའོ། །ཡན་ལག་
ནི་མེ་ལོང་ལས། དུག་ལྔ་དང་། དམ་རྫས་ལྔ་དང་། སྦྱོར་སྒྲོལ་ལ་སོགས་པ་ལ་ཐབས་
ཀྱིས་ཟིན་པར་བྱའོ། །ཞེས་སོ། །འདི་དག་རྒྱས་པར་དབྱེ་ན། སློབ་དཔོན་སྒ་སྟོན་
གྱིས། ཐུན་མོང་མ་ཡིན་པ་ཉེར་ལྔ། ལོ་མ་འབུམ། ཐུན་མོང་གི་དམ་ཚིག་སུམ་
ཅུའོ། །ཞེས་པས། ཐུན་མོང་མ་ཡིན་པ་ཉེར་ལྔ་ནི། ལྷ་བོན་སྣང་ལྡན་གྱི་རབ་དབྱེ་
ལས། རྩ་བ་ལྔ་དང་སྤྱོད་པ་ལྔ། མི་སྤང་དང་དུ་བླང་བ་ལྔ། ཤེས་བྱ་ལྔ་དང་བསྒྲུབ་
བྱ་ལྔ། གསང་བ་སྔགས་ཀྱི་དམ་ཚིག་གོ །ཞེས་པས། རྩ་བ་ལྔ་ནི། སྟོང་ཉིད་བསྒོམ་
པ་ལམ་གྱི་རྩ་བ། ཡི་དམ་ལྷ་བསྐྱེད་པ་བྱིན་རླབས་ཀྱི་རྩབ། སྔགས་འཛབ་བཟླ་བ་ནུས་
པའི་རྩ་བ། གསང་སྤྱོད་ལ་འཇུག་པ་ཀུན་ལ་བརྩེ་བ་སྤྱི་དམ་གྱི་རྩ་བ། ཨུ་ཡ་པ་དངོས་
གྲུབ་ཀྱི་རྩ་བའོ། །སྤྱོད་པར་བྱ་བ་ལྔ་ལ་སོགས་པ་རྣམས་ནི་གུ་ཡ་དང་མཐུན་པས་
37



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསྐྱེད་རིམ་གྱི་དམ་ཚིག་འཆད་པའི་སྐབས་ནས་བཤད་པ་ལྟར་རོ། །ཐུན་མོང་གི་
དམ་ཚིག་སུམ་ཅུ་པ་དང་། ལོ་མ་འབུམ་སྡེ་ལ་སོགས་འོག་ཏུ་འཆད་པར་འགྱུར་རོ།།
བཞི་པ་ཡེ་གཤེན་ཆེན་པོ་ལ་མདོར་རྒྱས་གཉིས། དང་པོ་ནི། ཡེ་གཤེན་ཆེན་
པོར་ཐུན་མོང་ཐུན་མིན་གཉིས། ཡེ་གཤེན་ཆེན་པོའི་དམ་ཚིག་ལ་དབང་བཞི་ཐོབ་
པའི་ཐུན་མོང་དུ་བསྲུང་བར་བསྟན་པ་དང་། ཐུན་མོང་མིན་པ་དབང་རང་རང་
ལས་ཐོབ་པའི་དམ་ཚིག་བསྲུང་བྱར་བསྟན་པ་དང་གཉིས་སུ་ཡོད་དོ། །གཉིས་པ་
རྒྱས་བཤད་ལ་གཉིས། ཐུན་མོང་། ཐུན་མོང་མིན་པའི་དམ་ཚིག་གོ །དང་པོ་ནི།
དངོས་པོ་སྟོང་ཉིད་སེམས་ཅན་སྙིང་རྗེ་དང་། འཁོར་བ་སངས་རྒྱས་གཉིས་འཛིན་
མཉམ་ཉིད་དང་། ཡེ་གཤེན་ཆེན་པོའི་སྤྱིའི་དམ་ཚིག་གི་རྣམ་གྲངས་ལ་བཞི་སྟེ།
ཐེག་རིམ་ལས། དམ་ཚིག་ཡུལ་ལ་སྦྱོར་བ་དང་། །དེ་ལས་སྙིང་རྗེ་འབྱུང་གཉིས་མེད།
བོན་ཉིད་ཐ་མི་དད་པར་བསྲུང་། །ཞེས་པའི་འགྲེལ་པ་མེ་ལོང་ལས། །དམ་ཚིག་ནི་
བཞི་བསྲུང་སྟེ། །དམ་ཚིག་ཡུལ་ལ་སྦྱོར་བ་དང་། །སྙིང་རྗེ་འབྱུང་བ་དང་། ཐུགས་
རྗེའི་ཡུལ་དང་། བོན་ཉིད་ཐ་མི་དད་པར་བསྲུང་། ཞེས་པ་ལ་བཞི། དང་པོ་ནི།
དངོས་པོའི་སྣང་བ་ཐམས་ཅད་རྒྱུའི་ཐེག་པ་ལྟར་མི་སྤོང་སྟེ། ཐེག་པ་ཆེན་པོ་འདིའི་
བཞེད་ཀྱི་སྣང་བ་གཞི་མེད་ལ་སྣང་ཚུལ་མ་འགགས་ཏེ་རྨི་ལམ་གྱི་སྣང་བ་ལྟར།
གཞི་སྟོང་པ་ཉིད་ཀྱི་རྒྱུན་ནམ་རོལ་པར་ཤར་བ་སྐུ་དང་ཡེ་ཤེས་ཟུང་འཇུག་ཆེན་
པོ་ཉིད་དུ་རྟོགས་པ། གཉིས་པ་ནི། དེའི་ངང་ནས་རྨི་ལམ་གྱི་ཤེས་པས་བདེན་མེད་
དུ་མ་ཤེས་པར་བདེ་སྡུག་ཉམས་སུ་མྱོང་བ་བཞིན་དུ། ངོ་བོ་ཉིད་མ་རྟོགས་པའི་
སེམས་ཅན་རྣམས་སྡུག་བསྔལ་གྱིས་གདུངས་བ་ལ་སྙིང་རྗེ་བསྒོམ་པ། གསུམ་པ་ནི།
དེ་ལྟ་བུའི་འཁོར་བའི་སྡུག་བསྔལ་གྱིས་མནར་བའི་སེམས་ཅན་རྣམས་སངས་རྒྱས་
ཀྱི་ས་ལ་བཀོད་འདོད་ཀྱི་སེམས་བསྐྱེད་པ། བཞི་པ་ནི། དོན་དམ་པར་བོན་ཐམས་
38



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཅད་གཉིས་སུ་འཛིན་པ་མེད་པའི་གཉིས་མེད་མཉམ་པ་ཉིད་ཀྱི་དོན་ལ་སྦྱོར་
བའོ། །གཉིས་པ་ཐུན་མིན་དམ་ཚིག་ལ་གསུམ། ངོབོ། ངེས་ཚིག །དབྱེ་བའོ། །དང་པོ་
ནི། བསྲུང་བྱའི་དོན་རྩ་བ་དང་ཡན་ལག་གིས་བསྡུས་པ་ལས་མི་འདའ་བར་སྡོམ་པའི་
སེམས་ས་བོན་དང་བཅས་པ་ལ། དེའང་རང་སེམས་དག་པ་ཁོ་ན་གཙོར་བྱེད་ཅིང་བོན་
ཐམས་ཅད་སེམས་ཉིད་ཀྱི་རོལ་པར་ཤེས་པ་སྟེ། རྒྱུད་ལས། རང་གི་སེམས་ཉིད་དམ་
ཚིག་ཡིན། །རང་སེམས་དག་པ་ཁོ་ནའོ། །ཞེས་སོ། །གཉིས་པ་ངེས་ཚིག་གི ཁས་བླངས་
པའི་དོན་ལས་འདའ་བར་མི་བྱེད་པས་དམ་ལ། སེམས་བསྲུང་བས་སྐྱོན་དང་མ་
བསྲུང་བས་ཡོན་ཏན་འཚིག་པར་བྱེད་པས་ཚིག་ཅེས་བརྗོད་པ་སྟེ། དེ་ཉིད་ལས།
དམ་ཞེས་བྱ་བ་བཅིངས་པའི་དོན། །རང་སེམས་ཚིག་པ་མེད་པའོ། །ཞེས་སོ། །
གསུམ་པ་དབྱེ་བ་ལ་གཉིས། དབང་བཞིའི་དམ་ཚིག །གྲངས་ངེས་སོ། །
དང་པོ་ལ་བཞི། བསྐྱེད་རིམ་གྱི་དང་། རྫོགས་རིམ་གྱི་དང་། རྫོགས་ཆེན་གྱི་དང་།
མཐར་ཐུག་གི་དམ་ཚིག་གོ །དང་པོ་ལ་མདོར་བསྟན་ནི བསྐྱེད་རིམ་དམ་ཚིག །ཅེས་
པ་སྟེ། བསྐྱེད་རིམ་གྱི་དམ་ཚིག་ནི་གསས་མཁར་མཆོག་ལྔའི་རྒྱུད་སྡེ་རྣམས་ལས
གསུངས་པ་རྣམས་ཡིན་ལ། དེ་དག་བུམ་དབང་ཐོབ་ནས་བསྲུང་དགོས་ཤིང་། དེ་
ལའང་རྩ་བ་ནི་གུ་ཡ་སྲོག་འཛིན་གཡུང་དྲུང་གསང་བའི་རྒྱུད་ལས་གསུངས་པའི་
རྩ་བ་དང་ཡན་ལག་རྣམས་ཏེ། གུ་ཡ་ལས། རྩ་བའི་གྲངས་དང་ཡན་ལག་གྲངས། །
རྣམ་པ་གཉིས་སུ་ཤེས་པར་བྱ། །ཞེས་སོ། །གཉིས་པ་རྒྱས་བཤད་ལ་གཉིས། རྩ་བ།
ཡན་ལག་གོ །དང་པོ་ལ་མདོར་རྒྱས་གཉིས། དང་པོ་མདོར་བསྟན་ནི། རྩབ་དཔོན་
གསས་ལྷ་སྔགས་དང་ཕྱག་རྒྱ་མཆེད་གྲོགས་གསང་བ་ལྔའོ། །རྩ་བའི་ལྟུང་བ་ལྔ་པོ་
གང་ལ་བརྟེན་ནས་བསྐྱེད་པའི་ཡུལ་ནི་ལྟ་བ་ཁྱུང་ཆེན་ལས། རང་གི་དཔོན་གསས་
བླ་མ་དང༌། །ཡི་དམ་ལྷ་སྐུ་མི་སྤང་ཞིང་། །སྔགས་དང་ཕྱག་རྒྱ་རྒྱུན་མི་གཅོད།
319



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཆེད་གྲོགས་རྣམས་ལ་བརྩེ་གདུང་བསྐྱེད། །གསང་བའི་བོན་རྣམས་ཤིན་ཏུ་གསང་། །
འདི་ནི་རྩ་བ་དམ་ཚིག་སྟེ། །ཞེས་སོ། །གཉིས་པ་རྒྱས་པར་བཤད་པ་ལ་ལྔ། བླ་མ།
ཡི་དམ་ལྷ། སྔགས་ཕྱག་རྒྱ། མཆེད་གྲོགས། གསང་བའི་དམ་ཚིག་གོ།
དང་པོ་ལ་གཉིས། བླ་མ་སྤྱི་དང་། བཀའ་དྲིན་སུམ་ལྡན་ལ་བསྲུང་ཚུལ་
ལོ། །དང་པོ་ནི། སངས་རྒྱས་འདྲེན་པ་དབང་བསྐུར་ཉམས་སྐོང་བ། རྒྱུད་འགྲོལ་
མན་ངག་བསྟན་དྲུག་སྨོད་མི་བྱ། རྩ་ལྟུང་དང་པོ་གང་ལ་བསྲུང་བའི་ཡུལ་ནི་དྲུག་
སྟེ། གུ་ཡ་ལས། སེམས་ཅན་སྤྱི་ཡི་སློབ་དཔོན་དང་། །གཤེན་རབ་འདྲེན་པའི་
སློབ་དཔོན་དང་། །དམ་ཚིག་འབོགས་པའི་སློབ་དཔོན་དང་། །དབང་བསྐུར་ནོད་
པའི་སློབ་དཔོན་དང་། །ཉམས་ཆགས་སྐོང་བའི་སློབ་དཔོན་དང་
། །ཤེས་པའི་རྒྱུད་
དགྲོལ་སློབ་དཔོན་དང་། །མན་ངག་ལུང་གི་སློབ་དཔོན་ནོ། །ཞེས་པས། དང་པོ་
སེམས་ཅན་སྤྱི་ཡི་སློབ་དཔོན་ནི་རྫོགས་པའི་སངས་རྒྱས་ཐམས་ཅད་ཡིན་པས་དེ་ལ་
བསྲུང་བ་སྟེ། དེ་ཉིད་ལས། སེམས་ཅན་སྤྱི་ཡི་སློབ་དཔོན་ཉིད། །ཡང་དག་རྫོགས་
པའི་སངས་རྒྱས་ཏེ། །ལུས་ལ་དབང་པའི་རྒྱལ་པོ་ལྟར། །དེ་ཉིད་རབ་ཏུ་བཀུར་
བའོ། །ཞེས་སོ། །གཉིས་པ་གཤེན་རབ་འདྲེན་པའི་སློབ་དཔོན་ནི། རབ་བྱུང་གི་
མཁན་སློབ་སོགས་བོན་སྒོར་བཅུག་པའི་བླ་མ་རྣམས་དང་། གསུམ་པ་དམ་ཚིག་
འབོགས་པ་དང་དབང་བསྐུར་བའི་སློབ་དཔོན་གཅིག་ཡིན་པས། གསང་སྔགས་ཀྱི་
དབང་བཞི་བསྐུར་ནས་དམ་ཚིག་འབོགས་པའི་བླ་མ་དང་། བཞི་པ་ཉམས་ཆགས་
སྐོང་བའི་སློབ་དཔོན་ནི། སྡོམ་པ་གསུམ་གྱི་ཉེས་ལྟུང་བཤགས་པའི་ཡུལ་དུ་གྱུར་པ་
དག་དང་
། ལྔ་པ་ཤེས་རྒྱུད་འགྲོལ་བའི་སློབ་དཔོན་ནི། བོན་ཕྱི་ནང་གསང་གསུམ་
གང་རུང་ལ་ཐོས་བསམ་སྦྱངས་པའི་བླ་མ་རང་གི་རྒྱུད་འགྲོལ་བར་མཛད་པ་དེ་དང་།
དྲུག་པ་མན་ངག་ལུང་གི་སློབ་དཔོན་ནི། གསང་སྔགས་ཀྱི་བསྐྱེད་རྫོགས་དང་རྫོགས་
320



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཆེན་གྱི་ཁྲེགས་ཆོད་དང་ཐོད་རྒལ་གྱི་གདམས་ངག་རྣམས་རང་གི་ཉམས་མྱོང་དང་
བཅས་ནས་བསྟན་པའི་བླ་མ་དེ་ཉིད་ཡིན་ནོ། །དེ་ལྟར་བླ་མ་དྲུག་པོ་དེ་དག་བཀུར་
ཚུལ་ནི། གུ་ཡ་སྲོག་འཛིན་ལས། སེམས་ཅན་སྤྱི་ཡི་སློབ་དཔོན་ཉིད། །ཡང་དག་
རྫོགས་པའི་སངས་རྒྱས་ཏེ། །ལུས་ལ་དབང་བའི་རྒྱལ་པོ་ལྟར། །དེ་ཉིད་རབ་ཏུ་བཀུར་
བའོ། །གཤེན་རབ་འདྲེན་པའི་སློབ་དཔོན་ནི། །ཁུ་བོ་ལྟ་བུར་བཀུར་བའོ། །དམ་
ཚིག་དབང་གི་སློབ་དཔོན་ནི། །ཕ་དང་མཉམ་པར་བཀུར་བའོ། །ཉམས་ཆགས་
བསྐངས་བའི་སློབ་དཔོན་ནི། །མ་དང་མཉམ་པར་བསྐུར་བའོ། །ཤེས་པའི་རྒྱུད་
འགྲོལ་སློབ་དཔོན་དེ། །མིག་དང་འདྲ་བར་བསྐུར་བའོ། །མན་ངག་ལུང་གི་སློབ་
དཔོན་ནི། །ཁོང་གི་སྙིང་བས་ལྷག་པ་སྟེ། །ཞེས་གསུངས་པ་ལྟར་ལ། ལུས་ངག་ཡིད་
གསུམ་གྱི་སྒོ་ནས་འགལ་བའི་ལས་ཅུང་ཟད་ཙམ་ཡང་མི་བྱ་སྟེ། དེ་ཉིད་ལས།
ལུས་ངག་ཡིད་གསུམ་འགལ་མེད་པར། །ཡི་དམ་ལྷ་བས་ལྷག་པ་རུ། །དུས་གསུམ་
རྒྱུན་དུ་དྲན་པར་བྱ། །ཞེས་སོ། །གཉིས་པ་ནི། བཀའ་དྲིན་སུམ་ལྡན་ལ་བསྲུང་ཚུལ་
གི །ཁྱད་པར་བཀའ་དྲིན་སུམ་ལྡན་བླ་མ་ལ། །ལུས་ངག་ཡིད་ཀྱི་དམ་ཚིག་བཅུབཅུར་
བསྲུང་། །དབང་བསྐུར་བ། རྒྱུད་བཤད་པ། མན་ངག་གནང་བ་དང་གསུམ་པོ་
དེ་བླ་མ་གཅིག་ནས་ཐོབ་ན་བཀའ་དྲིན་སུམ་ལྡན་གྱི་སློབ་དཔོན་ཞེས་བྱ་བ་ཡིན་ཏེ།
ཡེ་ཁྲིའི་དམ་ཚིག་གི་མཆོང་ལས། ཤེས་རབ་རྒྱུད་ཀྱི་སློབ་དཔོན་དང་། །དམ་ཚིག་
དབང་གི་སློབ་དཔོན་དང་། །མན་ངག་ལུང་གི་སློབ་དཔོན་དང་། །གསུམ་ཚང་རྩ་
བའི་བླ་མ་ཡིན། །ཞེས་གསུངས་པས། དེ་ནི་ཡི་དམ་ལྷའམ་རང་གི་སྲོག་བས་ཀྱང་
གཉེན་པས་ན། དེ་ལ་རང་གི་ལུས་ངག་ཡིད་གསུམ་གྱི་སྒོ་ནས་དམ་ཚིག་བསྲུང་ལུགས་
བཅུ་ཚན་པ་རེ་རེ་ཡོད་དེ། གང་ཞེ་ན། དང་པོ་ལུས་ཀྱི་བཅུ་ནི། སྤྱི་སྤུངས་དམ་ཚིག་གི་
རྒྱུད་ལས། བླ་མ་བྱོན་པའི་སྤྱན་སྔ་རུ། མི་བསུ་བ་དང་ ( ༡) ཡིབ་པའོ་དང་ (༢)། ཁྲོ་
321



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཚུལ་ངམ་ནག་སྟོན་པ་དང་ (༣）། སྐུ་གྲིབ་དག་ལ་འགོམ་པ་དང་ (༤)། བླ་མས་
མ་གནང་ཆིབས་ལ་ཞོན (༥）། བཙུན་མོ་དག་ལ་སྤྱོད་པ་དང་ (༦)། མེ་ཏོག་
དང་ནི་ན་བཟའ་དང༌། ཁྲི་ལ་སོགས་པ་འགོམ་པ་དང༌ (༧)། བླ་མའི་སྤྱན་སྔར་
མི་གཟབས་དང༌ (༨）། མི་རིགས་པ་ཡི་ཆས་གོས་དང་ (༩)། སྤྱོད་ལམ་ཤིན་
ཏུ་མི་མཛེས་པ ( ༡༠)། ཞེས་པ་རྣམས་མི་བྱའོ། །གཉིས་པ་ངག་གི་བཅུ་ནི།
དེ་ཉིད་ལས། སློབ་མས་རྫུན་དུ་སྨྲ་བ་དང༌ （ ༡) ། ཕྲ་མ་སྨྲ་དང་ (༢） བླ་མ་ཉིད།
མི་དགྱེས་པ་ཡི་ཚིག་སྨྲ་དང་ (༣)། བླ་མས་ཚུར་ལ་གཏམ་འདྲི་ན། ལན་ནི་མི་
སྟེར་རང་ཁྲོ་བ (༤) ། སློབ་དཔོན་ཉིད་ལ་གནོད་ཚིག་དང་ (༥)། སློབ་དཔོན་
ཉིད་ལ་སྨོད་པ་དང་ (༦)། ཞེ་ས་མེད་པའི་ཚིག་དང་གཏམ ( ༧)། སློབ་དཔོན་
དག་གི་ངར་གཅོག་དང་ (༨)། བཀའ་སྩལ་བར་དུ་གཅོད་པ་དང་（༩）། བླ་
མའི་བཀའ་ཉིད་གཅོག་པ་དང་ ( ༡༠)། ཞེས་པ་རྣམས་སྤང་བའོ། །གསུམ་པ་
ཡིད་ཀྱི་བཅུ་ནི། སྔ་མ་ལས། ཞེ་སྡང་དང་ནི་ཁྲོ་བའི་སེམས།། གནོད་པའི་སེམས་
དང་མ་གུས་དང་།། བརྣག་སེམས་ལ་སོགས་མི་རིགས་པ།། ཅུང་ཟད་བསམ་པ་མི་
བྱའོ། །ཞེས། ཞེ་སྡང་སོགས་དུག་ལྔ་དང་
། སྤྲོ་ཐུང་བ་དང་དྲུག །ཞེ་ངན་གྱི་གནོད་
སེམས་དང་བདུན། མ་དད་པའི་སེམས་དང་བརྒྱད། མཁོན་འཛིན་ནམ་མི་དགའ་
བའི་བརྣག་སེམས་དང་དགུ །བསམ་ངན་བྱ་མི་རུང་བ་དང་བཅུ་བཀག་གོ །
གཉིས་པ་ཡི་དམ་ལྷ་ལ་བསྲུང་བ་ནི། སྒོ་གསུམ་ལྷ་ཡི་གསང་གསུམ་མཉམ་རྗེས་
བསྟེན། རང་གཞན་གྱི་སྒོ་གསུམ་ལྷའི་གསང་བ་གསུམ་སྟེ་སྐུ་གསུང་ཐུགས་སུ་ཤེས་
ཤིང་། དོན་དམ་པར་ཡི་དམ་ལྷ་དང་རང་གི་སེམས་གཉིས་དབྱེར་མེད་དུ་རྟོགས་
པ་དང་། མཉམ་བཞག་ཏུ་སྣང་གྲགས་རྟོག་གསུམ་རང་བཞིན་མེད་པ་ནམ་མཁའ་
ལྟ་བུ་ལ། རྗེས་ཐོབ་ཏུ་ལྷ་སྔགས་ཡེ་ཤེས་ཀྱི་རོལ་པ་སྒྱུ་མ་ལྟ་བུར་ལྟ་བ་ལས་མི་འདའ་
322



སྡོམ་གསུམ་རྣམ་པར་འབྱེད་པའི་བཀའ་བརྟེན།
བར་བྱེད་པ་སྟེ། གུ་ཡ་སྲོག་འཛིན་གཡུང་དྲུང་གསང་བའི་རྒྱུད་ལས། རང་གཞན་
ལུས་ངག་ཡིད་གསུམ་ཡང་། །སངས་རྒྱས་སྐུ་གསུང་ཐུགས་ཉིད་ཀྱི། །ཕྱག་རྒྱ་ཆེན་
པོར་ཤེས་བྱའོ། །དེ་ཡང་ཀུན་རྫོབ་ཙམ་དུ་སྟེ། །དོན་དམ་གཡུང་དྲུང་སེམས་ཉིད་
དུ། །སྣང་གྲགས་དྲན་རྟོག་ཐམས་ཅད་དང་། །སྟོང་པ་ཉིད་དུ་དབྱེར་མེད་པར།
བོན་གྱི་སྐུ་ཡི་སྐུ་གསུང་ཐུགས། །ཞེས་སོ། །
གསུམ་པ་སྔགས་རྒྱ་མི་བཅད་པ་ནི། རྒྱུ་རྐྱེན་འཛབ་དང་ཕྱག་རྒྱ་རྒྱུན་མི་གཅོད།
དེ་སྐད་དུ་རྒྱུད་དེ་ཉིད་ལས། རྒྱུ་ཉིད་མ་ནོར་རྩ་བའི་སྔགས། །བསྐྱེད་པ་སྐུ་སྟོན་རྐྱེན་
གྱི་སྔགས། །བཟླས་པ་ལས་ཀྱི་རིམ་པའི་སྔགས། །ཞེས། དབུས་གཏེར་གྱི་ཀུན་འདུས་
རིན་ཆེན་རྩ་རྒྱུད་ཀྱི་འགྲེལ་པ་ཉི་ཟེར་དྲ་བ་ལས། རྒྱུ་མ་ནོར་བའི་སྔགས་ནི་ལྷ་རྣམས་
བསྐྱེད་པའི་རྒྱུའི་རྩ་བ་ས་བོན་ཡིག་འབྲུའོ། །བསྐྱེད་པ་རྐྱེན་གྱི་སྔགས་ནི་སྙིང་པོས་
ལྷ་བསྐྱེད་པ་རྣམས་སོ། །བཟླས་པ་ལས་ཀྱི་སྔགས་ནི་འཛབ་དང་སྙིང་པོའོ། །ཞེས་
སོ། །ཕྱག་རྒྱ་བཞི་ནི། སྐུ་ཕྱག་རྒྱ་བསྒོམ་པ། གསུང་ཕྱག་རྒྱ་བསམ་པ། ཐུགས་དམ་
ཚིག་གི་ཕྱག་རྒྱས་འཆིང་བ། དགྲོལ་བ་ལས་ཀྱི་ཕྱག་རྒྱས་ལས་ལ་སྦྱར་བའོ། །དེ་ལྟ་
བུའི་སྔགས་དང་ཕྱག་རྒྱ་རབ་ཀྱིས་ཆུ་བོའི་རྒྱུན་ལྟ་བུ། འབྲིང་གིས་ཉིན་མཚན་ཐུན་
དྲུག་ཏུ་ཕྱེ་བའི་དུས་དྲུག་དང་། རབ་ཀྱི་ཐ་མས་ཉིན་ཞག་གཉིས་ལ་དུས་གཅིག་
ཏུ་བཟླའོ། །འབྲིང་གི་རབ་ཀྱི་རབ་ཀྱིས་ཐ་མ་དང་། འབྲིང་གི་འབྲིང་གིས་ཟླ་བ་
གཅིག་གི་ཉ་སྟོང་ཚེས་གཅིག་བརྒྱུད་ཉེར་གཉིས་ཉེར་དགུ་དང་། འབྲིང་གི་ཐ་མས་
ཟླ་བ་གཅིག་ལ་དུས་བཞི་རུ་བཟླའོ། །ཐ་མའི་རབ་ཀྱིས་འབྲིང་གི་ཐ་མ་དང་། ཐ་
མའི་འབྲིང་གིས་ཟླ་བ་གཅིག་ལ་དུས་གཅིག་དང་། ཐ་མའི་ཐ་མས་ར་བ་བཞི་ལ
དུས་གཅིག་རེར་བཟླའོ། །དེའང་ཁྲི་འབུམ་བརྒྱ་སྟོང་ལ་སོགས་གྲངས་སུ་བཟུང་
ལ་བཟླའོ། །ཚོགས་དང་གཏོར་མའང་དེ་བཞིན་དུ་རྒྱུན་མི་གཅོད་དོ། །
323



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
：
བཞི་པ་མཆེད་གྲོགས་ལ་བསྲུང་བ་ནི། སྤྱི་རིང་ཉེ་དང་ནང་འདྲེས་སྤུན་མི་སྨོད།
སེམས་ཅན་ཐམས་ཅད་སྤྱི་ཡི་མཆེད། རྒྱལ་བསྟན་སྤྱི་དང་སྔགས་སྒོར་ཞུགས་སོ་
ཅོག་རིང་བའི་མཆེད། རང་དང་གྲུབ་མཐའ་གཅིག་པའི་ལྟ་སྤྱོད་མཐུན་པ་ཉེ་བའི་
མཆེད། ཁྱད་པར་དུ་བླ་མ་གཅིག་གིས་བསྡུས་པ་ནི་ཕ་གཅིག་པ་དང་། དེ་ལས་ཀྱང་
བླ་མ་གཅིག་གིས་དཀྱིལ་འཁོར་གཅིག་ལ་བརྟེན་པའི་དབང་བསྐུར་རང་གི་སྔོན་
དུ་ཐོབ་པ་རྣམས་ཕ་མ་གཅིག་པའི་སྤུན་རྒན་དང་། རྗེས་སུ་ཐོབ་པ་རྣམས་གཞོན་
པ་དང་། དུས་མཉམ་དུ་ཐོབ་པའི་མཆེད་གྲོགས་རྣམས་མཚེ་མ་ལྟ་བུ་ཡིན་པས།
དེ་དག་ལ་བསྲུང་ཚུལ་ནི། གུ་ཡ་སྲོག་འཛིན་ལས། སྤྱི་ཡི་མཆེད་དེ་སེམས་ཅན་ལ། །
བསྲུང་བའི་དཔེ་ནི་ཕ་ཚན་བཞིན། །གསང་སྔགས་བཀའ་སྒོར་ཞུགས་པ་དེ།
ཉེ་བ་ལ་ལྟོས་རིང་པ་སྟེ། །ཕ་ཚན་ནང་བཞིན་བསྲུང་བར་བྱ། །རང་དང་ལྟ་སྤྱོད་མཐུན་
པ་ནི། །རིང་བ་ལ་ལྟོས་ཉེ་བ་སྟེ། །ཕ་སྤུན་བཞིན་དུ་བསྲུང་བར་བྱ། །དཔོན་གསས་
བླ་མ་གཅིག་ཉིད་ལ། །དབང་དང་དམ་ཚིག་ནང་འདྲེས་པ། །དེ་ནི་འདྲེས་པ་ཆེན་
པོའི་མཆེད། །སྤུན་བས་ལྷག་པའི་ཚུལ་དུ་བཀུར། །ཞེས་གསུངས་པ་ལས་མི་འདའ་
བ་དང་། དེ་དག་ལ་ལུས་ཀྱིས་བརྡེག་བཙོག་དང་ནོར་འཕྲོག་པ། ངག་གིས་སྒྲོ་སྐུར་
དང་སྨོད་པ། སེམས་ཀྱིས་གཡོ་སྒྱུ་དང་ངན་སེམས་བྱེད་པ་ལ་སོགས་པའོ། །
ལྔ་པ་གསང་བ་མི་སྨྲ་བ་ནི། ལྟ་བ་ཟབ་མོ་སྤྱོད་པ་བརླང་པོ་དང་། ལྷ་དང་རང་
གི་གསང་མཚན་གྲུབ་པའི་རྟགས། གནས་དུས་གྲོགས་རྫས་འོས་དང་གཉེར་གཏད་
གསང་། འདིར་གསང་ཞེས་པ་གང་ཞིག་གསང་ན། སྤྱི་གསང་བཞི། བར་གསང་
བཞི། གསང་བ་འོས་པ་དང་གསང་བ་གཉེར་གཏད་གཉིས་དང་བཅུ་པོ་གསང་
བ་སྟེ། རྒྱུད་དེ་ཉིད་ལས། སྤྱི་ཡི་གསང་བ་བཞི་དང་ནི། །བར་གྱི་བཞི་དང་འོས་པ་
དང་། །གསང་བ་གཉེར་གཏད་བོན་རྣམས་སོ། །ཞེས་སོ། །ཡུལ་གང་ལ་གསང་ཞེ་
324



སྡོམ་གསུམ་རྣམ་པར་འབྱེད་པའི་བཀའ་བརྟེན།
ན། དེ་ཉིད་ལས། རྩ་བ་ཡན་ལག་དམ་ལས་ཉམས། །དེ་ལྟ་བུ་དང་དམ་ལོག་པ།
སྔ་བ་ཉིད་དུ་བསྲུངས་བསྲུངས་ནས། །ཕྱིས་ཉིད་དམ་ཚིག་མི་སྲུང་པ། །དེ་ལྟ་བུ་དང་
དམ་མེད་པ། །དཀྱིལ་འཁོར་ཡང་ནི་མ་མཐོང་བ། །འདྲེས་དང་གཉེར་རྣམས་གཏད་
ན་གསང་། །དམ་ཚིག་མ་འདྲེས་རྣམས་ལའང་གསང་། །ཞེས་པས། གསང་བ་བཅུ་
པོ་དེ་དག་གོང་བཤད་ཀྱི་ཡུལ་རྣམས་དང་། བྱེ་བྲག་ཏུ་སྤྱི་གསང་བཞིའི། དང་པོ་
ལྟ་བ་ཟབ་མོ་ནི་བློ་དམན་དང་རྒྱུད་མ་སྨིན་པ་དང་། གཉིས་པ་སྦྱོར་སྒྲོལ་སོགས་
སྤྱོད་པ་བརླང་པོ་ནི་ཐ་མལ་པ་དང་གསར་དུ་ཞུགས་པ་རྣམས་ལ་གསང་། གསུམ་
པ་ལྷའི་མཚན་དང་དེའི་སྔགས་དང་རང་གི་གསང་མཚན་རྣམས་ནི། མ་འདྲེས་
པ་ལ་བཤད་ན་དམ་ཚིག་ཉམས་ཤིང་། འདྲེས་པ་ལའང་རང་དགར་བཤད་ན་དངོས་
གྲུབ་ཉམས་པས་གསང་། བཞི་པ་གྲུབ་པའི་རྟགས་ནི་ཐམས་ཅད་ལ་གསང་
བའོ། །བར་གསང་བཞི་ནི། སྒྲུབ་པའི་གནས། སྒྲུབ་པའི་དུས། སྒྲུབ་པའི་གྲོགས།
སྒྲུབ་པའི་རྫས་ཅི་ཙམ་བསྒྲུབ་པ་དེ་སྲིད་དུ་གསང་བའོ། །གསང་བ་འོས་པ་ནི་སྐྱེ་
བོ་ཐ་མལ་པས་དད་པ་མི་སྐྱེ་བའི་རྫས་དང་ཡོ་བྱད་དཀྱིལ་འཁོར་མཆོད་པ་ལ་
སོགས་གསང་འོས་པ་ཐམས་ཅད་དོ། །གསང་བ་གཉེར་གཏད་ནི་སློབ་དཔོན་དང་
གྲོགས་ཀྱིས་གསོངས་ཤིག་པར་གདམས་པ་ཐམས་ཅད་གསང་བའོ། །དེ་ལྟར་ལྟ་
བ་ཁྱུང་ཆེན་ལས་གསུངས་པའི་རྩ་བ་ལྔ་པོ་དེ་དག་ཀྱང་གུ་ཡའི་ལུང་ལྟར་ཕྱེ་ན་ཉི་
ཤུ་རྩ་དགུ་སྟེ། དེ་སྐད་དུ། དམ་པའི་དོན་དང་ཀུན་རྫོབ་གཉིས། །དཔོན་གསས་བླ་
མ་དྲུག་དང་ནི། །ཉེ་རིང་ལ་སོགས་མཆེད་བཞི་པོ། །སྐུ་ཡི་གྲངས་སུ་ཤེས་པར་བྱ།
གསང་སྔགས་གསུམ་དང་ཕྱག་རྒྱ་བཞི། །གསུང་གི་གྲངས་སུ་ཤེས་པར་བྱ། །སྤྱི་དང་བར་
གྱི་གསང་བ་དང་། །འོས་དང་གཉེར་གཏད་གསང་བ་བཅུ། །ཐུགས་ཀྱི་གྲངས་སུ་
ཤེས་པར་བྱ། དེ་ལྟར་རྣམ་གྲངས་ཉི་ཤུ་དགུ་ཅེས་རང་གཞན་གཉིས་ཀྱི་ལུས་ངག་ཡིད་
325



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསུམ་ལྷའི་སྐུ་གསུང་ཐུགས་སུ་ཤེས་པའི་ཀུན་རྫོབ་བྱང་ཆུབ་ཀྱི་སེམས་དང་། དེ་
ཡང་སྟོང་པ་ཉིད་དུ་རྟོགས་པའི་དོན་དམ་བྱང་ཆུབ་ཀྱི་སེམས་ཏེ་གཡུང་དྲུང་སེམས་
ཀྱི་བསྲུང་ཐབས་གཉིས། བླ་མ་དྲུག་དང་བརྒྱད། མཆེད་བཞི་དང་བཅུ་གཉིས་
ནི་སྐུ་ཡི་དམ་ཚིག །གསང་སྔགས་གསུམ་ཕྱག་རྒྱ་བཞི་སྟེ་བདུན་གསུང་སྟེ་བཅུ་
དགུ །སྤྱི་གསང་བཞི། བར་གསང་བཞི། འོས་དང་གཉེར་གཏད་གཉིས་དང་བཅུ་
ཐུགས་ཏེ་ཉི་ཤུ་རྩ་དགུའོ། །དེ་དག་ཚུར་བསྡུ་ན་སྐུ་གསུང་ཐུགས་ཀྱི་དམ་ཚིག་ལ་
འདུ་བར་ཤུགས་ལས་སྟོན་པ་བཞིན་མ་ཟད། དམ་ཚིག་འབུམ་སྡེ་ཡང་སྐུ་གསུང་
ཐུགས་ཀྱི་དམ་ཚིག་ལ་འདུ་སྟེ། ཆུ་བོ་རབ་འབྱམས་ལས། ས་མ་ཡ་ལས་བསྡུས་པ་
འབུམ་སྡེ་ཡང་། །སྐུ་གསུང་ཐུགས་ཀྱི་དམ་ཚིག་རྩ་བར་འདུ། །ཞེས་སོ། །དེའང་བླ་
མ་དང་མཆེད་ལ་བསྲུང་བ་ནི་ཕན་འདོགས་པ་དང་གནོད་པ་སྤོང་བའི་གཞིའི་གཙོ་
བོ་ལུས་ཡིན་པས་སྐུའི་དམ་ཚིག་དང་། སྔགས་དང་ཕྱག་རྒྱ་ནི་བཟླས་བརྗོད་ཀྱི་ཡན་
ལག་ཏུ་གཏོགས་པས་གཙོ་བོ་ངག་ཡིན་པའི་ཕྱིར་གསུང་དུ་བསྡུ་ལ། གསང་བ་བཅུ་
ནི་ངག་ཏུ་མི་སྨྲ་བའི་ཐུགས་ལ་གནས་པས་གཙོ་བོ་སེམས་ཀྱི་བོན་ཡིན་པའི་ཕྱིར་
ཐུགས་སུ་བསྡུས་སོ། །དེ་དག་རྩ་བར་འཇོག་པའི་རྒྱུ་མཚན་ཡང་། འདི་དག་མ་
ཉམས་ན་ཡན་ལག་ཉམས་ཀྱང་རིམ་གྱིས་སོར་ཆུད་པར་འགྱུར་ཞིང་། ཡོན་ཏན་
གྱི་འབྲས་བུ་མྱུར་བའི་རྩ་བ་ཡིན་པ་དང་
། ཉམས་ན་ཡན་ལག་བསྲུང་བ་དོན་མེད་
ཅིང་ཉེས་སྐྱོན་གྱི་འབྲས་བུ་མྱུར་བའི་རྩ་བར་བྱེད་པའོ། །བྱེ་བྲག་གི་རྩ་བར་བྱེད་
ཚུལ་ཡང་བསེན་ཐུབ་ངེས་པའི་རྒྱུད་ལས། དཔོན་གསས་མན་ངག་གི་རྩ་བ། ཡི་
དམ་བྱིན་རླབས་ཀྱི་རྩ་བ། སྔགས་རྒྱ་ནུས་པའི་རྩ་བ། ཨུ་ཡ་དངོས་གྲུབ་ཀྱི་རྩ་བ།
གཡུང་དྲུང་ཁྱད་པར་གྱི་ཐེག་པ་ལ་འཇུག་པའི་ཐབས་ཁྱད་པར་ཅན་སྤྱི་དམ་གྱི་རྩ་
བའོ། །ཞེས་སོ། །
326



སྡོམ་གསུམ་རྣམ་པར་འབྱེད་པའི་བཀའ་བརྟེན།
གཉིས་པ་ཡན་ལག་ལ་ལྔ་ཚན་ལྔ་ལས། དང་པོ་སྤྱད་བྱ་ལྔ་ནི། སྤྱད་བྱ་ལྔ་ནི་
ཡུམ་སྦྱོར་ཞིང་བཅུ་སྒྲོལ། མ་བྱིན་ལེན་དང་རྫུན་དུ་སྨྲ་བ་དང་། བརླང་པོ་སྨྲ་བ་
གནང་བཀག་ཤེས་པས་སྤྱད། འདི་ལ་ལྔ་ལས། གུ་ཡ་ལས། རང་བཞིན་དག་པའི་
སྦྱོར་སྒྲོལ་དང་། །དབང་པོ་ཡུལ་གྱི་སྦྱོར་སྒྲོལ་དང་། །ཏིང་ངེ་འཛིན་གྱི་སྦྱོར་སྒྲོལ་དང་།
ཐབས་ལ་མཁས་པའི་སྦྱོར་སྒྲོལ་དང་། །མངོན་དུ་བྱུང་བའི་སྦྱོར་སྒྲོལ་ལོ། །ཞེས་ལྔ་ལས།
དང་པོ་ནི། འགྲོ་བའི་སྒོ་གསུམ་པོ་གདོད་མ་ནས་སངས་རྒྱས་ཀྱི་སྐུ་གསུང་ཐུགས་
སུ་གནས་པར་རིག་པས་དངོས་སུ་སྦྱོར་ནས་དེ་ལྟར་མ་རྟོགས་པའི་བློ་རྟོགས་པའི་
རྩལ་གྱིས་བསྒྲལ་བ། གཉིས་པ་ནི། ཡུལ་དང་ཤེས་པ་ཡེ་ནས་སེམས་དཔའ་དང་
སེམས་མའི་རང་བཞིན་དུ་གནས་པར་ཤེས་པས་དངོས་སུ་སྦྱོར་ནས་གཟུང་འཛིན་
རང་རྒྱུད་པ་བསྒྲལ་བ། གསུམ་པ་ནི། འཁོར་བ་དང་འདས་པ་གཉིས་ཀ་རིག་པའི་
རྩལ་ལས་བྱུང་བས་གཉིས་སུ་མེད་པར་རྟོགས་པས་དངོས་སུ་སྦྱོར་ནས་གཉིས་འཛིན་
གྱི་རྟོག་པ་བསྒྲལ་བ། བཞི་པ་ནི། ཤེས་རབ་ཀྱི་ཡུམ་ལ་སྦྱོར་ཞིང་བསྒྲལ་བྱའི་ཞིང་
བཅུ་དངོས་སུ་བསྒྲལ་བའོ། །ཞིང་བཅུ་ནི། དེ་ཉིད་ལས། གང་ཞིག་བསྒྲལ་བའི་
དངོས་པོ་ནི། །བསྒྲལ་བར་བྱ་བའི་ཞིང་བཅུ་སྟེ། །སངས་རྒྱས་སློབ་དཔོན་སྐུ་དགྲ་
དང་། །དམ་ཚིག་ཉམས་དང་དམ་ལས་ལོག །དམ་ལས་འཁུ་དང་སྒྲུབ་པ་ལ།
བར་དུ་གཅོད་པར་བྱེད་པ་དང་། སེམས་ཅན་ཡོངས་ལ་གནོད་པ་ནི། ད་ལྟ་ཉིད་
དུ་བྱེད་པ་དང་། །གཡུང་དྲུང་བསྟན་ལ་སྡང་བ་དང་། །དམྱལ་བ་ཡི་དྭགས་བྱོལ་སོང་
སྟེ། །ཞིང་བཅུ་དག་ཏུ་ཤེས་པར་བྱ། །ཞེས་ངན་སོང་གསུམ་ནི་སྡུག་བསྔལ་གྱི་རྒྱུན་
གཅོད་པའི་ཕྱིར་བསྒྲལ་བའི་ཞིང་དུ་གྱུར་པ་སྟེ། སྟོན་པས་གཏོ་བུ་གནས་སྤོ་བ་
ལྟ་བུའོ། །སྔགས་ཀྱི་ལམ་པ་དེ་ལྟར་མི་ནུས་པ་དག་གིས་སྙིང་རྗེས་དེ་དག་སྡུག་བསྔལ་
གྱི་གནས་ངན་ལས་ནམ་ཞིག་སྒྲོལ་བར་དམ་འཆའ་བའོ། །དམ་ཚིག་ཉམས་པ་
327



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
g
སོགས་ཀྱང་རྣམ་སྨིན་ལྕི་བས་བསྒྲལ་བྱ་ཡིན་ལ། བསྟན་པ་དང་སེམས་ཅན་ལ་འཚེ་
བ་ནི་རང་གཞན་གཉིས་ཀ་ལ་གནོད་ཚབས་ཆེ་བས་བསྒྲལ་བའི་ཞིང་དུ་གྱུར་པའོ། །ལྔ་
པ་ནི། སྔོན་གྱི་དབལ་གཤེན་གྱི་ཚུལ་བཞིན་དུ་བསྟན་པ་དང་། སེམས་ཅན་ལ་གནོད་
པའི་ལོག་བྱེད་ཕོ་ཐམས་ཅ
པས་ཅད་བསྒྲལ་ཞིང་། མོ་ཐམས་
པས་ཅད་སྦྱོར་བས་བདེ་ཆེན་ལ་
བཀོད་པའོ། །དེ་དག་ཀྱང་རྟོགས་གོམས་དང་བསྟུན་ནས་སྤྱད་པར་བྱ་ཞིང་།
དེའང་ཀུན་རྫོབ་ཏུ་བསྒྲལ་བྱའི་ཡུལ་མིག་ཡོར་དང་། སྒྲོལ་བྱེད་བདག་དབལ་བོན་
སྒྱུ་མ་ཙམ་དུ་གནས་ནའང་། དོན་དམ་པར་གང་ལའང་རང་བཞིན་མེད་པར་ཤེས་
པས་བསྒྲལ་བའི་ལས་བརྩམས་པས་ལྟུང་བ་མ་ཡིན་ཞིང་ཚོགས་ཆེན་རྫོགས་པའོ། །དེ་
ལྟར་སྦྱོར་བ་དང་། སྒྲོལ་བ་གཉིས་སོ། །གསུམ་པ་མ་བྱིན་པ་ལེན་པ་ནི། སྣང་བ་
རང་སྣང་དུ་རྟོགས་པའི་བླང་བྱ་ཡིན་ནོ། །བཞི་པ་རྫུན་སྨྲ་བ་ནི། འཁོར་བའི་མཚན་
ཉིད་རྫུན་པའི་རང་བཞིན་དུ་ཤེས་པ་དག་གིས་བླང་བའོ། །ལྔ་པ་བརླང་པོའི་ཚིག་ནི།
སངས་རྒྱས་ཀྱི་བསྟན་པ་དང་ཁྱད་པར་གསང་སྔགས་ཀྱི་བོན་ལ་སྡང་བ་དག་གི་ཞེ་
གཅོད་དུ་སྨྲ་བ་སྟེ། དེ་དག་ཀྱང་གནང་བཀག་གཉིས་ལས་དགག་དགོས་
ཏེ་བཀག་པ་བས་སྤྱད་པ་མཆོག་ཏུ་འགྲོ་ན་གནང་ཞིང་། དེ་མ་ཡིན་པ་ལ་དུས་ཐམས་
ཅད་དུ་བཀག་གོ །
གཉིས་པ་མི་སྤང་བ་ལྔ་ནི། མི་སྤོང་ལྔ་ནི་བསྟན་དགྲར་སྡང་སེམས་བསྐྱེད།
སེམས་ཅན་ལ་ཆགས་ཡི་དམ་ང་རྒྱལ་བསྒོམ། བཟང་ངན་མི་ལྟ་ལོག་པར་ཕྲག་དོག་
ལྔའོ། །འདི་ལའང་ཡང་དག་དུག་ལྔ་དང་ལོག་པའི་དུག་ལྔ་གཉིས་སུ་ཡོད་དེ།
སྔ་མ་ལས། དེ་ཡང་ཡང་དག་དུག་ལྔ་དང་། །ལོག་པའི་དུག་ལྔ་གཉིས་སུ་བཤད།
ཅེས་པས། དང་པོ་ལ་ལྔ་ལས། དང་པོ་ཞེ་སྡང་ནི། བསྟན་པའི་སྤྱི་དགྲ་ལ་སྡང་སེམས་
བསྐྱེད་ཅིང་ལོག་པའི་རྟོག་པ་རིག་པའི་ཡེ་ཤེས་ཀྱིས་འཇོམས་པ། གཉིས་པ་འདོད་
328



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཆགས་ནི། དོན་དམ་པ་མ་རྟོགས་པའི་སེམས་ཅན་རྣམས་ལ་དམིགས་པ་མེད་པའི་
སྙིང་རྗེ་ཆེན་པོས་མི་གཏོང་ཞིང་ཆགས་པ། གསུམ་པ་ང་རྒྱལ་ནི། ཡི་དམ་ལྷའི་ང་
རྒྱལ་དང་ལྡན་པའི་ངོས་ནས་ཐ་མལ་ཡུལ་ལུས་ཀྱི་ཞེན་རྟོག་འཇོམས་པའི་བརྟུལ་
ཞུགས་འཆང་བ། བཞི་པ་གཏི་མུག་ནི། བོན་ཐམས་ཅད་མཉམ་པ་ཉིད་དུ་རྟོགས་
པའི་ལྟ་བ་ལ་བཟང་ངན་མི་ལྟ་ཞིང་སྤྱོད་པ་ལ་བླང་དོར་གྱིས་འབྱེད་པ་མེད་པ།
ལྔ་པ་ཕྲག་དོག་ནི། ཡང་དག་པ་བོན་ཉིད་ཀྱི་ཀློང་དུ་ལོག་པའི་ལྟ་སྤྱོད་མི་ཤོང་
བའོ། །དེ་ལྟར་ལྔ་པོ་བླངས་ཀྱང་ཉེས་པས་མི་གོས་ཤིང་ཡོན་ཏན་འཐོབ་པས་ན་ཡང་
དག་པའི་དུག་ལྔ་ཞེས་བྱའོ། །དེ་ལས་ལྡོག་པ་ལོག་པའི་དུག་ལྔ་ནི་བོན་སྤྱི་གཞུང་
དུ་གྲགས་པ་རྣམས་ཡིན་ལ། དེ་དག་ཀྱང་སྤང་གཉེན་དུ་ལྟ་བས་རྣམ་རང་གི་ལམ་
དུ་གོལ་ཞིང་། རང་མཚན་པར་སྤྱད་ན་འཁོར་བ་ལས་མི་འཕགས་པས། ཉོན་མོངས་
པ་སེམས་ཉིད་ཀྱི་རྩལ་དུ་ཤེས་པའི་ཤེས་རབ་ཀྱིས་ལམ་ཏུ་བྱེད་ནུས་ན་གཉིས་ཀ་དང་
བྲལ་བར་མ་ཟད། དུག་ལྔ་པོ་རིགས་ལྔའི་སྐུ་དང་ཡེ་ཤེས་སུ་བསྒྱུར་བས་ཀྱང་འཆིང་
བ་མ་ཡིན་ནོ། །
གསུམ་པ་དང་དུ་བླང་བ་ལྔ་ནི། དང་བླང་ལྔ་ནི་དྲི་ཆེན་དྲི་ཆུ་དང་། ཚྭ་ས་
རཀྟ་གཡུང་དྲུང་སེམས་ལྔའོ། །དང་དུ་བླང་བར་བྱ་བ་ལྔ་ནི། དྲི་ཆེན། དྲི་ཆུ།
ཚྭ་ས། རཀ གཡུང་དྲུང་སེམས་དང་ལྔ་སྟེ། གུ་ཡལས། དྲི་ཆེན་དང་ནི་དྲི་ཆུ་དང་། །
མོ་ས་པདྨ་རཀྟ་དང་། །གཡུང་དྲུང་སེམས་དང་རྣམ་པ་ལྔ། །ཞེས་སོ། །དེ་དག་ཅི
འི་ཕྱིར་དང་དུ་བླང་ཞེ་ན། རང་གི་ངོ་བོས་སངས་རྒྱས་ལྔར་འགྲུབ་པ་དང་( ༡)།
རྟོག་པ་ལྡོག་པས་བོན་ཉིད་རང་བཞིན་རིག་པ་དང་ (༢)། ནུས་མཐུས་ནད་
སེལ་བ་དང༌ (༣)། བྱིན་རླབས་ཀྱིས་དངོས་གྲུབ་སྒྲུབ་པའི་རྫས་ཁྱད་པར་ཅན་
(༤) ཡིན་པས་དང་དུ་བླང་བར་བྱ་སྟེ། དེ་ཉིད་ལས། གྲུབ་པ་བཞི་དང་ནད་ལྔ་སེལ། །
329



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཙང་སྨེའི་རྟོག་པ་སྦྱོང་བའི་ཕྱིར། །ཐུན་མོང་དགོས་པ་རྣམ་ལྔ་དང་། །རིགས་
ལྔ་འགྲུབ་པའི་ཡོན་ཏན་ནོ། །ཅེས་དྲི་ཆེན་གྱིས་དུག་ནད་སེལ། ལོངས་སྤྱོད་
འཕེལ། དེ་བཞིན་གཤེགས་པའི་རིགས་ཀྱི་སྐུ་དང་ཡེ་ཤེས་འཐོབ། དྲི་ཆུས་
བརླང་ཐབ་ནད་སེལ། སྐད་སྙན། ལས་
པས་ཀྱི་རིགས་ཀྱི་སྐུ་དང་ཡེ་ཤེས་འཐོབ།
ཚྭ་སས་མཛེ་ནད་སེལ། མཐུ་ཆེ། རིན་ཆེན་རིགས་ཀྱི་སྐུ་དང་ཡེ་ཤེས་འཐོབ།
རཀྟས་འཐོར་སྨྱོན་ནད་སེལ། བཀྲག་མདངས་རྒྱས། པདྨའི་རིགས་ཀྱི་སྐུ་དང་
ཡེ་ཤེས་འཐོབ། བྱང་སེམས་ཀྱིས་ཚ་ནད་སེལ། ཚེ་རིང་། གཡུང་དྲུང་རིགས་
ཀྱི་སྐུ་དང་ཡེ་ཤེས་འཐོབ་པའོ། །
བཞི་པ་ཤེས་པར་བྱ་བ་ལྔ་ནི། ཤེས་བྱ་ལྔ་ནི་ཕུང་ལྔ་འབྱུང་བ་ལྔ། ཚོགས་བརྒྱད་
ཡུལ་བརྒྱད་ལ་སོགས་ལྷ་རུ་ཤེས། དེ་སྐད་དུ་སྤྱི་སྤུངས་དམ་ཚིག་གི་རྒྱུད་ལས།
ཕུང་པོ་ལྔ་དང་འབྱུང་བ་ལྔ། །རྣམ་ཤེས་ཚོགས་བརྒྱད་ཡུལ་བརྒྱད་དང། །ཕྱག་ཞབས་
རྩ་དང་སྒལ་ཚིགས་དང་། །མཐེ་བོང་སོར་མོ་ལྷ་རུ་ཤེས། །ཞེས་པས། འདི་ལ་ལྔ་ལས།
དང་པོ་ནི་ཕུང་ལྔ་འབྱུང་ལྔ་ཆེན་པོ་ཡབ་ཡུམ་བཅུར་ཤེས་པར་བྱ་སྟེ། འདི་ལྟ་རང་
གཞན་གཉིས་ཀྱི་རྣམ་ཤེས་གཟུགས་འདུ་བྱེད་ཚོར་བ་འདུ་ཤེས་དང་ལྔ་པོའི་རིམ་
པ་ལྟར་ལྷ་གཙོ་མཆོག་ཁྲོ་རྔམ་དབལ་གཏུམ་སྟེ་ཡབ་ལྔ་དང་
། ཕྱིའི་ནམ་མཁའ་ས་
རླུང་མེ་ཆུ་ལྔའི་རིམ་བཞིན་གདུག་མོ་ནེ་སླས་ལི་མུན་ཚངས་སྟང་ཏིང་ནམ་སྟེ་ཡུམ་
ལྔར་ཤེས་པ། གཉིས་པ་ནི། རྣམ་ཤེས་ཚོགས་བརྒྱུད་ཡུལ་བརྒྱུད་རིག་པ་ཡབ་ཡུམ་
བཅུ་དྲུག་ཤེས་པར་བྱ་སྟེ། མིག་ཤེས་སོགས་སྒོ་ལྔའི་རྣམ་ཤེས་ལྔ། ཡིད་ཤེས།
ཉོན་ཤེས། ཀུན་གཞིའི་རྣམ་ཤེས་དང་བརྒྱད་གཏུམ་པ་ཡབ་བརྒྱད་དང་། གཟུགས་
ལ་སོགས་ཡུལ་བརྒྱད་གཏུམ་མོ་ཡུམ་བརྒྱད་དུ་ཤེས་པ། གསུམ་པ་ནི། ཕྱག་ཞབས་
བཞི་རྩ་གཡས་དཀར་གཡོན་དམར་ཉུང་ཟུག་ཉུང་མེན་ཏེ་རྩ་བཞི་དང་བརྒྱུད་སྒོ་
330



སྡོམ་གསུམ་རྣམ་པར་འབྱེད་པའི་བཀའ་བརྟེན།
བ་ཡབ་ཡུམ་བརྒྱད་དུ་ཤེས་པ། བཞི་པ་ནི། སྒལ་ཚིགས་ཉི་ཤུ་རྩ་བརྒྱད་དབལ་མོ་
ཉེར་ སྲིད་རྒྱལ་བཅས་མཆན། བརྒྱད་དང་། ཕྱག་ཞབས་ཀྱི་སོར་མོ་བཅུ་གྱད་ཆེན་བཅུར་
ཤེས་པར་བྱ། ལྔ་པ་ནི། རྐང་ལག་གི་མཐེ་བོང་བཞི་རྒྱལ་ཆེན་བཞིར་ཤེས་པར་
བྱའོ། ། གཞན་ཡང་གསང་སྔགས་ཐེག་པ་ཆེན་པོའི་ལུགས་སུ་སྣོད་བཅུད་ཀྱི་རང་
བཞིན་རང་མཚན་དུ་ལྟ་བ་ལས་ལོག་སྟེ་སྐུ་དང་ཡེ་ཤེས་ཀྱི་དཀྱིལ་འཁོར་འབའ་ཞིག་
ཏུ་བལྟ་དགོས་ཏེ། རྩ་རྒྱུད་ལས། སྟོང་གསུམ་རྫུ་འཕྲུལ་ལྷ་རུ་བསྒོམ། ཞེས་སོ། །
ལྔ་པ་བསྒྲུབ་པར་བྱ་བ་ལྔ་ནི། བསྒྲུབ་བྱ་ལྔ་ནི་རིགས་ལྔ་ཡབ་ཡུམ་དང་། །
ཡེ་ཤེས་ལྔ་དང་ཡབ་ལྔ་ཡུམ་ལྔ་དང་། །སྐུ་གསུང་ཐུགས་ཡོན་ཕྲིན་ལས་ལྔ་ལྔ་ནི།
བསྒྲུབ་བྱ་ཞེ་ལྔ་རྟོགས་གོམས་མཐུ་ཡིས་བསྒྲུབ། །དེ་སྐད་གུ་ཡ་སྲོག་འཛིན་ལས།
རིགས་ལྔ་དང་ནི་ཡེ་ཤེས་ལྔ། །རིགས་ཀྱི་ཡབ་ལྔ་ཡུམ་ལྔ་དང་། །སྐུ་གསུང་ཐུགས་ཡོན་
ཕྲིན་ལས་ལ། །ལྔ་ལྔ་དག་ཏུ་ཕྱེ་བ་སྟེ། །བཞི་བཅུ་རྩ་ལྔར་གནས་པའོ། །ཞེས་པས།
འདི་ལའང་ལྔ་ལས། དང་པོ་ནི། ཀུན་ཁྱབ་རང་བྱུང་གར་ཕྱུག་དངོས་མེད་དོན་
གྲུབ་སྟེ་རིགས་ཀྱི་ཡབ་ལྔ། ནམ་མཁའ་ས་རླུང་མེ་ཆུའི་ལྷ་མོ་སྟེ་རིགས་ཀྱི་ཡུམ་ལྔ་
སྟེ་རིགས་ལྷ་ཟུང་ལྔ་དང་། གཉིས་པ་ནི་སྟོང་ཉིད་མེ་ལོང་མཉམ་ཉིད་སོར་རྟོགས་
བྱ་ནན་ཏེ་ཡེ་ཤེས་ལྔ་དང་། གསུམ་པ་ནི། གཙོ་མཆོག་ཁྲོ་གསས་རྔམ་གསས་དབལ་
གསས་གཏུམ་གསས་ཏེ་ཁྲོ་ཆེན་ཡབ་ལྔ་དང་། བཞི་པ་ནི། གདུག་མོ་ནེ་སླས་ལི་མུན་
ཚངས་སྟང་ཏིང་ནམ་སྟེ་ཁྲོ་མོ་ཡུམ་ལྔ་དང་། ལྔ་པ་ལ་ལྔ་ལྔར་ཕྱེ་བའི་ལྔ་ལས།
དང་པོ་སྐུ་ལྔ་ནི་བོན་ལོངས་སྤྲུལ་གསུམ་མངོན་བྱང་ངོ་ཉིད་གཉིས་དང་ལྔ། གཉིས་
པ་གསུང་ལྔ་ནི། སྐུ་ལྔའི་གསུང་ལྔ་སྟེ། བོན་སྐུས་ཡེ་ཤེས་ཀྱི་འཁོར་ལ་སྐྱེ་མེད་དོན་
གྱི་གསུང་། རྫོགས་སྐུས་རང་སྣང་གི་འཁོར་ལ་དགོངས་པ་བརྡའི་གསུང་། སྤྲུལ་
སྐུས་མོས་པའི་འཁོར་ལ་བརྗོད་པ་ཚིག་གི་གསུང་། ངོ་བོ་ཉིད་ཀྱི་སྐུས་དབྱེར་མེད་
331



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱི་འཁོར་ལ་མི་འགྱུར་གཡུང་དྲུང་གི་གསུང་། མངོན་བྱང་སྐུས་རྒྱལ་བ་རྒྱ་མཚོའི་
འཁོར་ལ་རིག་པ་བྱིན་རླབས་ཀྱི་གསུང་དང་ལྔས་བརྡ་སྤྲོད་པ་སྟེ་ལྔའོ། །གསུམ་པ་
ཐུགས་ལྔ་ནི་ཡེ་ཤེས་ལྔ་སྟེ་གོང་ལྟར་རོ། །བཞི་པ་ཡོན་ཏན་ལྔ་ནི་ཞིང་ཁམས།
རྒྱན་ཆ། གདན་ཁྲི། འོད་ཟེར། གཞལ་ཡས་ཏེ་ལྔའོ། །ལྔ་པ་ཕྲིན་ལས་ལྔ་ནི།
ཞི་རྒྱས་དབང་དྲག་ལྷུན་གྲུབ་སྟེ་ལྔའོ། །དེ་དག་ཀྱང་སྔ་མ་ལས། སོ་སོའི་མཚན་
ཉིད་ཤེས་གྱུར་ནས། བསྒྲུབ་པ་ཉིད་ལ་སྦྱར་བ་སྟེ། ཞེས་ཤེས་པར་བྱ་བ་ལྟ་བའི་དམ་
ཚིག་གང་ཡིན་པ་དེ་ཉིད་རྟོགས་ནས་བསྒྲུབ་པར་བྱེད་པ་ནི་སྒོམ་པའི་དམ་ཚིག་ཡིན་
ལ། མ་གྲུབ་བར་དུ་བསྒྲུབ་པ་སྒྲུབ་པའི་དམ་ཚིག་སྟེ། དེ་ཉིད་ལས། དེ་མ་བསྒྲུབ་
ན་སྒྲུབ་པ་ཡི། །དམ་ཚིག་ཉམས་པར་ངས་བཤད་དོ། །ཞེས་སོ། ། དེ་བས་ན་དེ་ལྟ་
བུའི་སྒྲུབ་པའི་དོན་ལ་དམ་པའི་དོན་གྱིས་འདའ་བར་མི་བྱེད་ཅིང་། དེའི་ངང་ནས་
སྤྱད་པ་དང་། མི་སྤོང་བ་དང་། དང་དུ་བླང་བ་གསུམ་ནི་རྟོགས་པ་མ་གོམས་པས་
ཡིད་ཡུལ་དུ་མི་སྤོང་བའི་དམ་བཅའ་དང་བཅས་ཤིང་། ལུས་ངག་གིས་མི་སྤྱོད་པ་
འདིར་ལྟོས་པའི་ངོ་ཚ་དང་། ཕྱི་མར་ལྟོས་པའི་འཇིགས་པ་དང་གཉིས་ཀྱིས་ཁ་ན་
མ་ཐོ་བ་མེད་པ་ཉིད་དུ་སྤྱད་ལ། རྟོགས་པ་ལ་གོམས་པའི་མཐུ་ཐོབ་ནས་གཡང་
ས་དང་བྲལ་ན་དངོས་སུ་སྤྱད་པའོ། །༼༧༨༽གཉིས་པ་ཐུན་མོང་གི་དམ་ཚིག་ནི།
བདག་དོན་གཞན་དོན་བསྲུང་བ་སོ་བྱང་གཉིས། བདག་དོན་དུ་བསྲུང་བ་སོ་ཐར་
གྱིས་སྡོམ་པ། གཞན་དོན་བསྲུང་བ་བྱང་སྡོམ་ལ་སོགས་ཡིན་ཏེ། གོང་དུ་བཤད་
ཟིན་པ་དང་བསླབ་བྱ་མཐུན་ནོ། །དེ་ལྟར་ཡང་སྔ་མ་ལས། ཐེག་པ་ཐུན་མོང་དམ་
ཚིག་རྣམས། །མདོ་རུ་བསྡུས་ཏེ་བསྟན་པ་ནི། །བདག་གི་དོན་དུ་བསྲུང་བ་དང་།
གཞན་གྱི་དོན་དུ་བསྲུང་བའོ། །ཞེས་སོ། ། འདི་བདག་དོན་དུ་བསྲུང་ཞེས་པ་ནི་སྡོམ་
པའི་ངོས་བཟུང་ཡིན་ལ། དོན་དུ་གཞན་དོན་དུ་བསྲུང་དགོས་ཏེ། སྔགས་སྡོམ་
332



སྡོམ་གསུམ་རྣམ་པར་འབྱེད་པའི་བཀའ་བརྟེན།
གྱི་ཡན་ལག་ཡིན་པས་སོ།།
དོན་གཉིས་པ་རྫོགས་རིམ་གྱི་དམ་ཚིག་ལ་མདོར་རྒྱས་གཉིས། དང་པོ་མདོར་
བསྟན་ནི། རྫོགས་རིམ་དམ་ཚིག །ཅེས་པ་སྟེ། རྫོགས་རིམ་གྱི་དམ་ཚིག་ནི་མ་རྒྱུད་
སྨིན་ལམ་ལས་གསུངས་པ་རྣམས་ཡིན་པས། དེ་དག་གསང་དབང་ཐོབ་ནས་བསྲུང་
དགོས་ཤིང་། དེའང་རྩ་བ་ཡན་ལག་ལ་སོགས་པ་སྟེ། ལམ་མངོན་སངས་རྒྱས་པའི་
རྒྱུད་ལས། རྩ་བ་ལྔ་ལ་ཡན་ལག་ཉི་ཤུ་སྟེ། །སྤྱི་དམ་སུམ་ཅུ་སྦོམ་པོ་བཅུ་དྲུག་དང་།།
ཉེས་བྱས་དགུ་དང་ཆེ་བཞི་རྣལ་འབྱོར་དྲུག །རྩ་བའི་སྐྱོན་དགུ་ལྟུང་བའི་ཡན་ལག་
བདུན། །ལུང་མེད་སྦྱོར་རྗེས་དུས་འདས་གཞན་སྐྱོན་གྱི། །ཞེས་སོ།།
གཉིས་པ་རྒྱས་བཤད་ལ་དྲུག །རྩ་བ། ཡན་ལག །སྤྱི་དམ། སྦོམ་པོ། ཉེས་བྱས།
ཆེ་བ་སོགས་གཞན་རྣམས་བསྟན་པའོ། །དང་པོ་ནི། བླ་མ་ལ་སྨོད་པ། ཡི་དམ་
ལྷ་སྤོང་བདེ་གཤེགས་བཀའ་ལས་འདས། སྤུན་ལ་འཁྲུགས་རྩོད་སེམས་ཉམས་རྩ་
ལྟུང་ལྔའོ། །འདི་ལ་ལྔ། བླ་མ་ལ་སྨོད་པ། ཡི་དམ་ལྷ་སྤོང་། བདེ་བར་གཤེགས་པའི་
བཀའ་ལས་འདས་པ། མཆེད་གྲོགས་ལ་འཁྲུག་རྩོད་གཏོང་བ། བྱང་ཆུབ་ཀྱི་སེམས་
ཉམས་པ་སྟེ་རྩ་བའི་ལྟུང་བའོ། །དེ་དག་ལས། དང་པོ་དང་། གཉིས་པ་དང་།
བཞི་པ་གསུམ་ནི་གོང་གི་སློབ་དཔོན་ལྷ་དང་མཆེད་ལ་བསྲུང་བ་དང་མཐུན་
ནོ། །གསུམ་པ་ནི། མདོ་གཟེར་དམིགས་ལས། སྒོ་བཞི་མཛོད་དང་ལྔ་རུ་གསུངས།།
ཞེས་བདག་ཅག་གི་སྟོན་པ་ཡང་དག་པས་གདུལ་བྱ་ལ་བླང་དོར་གྱི་གནས་སྟོན་པ་
བོན་སྒོ་བཞི་མཛོད་དང་ལྔ་དང་། དེ་དག་ལས་སྡོམ་པ་གསུམ་དུ་བཅས་པའི་བསླབ་
པའི་གནས་ལ་ཤེས་བཞིན་དུ་ཁྱད་དུ་གསོད་འདོད་ཀུན་སློང་དང་བཅས་པས་འདས་
པར་བྱས་པ་ནི་བདེ་གཤེགས་བཀའ་ལས་འདས་པའི་རྩ་ལྟུང་ཡིན་ནོ། །དེ་ཡང་ཆབ་
ནག་རྒྱུ་ཡི་བོན། འཕེན་ཡུལ་མདོ་ཡི་བོན། ཆབ་དཀར་སྔགས་ཀྱི་བོན། དཔོན་
333



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསས་སྒོམ་པའི་བོན་དང་སྒོ་བཞི། མཐོ་ཐོག་སྤྱི་རྒྱུག་བླ་མེད་ཀྱི་བོན་དང་ལྔའོ། །དེ་
ལས་ཆབ་ནག་རྒྱུའི་བོན་ལ་ཐེག་པའི་སྒོ་ནས་ཕྱེ་ན། ཕྱྭ་གཤེན། སྣང་གཤེན།
འཕྲུལ་གཤེན། སྲིད་གཤེན་གྱི་ཐེག་པ་སྟེ་རྒྱུ་བོན་བཞི་ཞེས་བཀའ་ལྷོ་གཏེར་ཀུན་
ནས་གྲགས་པའོ། །དེ་དག་ཐེག་པ་གཅིག་ཏུ་བསྡུ་ན་ལྷ་མི་གཞན་བརྟེན་གྱི་ཐེག་
པ་ཞེས་བཀའ་དབུས་གཏེར་ནས་བཤད་དོ། །དེ་དག་ཀྱང་རྫོགས་པའི་སངས་རྒྱས་
ཀྱིས་སེམས་ཅན་རྣམས་ལ་གནས་སྐབས་ཀྱི་ཕན་བདེ་བསྒྲུབ་པའི་ཆེད་དུ་གསུངས་
ཤིང་། དེའང་སྡིག་པ་ཐམས་ཅད་སྤང་། དགེ་བ་བསྒྲུབ། ཕྱོགས་མེད་ཀྱི་སེམས་
ཅན་རྣམས་ལ་གང་ཕན་པར་བྱེད། བྱང་ཆུབ་སེམས་གཉིས་ཀྱིས་ཟིན་པར་བྱེད་
ནས་གནས་སྐབས་དང་། མཐར་ཐུག་གི་བདེ་འབྲས་དོན་དུ་གཉེར་བ་ཡིན་ཏེ།
གཅིག་ལས་རྣམ་པར་བགྲང་བའི་རྒྱུད་ལས། ལྷ་གཤེན་སྣང་གཤེན་འཕྲུལ་གཤེན་དང་། །
སྲིད་གཤེན་རྣམ་པ་བཞི་པོ་ཡང་། །ཡུལ་སེམས་གཉིས་ལྟ་དགེ་སྡིག་ཡོད་པ་ལ། །
འགྲོ་བའི་དོན་བྱས་རང་གི་འབྲས་བུར་འདོད། །ཅེས་སོ། །རྒྱུ་བོན་བཞི་པོའང་སྡིག་
པ་བཅུ་སྤོང་ནས་དགེ་བཅུ་དང་འབྲེལ་པར་ཉམས་སུ་ལེན་དགོས་ཏེ། མ་རྒྱུད་ལས།
རྒྱུ་ཡི་ཐེག་པར་བསྲུང་བྱ་ཉི་ཤུ་དང་། ཞེས་སོ། །དེ་དག་གི་དུས་སུ་ཁྱད་པར་དུ་སྲོག་
གཅོད་པ་སྤོང་དགོས་ཏེ། མདོ་ལས། ཆབ་ནག་རྒྱུ་ཡི་བོན་ལ་སྤྱོད་པ་ཡང་། །སྤྱོད་
པའི་སྤྱོད་ཐབས་སེམས་ཅན་སྲོག་མི་གཅོད། །ཅེས་གསུངས་སོ། །དེ་ལྟར་སྡིག་བཅུ་
མི་སྤོང་ཞིང་སེམས་ཅན་གྱི་སྲོག་གཅོད་པ་ལ་སོགས་བྱས་ན་ཆབ་ནག་གི་བདེར་
གཤེགས་བཀའ་འདས་ཀྱི་ལྟུང་བ་འབྱུང་བའོ། །གཞན་ཡང་ཉོན་མོངས་པའི་སྒྲིབ་པ་
བཅུ་ལ་སོགས། རྒྱུ་བོན་བ་རྣམས་ཀྱི་སྤང་བྱ་ཡིན་པར་གབ་པ་ལས་བཤད་ཅིང་ངོས་
བཟུང་དབྱིངས་རིག་མཛོད་སོགས་ལས་བཤད་ཟིན་ཏོ། །མདོར་ན་སོ་བྱང་སྔགས་
བླ་མེད་ཀྱི་དམ་ཚིག་ལས་འདས་ན་སྒོ་བཞི་མཛོད་དང་ལྔའི་བཀའ་ལས་འདས་པའི་
334



སྡོམ་གསུམ་རྣམ་པར་འབྱེད་པའི་བཀའ་བརྟེན།
ལྟུང་བ་འབྱུང་བའོ། །ལྔ་པ་ནི། དོན་དམ་བྱང་ཆུབ་ཀྱི་སེམས་བོན་ཐམས་ཅད་སོ་
སོར་གསལ་བ་འོད་གསལ་སྟོང་པ་ཉིད་དུ་རྟོགས་པ་དང་། གཞན་ཕན་གྱི་རྩ་བ་ཀུན་
རྫོབ་བྱང་ཆུབ་ཀྱི་སེམས་རང་བས་གཞན་གཅེས་ཀྱི་སྙིང་རྗེ་ཆེན་པོ་དང་། དེ་གཉིས་
ཟུང་དུ་འཇུག་པ་སྟོང་ཉིད་སྙིང་རྗེའི་སྙིང་པོ་ཅན་ཏེ། དེ་དག་ཉོན་མོངས་པ་དུག་ལྔས་
ཉམས་པར་བྱས་པ་ནི་ཐེག་ཆེན་ལམ་
ལམ་གྱི་རྩ་བ་བྱང་ཆུབ་སེམས་ཀྱི་རྩ་ལྟུང་ངོ་། །
གཉིས་པ་ཡན་ལག་ཉི་ཤུ་ལ་རྩེ་བ་ལྔ་ལས་གྱེས་པའི་བཞི་ཚན་ལྔར་ཡོད་པའི་
དང་པོ་བཞི་ནི། གསང་དོན་རྙེད་འདོར་སྣོད་ལྡན་ལ་མི་སྟོན། སྟོན་ནའང་ལོག་
སྟོན་མི་ཤེས་སྔགས་པར་རློམ། འདི་ལ་བཞི་སྟེ། ལམ་མངོན་སངས་རྒྱས་པ་ལས།
གསང་དོན་རྙེད་པ་ཅི་བཞིན་དམ་མི་བསྟེན། །གསང་བ་རྩ་འགག་ཤེས་རབ་ངན་
པས་བྱས། །སྣོད་ལྡན་བློ་ལ་ལུང་ལོག་འགལ་བར་སྟོན། །ཡེ་ཤེས་གསང་རྨོངས་ཨ་
དཀར་ཁས་ལེན་བྱེད། །བླ་མའི་ཡན་ལག་བསྟན་པའི་སྲོག་ཤིང་ཡིན། །ཞེས་པས།
དང་པོ་ནི། དམ་ཚིག་གསང་སྔགས་ལས་བསྟན་པ་ཅི་བཞིན་དུ་ཤེས་ཤིང་བསྐྱེད་
རྫོགས་ལ་སོགས་གསང་དོན་ཟབ་མོ་རྙེད་ནའང་དེ་དག་རང་གི་རྒྱུད་ལ་མི་བརྟེན་
པ་འདོར་བར་བྱེད་པ། གཉིས་པ་ནི། གསང་བའི་ཡན་ལག་དེ་ལྟ་བུ་རང་གིས་ཤེས་
ཀྱང་གཞན་དག་སྣོད་ལྡན་གྱི་སློབ་མ་ཤེས་འདོད་ཡོད་པ་ལ་བསམ་ངན་གྱིས་ཤེས་
རབ་ངན་པར་བྱས་ནས་དེ་ལ་དེ་དག་མི་སྟོན་པ། གསུམ་པ་ནི། སྟོན་ནའང་ཡུལ་
དེ་ལ་བསམ་པ་ངན་པས་དེ་ལས་ལྡོག་པའམ་ལོག་པ་སྟོན་པ། བཞི་པ་ནི། གསང་
སྔགས་ཀྱི་དོན་ཅི་བཞིན་པ་མི་ཤེས་པར་ཨ་དཀར་ཐེག་པ་ཆེན་པོ་འཛིན་པའི་སྔགས་
པར་རློམ་པ་བཞི་ནི་བླ་མ་ལ་བསྲུང་བའི་ཡན་ལག་གོ །
གཉིས་པ་ནི། ཕུང་པོ་ཡབ་དང་བུད་མེད་ཡུམ་ལ་སྨོད། བསྟན་དགྲར་བྱམས་
བྱེད་ཏིང་འཛིན་སྔགས་རྒྱ་ཆག །དེ་སྐད་དུ་སྔ་མ་ལས། །ཕུང་པོ་སངས་རྒྱས་རང་
335



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཞིན་ཡབ་ལ་སྨོད། །བུད་མེད་ཤེས་རབ་རང་བཞིན་ཡུམ་ལ་སྨོད། །དགྲ་བགེགས་
བསྟན་པའི་བདུད་ལ་བྱམས་སེམས་བསྐྱེད། །ཏིང་འཛིན་མ་གསལ་སྔགས་དང་ཕྱག་
རྒྱ་ཆག །ཡི་དམ་ཡན་ལག་གསང་སྔགས་རུ་ཤིང་ངོ་། །ཞེས་པས། འདི་ལ་བཞི་ལས།
དང་པོ་ནི། །སེམས་ཅན་གྱི་ཁམས་ལ་བདེ་གཤེགས་སྙིང་པོས་ཁྱབ་པས་ན་ཕོ་ཐམས་
ཅད་ཡི་དམ་ལྷའི་རང་བཞིན་དུ་གནས་པ་ལ་སྨོད་པ་དང་། ཁྱད་པར་དུ་རང་གི་
ཕུང་ཁམས་སྐྱེ་མཆེད་གདན་གསུམ་ཚང་པའི་ལྷའི་དཀྱིལ་འཁོར་དུ་བཞུགས་པ་
ལ་ཀུན་འབྱུང་གིས་བསྐྱེད་པའི་སྡུག་བསྔལ་བདེན་པའི་རང་བཞིན་དུ་བལྟས་ནས་
ཕུང་པོ་ལྔ་སྡུག་བསྔལ། ལུས་འདི་མི་གཙང་ངོ་ཞེས་སྙིང་ཐག་པ་ནས་སྨོད་པ།
གཉིས་པ་ནི། བུད་མེད་ཤེས་རབ་རང་བཞིན་ཞེས་པ་ནི། ཤེས་རབ་ནི་བདེ་ཆེན་
ལྷན་ཅིག་སྐྱེས་པའི་ཡེ་ཤེས་ཡིན་ལ། རང་བཞིན་ནི་རྟེན་དེ་ལས་ཡེ་ཤེས་དེ་འབྱུང་
བས་ན་དབང་གི་རྟེན་དུ་གྱུར་པ་ནི་བླ་མའང་ཡིན་ལ། སྤྱོད་པ་ལ་ཞུགས་པའི་དུས་
ན་བརྟེན་བྱར་གྱུར་པའམ་ཡེ་ཤེས་བསྐྱེད་པའི་རྟེན་ཡིན་པ་དང་། བུད་མེད་ཀྱི་ཁྲོད་
ན་ཡེ་ཤེས་ཀྱི་མཁའ་འགྲོ་མའི་རྣམ་སྤྲུལ་གནས་པར་བཤད་པ་དང་། བུད་མེད་རྣམས་
ཡུམ་ལྔའི་རང་བཞིན་དུ་གནས་པས་བུད་མེད་རིགས་སོ་ཅོག་ལ་སྨོད་པ། གསུམ་
པ་ནི། བསམ་སྦྱོར་ངན་པས་སངས་རྒྱས་ཀྱི་བསྟན་པ་ལ་འཚེ་བའི་གཟུགས་ཅན་
གྱི་དགྲ་དང་གཟུགས་མེད་ཀྱི་བགེགས་གང་ཞིག་ལ། བྱམས་པའི་སེམས་ཀྱིས་ལུས་
ངག་གི་སྒོ་ནས་དངོས་སུ་སྐྱོབ་བྱེད་པ། བཞི་པ་ནི། ཡིད་ཀྱི་ལས་སུ་ཏིང་ངེ་འཛིན་
མི་གསལ་ཞིང་། ངག་གི་ལས་སུ་སྔགས་དང་ལུས་ཀྱི་ལས་སུ་ཕྱག་རྒྱ་ཆག་པ་དང་
བཞི་ནི་ཡི་དམ་ལྷ་ལ་སྲུང་བའི་ཡན་ལག་གོ།
གསུམ་པ་ནི། བོན་ལ་སོམ་ཉི་རང་གཞན་གྲུབ་མཐར་སྨོད། བཀའ་ལ་ར་ཆད་
མདོ་རྒྱུད་ཟབ་མོ་རྐུ། ཡང་དེ་ཉིད་ལས། རང་བཞིན་དག་པའི་བོན་ལ་སེམས་གཉིས་ཟ །
336



སྡོམ་གསུམ་རྣམ་པར་འབྱེད་པའི་བཀའ་བརྟེན།
རང་གཞན་གྲུབ་པའི་མཐའ་ལ་སྨོད་པ་གཏོང་། །བདེ་གཤེགས་རྒྱལ་བའི་བཀའ་
ལ་ར་ཆད་བྱེད། །ཟབ་མོ་འདོད་པ་དགུ་འགྱུར་ནོར་ལ་རྐུ། །བཀའ་ཡི་ཡན་ལག་བོན་
གྱི་རྒྱལ་མཚན་ནོ། །ཞེས་འདི་ལ་བཞིའི། དང་པོ་ནི། རྒྱུ་དགེ་སྡིག་ལས་འབྲས་བུ་
བདེ་སྡུག་སྨིན་ཚུལ་དང་། རྒྱུ་འབྲས་སྟོན་པའི་བོན་སྡེ་དང་། རྒྱུ་འབྲས་ལས་འདས་
པའི་ལྟ་སྤྱོད་དང་། གྲུབ་པའི་རྟགས་དང་། མཐར་ཐུག་གི་འབྲས་བུ་སྟོན་པའི་བོན་
སྡེ་རྣམས་ལ་བདེན་ནམ་མི་བདེན་སྙམ་པའི་སེམས་རྩེ་གཉིས་སུ་བྱེད་ཅིང་ཐེ་ཚོམ་
ཟ་བ། གཉིས་པ་ནི། རང་ཉིད་རྫོགས་ཆེན་པ་ཡིན་ན་གཞན་དག་སྔགས་ལ་ཞུགས་
པའི་གང་ཟག་དང་བོན་ལ་སྨོད་པ་དང་། དེ་བཞིན་དུ་སྔགས་པས་རྒྱུའི་ཐེག་པའི་
བོན་དང་གང་ཟག་ལ་སྨོད་པ། རྒྱུའི་ཐེག་ཆེན་པས་ཉན་རང་གི་གང་ཟག་དང་བོན་
ལ་སྨོད་པ་དང་། ཉན་རང་པས་རྒྱུ་བོན་བཞིའམ་ལྷ་མི་གཞན་བརྟེན་གྱི་གྲུབ་མཐའ་
ལ་སྨོད་པ་ལ་སོགས་རང་གི་བསྟན་པ་དང་གང་ཟག་ལ་སྨོད་པ་དང་། དེ་བཞིན་
དུ་ནང་པའི་གྲུབ་མཐའ་གཞན་དག་རྣམས་དང་། དགོས་པ་མེད་པར་ཕྱི་པའི་སྟོན་
པ་བཅུ་གཉིས་ཀྱི་གྲུབ་མཐའ་ལ་སྨོད་པའོ། །འདིར་འཕྲོས་དོན་ཅུང་ཟད་སྨོས་ན།
ཁོ་ན་རེ་ཐེག་པ་དགུ་མས་རིམ་བཞིན་གོང་མས་འོག་མའི་ལྟ་སྤྱོད་ལ་སོགས་ལ་སྨོད་
མི་རུང་བར་ཐལ། གྲུབ་མཐའ་གང་ལའང་སྨོད་མི་རུང་བའི་ཕྱིར། འདོད་ན་གོང་
མས་འོག་མ་ལྟ་སྤྱོད་དམན་པའམ་སྐྱོན་ཅན་ཏུ་བཤད་པས་སོ།
པས་སོ། །ཞེ་ན། དེ་དག་
གོང་མས་འོག་མའི་སྐྱོན་བསལ་ཞིང། གོང་མའི་གོང་མ་ལམ་མྱུར་བུལ་དང་ཟབ་
མི་ཟབ་ལ་སོགས་པའི་ཁྱད་འདོན་ཞིང་། གང་ཟག་གི་བློ་རིམ་དང་བསྟུན་ནས་ལམ་
ལ་བཀྲི་ཚུལ་དུ་སངས་རྒྱས་ཐབས་མཁས་ཀྱི་མཛད་པ་ཡིན་པས་མི་འགལ་ལོ། །དེར་
མ་ཟད། རྣམ་འབྱེད་འཕྲུལ་སྒྲོན་ལས། ལོག་རྟོག་སྒྲོ་འདོགས་ཟློག་པ་དང་། །
བསྔགས་པ་ཁོང་དུ་ཆུད་པ་དང་། །ཚར་གཅོད་པ་དང་རྗེས་འཛིན་འཇུག །ཅེས་
337



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་ལྟར། ཕ་རོལ་གྱི་ལོག་པར་རྟོག་པ་དང་། མ་རྟོགས་པ་དང་། ཐེ་ཚོམ་དང་སྒྲོ་
འདོགས་ཀྱིས་བསྡུས་པའི་བློ་རྣམས་ཀྱི་རྒྱུན་དང་བྱེད་ལས་ཟློག་པའི་ཕྱིར་དུ་ཚར་
གཅོད་པ་ལ་འཇུག་པ་དང་། བརྗོད་བྱའི་དོན་མ་ནོར་བར་བསྔགས་ཤིང་གྲུབ་མཐའ་
བཟང་པོ་ཁོང་དུ་ཆུད་པའི་ཆ་ནས་རྗེས་སུ་འཛིན་པར་འཇུག་པ་ནི། མཁས་པ་ཕུལ་
དུ་ཕྱིན་པ་རྣམས་ཀྱི་ཐུན་མོང་མ་ཡིན་པའི་རྣམ་གཞག་ཡིན་པས་ན། དེ་དག་གི་ལུང་
རིགས་ཀྱི་ཟུར་ཟ་སྨྲ་བ་ལ་དགོས་པ་ཁྱད་པར་ཅན་ཡོད་པ་ཡིན་ཏེ། བསྟན་པ་དང་
སེམས་ཅན་གཉིས་ཀ་ལ་བྱ་བ་རླབས་པོ་ཆེ་བྱས་པའི་ཕྱིར་རོ། །དེ་བས་ན་བདག་
ཅག་གི་སྟོན་པ་ཡང་དག་པས་ཀྱང་ཕྱི་པ་མུ་སྟེགས་བྱེད་ཀྱི་གྲུབ་མཐའ་སུན་ཕྱུང་
ནས་ནང་པ་གཤེན་རབ་ཀྱི་བསྟན་པར་གཟུད་པའི་ཕྱིར། མུ་སྟེགས་ཀྱི་སྟོན་པ་ཤ་
རི་ར་ཙ་བྱ་བ་ཞིག་ཏུ་སྐུ་སྤྲུལ་ཏེ་ཐབས་མཁས་ཀྱི་མཛད་པས་མུ་སྟེགས་ཐམས་ཅད་
འཁོར་དུ་བསྡུས་ནས་ཚར་གཅོད་པར་མཛད་པ་ལྟ་བུའི་དགོས་པར་ཁྱད་པར་ཅན་
མེད་ན་མུ་སྟེགས་དངོས་ཀྱི་གྲུབ་མཐའ་ལའང་སྨོད་མི་རུང་བ་སྟེ། སུམ་བརྒྱ་པ་ལས།
ས་ལའང་སྨོད་མི་རུང་བ་རྒྱལ་བས་གསུངས། ཞེས་སོ། །འདི་ལྟར་བདེ་གཤེགས་
སྙིང་པོས་ཁྱབ་བྱེད་ཅན་དུ་མ་ཟད་དེ་དག་ལས་ཀྱང་མཐོ་རིས་སུ་འགྲོ་བའི་ལས་
བཟང་པོ་བསགས་པའང་ཡོད་པའི་ཕྱིར་རོ། །དེ་བས་ན་དགོས་པ་ཁྱད་པར་ཅན་
མེད་ན་ཕྱི་པ་དང་ནང་པ་གཉིས་ཀྱིས་བསྡུས་པའི་གྲུབ་མཐའ་ལ་ཞུགས་པའི་གང་
ཟག་གང་ལའང་དཔྱས་འདོགས་པ་དང་སྐུར་འདེབས་ལ་སོགས་བྱས་ན་ལྟུང་བ་
འདི་འབྱུང་བའི་སྒོ་ཡིན་པར་ཤེས་དགོས་སོ། །དེ་བཞིན་དུ་ཐེག་པ་གསུམ་གང་རུང་
ཞིག་ལ་དམིགས་ནས་འདི་ནི་སངས་རྒྱས་ཀྱིས་གསུངས་པ་མ་ཡིན་ནོ། །ཞེས་བཟང་
ངན་དུ་ལྟས་པའི་ལོག་ལྟ་དང་ཐེ་ཚོམ་དེས་རིས་མེད་ཀྱི་དད་པ་དང་དག་སྣང་ཟིལ་
གྱིས་ནོན་པ་དག་གིས་ལམ་མ་ནོར་བ་ལ་བསྒྲུབ་ཀྱང་བློ་ངན་དེས་བསྒྲིབས་ནས་དངོས་
j38



སྡོམ་གསུམ་རྣམ་པར་འབྱེད་པའི་བཀའ་བརྟེན།
གྲུབ་མི་འཐོབ་ལ། རང་ལ་ཐུན་མོང་མ་ཡིན་པའི་དད་པ་ཡོད་ན་བཀའ་གཏེར་སྙན་
རྒྱུད་དག་སྣང་གི་ལས་ཚོགས་གང་ཡིན་ཡང་དགོས་པའི་དོན་འགྲུབ་པ་ལ་ཁྱད་པ་
མེད་དེ། རྒྱུད་ལས། བཀའ་རྒྱུད་བྱིན་རླབས་རང་གི་དད་པས་ལེན། ཞེས་དངོས་
གསལ་དུ་གསུངས་པའི་ཕྱིར་རོ། །གསུམ་པ་ནི། ཤེས་རབ་གསུམ་ལ་བློ་འབྱོངས་
པའི་མཁས་པ་དག་གིས་ཟབ་མོ་རྣམ་པར་འབྱེད་པ། རྒྱས་པ་བསྡུས་པར་བྱེད་པ། -
འཁྲུགས་པ་གོ་རིམ་དུ་བསྡེབས་པ་ལ་སོགས་པའི་བཀའ་བརྟེན་པ་མ་ཡིན་པ།
གཟུ་ལུམས་ཅན་གྱི་གང་ཟག་གིས་རང་འདོད་ཀྱིས་བདེ་བར་གཤེགས་པའི་བཀའ་
བཅད་པ་ལྷུག་པར། ལྷུག་པ་བཅད་པར་བྱེད་པ། རང་ལུགས་གཞན་ལུགས་སུ་
བཅོས་པའམ་རང་གཞན་བསྲེས་པ། བཀའི་ཚིག་སྙན་ངག་གིས་བསྒྱུར་བ་ལྟ་བུས་
བསླད་པ། ར་ཆད་དམ་ལྷག་ཆད་དུ་གཏོང་བ་ལ་སོགས་པ། བཞི་པ་ནི། སངས་
རྒྱས་ཀྱི་མདོ་རྒྱུད་ཟབ་མོ་རྣམས་དམ་ཉམས་དུན་ཙེ་དང་ཕྱི་པ་དང་བསྟན་པ་ལ་
གནོད་པའི་གང་ཟག་གི་ལག་ནས་མ་ཡིན་པར། དད་པ་ཅན་དང་དགོས་པའི་དོན་
བསྒྲུབ་པ་པོས་མི་མཐོང་ས་ནས་རང་གིས་བརྐུས་ཏེ་བདག་གིར་བྱེད་པ་དང་བཞི་
ནི་བདེ་བར་གཤེགས་པའི་བཀའ་ལ་བསྲུང་བའི་ཡན་ལག་གོ །
བཞི་པ་ནི། ཚོགས་ལ་རྩོད་དང་ཉན་ཐོས་ནང་དུ་འདུག །རིག་མ་ལུང་མ་ཟིན་
བསྟེན་འགྲོ་ལ་འཚེ། དེ་ཉིད་ལས། མ་གནང་ཚོགས་ཀྱི་འཁོར་ལོ་རྩོད་པ་དང་། །
ཐེག་པ་དམན་པའི་ནང་དུ་ཞག་བདུན་འདས། །རྒོད་ལྕམ་དོན་འབར་ལུང་གིས་
མ་ཟིན་བསྟེན། །ཁམས་གསུམ་སེམས་ཅན་སྤྱི་ལ་འཚེ་བ་གཏོང་། །གྲོགས་ཀྱི་ཡན་
ལག་དོན་གྱི་གཟེར་བུའོ། །ཞེས་འདི་ལ་བཞིའི། དང་པོ་ནི། ཚོགས་ཀྱི་འཁོར་
ལོའི་གྲལ་དུ་བླ་མའམ། གཡུང་དྲུང་གི་སྤུན་ལ་མནར་སེམས་མེད་ཀྱང་ལུས་ཀྱིས་
འཐབ་པ་དང་ངག་གིས་ཁ་ཤགས་རྩོད་པ། གཉིས་པ་ནི། སྔགས་ཀྱི་ལྟ་སྤྱོད་ལ་སྐུར་
339



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་འདེབས་པའི་ཉན་ཐོས་པ་དངོས་སམ་
པམ་རྟོག་གེ་བའི་ནང་དུ་ཞག་བདུན་ལངས་
བར་འདུག་པ། གསུམ་པ་ནི། རྒྱུད་ལས་གསུངས་པའི་མཚན་ཉིད་ཚང་པའི་རྒོད་
ལྕམ་དོན་འབར་མ་མ་ཡིན་པར། ཕལ་པའི་རིག་མ་ལུང་གིས་མ་ཟིན་པ་ལ་བསྟེན་པ།
བཞི་པ་ནི། མཐའ་ཡས་པའི་སེམས་ཅན་ཐམས་ཅད་བདེ་གཤེགས་སྙིང་པོའི་རིགས་
གཅིག་གིས་བསྡུས་པས་སྤྱི་ཡི་མཆེད་དང་། ཁྱད་པར་དུ་བྱང་ཆུབ་སེམས་དཔའི་
སྡེ་སྣོད་དུ་ཕ་མ་དང་སྤུན་གྱི་རང་བཞིན་དང་། སྔགས་སུ་ལྷ་དང་ལྷ་མོར་བསྒོམ་
དགོས་པས་ན་ཁམས་གསུམ་གྱི་སེམས་ཅན་ལ་བསམ་པ་དང་སྦྱོར་བའི་སྒོ་ནས་འཚེ་
བ་གཏོང་བ་དང་བཞི་ནི་གྲོགས་ལ་བསྲུང་བའི་ཡན་ལག་གོ །
ལྔ་པ་ནི། མ་སྨིན་གསང་སྒྲོགས་སྨིན་པའི་སེམས་སུན་འབྱིན། རང་སྨིན་མི་
བྱེད་སྨིན་བྱེད་བདེ་བ་འཕྲོག །སྔ་མ་ལས། དབང་ལུང་མ་སྨིན་འགྲོ་ལ་གསང་བ་
སྒྲོགས། །སྨིན་ནས་དད་པ་ཅན་གྱི་སེམས་སུན་འབྱིན། །སྨིན་བྱེད་དོན་མིན་དམན་
པས་དོན་མ་རྟོགས། །སྨིན་གྲོལ་རབ་ཏུ་བདེ་བ་འཕྲོག་བྱེད་པ། །ཡང་གསང་ཡན་
ལག་སེམས་བསྐྱེད་ནོར་བུའོ། །ཞེས་འདི་ལ་བཞིའི། དང་པོ་ནི། འདུ་ཤེས་གསུམ་
དང་མི་ལྡན་པ་ལ་གསང་དབང་བསྐུར་བ། དེའི་སྟེང་དུ་འཛག་པའི་གཉེན་པོ་མེད་
པ་ལ་ཤེར་དབང་བསྐུར་བ། བུམ་དབང་མ་ཐོབ་པ་ལ་བསྐྱེད་རིམ་སྟོན་པ། དབང་
གོང་མ་རྣམས་མ་ཐོབ་པ་ལ་རྫོགས་རིམ་ཟབ་མོ་སྟོན་པ། སྨིན་གྲོལ་གྱི་དབང་ལུང་
མ་ཐོབ་པ་ལ་གསང་བ་སྒྲོགས་ཤིང་བསྙེན་སྒྲུབ་སྦྱིན་པ། གཞན་ཡང་དུས་ཀྱིས་བསྐལ་
པ་སྟེ་ཟབ་མོ་སྟོན་མ་རན་པ། གནས་ཀྱིས་བསྐལ་པ་སྟེ་ཡུལ་དེ་ལ་བཀག་དགོས་
པ་རྣམས་མི་བཀག་པར་སྟོན་པ། གཉིས་པ་ནི། སྔགས་ཀྱི་སྣོད་དུ་རུང་བའི་གདུལ་
བྱ་དད་འདུན་མོས་པ་དང་ལྡན་པ་དག་གིས་དོན་དུ་གཉེར་བྱའི་སྨིན་གྲོལ་གྱི་གདམས་
པ་ཟབ་མོ་རྣམས་གདོང་བཟློག་ནས་ཀུན་སློང་ངན་པས་དེ་ལ་བོན་དེ་མི་སྟེར་ཞིང་
34)



སྡོམ་གསུམ་རྣམ་པར་འབྱེད་པའི་བཀའ་བརྟེན།
དེའི་སེམས་སུན་འབྱིན་པ། གསུམ་པ་ནི། རང་གི་ཟབ་མོའི་གདམས་ངག་ཤེས་
ཤིང་དབང་ལུང་སོགས་ཐོབ་ནའང་ལེ་ལོ་ཆེ་ཞིང་སྒོམ་སྲན་ཆུང་བས། ཉམས་སུ་
བླངས་ནས་རང་སྨིན་པར་མི་བྱེད་པ། བཞི་པ་ནི། གཞན་དག་སྒོམ་པའི་བར་ཆད་
བྱེད་ཅིང་དེའི་སྨིན་གྲོལ་གྱི་བདེ་བ་འཕྲོག་པར་བྱེད་པ་དང་བཞི་ནི་བྱང་ཆུབ་སེམས་
ལ་བསྲུང་བར་བྱ་བའི་ཡན་ལག་གོ །
གསུམ་པ་སྤྱི་དམ་ལ་དྲུག །དུག་སྐྱོན་ལྔ། དུག་སྤྱོད་ལྔ། སྤང་བ་ལྔ། མི་འདའ་
བ་ལྔ། བསྒྱུར་བ་ལྔ། སྤྱད་པ་ལྔའོ། །དང་པོ་ནི། སྤྱི་དམ་ཉོན་མོངས་ལྔར་སྤྱོད་དུག་
སྐྱོན་ལྔ། དུག་ལྔ་སེམས་ཉིད་ཀྱི་རྩལ་ཡིན་པས་སྔགས་སུ་དུག་ལྔ་པོ་སྤང་བྱ་བསྟན་
པ་མེད་ནའང་དུག་ལྔའི་སྐྱོན་ཉེས་བྱས་ལྔ་ལམ་གྱི་དུས་སུ་བསྲུང་དགོས་ཏེ། འདི་
ལྟར་ཞེ་སྡང་གིས་གཞན་དག་ལ་ཚིག་རྩུབ་སྨྲ་བ། བརྡུང་བརྡེག་བྱེད་པ། སེམས་
ཅན་གང་ཡང་རུང་བ་གསོད་པ ( ༡)། གཏི་མུག་གིས་དོན་དམ་གྱི་བདེན་པ་མ་རྟོགས་
ཤིང་ཀུན་རྫོབ་རྫུན་པའི་མཚན་ཉིད་ངོ་མ་ཤེས་པ་དང་། དགེ་སྡིག་འཆོལ་བར་སྤྱད་
པ་ལ་སོགས་པ (༢）། ང་རྒྱལ་གྱིས་རང་གི་ང་ཆེ་བསྐྱེད་ཅིང་གཞན་བདེན་པ་ཁྱད་དུ་
གསོད་པ (༣）། འདོད་ཆགས་ཀྱིས་ཁྲི་སྟན་ཆེན་པོ་ལ་སྤྱད་པ། མ་བྱིན་པའི་ནོར་རྐུ་
བ (༤)། ཕྲག་དོག་གིས་ཡོན་ཏན་ཅན་ལ་སྨོད་པ་ (༥）རྣམས་ཡིན་ཏེ། བསྐངས་
བཤགས་ལས། ཞེ་སྡང་དབང་གིས་གཞན་གྱི་སྲོག་ཀྱང་བཅད། གཏི་མུག་དབང་
གིས་བདེན་རྫུན་ངོ་མ་ཤེས། ང་རྒྱལ་དབང་གིས་བདེན་ཚིག་ཁྱད་དུ་གསད།
འདོད་ཆགས་དབང་གིས་གཞན་གྱི་ནོར་ལ་རློམ། ཕྲག་དོག་དབང་གིས་ཕ་རོལ་
ཡོན་ཏན་སྨོད། ཅེས་སོ།།
གཉིས་པ་ནི། འཐབ་རྩོད་བསམ་ངན་དམ་པར་སྐུར་པ་འདེབས། ཐབས་
བསྒྱུ་རྐུ་འཕྲོག་དབྱེན་བྱེད་དུག་སྤྱོད་ལྔ གཞན་དག་དང་ཞེ་སྡང་གིས་ལག་འཐབ་པ།
343



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
་འཕྲོག་པ་
ཁ་མཆུ་རྩོད་པ། ངན་པའི་སྤྱོད་པ་རིགས་སོ་ཅོག་དང་
། འདོད་ཆགས་ཀྱིས་ཁྱིམ་
ཐབ་སོགས་འཁྲུལ་པའི་གཞི་བཀོད་པ (༡) བསམ་པ་ངན་པས་ཡིད་དུ་མི་འོང་
བའི་ཡུལ་ལ་གདུག་སེམས་འཆང་བ་ (༢) ཕྲག་དོག་གིས་བྱང་ཆུབ་སེམས་དང་ལྡན་
པ་ལ་སྐུར་པ་འདེབས་པ་དང་བདེན་པ་ཁྱད་དུ་གསད་པ་ （༣） འདོད་སེམས་ཀྱིས་
གཞན་དག་ཐབས་ཀྱིས་བསླུ་བ། ལག་པས་རྐུ་དང་རྫས་ཡིད་འོང་འ
(༤) ང་རྒྱལ་དང་ཁྱད་པར་ཕྲག་དོག་གིས་བླ་མ་དང་སློབ་བུ། སློབ་བུ་དང་སློབ་
གྲོགས་ཀྱི་བར་དུ་དེ་གཉིས་འབྱེད་བྱེད་ཀྱི་དབྱེན་གཅུག་འཛུད་པ་ (༥）རྣམས་
དུག་སྤྱོད་ལྔ་ཞེས་བྱ་སྟེ། ལམ་རྒྱུད་ལས། འཐབ་རྩོད་ངན་སྤྱོད་འཁྲུལ་པའི་གཞི་
མ་འཆའ། བསམ་ངན་རྩ་བ་སྦྱོར་བའི་ངན་དུག་འཆང་། འཕགས་པའི་གང་ཟག་
ཁྱད་གསད་སྐུར་པ་འདེབས། ཐབས་བསླུ་ལག་ཆུ་ཞེ་འདོད་ནོར་ལ་འཕྲོག །དཔོན་
སློབ་གྲོགས་ལ་ཕྲ་མ་དབྱེན་གཅུག་དང་། ཞེས་སོ། །
གསུམ་པ་ནི། མ་གནང་དཀོར་འབག་བསྟན་བཤིག་ཡུམ་སྲིང་བསླད། འཁུ་
ཞིང་ཡོན་བདག་ལ་མཁོན་སྤོང་བ་ལྔ། དེ་སྐད་དུ་བསྐང་བཤགས་ལས། ཁྲོ་ཆུ་ཁོལ་
མ་སྐོམ་དུ་འཐུང་བ་དང་། །རྒྱལ་མཚན་གཉེན་པོའི་རྩེ་ནས་སྨོད་པ་དང་། །མེ་རི་
དམར་པོ་གདན་དུ་བཏིང་བ་དང་། །ཕྲིན་ལས་ཟབ་མོའི་དམ་ལས་ལྡོག་པ་དང་། །
ཟ་མའི་ཐོག་ཏུ་ངན་དུག་སྐྱུག་པ་དང་
། །ཞེས་པའི་རིམ་པ་ལྟར། བླ་མས་གནང་བ་
མ་ཐོབ་པའི་དཀོར་ལ་འབག་པ(༡) སངས་རྒྱས་ཀྱི་བསྟན་པ་བཤིགས་པ་ (༢)
སློབ་དཔོན་དང་མཆེད་གྲོགས་ཀྱི་ཡུམ་སྲིང་ལ་བསླད་པ ( ༣） དམ་ཚིག་གིས་བསྡུས་
པའི་གྲོགས་སམ་འདྲེས་པའི་མཆེད་ལ་འཁུ་བ་སྟེ་འགྲན་པ (༤) དད་པ་ཅན་གྱི་
ཡོན་བདག་རྒྱུ་ཡི་སློབ་མ་ལ་མཁོན་པ་སྟེ་འགྲོས་ཚོལ་བ་ (༥) དེ་དག་སྤོང་བ་ལྔའོ།།
བཞི་པ་ནི། རང་སེམས་མི་ཁྲེལ་བསྟན་འཛིན་གཤེན་མི་དམོད། །ལམ་ཞུགས་
342



སྡོམ་གསུམ་རྣམ་པར་འབྱེད་པའི་བཀའ་བརྟེན།
མི་བསྒྲལ་མ་ཉེས་སྟབས་མི་གཅད། །ཉེས་མེད་ལྷ་སྲིན་མི་བརྡུང་མི་འདའ་ལྔའོ། །དེ་
ཉིད་ལས། ཡེ་སྲིད་རྒྱལ་པོའི་ཁྲིམས་ལས་འདས་པ་དང་། །ཉི་ཟླ་སྒྲོན་མའི་མདངས་
ལས་འདས་པ་དང་། །ཁྱུང་མཆོག་རླབས་ཆེན་དཔུང་ལས་འདས་པ་དང་། །ཁྲག་མཚོ་
ཁོལ་མའི་ཀླུང་ལས་འདས་པ་དང་། །སྤུ་གྲི་ནག་པོའི་སོ་ལས་འདས་པ་དང་། །ཞེས་
པའི་རིམ་བཞིན་རྩ་བ་རང་སེམས་ཀྱིས་མི་ཁྲེལ་བ (༡)། བསྟན་འཛིན་སྐྱེས་བུ་
ལ་མཐུ་དང་དམོད་པ་མི་བྱེད་པ ( ༢) ། གྲུབ་མཐར་ཞུགས་པ་མི་བསྒྲལ་བ་ (༣）། མ་
ཉེས་པའི་སྐྱེ་བོ་ཉེས་ཅན་དང་སྟབས་གཅིག་ལ་ཆད་པས་མི་གཅད་པ་ (༤)། སྣང་
སྲིད་ལྷ་འདྲེ་ཉེས་མེད་གང་ཞིག་བརྡུང་བརྡེག་དང་སྒྲོ་སྐུར་མི་བྱེད་པ་ (༥）སྟེ་མི་
འདའ་ལྔའོ། །
ལྔ་པ་ནི། སྣང་སྲིད་གནས་བསྒྱུར་གསས་ཁང་བཤིག་མི་བྱ། །དུག་ལྔ་ཡེ་བསྒྱུར་
འགྲོ་ཉལ་གཉེན་པོ་བསྟེན། །དུག་གསུམ་སྐུར་བསྒྱུར་སྒོ་གསུམ་དོན་མི་གཡེལ། །
ནང་བཅུད་ལྷར་བསྒྱུར་སྐྱེ་འགྲོ་ལྷ་མེ་གསད། །འདོད་ཡོན་ཚོགས་སུ་བྱིན་རློབས་
བསྒྱུར་བ་ལྔ། འགྲེལ་ཆེན་ལས། སྣང་སྲིད་ལྷའི་གཞལ་ཡས་སུ་བསྒྱུར་ལ་གསས་
ཁང་དང་མཆོད་རྟེན་བཤིག་པར་མི་བྱ(༡)། དུག་ལྔ་ཡེ་ཤེས་ལྔ་རུ་བསྒྱུར་ལ་འགྲོ་
འཆག་ཉལ་འདུག་ལ་དུག་ལྔ་གཉེན་པོ་ཡེ་ཤེས་ཀྱིས་ནོན་པར་བྱ (༢）། དུག་གསུམ་
སྐུ་གསུང་ཐུགས་སུ་བསྒྱུར་ལ་ལུས་ཕྱག་རྒྱ་ངག་སྙིང་པོ་ཡིད་ཏིང་ངེ་འཛིན་གསུམ་
མི་ཆག་པར་བྱ ( ༣）། ནང་བཅུད་ལྷ་དང་ལྷ་མོར་བསྒྱུར་ལ་སྐྱེ་འགྲོ་གང་ཡང་ཡི་
དམ་ལྷའི་ངོ་བོ་ལ་མི་འཐབ (༤)། འདོད་ཡོན་བདུད་རྩི་ལྔ་རུ་བསྒྱུར་ལ་ཅི་ཟ་ཅི་
འཐུང་ཚོགས་སུ་བྱིན་གྱིས་བརླབ་པ་མི་བརྗེད་པའོ(༥)། །ཞེས་སོ། །དྲུག་པ་ནི།
མཚན་ལྡན་ཐབས་ཤེས་དམ་རྫས་ལྟ་བས་སྤྱད། །བཟའ་བ་ཚོགས་འཁོར་བསྟན་
དགྲ་སྦྱོར་སྒྲོལ་སྤྱད། །དབྱིངས་ཤེས་སྒོམ་པ་དུས་མེད་སྤྱད་པ་ལྔའོ། །སྔ་མ་ལས།
343



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཚན་ལྡན་གྱི་རྒོད་ལྕམ་ཐབས་དང་ཤེས་རབ་ཡེ་ཤེས་སུ་སྤྱད་པ(༡)། རྩ་བའི་
དམ་རྫས་བདུད་རྩི་ལྔ་ལྟ་བའི་ཡེ་ཤེས་ཀྱིས་སྤྱད་པ(༢)། ཐབས་དང་ཤེས་རབ་
ཀྱི་བཟའ་བ་ཚོགས་ཀྱི་ལོངས་སྤྱོད་དུ་སྤྱད་པ (༣)། བསྟན་པའི་དགྲ་བགེགས་
གསང་སྔགས་སྦྱོར་སྒྲོལ་དུ་སྤྱད་པ (༤)། དབྱིངས་དང་ཡེ་ཤེས་སྒོམ་པ་དུས་མེད་
ཀྱི་ལོངས་སྤྱོད་དུ་སྤྱད་པ་ལྔའོ། །ཞེས་སོ། །
བཞི་པ་སྦོམ་པོ་ནི། སྦོམ་པོ་མུ་སྟེགས་ལྷར་དད་བཤེས་གཉེན་བསླུ། །མ་རྫོགས་
གཞན་དོན་རྫོགས་པ་ཁྱད་གསོད་བྱེད། །གདེང་མེད་དབང་བསྐུར་སྟོབས་མེད་ཚོགས་
སོག་ལེན། །འཁོར་བར་ལུང་བཏགས་དགེ་བའི་དད་ལམ་བཀག །སྒྲུབ་ལ་གནོད་
གཏོང་གཞན་གྱི་བྱང་སེམས་གཞོམ། །ཕ་མར་སྨོད་ཅིང་ཚོགས་དང་འདོད་ཡོན་རློམ།
ནོར་ཕྱིར་བོན་ཚོང་མན་ངག་ཐབས་ཀྱིས་བྲུ། །མ་གྲུབ་གྲུབ་ལོ་སྡིག་འདྲེས་ཚོགས་
སོག་བྱེད། །སྦོམ་པོ་ཞེས་པ་ནི་ཉེས་དམིགས་ཤིན་ཏུ་ཆེ་བའི་སྒྲ་སྟེ་རྣམ་པར་དབྱེ་
ན་བཅུ་དྲུག་ཡོད་དེ། འདི་ལྟར་འཇིག་རྟེན་གྱི་ཡོན་ཏན་འདོད་ཕྱིར་མུ་སྟེགས་ཀྱི་
ལྷ་དབང་ཕྱུག་སོགས་ལ་དད་པ(༡)། བཤེས་གཉེན་དམ་པ་ལ་ཉམས་སོད་བླང་ཞིང་
བསླུ་བར་བྱེད་པ (༢)། རང་དོན་མ་རྫོགས་བཞིན་དུ་གཞན་དོན་བྱེད་པ(༣）།
རང་ལ་ཡོན་ཏན་རྫོགས་པས་ང་རྒྱལ་ནས་གཞན་དག་ཁྱད་གསོད་བྱེད་པ(༤
རང་ལ་ངེས་དོན་ཟབ་མོའི་གདེང་མ་ཐོབ་བཞིན་དུ་གཞན་ལ་དབང་བསྐུར་བ(༥）།
ཐུགས་རྗེའི་སྟོབས་མེད་བཞིན་དུ་གཞན་དག་གི་ཚོགས་སོག་གི་རྒྱུ་ལེན་པ (༦)།
འཁོར་བ་ལ་ལུས་ངག་གི་ལུང་བཏགས་པ་ཞེས། འཁོར་བའི་གཞི་བཟུང་ཞིང་འཁོར་
འདབ་སྤེལ་བ(༧)། དགེ་བ་ལ་དད་པ་ཅན་གྱི་གང་ཟག་གི་ཚོགས་ཀྱི་ལམ་སྒོ་བཀག་
པ(༨）། དགེ་བ་ཅན་ནམ་ཁྱད་པར་གསང་སྔགས་ཀྱི་སྒྲུབ་གཤེན་ལ་གནོད་
འཁྲུགས་གཏོང་བ (༩)། གཞན་གྱི་བྱང་ཆུབ་སེམས་བསྐྱེད་གཞོམ་པའམ་དེའི་
(༤)།
344



སྡོམ་གསུམ་རྣམ་པར་འབྱེད་པའི་བཀའ་བརྟེན།
དགེ་བའི་བར་ཆོད་བྱེད་པ(༡༠)། དྲིན་ཆེན་ཕ་མ་སྨོད་ཅིང་སེམས་སུན་འབྱིན་
པ ( ༡༡)། ཚོགས་ཀྱི་འཁོར་ལོའི་འདོད་ཡོན་དང་བླ་མའི་ནོར་ལ་རློམ་སེམས་
གཏོང་བ ( ༡༢)། བོན་ཚོང་བསྐོར་བ་སྟེ་བོན་བཤད་པ་སོགས་ཀྱིས་ནོར་ཟང་
ཟིང་བསྡུ་བ ( ༡༣)། བཅུད་ལྡན་གྱི་བླ་མ་ལས་དད་པས་མ་ཡིན་པར་ཐབས་ཀྱིས་
བསླུས་ནས་མན་ངག་ཟབ་མོ་བྲུ་བར་བྱེད་པ ( ༡༤) ། སྐྱེ་བོ་མི་ནག་གི་སྡུན་ལ་གསང་
སྔགས་སྒྲུབ་པ་ཉམས་སུ་མ་བླངས་པས་མ་གྲུབ་ནའང་གྲུབ་ལོར་བྱེད་པ ( ༡༥ )།
སྡིག་པ་དང་འདྲེས་པའི་ཚོགས་སོག་བྱེད་པ་དང་བཅུ་དྲུག་སྟེ་འགྲེལ་ཆེན་ལས་བཏུས་སོ།
ལྔ་པ་ནི། ཉེས་བྱས་དགུ་ནི་དམ་ཉམས་གནས་གཅིག་འདུག །ཚོགས་འདྲེས་
ཟས་ཟོས་དབང་བསྐུར་ལོག་བསྡོས་བྱེད། །བླ་འོག་གོ་བརྗེས་མིན་ལ་ཡིན་པར་སྟོན།
ཁས་བླངས་ཆག་དང་བསྐྱེད་རིམ་ཐེར་ཟུག་གོལ། །ཉེས་བྱས་དགུ་གང་ཞེ་ན།
དམ་ཉམས་ཞེས་པ་ནི་རྩ་ལྟུང་བྱུང་ནའང་མི་འཆོས་ཤིང་ཤེས་རབ་མེད་པས་ཁེ་ཉན་
ལ་ཡིད་མ་ཆེས་པའམ་སྐྱོན་ཡོན་མ་ཤེས་བཞིན་དུ་ཉམས་པ་འཆབ་པ་དག་ཡིན་ཏེ།
དེ་ལྟ་བུ་དང་གནས་གཅིག་ཏུ་འདུག་པ་ （༡)། དེ་དང་ཚོགས་འདྲེས་པ (༢)།
དེའི་ཟས་ཟོས་པ (༣）། འཆབ་བཞིན་དུ་དེ་ལ་ཉམས་གསོའི་དབང་བསྐུར་བྱེད་
པ (༤) ། དགེ་བ་ཚེ་འདིའི་དོན་ལོག་པའི་རྒྱུར་བསྔོ་བ(༥)། དང་པོ་སྔགས་
བླ་མེད་ཀྱི་ཐེག་པར་ཞུགས་ཤིང་དེ་ནས་མར་བབས་ཏེ་ཐེག་པ་འོག་མ་པ་བྱེད་ཅིང་
གོ་བརྗེ་བ (༦)། དོན་ཇི་བཞིན་པ་མ་ཡིན་པ་ལ་ཡིན་པར་སྟོན་པ ( ༧)། རང་
གིས་དགེ་བ་གང་ཞིག་བསྒྲུབ་པར་ཁས་བླངས་པའི་རྗེས་སུ་དེ་ཉིད་མི་བསྒྲུབས་ཤིང་
ཆག་པར་བྱེད་པ (༨)། བསྐྱེད་རིམ་གྱི་ལྷ་སྐུ་སོགས་སྒྱུ་མ་བདེན་སྟོང་དུ་མ་ཤེས་
པར་ཐེར་ཟུག་ཏུ་བསྒོམ་པས་གོལ་བ་སྟེ་དགུའོ།།
དྲུག་པ་ལ་གཉིས། ཆེ་བ་བཞི། རྣལ་འབྱོར་དྲུག་གོ །དང་པོ་ནི། ལྟ་ལོག་སྒོམ་
(
345



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གོལ་སྤྱོད་འཆལ་འབྲས་བུ་སད། ལྟ་བ་རྟག་ཆད་ལ་སོགས་ལོག་པར་གོལ་བ (༡)།
སྒོམ་པ་རྒོད་ལྡིང་བྱིང་འཐིབས་སོགས་སྐྱོན་ཅན་དུ་གོལ་བ་ (༢）། སྤྱོད་པ་དགེ་སྡིག་
འཆལ་བའམ་སྡིག་སྤྱོད་ཅན་དུ་སོང་བ་ (༣） སྟེ་ལྟ་སྒོམ་སྤྱོད་པ་ཐམས་ཅད་ཡང་
དག་པ་ལས་ལྡོག་པའི། འབྲས་བུ་ངན་སོང་གསུམ་མམ། ཕྱི་པ་མུ་སྟེགས་པའམ།
རྒྱལ་འགོང་ལ་སོགས་སེམས་ཅན་ལ་གནོད་པར་བྱེད་པའི་ལུས་སུ་སྐྱེས་ནས་སླར་
ཡང་གནས་ངན་ཡང་ཡང་བརྒྱུད་དེ་ཐར་པ་མེད་པས་ན། མཐར་ཐུག་གི་འབྲས་
བུ་ནི་ལོ་ཏོག་སད་ཀྱིས་བཅོམ་པ་བཞིན་དུ་སོང་ནས་མི་འཐོབ་སྟེ (༤)། སྨིན་ལམ་
ལས། ལྟ་བ་ལོག་པས་ཕུང་ཚབ་ཆེ སྒོམ་པ་གོལ་བས་འཁྲུལ་ཚབ་ཆེ། སྤྱོད་པ་འགྱུར་
བས་ཉེས་ཚབ་ཆེ། འབྲས་བུ་སད་ཤོར་གྱུང་ཚབ་ཆེ། ཞེས་སོ། །
གཉིས་པ་ནི ཨུ་ཡ་ཨག་ཐཾ་ཨུ་པ་ཨ་ཡེ་དང་ ཨུ་ཏྲ་ཨེ་ཀ་རྣལ་འབྱོར་ཆེན་པོ་རལ་
ལས་ཀྱི་ལྷའི་དམ་ཚིག་དྲུག་ནི། ཨུ་ཡ་པ་དངོས་གྲུབ་ཀྱི་རྩ་བ་ཡིན་པས་གསང་བ་
བཅུ་ལ་སོགས་པ་གསང་བ་ནན་ཏན་མ་ཡིན་པར་གཡེལ་ལ་ཤོར་བ ( ༡)། ཨག་
ཐཾ་པ་ནུས་པའི་རྩ་བ་ཡིན་པས་གསང་སྔགས་སྒྲུབ་པའི་མཚམས་དང་ལུས་ངག་གི་
གསང་མཚམས་མི་སྡོམ་པར་རལ་བར་བྱེད་པ(༢)། ཨུ་པ་མན་ངག་གི་རྩ་བ་ཡིན་
པས་གདམས་ངག་མ་ནོར་བ་ཉམས་སུ་ལེན་ཞིང་དོན་མི་ལ་མ་ཤོར་བ་དགོས་པ་
ལ་གདམས་པའི་གསང་སྒོ་ནོར་བ ( (༣）།
ཨ་ཡེ་ཐར་པའི་རྩ་བ་ཡིན་པས་ལུས་ངག་
གི་དགེ་སྦྱོར་རྒྱུན་མི་བཅད་པ། །ཆུ་བོའི་རྒྱུན་བཞིན་བྱ་དགོས་པ་ཉིད་མི་བྱེད་པར་
སྒོ་གསུམ་གྱི་དགེ་སྦྱོར་ཆག་པ (༤)། །ཨུ་ཏྲ་བཀའ་ལུང་གི་རྩ་བ་ཡིན་པས་གསང་
སྔགས་ཀྱི་བཀའ་རྒྱ་གཉེན་པོ་མི་བཤིག་པ་སྟེ་དབང་ལུང་མན་ངག་གི་བཀའ་རྒྱ་བཤིག་
ནས་གསང་བ་ཁྲོམ་བསྒྲགས་བྱེད་པ (༥)། ཨེ་ཀ་བྱིན་རླབས་ཀྱི་རྩ་བ་ཡིན་པས་
ཚོགས་དང་གཏོར་མ་ཕུན་སུམ་ཚོགས་པར་བྱིན་གྱིས་རློབས་པ་ལས་ལྡོག་སྟེ།
346



སྡོམ་གསུམ་རྣམ་པར་འབྱེད་པའི་བཀའ་བརྟེན།
གཏོར་ཚོགས་རྒྱུ་ཆུང་བ་བྱིན་གྱིས་མ་བརླབས་པ་ལ་སོགས་དྲུག་སྟེ། མངོན་སངས་
རྒྱས་པ་ལས། ཨུ་ཡ་གསང་བའི་ནན་ཏན་གཡེལ་ལ་ཤོར། །ཨག་ཐོ་ལུས་ངག་གསང་
མཚམས་གཉེན་པོ་རལ། །ཨུ་པ་མན་ངག་གདམས་པའི་གསང་སྒོ་ནོར། །ཨ་ཡེ་ཐར་
ལམ་དགེ་སྦྱོར་རྒྱུན་ཞུགས་ཆག །ཨུ་ཏྲ་གསང་བའི་བཀའ་རྒྱ་གཉེན་པོ་བཤིག །ཨེ་ཀ་
ཚོགས་གཏོར་བྱིན་ཆུང་དམ་མ་བསྐངས། །རྣལ་འབྱོར་དྲུག་གིས་བར་དོར་སྡུག་
བསྔལ་ཤར། །ཞེས་སོ།།
དོན་གསུམ་པ་སྔགས་སྤྱིའི་དམ་ཚིག་རྫོགས་ཆེན་པ་དང་ཐུན་མོང་བ་ལ་བཅུ་
ཚོ་གསུམ། དང་པོ་ནི། རྫོགས་ཆེན་ལྟ་བ་རྩོལ་བས་བསྒྲུབ་མི་བྱ། །བྱང་སེམས་མི་
སྤོང་ཡི་དམ་ང་རྒྱལ་གཟུང་། །བླ་མར་ཅི་ཕན་བཀའ་བཅག་དཀོར་འབག་མིན། །
སྐུའི་གྲིབ་མི་འགོམ་ཐོས་པས་ངོམས་མི་བྱ། །ཉམས་ལེན་མི་འདོར་མཁྱེན་རྒྱ་ཆེར་
མི་བརྙས། །འདི་དག་ཡེ་ཁྲིའི་དམ་ཚིག་གི་མཆོང་ལས་ལྡེམ་དགོངས་ཀྱི་སྒྲས་བསྟན་
པ་ནི། ནམ་མཁའ་དྭངས་པའི་ངོགས་མི་དཀྲུག །བྱད་དང་མེ་ལོང་འབྲལ་མི་བྱ།
གསས་ཁང་ཆེན་པོ་བཤིག་མི་བྱ། །བྱ་རྒྱལ་ཁྱུང་གི་གཤོག་མི་བསྐུམ། །གཡུ་འབྲུག་
ན་མོའི་ངར་མི་འཕྲོག །སྨན་ལྟར་དུག་གི་ཟས་མི་ཟ། །གསང་ཆེན་གྲིབ་ལ་འགོམ་
མི་བྱ། །རྒྱ་མཚོ་ཆེན་པོའི་འཇིང་མི་སྐམས། །ནོར་བུ་རིན་ཆེན་སྟོར་མི་གཞུག །ཆུ་
བོ་ཆེན་པོ་གྱེན་མི་བཟློག །ཅེས་པའི་དོན་བཀྲལ་བ་ལ་རིམ་པ་ལྟར། །རྫོགས་པ་ཆེན་
པོའི་ལྟ་བ་རྩོལ་བས་བསྒྲུབ་པ་མི་བྱ་བ ( ༡)། བྱང་ཆུབ་ཀྱི་སེམས་གཉིས་མི་སྤོང་
བ (༢）། ཡི་དམ་ལྷའི་ང་རྒྱལ་ལ་གནས་པ
གནས་པ ( ༣）། རང་གི་བླ་མའི་བསྟན་པ་ལ་
ཅི་ཕན་བྱེད་པ (༤) ། བླ་མའི་བཀའ་མི་བཅག་པ (༥)། བླ་མ་དང་བདེར་
གཤེགས་ཀྱི་དཀོར་ལ་མི་འབག་པ (༦)། བླ་མའི་སྐུའི་གྲིབ་མ་ལ་མི་འགོམ་
པ ( ༧)། ཐོས་པས་ངོམས་པ་མི་བྱ་བ(༨)། ཉམས་ལེན་ཡལ་བར་མི་འདོར་
(
347



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བ (༩)། མཁྱེན་རྒྱ་ཆེ་བ་ལ་མི་བརྙས་པའོ (༡༠)། །
གཉིས་པ་ནི། བླ་མར་མི་སྨོད་ལྟ་སྤྱོད་དམ་ཚིག་གསང་། གསང་ཡུམ་བསྙེན་
རྫོགས་བདག་ཅན་ལ་མི་སྤྱོད། སྒོམ་ཆེན་མི་འཐབ་བྱད་ཟློག་མཐུ་མི་བྱེད། ཡི་དམ་
མི་སྤོང་ནོར་ཕྱིར་བོན་ཚོང་སྤང་། དེ་ཉིད་ལས། ཤེལ་སྒོང་འབར་བ་མེས་མི་བསད།།
གསང་སྒོ་ཆེན་པོ་དབྱེ་མི་བྱ། ཟ་མའི་ཐོག་ཏུ་དུག་མི་སྦྱར། བདུད་རྩི་རྐྱལ་པའི་ཁ་
མི་དབྱེ།། སྟག་མོ་དར་མའི་ལྟོ་མི་དཀྲུག །གངས་དཀར་རྩེ་ནས་བཞུ་མི་བྱ། གནམ་
ལྕགས་ཕུར་པའི་རྩེ་མི་བཟློག །ལོ་ཏོག་བཀྲམ་ལ་སད་མི་བསྐུར།། ཙིཏྟ་རིན་ཆེན་
ཕྱིར་མི་དབྱུང་། ནོར་བུ་རིན་ཆེན་ཟང་མི་བྱ།། ཞེས་པའི་དགོངས་དོན་རིམ་བཞིན
བླ་མ་ལ་མི་སྨོད་པ ( ༡)། ལྟ་སྤྱོད་དམ་ཚིག་གསང་བ (༢)། སློབ་དཔོན་གྱི་གསང་
ཡུམ་ལ་མི་གཙེ་བ (༣）། བསྙེན་རྫོགས་མ་ལ་མི་སྤྱད་པ(༤)། བདག་ཅན་གྱི་
བུད་མེད་ལ་མི་སྤྱད་པ(༥)། སྒོམ་ཆེན་དང་དཀའ་ཐུབ་ལ་མི་འཐབ་པ (༦）།
བྱད་ཟློག་མི་བྱ་བ (༧)། གནོད་པ་ཕྲ་མོ་བྱེད་པ་ལ་མཐུ་མི་བྱ་བ(༨)། ཡི་དམ་
གྱི་ལྷ་མི་སྤང་བ (༩)། ནོར་ཟང་ཟིང་ཕྱིར་དུ་བོན་ཚོང་པ་བྱེད་པ་སྤང་བའོ (༡༠)།
གསུམ་པ་ནི། དྲན་ཤེས་མི་འབྲལ་སྦྱོར་སྒྲོལ་གསང་ལ་སྤྱད། སྔགས་རྒྱ་མི་གཅད་
སེམས་ནི་ཡུལ་རྗེས་མིན།། འདོད་ཡོན་མི་ཆགས་ཡུལ་གཉན་ཞེ་མི་དཀྲུགས།།
མཚན་བཅས་དགེ་བ་སྙིང་རྗེས་འདོར་མ་ཡིན།། སྣོད་ལྡན་ལ་སྟོན་བླ་མའི་བཀའ་
སྲོལ་བཟུང་།། དེ་ཉིད་ལས། རིན་ཆེན་འཁར་བ་ཐང་མི་སྐྱུར(༡)། །ལྷ་ཡི་ཁྱེའུ་
ཆུང་ཞལ་མི་བསྟན (༢)། །བདུད་རྩི་ཆུ་རྒྱུན་བཅད་མི་བྱ (༣)། རྒྱལ་པོ་ཡོ་ལ་
མི་འགྲོ་སྐྱོངས(༤)། །ངན་སྐྱུགས་རོ་ལ་ཆགས་མི་བྱ(༥)། །གཅན་གཟན་རྔམ་
པའི་ཞེ་མི་དཀྲུགས (༦)། །སྡོང་པོའི་ལོ་འདབ་བཅད་མི་བྱ(༧)། །གཅེས་ཕྲུག་
མ་ཡི་བང་མི་འདོར (༨)། །རིན་ཆེན་མེ་ཏོག་ཕྱོགས་བཅུར་གཏོར (༩)། །བུ་ཡིས་
348



སྡོམ་གསུམ་རྣམ་པར་འབྱེད་པའི་བཀའ་བརྟེན།
མེས་ཀྱི་གདན་ས་བཟུང་ ( ༡༠)། །ཞེས་པ་ནི་རིམ་བཞིན་དུ། དྲན་པ་དང་ཤེས་
བཞིན་དང་བག་ཡོད་གསུམ་དང་མི་འབྲལ་བ ( ༡)། སྦྱོར་སྒྲོལ་ལ་སོགས་གསང་
སྔགས་སྤྱོད་པ་གསང་ལ་སྤྱོད་པ(༢）། སྔགས་དང་ཕྱག་རྒྱུའི་རྒྱུན་མི་བཅད་པ (༣）།
རང་སེམས་ཡུལ་རྗེས་སུ་མི་གཏོང་བ (༤) ། འཇིག་རྟེན་གྱི་འདོད་ཡོན་ལོངས་
སྤྱོད་ལ་མི་ཆགས་པ (༥)། ཡུལ་གཉན་པའི་ཞེ་མི་དཀྲུགས་པ (༦)། མཚན་བཅས་
གྱི་དགེ་བ་མི་བཅད་པ (༧)། སེམས་ཅན་ཐམས་ཅད་སྙིང་རྗེས་མི་འདོར་བ (༨)།
སྣོད་ལྡན་ལ་གདམས་ངག་ཟབ་མོ་སྟོན་པ (༩)། རང་གི་བླ་མའི་བཀའ་སྲོལ་བཟུང་
བའོ ( ༡༠) །།སུམ་ཅུ་པོ་འདི་དག་སྲུང་མེད་མ་གྱུར་བར་དུ་སྔགས་སྤྱིའི་བསྲུང་
བྱ་ཡིན་པར་རིག་པར་བྱའོ། །
དོན་བཞི་པ་མཐར་ཐུག་མཉམ་པ་ཆེན་པོའི་དམ་ཚིག་ནི། མཐར་ཐུག་བོན་
རྣམས་ཡེ་ནས་མཉམ་ཉིད་དུ།། གནས་པའི་དོན་རྟོགས་བསྲུང་བྱ་སྲུང་བྱེད་འདས།།
མཐར་ཐུག་ཐུན་མོང་མ་ཡིན་པའི་དམ་ཚིག་ནི། བོན་ཐམས་ཅད་ཡེ་ནས་མཉམ་
པ་ཆེན་པོར་གནས་པ་ཉིད། ཁྱད་པར་གྱི་བློ་ཡང་དག་པས་དེ་ལྟར་དངོས་སུ་གནས་
པར་རྟོགས་ནས་བསྲུང་བྱ་སྲུང་བྱེད་ལས་འདས་པ་སྟེ། ལྟ་བ་ཁྱུང་ཆེན་ལས།
མཉམ་ཆེན་ཅིག་ཅར་བསྲུང་བ་ནི། །རང་བཞིན་ཉིད་ཀྱི་མཉམ་པ་ལ། །གཤེན་རབ་
བློ་ཡིས་མཉམ་སྦྱར་བས། །ཐམས་ཅད་བྱང་ཆུབ་སེམས་ཡིན་ཕྱིར། །བསྲུང་དུ་མེད་
པའི་སྡོམ་པ་ཅན། །འབྲས་བུ་མཉམ་རྫོགས་ཐོབ་པའོ། །ཞེས་སོ།།
དོན་གཉིས་པ་གྲངས་ངེས་ལ་གཉིས། བརྗོད་ལས་འདས་པ་དང་། གྲངས་
སུ་བཟུང་བའོ། །དང་པོ་ནི། གྲངས་ནི་རྟོག་ཚོགས་ལ་ལྟོས་བརྗོད་ལས་འདས།
སྤང་བྱ་ལོག་རྟོག་ལ་ལྟོས་ན་གཉེན་པོ་དམ་ཚིག་གི་གྲངས་ངེས་པར་བཟུང་དུ་མེད་དེ།
སེམས་ཅན་གྱི་ཀུན་རྟོག་ལ་ཟད་པ་མེད་པ་བཞིན་དུ་གཉེན་པོ་སྤང་བསྒྱུར་རང་གྲོལ་
349



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྱི་དམ་ཚིག་གི་གྲངས་ཀྱང་བརྗོད་ལས་འདས་པ་སྟེ། འགུ་ཡ་སྲོག་འཛིན་གྱི་རྒྱུད་
ལས། ཀུན་གཞི་སྲོག་དང་བཅས་པ་ཡི། །སེམས་ཅན་གྲངས་ནི་ཇི་ཙམ་པ། །བགྲང་
པ་ཉིད་དུ་ཡོད་པ་དང་། །མེད་ལ་ཡོད་པ་བཏགས་པ་ཡི། །ལོག་རྟོག་གྲངས་ནི་དུ་
ཡོད་པ། །ཡང་དག་རྫོགས་པའི་སངས་རྒྱས་ཀྱིས། །གྲངས་སུ་མཁྱེན་པར་མི་འགྱུར་
ཕྱིར། །གྲངས་མེད་དེ་ཡི་གཉེན་པོ་ཡང་། །སྤང་དང་སྤྱོད་དང་བསྒྱུར་བ་ཡི། །གཉེན་
པོ་དམ་ཚིག་དག་གི་གྲངས། །འདི་ཞེས་ངེས་པ་མེད་པའོ། །དེ་ཕྱིར་སྟོན་པ་ཉིད་
ཀྱིས་ཀྱང་
། །བརྗོད་ལས་འདས་ཏེ་མི་རྫོགས་སོ། །ཞེས་སོ། །གཉིས་པ་གྲངས་སུ་བཟུང་
བ་ལ་གསུམ། གང་ལ་བསྲུང་བའི་ཡུལ། དེ་ལ་བསྲུང་བྱའི་ངོ་བོ། ཐེ་ཚོམ་བསལ་
བའོ། །དང་པོ་ནི། འོན་ཀྱང་དམྱལ་ཁམས་བཅོ་བརྒྱད་ཡི་དྭགས་གསུམ། །བྱོལ་
སོང་སྡེ་གསུམ་མི་རིགས་བཞི་བཞི་བརྒྱད། །ཐགས་བཟངས་བདུད་རྒྱལ་གཟའ་སྐར་
ཀླུ་གནོད་སྦྱིན། །བགེགས་དང་དྲི་ཟ་ལྷ་རིགས་ཉི་ཤུ་བདུན། །བསྡམས་པས་དྲུག་
ཅུ་རྩ་བདུན། །དེ་སྐད་དུ་གསང་བ་བསེན་ཐུབ་ངེས་པའི་རྒྱུད་ལས། །སྤྱིར་ནི་འབུམ་
སྡེ་གཅིག་ཡིན་ཏེ། །འགྲོ་བ་དྲུག་གི་བྱེ་བྲག་ལ། །ཞེས་པས། སྔགས་ཀྱི་དམ་ཚིག་ལ་
སྤང་གཉེན་གཉིས་ཀ་གྲངས་ལས་འདས་པ་བཤད་པ་དེ་ལྟར་ནའང་། འོན་ཀྱང་
རེ་ཞིག་གྲངས་ངེས་པར་བཟུང་ནས་བཤད་ན། ཚ་དམྱལ་བརྒྱད། གྲངས་དམྱལ་
བརྒྱད་དང་བཅུ་དྲུག །ཉི་ཚེ་ཉེར་འཁོར་གཉིས་དང་བཅོ་བརྒྱད། །ཡི་དྭགས་སྡེ་
གསུམ་དང་ཉེར་གཅིག །དུད་མུར་ཏེ་བྱོལ་སོང་སྡེ་གསུམ་དང་ཉེར་བཞི། །གླིང་
བཞིའི་མི་རིགས་བཞི་དང་། །དཔག་པའི་མི་རིགས་བཞི་དང་བརྒྱད་དེ་སོ་གཉིས།
གླིང་ཕྲན་གྱི་མི་རིགས་ནི་རང་རང་གི་གླིང་ཆེན་གྱི་མི་ལ་འདུའོ། །ལྷ་མིན་གཡེན་
ཁམས་སོ་གསུམ་ནི་སྡེ་བརྒྱད་ལ་འདུ་བས་དེ་དག་ལ་བརྒྱད་དུ་བགྲང་བས་བཞི་བཅུ་
སྟེ། སྡེ་བརྒྱད་ནི་ལྷ་མིན་ཐགས་བཟངས་ལ་སོགས་དང་། བདུད། རྒྱལ་པོ།
350



སྡོམ་གསུམ་རྣམ་པར་འབྱེད་པའི་བཀའ་བརྟེན།
གཟའ་སྐར། ཀླུ གནོད་སྦྱིན། བགེགས། དྲི་ཟ་དང་བརྒྱད་དོ། །དེ་ལྟར་ནའང་
སྔ་མ་ལས། ལྷ་མིན་སྡེ་ནི་བརྒྱུད་ཡིན་ཏེ། ལྷ་རིགས་ཉི་ཤུ་རྩ་བདུན་གྱིས། ཞེས་ལྷ་
རིགས་ཉི་ཤུ་རྩ་བདུན་ནི། འདོད་ལྷ་དྲུག་དང་། གཟུགས་ཁམས་བཅུ་བདུན་དང་།
གཟུགས་མེད་སྐྱེ་མཆེད་མུ་བཞིའོ། །དེ་དག་ཀུན་བསྡོམས་པས་དྲུག་ཅུ་རྩ་བདུན་
ཡོད་དོ། །གཉིས་པ་དེ་དག་ལ་བསྲུང་བྱའི་ངོ་བོ་ནི། རེ་རེ་ལ། ལུས་སྲོག་དབང་
ཐང་ངག་ཡིད་ཡོན་ཏན་དང༌། ཕྲིན་ལས་མདངས་རྒྱན་ནོར་དང་བཅུ་བཅུ་སྟེ།
བསྲུང་ཡུལ་དྲུག་བརྒྱ་དང་ནི་དྲུག་ཅུ་ལས། ཅི་ཡང་མེད་མིན་དུག་ལྔ་སྡིག་བཅུ་ཕྱེ།
དགུ་ཁྲི་དགུ་སྟོང་ཅི་ཡང་མེད་པ་ལ། སྡིག་བཅུ་ཕྱེ་བས་སྟོང་སྟེ་འབུམ་ཕྲག་གཅིག་
གོ །དེ་ཉིད་ལས། དེ་དག་སྒོ་གསེས་རེ་རེ་ཡི། །ལུས་དང་སྲོག་དང་དབང་ཐང་གསུམ།
ངག་དང་ཡིད་དང་ཡོན་ཏན་དྲུག །ཕྲིན་ལས་མདངས་དང་རྒྱན་དང་ནོར།
ཞེས་ཡུལ་དྲུག་ཅུ་རྩ་བདུན་པོ་དེ་དག་རེ་རེ་ལ་ཡང་རྟེན་གཞི་ལུས། བརྟེན་པ་
སྲོག །ཡུལ་དབང་པོས་ལོངས་སྤྱོད་པའི་དབང་ཐང་། དེའི་ངག་དང་། ཡིད་དང་།
ཕུན་སུམ་ཚོགས་པའི་ཡོན་ཏན། བྱེད་པ་ཕྲིན་ལས། ལུས་ཀྱི་མདངས་ཏེ་སྐྱེ་ལེགས་
པའམ་གཟི་བརྗིད། རྒྱན་ཆ། དབང་བའི་ནོར་དང་བཅུ་པོ་དེ་དག་བཅུ་བཅུ་རུ་
ཕྱེ་བས་དྲུག་བརྒྱ་དང་བདུན་ཅུའོ། །དེ་དག་ལས་ཅི་ཡང་མེད་པ་མ་བརྩིས་པའི་
ཡུལ་ལྷག་མ་དྲུག་བརྒྱ་དང་དྲུག་ཅུ་ཡོད་པས། དེ་རེ་རེ་བཞིན་དུ་དུག་ལྔ་དང་སྡིག་
བཅུ་ལ་བཅུ་བཅུ་རུ་ཕྱེ་བའི་བརྒྱ་དང་ལྔ་བཅུ་རེ་བསྲུང་བས་དགུ་ཁྲི་དང་དགུ་སྟོང་
དང་། ཅི་ཡང་མེད་པའི་སྐྱེ་མཆེད་ཀྱི་སྡིག་བཅུ་ལ་བཅུ་བཅུར་ཕྱེ་བས་བརྒྱ་རེ་བསྲུང་
བས་སྟོང་སྟེ་འབུམ་ཕྲག་གཅིག་གོ །ཅི་ཡང་མེད་པའི་སྐྱེ་མཆེད་ལ་དུག་ལྔ་མི་བརྩི་
བའི་རྒྱུ་མཚན་ནི། རྒྱུད་ལས། ཅི་ཡང་མེད་པའི་སྐྱེ་མཆེད་ལ། །དུག་ལྔ་མ་གཏོགས་
སྡིག་བཅུ་བརྩི། །ཞེས་པས་སྡིག་བཅུ་བསྲུང་བའི་ཤུགས་ལས་དུག་ལྔ་ཐུབ་
351



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའོ། །བསྲུང་ལུགས་ལ་དུག་ལྔ་ནི་སྐུ་ལྔ་སྟོབས་ལྔ་ཡེ་ཤེས་ལྔར་བསྒྱུར་ལ་བསྲུང་
བ་སྟེ། གསང་དོན་རྣམ་འབྱེད་ལས། ཞེ་སྡང་གཏི་མུག་འདོད་ཆགས་དང་། །ཕྲག་
དོག་ང་རྒྱལ་རྣམ་པ་ལྔ། །རེ་རེ་ལ་ཡང་བཅུ་བཅུར་ཕྱེ། །དུག་ལྔ་ཡེ་ཤེས་བསྒྱུར་ལ་
བསྲུང་། །ཞེས་སོ། །སྡིག་བཅུ་བསྲུང་ལུགས་ཀྱང་དེ་ཉིད་ལས། ལུས་ཀྱི་སྲོག་གཅོད་
མ་བྱིན་ལེན། མི་གཙང་སྤྱོད་པ་རྣམ་པ་གསུམ། ངག་གིས་ངག་འཁྱལ་ཚིག་རྩུབ་
དང་། རྫུན་དང་ཕྲ་མ་རྣམ་པ་བཞི། ཡིད་ཀྱིས་མངན་སེམས་གནོད་སེམས་དང་།
ལོག་པར་ལྟ་དང་རྣམ་པ་གསུམ། རེ་རེ་ལ་ཡང་རྣམ་པ་བཅུ། སྡིག་སྤང་དགེ་བར་
སྦྱང་པས་བསྲུང་
། ཞེས་སོ། །དུག་ལྔ་དང་སྡིག་བཅུ་ལ་ནང་གསེས་ཀྱིས་ཕྱེ་བའི་
བཅུ་བཅུ་ནི་རྩ་རྒྱུད་གསང་བ་བསེན་ཐུབ་ལས་བཤད་པ་ལྟར་ལ་འདིར་ཡི་གེའི་ཁུར་
གྱིས་མ་དྲངས་སོ། །གསུམ་པ་ཐེ་ཚོམ་བསལ་བ་ནི། ཡུལ་གྱིས་བསྐལ་བས་བསྲུང་
བྱ་འགལ་ཞེ་ན། ལུང་ལ་བརྟེན་ནས་བསམ་སྟོབས་ཀྱིས་བསྲུང་བས། བསོད་
ནམས་ཟད་མེད་ཚོགས་རྫོགས་སྒྲིབ་བྱང་འགྱུར། སེམས་བསྐྱེད་བསྔོ་བ་སོགས་ཀྱི་
ཕན་ཡོན་མཚུངས། འོ་ན་བསྲུང་ཡུལ་དེ་དག་ལས། ཁ་ཅིག་གནས་དང་ཡུལ་
གྱིས་བསྐལ་པ་དང་། ཁ་ཅིག་ལུས་ངག་ལ་སོགས་མེད་པས་བསྲུང་བྱར་འགལ་ལོ་ཞེ་
ན། མ་ཡིན་ཏེ་ཀུན་བཟང་གི་ལུང་ལ་བརྟེན་ནས་རང་གི་བསམ་པའི་སྟོབས་ཀྱིས་
བསྲུང་སྟེ། དེ་ལྟར་མ་ཡིན་ན་སངས་རྒྱས་བས་ཀྱང་མཁས་པར་ཐལ་བའི་སྐྱོན་འབྱུང་
བར་མ་ཟད། ཡིད་ཀྱི་དགེ་བའང་གཞི་ནས་མེད་པར་འགྱུར་རོ། །དེ་བས་ན་བསྲུང་
བའི་འབྲས་བུ་ནི་བསོད་ནམས་ཡེ་ཤེས་ཟད་པ་མེད་པའི་ཚོགས་རྫོགས་ནས་སྒྲིབ་
པ་གཉིས་བྱང་ཞིང་འབྲས་བུ་སངས་རྒྱས་འཐོབ་པར་འགྱུར་ཏེ། སེམས་བསྐྱེད་
དང་བསྔོ་བ་ལ་སོགས་ཀྱི་ཕན་ཡོན་དང་མཚུངས་སོ།།
གསུམ་པ་དོན་བསྡུ་བ་ལ་གཉིས། བསྲུང་བྱ་དམ་ཚིག་གི་དང་། བསྲུང་ལུགས་
352



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཀྱི་དོན་བསྡུ་བའོ། །དང་པོ་ནི། མདོར་ན་དམ་ཚིག་བཤད་པ་མང་ཡོད་ཀྱང་།
རིམ་པ་འདི་དག་རྣམས་སུ་མ་འདུས་མེད། གཞན་ཡང་བསེན་ཐུབ་ངེས་པའི་རྒྱུད་
ལས་ལྷག་པའི་དམ་ཚིག་བཞི་ཁྲི་བཞི་སྟོང་དང་སུམ་བརྒྱ། །ཁྱད་པར་གྱི་དམ་ཚིག་
བརྒྱ་དང་སུམ་ཅུ་རྩ་གསུམ་བཤད་པ་རྣམས་དང༌། །མེ་རི་འབར་བའི་རྒྱུད་ལས་
རྩ་བ་གསུམ། ཡན་ལག་སུམ་ཅུ། གབ་གསང་ལས། རྩ་བ་གསུམ། ཡན་ལག་ཉི་ཤུ།
བྱེ་བྲག་ཉི་ཤུ། མདོར་བསྡུས་རྩ་བ་བཞི་དང་། གེ་ཁོད་ཀྱི་རྒྱུད་ལས་རྩ་བ་ཡན་ལག་
གིས་བསྡུས་པའི་དམ་ཚིག་རྣམས་གྲངས་བཤད་པ། ཐབས་ཆེན་མཁའ་ཡི་རྒྱུད་
ལ་སོགས་རྒྱུད་སྡེ་སོ་སོ་ནས་དམ་ཚིག་བཤད་པ་མང་དུ་ཡོད་ཀྱང་ཐམས་ཅད་ཀྱང་
མདོར་དོན་བསྡུ་ན། གོང་དུ་ཇི་སྐད་བཤད་པའི་དམ་ཚིག་གི་རིམ་པ་འདི་དག་རྣམས་
སུ་མ་འདུས་པ་མེད་དེ། རྒྱུ་མཚན་དེ་དག་གང་ལ་སྤྱད་ནའང་། སྔགས་སྡོམ་གཏོང་
བར་བྱེད་པའི་དང་། མི་གཏོང་ནའང་ཡན་ལག་ཉམས་པར་བྱེད་པའི་རིགས་གཉིས་
སུ་འདུས་པའི་ཕྱིར་རོ། །དེ་ལྟར་རྒྱུད་སྡེ་བཞི་པོ་དེ་དག་གི་དམ་ཚིག་རྣམས་ཀྱང་
སྐུ་གསུང་ཐུགས་ཀྱི་དམ་ཚིག་ལ་འདུ་བར་མ་ཟད། དམ་ཚིག་འབུམ་སྡེ་ཡང་དེར་
འདུ་བ་སྟེ། ཆུ་བོ་རབ་འབྱམས་ལས། ས་མ་ཡ་ལས་བསྡུས་པ་འབུམ་སྡེ་ཡང་། །
སྐུ་གསུང་ཐུགས་ཀྱི་དམ་ཚིག་རྩ་བར་འདུ། །ཞེས་སོ། །དེ་ཡང་མེ་རི་འབར་བ་ལས།
སྐུ་ཡི་དམ་ཚིག་མི་སྤོང་ཞིང་། གསུང་གི་དམ་ཚིག་རྒྱུན་མི་གཅད། ཐུགས་ཀྱི་དམ་
ཚིག་མི་ཡེངས་བའོ། །ཞེས་པས། སྐུ་གསུང་ཐུགས་ཀྱི་དམ་ཚིག་མ་ཉམས་ན་སྔགས་
སྡོམ་མི་གཏོང་བར་བྱེད་ཅིང་། ཡན་ལག་ཉམས་ཀྱང་བཤགས་སྦྱོང་གིས་གསོ་བར་
ནུས་པར་བྱེད་དོ། །དེ་བས་ན་རང་གཞན་གཉིས་ཀའི་སྒོ་གསུམ་ལྷའི་གསང་བ་གསུམ་
དུ་ཤེས་པའི་ངོས་ནས་སྨོད་པ་ལ་སོགས་མི་རུང་ངོ༌། །གཉིས་པ་ནི། རྒྱུན་དུ་དྲན་
པ་ཤེས་བཞིན་བག་ཡོད་ཀྱིས། སྲོག་བས་གཅེས་ཤིང་མིག་གི་འབྲས་བཞིན་བསྲུང་
།
353



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསྲུང་ལུགས་ཀྱང་མདོར་བསྡུ་ན་དུས་རྒྱུན་ཉིད་དུ་བླང་དོར་གྱི་གནས་མི་བརྗེད་
པའི་དྲན་པ་དང་། དེ་གང་ཞིག་འདོར་ལེན་ཤེས་པའི་ཤེས་བཞིན་གཉིས་དང་མི་
འབྲལ་བའི་ངང་ནས་བག་ཡོད་དེ་གཟབས་ཤིང་
། ཡན་ལག་དང་ཁྱད་པར་རྩ་བའི་
དམ་ཚིག་རང་གི་སྲོག་བས་ཀྱང་གཅེས་པ་བྱ་ཞིང་མིག་གི་འབྲས་བུ་བཞིན་དུ་བསྲུང་
བར་བྱའོ། །
དོན་གཉིས་པ་བསྲུང་དུ་མེད་པ་ལ་གཉིས། སྐྱེ་བའི་ཚུལ། རང་བཞིན་
ནོ། །དང་པོ་ནི། དེ་རྣམས་དང་བྲལ་ཡེ་བསྲུང་ཆེན་པོ་ནི། དེ་དག་མ་ཉམས་བསྲུངས་
བའི་མཐུ་ལས་རྙེད། གོང་དུ་བཤད་ཟིན་པའི་བསྲུང་བྱར་གྱུར་པའི་དམ་ཚིག་དེ་
རྣམས་དང་བྲལ་བ་བསྲུང་དུ་མེད་པ་ཡེ་བསྲུང་ཆེན་པོའི་དམ་ཚིག་ཡེ་ནས་རང་ལ་
ལྷུན་གྱིས་གྲུབ་པ་ཉིད་བླ་མས་ངོ་སྤྲད་ཅིང་། གོང་གི་དམ་ཚིག་དེ་དག་མ་ཉམས་
པར་བསྲུངས་བའི་མཐུ་ལས་རྙེད་པའོ། །གཉིས་པ་ལ་གསུམ། ངོ་བོ། །མཚན་ཉིད།
དབྱེ་བའོ། །དང་པོ་ནི། ངོ་བོ་བོན་ཉིད་བདེ་བ་ཆེན་པོ་ལ། ངོ་བོ་ནི་བོན་ཉིད་བདེ་
བ་ཆེན་པོ་ལས་དུས་གསུམ་དུ་མི་འདའ་བས་བླ་མེད་མཆོག་གི་འབྲས་བུ་ཐོབ་པ་
སྟེ། ལམ་རྒྱུད་ལས། ངོ་བོ་བླ་མེད་མཆོག་གི་འབྲས་བུ་ཐོབ། ཞེས་སོ། །གཉིས་པ་
མཚན་ཉིད་ནི། རང་བཞིན་རྣམ་པར་དག་པས་བསྲུང་བྱར་འདས། མཚན་ཉིད་
ནི་རང་བཞིན་རྣམ་པར་དག་པས་བསྲུང་བྱ་བསྲུང་བྱེད་ལས་འདས་པ་སྟེ། དེ་ཉིད་
ལས། མཚན་ཉིད་རང་བཞིན་དག་ཅིང་བསྲུང་བྱར་འདས། ཞེས་སོ། །གསུམ་
པ་དབྱེ་བ་ནི། མེད་པ་ལྷུན་གྲུབ་ཕྱལ་བ་གཅིག་བུའོ། །དབྱེ་ན་མེད་པ་ལྷུན་གྲུབ་
ཕྱལ་བ་གཅིག་བུ་དང་བཞི་སྟེ། ཡང་རྩེ་ཀློང་ཆེན་ལས། མེད་པ་དང་ནི་གཅིག་བུ་
དང༌། །ཕྱལ་བ་དང་ནི་ལྷུན་གྲུབ་བཞི། །ཞེས་པས། མེད་པ་ནི་དམ་ཚིག་བསྲུང་དུ་
ཡོད་པ་དང་མེད་པ་གཉིས་ཀ་ལ་ངོ་བོ་འདི་ཞེས་གྲུབ་པ་མེད་པས་དོན་དམ་པར་
354



སྡོམ་གསུམ་རྣམ་པར་འབྱེད་པའི་བཀའ་བརྟེན།
འདའ་ཉམས་དང་བྲལ་བས་བསྲུང་དུ་མེད་པས་མེད་པའོ། །ལྷུན་གྲུབ་ནི། བསྲུང་
དུ་ཡོད་པ་ལ་བླང་དུ་མེད། མེད་པ་ལ་སྤང་དུ་མེད་པ། ཡོད་མེད་གཉིས་སུ་མེད་
པའི་རིག་པའི་གཤིས་ལ་རྩོལ་བའི་བསྒྲུབ་པ་དང་སྤང་བླང་བྲལ་བས་འོ་
སྟོང་པ་ཉིད་རང་ལ་ལྷུན་གྱིས་གྲུབ་པའོ། །ཕྱལ་བ་ནི། དེ་ལ་བདག་གཞན་དུ་འཛིན་
པ་མེད་པས་སྟོང་པ་ཕྱལ་ལེར་གནས་པ་ལ་རིག་པ་ས་ལེ་བར་སྣང་དང་ཉི་འོད་བཞིན་
ཕྱི་ནང་ཀུན་ལ་ཁྱབ་པའོ། །གཅིག་བུ་ནི། དེའི་ངང་ན་བསྲུང་བྱ་སྲུང་བྱེད་མེད་
པས་སེམས་ཉིད་གཅིག་བུ་ལས་གཞན་དུ་བརྗོད་དུ་མེད་པའོ།།
ས་བཅད་བདུན་པ་ཉམས་ན་སླར་ཡང་གསོ་ཚུལ་བཤད་པ་ལ་བསྟན་བཤད་
གཉིས། དང་པོ་མདོར་བསྟན་པ་ནི། ཐ་མར་ཉམས་ན་གསོ་བའི་ཐབས་བཤད་པ།
གོང་བཤད་ཀྱི་རྩ་བ་དང་ཡན་ལག་གི་དམ་ཚིག་རྣམས་ཉམས་པ་མེད་པར་བསྲུང་
དགོས་ཤིང་། གལ་ཏེ་ཉམས་ན་མིག་གི་རྡུལ་བཞིན་དུ་དེ་མ་ཐག་ཏུ་གསོ་བའི་ཐབས་
ལ་འབད་པ་བྱ་ཞིང་གསོ་བའི་ཚུལ་ནི་འཆད་འགྱུར་ལྟར་ཤེས་པར་བྱའོ། །
གཉིས་པ་རྒྱས་བཤད་ལ་བཞི། ལྟུང་བ་འབྱུང་བའི་རྒྱུ། ལྟུང་བ་ཕྱིར་བཅོས་
བྱ་ཚུལ། ཕྱིར་བཅོས་མ་བྱས་པའི་ཉེས་པ། ཐུབ་པའི་ཕན་ཡོན་ནོ། །དང་པོ་ནི།
དམ་ཚིག་ཉམས་པའི་རྒྱུ་ནི་བཅུ་གཉིས་བཤད། ཁྱད་པར་ལྟུང་མཚམས་མི་ཤེས་
གུས་མི་བྱེད། །དྲན་ཤེས་མི་ལྡན་ཉོན་མོངས་ཆེ་བ་བཞི། །ལྟུང་བའི་སྒོ་བཞི་གཉེན་
པོ་བསྟེན་ལ་བསྲུང་། །དམ་ཚིག་ཉམས་པའི་རྒྱུ་ནི་གུ་ཡ་སྲོག་འཛིན་ལས་བཅུ་གཉིས་
ཀྱི་བར་དུ་བཤད་དེ། རྒྱུད་དེ་ཉིད་ལས། དམ་ཚིག་ཉམས་པར་འགྱུར་བ་ཡི། །རྒྱུ་
རྐྱེན་དག་ནི་འདི་ལྟར་ཏེ། །བློན་པོ་དང་ནི་གཙོ་བོ་ཡི། །ལས་སུ་བྱེད་པ་དག་དང་ནི། །
བདག་ལ་བསྟོད་དང་གཞན་ལ་སྨོད། །ཟུར་ཟ་ཁ་འཛིན་མཁས་པ་དང་། །ཁེ་དང་
གྲགས་པ་གཉིས་ཀྱི་ཕྱིར། །འཁོར་བའི་འདུ་བ་བསྟེན་པ་དང་། །རྫས་ལ་ཆགས་པའི་
355



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སེམས་དང་ནི། །རང་གི་ཕྱོགས་ནས་ཆེ་བ་འབྱིན། །ཆང་དད་དང་ནི་རང་མཐོང་ཆེ་
ལྟ་བ་དང་ནི་སྤྱོད་པ་དང་། །སྒོམ་པ་དག་ལ་བརྙེམས་པ་དང་། །བཀའ་ལ་ཕྱོགས་
རིས་ཆེར་གྱུར་ཞིང་། །བོན་གྱིས་ངོམས་པ་
པ་སྐྱེན་པ་དང་། །གསང་བའི་ཚིག་རྣམས་
མི་ཐུབ་དང་། །གཙང་སྨེ་ཆེ་བར་གྱུར་པ་ཡིས། །དང་དུ་བླངས་པའི་དམ་ཚིག་རྣམས།
ཐུབ་པར་མི་འགྱུར་ཉམས་པ་དང་། །ཞེས་པས། སྡེ་པའི་མགོ་འཛིན་དགོས་པ(༡)།
བདག་ལ་བསྟོད་ཅིང་གཞལ་ལ་སྨོད་པ (༢）། གཞན་ཕྱོགས་ལ་ངན་པར་སྨྲ་ཞིང་
རང་ཕྱོགས་ཀྱི་ཁ་འཛིན་བྱེད་ཅིང་བཟང་པོ་སྨྲ་བ (༣)། འཇིག་རྟེན་གྱི་ཁེ་དང་
གཏམ་སྙན་གྲགས་ལ་ཆགས་ནས་འཁོར་སློབ་མང་པོ་བསྡུ་བ (༤) ། ཟས་ནོར་
ལོངས་སྤྱོད་ལ་ཆགས་ཞེན་ཆེ་བ(༥)། ང་རྒྱལ་ཆེ་ཞིང་རང་ཆེ་འབྱིན་པ (༦)།
ཆང་དང་བུད་མེད་ལ་དད་ཅིང་རང་མཐོང་ཆེ་བ (༧) ། ལྟ་སྒོམ་སྤྱོད་པས་བསྙེམས་
ཏེ་ང་རྒྱལ་བ (༨）། བཀའ་ལ་ཕྱོགས་རིས་ཆེ་བ (༩)། ཐོས་བསམ་གྱིས་ངོམས་
པ་སླ་བ (༡༠)། གསང་ཚིག་མི་ཐུབ་པ ( ༡༡)། གཙང་སྨེ་ཧ་ཅང་ཆེ་བར་གྱུར་
པ་བཅུ་གཉིས་སོ། །ཁྱད་པར་ལྟུང་བ་སོ་སོའི་བླང་དོར་གྱི་མཚམས་མི་ཤེས་པ (༡) །
ཤེས་ཀྱང་བླ་མ་ལྷ་དང་མཆེད་ལ་མི་གུས་པ (༢)། གུས་ཀྱང་སེམས་བསྲུང་པའི་
དྲན་ཤེས་དང་མི་ལྡན་པས་སྒོ་གསུམ་པོ་རང་ཡན་ཏུ་གཏོང་བ (༣）། དྲན་ཤེས་
ཅུང་ཟད་དང་ལྡན་ཡང་ཉོན་མོངས་པའི་ཤུགས་དྲག་པས་དགག་སྒྲུབ་ལས་འདས་
པ་དང་བཞི་ནི་ལྟུང་བ་འབྱུང་བའི་སྒོ་བཞིར་བཞེད་པས་ན། རྒྱུན་དུ་དྲན་ཤེས་བསྟེན་
ལ་ལྟུང་བའི་རྒྱུ་འདི་དག་ལ་སེམས་བསྲུང་བ་གལ་ཆེའོ། །
གཉིས་པ་ལྟུང་བ་ཕྱིར་བཅོས་བྱ་ཚུལ་ལ་གསུམ། གསོར་མེད་པ། གསོར་མི་
དགོས་པ། གསོར་ཡོད་པའོ། །དང་པོ་ནི། སོ་ཐར་ཉམས་ན་སྡོང་པོ་མེས་ཚིག་འདྲ།
གསོ་བའི་ཐབས་བྲལ། སྤྱིར་སོ་བྱང་སྔགས་གང་ཡིན་ཡང་ཉམས་པ་གསོ་བ་དེ་ལ་
356



སྡོམ་གསུམ་རྣམ་པར་འབྱེད་པའི་བཀའ་བརྟེན།
འཆབ་སེམས་མེད་པ་ཞིག་དགོས་ཏེ། གསོ་སྦྱོང་ལས། མི་འཆབ་པོ། མི་སྦྱད་
དོ། །ཞེས་དང་། ཁྲོ་བོ་དབང་ཆེན་ལས། མི་འཆབ་གནོང་བའི་སེམས་ཀྱིས་མཐོལ་
ཞིང་བཤགས། ཞེས་སོ། །དེ་ལྟར་འཆབ་སེམས་མེད་ན་ཐེག་པ་ཕྱི་ནང་གཉིས་ཀའི་
ལུགས་ལ། ཡན་ལག་ཉམས་པ་གསོ་བར་ཡོད་པ་ནི་མཐུན་ལ། རྩ་བ་ལ་ཕམ་པ་དང་
ལྟུང་བ་ཆེན་པོ་བྱུང་བ་གསོ་བ་ཡོད་མེད་ལ་མི་མཐུན་ཏེ། སོ་ཐར་ལ་གསོ་བས་མི་
ཐུབ་པས་བསྐྱར་དགོས་ཏེ། རྩ་རྒྱུད་གསང་བ་བསེན་ཐུབ་ལས། ཐེག་པ་འོག་མའི་ཚུལ་
ཁྲིམས་རྣམས། །ཉམས་ན་སྡོང་པོ་མེས་ཚིག་འདྲ །དཀའ་བས་བྱི་དོར་བྱས་གྱུར་ཀྱང་། །
ལོ་འབྲས་སྔོན་པོ་མི་འབྱུང་བཞིན། །དེ་ལ་གསོ་བའི་ཐབས་མ་བསྟེན། །ཞེས་
སོ། །གཉིས་པ་གསོར་མི་དགོས་པ་ནི། ཁྱད་པར་གསོར་མི་དགོས། ཁྱད་པར་བ་ནི་
དམ་ཚིག་ཡེ་བསྲུང་ཆེན་པོའི་དོན་རྟོགས་པས་ཉམས་པ་མེད་ཅིང་གསོ་བ་མི་དགོས་
ཏེ། དེ་ཉིད་ལས། ཁྱད་པར་གསང་བའི་དམ་ཚིག་ནི། །ཡེ་སྲུང་ཆེན་པོའི་དོན་རྟོགས་
པས། །གསེར་རྡོ་མེ་རུ་བསྲེགས་པ་འདྲ། །གསོ་བ་དགོས་པ་ངས་མ་བཤད། །ཅེས་སོ།
གསུམ་པ་ལ་མདོར་རྒྱས་གཉིས། དང་པོ་མདོར་བསྟན་ནི། གསང་སྔགས་
རིན་ཆེན་བུམ་པ་ཞོམ་པ་འདྲ། གསོ་བའི་ཐབས་ཡོད་རང་སྟོབས་ཟབ་མོ་བསྟེན།
གསང་སྔགས་ཨ་དཀར་བས་སྲུང་མེད་ཀྱི་དོན་མ་རྟོགས་བར་དུ་བསྲུང་ཉམས་ཡོད་
ཅིང་ཉམས་ན་གསོ་ཐབས་ཡོད་དེ། དཔེར་ན་རིན་པོ་ཆེའི་བུམ་པ་ཞོམ་པ་རང་ཉིད་ཀྱི་
རྩོལ་བས་ཀྱང་བསྲང་ཐུབ་པ་བཞིན་དུ་ལྟ་སྒོམ་ཟབ་མོ་ལ་སོགས་རང་སྟོབས་ཀྱིས་
གསོར་ཐུབ་པ་སྟེ། དེ་ཉིད་ལས། ཨ་དཀར་གསང་བའི་དམ་ཚིག་ནི། །དཔེར་ན་མེ་
ལོང་གཡས་བསྒྲིབས་སམ། །རིན་ཆེན་བུམ་པ་ཞོམ་པ་འདྲ། །བསྲང་ཞིང་ཕྱིས་པས་
སོབས་པ་ལྟར། །ཐབས་དང་རྫུ་འཕྲུལ་ཁྱད་པར་གྱི། །ལྟ་སྒོམ་སྤྱོད་པ་རླབས་ཆེན་
གྱིས། །མཆོད་ཚོགས་ཕུལ་ནས་བསྲུང་ཐུབ་ན། །ཉེས་ལྟུང་མེད་པ་ང་ཡིས་བཤད། ཅེས་སོ།།
357



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཉིས་པ་རྒྱས་བཤད་ལ་གཉིས། མ་རྒྱུད་ལས་གསུངས་པ། སྤྱི་སྤུངས་ལས་
གསུངས་པའོ། །དང་པོ་ལ་གཉིས། རྩེ་བ། ཡན་ལག་གི་ཕྱི་བཅོས་སོ། །དང་པོ་ལ་ལྔ་
བླ་མ། ཡི་དམ། བཀའ་འདས། མཆེད་གྲོགས། བྱང་སེམས་ཀྱི་རྩ་ལྟུང་ཕྱིར་
བཅོས་སོ། །དང་པོ་ལ་གཉིས། ཉམས་པའི་ཡན་ལག །ལྟུང་བཤགས་སོ། །དང་པོ་
ནི། མངོན་སངས་རྒྱས་པའི་རྒྱུད་ལས། ལྷ་མཆོག་དཔོན་གསས་ལུས་ངག་ཡིད་ཀྱིས་
སྨོད། །སེང་གེའི་ལྟག་བཅག་མནར་མེད་མདའ་འཕངས་འགྲོ། །རྩ་དམ་གཅིག་
པའི་དམ་ཚིག་རྒྱལ་པོའོ། །ཞེས་པས། སྤྱིར་གང་གཉན་ན་ཡི་དམ་ལྷ་གཉན། དེ་
བས་ཀྱང་སྔགས་ལ་བླ་མ་གཉན་པས་ལྷ་མཆོག་དཔོན་གསས་ཞེས་བྱ། དེ་ལ་སྨོད་
པའི་ཡན་ལག་བདུན་གྱིས་སྨོད་ན་སེང་གེའི་ལྟག་པ་བཅག་པ་ཞེས་བྱ་སྟེ། ཉེས་སྐྱོན་
ནི་དམྱལ་བ་མནར་མེད་ལ་མདའ་འཕངས་པ་བཞིན་དུ་འགྲོ་ཞིང་། དེ་ནི་རྩ་བའི་
ལྟུང་བ་ལྔའི་ཐོག་མར་བྱུང་ཞིང་ཤིན་ཏུ་ལྕི་བས་དང་པོར་བརྩི་ལ། དཔེར་ན་འཇིག་
རྟེན་ན་གཉན་པ་རྒྱལ་པོ་དང་འགལ་བ་དང་མཚུངས་པའོ། །དེ་ལ་ཞིབ་ཏུ་བཤད་ན་
བཞི། སྦྱོར་ག དངོས་གཞི་བདུན རྗེས་ཤེས་བཞི། དུས་ཚིག་བཞི་སྟེ་ཉམས་པའི་
ཡན་ལག་བཅུ་དྲུག་ཅེས་བཤད་པ་ཡིན་ནོ། །དང་པོ་ནི། སྦྱོར་བ་དུག་འདྲ་བསྐལ་
ཆེན་གཅིག་ཏུ་སྦྱོང་། སྦྱོར་བ་རང་གི་བླ་མ་བཀའ་དྲིན་སུམ་ལྡན་གྱི་དཔོན་གསས་
ལ་སྨོད་པའི་དྲན་པ་སྔོན་དུ་སོང་བ་ནི་དུག་ཟོས་པ་དང་འདྲ་སྟེ་བསྐལ་ཆེན་གཅིག་
ཏུ་སྦྱོང་བའོ། །གཉིས་པ་དངོས་གཞི་བདུན་ནི། དངོས་གཞི་བརྡེག་དང་ནོར་འཕྲོག་
ཚིག་རྩུབ་སྨྲ། སྐུར་འདེབས་ངག་ཀྱལ་གདུག་སེམས་མངན་སེམས་བྱེད། ཉམས་
ལྟུང་ཉེས་ཕམ་འཁྲུལ་ལྕི་ལོག་པས་བདུན། དངོས་གཞིའི་ལས། ལུས་ཀྱིས་མཚོན་
སོགས་བརྡེག་པ་ཉམས་པ། འཚོ་ཆས་འཕྲོག་པ་ལྟུང་བ། ངག་གིས་ཚིག་རྩུབས་སྨྲ་
བ་ཉེས་པ། སྐུར་འདེབས་ཕམ་པ། ངག་ཀྱལ་འཁྲུལ་བ། ཡིད་ཀྱིས་གདུག་སེམས་
358



སྡོམ་གསུམ་རྣམ་པར་འབྱེད་པའི་བཀའ་བརྟེན།
བྱེད་པ་ལྕི་བ། མངན་སེམས་བྱེད་པ་ལོག་པ་སྟེ། དེ་དག་ཕྱི་མ་ཕྱི་མ་ལས་སྔ་མ་སྔ་
མ་དག་ཉེས་པ་ལྕི་བས་རྣམ་སྨིན་ཡང་བསྐལ་ཆེན་རེ་རེ་ལ་སྦྱོང་དགོས་ཤིང་། སྡུག་
བསྔལ་ནི་ཉེས་པ་ལྕི་ཡང་གི་ཁྱད་པར་ལྟར་སྔ་མའི་སྔ་མ་དག་ཆེས་ཇེ་ཆེར་མྱོང་
དགོས་ཏེ། རྒྱུད་ལས། དེ་ལ་ཉམས་པའི་ཡན་ལག་ཆེན་པོ་བདུན། །ཉམས་དང་
ལྟུང་དང་ཉེས་དང་ཕམ་པ་དང་། །འཁྲུལ་དང་ལྕི་དང་ལོག་པའི་སྐྱོན་ཆེན་པོས།
བསྐལ་ཆེན་བདུན་གྱི་བར་དུ་སྦྱོང་བར་འགྱུར། །ཞེས་སོ། །གསུམ་པ་རྗེས་ཀྱི་སྐྱོན་
བཞི་ནི། ཤེས་བཞིན་བྱེད་དང་འགྱོད་མེད་ཡི་རང་བ། མ་འཁྲུལ་པར་ཤེས་རྗེས་
ཀྱི་ཤེས་པ་བཞིས། ཁྲི་འབུམ་བྱེ་བ་ས་ཡའི་ཉེས་རྫོགས་ནས། སྒོ་གསུམ་གྱི་སྨོད་པ་
གང་རུང་དེ་ལ་ཤེས་བཞིན་དུ་བྱེད་པ་ནི་གཉེན་པོ་མེད་པ། ཡོངས་སུ་ཤེས་ཀྱང་
འགྱོད་པ་མེད་པ་ནི་སྦྱང་དཀའ་བ། དེ་བས་ཀྱང་སྨོད་དུ་ཟིན་པ་ལ་ཡི་རང་བ་ནི་
རིང་དུ་སོང་བ། བདག་ཉིད་མ་འཁྲུལ་པར་རྟོགས་པ་ནི་མནར་མེད་པ་སྟེ། དེ་ལྟར་
རྗེས་ཤེས་བཞི་ཚང་པར་གྱུར་པས་རིམ་བཞིན་དུ་བསྐལ་པ་ཁྲི་དང་འབུམ་དང་བྱེ་
བ་ས་ཡའི་བར་དུ་སྦྱོང་བས། ས་མ་ཡ་འབུམ་སྡེའི་ཉེས་པ་རྫོགས་ནས་ཐོན་པའི་
ཐབས་མེད་དོ། །དེ་དག་ཀྱང་སྔ་མ་ལས། རྗེས་ཤེས་བཞི་ཡིས་དཔུང་འཕུལ་བྱས་
པ་ནི། །གཉེན་པོ་མེད་དང་སྦྱང་དཀའ་རིང་དུ་སོང་། །མནར་མེད་བློ་ལ་ཁྲི་འབུམ་
བྱེ་བ་དང་། །ས་མ་ཡ་ཡི་ཉེས་རྫོགས་ཐོན་ཐབས་མེད། །ཅེས་སོ། །ནས་ཞེས་པ་ནི་མཚམས་
སྦྱོར་ཏེ་འབྱུང་ཁུངས་ཀྱི་སྒྲའོ། །བཞི་པ་དུས་ཚིགས་བཞི་ནི། ལོ་གསུམ་བསྐང་མེད་བཅུ་
འདས་བཤགས་མེད་དང་། །སུམ་ཅུ་སྦྱང་མེད་ཉམས་ཤི་ཐར་མེད་དོ། །ཉེས་པ་དེས་
གོས་ནས་ལོ་གསུམ་འདས་ན་བསྐང་མེད་ལ་ཉེ། །ལོ་བཅུ་འདས་ན་བཤགས་མེད་ལ་ཉེ།
སུམ་ཅུ་འདས་ན་སྦྱང་མེད་ལ་ཉེ། །མ་ཤིའི་བར་ལ་མ་བཤགས་ན་ཐར་པ་མེད་དེ།
དེ་ཉིད་ལས། །དེ་ལ་དུས་ཀྱི་བསྣོན་པའི་ལ་ཚིགས་བཞི། །གསུམ་འདས་བསྐང་མེད་
359



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ་
བཅུ་འདས་བཤགས་མེད་དང་། །སུམ་ཅུ་སྦྱང་མེད་ཉམས་ཤི་ཐར་མེད་པའོ། །ཞེས་
སོ། །གཉིས་པ་ལྟུང་བཤགས་ལ་བཞི། སྦྱོར་བ། དངོས་གཞི། རྗེས་ཤེས། དུས་འདས་
ཀྱི་ལྟུང་བཤགས་སོ། །དང་པོ་སྦྱོར་བའི་ལྟུང་བཤགས་ནི། སྦྱོར་བ་བླ་མའི་དགོངས་
སྤྱོད་མཎྜལ་དང་། ཚོགས་འཁོར་གསུམ་པོ་བརྒྱ་དང་རྩ་བརྒྱད་བྱ། སྦྱོར་བ་དྲན་
པ་ཙམ་ལ་དངོས་གཞི་མ་སོང་ན་འབུར་འཇོམས་ཡིན་པས་བླ་མའི་དགོངས་སྤྱོད་དང་
།
མཎྜལ་དང་། ཚོགས་འཁོར་གསུམ་པོ་བརྒྱ་རེ་དང་རྩ་བརྒྱད་རེ་བྱའོ། །གཉིས་པ་
དངོས་གཞིའི་ལྟུང་བཤགས་ནི། དངོས་གཞི་བདུན་ལ་དེ་སྟེང་སྦྱིན་སྲེག་དང་།
གཏོར་མ་ཁྲུས་དང་ཡི་དམ་བཟླས་པ་བཞི། བསྣན་ལ་རིམ་བཞིན་ས་ཡ་བྱེ་བ་འབུམ།
ཁྲི་དང་སྟོང་དང་བརྒྱ་ཕྲག་གསུམ་དང་གཉིས། དངོས་གཞིའི་ལས་བྱས་ཀྱང་རྗེས་
ཤེས་མ་སོང་ན་འགོ་ཐུབ་ཡིན་པས་སྔ་མ་གསུམ་གྱི་སྟེང་དུ། སྦྱིན་སྲེག །གཏོར་མ།
བུམ་ཁྲུས། ཡི་དམ་བཟླས་པ་བཞི་བསྣན་ལ་ལྗིད་རིམ་བཞིན་དུ་ཉམས་པ་ལ་ས་ཡ་
གཅིག །ལྟུང་བ་ལ་བྱེ་བ། ཉེས་པ་ལ་འབུམ། ཕམ་པ་ལ་ཁྲི། འཁྲུལ་པ་ལ་སྟོང་།
ལྕི་བ་ལ་བརྒྱ་ཕྲག་གསུམ། ལོག་པ་ལ་བརྒྱ་ཕྲག་གཉིས་བྱའོ། །གསུམ་པ་རྗེས་ཤེས་
ཀྱི་ལྟུང་བཤགས་ནི། རྗེས་ཤེས་བཞི་རྫོགས་སྐོང་བཤགས་དབང་བསྐུར་ཞུ། བསམ་
གཏན་བསྒོམ་དང་འགྱོད་པ་ཡི་རང་བསྣན། རིམ་བཞིན་ཟླ་བ་གསུམ་དྲུག་དགུ་
བཅུ་གཉིས། རྗེས་ཤེས་བཞི་རྫོགས་ན་སྔ་མ་དེ་དག་གི་སྟེང་དུ་སྐོང་བཤགས། དབང་
བསྐུར་ཞུ་བ། བསམ་གཏན་བསྒོམ་པ། འགྱོད་པ་བསྐྱེད་པ། དགེ་བར་ཡི་རང་
བ་རྣམས་ལ་རིམ་བཞིན་གཉེན་པོ་མེད་པ་ལ་ཟླ་བ་གསུམ་དུ་བྱའོ། ། སྦྱང་དཀའ་
བ་ལ་དྲུག །རིང་དུ་སོང་བ་ལ་དགུར། མནར་མེད་ལ་བཅུ་གཉིས་སུ་བྱའོ། །བཞི་
པ་དུས་འདས་ཀྱི་ལྟུང་བཤགས་ནི། སྐོང་མེད་ལ་ནི་དངོས་གཞིའི་བཤགས་སྦྱོང་
སྟེང་། དབང་བསྐུར་བཅུ་གསུམ་ཚོགས་འཁོར་ཉི་ཤུ་གསུམ། སྐོང་བཤགས་ཟླ་
360



སྡོམ་གསུམ་རྣམ་པར་འབྱེད་པའི་བཀའ་བརྟེན།
གསུམ་བསམ་གཏན་ལོ་གསུམ་བསྒོམ། འགྱོད་པ་ཡི་རང་བཤགས་མེད་དེ་རྣམས་
བཅུ། སྦྱང་མེད་སུམ་ཅུ་ཐར་མེད་དུས་འདས་བྱའོ། །མནར་མེད་ལས་འདས་ནས་
དེ་ནས་ལོ་གཅིག་འདས་ན་ཉེས་པ་བཅུར་འགྱུར། ལོ་གཉིས་འདས་ན་བརྒྱར་འགྱུར།
ལོ་གསུམ་འདས་ན་བསྐང་མེད་དུ་འགྱུར་བས། བསྐང་མེད་ལ་མ་འདས་པར་དངོས་
གཞིའི་བཤགས་ཐབས་རྣམས་ཀྱི་སྟེང་དུ། དབང་བསྐུར་བཅུ་གསུམ་ཞུ། ཚོགས་
འཁོར་ཉི་ཤུ་རྩ་གསུམ་བྱ། སྐོང་བཤགས་ཟླ་བ་གསུམ། བསམ་གཏན་ལོ་གསུམ་ལ་
བསྒོམ། འགྱོད་པ་བསྐྱེད་པ། ཡི་རང་བ། ཁྲུས་དེ་རྣམས་ལོ་གསུམ་ལ་བྱའོ། །དེ་
བཞིན་དུ་བཤགས་མེད་ལ་ཅུང་མ་སླེབ་ན་ལོ་བཅུར་སྔ་མ་དེ་རྣམས་བྱའོ། །སྦྱོང་
མེད་ལ་ལོ་སུམ་ཅུའི་བར་ལ་བྱའོ། །ཐར་མེད་ལ་ཅུང་མ་སླེབ་ན་ཉོན་མོངས་གཉེན་
པོ་འགོ་ཐུབ་ཡིན་པས་ལོ་དུས་འདས་ཙམ་དུ་བྱའོ། །ཐར་མེད་དུ་གྱུར་ན་ཐབས་མེད་
དོ། །དེ་དག་ཀྱང་མངོན་སངས་རྒྱས་པའི་རྒྱུད་ལས། ཉེས་དམིགས་བཤགས་
སྦྱངས་འབུར་འཇོམ་འགོ་ཐུབ་དང་། རྗེས་འདེད་འགྱུར་འདྲེས་ཤིན་ཏུ་གནོང་
འགྱོད་བཅས། གཉེན་དཀའ་ཕྲ་ཞིབ་ཟབ་པས་བཤགས་པའི་ཐབས། བསོད་ནམས་
ཡེ་ཤེས་ཚོགས་ཀྱི་ཡན་ལག་ནི། དགོངས་སྤྱོད་མནྡལ་ཚོགས་འཁོར་གཏོར་མ་དང་།
སྦྱིན་སྲེག་ཁྲུས་དང་བཟླས་པས་དངོས་གཞི་སྦྱང་། བསྐངས་བཤགས་དབང་བསྐུར་
འགྱོད་བསྐྱེད་ཡི་རང་བྱ། བསམ་གཏན་བསྒོམ་པས་རྗེས་ཤེས་རྗེས་སུ་འདེད།
སྔ་མ་སྔ་མའི་སྟེང་དུ་ཕྱི་མ་བསྣན། བརྒྱ་དང་གྲངས་བཅས་ཟླ་བ་ལོ་དུས་བརྩི།
རིམ་པ་མ་ནོར་རྩ་ལག་བརྩི་བར་བྱ། ཞེས་སོ། །
གཉིས་པ་ཡི་དམ་གྱི་ལྟུང་བཤགས་ནི། ཡི་དམ་ལོག་ལྟས་སྤངས་དང་སྤང་ལེན་
བསྐྱུར། ཕྱག་རྒྱ་སྙིང་པོ་ཏིང་འཛིན་མཆོད་ཚོགས་ཆག །བཤགས་སྦྱོང་ལྔ་ཆ་འདོར་
ཏེ་གོང་བཞིན་བྱ། སྔ་མ་ལས། དབྱིངས་དགུའི་སྐུ་བསྐྱེད་ཀློང་དུ་ལྷ་མ་འདུས། །
363



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡིད་བཞིན་ནོར་བུ་བཙལ་སྟོར་དམྱལ་བར་ལྟུང་
། །རྩ་དམ་གཉིས་པའི་དམ་ཚིག་
བློན་པོའོ། །ཞེས་པས། དབྱིངས་དགུ་ནི་མཛོད་ཀུན་ལས་བཏུས་ལས་གསུངས་
པ་ལྟར་ན། བོན་ཉིད་ཀྱི་དབྱིངས་སྤྲོས་པའི་མཐར་མ་ལྷུང་བས་མུ་མེད་པ། ཆག་
ཚད་ལས་འདས་པས་འབྱམས་ཡས་པ། སྣ་ཚོགས་སུ་འཆར་བས་རྒྱ་མ་ཆད་པ།
སྐད་ཅིག་ཀྱང་མངོན་དུ་མ་བྱུང་བས་ཟབ་ཅིང་བརྟག་དཀའ་བས་ཁ་གཏིང་མེད་པ།
ཚིག་དང་ཡི་གེ་དང་བློ་ལས་འདས་པས་དཔག་མེད་པ། གང་དང་ཡང་ཆ་མཐུན་
གང་ལྟར་བཤད་ཀྱང་མི་འགལ་བས་དོག་པ་མེད་པ། མཐོ་དམན་བཟང་ངན་མེད་
པར་ཀུན་ལ་ཁྱབ་པས་གདལ་པ་ཆེན་པོ། སྐུ་དང་ཡེ་ཤེས་ཡོན་ཏན་ལྷུན་རྫོགས་པས་
ཟད་པ་མེད་པ། སྤང་རྟོགས་ཀློང་གྱུར་གྱི་རང་བཞིན་སླར་མི་ལྡོག་པས་འགྱུར་བ་
མེད་པའི་དབྱིངས་དང་དགུའོ། །དེ་ལྟ་བུའི་དབྱིངས་དེ་ལ་བོན་ཐམས་ཅད་བྱུང་
གནས་ཐིམ་གསུམ་བྱེད་ཅིང་། ཡེ་ཤེས་ཀྱི་ལྷ་བསམ་དུ་མེད་པ་བཞུགས་པས། དེ་
དག་ལ་གདུལ་བྱའི་ངོས་ནས་སྒྲུབ་ཐབས་ཀྱང་བསམ་གྱིས་མི་ཁྱབ་པ་གཅིག་བས་
གཅིག་ལེགས་པ་མང་པོར་སྣང་ཡང་། དོན་ལ་དབྱིངས་གཅིག་གི་རོལ་པར་ཤར་
བ་ལ་དེ་ལྟར་དུ་མ་ཤེས་ནས། སྦྱོར་བ་སྔོན་སོང་གི་ཉམས་པའི་ཡན་ལག་བདུན་
གྱིས་ཡི་དམ་གྱི་ཐ་ཚིག་ཉམས་པར་བྱས་པ་ནི། ཡིད་བཞིན་ནོར་བུ་བཙལ་བ་སྟོར་
ཞེས་བྱ་སྟེ། འདི་ལྟར་ཡི་དམ་ལྷ་ལ་ལྟ་བ་ལོག་ནས་སྤངས་བ་ཉམས་པ། སྤོང་ལེན་
བྱེད་པ་ལྟུང་བ། སྙོམས་ལས་སུ་བསྐྱུར་བ་ཉེས་པ། ལུས་ཀྱིས་ཕྱག་མི་འཚལ་ཞིང་
ཕྱག་རྒྱ་མི་བཅའ་བ་ཕམ་པ། ངག་གིས་འཛབ་བསྙེན་མི་བརྗོད་བསྟོད་དབྱངས་
མི་བྱེད་པ་འཁྲུལ་བ། ཡིད་ཀྱིས་ཏིང་འཛིན་མི་བསྒོམ་དད་མོས་མི་བྱེད་པ་ལྕི་བ།
མཆོད་ཚོགས་ཆག་པ་ལོག་པ་སྟེ་དངོས་གཞི་བདུན། དེ་དག་རྗེས་ཤེས་བཞི་དང་
དུས་ཚིགས་བཞི་ལས་རིམ་གྱིས་འདས་པས། དམྱལ་བ་མནར་མེད་པར་བར་དོ་
362



སྡོམ་གསུམ་རྣམ་པར་འབྱེད་པའི་བཀའ་བརྟེན།
དང་པོར་བརྒྱུད་དེ་དེ་ནས་འགྲོའོ། །དེ་ལ་སྡུག་བསྔལ་དང་ཚེའི་ཚད་ནི་བླ་མ་བས་
ལྔ་ཆ་གཅིག་ཆུང་བའོ། །རྩ་དམ་གཉིས་པར་འཇོག་པ་ནི་ཉམས་པའི་ཉེས་དམིགས་
བླ་མ་བས་ལྔ་ཆ་གཅིག་གིས་ཆུང་བས་རྒྱུ་མཚན་དུ་བྱས་ཏེ། བཤགས་སྦྱོང་ཡང་སྔ་
མ་དེ་ལ་ལྔ་ཆ་འདོར་བ་མ་ཡིན་པ་གཞན་ཐམས་ཅད་འདྲ་བས་རིམ་པ་བཞིན་དུ་
བྱའོ། །མཐུན་དཔེ་ནི་འཇིག་རྟེན་ན་གཉན་པ་རྒྱལ་པོའི་འོག་ན་བློན་པོ་ཡིན་པས
དེ་དང་མཚུངས་པའོ། །
གསུམ་པ་བཀའི་ལྟུང་བཤགས་ནི། བཀའ་ལ་བསྐྱེད་རྫོགས་རྫོགས་ཆེན་མཆོག་
ལྔ་དང་། །ཐེག་ཆེན་སྤྱི་དང་ཆབ་དཀར་དཔོན་གསས་དང་། །འཕན་ཡུལ་ཆབ་ནག་
བཀའ་ལས་འདས་པ་བདུན། །བཤགས་སྦྱང་གཉིས་ཆ་འདོར་ཏེ་རིམ་བཞིན་བྱ།
ལམ་རྒྱུད་ཀྱི་དམ་ཚིག་ཐིག་ལེ་ལས། །དམ་ཉམས་དབང་གིས་བདེ་གཤེགས་བཀའ་
ལས་འདས། །བདུད་རྩིའི་རྒྱུན་བཅད་མྱལ་བ་ཡང་ཤིར་ལྟུང་། །རྩ་དམ་གསུམ་
པའི་དམ་ཚིག་བླ་མའོ། །བཀའ་ནི་སངས་རྒྱས་ཀྱི་ཞལ་ནས་གསུངས་སོ་བ་ཐམས་
ཅད་ཡིན་པས་དེ་དག་ལས་གསུངས་པ་རྣམས་ལས་འདས་པར་བྱེད་པ་ནི་བདུད་
རྩིའི་རྒྱུན་བཅད་པ་ཞེས་བྱ། དེའང་བཀའ་ལས་འདས་པའི་ཡན་ལག་བདུན་ནི།
སྦྱོར་བ་སྔོན་སོང་གིས་འདིར་བཤད་པའི་བསྐྱེད་རྫོགས་རྫོགས་ཆེན་གྱི་དམ་ཚིག་
རྣམས་ལས་འདས་པ་ཉམས་པ། གསས་མཁར་མཆོག་ལྔ་ལས་བཤད་པ་ལས་འདས་
པ་ལྟུང་བ། ཐེག་ཆེན་སྤྱི་ལས་འདས་པ་ཉེས་པ། ཟབ་དཀར་གྱི་བོན་སྡེ་སྤྱི་ལས་བཤད་
ཚད་ལས་འདས་པ་ཕམ་པ། དཔོན་གསས་ཀྱི་བོན་སྡེ་སྤྱི་ལས་བཤད་ཚད་ལས་འདས་
པ་འཁྲུལ་བ། འཕན་ཡུལ་ལས་བཤད་ཚད་ལས་འདས་པ་ལྕི་བ། ཆབ་ནག་སྲིད་
པའི་བོན་ལས་འདས་པ་ལོག་པ་སྟེ། དངོས་གཞི་བདུན་ལ་རྗེས་ཤེས་དུས་འདས་
རྣམས་ཚང་པས་དམྱལ་བ་ཡང་ཤིར་ལྟུང་བའོ། །དེའི་སྡུག་བསྔལ་དང་ཚེ་ཚད་ནི་
363



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡི་དམ་ལ་ལྔ་ཆ་དབྲི་བས་ཤེས་པར་བྱའོ། །ཉེས་དམིགས་ཀྱང་དེ་ལས་ཆ་གཅིག་
གིས་ཆུང་ལ་རྩ་བ་གསུམ་པར་འཇོག་སྟེ། བཤགས་སྦྱང་རྣམས་ཀྱང་བཀའ་ལ་ལྔ་
ཆ་འདོར་ཏེ་རིམ་པ་བཞིན་དུ་མ་ཆད་པར་བྱའོ། །མཐུན་དཔེ་ནི་རྒྱལ་བློན་འོག་
ན་གཉན་པ་བླ་མ་ཡིན་པས་དེ་དང་མཚུངས་སོ། །རྒྱལ་བློན་བས་བླ་མ་གཉན་པར་
རིག་ཅེ་ན། ཚེ་ཕྱི་མ་ལ་ལྟོས་ན་དེ་ལྟར་ཡིན་ཡང་། འདིར་ལྟོས་པའི་འཇིག་རྟེན་
པ་དག་གིས་བླ་མ་བས་རྒྱལ་བློན་གཉན་པར་བརྩིའོ། །
བཞི་པ་མཆེད་ཀྱི་ལྟུང་བཤགས་ནི། གྲོགས་ལ་འཁྲུག་རྩོད་འཁྲོས་སྨོད་སྒོ་གསུམ་
འཐབ། བཤགས་སྦྱང་བཀའ་ཡི་ཆ་གཅིག་སླ་བས་འབད། རྒྱུད་དེ་ཉིད་ལས།
གཡུང་དྲུང་སྤུན་ལ་འཁྲུག་རྩོད་འཁྲོས་སྨོད་འཐབ། །ལྷ་སྲིན་འཁྲུགས་བཟློག་བསྡུས་
འཇོམས་གནས་སུ་སྐྱེ། །རྩ་དམ་བཞི་པའི་དམ་ཚིག་རྒྱལ་ཁྲིམས་སོ། །ཞེས་པས།
བསྐྱེད་རིམ་རྫོགས་རིམ་རྫོགས་ཆེན་གསུམ་ཀའི་དབང་བཞི་ལྷན་ཅིག་ཏུ་རྫོགས་
པའི་མཆེད་ནི་སྲོག་གཅིག་པའི་གཡུང་དྲུང་གི་སྤུན། བསྐྱེད་རིམ་ཙམ་གྱི་དབང་
བཞིར་བླ་མ་གཅིག་གིས་བསྡུས་པའི་མཆེད་ནི་དམ་ཚིག་གཅིག་པ། ཡི་དམ་གཅིག་
པ་འབྲེལ་བ་ནི་ཉེ་བའི་སྤུན། ཨ་དཀར་བ་ཙམ་ནི་ཐེག་པས་བསྡུས་པའི་སྤུན།
ཐེག་ཆེན་པ་ཙམ་ནི་ཐུགས་དགོངས་གཅིག་པའི་སྤུན། ནང་རྒྱུད་པ་ཙམ་ནི་དོན་
འཇུག་གཅིག་པ། སངས་རྒྱས་ཀྱི་བསྟན་པ་ལ་ཞུགས་པ་ཙམ་ནི་ནང་མཐུན་མཛེས་
པའི་སྤུན་བདུན་ནམ། ཡང་ན་སྤྱི་དང་རིང་དང་ཉེ་དང་འདྲེས་པའི་མཆེད་བཞི་
ལ། སྦྱོར་བའི་སེམས་སྔོན་སོང་གིས་དངོས་གཞི་བདུན་གང་རུང་གིས། མཆེད་
ཀྱི་དམ་ལས་འདས་པར་བྱས་པ་ནི་ལྷ་སྲིན་འཁྲུགས་བཟློག་ཅེས་བྱ་སྟེ། འདི་ལྟར་
ནང་འཁྲུག་པ་ཉམས་པ། གྲུབ་མཐའ་རྩོད་པ་ལྟུང་བ། འཁྲོས་པ་ཉེས་པ། སྨོད་
པ་ཕམ་པ། ལུས་འཐབ་པ་འཁྱལ་བ། ངག་འཐབ་པ་ལྕི་བ། ཡིད་འཐབ་པ་ལོག་
364



སམ་
སྡོམ་གསུམ་རྣམ་པར་འབྱེད་པའི་བཀའ་བརྟེན།
པ་སྟེ། དེ་ལ་རྗེས་ཤེས་དང་དུས་ཚིགས་ལས་འདས་པ་རྣམས་ཀྱིས་དཔུང་འཕུལ་
བྱས་པས། དམྱལ་བ་བསྡུས་འཇོམས་ཀྱི་གནས་སུ་སྐྱེ་ནས་སྡུག་བསྔལ་དང་ཚེའི་
ཚད་བཀའ་ལས་ཆ་གཅིག་ཆུང་བར་སྦྱོང་བའོ། །རྩ་དམ་བཞི་པའི་ཉེས་དམིགས་
དེ་བཀའ་ལས་ཆ་གཅིག་སྦྱང་སླ་བས་བཤགས་སྦྱང་ཡང་གོང་མ་དེ་ལ་ལྔ་ཆ་གཅིག་
འདོར་བའི་ལྷག་མ་དེ་ལ་རིམ་བཞིན་མ་ནོར་བར་འབད་དོ། །
ལྔ་པ་བྱང་ཆུབ་སེམས་ཀྱི་ལྟུང་བཤགས་ནི། བྱང་སེམས་ལོག་ལྟ་བས
དམན་ཞེ་སྡང་དང་། འདོད་ཆགས་གཏི་མུག་ང་རྒྱལ་ཕྲག་དོག་བདུན། བཤགས་
སྦྱང་གྲོགས་བས་ཆ་གཅིག་སླ་བར་གསུངས། ལམ་རྒྱུད་ལས། རང་སེམས་མ་དག་
དམ་ཚིག་གསང་སྒོར་ཤོར། །ལྷ་གཉེན་སྒོང་བཅག་ཐིག་ནག་དམྱལ་བར་འགྲོ། །རྩ་
དམ་ལྔ་པའི་དམ་ཚིག་རྒྱལ་སྲས་སོ། །ཞེས་པས། དོན་དམ་པའི་བྱང་ཆུབ་ཀྱི་སེམས་
སྤྲོས་པའི་མཐའ་དང་བྲལ་བའི་སྟོང་པ་ཉིད་རིག་པའི་སྙིང་པོ་ཅན་དང་། ཀུན་རྫོབ་
བྱང་ཆུབ་ཀྱི་སེམས་གཞན་ཕན་དུ་བྱང་ཆུབ་ཆེན་པོར་སེམས་བསྐྱེད་པའི་དམ་ཚིག་
གཡར་གྱིས་བླངས་པ་གཉིས། ཀུན་སློང་མ་དག་པས་གཉེན་པོའི་ཕྱོགས་ཕམ་པར་
བྱས་ཏེ་གང་མནོས་པའི་གསང་བ་ཤོར་བ་ནི་ལྷ་གཉེན་ཤེལ་སྒོང་བཅག་པ་ཞེས་བྱ་
སྟེ། དེའང་ལྷ་བཙན་པོ་དང་སྨན་གཉན་མོ་གཉིས་མ་མཇལ་ཡིད་ཀྱིས་བཤོས་
པའི་རྫུ་འཕྲུལ་ཤེལ་གྱི་སྒོ་ང་གུར་ཙམ་བྱུང་བ་དེ་ལས་དབང་པོ་ལྔ་ལ་གང་འདོད་
པའི་ཆར་དབབ་ནུས་པ་ཞིག་ཡོད་ཀྱང་། བཙའ་དཀའ་བས་དེ་ཆག་ན་འདོད་པའི་
ཡོན་ཏན་གང་ཡང་མི་འབྱུང་བར་མ་ཟད། གཉན་སྲས་ཕྱི་བ་ཤི་བའི་རོ་བཞིན་དུག་
ཏུ་འགྱུར་བས་རང་གཞན་ཀུན་ལ་གནོད་པའི་དཔེ་དེ་བཞིན་དུ། གཞན་ཕན་
བྱང་ཆུབ་ཀྱི་སེམས་སྟོང་ཉིད་སྙིང་རྗེའི་སྙིང་པོ་ཅན་དེ་ཉིད་ཉམས་ན་སངས་རྒྱས་
པའི་གཞི་མེད་ཅིང་ངན་སོང་དུ་ལྟུང་བར་འགྱུར་རོ། །དེ་བས་ན་མ་དག་པའི་ཀུན་
365



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སློང་བདུན་ནི་ལོག་ལྟས་ཀུན་ནས་བསླང་ན་ཉམས་པ། བསམ་པ་དམན་པས་
བསླད་ན་ལྟུང་བ། ཞེ་སྡང་གིས་ཉེས་པ། འདོད་ཆགས་ཀྱིས་ཕམ་པ། གཏི་མུག་གིས་
འཁྲུལ་པ། ཕྲག་དོག་གིས་ལྕི་བ། ང་རྒྱལ་གྱིས་ལོག་པ་སྟེ། དེ་དག་གི་ཉམས་པའི་
ཡན་ལག་བཅུ་དྲུག་ཚང་ན། དམྱལ་བ་ཐིག་ནག་ཏུ་སྐྱེ་སྟེ། དེ་ལ་སྡུག་བསྔལ་དང་
ཚེའི་ཚད་ནི་གྲོགས་ལས་ཆ་གཅིག་གིས་ཆུང་ཞིང་། ཉེས་སྐྱོན་ཡང་གོང་མ་ལ་ཆ་
གཅིག་དབྲི་བའི་བཤགས་སྦྱང་ཡང་དེ་བཞིན་བྱ་བ་གལ་ཆེའོ། །མཐུན་དཔེ་ནི་དགེ་
བའི་མཛོད་འཛིན་རྒྱལ་བའི་སྲས་པོ་དང་མཚུངས་ཏེ། བྱང་ཆུབ་ཀྱི་སེམས་དང་
ལྡན་པའི་དགེ་བྱེད་པ་དེ་ཡང་འཇིག་རྟེན་པ་དག་གིས་དད་མོས་ཀྱིས་གཅེས་པར་
གཟུང་བ་ལྟར། ཐེག་ཆེན་གྱི་གཤེན་པོ་དག་གིས་ཀྱང་བྱང་ཆུབ་ཀྱི་སེམས་གཅེས་
སྤྲས་ཀྱིས་ཉམས་པར་མི་བྱའོ། །
གཉིས་པ་ཡན་ལག་གི་ལྟུང་བཤགས་ནི། ཡན་ལག་ཉམས་ན་རྩོལག་རིམ་བཞིན་
བརྩི། ཁྲུས་དང་མཆོད་ཚོགས་བཟླས་པ་སོགས་ཀྱིས་སྦྱང་། ཡན་ལག་ཉི་ཤུ་ལ་སོགས་
པའང་རགས་རིམ་བཞིན་དུ་ལུས་ཀྱིས་བྱས་པ་ཉམས་པ། ངག་གིས་བརྗོད་པ་ལྟུང་
བ། ཡིད་ལ་དྲན་པ་ཉེས་པ། དེ་དག་ལོ་འདས་ན་ཕམ་པ། ཟླ་བ་འདས་ན་འཁྲུལ་པ།
ཞག་འདས་ན་ལྕི་བ། ཉིན་མཚན་དུས་དྲུག་གི་ཆ་གཅིག་ལས་འདས་ན་ལོག་པ་ཡིན་
པས། བསྐང་མེད་བཤགས་མེད་སྦྱང་མེད་ཐར་མེད་ཀྱི་སྐྱོན་བཞི་མ་བྱུང་བར་དུ་
ཡན་ལག་རྩ་བ་བས་ཕྱེད་ཕྱེད་ཀྱི་ཉེས་པ་ཆུང་བས། རང་རང་གི་རྩ་བ་དང་ཡན་
ལག་རིམ་བཞིན་བརྩིས་ལ་སྦྱང་ཐབས། ཁྲུས་མཆོད་ཚོགས་བཟླས་པ་ལ་སོགས་
པ་གོང་བཞིན་ལ་ཕྱེད་ཕྱེད་དབྲི་བའི་ལྷག་མ་དག་གིས་སྦྱང་ཞིང་སོར་ཆུད་པར་བྱའོ།།
གཉིས་པ་སྤྱི་སྤུངས་ལས་གསུངས་པ་དང་། བླ་མའི་བཞེད་པའོ། །དང་པོ་ནི།
གང་ལ་བདོག་པ་ཕུལ་ནས་ཉེས་པ་བཏོན། འགྱོད་བཤགས་བཟླས་པ་ཁྲི་འབུམ་
366



སྡོམ་གསུམ་རྣམ་པར་འབྱེད་པའི་བཀའ་བརྟེན།
ས་ཡ་བཅས། སྟོང་ཉིད་བསྒོམ་དང་བྱང་ཆུབ་སེམས་བསྐྱེད་བྱའོ། །རྩ་རྒྱུད་བསེན་
ཐུབ་དང་རྒྱུད་གུ་ཡ་དང་དོན་རྒྱུད་རྣམས་མཐུན་པར་སྐུ་དཔོན་གསས་མཆེད་གྲོགས་
གང་ལ་ཉམས་པ་དེ་ལ་ནོར་རྫས་ཡིད་དུ་འོང་བ་གང་བདོག་པ་ཕུལ་ལ་མཉེས་པར
བྱས་ཏེ། ཉེས་པ་ཚིག་ཏུ་བཏོན་ཅིང་འགྱོད་བཤགས་ཡང་ཡང་བྱས་ལ་ཐུགས་བཟུང་།
གསུང་ལ་ཉམས་པ་ཆེ་ཆུང་དང་སྦྱར་ལ་སྙིང་པོ་ཁྲི་འབུམ་བྱེ་བ་ས་ཡ་བཟླས་པས་
སྦྱང་། ཐུགས་སྟོང་ཉིད་བསྒོམ་པ་དང་བྱང་ཆུབ་ཏུ་སེམས་བསྐྱེད་པས་བསྐང་བ་
དང་། ཚོགས་ཀྱི་འཁོར་ལོ་བརྒྱ་རྩ་བརྒྱད་བསྐོར་ལ་བསྐང་བར་བྱ་གསུངས་
སོ། །གཉིས་པ་ནི། ཀུན་ལ་ཚོགས་འཁོར་འབུམ་དང་སྟོང་བརྒྱ་བཅུ། ཉམས་པ་
ཆེ་ཆུང་དང་སྦྱར་བླ་མས་གསུངས། འགྲོ་མགོན་བློ་གྲོས་ཀྱིས་དམ་ཚིག་ཉམས་པ་ཀུན་
ཚོགས་ཀྱི་འཁོར་ལོ་བསྐོར་ལ་བཤགས་པར་བྱ་སྟེ། རྩ་བའི་ཉམས་པ་ཆེ་བ་ཚོགས་
འབུམ། འབྲིང་སྟོང་། ཆུང་བ་བརྒྱ། ཡན་ལག་ཉམས་པ་ལ་བཅུ་སོགས་ཀྱིས་སྦྱང་
ལ་གསོ་བར་བྱ་གསུངས། བླ་མ་དང་མཆེད་དངོས་སུ་མི་བཞུགས་ན་སྲས་སམ་དབོན་
པོའམ་དེ་ཡང་མེད་ན་རྒྱལ་ཐེབས་དང་། རྟེན་གྱི་མདུན་དུ་བཤགས་པ་དམ་ཚིག་གི་
རྒྱུད་ལས་གསུངས་སོ། །ཞེས་བཤད་དོ། །
གསུམ་པ་ཕྱིར་བཅོས་མ་བྱས་པའི་ཉེས་པ་ནི། མ་བཤགས་ཚེ་འདིར་མི་འདོད་
སྣ་ཚོགས་འབྱུང་། ཕྱི་མ་མནར་མེད་ལ་སོགས་དམྱལ་བར་ལྟུང་། དེ་སྐད་དུ་ལྟ་བ་
ཁྱུང་ཆེན་ལས། རྩ་བའི་དམ་ཚིག་ཉམས་གྱུར་བས། གསོ་བ་དག་ལ་མི་བརྩོན་པ།
དེ་ལྟ་བུ་ཡི་གང་ཟག་དང་། སྐད་ཅིག་ཡུད་ཙམ་སྨྲ་མ་བྱེད། དེ་བས་ཉེས་པ་བརྗོད་
ལས་འདས། ཞེས་དང་། གུ་ཡ་ལས། རྩ་བའི་དམ་ཚིག་ཀུན་ཉམས་ན། །དེ་ཉིད་
བསྐང་དང་གསོ་བ་ལ། །ཉེ་བར་བརྩོན་པར་མ་གྱུར་ན། །མནར་མེད་དམྱལ་བ་དེ་
ལྟུང་ངོ། །ཞེས་དང་། རྩ་རྒྱུད་ལས། ཡན་ལག་དམ་ཚིག་ཉམས་པ་ནི། །རང་རང་
36



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཐུན་པའི་ལྟུང་བ་འབྱུང། །བུ་སྨད་འཁོར་དང་ནོར་ལ་ཡང་། །སྤུ་གྲི་དྲུག་ཏུ་བསྐོར་
བ་འདྲ། །ཞེས་སོ། །ཉམས་པ་གསོ་བའི་ཡོན་ཏན་ནི། དོན་རྒྱུད་ལས། ཉམས་པ་
བསྐང་བས་སོར་ཆུད་པས། །རྩི་ཐོག་མགྱོགས་བུལ་ཙམ་དུ་འབྱུང་། །ཞེས་དང་།
ཀ་བ་ནག་པོའི་རྒྱུད་ལས། དཔེར་ན་ལྡུམ་རར་ལུད་གཞིལ་ཅིང་། དུས་སུ་ཆུ་ཡིས་བྲན་
གྱུར་ན། ལྗོན་ཤིང་ལོ་འབྲས་སྐྱེ་བཞིན་འབྱུང་། ཞེས་སོ།།
བཞི་པ་ཐུབ་པའི་ཕན་ཡོན་ལ་མདོར་རྒྱས་གཉིས། དང་པོ་ནི། དམ་ཚིག་མ་
ཉམས་ཡོན་ཏན་བརྗོད་ལས་འདས། གོང་དུ་བཤད་པའི་དམ་ཚིག་རྣམས་མ་ཉམས་
པར་བསྲུང་ཐུབ་ན། འཇིག་རྟེན་དང་འཇིག་རྟེན་ལས་འདས་པའི་ཡོན་ཏན་བརྗོད་
ཀྱིས་མི་ལོང་པ་འཐོབ་པར་འགྱུར་བ་རྒྱུད་སྡེ་མང་པོ་ལས་གསུངས་སོ། །གཉིས་པ་
ལ་གཉིས། གནས་སྐབས་དང་། མཐར་ཐུག་གི་ཡོན་ཏན་ནོ། །དང་པོ་ནི། གནས་
སྐབས་ཚེ་ལུས་ལོངས་སྤྱོད་ཕུན་སུམ་ཚོགས། ཡོན་ཏན་བཅུ་གཅིག་གུ་ཡའི་ལུང་
ལས་བཤད། དམ་ཚིག་མ་ཉམས་པ་དག་གནས་སྐབས་ཚེ་ལ་བར་ཆད་ལུས་ལ་ན་
ཚ་ལོངས་སྤྱོད་ལ་ཟད་པ་མེད་ཅིང་། ཚེ་ཕྱི་མ་ལའང་ཚེ་ལུས་ལོངས་སྤྱོད་ཕུན་སུམ་
ཚོགས་པ་དང་ལྡན་པར་འགྱུར། ཡོན་ཏན་དམ་ཚིག་གི་མཐུན་དཔེ་བསྟན་པའི་
ཤུགས་ལས་བསྟན་པ་ནི། དམ་ཚིག་བསྲུངས་མ་བསྲུངས་ལས་ལེགས་ཉེས་འབྱུང༌
བ་ས་མཚམས་ཀྱི་མཁར་ལྟ་བུ ( ༡)། མ་ཉམས་ན་ལམ་གྱི་བོན་རྣམས་ལས་འབྲས་
བུ་བྱང་ཆུབ་ཀྱི་མྱུ་གུ་འཁྲུངས་བ་ཞིང་ས་གཤིན་པོ་ལྟ་བུ ( ༢）། མཆོག་ཐུན་མོང་
གི་དངོས་གྲུབ་གང་འདོད་འབྱུང་བ་རིན་པོ་ཆེ་ལྟ་བུ ( ༣)། ཐེག་པ་ཐམས་ཅད་
ཤོང་བ་ནམ་མཁའ་ལྟ་བུ (༤) ། སྐྱེ་རྒ་ན་འཆིའི་སྡུག་བསྔལ་གཅོད་པ་མཚོན་རྣོན་
པོ་ལྟ་བུ (༥)། སངས་རྒྱས་སྲས་གཅིག་བསྐྱེད་པ་ཕ་མ་ལྟ་བུ (༦)། ཐུགས་ཉིད་
ལས་ཐུགས་རྗེའི་བྱིན་རླབས་འབྱུང་བ་རྒྱ་མཚོ་དང་རླབས་ལྟ་བུ (༧)། སྡུག་བསྔལ་
368



སྡོམ་གསུམ་རྣམ་པར་འབྱེད་པའི་བཀའ་བརྟེན།
དང་རྣམ་རྟོག་ཐམས་ཅད་སྲེག་པར་བྱེད་པ་མེ་དཔུང་ལྟ་བུ (༨)། དུག་ལྔ་ཉོན་
མོངས་མ་ལུས་སྦྱོང་བ་རྩི་སྨན་ལྟ་བུ ( ༩ )། ཐར་པའི་སྲོག་འཚོ་བར་བྱེད་པ་སྨན་
པ་ལྟ་བུ ( ༡༠ )། ཐོག་མར་སེམས་བསྐྱེད་ནས་དམ་ཚིག་འདི་དག་བསྲུང་བས་
ཐ་མར་འབྲས་བུ་མཐར་ཕྱིན་པར་བྱེད་པ་ཚོང་དཔོན་ལྟ་བུ་དང་བཅུ་གཅིག་སྟེ།
གུ་ཡ་ལས། །དམ་ཚིག་ཆེན་པོའི་དཔེ་རྣམས་ནི། །ཇི་ལྟ་བུ་ཡིས་མཚོན་པར་བྱེད།
འབྲས་བུ་འབྱུང་དང་ལེགས་ཉེས་དང་། །དགོས་པ་འབྱུང་དང་ཐམས་ཅད་ཤོང་།
རྣམ་རྟོག་གཅོད་དང་སངས་རྒྱས་དང་། །བྱིན་རླབས་འབྱུང་དང་སྡུག་བསྔལ་
སྲེག །དུག་གསུམ་སྦྱོང་དང་ནད་རྣམས་སེལ། །ཐམས་ཅད་མཐའ་རུ་ཕྱིན་པའི་
དཔེ། །བཅུ་དང་གཅིག་གིས་བསྟན་པའོ། །དང་པོ་འབྲས་བུ་འབྱུང་བའི་དཔེ།
ཞིང་ས་ལྟ་བུ་བསྟན་པའོ། །ཞེས་ཚོང་དཔོན་ལ་སོགས་པའི་བར་དུ་རྒྱས་པར་
གསུངས་སོ། །གཉིས་པ་མཐར་ཐུག་གི་ཡོན་ཏན་ནི། །མཐར་ཐུག་རྒྱུད་སྡེ་བཞི་པོའི་
རིམ་བཞིན་དུ། །སྐྱེ་བ་བཅུའམ་བདུན་དང་ལྔ་དང་གསུམ། །མྱུར་ན་འདིའམ་བར་
དོར་དོན་གཉིས་འགྲུབ། །དམ་ཚིག་མ་ཉམས་ན་མཐར་ཐུག་གི་འབྲས་བུ་ནི།
བྱ་བའི་རྒྱུད་དང་གཙང་སྤྱོད་པ་གཉིས་ཀྱིས་རིང་མཐའ་སྐྱེ་བ་བཅུ་ཐུང་ན་སྐྱེ་བ་
བདུན་ནས་འབྲས་བུ་སངས་རྒྱས་འཐོབ། སྤྱོད་པ་དང་ཀུན་ལྡན་པ་གཉིས་ཀྱིས་
སྐྱེ་བ་ལྔ། ཡེ་གཤེན་དང་དངོས་བསྐྱེད་པ་གཉིས་ཀྱིས་གསུམ་ནས་འཐོབ། ཡེ་གཤེན་
ཆེན་པོ་དང་དོན་ལྡན་རྫོགས་ཆེན་པ་དག་གིས་མྱུར་ན་ཚེ་འདིར་གྲོལ་ལ་ཅི་ལྟར་
འཐོགས་ནའང་དམ་ཚིག་མ་ཉམས་པ་བར་དོར་
་དོར་དང་པོ་དོན་གཉིས་ལྷུན་གྲུབ་ཀྱི་སྐུ་
དང་ཡེ་ཤེས་ཟུང་འཇུག་གི་བདེ་བ་ཆེན་པོའི་སྐུ་འཐོབ་པར་འགྱུར་བར་རྒྱུད་སྡེ་ཀུན་
ནས་གསུངས་སོ། །གཞན་ཡང་དམ་ཚིག་མ་ཉམས་པ་ནི་སྟོན་པ་སངས་རྒྱས་ཀྱི་རིགས་
འཛིན་པ་ལ་སོགས་ཡོན་ཏན་དུ་མ་དང་ལྡན་པ་སྟེ། ལྟ་བ་ཁྱུང་ཆེན་ལས། སྟོན་པའི་
35}



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རིག་མཆོག་འཛིན་པ་དེ། །འཇིག་རྟེན་སེམས་ཅན་གཙོར་གྱུར་པ། །དབལ་མོའི་
ཚོགས་རྣམས་ཀུན་གྱིས་བཀུར། །སངས་རྒྱས་རྒྱལ་སྲས་སེམས་དཔའ་ཡིས། །སྲས་
དང་སྤུན་དུ་དགོངས་པ་དང་། །དེ་ལ་བྱིན་གྱིས་བརླབ་པར་འགྱུར། །ཞེས་དང་།
ཀ་ནག་ལས། དམ་མ་ཉམས་པའི་གང་ཟག་ནི། །བདེ་གཤེགས་བྱིན་བརླབ་མཐུ་
བྱིན་ལྡན། །དོན་རྣམས་ཀུན་འགྲུབ་མངོན་འཚང་རྒྱ། །ཞེས་དང་། གསང་དོན་ལས།
གསང་བའི་དམ་ཚིག་སྲོག་རྩ་འདྲ། །གནས་སྐབས་མཐར་ཐུག་ཡོན་ཏན་རྒྱས། །
ཞེས་སོ། །སྐབས་བསྡུ་བ་ནི། གསང་སྔགས་རིག་འཛིན་གྱི་སྡོམ་པ་རབ་ཏུ་ཕྱེ་བའི་
ཚོམས་ཏེ། ལེའུ་བཞི་པའོ། །བསྟན་པའི་སྙིང་པོ་གསང་སྔགས་རིག་པ་འཛིན་པའི་
སྡོམ་པའི་བསླབ་བྱ་རབ་ཏུ་ཕྱེ་བའི་ཚོམས་ཏེ། ལེའུ་བཞི་པའི་འགྲེལ་པའོ། །ཞེས་པའོ། །
༈ ས་བཅད་གསུམ་པ་གང་ཟག་གཅིག་གི་རྒྱུད་ལ་སྡོམ་པ་གསུམ་འགལ་མེད་
དུ་ཉམས་སུ་ལེན་ཚུལ་གྱིས་མཐའ་དཔྱད་པས་དོན་བསྡུ་བ་ལ་གསུམ། བརྗོད་བྱའི་
དོན་ངོས་བཟུང་བའི་ཕྱིར་མདོར་བསྟན་པ། སོ་སོའི་རང་བཞིན་ངེས་པར་བྱ་བའི་
ཕྱིར་རྒྱས་པར་བཤད་པ། སྡོམ་པ་གསུམ་ཇི་ལྟར་ཉམས་སུ་ལེན་ཚུལ་བསྡུས་ཏེ་བསྟན་
པས་མཇུག་བསྡུ་བའོ། །དང་པོ་ནི། གང་ཟག་གཅིག་གིས་སྡོམ་གསུམ་རིམ་ཐོབ་ཚེ།།
ངོ་བོ་གནས་འགྱུར་ཡོན་ཏན་ཡར་ལྡན་རྫོགས།། བསྲུང་ན་མ་འདྲེས་དུས་སྐབས་
གང་གཙོར་སློབ། །ཡེ་ཤེས་ཀློང་གྱུར་གསང་སྔགས་དོན་ལ་སྤྱོད། །གནད་ཀྱིས་མི་
འགལ་སྤྱོད་མཐའ་རྣམ་པར་དག །སོ་ཐར་བྱང་སེམས་སྔགས་སྡོམ་གསུམ་པོ་དེ་
རང་རང་གི་ཆོ་གའི་སྒོ་ནས་རིམ་པར་ནོད་པའི་གང་ཟག་གཅིག་གི་རྒྱུད་ལ་ཇི་ལྟར་
ལྡན་ཞེ་ན། ལྡན་ཚུལ་དོན་རྣམ་པ་དྲུག་ཏུ་བསྡུས་ཏེ་བཤད་པ་ཡིན་ནོ། །དྲུག་གང་
ཞེ་ན། དེ་གསུམ་ངོ་བོ་གཅིག་ཏུ་གནས་ཏེ། རིམ་གྱིས་ཐོབ་པའི་སྔ་མ་སྔ་མ་ཕྱི་མ་
ཕྱི་མར་གནས་འགྱུར་བའི་ཚུལ་དང་ {༡}། དེ་ཡང་ཡོན་ཏན་ཡར་ལྡན་དུ་རྫོགས་
370



སྡོམ་གསུམ་རྣམ་པར་འབྱེད་པའི་བཀའ་བརྟེན།
པ་དང་ (༢) ། བསྲུང་ན་རང་རང་ལས་བཤད་པའི་དགག་བྱ་དགག་ཅིང་བསྒྲུབ་
བྱ་སྒྲུབ་པ་སྟེ། གོང་འོག་མ་འདྲེས་ལ་རྟོགས་གོམས་ཀྱི་རིམ་པ་དང་བསྟུན་པའི་དུས་
སྐབས་ཀྱིས་གང་གཙོ་བོར་བྱ་དགོས་པ་དེ་ལས་མི་འདའ་བ་དང་ (༣)། ཡེ་ཤེས་
ཀློང་དུ་གྱུར་པ་ན་རིམ་གྱིས་གསང་སྔགས་ལ་སྤྱད་ཅིང་འོག་མའི་ཐེག་པར་མ་ཆགས་
པ་དང་ (༤)། དེ་དག་ཐེག་པ་དམན་མཆོག་གི་རིམ་པ་ལྟར་ཐབས་ཇེ་མཁས་དང་
ལྟ་བ་ཇེ་ཟབ་ལ་སོང་པའི་གནད་ཀྱིས་རང་གི་འོག་མ་ནས་འོག་མ་ལ་མི་འགལ་བ་
དང༌ (༥)། སྤྱོད་པའི་མཐར་མདོར་དོན་རྣམ་པར་དག་པ་སྟེ། ཉོན་མོངས་པས་
མི་འཆིང་ཞིང་ཡོན་ཏན་ཡར་ལྡན་དུ་འགྱུར་བ་སྟེ་དྲུག་གོ།
གཉིས་པ་རྒྱས་པར་བཤད་པ་ལ་དྲུག །དང་པོ་གནས་འགྱུར་ངོ་བོ་གཅིག་པའི་
ཚུལ་ལ་གཉིས། གཞན་ལུགས་ཀྱི་མི་འཐད་པ་དགག །རང་ལུགས་ཡང་དག་པ་
དགོད་པའོ། །དང་པོ་ལ། ཁ་ཅིག་གིས་སྡོམ་གསུམ་ངོ་བོ་གཅིག་ལ་ལྡོག་པ་ཐ་དད་
དུ་འདོད་དེ། དེ་ལྟར་ན་རྟོགས་ཚད་གཅིག་ཏུ་འགྱུར་ཏེ། སྡོམ་གསུམ་ངོ་བོ་གཅིག་
པར་འདོད་པའི་ཕྱིར་རོ། །འདོད་ན་ཐ་དད་པར་གསུངས་པ་དང་འགལ་ལོ། །གསང་
དོན་རྣམ་འབྱེད་ལས། རིམ་གྱིས་གོང་མ་ཐོབ་པའི་དུས། །གོང་འོག་སྡོམ་རྣམས་
ངོ་བོ་དག །གཅིག་ན་རྟོགས་ཚད་གཅིག་ཏུ་གྱུར། །འདོད་ན་ཐ་དད་གསུངས་དང་
འགལ། །ཞེས་པས་སོ། །ཡང་ཁ་གཅིག་གིས་དེ་གསུམ་གང་ཟག་གཅིག་གི་རྒྱུད་ལ་
ལྡན་དུས་རྫས་ཐ་དད་པའི་ཚུལ་དུ་ངོ་བོ་ཐ་དད་དུ་ཡོད་ལ། དེའང་རྟེན་དང་བརྟེན་
པའི་ཚུལ་དུ་ཡོད་པར་འདོད་པ་སྟེ། སྔགས་སྡོམ་ཀྱི་རྟེན་བྱང་སྡོམ་དང་དེའི་རྟེན་
སོ་ཐར་དུ་འདོད་དོ། །དེ་ལྟར་ནའང་ངོ་བོ་ཐ་དད་དུ་ཡོད་ན་ཤེས་རྒྱུད་དུ་མར་ལ
ལ། དེའང་རྟེན་དང་བརྟེན་པའི་ཚུལ་དུ་ཡོད་པར་འདོད་ན། རྟེན་སོ་ཐར་གཏོང་
བའི་ཚེ་བྱང་སྔགས་གཉིས་ཀྱང་གཏོང་བར་འགྱུར་ཏེ། དཔེར་ན་རྟེན་སྣོད་མེད་
པར་འགྱུར་
371



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
=
པའི་བརྟེན་པ་ཆུ་དང་ནོར་བུའང་མེད་དགོས་པའི་ཕྱིར་རོ། །སྔ་མ་ལས། ཐ་དད་
ཤེས་རྒྱུད་དུ་མར་འགྱུར། ཞེས་པས་སོ། །ཡང་ཁ་ཅིག་གིས་ནམ་མཁའ་ལ་ཉི་ཟླ་
སྐར་གསུམ་དུས་གཅིག་ཏུ་འཛོམ་པ་ན་ཉི་འོད་ཀྱིས་ཟླ་སྐར་གཉིས་ཟིལ་གྱིས་མནན་
ནས་མི་མཐོང་བར་ལྟར། སྔགས་སྡོམ་ཐོབ་བའི་ཚེ་འོག་མ་གཉིས་ཟིལ་གྱིས་མནན་
ནས་ཡོད་ཀྱང་མི་མངོན་པར་འདོད་དེ། སྡོམ་པ་གསུམ་གྱི་སྤང་སྒྲུབ་ཀྱི་བསླབ་པ་
སོ་སོ་ཡོད་པ་བཞིན་དུ་བསྲུང་དགོས་ན་བག་ལ་མ་ཞ་བས་མི་འཐད་ལ། དབང་
ཐོབ་ནས་སྔགས་སྡོམ་བསྲུང་བས་འོག་མ་གཉིས་བསྲུང་མི་དགོས་ན་ལས་དང་པོ་
བ་ལ་ལྟུང་བའི་ཆར་བབས་སོ། །ཡང་ཁ་ཅིག་གིས་གོང་མ་ཐོབ་པའི་ཚེ་འོག་མ་གཏོང་
བར་འདོད་པ་དེ་ལྟར་ན། སྔགས་ཀྱི་དབང་བཞི་ཐོབ་ནས་སྡོམ་པ་འོག་མ་གཉིས་
གཏོང་བར་འདོད་པས་བསྲུང་བ་མེད་ལ། གཏོང་བྱེད་ཀྱི་རྒྱུ་མ་བྱུང་བས་སྡོམ་པ་
ཡོད་ཀྱང་མ་བསྲུང་བའི་ཉམས་ལྟུང་འགོག་མི་ནུས་སོ། །
གཉིས་པ་རང་ལུགས་ཡང་དག་དགོད་པ་ནི། སོ་ཐར་སྡོམ་པར་སེམས་བསྐྱེད་
ཀྱིས་ཟིན་ན། །དམན་སེམས་བཏང་ཡང་སྤོང་བའི་ལྡོག་ཆ་དེ། །བྱང་སེམས་ཉེས་
སྤྱོད་སྡོམ་པའི་ཚུལ་ཁྲིམས་འགྱུར། །དབང་ཐོབ་རིག་པ་འཛིན་པའི་སྡོམ་པ་སྟེ། །
འོག་མ་མ་སྤངས་གོང་མར་ཚང་ཞེས་གསུངས། དེ་ཕྱིར་གནས་འགྱུར་ཡིན་ནོ་མཁས་
ལ་གྲགས། སྡོམ་པ་གསུམ་གང་ཟག་གཅིག་གི་རྒྱུད་ལ་ལྡན་དུས་ན་ངོ་བོ་གཅིག་ཏུ་
གནས་ཏེ། དེ་གསུམ་ཤེས་རྒྱུད་གཅིག་གི་འཁོར་དུ་འབྱུང་བས་སོ། །གཞན་ཡང་
ཐོབ་དུས་སྔ་མ་སྔ་མ་ཕྱི་མ་ཕྱི་མའི་སྡོམ་པར་གནས་གྱུར་པའི་ཕྱིར་དཔེར་ན་རྒྱལ་
བུ་རྒྱལ་པོར་བསྐོས་པ་ལྟ་བུའོ། །འོ་ན་རྟོགས་ཚད་གཅིག་ཏུ་འགྱུར་རོ་ཞེ་ན། མི་
འགྱུར་ཏེ་རྟོགས་གོམས་དང་མཐུན་པའི་བསྲུང་བའི་སེམས་པ་ཐ་དད་པའོ། །ཤེས་
རྒྱུད་དུ་མར་འགྱུར་ཞེ་ན། སྐྱོན་དེ་མེད་དེ། སྡོམ་པ་རང་རང་ལ་ལྟོས་པའི་བསྲུང་
372



སྡོམ་གསུམ་རྣམ་པར་འབྱེད་པའི་བཀའ་བརྟེན།
པའི་སེམས་པ་ཐ་དད་པ་སྔ་ཕྱིའི་ཚུལ་གྱིས་ཤེས་རྒྱུད་གཅིག་གི་འཁོར་དུ་འབྱུང་བའི་
ཤེས་པ་ལ་ཐ་དད་པ་མེད་དོ། །མཛོད་ཀུན་ལས་བཏུས་ལས། རྒྱལ་བུ་གནས་འགྱུར་
ལྟ་བུའོ། །ཞེས་དང་། གསང་དོན་རྣམ་འབྱེད་ལས། གནས་འགྱུར་ཚུལ་དུ་འདོད་
པས་ན། །མ་སྤངས་གོང་མ་རྒྱས་པ་ཚང་། །ཞེས་སོ། །ལུགས་འདི་ནི་ཀུན་མཁྱེན་ཆེན་
པོ་མེ་སྟོན་ཤེར་འོད། བོད་ཀྱི་པནྟིཏ་འ་ཞ་བློ་གྲོས། མཁས་གྲུབ་ཆེན་པོ་གཉོས་ཚུལ་
ཁྲིམས་རྒྱལ་མཚན། སྨྲ་བའི་དབང་པོ་སྒ་སྟོན་ཚུལ་རྒྱལ། ཡོངས་རྫོགས་བསྟན་
པའི་བདག་ཉིད་རྒྱལ་བ་གཉིས་པ་མཉམ་མེད་ཤེས་རབ་རྒྱལ་མཚན། གནས་ལྔ་
རིག་པའི་བདག་ཉིད་མཁན་ཆེན་ཉི་དབང་རྣམས་ཀྱིས་བཞེད་པ་ཡང་དག་པ་སྟེ་
ཁོ་བོ་ཅག་ཀྱང་དེ་རྣམས་ཀྱི་རྗེས་སུ་གཞོལ་ནས་བཀོད་པར་བྱས་པ་ཡིན་ནོ། །འོ་
ན་གནས་འགྱུར་ཚུལ་ཇི་ལྟར་ཡིན་ཞེ་ན། འ་ཞ་བློ་གྲོས་ཀྱིས། རང་དོན་དུ་བསྲུང་
བའི་འདུལ་ཁྲིམས་གང་ཡིན་པ་དེ་སེམས་ཅན་གྱི་དོན་དུ་བསྲུངས་བས་སེམས་དཔའ་
ཡིན་ལ་དེ་ཉིད་ཐབས་ཤེས་ཟུང་དུ་འབྲེལ་པས་གསང་སྔགས་ཡིན་ཏེ། དེ་ཡང་སྔགས་
ཀྱི་ཐབས་ཤེས་ཁྱད་པར་ཅན་གྱིས་འོག་མ་གཉིས་ཀྱང་གོང་མར་འདུས་པས་ལོགས་
སུ་བསྲུང་དུ་མེད། ཅེས་གསུངས་པས། རང་དོན་དུ་དམིགས་པའི་དམན་སེམས་
ཀྱིས་བླངས་པའི་སོ་ཐར་གྱི་སྡོམ་པ་གང་ཡིན་པ་དེ་ཉིད་གཞན་དོན་དུ་དམིགས་པའི་
སེམས་བསྐྱེད་ཙམ་གྱིས་ཟིན་པའམ། སྨོན་འཇུག་གི་ཆོ་གས་བླངས་པའི་བྱང་ཆུབ་
སེམས་དཔའི་སྡོམ་པས་ཟིན་པ་ན། རང་དོན་ལ་དམིགས་པའི་དམན་སེམས་བཏང་
ཡང་། རང་གི་ངོ་བོ་གཞན་གནོད་གཞི་བཅས་སྤོང་པའི་ལྡོག་ཆའི་སེམས་དེ་མི་བཏང་
བས། དེས་སེམས་ཅན་ཐམས་ཅད་ཕ་མར་ཤེས་ཏེ་དེ་རྣམས་ཀྱི་ཆེད་དུ་བྱང་ཆུབ་
ཐོབ་པར་འདོད་པས། དེ་ཉིད་བྱང་ཆུབ་སེམས་དཔའི་ཉེས་སྤྱོད་སྡོམ་པའི་ཚུལ་
ཁྲིམས་སམ། སྤྲོས་མེད་ལུགས་ཀྱི་རྟེན་གྱི་སྡོམ་པ་གང་ཞིག་སྤྲོས་མེད་རང་
ང་གི་སྤྱོད་
373



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་མས་འཛེགས་ཀྱི་སྡོམ་པར་གནས་འགྱུར་ཏེ། ཐབས་ཕར་ཕྱིན་དྲུག་དང་ཤེས་
རབ་སྟོང་པ་ཉིད་ཟུང་འབྲེལ་དུ་ཉམས་སུ་བླངས་ནས། དེས་གསང་སྔགས་ཀྱི་དབང་
བཞི་ཐོབ་པ་ན་མཉམ་པ་ཆེན་པོའི་ཐབས་ཟབ་མོས་མ་ཟིན་པའི་ཐ་མལ་སྣང་ཞེན་
གྱི་ལྡོག་ཆ་དེ་བཏང་ནས། ཐབས་བསྐྱེད་པ་དང་ཤེས་རབ་རྫོགས་པ་གཉིས་ཟུང་
འབྲེལ་དུ་ལམ་དུ་བྱས་པས། སྔགས་ཀྱི་ཐུན་མོང་གི་དམ་ཚིག་གམ་ཀུན་སྣང་གི་དམ་
ཚིག་དང་བཀའ་དང་སེམས་ཀྱི་སྡོམ་པར་གནས་གྱུར་པས་དེ་ཁོ་ན་བསྲུང་བས་ཆོག་
པས་ན་ལོགས་སུ་བསྲུང་དུ་མེད་ཅེས་བཤད་པ་ཡིན་ནོ། །དེའང་གོ་བདེ་བར་བརྗོད་
ན་སོ་བྱང་སྔགས་གསུམ་གྱི་དུས་སུ་ཐོབ་པའི་སྲོག་གཅོད་སྤོང་བའི་སེམས་པ་གསུམ་
པོ་དེ་སྔ་མ་རྣམས་ཕྱི་མར་གནས་འགྱུར་ཏེ་ངོ་བོ་གཅིག་པ་བཞིན་ནོ། །དེ་ལྟ་བུ་དེ་
སུམ་ལྡན་རིག་པ་འཛིན་པ་ཞེས་བྱ་སྟེ། སྡོམ་པ་འོག་མ་གཉིས་མ་སྤངས་བ་གོང་
མ་ལ་ཚང་བ་ཡིན་ཏེ། གཡུང་དྲུང་ལས་རྣམ་པར་དག་པའི་རྒྱུད་ལས། གང་ཞིག་
འོག་མའི་ཁྲིམས་རྣམས་ནར་འཕར་ནས། འོག་མ་མ་སྤངས་གོང་མར་རྒྱས་པ་ཚང་།
ཞེས་སོ། །དེའང་སྔ་མ་རྣམས་ཕྱི་མ་དང་ངོ་བོ་གཅིག་ཀྱང་། ཕྱི་མ་སྔ་མ་དང་གནས་
འགྱུར་ངོ་བོ་གཅིག་པ་མ་ཡིན་ཏེ། སྔ་མ་སྔ་མ་རྒྱ་ཆུང་ལ་ཕྱི་མ་ཕྱི་མ་རྒྱ་ཆེ་བས།
དངུལ་ཞོ་གཅིག་གི་ནང་དུ་ཞོ་གཉིས་མི་ཤོང་པ་ལྟ་བུའོ། །
གཉིས་པ་ཡོན་ཏན་ཡར་ལྡན་ནི། སྤོང་སེམས་སྒྲུབ་དང་དེ་ཉིད་གདེང་ཐོབ་
པས། །གོང་མ་ཐུབ་པས་འོག་མ་བསྲུང་མེད་ཀྱང་། །ཡོན་ཏན་ཡར་ལྡན་ཕྱིར་ན་འགལ་
བ་མིན། །སོ་ཐར་གྱི་གཞན་གནོད་གཞི་བཅས་སྤོང་བ་གང་ཞིག་གཡུང་དྲུང་སེམས་
དཔའི་སྡོམ་པ་དང་ལྡན་པས་གཞན་ལ་ཕན་པ་སྒྲུབ་པའི་བསམ་སྦྱོར་ལས་མི་ལ་
བས་གནོད་པ་ཤུགས་ལས་འགོག་ཅིང་། དེས་སྔགས་ཀྱི་དགོངས་སྤྱོད་ཟབ་མོ་ཉམས་
སུ་བླངས་པ་དེ་ཉིད་ལ་གདེང་ཐོབ་པས། གོང་མ་གསང་སྔགས་ཀྱི་དམ་ཚིག་མ་ཉམས་
374



སྡོམ་གསུམ་རྣམ་པར་འབྱེད་པའི་བཀའ་བརྟེན།
གསོག་པའི་
པ་བསྲུང་ཐུབ་ན་འོག་མ་གཉིས་པོ་ཆེད་དུ་བསྲུང་བ་མེད་ཀྱང་ཞོར་ལ་ཐོབ་པས་
འགལ་བ་མ་ཡིན་ཏེ། ཅིའི་ཕྱིར་ན། འོག་མའི་དགག་བྱའི་ཉོན་མོངས་པ་གང་ཡིན་
ཡང་ཐེག་པ་ཆེན་པོའི་ཐབས་ལ་མཁས་པས་ལམ་དུ་བྱེད་པ་དང༌། ཤེས་རབ་རྣམ་
པར་མི་རྟོག་པའི་ཟིལ་གྱིས་ནོན་ནས་ཀུན་སློང་རང་རྒྱུད་པ་ལས་འདས་ཤིང་། ཡུལ་
རང་མཚན་པ་ལས་ལོག་པས་ལས་དང་ཉོན་མོངས་པའི་བག་ཆགས་མི་གསོག་
སྟེང་དུ། བསོད་ནམས་དང་ཡེ་ཤེས་ཀྱི་ཚོགས་རྫོགས་པས་སྡོམ་པ་གསུམ་ཀའི་ཡོན་
ཏན་ཡར་ལྡན་དུ་འགྱུར་བ་སྟེ། གུ་ཡ་སྲོག་འཛིན་ལས། ཐེག་ཆེན་སྤྱི་ཡི་དམ་ཚིག་
ལ། །མི་འདའ་གནས་པར་གྱུར་པ་ན། །འོག་མིན་དགེ་བསྙེན་དྲང་སྲོང་གིས།
བསྲུང་བའི་སྡོམ་པ་མ་ལུས་ཀུན། །ཆེད་དུ་བསྲུང་བ་མེད་གྱུར་ཡང་། །ཞོར་གྱིས་
ཐམས་ཅད་ཐུབ་པས་ན། །དགེ་བསྙེན་པ་དང་དྲང་སྲོང་པ། །འདུས་པའི་གཤེན་
རབ་ཆེན་པོ་ཡིན། །ཞེས་སོ། །མདོར་ན་གསང་སྔགས་ཀྱི་ཐབས་ཤེས་ཁྱད་པར་ཅན་
གྱི་དགོངས་སྤྱོད་དང་ལྡན་པས་སྒོ་གསུམ་གྱི་དམན་པའི་སྤྱོད་པ་གང་ཡང་། ཐ་མལ་
གྱི་སྤྱད་བྱ་སྤྱོད་བྱེད་སྤྱོད་ཡུལ་ལས་འདས་པའི་ལྷ་སྔགས་ཡེ་ཤེས་སུ་གནས་གྱུར་པས་
ཚོགས་ཆེན་རྫོགས་པར་འགྱུར་ཏེ། ལྟ་བ་ཁྱུང་ཆེན་ལས། དམན་སྤྱོད་ཚོགས་འགྱུར་
ཆེ་བ་ནི། །གསང་སྔགས་འབྲས་བུ་རབ་ངེས་ན། །མི་དགེ་བཅུ་ལ་སོགས་པ་ཡི།
ཉོན་མོངས་མ་ལུས་ཀུན་སྤྱད་ཀྱང་། །འཁོར་གསུམ་ཡོངས་སུ་དག་གྱུར་པས།
མ་ལུས་ཚོགས་སུ་འགྱུར་བའོ། །ཞེས་སོ། །
གསུམ་པ་བསྲུང་ན་མ་འདྲེས་ལ་དུས་སྐབས་ཀྱིས་གཙོ་བོར་གང་འགྱུར་ལ་སྤྱད་
ཚུལ་ནི། རྟོགས་གོམས་ཆུང་བས་གསང་སྔགས་སྤྱད་སྔ་ན། འོག་མ་ཁྱད་གསོད་
བདེ་གཤེགས་བཀའ་འདས་ཕྱིར། དང་པོའི་དུས་ན་འོག་མ་གཙོར་བཟུང་སྟེ།
ནང་དོན་བྱང་ཆུབ་སེམས་ལ་བློ་སྦྱོང་ཞིང་། འདབ་ལྡན་ངང་མོའི་འགྲོས་བཞིན་
375



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དོན་མཐུན་སློབ། ལྟ་བ་རྟོགས་པ་དམན་ཞིང་སྒོམ་པ་ལ་གོམས་པ་ཆུང་བར་གྱུར་
པ་གང་ཞིག་གསང་སྔགས་ཀྱི་སྤྱོད་པ་སྦྱོར་སྒྲོལ་ལ་སོགས་ལ་སྤྱད་སྔ་ན། སྡོམ་པ་
འོག་མ་ཁྱད་དུ་གསོད་པས་འཕན་ཡུལ་དང་དཔོན་གསས་ལ་སོགས་པའི་བཀའ་
པས་འདས་པའི་ལྟུང་བ་འབྱུང་བའི་ཕྱིར། ལས་དང་པོ་བ་དག་རྟོགས་གོམས་ཆུང་
བའི་དུས་ན་འོག་མ་སོ་ཐར་གྱི་སྡོམ་པ་གཙོ་བོར་བཟུང་ཞིང་དེའི་བསྲུང་བྱ་གང་
ཡིན་པ་ལ་འདའ་བ་མི་བྱ་སྟེ། གཞི་ཡེ་སངས་རྒྱས་པའི་འགྲེལ་པ་ལས། ལས་དང་
པོར་གྱུར་པའི་སྐྱེས་བུ་དེས། །སྤྱོད་པའི་སྤྱད་ལུགས་ཅི་ལྟ་བུ་ཞེ་ན། །ཀུན་དགའ་བྱ་
བ་ཐེག་པ་ཕྱི་ནང་གང་གིས་སྲུང་བྱ་ནི་བསྲུང་། །བསླབ་བྱ་ནི་སློབ། ཀུན་ལ་དགའ་
ཞིང་ཀུན་དང་མཐུན་པར་སྤྱད། །སྙིང་པོ་གསང་སྔགས་ཀྱི་སྤྱོད་པ་གཙོ་བོ་བླང་པ་
ཡིན་པས། །དཔེར་ན་རྒྱལ་སྲས་གཞོན་ནུ་ལྟ་བུ་ཞིག་དགོས། །རྒྱལ་བུ་རྒྱལ་སར་ཕྱུང་
པ་འོས་པ་དེས་ཀྱང་སྤྱོད་པ་ཀུན་དང་མཐུན་ཞིང་ཀུན་དགའ་བར་སྤྱད་པས།
རང་ཉིད་ལ་ཉེས་པས་མི་གོས་ཤིང་ཀུན་གྱི་དྭངས་བ་བསྡུས་ནུས་པས། ཆེན་པོའི་
དཔལ་ཀུན་ཐོབ་པ་ཡིན་ཞིང་
། །སྙིང་པོ་གཅོད་པའི་བློ་དང་ལྡན་ན་རྒྱལ་སར་འབྱུང་
བ་ཡིན་ནོ། །དེ་མ་ཡིན་ན་རྒྱལ་པོའི་ཆད་པས་ཕོག་གིན་རྒྱལ་སྲས་སྤྲང་པོར་འབབ་
པའོ། །དེ་ལྟར་ལས་དང་པོའི་སྒྲུབ་པ་པོ་དེས་ཀྱང་། སྤྱོད་ཡུལ་ཕྱི་ནང་གསང་གསུམ་
ཀུན་དང་མཐུན་པར་མ་སྤྱད་ན། བདེ་གཤེགས་བཀའ་ལས་འདས་པའི་ཉེས་པས་
གོས་ཤིང་ལམ་སྣ་མི་ཟིན་པས་ཐར་པ་མི་འཐོབ་སྟེ་ངན་སོང་དུ་ལྟུང་བའོ། །ཞེས་
དང་། ཡེ་སངས་རྒྱས་པའི་རྒྱུད་ལས། དང་པོའི་སྤྱོད་པ་ཀུན་དགའ་སྙིང་པོར་སྤྱད། །
རྒྱལ་སྲས་གཞོན་ནུས་རྒྱལ་ས་འཛིན་པ་བཞིན། །ཐེག་པ་ཕྱི་ནང་ཀུན་ལ་དགའ་བ་
ལྟར། །མཐོན་པོར་མི་ཁུར་དམའ་བ་རས་མི་འབོར། །བསླབ་བྱ་སློབ་ཅིང་བསྲུང་
བྱ་ཐམས་ཅད་བསྲུང་
། །རང་ལ་ཉེས་མི་གོས་ཤིང་ཀུན་དང་མཐུན། །སྙིང་པོར་གསང་
376



སྡོམ་གསུམ་རྣམ་པར་འབྱེད་པའི་བཀའ་བརྟེན།
སྤྱོད་གཙོར་བླང་ཁེར་མི་འདོན། །ཞེས་སོ། །མདོར་ན་ལམ་མས་རིམ་བཞིན་སོ་ཐར་
གྱི་ཕྱིའི་ཚུལ་དང་ནང་གི་ཁྲིམས་ཟུང་འབྲེལ་དུ་བསྲུང་ཞིང་
། རང་བཞིན་དང་
པའི་ཁ་ན་མ་ཐོ་བ་མེད་པ་ཉིད་གཙོར་འདོན་ཏེ། ནང་དོན་དུ་བྱང་ཆུབ་ཀྱི་སེམས་
གཉིས་ལ་བློ་སྦྱོང་ཞིང་མྱོང་བ་ཐོན་པར་བྱའོ། །དེ་ལྟར་ནའང་གསང་དོན་རྣམ་འབྱེད་
ལས། ཕྱོགས་བྲལ་ཞིག་ལ་སོ་ཚུགས་ཕྱིར། །འདབ་ལྡན་ངང་མོའི་འགྲོས་ཀྱིས་མཚོན། །
ཞེས་པས། འདོད་དབང་གི་ཕྱོགས་ཞེན་མེད་པ་དཔེར་ན་བྱ་ངང་མོའི་འགྲོས་བཞིན་
དུ་རྟོགས་གོམས་དང་བསྟུན་ནས་རིམ་གྱིས་ལམ་གོང་མ་ལ་སློབ་པའི་ཐིག་ལེ་བདེ་
བའི་ཡེ་ཤེས་ལ་སྤྱོད་པའི་དུས་ནའང་། ཟག་བཅས་ཀུན་རྫོབ་ཀྱི་ཐིག་ལེ་འཛིན་ཤེས་པ།
ཟག་མེད་ཡེ་ཤེས་ཀྱི་བདེ་བ་སྐྱོང་ཤེས་ལ་མ་ཆགས་པ་བྱ་བ་དང་། མ་ཆགས་ཀུན་
སྤྱོད་ཀྱི་དུས་ན་འོག་མའི་ལྟ་སྤྱོད་ཐམས་ཅད་གསང་སྔགས་སུ་བསྡུས་ནས་ཉམས་
སུ་བླང་བར་བྱ་སྟེ། ཡེ་སངས་རྒྱས་པ་ལས། ལྟ་སྤྱོད་ཐམས་ཅད་ཡར་དྲིལ་གསང་
སྔགས་སྤྱོད། །སྤྲོས་པ་ཀུན་གཅོད་དོན་བསྡུས་ཉམས་སུ་བླང་། །གསེར་དང་བང་
པ་མ་བརྗེ་སྐྱེས་བུ་རྣམས། །ཞེས་སོ། །རྣམ་པར་མི་ཤིག་པའི་མཉམ་བཞག་གི་སྤྱོད་
པའི་དུས་ན་དབེན་པའི་གནས་སུ་རིམ་པ་གཉིས་ཀྱི་ཉམས་ལེན་བར་མ་ཆོད་པ་ཚེ་
དང་མཉམ་སྐྱལ་དུ་ཉམས་སུ་བླང་སྟེ། འགྲེལ་པ་ལས། གསང་སྔགས་ཀྱི་ལྟ་སྤྱོད་
ཐམས་ཅད་དང་མ་བྲལ་བར་བྱས་ལ། དབེན་པའི་གནས་སུ་རྟག་ཏུ་མཉམ་བཞག་
གི་ཏིང་ངེ་འཛིན་ལ་གནས་པར་བྱའོ། །ཞེས་སོ། །
བཞི་པ་ཡེ་ཤེས་ཀློང་གྱུར་གྱིས་གསང་སྔགས་བླ་མེད་ལ་སྤྱད་པ་ནི། རྟོགས་ཤིང་
གོམས་ནས་ཡེ་ཤེས་ཀློང་གྱུར་པས། འོག་མར་མ་ཆགས་གསང་སྔགས་དོན་ལ་སྤྱད།
ལྟུང་བའི་གཟུགས་བརྙན་ལྟུང་མེད་མཆོག་ཏུ་འགྱུར། ལྟ་བ་རྟོགས་པ་སྒོམ་པ་གོམས་
པ་སྟེ་རྟོགས་གོམས་
པ་གོམས་ཀྱི་གདེང་ཡང་དག་པ་དང་ལྡན་པའི་དུས་ན་ཐེག་པ་འོག་མ་
{377



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྣམས་ལ་མ་ཆགས་པར། གསང་སྔགས་ཐེག་པ་ཆེན་པོའི་དོན་ལ་སྤྱད་པར་བྱ་སྟེ།
དེའི་དུས་ན་རང་གྲོལ་བརྟུལ་ཞུགས་ཀྱི་སྤྱོད་པ་ཞེས་བྱ་བ། གསང་སྔགས་ཀྱི་ལྟ་སྒོམ་
སྤྱོད་པ་ཟབ་མོའི་དོན་ལ་ཡ་མི་ང་བར་སྤྱད་དེ་ཡེ་སངས་རྒྱས་པ་ལས། རྟོགས་ཤིང་
གོམས་ནས་ཡེ་ཤེས་ཀློང་གྱུར་པས། །མ་འགགས་རྩལ་དུ་ཤར་བའི་ས་མཚམས་ན།
རིག་པའི་ངར་མི་བཅག་ལ་ཐོད་རྒལ་གཏོང་། །ལྟ་བའི་གདེང་མི་སྨོད་ལ་བྱུང་རྒྱལ་བྱ།
སྒོམ་པའི་བོག་མི་སྒྲིབ་ལ་རྩེ་རྒྱལ་བཞག །སྤྱོད་པའི་ཆིང་མི་བཅའ་ལ་བབ་རྒྱལ་བསྐྱུར།
འབྲས་བུའི་རྟགས་མི་བསྐྱུང་ལ་རང་རྒྱལ་བསྐྱེད། །ཅེས་སོ། །འོ་ན་སོ་ཐར་གྱི་ཕམ་
པ་བཞི་དང་། བྱང་སྡོམ་གྱིས་གཞན་ལ་ཕན་འདོགས་པ་སྟེ། འདིར་སྔགས་ཀྱི་སྤྱད་
པར་བྱ་བའི་དམ་ཚིག་ལྔ་དང་དངོས་སུ་འགལ་བས་ལྟུང་བ་མ་ཡིན་ནམ་ཞེ་ན།
འོག་མ་དང་འགལ་བ་ལྟར་སྣང་ཡང་། སྔགས་སུ་ཐབས་ཤེས་ཁྱད་པར་ཅན་གྱིས་
ཟིན་པས་ལྟུང་བའི་གཟུགས་བརྙན་ཙམ་སྟེ། དོན་ལ་ལྟུང་བ་མེད་པའི་སྟེང་དུ་ཚོགས་
ཆེན་རྫོགས་ནས་རྒྱལ་བའི་དགོངས་པའི་མཆོག་ཏུ་འགྱུར་བ་སྟེ། མངོན་སང་
རྒྱས་པའི་རྒྱུད་ལས། ལྟུང་བས་ལྟུང་མེད་རྒྱལ་བ་མཆོག་ཏུ་འགྱུར།། ཞེས་སོ། །
ལྔ་པ་གནད་ཀྱིས་མི་འགལ་བ་ནི། འོག་མའི་དགག་བྱ་གོང་མས་ལམ་བྱེད་པ།
ཕལ་པ་བློན་དང་རྒྱལ་གྱིས་དབང་བསྒྱུར་བཞིན། །གཞན་ཕན་སེམས་དང་ཡེ་ཤེས་
དབང་བརྙེས་པས། །གནད་ཀྱིས་འགལ་མིན་དོན་ལ་ཡོན་ཏན་ཡིན། །ལུས་ངག་
གི་སྤང་བདུན་སོ་ཐར་ནས་རྟག་ཏུ་བཀག་པ་དང་། །སེམས་དཔའ་ལ་གཞན་དོན་
དུ་འགྱུར་ན་གནང་ཞིང་མི་འགྱུར་ན་བཀག་པ་དང་། །གསང་སྔགས་ཀྱིས་དེ་དག་
ལམ་དུ་བྱེད་དགོས་ན་ནང་འགལ་ལོ་ཞེ་ན། །མི་ཕལ་པའི་དབང་བློན་པོས་བསྒྱུར།
བློན་པོའི་དབང་རྒྱལ་པོས་བསྒྱུར་བས། །འོག་མ་དག་ལ་རང་དབང་མེད་པ་བཞིན་དུ།
གོང་མ་གོང་མའི་ཐབས་ཤེས་ཟབ་མོས་ཟིན་པའི་དགོས་པ་ཁྱད་པར་ཅན་ཡོད་པས་
378



སྡོམ་གསུམ་རྣམ་པར་འབྱེད་པའི་བཀའ་བརྟེན།
མི་འགལ་ཏེ། དེའང་བྱང་ཆུབ་སེམས་དཔས་རྫུན་སྨྲ་བ་ལྟ་བུའི་ལྟུང་བ་ལ་སྤྱོད་ན་
གཞན་ཕན་སེམས་ཀྱིས་ཟིན་པས་མི་འགལ་བའི་སྟེང་དུ་ཚོགས་རྫོགས་ནས་ཐར་
པའི་གོ་འཕང་གོང་འཕེལ་དུ་འགྲོ་སྟེ། རྒྱལ་པོ་གཡུ་རྒྱལ་བྱ་བས་བྲམ་ཟེ་བུ་དཀར་
བྱ་བ་བསད་ནས་བྲོས་པ་དྲང་སྲོང་ཤ་བ་དང་སྐར་མ་གཉིས་དང་འཕྲད་པའི་རྗེས་སུ།
བྲམ་ཟེའི་དམག་གིས་བདས་པས་དྲང་སྲོང་གཉིས་ལ་དྲིས་པའི་ཚེ་མ་མཐོང་ངོ། །ཞེས་
རྫུན་བྱས་པས་གཡུ་རྒྱལ་སྲོག་ལས་ཐར་བའི་ཕན་ཡོན་གྱིས་དྲང་སྲོང་གཉིས་ཕྱི་མ་
བར་ལྷ་འོད་གསལ་དུ་སྐྱེས་པ་འདུལ་བ་ཀུན་འབྱུང་དབྱིངས་དག་ལས་གསུངས་པ་ལྟ་
བུའོ། །དེ་ལྟ་བུའི་རྫུན་དེ་ལའང་རང་འདོད་རྩ་བ་ནས་མེད་པ་ཞིག་དགོས།
བཙུན་དམ་པའི་ཞལ་ནས། ཕན་པ་སྨྲ་བའི་རྫུན་ཡང་རང་ཕྱོགས་ཞེ་འདོད་དམ་ཚེ་
འདིའི་འཁྲིས་བག་ཙམ་ཞིག་འདུག་ན་སྨྲ་མི་རུང་། ཞེས་གསུངས་སོ། །དེ་ལྟར་བྱང་
ཆུབ་སེམས་དཔའ་ལ་དགོས་པ་ཁྱད་པར་ཅན་ཡོད་ན་རྫུན་ལ་སོགས་པ་གནང་བ་
ཡོད་ནའང་། སོ་ཐར་རང་ལུགས་ལ་གཞན་ལ་ཕན་ཡང་རྩེ་བཞི་ལ་སོགས་གཏན་
ནས་གནང་བ་མེད་དེ། འདུལ་བ་དུས་ཆེན་སྡོམ་བརྩོན་གྱི་རྒྱུད་ལས། སྲོག་མི་གཅོད་
པ་ཀྲྀཤ་ས་ར་བཞིན། །མ་བྱིན་ལེན་པ་སྤོང་བ་རུ་སྦལ་བཞིན། །གཡེམ་པ་སྤོང་བ་འབྲོང་
ཆེན་རྨ་ཅན་བཞིན། །རྫུན་སྨྲ་སྤོང་བ་ལྐུགས་པ་ལྟ་བུའོ། །ཞེས་སོ། །གསང་སྔགས་
པ་ལའང་ཐབས་མཁས་པ་ལྟ་བ་ལ་རང་དབང་ཐོབ་པ་ཉམས་མྱོང་བརྙེས་པའི་གནད་
ཟབ་མོ་དང་ལྡན་པས་དེ་དག་ལ་སྤྱད་ཀྱང་མི་འགལ་ཏེ། རྒྱུ་མཚན། སོ་ཐར་གྱི་དྲང་
སྲོང་ལ་ཕམ་བཞི་ཆབ་བཅས་བྱུང་ན་སྡོམ་པ་ཞིག་པར་འདོད་པ་ལ། རྟོགས་པ་མཆོག་
ལྡན་གྱི་སྔགས་པས་མི་ཚངས་སྤྱོད་ལ་ཡུལ་དང་བདག་ཉིད་ལྷ། བསམ་པ་སེམས་
ཅན་གྱི་དོན། སྦྱོར་བ་ཡེ་ཤེས་ཀྱིས་ཟིན་པ། མཐར་ཐུག་མ་ཆགས་པས་ཚིམས་པའང་
མེད་པས་མི་འགལ་བའི་སྟེང་དུ་འཛག་མེད་ཀྱི་ཡེ་ཤེས་གྲུབ་པ་སོགས་ཀྱིས་འོག་མའི་
379



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དགག་པ་བས། གོང་མའི་དགོས་དབང་གི་ཁྱད་པར་འཕགས་ཏེ། ལྟ་བ་ཁྱུང་ཆེན་
ལས། ཐམས་ཅད་རང་རིག་ཡིན་པས་ན། །མ་ཆགས་པ་ལ་ཞེན་པ་དང། །དབང་
གིས་ཆགས་པར་གྱུར་པ་དང་། །ཆགས་པར་སྤྱོད་པ་དེ་ཡི་ཚེ། །ལྷན་ཅིག་སྐྱེས་པའི་
ཆགས་པ་མེད། །དེ་ལྟར་སྤྱོད་པ་ཚངས་པ་ཡིན། །ཞེས་སོ། །སྲོག་གཅོད་ལའང་།
སྒྲོལ་བྱེད་བདག་ཉིད་སྒྱུ་མ། བསྒྲལ་བྱའི་ཡུལ་མིག་ཡོར་ལྟ་བུ་སྟེ་སྲོག་དང་སྐྱེས་བུར་
འཛིན་པ་མེད་པས་དེ་བཅད་པའང་མེད། སྦྱོར་བ་མཚོན་སོགས་ཀྱིས་མ་ཡིན་པ་
ལ། ཞེ་སྡང་རང་ག་མས་ཀུན་ནས་མ་བསླངས་པས་རྗེས་ཡི་རང་མེད་པའི་ཕྱིར།
ཉེས་པས་མི་གོས་པའི་སྟེང་དུ་བསྒྲལ་བྱའི་ལས་ངན་རྒྱུན་གཅོད་ནས་ཐར་པར་བཀོད་
འདོད་ཀྱིས་ཚོགས་རྫོགས་པར་འགྱུར་ཏེ། དེ་ཉིད་ལས། དོན་དམ་བྱང་ཆུབ་སེམས་
ཉིད་ལ། །ཡོད་མེད་གཉིས་སུ་མི་དམིགས་ཤིང་། །ཀུན་རྫོབ་ཙམ་དུ་སྒྱུ་མའི་ཆ།
མིག་ཡོར་ལྟ་བུའི་ཚུལ་ཤེས་ན། །སྲོག་མེད་སྲོག་ལ་གཅད་དུ་མེད། །སྲོག་གཅོད་སྐྱེས་
བུ་ལོག་རྟོག་གོ །ཞེས་སོ། །མ་བྱིན་པ་ལེན་པ་ལའང་། ཡུལ་རང་སྣང་སྒྱུ་མའི་རྫས་
ལ་ཕ་ལོགས་ཀྱི་རྐུ་སེམས་མེད་པས་འཐོབ་བྱ་ཐོབ་བྱེད་ཀྱི་རྟོག་པ་མེད་ཅིང་གཞི་
བསམ་སྦྱོར་བ་མཐའ་ཐུག་མི་ཚང་བས་དགག་དགོས་གནད་གཅིག་པ་སྟེ། སྔ་མ་ལས།
བདག་གཞན་མ་བྱིན་ལེན་པ་ཉིད། །གྲུབ་པ་མེད་པ་དེ་ཡི་ཕྱིར། །བླངས་མེད་ཐམས་
ཅད་བོན་གྱི་དབྱིངས། །ཞེས་སོ། །རྫུན་སྨྲ་བའི་ཚེ་ཡང་བདག་གཞན་ཐམས་ཅད་
རྫུན་སྣང་དུ་རྟོགས་པས་བརྫུན་ལས་རྫུན་གྱི་ཉེས་པའང་རྫུན་པ་ཡིན་པའི་ཕྱིར་ཡན་
ལག་མ་ཚང་བས་མི་འགལ་ཏེ། དེ་ཉིད་ལས། ཕྱི་ནང་བོན་དུ་སྣང་བ་རྣམས། །སྒྱུ་
མ་ལྟ་བུ་སྣང་བ་ལ། །མིང་དང་ཚིགས་སུ་བཏགས་པ་ཀུན། །ཐམས་ཅད་རྫུན་ཡིན་
དེ་ཡི་ཕྱིར། །བདེན་པ་མེད་ལ་རྫུན་ཡང་མེད། །བརྫུན་པ་ཞེས་སུ་བཏགས་པ་ཙམ།
ཞེས་སོ། །དེ་ལྟ་བུའི་ཐབས་ཤེས་ཁྱད་པར་ཅན་གྱིས་ཟིན་ན་འོག་མ་ལ་མི་འགལ་
380



སྡོམ་གསུམ་རྣམ་པར་འབྱེད་པའི་བཀའ་བརྟེན།
བའི་སྟེང་དུ་ཡོན་ཏན་ཁྱད་པར་ཅན་དང་ལྡན་པ་ཡིན་ཏེ། སོ་ཐར་བྱེ་བྲག་གི་རྒྱུད་ལས།
ལྷ་ཡི་དྲང་སྲོང་དམོད་པ་འཐོར་བ་ཡིས། །སྟོན་པའི་དྲུང་དུ་རབ་བྱུང་བསྙེན་པ་རྫོགས།
མི་ལོ་ལྔ་ན་ཨ་དཀར་ཐེག་པར་འཕགས། །སྦྱོར་བ་ལྔ་དང་བསྒྲལ་བ་བཅུ་གསུམ་གྲུབ།
བཅུ་གསུམ་འཁོར་ལོ་ཚོགས་ཆེན་ས་ལ་བགྲོད།། ཅེས་སོ། ། སྤྱོད་པ་དུས་ཚད་དང་
འབྲེལ་བ་མ་བྱས་ཤིང་རྟོགས་གོམས་ཀྱི་གདེང་མེད་པས་འོག་མ་ཁྱད་དུ་གསོད་ནས་
སྔགས་ལ་སྤྱོད་པར་རློམ་ན་ཕན་ཡོན་ལྟ་ཅི། གནས་ངན་བརྒྱུད་ནས་ངན་སོང་དུ་
སྐྱེ་སྟེ། དེ་ཉིད་ལས། བྲམ་ཟེ་རིགས་སྔགས་འཆང་བ་ཡིས། །འདུལ་བའི་གཞུང་
བོར་རིགས་སྔགས་སྤྱོད། །ཉེས་པ་སྐྱེ་བ་ལྔ་བརྒྱ་རུ། །དམུས་ལོང་བྱི་ལོང་མ་ནིང་བརྒྱུད། །
ཞེས་སོ། །སྡོམ་པ་གསུམ་ལྡན་གྱི་དྲང་སྲོང་ཡིན་ནའང་ཡེ་ཤེས་མ་ཐོབ་ན་འདུལ་
བའི་གཞུང་ལུགས་བཞིན་དུ་བསྲུང་བར་བྱས་ན་སྔགས་ཀྱི་ཡོན་ཏན་མི་ཉམས་ཤིང་།
ལྷ་མིའི་སྐྱེ་བ་རིམ་གྱིས་བརྒྱུད་པའི་མཐར་འབྲས་བུ་བླ་ན་མེད་པ་འཐོབ་པར་འགྱུར་
ཏེ། སྔ་མ་ལས། ཀླུ་ཡི་དྲང་སྲོང་འདུལ་བ་འཛིན་པ་ཡིས། །ཚུལ་དང་ཁྲིམས་བསྲུངས་
འདུལ་བ་རང་དུ་གནས། །སྐྱེ་བ་དགུ་རུ་ལྷ་མི་བདེ་འབྲས་ཐོབ། །ཅེས་སོ། །འདི་དག་
ལ་ལྷ་ཀླུའི་དྲང་སྲོང་བཤད་པ་ནི་རིགས་ཀྱི་ཁྱད་པར་གྱིས་ཡིན་ཏེ། ལྷ་དང་ཀླུ་ལས་
རབ་བྱུང་མེད་པའི་ཕྱིར་རོ། །
དྲུག་པ་སྤྱོད་མཐའ་རྣམ་པར་དག་པ་ནི། །མདོར་ན་ཉོན་མོངས་རང་མཚན་
མ་སོང་ཞིང་། །རང་ལ་སྡིག་མི་གོས་དང་གཞན་མི་ལྡོག །དགག་བྱ་དགོས་པ་སྐྱོན་
ཡོན་ཞིབ་ཏུ་བརྩི། །སྤྱོད་མཐའ་རྣམ་དག་མི་ལྡོག་མཐར་ཕྱིན་བྱ། །མདོར་བསྡུ་ན་
ཉོན་མོངས་པ་གང་ཡང་རང་མཚན་དུ་མ་སོང་བ་ལྟ་བའི་གདེང་གིས་ཟིལ་གྱིས་ནོན་
པའམ་སྐུ་དང་ཡེ་ཤེས་སུ་བསྒྱུར་བས་རང་ཁར་མི་གཏོང་ཞིང་ཐ་ནའང་ཉེས་དམིགས་
བརྟགས་ནས་སྤོང་བ་ལ་འབད་དེ་རང་ལ་སྡིག་པས་མི་གོས་པ་དང་། གཞན་ལའང་
38



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གནས་སྐབས་མཐར་ཐུག་གི་ཕན་པ་བསམ་སྦྱོར་གཉིས་ཀའི་སྒོ་ནས་བསྒྲུབ་པ་ལས་
མི་ལྡོག་ཅིང་། དེའང་བྱང་ཆུབ་སེམས་དཔས་གཞན་ལ་ཕན་གདགས་པའི་ཕྱིར་
རྫུན་སྨྲ་དགོས་པ་དང་སྨྲས་ན་སོ་ཐར་ཉམས་པར་འགྱུར་བ་གཉིས་ཐུག་པ་དེ་ལ་
དགག་བྱ་དང་དགོས་པ་ཞིབ་ཏུ་བརྩི་སྟེ། དཔེར་ན་དྲང་སྲོང་ཤ་བ་སྐར་མ་གཉིས་
ཀྱི་བརྫུན་བཤད་པ་དེ་ནི་འདུལ་བའི་གཞུང་ལུགས་ལ་དགག་བྱ་ཡིན་པས་དགག་
དགོས་པ་ལ། ཁོང་གཉིས་བྱང་ཆུབ་སེམས་དཔའ་ཡིན་པས་རྫུན་དེ་མ་བཤད་ན་
བྱང་སྡོམ་ཉམས་པར་འགྱུར་བས། དེའི་ཚེ་ཁོང་གཉིས་ཀྱིས་དགེ་སྟོབས་ཆེ་ཆུང་
བརྩིས་པས་རྫུན་དགག་པ་བས། རྫུན་སྨྲ་བའི་དགེ་སྟོབས་ཆེ་བར་མཐོང་ནས་རྫུན་
དེ་བཤད་པས་རྒྱལ་པོ་གཡུ་རྒྱལ་སྲོག་ལས་ཐར་པའི་ཕན་ཡོན་གྱིས་དྲང་སྲོང་གཉིས་
ཕྱི་མར་བར་ལྷ་འོད་གསལ་དུ་སྐྱེས་པ་གོང་དུ་བཤད་ཟིན་པ་ལྟ་བུའོ། །དེ་ལྟར་སྡོམ་
པ་གོང་འོག་ནང་མ་འདོམ་པ་རྣམས་རང་རང་གི་གཞུང་ནས་བཤད་པ་ལྟར་སོ་སོར་
མ་འདྲེས་པར་བསྲུང་བར་བྱ་ཞིང་། གལ་ཏེ་འདོམ་ཐུག་པར་གྱུར་ན་དགག་དགོས་
བརྩིས་པའི་སྐྱོན་ཆེ་ན་དགག་བྱ་གཙོར་བས་སྤང་ཞིང་། ཡོན་ཏན་ཆེ་ན་དགོས་པ་
གཙོར་བས་བསྒྲུབ་དགོས་པ་ཡིན་ནོ། །མདོར་ན་སྡོམ་པ་གསུམ་གང་ལ་སྤྱོད་ཀྱང་
སྤྱོད་པའི་ཐོག་མཐའ་བར་གསུམ་གང་གི་ཚེ་ཡང་ཉོན་མོངས་པ་དང་སྡིག་པ་དང་
ཉམས་ལྟུང་ལ་སོགས་པའི་སྐྱོན་གྱིས་མ་གོས་པ་གལ་ཆེ་ཞིང་། གལ་ཏེ་གོང་མའི་
དགོས་དབང་གིས་རྫུན་ལྟ་བུའི་ལྟུང་བ་ལ་སྤྱོད་དགོས་པ་བྱུང་ནའང་དགག་དགོས་
ཞིབ་ཏུ་བརྩི་ནས་གོང་མའི་དགེ་སྟོབས་ཀྱིས་འོག་མའི་ལྟུང་བ་ཟིལ་གྱིས་ནོན་པ་ལ་
རང་འདོད་སྤུ་ཙམ་མེད་པ་ཞིག་དགོས། དེ་ལྟར་མ་ཡིན་ན་སྡོམ་པ་ལ་སྙད་བཏགས་
ནས་རང་འདོད་ཀྱིས་གསོད་གཡེམ་རྐུ་ལ་
ལ་སོགས་པ་སྤྱོད་ན་སྔགས་ཀྱིས་མནར་མེད་
ཀྱི་གནས་སུ་སྦྱོར་བར་བྱེད་པར་ཤེས་དགོས། དེ་བས་ན་བསླབ་གསུམ་རྣམ་པར་
382



སྡོམ་གསུམ་རྣམ་པར་འབྱེད་པའི་བཀའ་བརྟེན།
དག་པ་ཕྱིར་མི་ལྡོག་པ་ཚེ་དང་མཉམ་སྐུལ་གྱི་སྡོམ་པ་མཐར་ཕྱིན་པར་བྱའོ། །༼༧༩༽
དོན་གསུམ་པ། སྡོམ་པ་གསུམ་ཇི་ལྟར་ཉམས་སུ་ལེན་ཚུལ་བསྡུས་ཏེ་བསྟན་
པའི་མཇུག་བསྡུ་བ་ནི། དེ་ལྟར་སུམ་ལྡན་རིག་འཛིན་ཞེས་བྱ་དེས། །ཐབས་ཆེན་
བསྐྱེད་དང་ཤེས་རབ་རྫོགས་པ་དང་། །དབྱེར་མེད་རྫོགས་ཆེན་ལམ་ལ་བརྩོན་ལྡན་ན། །
ཚེ་འདིར་གདོད་མའི་གཞི་ཐོག་མངོན་གྲོལ་ཞིང་། །ཀུན་བཟང་བོན་སྐུའི་གཏན་
སྲིད་ཟིན་གྱུར་ནས། །ནམ་མཁའ་གནས་བཞིན་འགྲོ་ལ་ཐུགས་རྗེ་བཞིའི། །འདུལ་
བྱེད་སྟོན་པའི་རྣམ་འཕྲུལ་མི་འགག་པས། །འཁོར་བ་སྟོང་པར་བྱེད་པའི་མཛད་
པ་འབྱུང་། །དེ་ལྟར་རང་ལུགས་ཀྱི་སོ་ཐར་སྡོམ་པ་ལ་ནི་འདུལ་འཛིན་གོང་མ་རྣམས་
མགྲིན་གཅིག་ཏུ་ཐེག་ཆེན་སོ་ཐར་ཡིན་ཞེས་བཤད་པ་ནི། ཁྲིམས་ཉིས་བརྒྱ་ལྔ་བཅུ་
ཕལ་ཆེར་སེམས་ཀྱི་བསྲུང་བྱར་གྱུར་བའི་དོན་གྱིས་གསུངས་པ་སྟེ། དེའང་རང་
དོན་དུ་བསྲུང་ན་ཐེག་ཆེན་དུ་འགྱུར་བའི་སྐབས་མེད་དེ། ཡེ་ཁྲི་ལ་བཟླ་ལས།
ཐེག་པའི་ངོ་བོ་བསྟན་པ་ནི། །ཤེས་རབ་དང་ནི་སྙིང་རྗེ་ཡིན། །དེ་གཉིས་ཆེ་ན་ཐེག་
པ་ཆེ། །དེ་གཉིས་ཆུང་ན་ཐེག་པ་ཆུང་། །ཞེས་པས་སོ། །ཤེས་རབ་ཆུང་བ་ནི་མཐའ་
གསུམ་དོན་དམ་དུ་སྨྲ་བའི་འཕན་ཡུལ་མཚན་ཉིད་པ་སྟེ་ཐེག་ཆུང་པའོ། །ཤེས་རབ་
ཆེ་བ་ནི་ལྟ་སྤྱོད་ཟུང་འབྲེལ་བདེན་གཉིས་ཟུང་འགྲོགས་སུ་ཤེས་པའི་འཕན་ཡུལ་
བཏགས་པ་བ་སྟེ་ཐེག་ཆེན་པའོ། །སྙིང་རྗེ་ཆུང་བ་ནི་རང་དོན་ཡིད་བྱེད་པ་སྟེ།
བྱམས་འབུམ་ལས། ཐེག་དམན་རང་ཉིད་ཞི་བདེ་གཉེར། ཞེས་སོ། །སྙིང་རྗེ་ཆེ་
བ་ནི་གཞན་དོན་ལ་དགོངས་པ་སྟེ། སློབ་དཔོན་དྲན་པས། སྙིང་རྗེ་ཆེ་ན་ཐེག་པ་ཆེ།
ཅེས་སོ། །དེ་བས་ན་རང་དོན་གཞན་དོན་གང་ལྟར་ཡང་ཕྱིའི་ཚུལ་བརྒྱ་དང་བདུན་
ཅུ་རྩ་དྲུག་གིས་ཕྱི་ལུས་ངག་གི་མ་དག་པའི་ཀུན་སྤྱོད་ཐམས་ཅད་བསྡོམ། ནང་གི་
ཁྲིམས་ཉིས་བརྒྱ་དང་ལྔ་བཅུས་ནང་སེམས་ཀྱི་ཀུན་རྟོག་ངན་པ་ཐམས་ཅད་བསྡོམ་སྟེ།
333



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྒོ་གསུམ་གྱིས་ཉེས་སྤྱོད་ལས་ལྡོག་པར་བྱ། གཞན་དག་གིས་ཁྲིམས་ཉིས་བརྒྱ་དང་
ལྔ་བཅུ་རྩ་གསུམ་ནི་ལུས་ངག་གི་བསྲུང་བྱར་གྱུར་པ་ཉན་ཐོས་སོ་ཐར་ཟེར་
རོ། །དེ་ལྟ་བུའི་སྐལ་ལྡན་གྱི་ཞིང་ས་ལ་འབྲས་བུ་རྣམ་མཁྱེན་གྱི་རྒྱུ་བྱང་ཆུབ་སེམས་
གཉིས་ཀྱི་ས་བོན་ལེགས་པར་བཏབ། ཚོགས་གཉིས་ཀྱི་རྐྱེན་ཆུ་ལུད་སྤྲད། བསླབ་
པ་སུམ་བརྒྱ་དང་དྲུག་ཅུས་ཉ་ར་དམ་པོར་བྱས་པས། དོན་གཉིས་ལྷུན་གྲུབ་ཀྱི་ལོ་
འབྲས་སྨིན་ཏེ་རྟོགས་པའི་ཟས་ཀྱིས་བཀྲེས་པར་གྱུར་པའི་མ་རྒན་སེམས་ཅན་རྣམས་
བཀྲེས་སྐོམ་སོགས་ཀྱི་སྡུག་བསྔལ་ལས་སྐྱོབ་པར་བྱ། དེ་ལྟར་ནའང་སོ་བྱང་གཉིས་ནི་
བསྐལ་པ་བགྲང་བས་བྱང་ཆུབ་ལ་ཐག་རིང་སྟེ། སངས་རྒྱས་མྱུར་དུ་ཐོབ་པར་བྱེད་པ་
གསང་སྔགས་འབྲས་བུའི་ཐེག་སྒོར་ཞུགས་ཏེ་བསྐྱེད་རྫོགས་རྫོགས་ཆེན་གྱི་དམ་
ཚིག་མིག་གི་འབྲས་བུ་བཞིན་དུ་བསྲུང་ཞིང་དེའི་ངེས་དོན་ཟབ་མོ་ལ་སློབ་པར་བྱ་
སྟེ། འདི་ལྟར་བསྐྱེད་རིམ་གྱིས་ཕྱི་སྟོང་གསུམ་ལྷུན་རྫོགས་སུ་བསྒོམ་པས་ཡིད་ངོའི་
སྣང་བ་ཤིན་ཏུ་རྒྱ་ཆེ་བ་སྟོང་གསུམ་འཇིག་རྟེན་ལྟ་བུ་དང་། མིག་ཤེས་ཀྱི་སྣང་བ་
ས་རྡོ་རི་བྲག་ལྟ་བུའི་དངོས་པོ་རང་མཚན་པར་བལྟ་བ་སྦྱོང་ལ། བཅུད་ལྷ་དང་
ལྷ་མོར་བསྒོམས་པས་ཡིད་ངོར་སྣང་བ་ཚད་མེད་པ་རྨི་ལམ་ལྟ་བུར་འཆར་བ་དང་།
མིག་ཤེས་ཙམ་དུ་སྣང་བའི་སེམས་ཀྱི་བདེན་ཞེན་བག་ཆགས་དང་བཅས་པ་སྦྱོང་།
ཁྱད་པར་དུ་རང་གི་ཕུང་ཁམས་སྐྱེ་མཆེད་ཀྱང་གདོད་མ་ནས་ལྷའི་རང་བཞིན་དུ་
ཡོད་པར་ཤེས་ཤིང་དེ་དང་དེར་གསལ་ཐེབས་པས་གཟུགས་ཀྱི་ཕུང་པོ་ལ་སོགས་
པའི་སྒྲིབ་པ་སྦྱོང་བར་བྱེད། དེའང་སྔགས་ཀྱི་དམ་ཚིག་མ་ཉམས་ཤིང་བསྙེན་སྒྲུབ་
བཞི་ལ་སོགས་ཚུལ་བཞིན་དུ་ཉམས་སུ་བླངས་པས་ཐུན་མོང་ཡོ་བྱད་ལྔ་ལ་སྤྱད་པའི་
འབྲས་བུ་དང་། ལམ་དུ་གྱུར་པའི་འབྲས་བུ་འཐོབ་པ་སྟེ། ལྟ་བ་ཁྱུང་ཆེན་ལས།
ཏིང་ངེ་འཛིན་ཉིད་གསལ་བསྒོམ་སྟེ། །ཡོ་བྱད་ལྔ་དང་ལྡན་གྱུར་པས། །ཞེས་དང་།
384



སྡོམ་གསུམ་རྣམ་པར་འབྱེད་པའི་བཀའ་བརྟེན།
རྩ་ལག་དམ་ཚིག་མ་ཉམས་ཤིང་། །བསྙེན་སྒྲུབ་བཞི་ལ་བརྩོན་པར་བྱ། །དེ་ཡི་སེམས་
དཔའ་འགྲུབ་དུས་ན། །ཞེས་སོ། །དང་པོ་ཡོ་བྱད་ལྔ་ནི། དེ་ཉིད་ལས། ཐབས་དང་
ཤེས་རབ་ཡོ་བྱད་དང་། །རྒྱུན་དང་བགོ་བའི་ཡོ་བྱད་དང་། །བྲོ་གར་འདུ་འཕྲོའི་ཡོ་
བྱད་དང་། །གླུ་ཚིག་སྒྲ་ཡི་ཡོ་བྱད་དང་
། །བཟའ་དང་བཏུང་བའི་ཡོ་བྱད་ལྔ། །རྫོགས་
པ་ཉིད་དུ་ལྡན་གྱུར་ནས། །ཞེས་སོ། །དེ་དག་གི་ཡོན་ཏན་ཇི་ལྟར་འགྱུར་ཞེ་ན་རིམ་
པ་ལྟར། དེ་ཉིད་ལས། ཡབ་ཡུམ་གཉིས་ཀྱི་ཕྱག་རྒྱ་ཡི། །ལས་བཞི་ཀུན་གྱི་དངོས་
གྲུབ་འཐོབ། །ཅེས་དང་། རྒྱན་དང་བགོ་བའི་ཕྱག་རྒྱུ་ཡིས། །རང་ལུས་འོད་དུ་འབར་
བ་དང་། །བདུད་ཀྱི་དཔུང་གིས་མི་ཚུགས་དང་། །རང་ལུས་སེང་གེ་ལྟ་བུ་དང་།
ཞེས་དང་། །བྲོ་གར་དངོས་གྲུབ་ཡོན་ཏན་ནི། །ཞི་ཁྲོ་ལྷ་ཡི་དཀྱིལ་འཁོར་དུ། །ཏིང་
འཛིན་རབ་ཏུ་གསལ་བ་ཡི། །རྐང་པའི་བྲོ་དང་ལག་པའི་གར། །ཡན་ལག་རྣམས་
ལ་ལྷ་བཀོད་པས། །ཕྱག་རྒྱུའི་འཕྲོ་འདུ་སྦྱར་བ་ཡིས། །རི་བྲག་དག་ལ་འཛུལ་བ་དང་།
བོན་ཉིད་དབྱིངས་ཀྱི་ནམ་མཁའ་ལ། །ཐོགས་པ་མེད་པར་འགྲོ་བའོ། །ཞེས་དང་།
གླུ་ཚིགས་སྒྲ་ཡི་ཕྱག་རྒྱ་ཡིས། །བཀའ་ལ་ཉན་བཤད་བྱེད་པ་དང་། །ཐུན་མིན་ལྕེ་ཡིས་
མངོན་ཤེས་དང་། །ཁྱད་པར་གསུང་ལྔའི་དངོས་གྲུབ་འཐོབ། །ཅེས་དང་། ཟས་
རྣམས་བདུད་རྩིར་བྱིན་བརླབས་ནས། །བཟའ་དང་བཏུང་བའི་ཕྱག་རྒྱ་ཡིས།
དེ་བཞིན་སྐུ་དང་བདུད་རྩིར་འགྲུབ། ཅེས་སོ། །
གཉིས་པ་ལམ་དུ་གྱུར་པའི་འབྲས་བུ་ནི། མཐོང་སྒོམ་མཐར་གསུམ་གྱིས་བསྡུས་པའི་
རིག་འཛིན་བཞི་འཐོབ་པ་སྟེ། འདི་ལྟར་བོན་ཉིད་ཀྱི་བདེན་པ་མཐོང་ཡང་བློའི་ནུས་
སྟོབས་ཆུང་བའི་རིགས་རིག་པ་ལྷར་སྨིན་ཡང་སྙིགས་མའི་ལུས་སྦྱོང་བར་མ་ནུས་པ་
རྣམ་སྨིན་རིག་འཛིན་དང་། བློ་ནུས་ཆེ་བས་རཊ་ལུས་དྭངས་མའི་ལུས་སུ་གྱུར་པ་ལམ་
མཆོག་ཡོངས་སུ་རྫོགས་པ་ཚེ་དབང་གི་རིག་འཛིན་གཉིས་ལས། ཡིད་འོད་གསལ་གྱི་
335



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལྷ་སྐུར་སྨིན་པ་དེ་ཉིད་ལུས་རྒྱ་བྲལ་མ་ཐག་ཕྱག་རྒྱ་ཆེན་པོའི་རིག་འཛིན་སྦྱོར་ངེས་པ་
སྟེ། ཐབས་ཞཊ་ལས། རང་གིས་ཡིད་ཀྱིས་ཡི་དམ་ལྷའི། །སྐུ་ཉིད་བཟུང་ཞིང་རང་ལུས་
ཀྱི །མདུད་པ་གྲོལ་ནས་ལྷ་སྐུ་ཉིད། །རང་གི་རིག་པ་མངོན་སུམ་དུ། །གསལ་བར་གྱུར་
པ་ལྷ་ཡི་སྐུ། །ཕྱག་རྒྱར་སྨིན་ཞེས་དེ་ལ་བརྗོད། །ཞེས་སོ། །དེ་ཉིད་ཀྱི་མཛད་པ་དཀྱིལ་
འཁོར་ལ་བརྟེན་ནས་བདག་དོན་ཚོགས་གཉིས་རྫོགས་པ་དང་། གཞན་དོན་ལས་བཞི་
མཐར་ཕྱིན་མཛད། ཟག་མེད་ཀྱི་ཡོན་ཏན་མངོན་ཤེས་སོགས་དང་ལྡན། སྐུའི་
འགྲོ་དོན་གླིང་བཞིའི་འཇིག་རྟེན་ཙམ་དུ་མཛད། སྤྲུལ་པའི་གཟུགས་ནི་ཚེ་དབང་
དང་འདྲ་བར་འགྲུབ། །ལུས་སེམས་གཉིས་ཀ་འོད་གསལ་གྱི་སྐུར་སྨིན་པའི་ཚེ་དབང་
རིག་འཛིན་ནི་ས་དང་པོའི་རྟོགས་པ་ཐོབ་པ། །མཛད་སྤྱོད་བདག་དོན་དུ་ཀུན་
འགྲོའི་དྲི་མ་སྦྱོང་། །གཞན་དོན་ཆོ་འཕྲུལ་བཞི་དང་ལས་བཞི་སོགས་ཀྱིས་མཛད་
པའོ། །དེའང་། ཐབས་ཞགས་ལས། ཆོ་འཕྲུལ་རྣམ་པ་བཞི་ཡིན་ཏེ། །རྫུ་འཕྲུལ་
(༡） རྗེས་སུ་བསྟན་པ་ (༢）དང༌། །བོན་དུ་སྣང་ (༣）དང་ཀུན་བརྗོད་
(༤）པའོ། །ཞེས་སོ། །ཆ་ལུགས་ཀྱང་ལྷ་མི་དག་པའི་ཚུལ་གྱིས་སངས་
ས་སངས་རྒྱས་སྤྲུལ་
པའི་སྐུའི་རྒྱལ་ཚབ་མཛད་པ་དང་། མངོན་ཤེས་སོགས་ཀྱང་དབང་ཤེས་ཉེར་ལྔས་
སྟོང་གསུམ་དུ་དུས་གཅིག་ལ་འགྲོ་དོན་མཛད་པའོ། །སྒོམ་ལམ་དུ་ཕྱག་ཆེན་རིག་
འཛིན་ནི། དེ་ཉིད་ལས། བསྒོམ་པ་མཐར་རུ་ཕྱིན་པ་ཡིས། །མངོན་དུ་གྱུར་པ་ལྷ་
ཡི་སྐུ། །ཐུན་མོང་མཆོག་གི་མཚན་དཔེ་ལྡན། །ཆ་ལུགས་སྒོ་ནས་རྫོགས་པའི་སྐུ།
ལམ་གྱི་སྒོ་ནས་ཕྱག་རྒྱ་ནི། །ཆེན་པོའི་གཡུང་དྲུང་སེམས་དཔའ་འོ། །ཞེས་སོ། །དེའང་
ས་གཉིས་པ་ནས་ལྔ་པའི་བར་དུ་གཡུང་དྲུང་རིག་འཛིན། དྲུག་པ་བདུན་པ་གཉིས་
ལ་འཁོར་ལོ། བརྒྱད་པ་རིན་པོ་ཆེ། དགུ་པར་པདྨ། བཅུ་པར་དེ་བཞིན་རིགས་
སམ་རལ་གྲིའི་རིག་འཛིན་ཞེས་བྱ་སྟེ། དེ་ཉིད་ལས། གཡུང་དྲུང་འཁོར་ལོ་རིན་
386



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཆེན་དང་། །པདྨ་དེ་བཞིན་གཤེགས་པ་ཡི། །རིགས་མཆོག་དམ་པ་འཛིན་པར་འགྱུར།
ཞེས་སོ། །ཆ་བྱད་སློབ་པའི་ཟུང་འཇུག་གི་སྐུ་མཚན་དཔེ་རྫོགས་པའི་ཚུལ་ཅན།
བདག་དོན་ལྷན་ཅིག་གནས་པའི་དྲི་མ་སྦྱོང་
། གཞན་དོན་རྔོན་པ་དང་སྨད་འཚོང་
མ་ལ་སོགས་གང་འདུལ་སྟོན། མངོན་ཤེས་སོགས་ཀྱང་དབང་ཤེས་ཡོན་ཏན་
གསལ་བརྟན་སྔ་མ་ལས་འཕགས་ཤིང༌། སྟོང་གསུམ་བརྒྱ་སྟོང་ཕྲག་བཅུའི་རྡུལ་
རྙེད་ཀྱི་ཞིང་ཁམས་འདུལ་བའོ། །དེ་ཡང་ས་བཅུ་མན་ཆད་སྒོམ་ལམ་ཕྱག་རྒྱུའི་
རིག་འཛིན་དུ་བསྡུས་ནས། རྒྱུན་མཐའི་ཡེ་ཤེས་ལས་རྣམ་གྲོལ་དང་། ཁྱད་པར་
ལམ་ནི་མཐར་ལམ་ལྷུན་གྲུབ་རིག་འཛིན་ནི། སྐུ་ལྔ་ལྷུན་གྱིས་གྲུབ་པས་སངས་
རྒྱས་ཀྱི་ཆ་བྱད་འཛིན་པ། ལོངས་སྐུའི་རྒྱལ་ཚབ་མཛད་པའོ། །མཛད་སྤྱོད་ཀྱང་
བདག་དོན་དུ་གཡུང་དྲུང་ལྟ་བུའི་ཏིང་ངེ་འཛིན་གྱིས་ཤེས་སྒྲིབ་ཆ་ཕྲ་བ་སྦྱོང་།
གཞན་དོན་རྗེས་ཐོབ་ལ་སྤྲུལ་པ་མཛད་པ་སོགས་སངས་རྒྱས་དང་ཆ་མཐུན་དུ་སྟོན།
མངོན་ཤེས་སོགས་ཀྱང་མཁྱེན་ཡུལ་སངས་རྒྱས་དང་ཕྱོགས་མཐུན་པས་མཁའ་ཁྱབ་
ཀྱི་དོན་མཛད་པའོ། །དེ་དག་ཀྱང་དེ་ཉིད་ལས། སྒྲིབ་སྦྱོང་སྐད་ཅིག་དག་ལ་ཡང་།
སངས་རྒྱས་ས་ལ་ལྷུན་གྲུབ་པ། །དེ་ལྟར་དག་པའི་ཤེས་པ་ཉིད། །སྐུ་ལྔ་ལྷུན་གྱིས་གྲུབ་
པ་སྟེ། །ཞེས་སོ། །ཡང་ལམ་ལྔ་རིག་འཛིན་བཞི་དང་འབྲེལ་བར་བགྲོད་པའི་དབང་
དུ་བྱས་ན། འདི་ལྟར་ལུས་ཐ་མལ་ལ་སེམས་ལྷ་སྨིན་པ་རྣམ་སྨིན་རིག་འཛིན་ཚོགས་
སྦྱོར་ལ་གནས་པ་སྟེ། དེས་སྦྱོར་ལམ་བོན་མཆོག་མ་ཐོབ་པར་རྣམ་སྨིན་གྱི་ལུས་
རྟེན་ཞིག་ན་བར་དོར་ཕྱག་རྒྱ་ཆེན་པོ་འཐོབ་སྟེ། སེམས་ལྷ་སྐུར་སྨིན་ཟིན་པས་རྣམ་
སྨིན་གྱི་རྟེན་དོར་མ་ཐག་གཡུང་དྲུང་སེམས་དཔའི་མཐོང་ལམ་ཐོབ་པར་འགྱུར་ལ།
གལ་ཏེ་རྟེན་དེས་བོན་མཆོག་ཐོབ་ན་ཚེ་དབང་ལ་དངོས་སུ་སྦྱོར་ཏེ། དེའི་ལུས་རྟེན་
དེ་ཉིད་ཀྱང་དྭངས་མའི་ལུས་གཡུང་དྲུང་གི་སྐུར་གྱུར། སེམས་མཐོང་ལམ་ཐོབ་
387



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པས་དེ་གཉིས་ཀས་ས་དང་པོ་རབ་དགའ་འཐོབ། དེ་ནས་མཐོང་ལམ་གྱི་འོད་
གསལ་དེ་ལས་ལངས་པའི་སློབ་པའི་ཟུང་འཇུག་གཉིས་པ་དྲི་མ་མེད་པ་ནས་བཅུ་པ་
མི་འགྱུར་གཡུང་དྲུང་མན་ཆད་ཀྱི་ལྷག་མ་དགུ་ནི་ཟུང་འཇུག་ཡེ་ཤེས་སྒྱུ་མའི་སྐུ་
ཅན་ཕྱག་རྒྱ་ཆེན་པོའི་སེམས་དཔས་བསྡུས་པའི་སྒོམ་ལམ་ཐོབ་ཅིང་། དེས་མཐར་
ཕྱིན་ལྷུན་གྲུབ་རིག་འཛིན་འཐོབ་པའོ། །ཁྱད་པར་རྫོགས་པའི་རིམ་པས་སྣང་ཆ་
ལྷ་དང་གཞལ་ཡས་སུ་ལྟ་བའི་སྤྲོས་པ་ཉེར་བར་བསྡུས་པས་བར་དོའི་ལམ་སྣང་སྦྱོང་
།
མཚན་བཅས་རྩ་རླུང་ཐིག་ལེ་ལ་གནད་དུ་བསྣུན་པས་ཉོན་མོངས་པའི་སྒྲིབ་པ་སྦྱོང་།
དེ་དག་གི་རྒྱས་གདབ་ཏུ་གྱུར་པ་མཚན་མེད་རང་བྱུང་གི་ཡེ་ཤེས་སེམས་ཉིད་འོད་
གསལ་གཉུག་མ་ཉིད་མི་འགྱུར་བའི་བདེ་བ་ཆེན་པོར་ངོ་སྤྲོད་པ་དེ་ཁོ་ན་ཉིད་ཀྱི་
རྫོགས་རིམ་རྣམས་བསྒོམ་པས་ཤེས་བྱའི་སྒྲིབ་པ་སྦྱོང་བའོ། །བསྐྱེད་རིམ་དང་
རྫོགས་པའི་རིམ་པ་གཉིས་ཀྱིས་གཟུགས་ཀྱི་སྐུ་དང་བོན་གྱི་སྐུ་གཉིས་འཐོབ་པའི་
བསོད་ནམས་དང་ཡེ་ཤེས་ཀྱི་ཚོགས་རྫོགས་པར་བྱེད་དེ། མེ་རི་འཁོར་ལོ་གསང་
བའི་རྒྱུད་ལས། དེ་ལྟར་ལྷ་སྐུ་གསལ་བསྒོམ་ན། །བསོད་ནམས་ཚོགས་ཀྱང་རྫོགས་
པར་འགྱུར། །དེ་ཉིད་ཆུ་ཟླའི་ཚུལ་ཤེས་པས། །ཡེ་ཤེས་ཚོགས་ཀྱང་རྫོགས་པར་འགྱུར།
ཞེས་སོ། །དེ་ལྟ་བུའི་རིམ་གཉིས་དབྱེར་མེད་ཟུང་འཇུག་གི་ལམ་ལ་བརྩོན་འགྲུས་
དང་ལྡན་ན་དབང་པོ་ཡང་རབ་ནི་ཚེ་འདིར་གདོད་མའི་གཞི་ཐོག་ཏུ་མངོན་པར་
གྲོལ་ཞིང་ཀུན་ཏུ་བཟང་པོའི་གཏན་སྲིད་ཟིན་པར་འགྱུར། འབྲིང་རབ་འཆི་
ཁའི་འོད་གསལ་དུ་མ་བུ་འདྲེས་ནས་འཚང་རྒྱ། འབྲིང་བོན་ཉིད་བར་དོ་ནས་ཟུང་
འཇུག་གི་སྐུར་ལྡང་། ཐ་མ་སྲིད་པའི་བར་དོ་ནས་བདེན་པའི་བྱིན་རླབས་ཀྱིས་ཤར་
མངོན་པ་དགའ་བ་ལ་སོགས་པ་རང་བཞིན་སྤྲུལ་སྐུའི་ཞིང་བགྲོད་ནས་རིགས་ལྔའི་
སྐུ་ཤར་ནས་རིམ་པ་ཇི་ལྟ་བ་བཞིན་དུ་ཞལ་མཐོང་། དབང་བསྐུར། བྱང་ཆུབ་ཏུ་
388



སྡོམ་གསུམ་རྣམ་པར་འབྱེད་པའི་བཀའ་བརྟེན།
ལུང་བསྟན་ཐོབ་ནས་མངོན་པར་འཚང་རྒྱུ་སྟེ། དོན་གཉིས་མཐར་ཕྱིན་པར་འགྱུར་
རོ། །དེ་ལྟར་ཡང་གསང་བ་ཐབས་ཞགས་ལས། འོག་མིན་གསང་བའི་བསིལ་ཁང་དུ། །
རང་རང་སངས་རྒྱས་རིགས་ཅན་གྱིས། །དབང་མཆོག་རབ་ཏུ་བསྐུར་བྱས་ནས།
སངས་རྒྱས་ཐོབ་པ་ཅི་བཞིན་ནོ། །ཞེས་གསུངས་པ་བཞིན་ནོ། །སངས་རྒྱས་ནས་ཀྱང་
ནམ་མཁའ་གནས་བཞིན་དུ་བོན་གྱི་སྐུ་ལས་མ་གཡོས་ཀྱང་འགྲོ་ལ་ཐུགས་རྗེ་ཆེན་
པོ་བཞིའི་རྒྱུན་མི་འགག་པས་གཟུགས་ཀྱི་སྐུ་གཉིས་ཀྱིས་དག་མ་དག་གི་གདུལ་
བྱའི་དོན་མཛད་པ་སྟེ། ལྟ་བ་ལས། དེ་ཡི་འགྲོ་དོན་བྱེད་ཚུལ་ནི། །ཐུགས་རྗེའི་
གཟུགས་སྐུ་རྣམ་གཉིས་ཀྱིས། །གདུལ་བྱ་མ་ལུས་འདུལ་བར་བྱེད། །ཅེས་སོ། །དེ་ནི་
དོན་གཉིས་མཐར་ཕྱིན་པའི་འབྲས་བུའི་མཐར་ཐུག་པ་སྟེ། དབྱེ་བའི་མདོ་ཙམ་ནི།
འབྲས་བུའི་བོན་ནམ་ལོངས་སྤྱོད་ཀྱི་ཕྱག་རྒྱ་ཉེར་ལྔར་གྲགས་པ་སྟེ། སྒྱུ་དྲྭ་ལས།
འབྲས་བུའི་ངོ་བོ་སྐུ་གསུང་ཐུགས། །ཡོན་ཏན་ཕྲིན་ལས་རྣམ་པ་ལྔ། །རེ་རེ་ལ་ཡང་
ལྔ་ལྔ་སྟེ། །ཉི་ཤུ་རྩལྔ་ཉིད་དུ་གནས། །ཞེས་སོ། །དེ་དག་ཀྱང་རྟེན་སྐྱ། བརྟེན་པ་ཡེ་
ཤེས། མཛད་པ་ཕྲིན་ལས་གསུམ་དུ་འདུ་སྟེ། གསང་དོན་ལས། རང་བཞིན་སྐུ་
དང་ཡེ་ཤེས་དང་། མཛད་པའི་ཕྲིན་ལས་རྣམ་པ་གསུམ། །ཞེས་སོ། །
དང་པོ་རྟེན་སྐུ་ནི། ལྟ་བ་ལས། བོན་གྱི་སྐུ་དང་བྱང་ཆུབ་སྐུ། །ལོངས་སྐུ་སྤྲུལ་སྐུ་
ངོ་བོའི་སྐུ། །ཞེས་པས། ཤེས་བྱ་ཀུན་གྱི་བདག་ཉིད་དུ་གྱུར་པ་སྣང་ལ་རང་བཞིན་མེད་
པ་བོན་སྐུ། དེའི་མཁྱེན་ཡུལ་དུ་གྱུར་པ་ཐམས་ཅད་ཡེ་ཤེས་སུ་མངོན་པར་བྱང་ཆུབ་
པ་མངོན་བྱང་། གདུལ་བྱ་དག་པའི་ངོར་ཡེ་ཤེས་ཀྱི་སྐུར་སྣང་བ་ལོངས་སྐུ། མོས་སྣང་
དུ་ཆུ་ཟླའི་ཚུལ་དུ་ཤར་བ་སྤྲུལ་སྐུ གཞི་སྟོང་པ་ཉིད་སྐུ་རྣམས་ཀྱི་བོན་ཉིད་དུ་གྱུར་
བ་ངོ་བོ་ཉིད་ཀྱི་སྐུའོ། །
གཉིས་པ་བརྟེན་པ་ཡེ་ཤེས་ལྔ་ནི། གསང་དོན་ལས། སྟོང་ཉིད་མེ་ལོང་
389



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཉམ་པ་ཉིད། སོ་སོར་རྟོགས་དང་བྱ་བ་གྲུབ། ཅེས་པས། གཞི་རིག་གཉིས་
སུ་མེད་པའི་ངོ་བོ་སྟོང་པ་ཉིད་དུ་གནས་པ་སྟོང་ཉིད་ཡེ་ཤེས། དེའི་རང་བཞིན་
གསལ་ལ་མ་འགག་པ་རང་ཤར་བ་མེ་ལོང་། དེ་གཉིས་དབྱེར་མི་ཕྱེད་པ་མཉམ་
ཉིད། དེའི་མཁྱེན་ཆ་སོར་རྟོགས་དེ་ལ་ཡོན་ཏན་ཐམས་ཅད་མ་བཙལ་ལྷུན་གྱིས་
གྲུབ་པ་བྱ་གྲུབ་བོ། །སྐུ་གསུམ་གང་གིས་ཡེ་ཤེས་གང་བསྡུ་བ་ནི། འབུམ་ཏིག་
ལས། བོན་ཉིད་དབྱིངས་ཀྱི་ཡེ་ཤེས་བོན་གྱི་སྐུར་བསྡུས་ལ། བྱ་བ་ནན་ཏན་
སྤྲུལ་སྐུར་བསྡུས་ལ། ལྷག་མ་གསུམ་རྫོགས་སྐུར་བསྡུས་པ་ཡིན་ནོ། །ཞེས་སོ།།
གསུམ་པ་མཛད་པའི་ཕྲིན་ལས་ནི། གསང་དོན་ལས། བཙལ་མེད་ལྷུན་གྲུབ་ཕྲིན་
ལས་ནི། །ཞི་རྒྱས་དབང་དྲག་རྣམ་བཞི་ལས། །ཞེས་པས། སྤ་བཀོང་བས་ཞི་བ རྗེས་སུ་
བཟུང་བས་རྒྱས་པ། སྨིན་པར་བྱེད་པས་དབང། ཚར་གཅོད་པས་དྲག་པོའོ། །དེ་ལྟར་
གདུལ་བྱ་གང་ལ་གང་འདུལ་དུ་སྐུ་དང་ཡེ་ཤེས་ཟུང་འབྲེལ་གྱི་འདུལ་བྱེད་སྟོན་པའི་
རྣམ་འཕྲུལ་མི་འགག་པ་སྟོན་ཏེ། ལས་བཞིའི་སྒོ་ནས་འཁོར་བ་སྟོང་པར་བྱེད་པའི་
མཛད་པ་རྒྱུན་མི་འཆད་པར་འབྱུང་བའོ། །ཞེས་པའོ། །དེ་ལ་ཁོ་ན་རེ། འཁོར་བ་སྟོང་
སྲིད་པར་འགྱུར་ཏེ། །འཁོར་བ་ལ་བསྣན་པ་མེད་ཅིང་། །འབྲིད་བྱེད་བར་མ་ཆད་དུ་
ཡོད་པའི་ཕྱིར། །དེར་ཐལ། རིག་པ་གསར་སྐྱེས་མེད་ཅིང་
། །ཐུགས་རྗེ་བཞི་ལྡན་དུ་
རྟག་ཏུ་འཇུག་པའི་ཕྱིར། ཞེ་ན། ཤེས་བྱ་བོན་ཅན། འཁོར་བ་ལ་བསྣན་བྱེད་མེད་
ཅིང་འབྲི་བྱེད་བར་མ་ཆད་དུ་ཡོད་ཀྱང་། འཁོར་བ་སྟོང་བར་ཐལ་བའི་སྐྱོན་དེ་
མེད་དེ། འཁོར་བའི་སེམས་ཅན་ལ་མཐའ་མེད་པའི་ཕྱིར་རོ། །དཔེར་ན་ནམ་མཁའ་
བཞིན་ནོ། །དེ་བས་ན་སངས་རྒྱས་ཀྱི་ཕྲིན་ལས་ནི་འཁོར་བ་ལ་མཐའ་མེད་བཞིན་
དུ་དེ་སྟོང་བྱེད་ཀྱི་མཛད་པ་ཡིན་པས་སྐྱོན་མེད་དོ། །སྤྱི་དོན་བཤད་པ་ཟིན་ནས་
ལེའུའི་སྐབས་བསྡུ་བ་ནི། སྡོམ་གསུམ་སྤྱིར་དཔྱད་པའི་ཚོམས་ཏེ་ལེའུ་ལྔ་པའོ། །
390



སྡོམ་གསུམ་རྣམ་པར་འབྱེད་པའི་བཀའ་བརྟེན།
བཀའ་བརྟེན་འདི་ལ་ལེའུ་ལྔ་ལས། འདིས་སྡོམ་གསུམ་གང་ཟག་གཅིག་གི་རྒྱུད་
ལ་འགལ་མེད་དུ་ཉམས་སུ་ལེན་ཚུལ་སྤྱིར་དཔྱད་པ་དང་། མཐར་ཐུག་གི་འབྲས་
བུ་ཐོབ་ཚུལ་དང་བཅས་པ་བསྟན་པའི་ཚོམས་ཏེ་ལེའུ་ལྔ་པའི་འགྲེལ་པའོ།
༈ ས་བཅད་གསུམ་པ་གཞུང་འདི་ཉིད་ཇི་ལྟར་བརྩམས་པ་བཤད་པ་ལ་གསུམ། རྩོམ་
དགོས་པའི་རྒྱུ་མཚན། ཇི་ལྟར་བརྩམས་པའི་ཚུལ། བརྩམས་པའི་བཀའ་བརྟེན་དེས་
ཐོབ་པའི་དགེ་བ་བསྔོ་བའོ། །དང་པོ་ནི། གཡུང་དྲུང་བོན་བསྟན་ཨུ་དུམ་ཝཱར་བཞིན།
གངས་ཅན་ལྗོངས་འདིར་ལེགས་འཁྲུངས་དར་རྒྱས་ཚེ། སྔོན་བྱོན་མཁས་པའི་ལེགས་
བཤད་སྡོམ་པ་གསུམ། ཟབ་རྒྱས་ཡང་དག་བཞུགས་ཀྱང་མཇལ་བ་དཀའ། དིང་
དུས་རྒྱལ་བསྟན་རྟགས་ཙམ་འཛིན་པའི་དུས། བསྟན་པའི་སྙིང་པོ་ཉི་ནུབ་ཟེར་
བཞིན་སོང་། མི་དགེའི་ལས་སྤྱོད་མཚན་མོའི་སྨག་བཞིན་འཐིབས།། སྙིགས་མའི་
འགྲོ་རྣམས་རྨོངས་ཆེན་ང་རྒྱལ་ཅན། །དམ་པར་བརྙས་ཤིང་རྫུན་པར་བཀུར་བའི་
དུས། །སྡོམ་གསུམ་རྣམ་གཞག་ཕྱོགས་ཙམ་སྨྲ་བ་ཉུང་
། །གཡུང་དྲུང་བོན་གྱི་བསྟན་
པ་རིན་པོ་ཆེ་འདི་ཉིད་གྲུབ་མཐའ་ཀུན་གྱི་ནང་ནས་མཆོག་ཏུ་གྱུར་པའི་ཚུལ་ནི།
དཔེར་ན་མེ་ཏོག་ཐམས་ཅད་ཀྱི་ནང་ནས་ཨུ་དུམ་ཝཱ་ར་ཁྱད་དུ་འཕགས་པ་ལྟ་བུ་སྟེ།
ནང་པའི་གྲུབ་མཐའ་ཀུན་གྱི་གཞི་མ། བསྟན་པ་ཐམས་ཅད་ཀྱི་སྙིང་པོ། སངས་རྒྱས་
འཇིག་རྟེན་ན་བྱོན་སྔ་བ། འགྲོ་བ་འདུལ་སྔ་བ། འདུལ་བའི་དུས་རིང་བ། སྐུ་གསུང་
ཐུགས་ཀྱི་སྟོན་པས་འདུལ་བའི་ཐབས་མཁས་པ་ལ་སོགས་མང་པོ་ཞིག་གིས་འཕགས་
སོ། །དེ་ལྟ་བུའི་བསྟན་པ་དེ་ཉིད་གངས་ཅན་བོད་ཀྱི་ལྗོངས་འདིར་སྟེང་ལྷ་ཡུལ་
ནས་མར་མིའི་རྒྱལ་པོར་དམུ་ཐག་གི་བརྒྱུད་ནས་ཕེབས་པའི་རྗེ་གཉའ་ཁྲི་བཙན་པོ་
སོགས་ཁྲི་བདུན་གྱི་རིང་ནས་མདོ་སྔགས་ཟུང་འབྲེལ་གྱི་བསྟན་པ་ལེགས་པར་དར་
ཞིང་རྒྱས་པ། དེ་ཉིད་འཛིན་པའི་གཤེན་པོ་སྔོན་གྱི་དུས་ན་མཁས་དང་གྲུབ་པ་
391



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བརྙེས་པ་རྒྱུ་སྐར་གྱི་ཕྲེང་བ་ལྟ་བུ་བྱོན་པ་དག་གིས་སངས་རྒྱས་ཀྱི་བཀའ་ལ་བརྟེན་
ནས་བརྩམས་པའི་སྡོམ་པ་གསུམ་ལ་སོགས་ལེགས་བཤད་ཟབ་པ་དང་། རྒྱ་ཆེ་བ་
དང་། ཡང་དག་པ་བསམ་གྱིས་མི་ཁྱབ་པ་བཞུགས་ཀྱང་སེམས་ཅན་བསོད་ནམས་
དམན་པའི་སྟོབས་ཀྱིས་རིམ་གྱིས་ནུབ་ནས་མི་བཞུགས་ལ། བཞུགས་པ་རྣམས་
ཀྱང་རྡུལ་ཁྲོད་ན་ཡིབས་པའི་ཚུལ་དུ་ཡོད་པ་ལས། དམན་རྣམས་ཀྱིས་མཇལ་དཀའ་
བར་གྱུར་པའོ། །དེང་སང་གི་དུས་འདི་ནི་རྒྱལ་བ་གཤེན་རབ་མི་བོའི་བསྟན་པ་རིན་
པོ་ཆེ་འདིའང་རྟགས་ཙམ་འཛིན་པའི་དུས་ཏེ། བསྟན་པའི་སྙིང་པོ་བཤད་སྒྲུབ་
སྒོམ་པར་བྱེད་པའི་སྲོལ་ཉམས་པའི་དཔེར་ནི་ཉི་མ་ནུབ་པའི་ཟེར་བཞིན་དུ་སོང་
ནས་བསྟན་པ་ལྡེང་བ་ལྟར་གྱུར་ཏོ། །དུས་ངན་འདི་ལ་ནི་མི་དགེ་སྡིག་པའི་ལས་
སྤྱོད་རྣམས་ནི་མཚན་མོའི་སྨག་བཞིན་ཇེ་འཐུག་ཇེ་གནག་ཇེ་འཐིབས་ལ་སོང་ནས་
སྙིགས་མ་བས་ཀྱང་སྙིགས་མ་ཆེར་གྱུར་པའི་འགྲོ་བ་རྣམས་སྙིང་རྗེ་བའི་གནས་སུ་
གྱུར་པའོ། །ཁྱད་པར་དེང་དུས་ཀྱི་བླ་གྲྭ་རྣམས་ནི་གྲོང་ཆོག་གི་ཡི་གེ་འདོན་པ་ལ་
ལྕེ་མགྱོགས་པ་ཙམ་ལ་མཁས་པ་ཟེར་ཞིང་དོན་ལ་སྐྱབས་སེམས་ཙམ་གྱི་ཡིན་ལུགས་
ཀྱང་མི་ཤེས་ཤིང་། རང་གི་རང་ངོ་ཡང་མི་ཤེས་པ་རྨོངས་པ་བས་ཀྱང་རྨོངས་པ་
ཆེན་པོར་གྱུར་པ་མང་བ་དེ་དག་གཞན་སྐྱོན་བརྟག་མཁས་ལ་རང་སྐྱོན་མི་མཐོང་
ཞིང་མངོན་པའི་ང་རྒྱལ་ཅན། དམ་པ་ཡོན་ཏན་ཅན་ལ་བརྙས་ཤིང་རྫུན་པ་ལ་མཁས་
པ་དང་གྲུབ་པར་བཏགས་ནས་བཀུར་ཆ་ཆེར་བྱེད་པའི་དུས་འདིར་སྡོམ་པ་གསུམ་
གྱི་རྣམ་གཞག་ཕྱོགས་ཙམ་སྨྲ་བ་ནི་ཉུང་སྟེ་མ་མཐོང་ངོ་། །གཉིས་པ་ནི། དེ་ཕྱིར་
འདི་ནི་རྒྱལ་གསུང་གཙོར་བཞག་ནས། །སྔོན་བྱོན་མཁས་གྲུབ་རྣམས་ཀྱི་ལེགས་
བཤད་ལས། །རྨོངས་པས་བློ་ཡིས་ཅི་ནུས་བརྟགས་དཔྱད་ཅིང་། །ཕྱོགས་གཅིག་
དག་ཏུ་ཚིག་ཉུང་དོན་རྒྱས་བཀོད། །རྒྱུ་མཚན་དེ་དག་གི་ཕྱིར་ན་བཀའ་བརྟེན་འདི་
392



སྡོམ་གསུམ་རྣམ་པར་འབྱེད་པའི་བཀའ་བརྟེན།
ནི་རང་བཟོ་སོགས་མ་ཡིན་པར་རང་གི་མདོ་རྒྱུད་ཟབ་མོ་རྒྱལ་བ་ཉིད་ཀྱིས་གསུངས་
པ་མཇལ་བ་རྣམས་གཙོ་བོར་བཞག །སྔོན་བྱོན་བྲུ་ཞུ་སྤ་རྨེའུའི་མཁས་གྲུབ་རྣམས་
དང་། ཁྱད་པར་འགྲོ་མགོན་བློ་གྲོས་མཉམ་མེད་ཤེས་རྒྱལ་ལ་སོགས་པའི་རང་ལུགས་
ཀྱི་གྲུབ་མཐའ་ཡང་དག་པར་སྨྲ་བའི་མཁས་གྲུབ་དུ་མའི་ལེགས་བཤད་ལས་ཇི་སྐད་
བསྟན་པ་ལ། རྨོངས་པ་བདག་གིས་བློ་ཡིས་ཅི་ནུས་སུ་བརྟགས་ཤིང་དཔྱད་ནས།
བཀའ་ལུང་དང་མཁས་པའི་རིག་པས་གནོད་པ་མེད་པ་ཕྱོགས་གཅིག་དག་ཏུ་ཚིག་
ཉུང་ལ་དོན་རྒྱས་པ་རྟོགས་སླ་བར་བྱས་ནས་བཀོད་པ་ཡིན་ནོ། །གསུམ་པ་ནི།
དེ་བའི་དགེ་བས་རྒྱལ་བསྟན་དར་རྒྱས་ཤིང་། འགྲོ་རྣམས་ཀུན་མཁྱེན་གོ་འཕང་
མྱུར་ཐོབ་ཤོག །བཀའ་བརྟེན་འདི་ཉིད་བརྩམས་པ་ལས་བྱུང་བའི་དགེ་བ་དེས་
རྒྱལ་བའི་བསྟན་པ་རིན་པོ་ཆེ་རྩལག་ཐམས་ཅད་དར་ཞིང་ཕྱོགས་ཀུན་ཏུ་རྒྱས་པ་དང་
མཁའ་ཁྱབ་ཀྱི་འགྲོ་བ་མ་རྒན་གྱུར་པ་ཀུན་ཀྱང་ཀུན་མཁྱེན་ཀུན་ཏུ་བཟང་པོའི་གོ་
འཕང་རིང་པོར་མི་ཐོགས་པར་མྱུར་དུ་ཐོབ་པར་ཤོག་ཅིག་པའོ། །
དོན་གསུམ་པ་གཞུང་བརྩམས་པ་མཐར་ཕྱིན་པར་ཤེས་པའི་སླད་དུ་མཛད་
བྱང་སྨོས་པ་ནི། སྡོམ་པ་གསུམ་རྣམ་པར་འབྱེད་པ་ཞེས་བྱ་བ་འདི་ནི་མདོ་སྨད་ཤར་རྫའི་ཞིང་དུ་དལ་
རྟེན་རྙེད་པའི་བོན་སྨྲ་བ་པོ་དྲི་མེད་སྙིང་པོས་བཀོད་པ་འདིས་ཀྱང་རྒྱལ་བའི་བསྟན་པ་རིན་པོ་ཆེ་ནུབ་པ་མེད་
པར་ནམ་མཁའི་ཡུན་དུ་གནས་ཤིང་སེམས་ཅན་གྱི་དོན་རྒྱ་ཆེན་པོར་འབྱུང་བའི་རྒྱུར་གྱུར་ཅིག་ཅེས་པའོ། །
སྔོན་བྱོན་བསྟན་པའི་གསལ་བྱེད་རྒྱུ་སྐར་ཕྲེང་བ་རིམ་གྱིས་ནུབ་རིར་འདས།།
འགྲོ་ཁམས་མུན་སེལ་རྒྱལ་བསྟན་ཉིན་བྱེད་སྙིཊ་མའི་སྤྲིན་ནག་དཔུང་གིས་བསྒྲིབས།
རིན་ཆེན་གླིང་གི་དགེ་བཅུའི་རིན་ཕུང་ཉེས་སྤྱོད་ཁ་བའི་རྡུལ་གྱིས་ནོན།།
གོང་མའི་སྐྱེ་སྤྲུལ་ཟོལ་བརྗིད་ངོམས་རྣམས་འདི་ན་གྲགས་སྙན་འདམ་དུ་བྱིང་།།
393



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དེ་ཕྱིར་ལེགས་ཚོགས་ཡོངས་གྲུབ་འཇིག་རྟེན་སྣང་བྱེད་དམུ་རྒྱལ་བསྟན་པ་ལ་
མི་ཕྱེད་དད་པའི་འདབ་བརྒྱ་གྲོལ་ལས་བློ་ལྡན་དགེས་པའི་མངར་བའི་རྡུལ།།
འཛད་མེད་ཟགས་པ་ལྷག་བསམ་རབ་དཀར་ཡོལ་གོར་ཕྱུར་བུར་སྤུངས་བ་འདི།
འདུན་བརྩོན་མགྲིན་པས་ཅི་དགར་འཐུངས་རྣམས་བདེ་ཆེན་ཡེ་ཤེས་རོ་བརྒྱས་མྱོས།
རྣམ་དག་ཚུལ་ཁྲིམས་གཙང་མའི་རྩ་བ་བརྟན།།
རྣམ་རྨོངས་ཀུན་ཕན་བྱང་སེམས་ལོ་འདབ་རྒྱས།།
རྣམ་གྲོལ་གསང་ཆེན་སྔགས་ཀྱི་འབྲས་བུ་སྨིན།།
རྣམ་འགྲེལ་ལྷ་ཡི་ལྗོན་པ་འདིར་སྤྱོད་ཅིག།
དད་བརྩོན་མི་ཕོས་རྣམ་དཔྱོད་སྲུབ་ཤིང་གིས།།
མདོ་རྒྱུད་སྡེ་སྣོད་མཚོ་ཆེན་སྲུབ་པའི་བཅུད།།
ཉོན་མོངས་ཚ་གདུང་འཇོམས་བྱེད་བསིལ་ཟེར་ཅན།།
ལེགས་བཤད་གསར་པའི་ཟླ་བ་དིང་འདིར་ཤར།།
རྒྱལ་བསྟན་དྲི་མེད་རྒྱ་ཆེའི་མཁའ་ཡངས་སུ།།
སྦྱངས་སྟོབས་དམན་པའི་ཤིང་རྟའི་འགྲོས་ཞན་ཡང་།།
ལེགས་བཤད་གསར་པའི་འོད་ནོར་འདྲེན་པ་ལ།
མ་རྨོངས་བློ་གྲོས་བླ་མའི་དྲིན་ལས་ཐོབ།།
མདོ་སྔགས་གཞུང་ལུགས་ཟབ་བརྒྱའི་བཀའ་གནད་དག།།
394



སྡོམ་གསུམ་རྣམ་པར་འབྱེད་པའི་བཀའ་བརྟེན།
རྣམ་དཔྱོད་གཟུ་བོའི་བློ་ཡིས་ལེགས་པར་བཀྲལ།།
ཟབ་དོན་རིན་ཆེན་ལག་མཐིལ་བཞག་པ་ལྟར།།
ལེགས་པར་བཤད་འདི་སྙིང་གི་ནོར་མཆོག་ཡིན།།
ཟང་ཟིང་འབྱོར་པའི་ནོར་གྱིས་ཁུག་མིན་ཞིང་།།
དགྲ་དང་ཟིན་གྱིས་བསྙབས་སྐྱི་འཕྲོག་མེད་པས།།
བོན་གྱི་མཛོད་ཁང་འདོད་དགུའི་གཏེར་སྤུངས་པ།
ཤེས་ལྡན་དགེ་ལ་མོས་རྣམས་རང་སྐལ་ལོངས།།
བློ་མཆོག་ལེགས་བཤད་བང་རིམ་ལས་འོང་བའི།།
བློ་ལྡན་དགར་བྱེད་གཞུང་བརྒྱའི་དལ་འབབ་རྒྱུན།།
བློ་གསལ་སྐྱེད་ཚལ་གསར་པར་ཞུགས་པའི་མོད།།
བློ་གྲོས་པད་དཀར་འདབ་མ་སླར་ཡང་འཛུམ།།
འཁོར་བའི་གནས་ལ་
ལས་ཐར་འདོད་ངེས་འབྱུང་བློ།།
མ་རྒན་འགྲོ་ཕྱིར་བྱང་ཆུབ་མཆོག་སེམས་བསྐྱེད།།
འཁོར་འདས་སྣང་ཚུལ་སྒྱུ་མ་སྟོང་ཉིད་རོལ།།
བྱང་ཆུབ་བསྒྲུབ་པས་ཤེས་དགོས་ལམ་གྱི་གནད།
གླིང་གི་མཆོག་གྱུར་འཛམ་གླིང་སྐྱེ་བ་དཀའ།།
རྟེན་གྱི་མཆོག་གྱུར་མི་ལུས་རྙེད་པ་དཀོན།།
395



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསྟན་པའི་མཆོག་གྱུར་བོན་དང་མཇལ་བ་ཉུང་།།
དོན་གྱི་མཆོག་གྱུར་བྱང་ཆུབ་སྒྲུབ་ལ་བརྩོན།།
ཁོ་བོས་འདི་ན་གྲགས་སྙན་འདོད་མིན་པར།།
བསྟན་པའི་ནོར་མཆོག་དཔེ་ཧྲུལ་རྡུལ་ལས་བཏོན།།
དད་གསུམ་རྒྱལ་མཚན་རྩེ་ལ་མཆོད་པའི་ཚུལ།
རིང་ནས་བརྩོན་པའི་དེད་དཔོན་བསྟེན་ལས་བྱུང་།
ཚུལ་འདི་གང་གིས་འགྲན་པའི་ཟླ་བྲལ་བ།།
སྲིད་པའི་སྒྲོན་མེ་མི་ཡི་སེང་གེ་དེའི།།
གསུང་གི་བྱིན་རླབས་སྙིང་དབུས་ཞུགས་པའི་འབྲས།།
སྡོམ་གསུམ་རྣམ་འབྱེད་བསྟན་པའི་རྒྱན་འདི་བྱས།།
དང་པོ་མ་སློབ་བར་དུ་སྦྱངས་བཙོན་དམན།།
ཐ་མ་ན་ཚོད་ཡོལ་བས་ལུས་སེམས་ངལ།།
མཁས་པ་དགྱེས་པའི་སྙན་ཚིག་མི་ཤེས་ཀྱང་།།
མཉམ་མེད་བླ་མ་རྣམས་ལ་མཆོད་སྤྲིན་ཡིན།།
འདི་ལ་མ་རྟོགས་འཁྲུལ་པའི་དབང་གྱུར་པའི།
འགལ་དང་བསྡེབས་ཉེས་ནོངས་པའི་ཆ་མཆིས་གང་།
བླ་མ་རྗེ་དང་གཟུར་གནས་མཁས་གྲུབ་དང་།།
356



སྡོམ་གསུམ་རྣམ་པར་འབྱེད་པའི་བཀའ་བརྟེན།
སྐྱབས་གནས་ཡུལ་མཆོག་བཞི་ལ་བཟོད་པར་གསོལ།
བདག་ཀྱང་འདི་ནས་ཚེ་རབས་ཀུན་ཏུ་ཡང་།།
སངས་རྒྱས་བསྟན་དང་བླ་མའི་གདམས་ངག་ལ།།
མི་ལྡོག་དད་པས་རྩེ་གཅིག་ཉམས་ལེན་ནས།།
མ་རྒན་སེམས་ཅན་རྣམས་ཀྱི་དོན་བྱེད་ཤོག།
ཚུལ་འདིར་འབད་པའི་བསོད་ནམས་ཐོབ་པ་དང་།།
དེ་ལས་བྱུང་བའི་དགེ་བའི་ཕུང་པོ་རྣམས།།
འགྲོ་རྣམས་སངས་རྒྱས་འཐོབ་པའི་རྒྱུར་བསྔོ་ཞིང་།།
ཀུན་མཁྱེན་རྒྱལ་བའི་བསྟན་པ་ཡུན་གནས་ཤོག་
ཅེས་སྡོམ་གསུམ་རྣམ་པར་འབྱེད་པའི་འགྲེལ་བ་ལེགས་བཤད་འཕྲུལ་གྱི་ལྡེ་མིག་ཅེས་བྱ་བ་འདི་ནི་གཏེར་ཆེན་བླ་
མགསང་སྔགས་གླིང་པ་མཆོག་ནས་འདི་ལྟ་བུ་ཞིག་རྩོམས་ཤིག་ཅེས་བཀའ་ཡིས་གནང་བ་ཐོབ་པ་གཙུག་ཏུམཆོད།
དེ་དང་ལྷན་ཅིག་ཏུ་གཏེར་ཆེན་དམ་པའི་རྟེན་འབྲེལ་གྱི་སྣ་ཐག་བཟུང་བའི་མཁའ་འགྲོ་དབང་གི་སྒྲོན་མ་དང་། མཆོག་
སྤྲུལ་དྲུང་མུ་ཚ་ཟེར་མཚན་ཅན་ཟུང་ནས་ཀྱང་རིང་མོ་ནས་ཡང་ཡང་བསྐུལ་ཡང་ལོ་འགའ་བཏང་སྙོམས་སུ་ལུས་
ནའང་། ཕྱིས་ཁྱུང་ཡུལ་མཐོང་གྲོལ་ཁྲོད་ཀྱི་གདན་ས་བ་མིའི་ཁ་ཟས་རིགས་གཏན་དུ་སྤངས་པའི་འཕགས་མཆོག་སྲིད་
ཁམས་ཀྱི་མུན་པ་སེལ་བའི་སྒྲོན་མེ་གཅིག་ཏུ་བཞུགས་པ་གྲུབ་པའི་ཁྱུ་མཆོག་མཁས་དབང་ཤ་རིའི་རྣམ་པར་འཕྲུལ་པ་
སྨོན་ལམ་བསྟན་པའི་རྒྱལ་མཚན་མཆོག་ནས་སྡོམ་པ་ག་
སྡོམ་པ་གསུམ་རྣམ་པར་དབྱེ་བའི་བཀའ་བརྟེན་ཞིག་རྩོམས་ཤིག་གི་
གསུང་གསང་ཨུ་དུམ་ཝཱ་རིའི་ཕྲེང་བ་ཚངས་པའི་རྒྱན་དུ་སྩལ་བའི་རྐྱེན་ལ་བརྟེན། ཁྱད་པར་གངས་ལྗོངས་བསྟན་པའི་
གཙུག་རྒྱན་གྲུབ་ཐོབ་སྤུའི་གདུང་ལས་འཁྲུངས་པ་མཚན་དང་དོན་མཚུངས་པའི་སྤབླ་མ་ཉི་མ་འབུམ་གསལ་ཉིད་ནས་ཀྱང་
རྒྱང་རིང་པོ་ནས་སྡོམ་གསུམ་གྱི་རྣམ་གཞག་སོགས་བཀའ་བརྟེན་པའི་ལེགས་བཤད་ཇི་འོས་བརྩམས་པ་མཐར་ཕྱིན་
397



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པར་གྱིས་དང་བསྟན་འགྲོ་ལ་ཕན་པ་འོང་གི་ཞེས་དབུགས་དབྱུང་བའི་གསུང་གིས་བྱ་མ་རྟ་ལྷ་གོས་དྲི་མེད་ཀྱི་ལམ་
དྲངས་ནས་སྤྱི་བོའི་རྒྱན་དུ་ཐོབ་པ་དང་། གཞན་ཡང་འཕགས་པའི་ནོར་བདུན་གྱིས་ཕྱུག་པའི་དྲང་སྲོང་སེང་ཉི་ལ་
སོགས་བསྟན་ལ་ལྷག་བསམ་དཀར་བ་མང་པོ་ཞིག་གིས་བསྐུལ་བ་ལ་བརྟེན་ནས་སྡོམ་པ་གསུམ་རྣམ་པར་འབྱེད་པའི་
རྩ་བ་དང་དེའི་འགྲེལ་པ་ལེའུ་གཉིས་པ་སོ་ཐར་ཡན་ཆད་བརྩམས་གྲུབ་པའི་མཐར་མདོ་སྨད་ཨ་འདམ་རྔ་ཡུལ་དུ་
རང་གི་བཀའ་བརྟེན་རྣམས་འཆད་སྤེལ་ཕྱིར་དུ་འབོད་པ་བཞིན་ཕྱིན་པའི་དུས་སུ་ཡང་འདུས་སྡེ་ཆེན་པོ་བཀྲ་ཤིས་
འཁྱིལ་གླིང་གི་མཆོག་སྤྲུལ་གནས་ལྔ་རིག་པའི་པཎྜིཏ་ཆེན་པོར་གྱུར་པ་ཚུལ་ཁྲིམས་བསྟན་པའི་རྒྱལ་མཚན་གྱིས་སྐུ་གསུང་
ཐུགས་ཀྱི་རྟེན་མཆོག་གིས་ཐོག་དྲངས་གནང་སྐྱེས་གྱ་ནོམ་པ་དང་བཅས་ཁྱད་དུ་བསྐུལ་བའི་གསུང་གསང་གི་གླིང་
བུས་ཡིད་སྤྲོ་བར་གྱུར་ཅིང་། ཁྱད་པར་རིན་སྤུངས་སྤྲུལ་པའི་སྐུ་ཤེས་རབ་རྣམ་རྒྱལ་གཙོས་དེ་ཕྱོགས་ཀྱི་བཤེས་
གཉེན་དུ་མས་ཀྱང་བསྐུལ་བ་བཅས། ཡང་ཁྱད་གཡུང་དྲུང་བོན་གྱི་བསྟན་པའི་སྦྱིན་བདག་ཁྲོ་ཆེན་གྱི་རྒྱལ་སྲས་ཚེ་
དབང་ནོར་འཛིན་སོགས་དང་། ཉག་ཡུལ་ཁོད་པོའི་གདུང་ལས་འཁྲུངས་པ་བཅུ་ཕྲག་རིག་པའི་གནས་ཀུན་མཁྱེན་
པའི་མཆོག་སྤྲུལ་བསྐལ་བཟང་རྒྱལ་མཚན་སོགས་ཀྱིས་བསྐུལ་བ་ལ་བརྟེན་ནས། མདོ་གམ་ཤར་རྫའི་ ཞིང་དུ་དལ་
རྟེན་རྙེད་པའི་དབྲ་ཡི་བཙུན་པ་སྤོང་བ་པའི་གཟུགས་བརྙན་བཀྲ་ཤིས་རྒྱལ་མཚན་ནམ་དྲི་མེད་སྙིང་པོས་རང་གནས་
བདེ་ཆེན་རི་ཁྲོད་དྲང་སྲོང་དགའ་བའི་སྐྱེད་ཚལ་དུ་བརྩམས་པ་མཐར་ཕྱིན་པར་བགྱིས་པའི་ཡི་གེ་པ་ནི་རང་སློབ་ཤེས་
རབ་མཆོག་ལྡན་ཚུལ་ཁྲིམས་རྒྱལ་མཚན་ཉི་མ་བདུད་འདུལ་གསུམ་གྱིས་རིམ་པའི་དུས་གཅིག་ལ་སཾ་བྷུ་ཊའི་ངོས་
ལས་བཤུས་པ་འདིས་ཀྱང་སངས་རྒྱས་ཀྱི་བསྟན་པ་རིན་པོ་ཆེ་ཡུན་དུ་གནས་ཤིང་། མཐའ་ཡས་པའི་སེམས་ཅན་
རྣམས་ལ་ཕན་པ་རྒྱ་ཆེ་བ་རྒྱུན་མི་ཆད་པ་འབྱུང་བའི་རྒྱུར་འགྱུར་བར་གྱུར་ཅིག།།
ཨོཾ་སྭ་སྟི། ༧ ཤེས་བྱའི་དངོས་ཀུན་ཇི་བཞིན་གཟིགས་པའི་བློས། རྣམ་གྲོལ་ལམ་
བཟང་འགྲོ་ལ་སྟོན་མཛད་པའི། །རྒྱལ་བ་མཆོག་དང་རྒྱལ་སྲས་སེམས་དཔའི་ཚོགས།།
མི་ཕྱེད་དད་པས་སྤྱི་བོའི་རྒྱན་དུ་ལེན། ། ༧ རྒྱལ་བའི་བསྟན་པ་ཡོངས་གྲགས་གནས་
གསུམ་ནས། །སྤེལ་མཛད་ལྷ་ཀླུ་མིའི་གཤེན་མཆོག་གསུམ་དང༌། །དཔོན་གཅིག་
རྒྱན་དྲུག་གྲུབ་བརྙེས་བརྒྱད་ཅུ་སོགས། །ས་ཆེན་འདི་ན་བྲུ་ཞུ་སྤ་རྨེའུ་གཤེན།།
398



སྡོམ་གསུམ་རྣམ་པར་འབྱེད་པའི་བཀའ་བརྟེན།
༧ ཁྱད་པར་གངས་ལྗོངས་བསྟན་པའི་རྒྱན་གྱུར་པའི། །མཁས་གྲུབ་བྱེ་བའི་དབུས་
ན་མངོན་འཕགས་པ། །རྒྱལ་བ་གཉིས་པ་ཞེས་ཀྱི་མཚན་སྙན་གྱིས། །དད་པའི་སྣང་
བ་གཡོ་དེ་སྨན་རི་བ། །༧ གང་དེའི་ཡོངས་རྫོགས་བསྟན་པའི་བདག་ཉིད་ཆེ།།
ཐོས་བསམ་སྒོམ་པས་རང་རྒྱུད་ལེགས་སྨིན་ཞིང་། །འཆད་རྩོད་རྩོམ་པས་རྒྱལ་བསྟན་
རྒྱས་བྱེད་པ། །སྙིང་པོའི་བསྟན་པའི་སྲོག་བཟུང་གྲུབ་དབང་རྗེས། ། ༧ བདེ་
བར་གཤེགས་གསུངས་དག་བྱེད་འཁྱིལ་པའི་རྫིང་། །རྣམ་དཀར་བསོད་ནམས་ཡུར་
བའི་ལམ་སྲང་ནས། །མོས་པ་ཐ་དད་ཡོལ་གོ་དང་འཚམས་པར། །དྲངས་འདིས་
ཐར་པའི་བཅུད་ལེན་རབ་ཏུ་སྤེལ། །༧ གཤེན་བསྟན་རིན་ཆེན་ལང་ཚོའི་དཔལ་
བཟང་པོ། །མངོན་པར་དར་བའི་འཛུམ་རླབས་རྨད་བྱུང་འདིས། །ཡིད་སྲུབས་སྙེམས་
པའི་རྒྱལ་མཚན་ཚེ་ལ་ཡང་། །ངོ་ཚའི་གོ་འཕང་ཅིར་ཡང་བྱིན་པར་གྱུར། །༧ མཁས་
པས་བཤད་ཅིང་གྲུབ་པས་ཉམས་བླངས་པའི། །རྒྱལ་བའི་བཀའ་དང་བཀའ་བརྟེན་
བདུད་རྩིའི་མཚོ། །རྣམ་དཔྱོད་ཧུབ་ཆེན་གཅིག་གིས་མང་ཐོས་ཀྱི། །ལྟོ་བར་བསྐྱིལ་
འདི་བདག་གི་བླ་མ་ཙམ། །༧ ལྷག་པར་སྲུང་ཚུལ་མི་ཤེས་བསྲུང་རློམ་པ། །མཚར་
བའི་གནས་སུ་གྱུར་ལ་སྙིང་བརྩེ་བས། །ཐེག་ཆེན་ལམ་གྱི་གཞི་རྟེན་སྡོམ་པ་གསུམ།
ཉི་འོད་པདྨོར་བྲན་པའི་ཚུལ་གྱིས་འདོམས། །༧ ཚུལ་འདིར་སྐྱེས་ནས་ཐོབ་དང་
སྒོམ་བྱུང་བློས། །འཐོར་བ་བསྡུས་ཤིང་འཁྲུགས་པ་ཕྱོགས་སུ་བསྡེབས། །མི་གསལ་
ལེགས་པར་བཀྲལ་བའི་གཞུང་འདི་འདྲས། །བློ་ལྡན་མགུ་བ་བསྐྱེད་པ་སྔོན་ཆད་
མེད། །༧ དེ་སླད་ལེགས་པར་བཤད་པའི་སྐྱེས་བཟང་པོས། །མཁས་པའི་ཡིད་ལ་
དགའ་བ་ཇི་ཐོབ་པ། །སྲིད་ཁམས་བདག་པོ་ལན་མང་བྱས་པ་ཡི། །རབ་དགའ་དེས་
ཀྱང་མཚོན་པར་ནུས་མ་ཡིན། ། ༧ རིང་པོར་བརྐྱངས་ལ་སྙིང་སྟོབས་རྨ་མེད་པས།
མི་ཟད་བོན་གྱི་དགའ་སྟོན་བཀྱེ་སླད་དུ། །པར་གྱི་འཁྲུལ་འཁོར་འདི་ཡང་བསྐྲུན་
399



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་ཚེ། །སྔོན་བསགས་ཚོགས་གཉིས་གཏེར་གྱི་བང་རིམ་ལ། །རྣམ་དཀར་
དགེ་བའི་ཁང་བཟང་མངོན་མཐོ་བའི། །སྲིད་པའི་ཕུན་ཚོགས་འབྱོང་པས་ཡོངས་
ཕྱུག་ཅིང་། །ལེགས་བྲིས་མིན་ཡང་འདི་ན་དེ་མཚུངས་བའི། །༧ ཚེ་དབང་དོན་
གྲུབ་ཅེས་བྱ་སྐྱ་སེར་བཞིས། །རྒྱལ་བསྟན་རིན་ཆེན་སྲིད་ན་ཡུན་གནས་ཤིང་།
བཤད་སྒྲུབ་ཉི་མས་འགྲོ་ཁམས་མུན་སེལ་ཕྱིར། །མཐུན་རྐྱེན་ལེགས་སྦྱར་ནོར་གྱིས་
ཕོངས་མེད་བྱས། །༧ དེ་བརྟེན་སྲིད་ན་བདུད་རྩིའི་ཟིལ་དངར་བཅུད། །སྤྲོ་བ་
གཏད་པ་མེད་པའི་མཆོད་སྦྱིན་མཁན། །སྔོན་མེད་སྣང་བ་རྒྱ་ཆེན་འཛུམ་པ་འདིས།།
ཕྱོགས་ཀྱི་བུ་མོའི་མཁུར་ཚོས་སྤུད་ལ་ཕྱོགས། །༧ དེ་ཡི་དགེ་བས་རྒྱལ་བསྟན་ལྷ་
ལམ་ལ། །ཐོས་བསམ་སྒོམ་པའི་ཆུ་འཛིན་རབ་གཡོས་ནས། །སྲིད་ཁམས་ཐ་བ་བོན་གྱི་
ཆར་རྒྱུན་གྱིས། །རླན་བྱས་རྣམ་མཁྱེན་ལོ་འབྲས་སྨིན་གྱུར་ཅིག ༧ །གནས་སྐབས་
སུ་ཡང་སྲིད་འགྲོ་མ་རྒན་རྣམས། །མི་མཐུན་རྒུད་པ་ཀུན་སེལ་མཐུན་རྐྱེན་འབྱོར།།
བདེ་འགྲོའི་གོ་འཕང་ཡང་དང་ཡང་ནས་ཡང་། །རྙེད་ནས་ཚོགས་གཉིས་བསག་ལ་
མཁས་གྱུར་ཅིག ༧ །རྣམ་དཀར་ལེགས་སྦྱར་ཡོན་བདག་ཕོ་མོ་དང་། །འབྲེལ་ཐོགས་
རྣམས་ཀྱི་ལས་ཉོན་ཀུན་བྱང་ནས། །སྲིད་པའི་གྲོང་ལས་མྱུར་དུ་ཐར་གྱུར་ཏེ། །རྣམ་
བྱང་ཞི་བའི་ས་ལ་མངོན་རེག་ཤོག ༧ །གང་ཐུགས་རྩིབ་མ་བརྒྱ་པའི་བྱིན་ཆེན་
པོས། །གསེར་ལྡན་ཡངས་པའི་ཁམས་ཀུན་རྒྱུས་ཁེབས་ཏེ། །རྣམ་བཞིའི་ཕྲིན་ལས་
ཐང་མར་བརྡལ་བཞིན་དུ། །ལྷར་བཅས་འགྲོ་བའི་དགེ་ལེགས་འཕེལ་གྱུར་ཅིག །
ཅེས་པ་འདིའང་ཁོད་པོ་སྐལ་བཟང་རྒྱལ་མཚན་གྱིས་བགྱིས་ཤིང་ཕྱི་མོའི་ཡི་གེ་མཁན་ཚུལ་མིང་པས་
བགྱིས་པ་དགེའོ།། མུ་ཙུག་སྨྲར་རོ། །
400



སྡོམ་གསུམ་རྣམ་པར་འབྱེད་པའི་བཀའ་བརྟེན།
སྡོམ་པ་གསུམ་གྱི་གཏམ་རྒྱུད་ངོ་མཚར་ནོར་བུའི་
ཕྲེང་བ་ཞེས་བྱ་བ་བཞུགས་སོ།།
༄༅། ། ཐམས་ཅད་མཁྱེན་པ་ལ་ཕྱག་འཚལ་ལོ།།
སྡོམ་གསུམ་པདྨའི་ཚལ་ཆེན་ལ།།
ཉི་འོད་གཞོན་ནུས་འཁྱུད་པ་བཞིན།།
གཏམ་རྒྱུད་ནོར་བུའི་ཕྲེང་བ་འདིས།།
རབ་འབྱེད་བློ་གསལ་རྣམས་ལ་སྦྱིན།།
༼༡༽མཆོད་བརྗོད་སྐབས་སུ། ཉི་ཟླ་བྱུང་བའི་ཚུལ། ཚེ་ལོ་བརྒྱད་ཁྲིར་ཐུབ་དུས་ཀྱི་མི་
རྣམས་ལྷ་ལས་གྲོལ་བས་ཉི་ཟླ་མེད་ཀྱང་ལུས་ལ་འོད་ཡོད་པས་སྣང་སྲིད་གསལ། ལུས་
ཡངས་པས་ལྷ་དང་མིའི་ཡུལ་དུ་ཡར་མར་འཕུར་ཞིང་འགྲོ། ཟས་སུ་ས་ཞག་རོ་སྦྲང་རྩི་
ལྟར་ཞིམ་པ་ལ་རོལ་ཞིང་གནས་པ་ལ། དེར་ས་ཞག་མང་དུ་ཟོས་པས་ལུས་ལྕི་ནས།
འཕུར་མ་ནུས། ལུས་འོད་ཉམས་པས་མུན་གླིང་དུ་གྱུར་ཏེ། ལག་པ་བརྐྱང་བརྐུམ་ཡང་མ་
མཐོང་བ་ལ། ལྷ་གཤེན་སྲིད་པའི་ཐུཊ་རྗེ་ལས་སྟོན་པ་འཁོར་བ་ཀུན་འདྲེན་བྱོན་ནས།
སྟོན་པ་དེས་རྒྱ་མཚོ་དཀྲུཊ་པ་ལས་ཉི་ཟླ་བྱུང་ཚུལ་འགྲེལ་པ་བཞིན་ནོ། ༈ ཡང་དེའི་
སྐབས་སུ། དྲན་པ་ནམ་མཁའི་རྣམ་ཐར་ཉུང་ཟད་དང་བསྟན་པའི་བདག་ཉིད་ཆེན་པོར་
གྱུར་ཚུལ་ནི འཆི་མེད་དྲན་པ་ནམ་མཁའ་འདི་ཉིད་གདུལ་དཀའ་འགྲོ་བ་མང་པོ་འདུལ་
བའི་ཕྱིར་དུ། སངས་རྒྱས་ཀྱི་ཐུགས་ལས་སྤྲུལ་པའི་སྐུར་བྱོན་པ་སྟེ། ནུབ་ཕྱོགས་
སྟག་གཟིག་གི་ཡུལ་དུ་བརྫུས་ཏེ་འཁྲུངས་པའི་ཚེ་ཁྱེའུ་དག་པ་དྲི་མེད་ཅེས་གྲགས།
ཞང་ཞུང་ཁྱུང་ལུང་དངུལ་མཁར་འམ་པོ་རྩེ་དགུའི་ནང་དུ། ཡབ་དམུ་རིགས་ཀྱི་
403



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྒྱལ་པོ་རྒྱུང་ཡ་མུ་ཁོད་དང་། ཡུམ་ཕྱུ་བཙུན་གོང་མ་གཉིས་ཀྱི་སྲས་སུ་འཁྲུངས་
པའི་ཚེ། སྐྱེ་བ་ལྔ་བརྒྱ་མ་བསྒྲིབས་པ་མཁྱེན་པས་དྲན་པ་ནམ་མཁའ་ཞེས་མཚན་
གསོལ། ཨོ་རྒྱུན་དུར་ཁྲོད་གནས་བརྒྱད་དུ་ཁྲག་འཐུང་དཔའ་བོ་བརྒྱད་ཀྱི་སྐུར་
བཞེངས་ཏེ། སྡེ་བརྒྱད་གདུག་པ་ཅན་ཐམས་ཅད་དམ་ལ་བཏགས། ཞང་ཞུང་
གི་ལྷོ་ནུབ་མུ་སྟེགས་ཀྱི་སྟོན་པ་ལྔ་བརྒྱའི་རྩོད་པ་བཟློགས་ནས། སངས་རྒྱས་ཀྱི་
བསྟན་པར་བཙུད་པའི་ཚེ། མཁས་པ་གྱེར་སྤུངས་སྨྲ་བའི་སེང་གེ་ཞེས་གྲགས།
རྒྱ་གར་རྡོ་རྗེ་གདན་ཀྱི་ཀརྨ་ཤྲཱི་ཡ་ཞེས་པའི་གཙུག་ལག་ཁང་མུ་སྟེགས་ཀྱི་དམག་
གིས་བསྲེགས་པའི་ཚེ། དྲན་པ་ཡབ་ཡུམ་གྱིས་སྤྲུལ་པའི་མེ་དཔུང་འགྱེད་ནས་མུ་
སྟེགས་ཀྱི་དམག་རྣམས་འཇོམས་པར་མཛད། ཕྱི་ནང་གསང་བའི་བོན་སྒོ་མ་ལུས་
པ་ཐུགས་ལ་མཁྱེན་པས། བསླབ་པ་དང་སྦྱང་བའི་ངལ་བར་མི་ལྟོས་ཀྱང་། གདུལ་
བྱའི་སྣང་ངོར་སྟག་གཟིག་ཕུག་པའི་ཡུལ་དུ་ལན་ལྔ་དང་། རྒྱ་གར་ཡུལ་དུ་ལན་
བདུན་བྱོན། སྤྱིར་ཡང་རྒྱ་གར་ཞང་ཞུང་ཨོ་རྒྱན་ཐོ་ཀར་བྲུ་ཤ་སྟག་གཟིག་བོད་ཡུལ་
ལ་སོགས་པའི་མཁས་པ་ལྔ་བརྒྱའི་ཞབས་ལ་གཏུགས། སྐད་འགྱུར་ཉི་ཤུ་རྩ་གཅིག་
ལ་མཁས་པར་སྦྱངས། ཁྱད་པར་དུ་མཁས་པ་ཆེན་པོ་ཐ་མི་ཐད་ཀེ་ལ་སོགས་ཞང་
བོད་མཁས་པ་བརྒྱད་ཀྱི་ཐུགས་བཅུད་བླངས་ཏེ། སྒྲ་ཚད་ལུང་རིགས་ཀུན་ལ་ཐོགས་
པ་མེད་པར་མཛད། ཞང་ཞུང་ཕུག་པ་སྟག་གཟིག་གི་ཡུལ་དུ་བྱོན་ནས་གདུང་སོབ་
ཆེན་པོ་དང་། ནམ་མཁའ་སྣང་བའི་མདོག་ཅན་ལས་མདོ་སྔགས་རྒྱུད་སྡེ་མཐའ་
ཡས་པ་གསོན། མཁས་པ་གཡུང་དྲུང་བློ་གསལ་ལས་ཕྱི་རྒྱུད་མདོ་མཛོད་འདུལ་
བ་གསོན། དབལ་བུ་ང་ཚ་སྐྱོལ་པོ་ལས་གསང་སེམས་སྦྱོར་སྒྲོལ་གྱི་མན་ངག་ནོད།
བདུད་འདུལ་སྔགས་ཀྱི་གླིང་དུ་གཡུང་དྲུང་མི་འགྱུར་རྒྱལ་པོ་ཞེས་གྲགས། རྒྱ་གར་
ཡུལ་དུ་བྱོན་ཏེ། རམ་བུ་གུ་ཧྱ་ཆེན་པོ་སོགས་མཁས་པ་དགུ་ལ་གཏུགས་ཤིང་མུ་
402



སྡོམ་གསུམ་རྣམ་པར་འབྱེད་པའི་བཀའ་བརྟེན།
སྟེགས་ཀྱི་བརྩོད་པ་བཟློག་ནས། སངས་རྒྱས་ཀྱི་བསྟན་པ་སྤེལ་བའི་ཚེ། གྲུབ་ཐོབ་
བིརྱ་པ་ཞེས་གྲགས། སྟོད་མངའ་རིས་སྐོར་གསུམ་དུ་བྱོན་ཏེ་རྣམ་དག་འདུལ་བའི་
གྲྭ་སྡེ་མང་པོ་བཙུགས་ཤིང་ཁྲིམས་ཉིས་བརྒྱ་ལྔ་བཅུ་བསྲུངས། སངས་རྒྱས་བསྟན་
པའི་རྒྱལ་མཚན་ཕྱར་བའི་ཚེ་མཁས་པ་རྫུ་འཕྲུལ་ཡེ་ཤེས་ཞེས་གྲགས། རུ་བཞི་བོད་
ཀྱི་ཡུལ་དུ་བྱོན་ཏེ་མངའ་བདག་རྒྱལ་པོའི་མཆོད་གནས་མཛད། བཀའ་བབས་
ཀྱི་གྲུབ་ཆེན་ཉེར་ལྔའི་སྡེར་ཡང་བཞུགས་ཚུལ་མཛད་ཅིང་དམ་པ་ཆོས་ཀྱི་སྒྲོན་མེ་སྦར།
སྤྱིར་ཡང་བོན་རྣམས་ཡུལ་གྱི་སྙིང་པོ་དྲུག་ལ་སོགས་སུ་སྒྲ་བསྒྱུར་ནས་བསྟན་པ་དར་
བར་མཛད། རྒྱ་གར་གྱི་རྒྱལ་པོ་བཟང་སྐྱོང་གི་སྲས་མོ་ཟླ་འོད་འབར་མ་དང་ཐབས་
ཤེས་ཟུང་འབྲེལ་དུ། སྤྲུལ་པའི་རྒྱལ་སྲས་རྣམ་གཉིས་འཁྲུངས་ཏེ་གཅེན་པོ་གཡུང་
དྲུང་དོན་གསལ་མཚན་གསོལ། བོད་ཡུལ་མུན་པའི་གསལ་སྒྲོན་མཛད་ཅིང་མི་
དང་མི་མིན་བསམ་གྱིས་མི་ཁྱབ་པའི་དོན་མཛད། སྐུ་ལ་སྐྱེ་ཤི་མེད་པས་འཆི་མེད་
ཚེ་ཡི་རིག་འཛིན་ཆེན་པོར་ད་ལྟ་ཡང་བཞུགས། གཅུང་པོ་པདྨ་མཐོང་གྲོལ་དུ་མཚན་
གསོལ། བོད་ཡུལ་མངའ་བདག་རྒྱལ་པོའི་མཆོད་གནས་སུ་མཛད་དེ། དམ་པ་
ཆོས་ཀྱི་བསྟན་པ་སྤེལ་ནས་ད་ལྟ་ལྷོ་ནུབ་སྲིན་པོའི་ཁ་གནོན་དུ་བཞུགས། དེ་ལྟར་
སྐྱེ་ཕྱི། གྲགས་སྔ་པའི་རིག་འཛིན་ཆེན་པོ་དྲན་པ་ནམ་མཁའ་འདི་ཉིད། རྒྱལ་བའི་
ཐུགས་ཀྱི་བསྟན་པའི་གཉེར་དཔོན་མཛད་ཅིང་། སངས་རྒྱས་ཀྱི་ཞལ་ནས་གསུངས་
སོ་ཅོག་གི་བོན་ཆོས་ཐམས་ཅད་ཐུགས་སུ་ཆུད་པའི་ཡོངས་རྫོགས་བསྟན་པའི་བདག་
ཉིད་ཆེན་པོར་གྱུར། བོན་ཆོས་དར་ནུབ་དུས་སུའང་བོན་བན་གཉིས་གྲུབ་མཐའ་
རྩོད་ཅིང་། གྲུབ་རྟགས་འགྲན་པའི་ཚེ་ནའང་གང་གིས་ཀྱང་འགྲན་པའི་ཟླ་དང་
བྲལ་ཞིང་། མཁས་པ་ལྔ་བརྒྱ་ལས་ཕུལ་དུ་ཕྱིན་པའི་སྐྱེས་མཆོག་ཆེན་པོར་གྱུར།
རྒྱལ་པོའི་བཀས་བཅད་ནས་བོན་རྣམས་གཏེར་དུ་སྦས་པའི་ཚེ་ན་གཏེར་ཆེན་བརྒྱ་
403



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་རྩ་བརྒྱད། གཏེར་ཕྲན་སུམ་བརྒྱ་དྲུག་ཅུའི་གཉེར་དཔོན་མཛད། གཏེར་བདག་
བརྒྱ་རྩ་བརྒྱད་དམ་ལ་བཏགས། གྲུབ་གནས་བརྒྱ་དང་རྩ་བརྒྱད་བཀོད། གནས་
ཆེན་བརྒྱ་རྩ་བརྒྱད་དང་། གནས་ཕྲན་སུམ་བརྒྱ་དྲུག་ཅུར་བྱིན་གྱིས་བརླབས་ནས་
དེ་དག་གཏེར་གྱིས་བཀངས། མིའི་ཡུལ་དུ་མི་ལོ་སུམ་སྟོང་བཞུགས་ནས་འགྲོ་དོན་
མཛད་ཅིང་། འཆི་མེད་གཡུང་དྲུང་གི་སྐུར་བརྙེས་ཏེ་ཉི་ཟེར་རྟ་ལ་ཞོན་ནས་སྟོང་
གསུམ་དུ་འགྲོ་དོན་མཛད། དུས་མཐའི་བར་དུ་ཁོད་སྤུངས་ཀྱི་སྤྲུལ་པ་རྒྱུན་མི་འཆད་
པར་འབྱོན་པ་ཞལ་གྱིས་བཞེས་སོ། ༼༢༽ །འདོད་པ་ཆུང་ཞིང་ཆོག་ཤེས་པ་
འཕགས་པའི་རིགས་སུ་འདོད་དོ། །ཞེས་པའི་སྐབས་སུ་འཕགས་པའི་རིགས་ནི་
བཞི་སྟེ། འདོད་པ་ཆུང་བ་དང་། ཆོག་ཤེས་པ་དང་། གསོ་སླ་བ་དང་། དགང་སླ་
བའོ། །དེ་དག་དང་ལྡན་པ་དག་ནི། འཚོ་བའི་དངོས་པོ་བཟང་པོ་དང་མང་པོའི་ཞེ་
འདོད་མེད་ཅིང་བདོག་པའི་དངོས་པོ་ཐམས་ཅད་སྤང་ནུས་པ། རྗེ་བཙུན་ཁྲོ་ཚང་ལྟ་
བུ་སྟེ། རྗེ་འབྲུག་གི་ཡབ་འདས་པའི་དུས་སུ། ཐུབ་པ་སྐུ་མཆེད་རྣམས་ཀྱིས། རྗེ་
འབྲུག་ལ། འོ་སྐོལ་ལ་ཟས་ནོར་དང་གསེར་དངུལ་མང་པོ་ཡོད་པས། ཡབ་ཀྱི་ཕྱོགས་སུ་
ཡང་ཐོངས། ཁྱོད་རང་གིས་ཀྱང་འཚོ་བའི་རྒྱུར་གང་འདོད་པ་བཟུང་ཞིག་ཞུས་པས།
རྗེའབྲུག་གི་ཞལ་ནས། ང་ལ་ཟས་ནོར་མི་དགོས། དགེ་སྦྱོར་བྱེད་པ་ལ་ནས་ཁལ་གཅིག་
ཡོད་ནའང་ཟོངས་མང་པོ་སྟེ། སྡུག་བསྔལ་གྱི་རྒྱུ་ཡིན་གསུངས་སོ། ༼༣༽ །ཀྱེ་
འཁོར་བའི་གཤེན་པོ་འདི་ལ་ཆིབས། ཞེས་པའི་སྐབས་སུ། རྩ་རྒྱུད་ཀྱི་ཐེག་དགུའི་
ལྟ་བ་གཏན་ལ་ཕབ་པའི་དུས་ན། ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་
རབ་ཏུ་གཡོ་བ་དང་། འགུལ་བ་དང་། མེར་བ་དང་། ལྡེག་པ་དང་། འུར་བ་དང་
།
ཐུག་པ་དང་། ཆེམ་པ་དང་། འཇའ་ཚོན་དང་། འོད་ཀུན་ཏུ་གསལ་བ་བྱུང་
ངོ༌། །དེ་ནས་ནམ་མཁའི་ཁམས་ནས། །འདབ་ཆགས་ཀྱི་རྒྱལ་པོ་བྱ་ཁྱུང་ཞིག་གི་སྐེ་
404



སྡོམ་གསུམ་རྣམ་པར་འབྱེད་པའི་བཀའ་བརྟེན།
འགུལ་དུ། བིཌཱུརྱ་མཐིང་ཀའི་འོད་ཤོག་ལ། རིན་པོ་ཆེའི་གསེར་གྱི་ཡི་གེ་བཀོད་
པ་ཞིག་གཙོ་བོ་ཉིད་ཀྱི་དྲུང་དུ་འཁོད་དོ། །རིན་པོ་ཆེའི་ཡི་གེ་དེ་ཀླག་པས། འདི་སྐད་
ཅེས་གསུངས། ཀྱེ་འཁོར་བའི་གཤེན་པོ་འདི་ལ་ཆིབས། །རིག་འཛིན་གཤེན་པོ་འདི་
ལ་ཆིབས། །གྲུབ་པའི་གཤེན་པོ་འདི་ལ་ཆིབས། །འདི་ལ་བཅིབས་ན་ཁྱད་པར་
མཆོག །ཅེས་གསུངས་ཏེ། ཁྱུང་དེ་ནི་སླར་ཡང་ནམ་མཁའི་དབྱིངས་སུ་འཕུར་
ནས་སོང་ངོ་། །ཞེས་སོ། །དེ་དག་གི་དོན་ནི་འགྲེལ་པ་ན་བཤད་པ་བཞིན་ནོ༼༤༽། །ཡུལ་
གཞན་ལ་མི་ལྟོས་པར་རང་ལས་ཐོབ་པར་འདོད་པ། ཞེས་པའི་སྐབས་སུ། སྔ་རབས་
པ་རྣམས་ཀྱིས་སོ་ཐར་གྱི་སྡོམ་པ་རང་ལས་ཐོབ་པའི་སྐབས་སུ་བླ་མ་སྤ་སྟོན་གྱི་
གཏམ་རྒྱུད་གསུངས་ཏེ། ལ་སྟོད་སྙ་ནམ་གྱི་སློབ་དཔོན་སྤ་དཔལ་མཆོག་དེ་ཉིད།
རྟེན་སྔགས་བཙུན་དུ་བཞུགས་པ་ལ། ཚངས་པར་སྤྱོད་པའི་སོར་ཐར་གྱི་སྡོམ་པ་
འདི་དྭངས་བ་འདྲེན་ཞིང་རྨད་དུ་བྱུང་བ་ཞིག་འདུག་པས། ངེས་འབྱུང་གི་ཚུལ་
ཁྲིམས་ཟབ་མོ་ཞིག་བསྲུང་དགོས་དགོངས་ནས་ཁྲོ་ཚང་ལ་ཞུས་པས། ཁྲོ་ཚང་གིས་
དབུ་སྐྲ་བཞར་བར་རྩོམ་པས། བླ་མ་སྤ་སྟོན་གྱི་དབུ་སྐྲ་ཉག་མ་རེ་རེ་ལ་ཁྲོ་བོ་ཡབ་
ཡུམ་འཁྲིལ་སྦྱོར་རེ་རེ་བཞུགས་པར་གཟིགས་ཏེ། དར་དཀར་པོ་ཁ་གང་ལ་སྤུ་གྲི་
ཞིག་དྲིལ་ནས། བླ་མ་སྤ་སྟོན་ཕྱག་ཏུ་ཕུལ་ཏེ། ཁྱོད་ཀྱི་དབུ་སྐྲ་བཞར་ན་དབལ་མོ་
རྣམས་ཀོ་ལོངས་བྱེད་པར་གདའ་བས། དོན་ལ་རབ་ཏུ་བྱུང་བ་དང་། རྣམ་པར་
རིགས་བྱེད་སོགས་རྟགས་ལ་ལྟོས་པའི་རབ་ཏུ་བྱུང་བ་དང་གཉིས་སུ་ཡོད་པ་ལས།
ཁྱོད་ནི་དོན་ལ་རབ་ཏུ་བྱུང་བ་ཡིན་འདུག་པས། མཁན་སློབ་སོགས་ལ་ལྟོས་མི་དགོས་
པར་རང་བཞིན་གྱིས་བསྲུང་བས་ཆོག་གསུངས་སོ། །གཞན་སྡེ་ལའང་བཅོམ་ལྡན་
འདས་ཀྱིས་འཁོར་ཁ་ཅིག་ལ་སྲུངས་ཤིག་པ་ཕྲིན་བསྐུར་བ་ལ་བརྟེན་ནས་བསྙེན་
པར་རྫོགས་པར་ཡོད་པར་བཤད་དོ། །འོན་ཀྱང་རང་ལུགས་ལ་འགྲེལ་པ་ན་བཤད་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་ལྟར་གཙོ་བོར་བཟུང་བར་ལེགས་སོ། །༼༥༽ ཚུལ་དང་ཁྲིམས་རྣམ་དག་བསྲུང་
བས་བཙུན་པ། ཞེས་པའི་སྐབས་སུ། སློབ་དཔོན་བླ་ཆེན་དང་། ཞང་ཚབ་ཁྲོད་
པའི་གཏམ་རྒྱུད་ནི། ཞང་པ་ཚབ་དེ་འདུལ་བའི་རྒྱུད་སྡེ་སོགས། བཤད་པ་ལ་མཁས་
ཀྱང་ཁྲིམས་མི་བཙུན་པས། ཁོང་ཉིད་ཀྱིས་བཤད་པའི་ཚེ་ན། འོ་ངས་ཇི་ལྟར་ཟེར་
བ་བཞིན་དུ་གྱིས་ལ། ཇི་ལྟར་བྱེད་པ་བཞིན་དུ་མ་བྱེད་ཅིག །གསུངས་སྐད།
དེ་ལྟ་བུའི་བླ་མའི་ཚིག་ལ་རྟོན། དོན་ལ་མི་རྟོན་པའོ། །ཡང་སློབ་དཔོན་བླ་ཆེན་
ཁྲིམས་ཤིན་ཏུ་བཙུན་པ་ལ། བཤད་པ་མི་མཁས་པས། ཁོང་ཉིད་ཀྱིས་བཤད་པའི་
ཚེ་ན། འོ་ངས་ཇི་ལྟར་བྱེད་པ་བཞིན་དུ་གྱིས་ལ། གང་ལྟར་ཟེར་བ་བཞིན་དུ་མ་
བྱེད་ཅིག །གསུངས་སྐད། དེ་ལྟ་བུའི་བླ་མའི་དོན་ལ་རྟོན། ཚིག་ལ་མི་རྟོན་པའོ། །འོ་
ན་དོན་མི་བཙུན་ནའང་བཤད་པ་མཁས་ན་དེ་ལས་བོན་ཉན་རུང་ངམ་ཞེ་ན།
སྔ་རབས་པས་མཁས་པ་ལས་བོན་ཉོན། བཙུན་པ་ལས་ཁྲིམས་ནོད་གསུངས་ཀྱང་།
འོན་ཏེ་བཤད་པ་བཞིན་དུ་དོན་དང་མི་ལྡན་པའི་བླ་མ་ལ་བོན་ཉོན་ཀྱང་། སླར་
ལ་ཐེ་ཚོམ་དང་ལོག་ལྟ་སྐྱེ་ཞིང་། བཤད་ཡུལ་ལ་ཕན་མི་ཐོག་པས་ཚིག་མཁས་
ཀྱང་མཚན་ཉིད་དང་མི་ལྡན་ན་མཉན་པར་མི་བྱའོ། །མཁས་བཙུན་གཉིས་ཀ་རྟེན་
གཅིག་ལ་འཛོམ་ན་དེ་ནི་བླ་མའི་མཆོག་གོ ༼༦༽ །མ་འཛོམ་ན་གཅིག་གིས་ཀྱང་
བཏུབ་པར་རྗེས་གསུངས་སོ། །ཞེས་པའི་སྐབས་སུ་རྫུ་འཕྲུལ་ཡེ་ཤེས་ཀྱི་གཏམ་རྒྱུད་ནི།
སྟག་གཟིག་གི་མཁས་པ་བརྒྱུད་ཀྱི་རྗེས་མ་རྫུ་འཕྲུལ་ཡེ་ཤེས་ཀྱི་དགོངས་པ་ལ།
ཞང་བོད་དུ་འདུལ་བའི་བསྟན་པ་སྤེལ་བའི་དུས་ལ་བབ་པར་གཟིགས་ནས།
རང་བྱུང་མཆོད་རྟེན་བཞིའི་ནང་ནས་སྟོན་པའི་གདུང་ཤ་རཱི་རཾ་ལྔ་བརྒྱ་གདན་
དྲངས་ཏེ། རྫུ་འཕྲུལ་གྱིས་ཞང་བོད་ཀྱི་ཡུལ་དུ་བྱོན་པས། ཞང་ཞུང་གི་ཡུལ་དུ་ནེའུ་
གེ་ཁོད་དཔལ་བྱ་བ་ལས་ཅན་དུ་གཟིགས་ཏེ། དེ་ལ་ནང་རེ་བཞིན་དུ་ན་བཟའ་
406



སྡོམ་གསུམ་རྣམ་པར་འབྱེད་པའི་བཀའ་བརྟེན།
འོད་ཟེར་སྣ་དྲུག་གོན་པའི་བཙུན་པ་ཞིག་ཡང་ཡང་བྱོན་པ་ལ། གསོལ་བ་བཏབ་
པས་རྫུ་འཕྲུལ་ཡེ་ཤེས་དངོས་སུ་བྱོན་ནས་གེ་ཁོད་དཔལ་རབ་ཏུ་བྱུང་སྟེ་དྲང་སྲོང་
ཆིག་རྫོགས་སུ་མཛད་དེ། མཚན་ཡེ་ཤེས་ཚུལ་ཁྲིམས་གསོལ། ཞེས་བཤད་པ་ལྟ་བུའོ།།
༈ ཞར་བྱུང་བླ་མ་དོན་དང་མི་ལྡན་ཞིང་མཚན་ཉིད་ངན་པའི་གཏམ་རྒྱུད་ནི།
སྔོན་རྒྱ་གར་གྱི་ཡུལ་དགོན་ཞིག་ན། སློབ་དཔོན་ལོག་སྤྱོད་སེང་གེ་བྱ་བའི་བླ་མ་
ཞིག་ཡོད་དེ། ཁ་ནས་བོན་བཤད་པ། ལས་སུ་སྡིག་པ་སྤྱོད་པ། སེམས་ལ་གཡོ་སྒྱུ་
བསྒོམ་པ། གོང་མ་རྣམས་ལ་སྨོད་པ། འོག་མ་རྣམས་ལ་སྡང་བ། ཡོན་ཏན་ཅན་
ལ་བརྙས་པ། ཚུལ་བཞིན་བྱེད་པ་ལ་གཤེ་བ། དོན་དུ་ཟས་ནོར་གཉེར་བ། ཚུལ་
འཆོས་བྱེད་ཅིང་ཁེ་གྲགས་བསྒྲུབ་པ། མ་གྲོལ་བ་གྲོལ་རྫུ་བྱེད་ནས་གཞན་མགོ་
གཡོགས་པ། འཇིག་རྟེན་དྲེགས་པའི་བོན་བཅུ་ཞེ་ཕུག་ཏུ་བཅུག་པ། དེ་ལྟ་བུ་དེ་
ནམ་ཞིག་ན་ཚེ་འཕོས་ནས་སྟོན་པ་གདོང་བཞི་བྱ་བའི་ལུས་བླངས་ཏེ། ལུས་གཅིག་
ལ་མགོ་བོ་བཞི་ཡོད་པའི། དབུས་སུ་སྔར་བོན་བཤད་པའི་བག་ཆགས་ཀྱིས་མིའི་
མགོ་ཞིག་བྱུང་། གཡས་སུ་སྔར་ཞེ་སྡང་གིས་གཞན་འཚེ་ཆེ་བས་སྤྲེའུའི་མགོ་ཞིག་
བྱུང་། གཡོན་དུ་སྔར་བླུན་རྨོངས་ར་ཆོད་བྱས་པས་ཕག་མགོ་ཞིག་བྱུང་། སྟེང་དུ་
སྔར་འདོད་ཆགས་ཞེ་རྔམ་ཆེ་བས་བྱ་ཕོའི་མགོ་ཞིག་བྱུང་། དེ་རྩ་བའི་མགོ་དེའི་
ཁ་ནས། སྣང་བ་མི་རྟག་རྨི་ལམ་འདྲ། རྟག་ཏུ་རེ་བའི་བསམ་པ་དོར་བར་བྱ།
ཡང་དག་བོན་ལ་སྤྱད་ན་ཐུགས་རྗེའི་རྒྱུན་མི་འཆད། ཅེས་སོགས་སྐྱིལ་ཀྲུང་བཅས་
ཀ་པཱ་ལི་བཀྲམ་ནས་བོན་བཤད་པའི་ཚེ་ན། གཡས་སྤྲེལ་མགོ་ན་རེ། སེམས་ལ་
བདེན་པ་མ་ཤར་ཁ་ནས་བོན་བཤད་ཀྱང་། གཞན་གྱིས་བདག་ལ་ཁྲེལ་ཞིང་རང་
སྨྲ་འབེབས། ལོག་པའི་བོན་བཤད་སྡུག་བསྔལ་རང་ལ་སྨིན། ཞེས་སོགས་སྨྲས།
གཡོན་ཕག་མགོ་ན་རེ། རང་རྒྱུད་བོན་དང་མ་འདྲེས་ལོག་པའི་བོན་སྤྱོད་མཁས།
407



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དོན་ལ་མི་གནས་གཏི་མུག་རྨོངས་པ་སྤྱོད། ལས་ངན་རྒྱུ་རྐྱེན་དང་མཚུངས་ཕག་
མགོ་འདི་ལྟ་བུ། གསང་བར་བྱ་རྒྱུ་ལགས་ཏེ་དབང་མེད་མིའི་སྔར་སྨྲས། ཞེས་སོགས་
གླེང་། སྤྱི་གཙུག་གི་ཁྱིམ་བྱ་ན་རེ། བྲོས་དང་ཐར་དུས་མེད་པའི་ངན་སྨྲ་མཁན།
ཨོ་ཨཽ། ཨོ་ཨོ ཨོ་ཨོ། ཁོ་བོའི་ངག་བརྗོད་གཏམ་ལན་བྱ་རྒྱུ་ལག གཅེན་པོ་ཞལ་གཅིག་
མི་བདེན་གཅུང་པོ་ཞལ་གསུམ་བདེན། འདི་ལྟར་ལས་ངན་སྤྱད་པས་ལུས་ངན་
འདི་བླངས་པ། བསམ་ནས་རྗེས་འཇུག་རྣམས་ཀྱིས་ཚུལ་བཞིན་བདེན་པར་སྤྱད།
རང་གིས་རང་བསླུ་མ་བྱེད་འཁྲུལ་པ་མ་ཟློག་ན། །ཁོ་བོ་དྲུག་ཁྲིའི་བར་དུ་མི་ཁོམ་
ལོག་པར་སྦྱོང་། །སྡུག་བསྔལ་ཆེན་པོས་རང་ཉིད་སྡུན་ན་སྒུག །ཅེས་ཟེར་རོ། །དེ་
ལྟ་བུའི་བླ་མ་མཚན་དང་མི་ལྡན་པ་ལ། སོར་བྱང་གི་སྡོམ་པ་དང་། སྔགས་ཀྱི་དབང་བཞི་
ཞུ་མི་རུང་ངོ་། །ཞེས་དྲང་དོན་མུན་སེལ་ལས་ཅུང་ཟད་བསྡུས་ནས་སོ། །༼༧༽ སྡོམ་
པའི་རྟེན་དུ་འགྱུར་བ་དང་། ཞེས་པའི་སྐབས་སུ། སྐྱབས་འགྲོའི་ཕན་ཡོན་ནི། སྔོན་
པུ་རང་རྒྱལ་པོ་དང་ ག་ལོག་སོག་པོ་སྐྱུང་སྐད་ཅན་གྱི་དམག་གཉིས་གཡུལ་འཐབས་
པས། པུ་རོང་གི་མི་ཐམས་ཅད་བསད། ནོར་ཐམས་ཅད་ཁྱེར་ཏེ་ལོ་རེ་བཞིན་དུ་
དམག་བྱུང་བ་ལ། བྲུ་ཤའི་དྲང་སྲོང་བདེ་རྒྱས་བྱ་བ་སྐྱབས་འགྲོ་ཡི་དམ་དུ་བྱེད་པ་
ཞིག་གིས། སྐྱབས་འགྲོ་གསུམ་ཤིང་གི་བྱང་བུ་ལ་བྲིས་ཏེ། པུ་རང་གི་མི་རྣམས་ལ་
བཏགས་ནས་བཏང་བས། བསད་པ་ལྟ་ཅི་སྨྲས་པ་ཙམ་ཡང་མ་བྱུང། དེ་ནས་ནམ་
ཞིག་ན་བོན་རི་ཧོ་ཤ་བྱ་བ་རུ་སྟོན་པ་དགའ་སྡེ་བྱ་བས་དེ་ཐོས་ནས། ངས་ཀྱང་
བསད་བཅད་མང་པོ་བྱས་པས། དེ་ལ་ཕན་ནམ་སྙམ་ནས་པུ་རང་གི་ཡུལ་དུ་འོང་སྟེ།
ཕྱི་ནང་གསང་བ་གསུམ་གྱི་སྐྱབས་འགྲོ་ཡི་དམ་བྱས་པས་སྡིག་པ་ཐམས་ཅད་བྱང་ནས།
མི་དང་མི་མིན་དབང་དུ་འདུས། བླ་མ་ཡི་དམ་མཁའ་འགྲོའི་ཞལ་མཐོང་། རྩ་རླུང་
ཐིག་ལེའི་རང་དབང་ཐོབ་སྟེ། མཆོག་ཐུན་མོང་གི་དངོས་གྲུབ་བརྙེས་ནས།
408



སྡོམ་གསུམ་རྣམ་པར་འབྱེད་པའི་བཀའ་བརྟེན།
དོན་གཉིས་ལྷུན་གྱིས་གྲུབ་སྟེ་སངས་རྒྱས་སོ། ། ཅུང་ཟད་བསྡུས་ཏེ་དྲང་དོན་ལས་
སོ། ༼༨༽ །བྱིན་ལེན་མ་བྱས་པ་ཟ་བ་དང་། ཞེས་པར། གཙུག་གཤེན་རྒྱལ་བའི་
གཏམ་རྒྱུད་ནི། དྲང་སྲོང་གིས་འཚོགས་པའི་ནང་དང་གྲོང་ཡུལ་དང་རྒྱལ་པོའི་
ཁབ་སོགས་སུ་དྲོ་གསོལ་བའི་ཚེ། བྱིན་ལེན་དགོས་ཤིང་། མ་རྙེད་ན་དཔང་པོ་ཙམ་
ནི་སེམས་ཅན་གཞན་གྱིས་ཀྱང་རུང་སྟེ། གཡུང་དྲུང་གཙུག་གཤེན་རྒྱལ་བ་ཉིད་རྒྱལ་
པོ་ཧོས་ཀྱི་མཆོད་གནས་མཛད་པའི་དུས། བཙུན་མོས་ཆགས་དབང་གིས་དྲོ་འདྲེན་
པའི་ཚེ་ཐུགས་ལ་འཕྲིག་པ་བྱུང་ནས། གཡུའི་ནེའུ་ཙོ་ཞིག་བསྐུངས་ནས་བཞག་
པ་དེ་གཟིགས་ནས། བདག་གཡུང་དྲུང་གཙུག་གཤེན་རྒྱལ་བ་ཡིས། དཔང་པོ་
མེད་པའི་དྲོ་མི་གསོལ། དཔང་པོ་དྲང་སྲོང་ནེའུ་ཙོས་གྱིས། ཞེས་གསུངས་ནས།
དེ་ལ་བརྟེན་ནས་དྲོ་གསོལ་ཏེ་བྱོན་ནོ། །གཟེར་དམིགས་ལས་སོ།། ༈ ཡང་དེ་ལས།
ཟ་འཕྲོའི་གསོག་འཇོག་ཟ་བ། ཞེས་པ་ལ། སྔོན་དུས་ཞང་ཞུང་གི་ཡུལ་ཞིག་ན་རབ་
ཏུབྱུང་བ་དྲང་སྲོང་སྟོང་རྗེ་བྱ་བ། གསོག་འཇོག་སྤངས་བའི་སྡོམ་པ་ལ་གནས་པ་ཞིག་
ཡོད་པ་ལ། ཉིན་གཅིག་ཡོན་བདག་ཅིག་གིས་དར་བ་ཞིག་ཕུལ་བ། དེ་གསོལ་བའི་
འཕྲོ་ཕོར་པ་གང་སང་ནངས་པར་བཏུང་སྙམ་ནས་བཞག །དོ་ནུབ་གསོག་འཇོག་
གི་ལྟུང་བ་ཕོག་ཅིང་། ཡི་དྭགས་ཀྱི་སྣང་བ་ཤར་ཏེ་ཤིན་ཏུ་སྐོམ་པ་ཞིག་བྱུང་ནས།
དར་བ་དེ་འཐུང་སྙམ་ནས་བཙལ་བས་མི་སྣང་། ཡང་མལ་དུ་བསྡད་ཀྱང་མ་ཚུགས་
པར་ཆུ་རའི་རྩར་ཕྱིན་ནས་ཆུ་བཏུང་སྙམ་པས་ཆུ་མི་སྣང་། དེར་ཁོང་གི་ཐུགས་ལ་ཉེ་
གནས་ཀྱིས་ཆུ་མ་བླང་བ་ཡིན་སྙམ། ཡང་མལ་དུ་བསྡད་ཀྱང་མ་ཚུགས་པར་
གཙང་པོའི་ཁར་འགྲོ་ནས་ཆུ་བཏུང་སྙམ་ནས་ཕྱིན་པས། གཙང་པོ་ཡང་སྐམ་ནས་
མི་སྣང་། དེར་ཁོང་གི་དགོངས་པ་ལ་མདངས་དགོང་ང་ལ་གསོག་འཇོག་གི་ལྟུང་
བ་བྱུང་བ་ཡིན་འདུག་སྙམ་ནས། ཆུ་དེའི་ཕར་ཁ་ན་ཤིང་སྡོང་པོ་ཞིག་ཡོད་པ་དེ་ལ་
409



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཚུལ་གོས་བཀལ་ནས། ཚུར་ལོག་ཏེ་མལ་ས་ན་བསྡད་དོ། །སང་ཞོག་བལྟས་པས་
ཁར་སང་གི་དར་བ་ཡང་སྣང་། ཆུ་ར་ཡང་གང་ནས་འདུག །གཙང་པོ་ཡང་སྔར་
བཞིན་འབབ། དེར་འཚོགས་གྲལ་དུ་དགེ་སྐོས་ཀྱིས་མདངས་དགོང་བཙུན་པ་ཞིག་
ཐོ་མཚམས་བརྒལ་ནས་སོང་བས། དེ་ལ་ཆོད་པ་གཅོད་ཟེར་བ་ལ། ཁོང་གིས་ན་རེ་
དེ་བདག་ཡིན། དར་བའི་གསོག་འཇོག་གི་ལྟུང་བ་ཕོག་པའི་རྒྱུ་མཚན་ཞུས་ཏེ།
དེར་ཡིད་མ་ཆེས་ན་ངའི་ཚུལ་གོས་སྡོང་པོ་ལ་བཀལ་བ་ལ་ལྟོས་ཤིག་གསུངས། ཆུ་
གཏོར་ལས་སོ། ༼༩༽ །བྷོ་ཏི་ཙིའི་ཕྲེང་བ་རྣམས་སོ། །ཞེས་པའི་སྐབས་སུ། སྔོན་
སྟོན་པ་ཉིད་གཅིག་པུ་མེ་ཏོག་གི་གླིང་ལ་གཟིམས་པའི་དུས་ན། འཁོར་དང་རྒྱལ་
སྲིད་ཞད་འགའ་རྨིས། སད་ནས་དགོངས་པ་ལ། རྨི་ལམ་ངན་པ་རྒྱུ་བ་འདི།
འབྲས་བུ་དངོས་སུ་ཆོམ་ན་ཡང་། ཀུན་གཞིའི་དཀྱིལ་ན་རྒྱུ་གནས་པ། རྒྱུ་ལས་འབྲས་
བུ་ཕྱིས་སྐྱེ་ངེས། འཁོར་བའི་ཕྱོགས་སུ་མི་འཕྲེང་བར། དམ་པའི་དོན་ལ་འཕྲེང་
བ་ཡི། གྲངས་སུ་བགྲང་བའི་ཡོན་ཏན་རྫས། ལྗོན་ཤིང་ལོ་འབྲས་རྒྱས་པར་ཤོག །ཅེས་
གསུངས་པས། ཞག་གསུམ་གྱི་ནངས་པར་ཡ་མཚན་ཆེ་བའི་ཤིང་། རིན་པོ་ཆེའི་
སྡོང་པོ་ལ་རིན་ཆེན་སྣ་ལྔའི་འབྲས་བུ་སྨིན་པ། ཤུན་པ་དར་ཟབ་ཏུ་འདུག་པ་སྐྱེས་
པ་ལ། རིན་པོ་ཆེའི་འབྲས་བུ་པད་ཤུན་ལ་བརྒྱུས་ཏེ། ཕྲེང་བ་བྱས་ནས་བདེ་གཤེགས་
སྟོང་གི་སྙིང་པོ་བགྲང་ཞིང་། སྒོ་བཞི་མཛོད་ལྔའི་བོན་ལ་རྩེ་གཅིག་ཏུ་འཕྲེང་ནས།
ཉོན་མོངས་རྒྱུ་འབྲས་གདར་ཐག་བཅད་པར་མཛད་དོ།། ༼༡༠༽ འཁྲུལ་འཁོར་
བྱ་བ་ལ་མཆོང་རྒྱུག་སོགས་གནང་ངོ་། །ཞེས་པའི་སྐབས་སུ། ལྷ་རྗེ་དྲང་སྲོང་གི་
གཏམ་རྒྱུད་ནི། རྫོགས་ཆེན་པས་འཁོར་འདས་རུ་ཤན་ཕྱེ་བའི་སྤྱོད་པ་བརྩོམ་པའི་
དུས་དང་། རིག་པའི་རྩལ་སྦྱང་བ་འཁྲུལ་འཁོར་སོགས་ལ་མཆོང་རྒྱུག་གནང་སྟེ།
ལྷ་རྗེ་དྲང་སྲོང་བློན་པོ་སྟེང་ན་བཞུགས་དུས་སུ། ཐུགས་འུར་ནས་རིག་པའི་རྩལ་སྦྱོང་
410



སྡོམ་གསུམ་རྣམ་པར་འབྱེད་པའི་བཀའ་བརྟེན།
སྟེ། དམ་པའི་གཟིམས་ཁྱིམ་ལ་བསྐོར་བར་མཛད་ཅིང་། འོ་ལུས་ཀྱི་སྒྲིབ་པ་ལུས་
ཀྱིས་སྦྱོང་། ངག་གི་སྒྲིབ་པ་ངག་གིས་སྦྱོང་། ཡིད་ཀྱི་སྒྲིབ་པ་ཡིད་ཀྱིས་སྦྱོང་། ཞེས་
གསུངས་ནས། དང་པོར་སྐྱབས་འགྲོ་ལ་སོགས་ནས་ག་ལེར་མཛད། དེ་ནས་ཇེ་
མགྱོགས་ལ་རིག་པ་ཧུར་མཛད་དེ། མཚན་མ་རང་རྐང་དུ་བསྐོར་བས་འོང་བ་མིན།
མི་རྟོག་རང་འཐག་བསྐོར་བ་བཞིན་དུ་སྟོང་བསྐོར་དུ་བསྐོར་བ་ཞིག་དགོས་པ་ཡིན་
གསུངས་ནས། འཁྲབས་ཀྱིན་གཤེགས་སོ། །གསུངས་པ་ལྟ་བུའོ། །༼༡༡༽ སྨོན་
ལམ་རྣམ་པར་དག་པ་གདབ་བོ། །ཞེས་པའི་སྐབས་སུ། ཅོག་རོ་སྒོམ་ཆེན་སྒོམ་ཆུང་
གི་གཏམ་རྒྱུད་ནི། །མདོ་ཁམས་ཤར་གྱི་རི་ཕུག་གཅིག་ཏུ། །ཅོག་རོ་སྒོམ་ཆེན་སྒོམ་
ཆུང་བྱ་བ་གཉིས་བསྒོམ་མཛད་པ་ལ། །ཡུལ་ཕྱོགས་དེ་ན་ཡོན་བདག་གཟའ་མི་གཉིས་
ལག །མཛོ་མོ་ཞིག་དང་དྲེའུ་ཞིག་ཡོད་པས། །མཛོ་མོའི་ཞོ་མར་སོགས་ཟས་ཆ་རྣམས་
དྲེའུ་དེ་ལ་བཀལ་ནས། །ཅོག་རོ་སྒོམ་ཆེན་སྒོམ་ཆུང་ལ་སྐྱོལ་ལ་ཤོག་བྱས་ནས་བཏང་
བས། དྲེའུ་དེས་ཀྱང་གོ་ནས་མིས་འདེད་པ་སོགས་མི་དགོས་པ། སྒོམ་ཆེན་གཉིས་
ཀྱི་སྒོ་རྩར་ཐལ་ལེ་འོང་། ཟས་ཆ་རྣམས་ཕོག་ནས་སྣོད་ཐམས་ཅད་བཀལ་ཏེ་བཏང་
བས། ཡང་དྲེའུ་དེ་མར་འགྲོ་ཞིང་ཡོན་བདག་གཟའ་མིའི་སྒོ་ཁར་ཐལ་ལེ་འོང་སྐད།
དེ་ལྟར་ཡོན་བདག་གཟའ་མི་མཛོ་དྲེལ་གཉིས་དང་བཅས་པ། སྒོམ་ཆེན་དེ་གཉིས་
ལ་ཞབས་ཏོག་བྱས་ནས་འཚོ་བ་སྦྱར་བས། དུས་རེ་ཞིག་ན་སྒོམ་ཆེན་གཉིས་ཕུང་པོ་
ལྷག་མ་མེད་པར་སངས་རྒྱས་པ། དེ་དང་དུས་མཉམ་དུ་གཟའ་མི་མཛོ་མོ་དང་བཅས་
པ་ཡང་ཕུང་པོ་འཇའ་འོད་དུ་ཡལ་ནས་སངས་རྒྱས་སོ། །དྲེའུ་དར་ཅིག་ནས་སངས་
རྒྱས་མ་ནུས་ནས། བདག་པོ་རྣམས་ཀྱང་མེད་པས་བློ་མ་བདེ་ལྟར་བྱེད་ཅིང་། ཡོན་
བདག་གཟའ་མི་གཉིས་ཀྱི་གནས་དང་། །སྒོམ་ཆེན་གཉིས་ཀྱི་རི་ཁྲོད་བར་དུ། །ཡར་རྒྱུག་
མར་རྒྱུག་ལན་འགར་བྱས་པས། །རྡོ་དང་ཕ་འོང་རྣམས་ལ་དྲེའུའི་རྨིག་རྗེས་མང་
4 1



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པོ་བཞག་པས། །ཐང་དེ་ལ་དྲེའུ་རྒྱུག་ཐང་བྱ་བའི་མིང་ཐོག །དེ་ནས་དར་གཅིག་
ཙམ་ན་དྲེའུ་ཡང་འཇའ་འོད་དུ་ཡལ་ནས་སངས་རྒྱས་སོ། །རི་ན་འདུག་པའི་སྒོམ་
ཆེན་དང་། །འཚོ་བ་སྦྱར་བའི་ཡོན་བདག་གཉིས། །སངས་མཉམ་པོར་རྒྱ་བའི་རྟེན་
འབྲེལ་ཡོད། །རྟེན་འབྲེལ་གྱི་རྩ་བ་སྨོན་ལམ་ཡིན། །ཞེས་གྲགས་སོ། ། ༈ ཡང་དེ་ལས་
ལྷག་མ་ཕྱོགས་རིས་སུ་མ་སོང་བའི་སྦྱིན་པ་དམིགས་མེད་དུ་གཏོང་། ཞེས་པའི་
སྐབས་སུ། སྣང་མདོག་གི་གཏམ་རྒྱུད་ནི། ནགས་ཚལ་དྲ་བ་རྒྱུན་ཞེས་བྱ་བ་ན།
གཤེན་ནམ་མཁའ་སྣང་བའི་མདོག་ཅན་བཞུགས་པ་ལ། ཉིན་བཞིན་དུ་དྲོ་གསོལ་
བའི་ལྷག་མ་ཁཱ་ད་ཞིག་ལ་བྱིན་པས། ཉིན་གཅིག་ན་ཁཱ་ད་མེད་ནས་ཁྱི་ཞིག་ལ་བྱིན་
པས། ད་གཟོད་ཁཱ་ད་ཕྱིན་པས་བཟའ་རྒྱུ་མེད་པས། ཁཱ་ད་མ་དགའ་ནས་མུ་སྟེགས་
སྒྲ་མཁན་གྱི་གླིང་ལ་ཕྱིན་ཏེ། ཁཱ་ད་ན་རེ་ནགས་ཚལ་དྲ་བ་རྒྱུན་གྱི་དགོན་པ་ན།
གཤེན་ནམ་མཁའ་སྣང་བ་མདོག་ཅན་བྱ་བའི་མཐའ་སྐོར་དུ་གསེར་གྱིས་བཀངས་
ནས་འདུག་པ་ལ། བརྐུ་རུ་མི་འགྲོ་འམ་ཟེར་ནས་དབྱེན་བསྐུལ་བས བྲང་ཁང་བཅོམ་
དུ་བྱུང་བ་ཡིན་སྐད། དེས་ན་སྦྱིན་པ་གཅིག་ཁོ་ན་ལ་མ་ཡིན་པ་ཕྱོགས་མེད་དུ་གཏོང་
དགོས་སོ། ༼༡༢༽ །དཔྱས་འདོག་གཞན་ལ་འཕྱ་ཞིང་སྨྲ་བ། ཞེས་པའི་སྐབས་སུ།
རྒྱལ་བུ་འཁོར་ལོ་འཛིན་གྱི་གཏམ་རྒྱུད་ནི། ཨོ་རྒྱན་གྱི་ཡུལ་ཞིག་ན་རྒྱལ་པོ་སྤུངས་
འོད་ཁྲི་བྱ་བ་དང་། ཡུམ་བྲམ་ཟེའི་རྒྱལ་མོ་ཁྲི་མ་ལོད་གཉིས་ལ། སྲས་རྒྱལ་བུ་འཁོར་
ལོ་འཛིན་བྱ་བ་ཞིག་མངའ། ཡུལ་དེའི་དགོན་པ་ན། གཤེན་བཙུན་སྨྲ་མི་ལི་ཤོ་བྱ་
བ་བཞུགས་པ་ལ། རྒྱལ་བུ་དེས་བོན་ཞུས་ནས་བོན་ལ་མཁས་པ་བྱུང་། དེ་ནས་ཡུལ་
ས་འཛིན་གྱི་སློབ་བུ་དད་པ་ཅན་སུམ་ཅུ་རྩ་ལྔ་ག བོན་གྱི་འཁོར་ལོ་བསྐོར་རོ། །དེའི་
ཚེ་ཡུམ་རྒྱལ་མོ་ཁྲི་མ་ལོད་བྱ་བ་དེ་འདོད་ཆགས་དྲག་པོ་སྐྱེས་ནས། སྲས་ཀྱི་སློབ་
བུ་དེ་རྣམས་ལ་ཆགས་པ་བྱས་པས། གཅིག་གིས་ཀྱང་འདོད་ལོག་མ་སྤྱོད་པ་ལ། རྒྱལ་
42



སྡོམ་གསུམ་རྣམ་པར་འབྱེད་པའི་བཀའ་བརྟེན།
མོ་དེས་སློབ་བུ་རྣམས་ལ་ཞེ་སྡང་སྐྱེས་ནས། སྲས་ལ་སྨྲས་པ། ཁྱོད་ཀྱི་སློབ་བུ་འདི་
རྣམས་ནི། ང་ལ་ཤིན་ཏུ་སྡང་བས་ན། འདི་རྣམས་དུས་གཅིག་ལ་གསོད་པར་ཞུ་
ཞེས་སྨྲས་པས། རྒྱལ་བུས་གསོལ་པ། བདག་གི་སློབ་བུ་འདི་རྣམས་ནི། སྔ་མའི་ལས་
ཀྱིས་འདི་རུ་འབྲེལ། འདི་རུ་དམ་པར་ཕྱི་མར་འགྲོགས། ཡུམ་ལ་གནོད་སྡང་ཅང་
མི་བགྱིད། ཀུན་གསོད་མ་ལགས་གཅིག་བཀུམ་ཀྱང་། ན་རག་དམྱལ་བར་སྐྱེ་བར་
ངེས། དེ་བས་ཡུམ་གཅིག་བཀའ་མ་སྩལ། ཞེས་སྨྲས་སོ། །ཡང་ཡུམ་གྱིས་ངུ་བཞིན་
བྱེད་ཅིང་། བུ་གཅིག་རྒྱལ་བུ་ཚུར་གསོན་དང་། འདི་རྣམས་གསོད་པར་མི་བྱེད་པ།
བརྡུང་ཞིང་སྐྱུགས་པར་ཞུ་བར་འབུལ། བརྡུང་ཞིང་སྐྱུགས་པར་མི་བྱེད་ན། མིང་
མཁན་རེ་རེ་མ་བཏགས་ན། རང་སྲོག་རང་གིས་མི་གཅོད་རེ། ཞེས་ཟེར་རོ། །དེར་
བུས་ཀྱང་མའི་ངག་མ་ཉན་ན་མ་ལྕེབས་པར་དོགས་ནས། སློབ་བུ་སུམ་ཅུ་རྩ་ལྔ་ལ།
མིང་མཁན་མི་སྙན་པ་རེ་བཏགས་ཏེ། མི་རེ་ལ་དུད་འགྲོའི་མགོ་དང་། རྐང་ལག་
འདྲའོ། །ཞེས་བཏགས་ནས་ཀུན་ཀྱང་འབོད་དོ། །དེ་ནས་དུས་མི་རིང་བ་ཞིག་ན་
རྒྱལ་བུ་དེ་ཚེ་འཕོས་ཏེ། ལས་དེའི་རྣམ་པར་སྨིན་པ། དུད་འགྲོའི་རིགས་རྐང་མང་
གྱད་རྩེ་བྱ་བར་སྐྱེས་ཏེ། དེ་ཡང་ལུས་གཅིག་ལ་མགོ་བོ་མི་མཐུན་པ་སུམ་ཅུ་རྩ་ལྔ་
ཡོད་པ། རྐང་ལག་མི་མཐུན་པ་བདུན་ཅུ་ཐམ་པ་ཡོད་པ་གཟུགས་ཤིན་ཏུ་ཆེ་བ་
ཞིག་ཏུ་སྐྱེས་ཏེ་སྡུག་བསྔལ་ལོ། །དེ་ལྟ་བུའི་ལས་འཕྲོ་དང་ཐུགས་རྗེས་འབྲེལ་ཏེ།
སྟོན་པ་གཤེན་རབ་ཀྱིས་གཟིགས་ཏེ། གཤེན་སྨྲ་མི་ལི་ཤོ་བྱ་བ་སྐྱེ་བ་སྔ་མའི་སློབ་
དཔོན་དུ་སྤྲུལ་ཏེ། དུད་འགྲོའི་གམ་དུ་ཕྱིན་ནས། རྒྱལ་བུ་ཁྱོད་སྔོན་མའི་ལས་ངན་
གྱི་རྣམ་པར་སྨིན་པས། ད་ལྟ་དུད་འགྲོའི་ལུས་སུ་སྐྱེས་ནས་སྡུག་བསྔལ་ལོ། །ད་ཡང་
རྒྱལ་བུ་ཁྱོད་ངན་སོང་དུ་ལྟུང་བ་ཡིན་པས། དུད་འགྲོའི་ལུས་འདི་ལས་ཐར་པའི་
ཐབས། བདེ་བར་གཤེགས་པའི་མཚན་བརྗོད་ཀྱི་ཁྱོད་ཀྱིས་རྗེས་སུ་ཞུགས་ནས་
413



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕྱག་འཚོལ་ཞིག །སྐྱབས་སུ་གསོལ་ཞིག་བྱས་ནས། སངས་རྒྱས་སོ་ལྔའི་མཚན་
བརྗོད་ཅིང་ཕྱག་འཚལ་འགྱོད་བཤགས་བྱས་པས་དུད་འགྲོའི་མགོ་དང་རྐང་ལག་
རྣམས་ཀྱང་བོར་ཏེ། ཚེ་འཕོས་ནས་གཡུང་དྲུང་སེམས་དཔའི་ས་ལ་ཐར་པའི་འབྲས་
བུ་ཐོབ་བོ། །ཞེས་གཡུང་དྲུང་སེམས་དཔའི་སྒྲིབ་སེལ་གྱི་མདོ་ལས་སོ། །༼༡༣༽ བརྙས་
ཤིང་གྲལ་འོག་ཏུ་བཞག་པ་སོགས་མི་རུང་ངོ༌། །ཞེས་པའི་སྐབས་སུ། ཇོ་མོ་རྒྱལ་
མོའི་གཏམ་རྒྱུད་ནི། དམ་པ་འོ་ཕུག་ཡུན་པོར་བཞུགས་དུས་ན། དབང་བསྐུར་ཞིག་
མཛད་པའི་དུས་སུ། བུམ་པ་ཕྱག་ཏུབཞེས་ནས། འོ། ། ཡེདབང་ཆེན་མོ་ཡིན་ནོ། །མོས་
གུས་གྱིས་ཤིག་གསུངས་ནས། བཙུན་པ་དགེ་བསྙེན་གྲལ་གཡས་གཡོན་རིམ་པར་
དབང་བསྐུར་ནས་རྫོགས་པ་དང་། ཐང་པ་གསོལ། ཕྱག་བརྐྱང་ནས། བོན་ཐམས་
ཅད་མ་སྐྱེས་མི་སྐྱེ་སྐྱེ་བ་མེད་པ་ཡིན་པ་ལ། དབང་ཞུ་བ་པོ་སུ་ཡིན། དབང་བསྐུར་
བ་པོ་སུ་ཡིན། ཧ་ཧ། ཨ་ཨག གསུངས་ནས་བཞད་པས། ཐམས་ཅད་སྣང་བ་འགྱུར་
བ་བྱུང་སྐད། ལྷ་རྗེ་དྲང་སྲོང་ཐུགས་འུར་ནས་ཐང་པ་གསོལ་ཏེ་བཞེངས་ནས་འཁྲབ་
པ་ལ། ཇོ་མོ་རྒྱལ་མོ། ལྷ་རྗེ་ལ་ཁྱོད་བཙུན་པ་མི་འོང་གི །ཐང་པ་ང་རང་གིས་བགོ་
ཡི་ཟེར་ནས་ཐང་པ་བཤུས་ཏེ་གོན་པས། དམ་པ་དགོངས་པ་ལས་བཞེངས་ནས།
བཙུན་མའི་སྤྱོད་པ་ཅི་ཡིན། བཙུན་པའི་གོས་བཤུ་བ་གསུངས་ནས་བཀའ་བཀྱོན་
མཛད་དོ། །ཇོ་མོས་བཤགས་པ་ལན་གསུམ་བྱས་ཀྱང་བཤགས་པ་མ་བཞེས་པ་ལ།
སྒོམ་འབར་གྱིས། ད་བཤགས་པ་བཞེས་ཤིག །ཞུས་པས་བཤགས་པ་བཞེས་
སོ ༼༡༤༽ །གཉེན་པོ་སོ་སོར་དབོག །ཅེས་པའི་སྐབས་སུ། གཞན་དག་གིས་བཅའ་
གཞི་ཕལ་ཆེར། དགེ་སློང་ལས་དང་པོ་བ་རྣམས་ལ་འཇོག་ལ། རང་ལུགས་ལ་
གཤེན་རབ་ཀྱི་འཁོར་སྡེ་བཞི་ཡ་བརྒྱད་དང་། ཁྱད་པར་བདུད་དང་
ང་སྲིན་པོ་དང་
མུ་སྟེགས་དང་མཚམས་མེད་ལྔ་ལ་སྤྱད་པ་རྣམས་ལ་འཇོག་སྟེ། དེ་དག་རབ་ཏུ་བྱུང་
414



སྡོམ་གསུམ་རྣམ་པར་འབྱེད་པའི་བཀའ་བརྟེན།
བ་ནི། བདུད་ཁྱབ་པ་ལག་རིང་དང་། སྲིན་པོ་ཧ་དྷ་སྐྱེས་ཅིག་དང་། མུ་སྟེགས་སྒྲ་
ཡི་ལ་བ་ཅན་དང་། མ་ཡར་རྒྱལ་མོ་ཁ་རུ་མེ་འབར་དང་། བདུད་མོ་འདོད་པའི་
དུག་འགྱུར་མ་དྲུག་དང་། སྲིན་མོ་ཁྲག་འཐུང་སྙིང་རིང་མ་དང་། མུ་སྟེགས་ཀྱི་བུ་
མོ་ཁ་ལ་འཛོ་ཏི་མ་དང་། བདུད་སྲིན་གྱི་རྒྱལ་པོ་དེ་དག་ལ་ལྟོས་ཏེ། ལོག་པའི་སྡེ་
རིགས་སུ་གྱུར་པ་མང་པོ་རྣམས་དང་། གཏོ་བུ་ལག་ངན་སོགས་མཚམས་མེད་
ལས་འདས་པ་རྣམས་ལ་ཁྲིམས་བཅས་པའོ། །༼ ༡༥ ༽སྲོག་གི་དབང་པོ་འགགས་
པར་གྱུར་པའོ། །ཞེས་པའི་སྐབས་སུ། རྒྱལ་བུ་གཏིང་ལོག་གི་གཏམ་རྒྱུད་ནི། སྔོན་
སྟོན་པ་སྣང་བ་འོད་ལྡན་འཇིག་རྟེན་དུ་བྱོན་པའི་དུས་ན། རྒྱལ་བུ་མ་ཏི་བྱ་བ་ཞིག་
གིས་དུག་ལྔའི་ལས་ཀྱིས་སེམས་ཅན་མང་པོའི་སྲོག་གཅོད་དོ། །དེ་ཕྱིས་གཤེན་རབ་
འཇིག་རྟེན་དུ་བྱོན་དུས་ན། རྒྱལ་བུ་ཁྲི་ཤང་གི་ལུས་བླངས་ཏེ། སྔ་མའི་ལས་དབང་
གིས་གསོད་སེམས་སྐྱེས་ནས་སེམས་ཅན་མང་པོའི་སྲོག་གཅོད་པར་བྱའོ། །སྙམ་
ནས་ཡོད་པ་ལ། སྔ་མའི་ལས་ཀྱིས་མྱོང་བ་རྒྱུ་མཐུན་གྱི་འབྲས་བུ་སྨིན་ནས་ནད་ཀྱིས་
ཐེབས་ཏེ། རིམ་གྲོ་ཅི་བྱས་ཀྱང་མ་ཕན་པར་ཤི་ནས། བསྐལ་པར་སྟོང་དུ་ཚེ་ཐུང་
ནད་མང་ལུས་ངན་ཁོ་ནར་བརྒྱུད་པས་སྐྱེས་པར་འདུལ་བའི་གཏམ་རྒྱུད་ལས་
བཤད་དོ།། ༈ ཡང་རྒྱལ་བུ་ཁྲི་ཤི་དབང་རྒྱལ་གྱི་གཏམ་རྒྱུད་ནི། གཤེན་རབ་
འཇིག་རྟེན་དུ་བྱོན་པ་དང་དུས་མཉམ་དུ་རྒྱལ་བུ་ཁྲི་ཤི་དབང་རྒྱལ་བྱ་བ་ཤིན་ཏུ་
སྡིག་ཆེ་བ་ཞིག་བྱུང་སྟེ། ཚེ་སྔ་མ་ལ་སྲོག་གཅོད་ཀྱི་ལས་མང་པོ་བྱས་པས། ཚེ་
འདིར་བྱེད་པ་རྒྱུ་མཐུན་གྱི་འབྲས་བུ་སྨིན་ཏེ། གཞན་དག་ཞིང་ཁམས་རྣམས་སུ་
དམག་ཁྱེར་དང་། སྡེ་འཁྲུགས་བྱེད། མཁར་ཕབ། ཡུལ་ཕྲོག །མི་རྟ་གྲི་རུ་བསད།
ནོར་ཕྱུགས་མནངས་སུ་བཅད། རང་གི་ཞིང་ཁམས་ལའང་མ་ཉེས་པ་ལ་ཁྲིམས་
མི་སྲིད་པ་མང་པོ་གཅད་པ་སོགས། སྡིག་པའི་ལས་བསམ་གྱིས་མི་ཁྱབ་པར་བྱེད་
4 15



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དོ།། དེ་ཤི་ནས་དུག་ལྔའི་ལས་ཀྱི་འབྲས་བུ་སྨིན་ཏེ། དམྱལ་ཁམས་བཅོ་བརྒྱད་ལ་
སོགས་རིགས་དྲུག་གི་གནས་སུ་བརྒྱུད་མར་སྐྱེས་ཏེ། རིགས་དྲུག་རང་རང་གི་སྡུག་
བསྔལ་མྱོང་བའི་མཐར་སྟོན་པས་ཐར་པའི་ས་ལ་བཀོད་པར་མཛད་དོ། །རྒྱས་པ་
མདོ་དྲི་མེད་ལས་སོ། ། ༈ ཡང་དཔོན་གསས་ཁྱུང་རྒོད་རྩལ་ལ་དམྱལ་བའི་སྣང་
བ་ཤར་སྐབས། མི་གཉིས་ཀྱིས་བྲེང་པ་ཞིག་ཁྱེར་ནས་བྱུང་སྟེ། བདག་གི་སྐེ་ལ་
བཏགས་ནས་ཕར་འཐེན་ཚུར་འཐེན་བྱེད་ནས་སྐྱེ་བསྒག་ཏུ་བྱུང། དེ་འདྲ་མ་བྱེད་
བྱས་པས། ཁྱོད་རང་གིས་གླ་བའི་ཕྲུ་གུའི་སྐེ་བསྒགས་ནས་གསད་པ་དེ་མི་དྲན་ནམ་
ཟེར་ནས། ཡང་འཐེན་པས་ན་ཚ་དང་སྡུག་བསྔལ་ཆེན་པོ་བྱུང་། དེར་སྡུག་ལ་ངོ་
གནོང་པ་བྱུང་སྟེ། ད་ཕྱིན་སྡིག་པ་ཕྲ་མོ་བཤགས་ཤིང་མི་བྱ་སྙམ་པ་ཞིག་བྱུང་གསུངས་
སོ། །བཅས་ལྡན་གྱི་དྲང་སྲོང་གིས་སྲོག་གཅོད་ཀྱི་ལས་འདི་དག་ཕྲ་བ་ནས་མ་སྤང་
ན་སྡོམ་པ་ལ་ཕམ་པ་བསྐྱེད་པའི་རྒྱུ་ཡིན་ནོ། །༼༡༦༽ འཆི་ངེས་ཀྱི་སར་སྤྲོད་
རོགས་བྱེད་པ། ཞེས་པ་ལ། ཡང་ཁྱུང་རྒོད་རྩལ་གྱི་དམྱལ་སྣང་ལས། བདག་ཁྲིད་
མཁན་མི་ནག་པོ་དེས་ད་ཡར་འགྲོ་ཟེར། བྲག་ཤིན་ཏུ་འཐོན་པོ་ཞིག་གི་ལོགས་ཤིག་
ནས་ཡར་ཕྱིན་པས། གླང་གི་ལྤགས་པ་གཅིག་བཀབ་ནས། གཅིག་གིས་ཡར་འཐེན།
གཅིག་གིས་མར་ཕུལ་ཏེ། ཡར་མི་ཐོན་པར་བྲག་གི་སོས་ལུས་བཤུས་ནས་ན་ཚ་དང་
སྡུག་བསྔལ་ཆེན་པོ་ཞིག་བྱུང་། གླང་ལྤགས་དེ་མེད་ན་ཐོན་པར་འདུག་བསམ་སྟེ།
འདི་སོལ་ཞིག་བྱས་པས། འདི་ཁྱོད་ཀྱིས་གླང་བུ་བསད་པ་ལ་བཤའ་རོགས་བྱས་པ་
དེའི་ལྤགས་པ་དེ་ཡིན་ཟེར་རོ། །༼༡༧༽ ཚིམ་པས་ཕམ་པ་བསྐྱེད་པའོ། །ཞེས་
པའི་སྐབས་སུ། མི་ལྡེ་དཀར་པོའི་གཏམ་རྒྱུད་ནི། བསྐལ་པ་སྔོན་མ་ལ། མི་ལྡེ་
དཀར་པོ་བྱད་བཟང་བྱ་བ་ཞིག་ཡོད་པས། ཚེ་སྔ་མ་ལ་ལོག་གཡེམ་བྱས་པས།
བྱེད་པ་རྒྱུ་མཐུན་གྱི་འབྲས་བུ་སྨིན་ནས་གཡེམ་དད་ཆེ་བས། བདག་ཅན་དང་བདག་
416



སྡོམ་གསུམ་རྣམ་པར་འབྱེད་པའི་བཀའ་བརྟེན།
མེད་ཀྱི་བུད་མེད་བརྒྱ་ལ་འདོད་པའི་ལོག་གཡེམ་སྤྱད་པས། དེ་ཚེ་འཕོས་ནས་རྣམ་
སྨིན་གྱི་འབྲས་བུ་སྨིན་ཏེ། ངན་སོང་གི་གནས་སུ་ལྟུང་། སྐྱེ་བ་སུམ་སྟོང་ཆིག་བརྒྱ་
ལ་དམྱལ་བ་རོ་མྱག་འདམ་དུ་སྦྱངས། དེ་ལས་ཐར་ནས་ལུས་ངན་བླངས་ཏེ་ནད་
མང་ལྟོགས་ཆུ་མི་མྱོང་། མཛེ་མོ་དང་མོ་ལུས་མང་པོ་བླངས། དེ་ནས་མངལ་གྱི་སྲིན་
བུའི་ལུས་སུ་སྐྱེས་སྟེ། གཏན་དུ་མངལ་རྒྱུད་ཐར་པ་མེད་དོ། །མདོ་འདུལ་བ་ལེའུ་
བཅུ་བདུན་པ་ལས་སོ། ། ༈ ཡང་ཁྲི་སང་གནས་ལོག་བྱ་བ་སྡོམ་པ་ལ་གནས་པ་ཞིག་
མོ་རིགས་ལ་ཆགས་པ་སྐྱེས་ཏེ། དུད་འགྲོ་མོ་ཞིག་ལ་མི་ཚངས་པ་སྤྱད་པས། ཕྱི་མར་
ངན་འགྲོར་ལྟུང་། ད་བྱིད་ལ་སོགས་ཆགས་པ་ཅན་གྱི་ལུས་མང་པོ་བླངས། ཁྲི་སང་
གནས་ལོག་ངན་སོང་ལྟུང་བའི་གཏམ་རྒྱུད་འདི་འདུལ་བ་ལས་སྡོམ་གྱི་རྒྱུད་ལས་
བྱུང་ངོ་། ། ༈ཡང་ཁྱུང་རྒོད་རྩལ་གྱི་དམྱལ་སྣང་ལས། བཙུན་པ་དང་མི་སྐྱ་ལ་ལ་
ནི། ཤིང་སྡོང་པོའི་སྟེང་དུ་ཕོ་མཚན་བཞག་སྟེ། མི་ཞིག་གིས་ཐོ་བས་བརྡུང་བས་
ཨ་ཚ་ཚ་ཟེར་ནས་མྱ་ངན་གྱི་ངུ་སྐད་རེ་རེ་རེ་བྱེད་འདུག །འདི་དག་གིས་ཅི་ཉེས་
བྱས་པས། བཙུན་པ་ཁྲིམས་ཉམས་པ་དང་། མི་སྐྱ་འདོད་ལོག་སྤྱོད་པ་རྣམས་ཡིན་
ཟེར་རོ། ༈ ཡང་ཕྱིན་པས། རི་དམར་ཟང་ངེ་བ་ཆུང་ངུན་ཞིག་འདུག་པའི་རྩ་ན།
བན་དྷེ་དམ་ཚིག་ཉམས་པ་ཡིན་ཟེར་བ་ཞིག་གིས་ལྕེ་སྤུ་གྲིས་བཏུབ་ཀྱིན་འདུག །རྡོ་
རྗེ་མགོ་བོ་གཤག་པ་གཅིག་ཀྱང་འདུག །བན་དྷེ་ལ་ལ་མྱོས་ནས་བྲག་ལ་ལྕེབས་པར་
བྱེད་པའང་མང་དུ་འདུག །ཅི་ཉེས་བྱས་པས། བཙུན་པ་དམ་ཚིག་ཉམས་པ་ཡིན་
ཟེར། མི་ཚངས་པ་སྤྱད་པ་འདི་སྡོམ་ཅན་གྱིས་སྤྱད་ན་བཅས་པའི་ཁ་ན་མ་ཐོ་ཞེས་
བྱ་སྟེ་ཕམ་པ་བསྐྱེད་པའི་རྒྱུ། སྡོམ་མེད་ཀྱིས་སྤྱོད་ན་རང་བཞིན་གྱིས་ཁ་ན་མ་ཐོ་བ་
བྱ་སྟེ་ཉེས་པ་ཆེའོ། །༼༡༨༽བྱེད་པ་སོགས་སོ། །ཞེས་པའི་སྐབས་སུ། ལྷ་མིན་
དྲུག་འགྱུར་གྱི་གཏམ་རྒྱུད་ནི། སྔོན་ལྷ་མིན་དྲུག་འགྱུར་གྱི་བུ་ལྷ་མི་གོ་སོ་ལུ་བྱ་བས།
417



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྩ་གསུམ་ལྷའི་བུ་མོ་ཡིད་མཛེས་མ་བྱ་བ་ལ་ཡིད་ཤོར་ནས་འདོད་ཆགས་ཀྱི་སེམས་
སྐྱེས་པས། ཆགས་པའི་དབང་གིས་ལྷ་མིན་གྱི་ལུས་དོར་ནས། མིའི་ཡུལ་དུ་ལྟུང་
བའི་ཚེ་ཡང་རྒྱུ་མཐུན་གྱི་འབྲས་བུ་སྨིན་ཏེ། མོ་ལ་ཆགས་ཤིང་ཉོན་མོངས་འདོད་
ཆགས་རྒྱུན་དུ་རྒྱུད་ལ་སྐྱེས་པས། དེའི་སྐྱེ་བ་དྲུག་ཅུར་མངལ་གྱི་སྲིན་བུར་སྐྱེས།
དེའི་འོག་བྱ་དེ་ཕོའི་ལུས་བླངས་ནས་འདོད་ཆགས་སྐྱེས་ཏེ་འདོད་ཆགས་སྤྱད་པས།
དེའི་རྗེས་དམྱལ་བའི་གནས་སུ་ལྟུང་ནས་སྦྱངས་སོ། །ཉི་ཁྲི་ཆུ་རྒྱུན་འབུམ་ལེའུ་བཅུ་
དགུ་པ་ལས་བཤད་དོ། ༼ ༡༩༽ ལྟུང་བ་ཆུང་ངུན་འབྱུང་བའོ། །ཞེས་པའི་སྐབས་
སུ། མི་རྒོད་གསང་བ་ཀུན་གྲགས་ཀྱི་གཏམ་རྒྱུད་ནི། བསྐལ་པ་འདིའི་གོང་དུ་མི་རྒོད་
གསང་བ་ཀུན་གྲགས་བྱ་བ་ཞིག་ཡོད་དོ། །དེས་གཡོ་སྒྱུ་ཐབས་རྩལ་སྣ་ཚོགས་ཀྱིས་
གཞན་གྱི་ཡོ་བྱད་མ་བྱིན་པ་མང་པོ་བླངས་པས། དེ་ཤི་ནས་རྣམ་སྨིན་གྱི་འབྲས་བུ་
སྨིན་ཏེ། ཡི་དྭགས་ཀྱི་གནས་སུ་སྐྱེས་ནས་བསྐལ་པ་སུམ་སྟོང་དུ་སྦྱངས། ཡི་དྭགས་
རང་གི་ཉིན་ཞག་ཕྲུགས་རེ་ལ། ལྟོགས་སྐོམ་གྱི་སྡུག་བསྔལ་མྱོང་ནས་འཆི་ཐེབས་
བརྒྱ་བརྒྱར་བྱེད། དེའི་ཕྱིས་མི་ལུས་ཞིག་ཐོབ་ནས་དབུལ་པོ་ཨ་དར་བྱ་བར་སྐྱེས་ཀྱང་
།
མྱོང་བ་རྒྱུ་མཐུན་གྱི་འབྲས་བུ་སྨིན་ཏེ་ཟས་སྐོམ་གོས་ཀྱིས་འཕོངས་ནས་ཤིན་ཏུ་ཉེན་
པས། ལྟོགས་པའི་ལྟོ་རུ་ཅི་ཡང་ཟོས། འཁྱགས་པའི་གོས་སུ་ཅི་ཡང་གོན། ཕངས་
པའི་ལས་ནི་ཅི་ཡང་བྱས། དེའི་འོག་བསྐལ་ཆེན་ལྔ་བརྒྱར་བཀྲེས་སྐོམ་མྱོང་། བྱེ་མ་
ཆུ་རྒྱུན་འབུམ་ལེའུ་བརྒྱད་ཅུ་རྩ་གཅིག་པའི་འདུལ་བ་གཞུང་རིང་ལས་བཤད་དོ།།
ཚོང་ལ་སོགས་པས་གཞན་གྱི་རྒྱུ་རྫས་ལྷག་པ་ཐོབ་པ་རྐུ་བ་དང་འདྲ་བས།
ངན་སློང་གཡོ་སྒྱུ་དང་བཅས་པའི་ནོར་རིན་ཐང་ཚང་བ་ཐོབ་ན་ནི་ཕམ་པའང་བསྐྱེད་
པ་སྟེ། འུ་ཡུག་གསེར་ཁང་ན་ཇ་པ་སླེབ་པ་ལ། དམ་པའི་ཞལ་ནས་ཇོ་དད་ལ་ཇ་
བླན་པ་ལ་རྒྱུག་གསུངས་པས། ཇོ་དད་ཀྱིས་ཇ་ཉོས་ནས་ཕྱིན་པ་ལ། དམ་པས་ཚོང་
8



སྡོམ་གསུམ་རྣམ་པར་འབྱེད་པའི་བཀའ་བརྟེན།
རྒྱལ་ལམ་གསུངས། རྒྱལ་པོ་བྱུང་ལགས་ཞུས་པས། བླ་མའི་ཞལ་ནས་གང་རྒྱལ་
བ་དེ་སླར་སྐྱོལ་ཞིག །རྐུ་བ་དངོས་དང་ཁྱད་མེད་གསུངས། སླར་སྐྱལ་དུ་སོང་སྐད་
དོ།། ༈ གཞན་ནོར་བུ་ལོན་སོགས་ཀྱང་མ་སྟེར་བ་རྐུ་བ་དང་འདྲ་ཞིང་། ཕྱི་མར་
ལན་ཆགས་འཇལ་དགོས་པ་ལ། དྲེའུ་ཚེ་རིང་གི་གཏམ་རྒྱུད་ནི། ཡུལ་སྨྲ་ཁམས་
ཞེས་པ་ལ་ཤོར་དགོན་ནང་བྱ་བའི་བླ་བྲང་ཞིག་ལ་དྲེའུ་གཅིག་ཡོད་དེ། ཉི་མ་ཕྱེད་
ཙམ་ན་འཁོར་པའི་ས་ན་གནས་གཞི་དང་གཉེར་པ་ཡང་ཡོད་པས། གཉེར་པ་དེས་
ཞིང་གི་ཐོག་ནས་ཐམས་ཅད་དྲེའུ་ལ་བཀལ་ནས་ཤོར་དགོན་ནང་པའི་སྒོ་རྩར་སྐྱོལ་
ཤོག་བྱས་ནས་ལྕག་རྒྱབ་སྟེ་བཏང་བས། མིས་འདེད་པ་སོགས་མི་དགོས་པར་
ཤོར་དགོན་ནང་པའི་ནག་ཚོང་གི་སྒོ་རྩར་ཁུར་ནས་ཐལ་ལེ་འོང་། ནས་ཕོག་ནས་
སྣོད་སྒྲོ་བཀལ་ནས་ཕྱིར་བཏང་བས། ཡང་མི་འགོར་བར་གཞི་ཀ་ན་ཐལ་ལེ་འོང་།
དེ་ལྟར་བཀལ་བ་དེ་ཡོ་བ་དང་ལོག་པ་སོགས་མི་བྱེད་པར་འོང་ཤེས་པ་དེ། ཉིན་
གཅིག་དུས་ན་མ་སླེབ་པ་ལ། མི་གཅིག་རྗེས་སུ་ཕྱིན་པས། ལམ་དོག་པར་བྲག་ཟུར་
གྱིས་ནས་སྐྱེ་ཅུང་ཙམ་བཀྲལ་ནས་འདུག་པས། བྲག་ཟུར་དེ་ཀ་ལ་ནས་སྣོད་རལ་
བ་དེ་གཏུགས་ནས་བསྡད་པར་སྣང་ངོ་། །དེ་ལྟ་བུའི་དྲེའུ་དེ་ཉིད་ཤིན་ཏུ་ཚེ་རིང་སྟེ།
ཤོར་དགོན་ནང་གི་བླ་རབས་ལྔ་ཙམ་མ་རྫོགས་ཀྱི་བར་དུ་བཀལ་ཁུར་ཁོ་ན་བྱས་སོ། །དེ་
ཤི་བའི་ཚེ་ན་དྲེའུ་དེའི་འགྲམ་རུས་ལ། ཤོར་དགོན་ནང་གི་གསེར་དམ་འཁོར།
ཟེར་བའི་ཡི་གེ་རང་འབྱོན་དོད་ནས་འདུག་པར་གྲགས་སོ། །དེ་དག་གང་ཡང་རིན་
ཚང་ན་སྡོམ་ཅན་ལ་ཕམ་པ་བསྐྱེད་པའི་རྒྱུའོ། །༼༢༠༽ གང་ཞིག་བྱིན་ནས་ཕྱིས་
ཆགས་པས་ལེན་པ། ཞེས་པའི་སྐབས་སུ། སློང་བའམ་འཕྲོག་པ་ལ་རང་གིས་བློས་
བཏང་ནས་བྱིན་པའི་རྫས་ཕྱིས་ཆགས་ནས་ལེན་དུ་མི་རུང་སྟེ། དམ་པ་རི་ཁྲོད་པ་
ལྷ་ཕུ་རེ་ཚང་ན་བཞུགས་ཙམ་ན། ཕྱེ་དང་མར་དང་ཀ་ཅ་དུམ་ཅིག་ཡོད་པ་ཀུན་
43



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྐུན་མ་བྱུང་ནས་ཁྱེར་བ་ལ། དེར་ཇོ་མོ་རྒྱལ་མོ་ན་རེ། མདངས་དགོང་རྐུན་མ་བྱུང་
བས་དགྲ་ཆེ་བ་བྱུང་། ད་ཀ་ཅ་གཤེར་མི་འཚལ་ལམ་ཞུས་པས། དམ་པའི་ཞལ་ནས།
སུས་ཁྱེར་ཆ་ཡང་ཡོད། གཤེར་ན་ཁུག་ཀྱང་ཁུག་སྟེ་ཁོང་ཚོ་ལ་མཁོ་ནས་ལེན་དུ་
འོང་བ་ལ། ད་ཕྱིར་བླངས་པའི་ཤག་མེད་ན། འོ་ཅག་ལ་ནི། ད་ལྟར་མེད་ཀྱང་ད་
གཟོད་སྟེར་ནས་འོང་གི་གསུངས། ཡང་ཇོ་མོ་ན་རེ། མི་ངན་ལམ་དུ་མི་འགྲོ་འམ།
སྒོམ་སྒོམ་བྱེད་པ་ལ་འགྲོ་འདུག་མང་བ་མི་དགའ་བར་གདའ་འམ། ཞུས་པ་ལ།
རྗེས་གཅད་པས་དགེ་སྦྱོར་དུ་མི་འགྲོ། བཞག་པ་རང་གིས་དུས་ཚད་ལ་ཞི་ནས་འགྲོ།
ཞེས་གསུངས། ༈ ཡང་སྔར་རང་གིས་བློས་བཏང་ནས་གཞན་ལ་བྱིན་པའི་རྫས་
ཕྱིས་དད་པས་སླར་ཕུལ་བའམ་ཡུལ་དེ་ལ་མི་འདོད་ངེས་ནས་ཕུལ་ན་ནི་ལེན་དགོས་ཏེ།
དམ་པ་ཉིད་རི་གསེབ་ཏུ་བྱོན་པའི་ཚེ། དབུ་དྲུག་པའི་ཁྱི་ར་བ་ཁ་ཅིག་དང་ཕྲད་
ནས། རྗེ་བཙུན་གྱི་ན་བཟའ་དང་ཀ་ཅ་ཡོད་པ་རྣམས་འཕྲོག་པས། དུང་དུང་བྱ་
མི་དགོས་གང་འདོད་པ་ཁྱེར་ཅིག་གསུངས་ནས་བྱིན་པས། དེ་རྣམས་ཕར་ལོགས་
སུ་ཕྱིན་པ་དང་། གཅིག་ན་རེ། ཇོ་བོ་དེ་རྨེའུ་རྗེ་བཙུན་འདུལ་བ་པ་བྱ་བ་དེ་ཡིན་
ལས་ཆེ་བས། འདི་ཁྱེར་བས་མི་འོང་བྱས་པས། ཀུན་གྲོས་མཐུན་ནས་ཕུལ་འོང་
ཙམ་ན། ད་ཅི་ས་ན་བཞུགས་འདུག །མ་ཀི་ན་མི་ཚོ་ཞིག་འདུག་པས་ཚོར་ན་ཁྱོད་
རྣམས་དེད་ཀྱིས་དོགས་ནས་བསྡད་པ་ཡིན་གསུངས། དེར་ན་བཟའ་ཀ་ཅ་ཕུལ་བས།
མི་འདོད་ངེས་ན་ཕྱག་གྱིས་ལ་ཕུལ་ཞིག་གསུངས་སོ། །ཕྱག་བྱས་ནས་ཕུལ་བས།
ད་མར་འགྲོ་གསུངས་ནས་ཁྲིད་ཕྱིན་སྟོན་མོ་དྲངས་སོ། །ཁོ་དག་གི་ཁྱིས་གཏོར་མ་ཟོས་
པས་ཕྱིས་རི་དྭགས་ལ་ཁྱི་རྒྱུགས་སུ་མ་འདོད་དོ། །ཞེས་པ་ལྟ་བུའོ། །༼༢༡༽མཛེས་
མཛེས་བྱེད་པ་ཚུལ་འཆོས་ཏེ་ལྔའོ། །ཞེས་པའི་སྐབས་སུ། ལོག་འཚོ་ལྔ་ལ་སོགས་ལ་
བརྟེན་ནས་ཟས་ནོར་རྙེད་པ་ནི། མ་བྱིན་པ་བླངས་པའི་ཕྱོགས་མཐུན་ཏེ། རྣམ་
420



སྡོམ་གསུམ་རྣམ་པར་འབྱེད་པའི་བཀའ་བརྟེན།
སྨིན་ཚད་མེད་དེ། དེ་ལ་སློབ་དཔོན་ཀླུ་གྲུབ་ཀྱི་གཏམ་རྒྱུད་ནི། སྔོན་རྒྱ་གར་གྱི་ལྷོ་
ཕྱོགས་ཚལ་ཞིག་ན་དགེ་འདུན་མང་པོ་གནས་པའི། ཡུལ་ཁམས་དེ་ན་མུ་གེ་ཆེན་
པོ་བྱུང་ནས། དགེ་འདུན་མང་པོ་འཚོ་བ་ཆད་པ་དང་། སློབ་དཔོན་རིག་པའི་
གནས་ལ་མཁས་པ་ཞིག་གིས། གསེར་འགྱུར་གྱི་རྩི་ཡིས་གསེར་མང་པོ་བྱས་ནས།
གྲོང་ཁྱེར་ལ་བཙོངས་ནས་དགེ་འདུན་སྡེ་ཁྲི་ཕྲག་ལ་འཚོ་བ་ལོ་གསུམ་བར་དུ་སྦྱར་
རོ། །དེའི་དུས་ན་གཞན་དག་གི་འགྲོ་བ་མང་པོ་མུ་གེས་ཤི་བའི་རུས་པ་མང་པོ་བྱུང་
བ་དེ། དགེ་འདུན་དེ་དག་གི་སློབ་དཔོན་དགྲ་བཅོམ་པ་ཞིག་བཞུགས་པ་དེས་
མཐོང་ནས། རུས་པ་འདི་ཙམ་བྱུང་བ་ཅི་ཡིན་གསུང་། མུ་གེས་ཤི་བའི་སེམས་ཅན་
གྱི་རུས་པ་ལགས་ཞུས་པས། འོ་ན་ངའི་དགེ་སློང་དག་མ་ཤི་བ་ཅི་ཡིན་གསུངས།
དེ་ངས་གསེར་འགྱུར་གྱི་རྩིས་གསེར་བྱས་ནས་བཙོངས་པའི་ཡོན་གྱིས་འཚོ་བ་
ལགས་ཞུས་པས། འོ་ན་ཁྱོད་ཀྱིས་དགེ་སློང་རྣམས་ལ་ལོག་འཚོ་སྦྱར་བ་འདུག་
གསུངས། དེ་མིན་ན་ཀུན་ཚེའི་དུས་བྱེད་པ་འདུག་ཞུས་པས། དེ་དུས་ང་ལ་དྲིས་
ན་འཚོ་བ་སྦྱར་ཐབས་ཡོད་དེ། ད་ཁྱོད་ཀྱིས་དགེ་སློང་མང་པོ་ལ་ལོག་འཚོ་སྦྱར་བའི་
རྣམ་སྨིན་དཔག་ཏུ་མེད་པས་འགྱོད་བཤགས་མང་པོ་གྱིས་ཤིག་གསུངས་སོ། ༼༢༡༽།
ཀུ་རེ་ལ་སོགས་ཀྱི་རྫུན་སྨྲ་བའོ། །ཞེས་པ་ལ་མ་ཏི་སྨྲ་མཆུའི་གཏམ་རྒྱུད་ནི། བསྐལ་
པ་འདིའི་གོང་དུ་མ་ཏི་སྨྲ་མཆུ་བྱ་བ་ཞིག་གིས། མི་ཆོས་བླ་མའི་རྫུན་སོགས་རྫུན་
སྣ་ཚོགས་སྨྲས་པས། དེའི་འོག་སྐྱེ་བ་སུམ་ཁྲི་ལྔ་སྟོང་དུ་ངན་སོང་གི་ཁར་བརྒྱུད་དེ་
སྡུག་བསྔལ་སྣ་ཚོགས་མྱོང་། དེ་ནས་འབུ་དང་སྦྲང་བུ་དང་སྦྲུལ་དང་ཤིག་སོགས་ལུས་
ངན་སྣ་ཚོགས་བླངས། རྟ་གླང་དང་མིའི་ཤིག་དང་དུད་འགྲོའི་ལུས་སུ་སྐྱེས། ལུས་
པ་ཤིག་སོགས་སྲོག་ཆགས་མང་པོས་ཟོས། ཐར་པའི་དུས་མེད་པ་བྱོལ་སོང་གི་
ལུས་སུ་འཁོར་ཞིང་སྦྱངས་སོ། །འདུལ་བ་གཞུང་རིང་ལས་གསུངས་སོ། ། ༈ ཡང་
42】



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡུལ་ཁྲི་དང་འབྱམས་པའི་ནུབ་ཕྱོགས་ན་རྒྱལ་ཕྲན་ཁྲི་འོད་བྱ་བ་ལ། རྒྱལ་བུ་ཁྲི་
ཤང་བྱ་བ་ཞིག་ཡོད་པ་དེ་སྐྱེས་ནས་ནད་ཀྱིས་བཏབས་ཏེ། རིམ་གྲོ་ཅི་བྱས་ཀྱང་མ་
ཕན་པར། ནམ་ཞིག་ན་མོ་མ་སྡིག་ང་སྡིག་ལུམ་བྱ་བ་ཞིག་གིས་མོ་བཏབས་པས།
མོ་མ་ན་རེ། འདི་ལ་བྲན་ཕྲུག་སྙིང་དང་འདྲ་བའི་ནད་གཡོག་དེ་གླུད་གཏང་ན་
ཕན་ངེས་ཀྱི། མི་གླུད་དུ་གཏང་ཤེས་པའི་བོན་པོ་ཞིག་ཚོལ་ཞིག་ཟེར། དེ་རྒྱལ་ཁམས་
ཀུན་དུ་རྨེད་ནས་བཙལ་བས། བོན་པོ་གྱིམ་ཤང་གང་གང་བྱ་བ་རྙེད་ནས། མི་བླུད་
དུ་གཏང་ཤེས་པ་ང་མིན་རྒྱལ་ཁམས་ན་མེད། ངས་གླུད་དུ་གཏང་ན་ཕན་ངེས་ཀྱི་
ཟེར། དེར་གླན་པ་ཧ་དྷ་ནག་པོ་བྱ་བའི་སྤྲང་པོ་ཞིག་ཡོད་པ་དེ་བོས་ནས། དེས་བྲན་
ཕྲུག་སྙིང་ཁ་ཕྱེས་ནས་བསད་དེ་ཤ་ཁྲག་ཀུན་ཏུ་གཏོར་རོ། །དེའི་འཕྲོ་ན་རྒྱལ་བུ་
ནད་པ་ཡང་ཤི་ནས་སྣང་ངོ་། །དེར་མོ་བོན་གཉིས་ཀྱང་ལྕེབས་ཏེ་ཤིའོ། །དེ་ནས་
དེ་ལ་འབག་པའི་མོ་བོན་གཉིས། རྒྱལ་བུའི་ཕ་མ་གཉིས། བྲན་ཕྲུག་གི་ཕ་མ་གཉིས།
གྷ་ཧ་དྷ་ནག་པོ་རྣམས་ངན་སོང་དུ་ལྟུང་། ཁྱད་པར་མི་མཐོང་ན་མཐོང་ཟེར་བའི་
མོ་མ་ནི། དམྱལ་བ་ཡང་སོས་སུ་བུད་མེད་ཀྱི་ལུས་ལ་དྲེད་མོང་གི་མགོ་བོ་ཅན་དུ་སྐྱེས།
དེ་ལ་སྡུག་བསྔལ་ནི། སྦྲུལ་དཀར་པོ་མགོ་དགུ་པས་མིག་འབྲས་གཉིས་ནས་ཟ། སྡིག་
པ་དམར་པོ་ར་དགུ་པས་སྣ་ནས་ཟ། སྡོམ་ནག་པོ་རྐང་ལག་དགུ་པས་སྙིང་ནས་
ཟ། སྦལ་པ་ནག་པོ་མིག་དགུ་པས་ལྟེ་བ་ནས་ཟ། འབྲོས་པར་སྙམ་ཀྱང་ལྕགས་ཀྱི་
ཐ་རམ་གྱིས་བསྡམས་ནས་མི་ཐར་བ་ཤིན་ཏུ་སྦྱོང་ངོ་། །མདོ་གཟེར་དམིགས་ལས་
བཏུས་སོ། ༼ ༢༢༽ །སྨོད་པའི་ཚིག་སྨྲ་བའོ། །ཞེས་པའི་སྐབས་སུ། རྣ་བ་བྱེ་བ་རེའི་
གཏམ་རྒྱུད་ནི། སྔོན་རྣ་བར་བྱེ་བ་རི་བྱ་བ་ཞིག་ཡོད་པ་དེ་རྒྱ་མཚོའི་གླིང་ལ་རིན་པོ་
ཆེ་འདོན་དུ་སོང་བའི་དུས་ན་ལམ་ནོར་ནས་ཡི་དྭགས་ཡུལ་དུ་སླེབ། དེར་ཞལ་སྐོམ་
ནས་བཟའ་ཆུ་སློང་དུ་སོང་བས། གཞལ་མེད་ཁང་ཞིག་ན་བུད་མེད་གཟུགས་བྱད་
422



སྡོམ་གསུམ་རྣམ་པར་འབྱེད་པའི་བཀའ་བརྟེན།
མཛེས་པ་ཞིག་གི་ཁྲིའི་རྐང་པ་བཞི་ལ། མི་རྫུད་ཅིང་རིད་པ་བཞི་ཐག་པས་བཏགས་
པ་ཞིག་དང་འཕྲད། ཁོས་ཟས་སློང་བས། མོས་ཁོ་ལ་ཟས་བྱིན་ནས། ཡི་དྭགས་
འདི་རྣམས་ཁྱེད་ལ་ཟས་སློང་ན་མ་སྦྱིན་ཅིག་ཟེར་ནས་མོ་ཕྱི་ལ་སོང་། ཁོས་ཟས་ཟ་
བའི་ཚེ་ཡི་དྭགས་རྣམས་སློང་བ་ལ་ཟས་ཅུང་ཟད་རེ་བྱིན་པས། གཅིག་གི་ཁར་ལྕགས་
ཀྱི་ཐོ་ལུམ་གྱུར། གཅིག་གི་ཁར་ཐལ་བར་གྱུར། གཅིག་གི་ཁར་ཕུབ་མར་གྱུར།
གཅིག་གི་ཁར་མེ་འདག་ཏུ་གྱུར་ནས་སྦྱང་ངོ༌། །དེར་བུད་མེད་དེ་བྱུང་ནས་འདི་
རྣམས་ལ་ཟས་མ་སྦྱིན་མ་སྨྲས་སམ། ད་འདི་ལྟ་བུའི་སྡུག་བསྔལ་མྱོང་ཟེར། འོ་ན་
འདི་རྣམས་ཀྱིས་ལས་ཅི་བསགས་པ་ཡིན་དྲིས་པས། མོ་ན་རེ། སྔོན་བུ་གསུམ་ཁྱོ་
དང་ངེད་ཅག་ལྔ་ཡོད་པ་ལ། འཕགས་པ་ཞིག་བསོད་སྙོམས་ལ་བྱོན་པ་ལ། ངས་
བུ་ཁྱོའི་འབྲས་ཆན་དྲོངས་ནས། ཕྱིས་བུ་ཁྱོ་རྣམས་ལ་སྨྲས་ནས་ཡི་རངས་ཀྱིས་ཤིག་
བྱས་པས། ཁོང་རྣམས་ཁྲོས་ནས། གཅིག་ན་རེ། འབྲས་ཆན་བས་ལྕགས་ཀྱི་ཐོ་
ལུམ་ཞིག་ཁར་མི་འཇུག་གམ་ཟེར། གཅིག་གིས་ཐལ་བ་མི་འགམ་ཟེར། གཅིག་
གིས་ཕུབ་མ་མི་བླུགས་ཟེར། གཅིག་གིས་མེ་འདག་ཅིག་མི་བླུགས་པ་ཟེར། དེ་བས་
རྣམ་སྨིན་ཀྱི་འབྲས་བུ་འདི་སྨིན་པ་ཡིན་ཟེར་རོ། །འདུལ་བའི་གཏམ་རྒྱུད་ལས་
སོ། ༼༢ ༣༽ །འདུ་ཤེས་མ་འཁྲུལ་པ་ཞིག་ནི་ཀུན་ལ་དགོས་སོ། །ཞེས་པའི་སྐབས་
སུ། བློན་པོ་མང་རུམ་སྐྱེས་ཀྱི་གཏམ་རྒྱུད་ནི། སྔོན་གྱི་དུས་ན་རྒྱ་གར་གྱི་ཡུལ་ཞིག་
ན། བློན་པོ་མང་རུམ་སྐྱེས་བྱ་བ་ཤིན་ཏུ་ང་རྒྱལ་ཆེན་པོ་ཞིག་ཡོད་པ་དེས། མི་གཞན་
ཐམས་ཅད་ཀྱི་མགོ་དང་རྐང་པ་དང་ལག་པ་དང་ལུས་ཐམས་ཅད་ལ་འཕྱ་བ་དང་།
དཔྱས་འདོགས་པ་དང་། ཚིག་རྩུབས་སྨྲས་པས་དེ་ཚེ་འཕོས་ནས། བཙུན་མོ་དུག་
ལ་མེ་འབར་མ་བྱ་བའི་བུ་རུ་སྐྱེས། དེའི་ཚེ་སྔ་མའི་ལས་མཐུན་གྱི་འབྲས་བུ་སྨིན་
ཏེ། ཁ་འབག་གི་ཁ་བཞིན་རྣ་ལྟག་ཏུ་དོད་པ། སྣ་བྱ་མཆུ་བཞིན་རིང་བ། མིག་
423



ཀུན་མཁྱེན་ཤར་རྫ་པ་བཀྲ་ཤིས་རྒྱལ་
ས་རྒྱལ་མཚན་གྱི་གསུང་འབུམ།
སྤྲེའུའི་མིག་བཞིན་དུ་ཁོང་དུ་སོང་བ། རོ་སྟོད་ཕག་བཞིན་དུ་སྒུར་བ། ལག་པ་ཆུ་
བྱའི་ལག་པ་རུ་སོང་བ། རྐང་པ་དོམ་གྱི་རྐང་པ་ལྟ་བུ། ཤིན་ཏུ་བཞིན་མི་སྡུག་པ་ཞིག་
སྐྱེས་སོ། །དེ་གང་གིས་མཐོང་ཡང་སྐྲག་ཅིང་བྲེད་དོ། །ལ་ལས་གད་མོ་བྱེད་དོ། །དེ་
ནས་ཚེ་འཕོས་ནས་ངན་སོང་དུ་སྐྱེས་ཏེ། དམྱལ་ཁམས་བཅོ་བརྒྱད་ཀྱི་སྡུག་བསྔལ་མྱོང་
ངོ༌། །ཅུང་ཟད་བསྡུས་ཏེ་མུན་སེལ་ལས་སོ། ༼ ༢༤༽ །གཏི་མུག་གི་སེམས་དང་
ལྔའོ། །ཞེས་པའི་སྐབས་སུ། གོང་གི་མངོན་སེམས་དང་འདིའི་གནོད་སེམས་གཉིས་
ལ་རྒྱལ་བུ་ཁྲི་ཤང་གི་ཕ་མའི་གཏམ་རྒྱུད་ནི། གོང་སྨོས་ལྟར་ཡུལ་ཁྲི་དང་འབྱམས་
པའི་ནུབ་ཕྱོགས་སུ། རྒྱལ་པོ་ཕྲ་མོ་ཁྲི་འོད་བྱ་བའི་བུ་ཁྲི་ཤང་བྱ་བ་དེ་སྐྱེས་ནས་ནད་
ཀྱིས་གདུང་བ་ལ། རིམ་གྲོ་ཅི་བགྱིས་ཀྱང་མ་ཕན་པ་ལ། ཡོན་ནོར་ཟས་ཟ་འདོད་
ནས། མོ་མས་མི་མཐོང་བ་མཐོང་བྱས། བོན་པོས་མི་ཤེས་པ་ཤེས་བྱས་ནས། བྲན་
ཕྲུག་ཁྲི་ཤེས་གླུད་དུ་གཏང་བ་རྩོམ་པའི་དུས་ན། ཁྲི་ཤང་གི་མ་ན་རེ། ངའི་བུ་འདི་
ནད་ཀྱིས་བཟུང་། ཅི་བྱས་ཅི་ཡིས་མ་ཕན་པས། བྲན་ཕྲུག་གླུད་དུ་གཏང་བ་ལེགས་
ཞེས་སྨྲས་སོ། །ཕས་མོ་མ་ལ་སྨྲས་པ། རྒྱལ་བུ་འདི་ལ་ངེས་པ་ཕན་ན་ནི། བྲན་ཕྲུག་
གླུད་དུ་ཅི་སྟེ་མི་གཏང་ལགས། བྲན་ཕྲུག་གཏང་ནས་རྒྱལ་བུ་མ་སོས་ན་ཤིན་ཏུ་
མི་རུང་ངོ་ཞེས་གླེང་། མོ་མས་བྲན་ཕྲུག་གླུད་དུ་གཏང་ན་ཕན་ངེས་སོ་ཟེར། དེ་ལྟར་
རྒྱལ་བུའི་ཕ་མ་གཉིས་ཀྱིས་རང་གི་བུ་ལ་མངོན་པར་སེམས་ནས་རྒྱལ་བུ་སོས་འདོད་
ཀྱིས་བྲན་ཕྲུག་གསོད་པར་འདོད། བྲན་ཕྲུག་ལ་ཅི་མི་མནོ་བར་གསོད་སེམས་ཀྱིས་
གསད་པར་འདོད། མོ་བོན་གཉིས་ཟ་འདོད་པའི་དབང་གིས་གཏི་མུག་གི་སེམས་
ཀྱིས་བྲན་ཕྲུག་གསད་པར་འདོད། གྷ་ཧ་དྷ་ནག་པོ་ཤིན་ཏུ་བླུན་པས་བྲན་ཕྲུག་བསད།
བྲན་ཕྲུག་གི་ཕ་མ་གཉིས་ཀྱིས་གྷ་ཧ་དྷ་ནག་པོ་བསད་པས། མི་བདུན་པོ་ངན་སོང་
དུ་ལྟུང་
། ཁྱད་པར་ཁྲི་ཤང་གི་ཕ་ནི། བསམ་པ་བཟང་ངན་གཉིས་ཀྱིས་དམྱལ་བ་
424



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཆུ་བུར་ཅན་དུ་སྐྱེས་ཏེ་ལུས་གཅིག་ལ་མགོ་བོ་གཉིས་ཡོད་པའི། མགོ་བོ་གཅིག་དེ་
ཁྱེའུ་དར་དཀར་པོ་གོན་པ་ཞིག་གིས་སྐྱོབ་པར་བྱེད། མགོ་བོ་གཅིག་དེ་ལྕགས་ཀྱི་
ཁྱེའུ་ཆུང་སོགས་ལེ་ཐོགས་པ་ཞིག་གི་བརྡེག་གིན་ཟའོ། །ལྕགས་ཀྱི་སྐམ་པས་མཆུ་
དང་ལྕེ་གཅུ་ཞིང་འཐེན་ནོ། །མ་ནི་བསམ་པ་ངན་པས། དམྱལ་བ་ངུ་འབོད་དུ་བུད་
མེད་ཀྱི་ལུས་ལ་སྤྱང་ཀིའི་མགོ་བོ་ཅན་ཞིག་ཏུ་སྐྱེས། སྡུག་བསྔལ་ནི་ལྕགས་ཀྱི་སྡོང་
པོ་ལྕགས་ཀྱི་སོག་ལེ་ཁ་གྱེན་དུ་བལྟས་པའི་རྩེ་མོ་ན་བུ་འདུག་པར་མཐོང་ནས་གྱེན་
དུ་འཛེགས་པས་སོག་ལེའི་སོས་ཤ་དང་པགས་པ་ཁམ་ཚད་རེ་རེ་ཁྱེར། སྡོང་པོའི་རྩེར་
ཕྱིན་ནས་བལྟས་པས་བུ་མེད། ཡང་རྩ་བ་ན་འདུག་པ་མཐོང་ནས་ཐུར་ལ་འགྲོ་བས་
སྔར་བཞིན་དུ་ལུས་བཤིག་གོ །ངུ་གིན་བུར་འབོད་ཅིང་ཡར་མར་དུ་འབབ་འཛེག་
བྱེད་དོ། །ཞེས་མདོ་གཟེར་དམིགས་ལས་བཏུས་སོ། ༼ ༢༥༽ །ལོག་ལྟ་བསྲུང་བར་
བྱའོ། །ཞེས་པའི་སྐབས་སུ། སྤེ་བོན་གཙུག་རྒྱལ་གྱི་གཏམ་རྒྱུད་ནི། སྔོན་གཤེན་རབ་
ཀྱི་བསྟན་པ་ལ། ཕྱྭ་གཤེན་ལེགས་རྒྱལ་བྱ་བས། སོག་པ་དམར་ནག་གི་བོན་སྤྱད་
པས། དེ་ལ་སྤེ་བོན་གཙུག་རྒྱལ་བྱ་བ་ཞིག་གིས་ལོག་པར་ལྟས་ཏེ་བཀའ་ཡང་བསྒྱུར་
ནས་སྐུར་པ་བཏབས་པས། སྤེ་བོན་གཙུག་རྒྱལ་དེའི་འོག་སྐྱེ་བ་དགུར་དམུས་ལོང་
དང་ལྐུག་པར་བརྒྱུད་ནས་སྐྱེས་སོ། །འདུལ་བ་གཞུང་རིང་ནས་གསུངས་སོ། །དེ་
བས་ན་ཐེག་པ་རིམ་པ་དགུ་ཡང་གདུལ་བྱའི་བློའི་རིམ་པ་ལ་ལྟོས་ནས་སངས་རྒྱས་
ཀྱིས་གསུངས་པས། ཐེག་པ་མཐོ་དམན་གང་ལའང་ལོག་ལྟ་དང་གཤེར་སྐུར་སོགས་
མི་རུང་ངོ༌། ༼༢༦༽ བློ་སྦྱངས་ནས་སྤང་དགོས་སོ། །ཞེས་པའི་སྐབས་སུ་དགེ་
བསྙེན་ཁྱབ་པའི་གཏམ་རྒྱུད་དང་། ༼ ༢༧༽ ཞེ་སྡང་སྐྱེ་བ་བཅོ་ལྔའོ། །ཞེས་པའི་
སྐབས་སུ་གཏོ་བུ་དོད་དེའི་གཏམ་རྒྱུད་དང་། ༼༢༨༽ འདོད་ཆགས་གཡོ་བ་བཅུ་
དྲུག་གོ །ཞེས་པའི་སྐབས་སུ་འགུ་ལིང་མ་ཏིའི་གཏམ་རྒྱུད་རྣམས་འོག་ཏུ་བྱང་
425



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཆུབ་སེམས་དཔའི་སྡོམ་པའི་བཅས་ལྟུང་ཉེར་གཅིག་པའི་སྐབས་སུ་བསྟན་པ་འདིར་
བླང་ལ་འཆད་དོ། ༼༢༩༽ ཕྲག་དོག་སྐྱེ་བ་སྟེ་བཅུ་གཅིག་གོ །ཞེས་པའི་སྐབས་སུ།
བསྟན་པ་སོགས་ཡང་དག་པའི་དོན་ལ་ཕྲག་དོག་དང་། ནོར་ཟས་སོགས་འཇིག་
རྟེན་པའི་ཡོན་ཏན་ལ་ཕྲག་དོག་གོ །བསྟན་པ་སོགས་ཡང་དག་པའི་དོན་ལ་ཕྲག་
དོག་བྱེད་པ་ལ། ལོག་ལྟ་བདུད་ཀྱི་གཏམ་རྒྱུད་ནི། ཨོ་རྒྱན་མེ་ཏོག་བཀོད་པའི་ཚལ་
ཞེས་བྱ་བ་ན། རྒྱལ་པོ་ར་ཙ་ཤ་རི་བྱ་བ་ལ་སྲས་རྒྱལ་བུ་དབང་ཕྱུག་ཕུན་ཚོགས་ཞེས་བྱ་
བ་ཞིག་ཡོད་དོ། །དེ་ལ་གཡུ་བྱ་སཾསྐྲྀ་ཏ་བྱ་བ་ཞིག་གིས་རྒྱལ་བུ་ཁྱོད། འདི་ནས་བྱང་
ཤར་གྱི་ཕྱོགས་སུ་འོད་ཀྱི་ལྷ་རི་སྤོ་མཐོན་གྱི་རྩེ་མོ་ན། བདུད་བཅོམ་པ་ཡང་དག་པ་
གཤེན་རབ་མཆོག་བཞུགས་སོ། །དེའི་དྲུང་དུ་སོང་ཞིག །ལམ་དུ་བདུད་ལོག་པ་
ཅན་གྱིས་ཕ་དང་ཡང་དག་པ་སངས་རྒྱས་སུ་བརྫུས་ནས་ལུང་བསྟན་པར་འགྱུར་བ་
ལ་མ་ཉན་པར་བཞུད་ཅིང་། ཞེས་ལུང་བསྟན་ཏོ། །དེ་ནས་རྒྱལ་བུ་དེ་གོང་དུ་ལུང་
བསྟན་པ་བཞིན་དུ་འཁོར་དང་བཅས་ནས་ཆས་སོ། །དེའི་དུས་ན་ལོག་ལྟ་བདུད་
ཀྱི་བུ་ཁྱབ་པ་ལག་རིང་དེས། རྒྱལ་པོ་འདི་བོན་པོ་སྟོན་པ་གཤེན་རབ་ཀྱི་འཁོར་དུ་
སོང་ན། རྒྱལ་ཁམས་ཐམས་ཅད་ཁོའི་དབང་དུ་འགྲོ། ང་ལ་དབང་ཐང་མེད་པར་
འགྱུར་སྙམ་ནས་ཕྲག་དོག་སྐྱེས་ཏེ། རྒྱལ་བུའི་ཕའི་གཟུགས་སུ་སྤྲུལ་ནས་བཤོལ་
བཏབ་བོ། །དེ་རྒྱལ་བུས་བདུད་ཀྱིས་བསླུ་བ་ཡིན་པར་ཤེས་ནས་མ་ཉན་པ་ཆས་
སོ། །དེ་ནས་ཡང་བདུད་ཀྱིས་གཤེན་རབ་མཚན་དཔེ་ལྡན་པ་ཞིག་ཏུ་སྤྲུལ་ཏེ། རྒྱལ་
བུ་ཁྱོད་གང་དུ་འགྲོ་སྨྲས་པ་ལ། བདག་ནི་ཡང་དག་པ་རྫོགས་པའི་སངས་རྒྱས་གཤེན་
རབ་ཀྱི་དྲུང་དུ་འགྲོ་སྨྲས་སོ། །བདུད་དེས་སྨྲས་པ། རིགས་ཀྱི་བུ། གཤེན་རབ་མི་
བོ་བྱ་བ་ནི། སེམས་ཅན་ལོག་པའི་ལམ་དུ་འཁྲིད་པ་པོ་ཞིག་ཡིན་པས། དེར་མ་འགྲོ་
ཞིག །བོན་པོ་སྟོན་པ་གཤེན་རབ་ཀྱིས། འཁོར་རྣམས་ལ་རེས་འགའ་ནི་བོན་ཐམས་
426



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཅད་བདག་ཡོད་པར་སྨྲའོ། །རེས་འགའ་ནི་བོན་ཐམས་ཅད་བདག་མེད་པར་
སྨྲའོ། །རེས་འགའ་ནི་བདག་ཡོད་མེད་མཐའ་དང་བཅས་པར་སྨྲའོ། །རེས་འགའ་
ནི་བདག་ཡོད་མེད་མཐའ་ལས་འདས་པར་སྨྲ་སྟེ། དེ་ནི་ནོར་བའི་བློ་ཅན་ཏེ། དེ་
ལ་བློ་ཉམས་པ་གྱུར་ཏ་རེ། སྨྲས་སོ། །རྒྱལ་བུས་བདུད་ཀྱིས་སྤྲུལ་པ་ཡིན་པར་ཤེས་
ནས་དེ་ལའང་མ་ཉན་པར་སོང་བས་གཤེན་རབ་ཀྱི་དྲུང་དུ་འཁོད་དེ་བླ་ན་མེད་པའི་
འབྲས་བུ་ཐོབ་པར་གྱུར་ཏོ། །རིག་པ་རྩེ་འབུམ་ལས་བཏུས་སོ། ། ༈ ནོར་ཟས་སོགས་
འཇིག་རྟེན་པའི་ཡོན་ཏན་ལ་ཕྲག་དོག་བྱེད་པ་ལ་འོག་ཏུ་རྔམས་སེམས་ཀྱི་སྐབས་
སུ་རྒྱལ་པོ་དྲག་བྱེད་ཧ་ལ་ར་ཙའི་གཏམ་རྒྱུད་བཤད་པ་འདིར་འཆད་དོ།༼༣༠༽ ང་
རྒྱལ་སྐྱེ་བ་དང་བཅུ་དྲུག་སྟེ། ཞེས་པའི་སྐབས་སུ། བདུད་ཀྱི་བུའི་གཏམ་རྒྱུད་ནི།
དེ་ལྟར་རྒྱལ་བུ་དབང་ཕྱུག་ཕུན་སུམ་ཚོགས་པ་ཉིད་སྟོན་པའི་འཁོར་དུ་གྱུར་པའི་
ཚེ། བདུད་ཁྱབ་པ་ཞེ་སྡང་སྐྱེས་ནས་འཁོར་བྱེ་བ་དུང་ཕྱུར་དང་བཅས་པས་སྟོན་
པའི་སྟེང་དུ། མདའ་དང་མཚོན་གྱི་ཆར་ཕབ་པས། སྟོན་པའི་དྲུང་དུ་ཉེ་ཡང་མ་
ནུས་པར། སླར་བདུད་འདུལ་བའི་ཏིང་ངེ་འཛིན་གྱི་བྱིན་གྱིས་བརླབས་པས།
སྐད་ཅིག་ལ་བདུད་ཐམས་ཅད་སྐར་མ་རབ་ཏུ་འཕྲོ་བའི་ཏིང་ངེ་འཛིན་ཐོབ་པར་
གྱུར་ཏོ། །བདུད་ཁྱབ་པ་གཅིག་པུར་གྱུར་པས་ཞེ་སྡང་དང་། ང་རྒྱལ་དྲུག་པོ་སྐྱེས་
ཏེ་རི་རབ་ལ་ཐལ་མོ་བརྡབ་པས། འཇིག་རྟེན་ཁམས་ཐམས་ཅད་གཡོ་ཞིང་འགུལ་
ལོ། །དེའི་རྗེས་སུ་བདུད་ཁོ་རང་གི་སྙིང་ཁར་ཕྱིན་ཞིང་། ཁ་ནས་ཁྲག་སྐྱུག་པས
སྐྲག་ནས། གཤེན་རབ་ལ་སྐྱབས་སུ་གསོལ་བ་ཙམ་གྱིས། སྙིང་ཁོང་དུ་ཆུད་པར་
གྱུར་ཏོ། །དེར་བདུད་འདི་སྙམ་དུ། ད་ནི་བདག་འཚོ་བར་འདུག་པས་བོན་པོ་
གཤེན་རབ་ཀྱི་གམ་དུ་མི་འཆི་བར། ལྕགས་རིའི་ཕྱི་རིམ་ན་འཆིའོ། །སྙམ་ནས་དེར་
འགྲོ་བ་ལས་འགུལ་ཡང་མ་ནུས་པར། སླར་ཡང་སྙིང་ཁར་བྱུང་ཞིང་ཁྲག་སྐྱུགས་
427



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སོ། །ཡང་སྟོན་པ་ལ་མོས་པས་སོར་ཆུད་དོ། །ཞེས་རྩེ་འབུམ་ལས་སོ། ༼༣༡༽ །ཡང་
བྱེད་པ་རྣམས་སོ། །ཞེས་པའི་སྐབས་དང་། གོང་གི་རྔམས་སེམས་སྐབས་གཉིས་
པོ་ལ། རྒྱལ་པོ་དྲག་བྱེད་ཧ་ལ་ར་ཙའི་གཏམ་རྒྱུད་ནི། རྒྱལ་ས་ཕོ་བྲང་གླིང་བརྒྱད་
ཀྱི་ལྷོ་ཤར་དུ་མཁར་ནེའུ་ར་སྲིན་རྫོང་གི་ནང་དུ། རྒྱལ་པོ་དྲག་བྱེད་ཧ་ལ་ར་ཙ་བྱ་
བ་སྟོབས་དང་མངའ་ཐང་དཔག་ཏུ་མེད་པ་ཡོད་པ་དེ། དམག་དང་བཅས་ནས་
ཕྱི་རོལ་གྱི་ཞིང་ཁམས་ལ་ལྟད་མོ་སོགས་ལ་སོང་བས། གུ་ཝེར་རྒྱལ་པོ་གཏུམ་པ་
ལག་རིང་གི་ཡུལ་དུ་ཕྱིན་ཏེ། རིན་པོ་ཆེའི་ཉོ་ཚོང་དང་གཉེན་སྲིད་སྦྲེལ་པ་ལ་འོང་
བ་ཡིན་ཚུལ་དང་། དེར་བཀོར་མཛོད་ལ་བལྟ་བར་འདོད་བྱས་པས། ཕྱི་རོལ་གྱི་
རྒྱལ་པོས་བཀོར་མཛོད་རྣམས་བསྟན་པས། དེ་ལ་རྫས་ལ་ཕ་རོལ་གཡུལ་ལས་རྒྱལ་
བའི་ནོར་བུ་དང་། སྤོས་ཀྱི་གླང་པོ་གཞན་ལས་དཔག་པ་རྣམས་སྟོན་ཞིང་། དཔག་
བསམ་ལྗོན་ཤིང་ཕུན་སུམ་ཚོགས་པ་ཡོད་ཚུལ་གླེང་པས། དྲག་བྱེད་ཧ་ལ་ར་ཙས་
རྫས་དེ་དག་ལ་ཤིན་ཏུ་རྔམས་སེམས་དང་། འདོད་སེམས་ཆེན་པོ་སྐྱེས་ནས་གཡོ་
ཐབས་ཀྱིས་ནོར་བུ་དང་གླང་པོ་གཉིས་བླངས་ནས་བྲོས་པའི་རྗེས་ནས། གུ་ཝེར་
རྒྱལ་པོས་དམག་མི་སྟོང་ཕྲག་མང་པོ་དང་བཅས་པས་བདས་ནས་ཕན་ཚུན་གཡུལ་
འཐབ་པས། ཧ་ལ་ར་ཙས་ནོར་བུ་རྒྱལ་མཚན་གྱི་རྩེ་མོར་བཏགས་ནས་སྨོན་ལམ་
བཏབས་པས། ཁོ་རྒྱལ་ཏེ་ནོར་བུ་དང་གླང་པོ་གཉིས་ཀ་ཁོས་ཐོབ། ཕྱི་རོལ་གྱི་རྒྱལ་
པོའི་སྲས་གསུམ་གྱི་བར་པ་བཙོན་དུ་བཟུང་། ཕན་ཚུན་དམག་མི་སྟོང་ཕྲག་དགུ་
བསད། སླར་ཡང་རང་ཡུལ་དུ་ལོག་སྟེ། ད་དུང་ཡང་དཔག་བསམ་ལྗོན་ཤིང་དེ་
ཨི་ལོན་སྙམ་པའི། ནུབ་གཅིག་གི་རྨི་ལམ་དུ་གཤིན་རྗེའི་ཕོ་ཉས་ཁྲིད་ནས་དམྱལ་
བའི་ཡུལ་ཁམས་སུ་ཕྱིན་ཏེ། དམྱལ་ཁམས་བཅོ་བརྒྱུད་ཀྱི་མྱོང་ཚད་མཐོང་ནས་
གཉིད་ལས་སད་པ་དང་། འགྱོད་པ་དྲག་པོ་སྐྱེས་ནས་སྟོན་པའི་སྒྲོན་མ་སྤྱན་དྲངས་ཏེ།
428



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཀུན་བཟང་རྒྱལ་བ་རྒྱལ་མཚོའི་དཀྱིལ་འཁོར་ཞལ་ཕྱེས་པས། དམག་མི་སྟོང་ཕྲག་
དགུ་དང་ཡུལ་དེའི་སེམས་ཅན་མང་པོ་དང་བཅས་ཏེ་སངས་རྒྱས་སོ། །རྒྱལ་པོས་
བཤགས་པ་བྱས་པས་སྡིག་པ་བྱང་ནས་ཐར་པའི་ལམ་ལ་འཁོད་དོ། །གུ་ལེར་རྒྱལ་
པོའི་སྲས་བར་པ་དང་གླང་པོ་དང་བཅས་ཏེ་ཡུལ་དུ་བསྐྱལ་བས། རྒྱལ་བུས་དེའི་
ཞིང་ཁམས་ཀྱི་མི་རྣམས་ཀྱང་སྟོན་པའི་བསྟན་པ་ལ་ཚུད་དོ། །མདོ་དྲི་མེད་ལས་
བཏུས་སོ། ༼༣༢༽ །སྦྱིན་པ་བཏང་བའི་བར་ཆོད་བྱེད་པའོ། །ཞེས་པའི་སྐབས་
དང་། གོང་གི་སེར་སྣ་བྱེད་པའི་སྐབས་གཉིས་ལ། བྲན་པོ་རྐང་ནག་གི་གཏམ་རྒྱུད་
ནི། རྒྱ་གར་གྱི་ཡུལ་མཐའ་འཁོབ་ཅིག་ན། ཁྱོ་པོ་བྲན་པོ་རྐང་ནག་བྱ་བ་དང་།
ཆུང་མ་སྲིན་མོ་ཨ་ཙ་མ་བྱ་བ་གཉིས་ལ། བུ་ཚ་མིང་སྲིང་དགུ་ཡོད་པ་ལ། ཚེ་སྔ་མར་
རང་ནོར་ལ་སེར་སྣ་དང་། གཞན་ནོར་ལ་འཇུངས་གེགས་བྱས་པས། ཤིན་ཏུ་བཀྲེས་
སྐོམ་དུ་གྱུར། སྐྱེ་བ་སྔོན་མའི་བུ་ལོན་ཚན་ཆེན་མ་ཁེར་ནས། བུ་ཚ་མང་པོ་ལ་སྦྱིན་
རྒྱུ་མ་རྙེད། རྒྱལ་པོ་ཞིག་གི་ཁོལ་མོ་ལོ་དགུར་བྱས། ཁ་ནས་ཨ་ཙ་མ་ཟེར་ཞིང་སྤྲང་
པོའི་སློང་བའི་འཇུངས་གེགས་བྱས། བེའུ་ར་ལུག་གཅུར་ཞིང་བསད། ཁྱིམ་མཚེས་ལ་
བརྐུས་ཤིང་བྱི་སྦ་བྲིད། ཁྱིམ་ནས་འཕྲི་ཞིང་གཞན་དུ་བཅོལ། བུ་གསོ་བར་འདོད་
ནས་སྤྲང་དུ་ཕྱིན་པས་ལམ་དུ་དགྲས་འཕྲོག །གནས་གཞི་ཞིག་གི་ཆང་མ་བྱས།
དེ་ནས་ཕྱེ་འཐག་གླ་བླངས། དྲང་སྲོང་གི་དཀོར་ལ་བརྐུས་པའི་རྫས་བུ་སྲིང་ལ་ཁྱེར་བ་
ལམ་དུ་ཆོམ་རྐུན་གྱིས་བཅོམ། དེ་ནས་ལུས་འཕོས། དང་ལ་ཕག་པའི་ལུས་བླངས།
བུ་ཚའི་ལན་ཆགས་ཀྱིས་ལོ་རེ་ལ་ཚང་འཁོར་གསུམ་གསུམ་སྤེལ། འབུ་སྦུར་གྱི་སྡིག་པ་
མང་པོ་བསགས། དེ་ལྟར་ཕག་པའི་ལུས་ལྔ་བརྒྱར་བླངས། དེ་ནས་བྱི་བའི་ལུས་ལྔ་
བརྒྱར་བླངས། དྲང་སྲོང་གི་དཀོར་ལ་བརྐུས་པས་སྦུར་བའི་སྐྱེ་བ་ལྔ་བརྒྱར་བླངས། དེ་
ནས་སྐྱེ་བ་ལྔ་བརྒྱར་མངལ་གྱི་སྲིན་བུའི་ལུས་བླངས། དེ་ནས་ཡི་དྭགས་ཀྱི་གཙོ་མོ་
429



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མགྲིན་རིང་མ་བྱ་བའི་ལུས་བླངས་ནས་ལོ་བཞི་ཁྲིའི་བར་དུ་སྦྱོང་ངོ་། །མིག་གིས་མཐོང་
ཚད་རྣག་ཁྲག་ཏུ་མཐོག གཤེན་གསང་འདུས་ཀྱི་གཏོར་མ་ལ་རྒྱུག་པས་ཡིདཱགས་བཅུའི་
འོག་ཏུ་དེ་ཤི་ཙམ་བྱས། དེ་ནས་གསང་འདུས་ཀྱི་ཐུགས་རྗེས་བཟུང་ནས་བོན་ལ་སྤྱོད་
པའི་སྐལ་བ་དང་ལྡན་པར་གྱུར་ཏོ། །དྲང་དོན་ལས་བཏུས་སོ། །༼༣༣༽ བཅུ་ཕྲག་
གཅིག་དང་གསུམ་དུ་དབྱེ་བའོ། །ཞེས་པའི་སྐབས་སུ། བྲམ་ཟེ་མི་སྡུག་སྦྱིན་ངན
གྱི་གཏམ་རྒྱུད་ནི། སྔོན་རྒྱ་གར་གྱི་ཡུལ་རྩུབ་འགྱུར་ཚལ་ན། དྲང་སྲོང་དགེ་སྡེ་ཞི་
བ་བྱ་བ། ཤིན་ཏུ་དྲང་སྲོང་རྨ་མེད་གཅིག་བཞུགས་སོ། །དེ་ལ་ཉེ་གནས་བྲམ་ཟེ་
མི་སྡུག་སྦྱིན་ངན་བྱ་བ། བླ་མའི་རྫས་ལ་ཚོད་ཡོད་བྱེད་ཅིང་སྤྲོ་ཐུང་ལ་བྱུང་ཚོར་
སྐྱེན་པ། མཆེད་ལྕམ་དང་སློབ་དཔོན་ལ་སྲི་ཞུ་ཆུང་ཞིང་། ཡ་ག་དང་སྒྲོ་བསྐུར་
འདེབས་པ་ཞིག་ཡོད་དོ། །ལན་གཅིག་ན་གྲོང་ཁྱེར་དེར་ཚོགས་སོག་ཆེན་པོ་ཞིག་
བྱུང་བ་ལ། བྲམ་ཟེ་ཁྱེའུ་ཁོ་ནི་ཆས་ཆས་བདར་བདར་བྱས་ནས་ལ་མོར་འགྲོ་ལ་
རིང་། དྲང་སྲོང་དོན་ལྡན་གྱི་དགེ་སྦྱོར་འཕྲོ་མ་ཚར་བ་ལ། ཁོ་ཁྲོས་ནས་ལ་མོར་
འདོངས་ཞེས་སྒྲོགས་ཤིང་སྡང་མིག་བཟློག །ངང་གིས་མ་ཐུབ་ནས་སྒོ་ཕྱེས་ཏེ།
ཁྱིམ་ཆུང་དེ་ནས་ཚེ་གཅིག་མ་བྱུང་ཞིག །ཟེར་ནས་ཁོ་རང་ཕྱི་རུ་ཁྲོམ་གསེབ་ཏུ་
སོང་། རྣམ་པར་སྨིན་པས་ཚེའི་འདུ་བྱེད་བྱས་ཏེ། རིགས་ངན་སྨད་འཚོང་མའི་
མངལ་དུ་ཆགས། ལོ་དྲུག་ཅུའི་བར་དུ་མའི་ཁོང་དུ་གནས། དེ་ནས་བཙས་ཏེ་རྒས་
པོ་ལོ་དྲུག་ཅུ་བར་རྒྱབ་ཏུ་སྦ་བ་གྲོད་པ་ཙམ་ཡོད་པ། ཁོང་པར་དམུ་ཆུ་དང་སྐྲན་གྱིས་
ཁེངས་བ་ཞིག་ཏུ་བྱུང་། དེ་འཕོས་ནས་ངན་སོང་གནས་སུ་སྦྱང་ངོ་། །དྲང་དོན་
ལས་བཏུས། ༼༣༤༽ ཡིད་ལྡང་བ་དང་བཅུ་གཉིས་སོ། །ཞེས་པའི་སྐབས་སུ།
དྲང་སྲོང་ལོག་བྱེད་སྲེད་ཅན་གྱི་གཏམ་རྒྱུད་ནི། རྒྱ་གར་གྱི་ཡུལ་ཡངས་པ་ཅན་བྱ་
བ་ན། གཤེན་རབ་ཀྱི་གནས་གཞི་ཆེན་པོ་ཞིག་ལ། དྲང་སྲོང་ལོག་བྱེད་སྲེད་ཅན་
430



སྡོམ་གསུམ་རྣམ་པར་འབྱེད་པའི་བཀའ་བརྟེན།
བྱ་བ། འདུལ་ཁྲིམས་རྒྱབ་ཏུ་བསྐྱུར་ཏེ། སྡོམ་ཁྲིམས་འཆལ་བའི་ལས་ཁོ་ནར་སྤྱོད་
ཅིང་། ལུས་ངག་ཡིད་གསུམ་གྱིས་སྡིག་པ་མི་དགེ་ཁ་ཚང་སྤྱད། ན་བཟའ་རིས་
དྲུག་ལུས་ལ་གོན། སེམས་ལ་ཉོན་མོངས་པ་སྣ་ཚོགས་བསྐྱེད་ཅིང་། མཚམས་མེད་
ལྔའི་ལས་བྱས་པ་དེ། ཚེ་འཕོས་ནས་དམྱལ་བར་སྐྱེས་ཏེ། འཇིགས་པའི་བྱ་གཅན་
མང་པོས་བསྐོར་ཞིང་། མིའི་ལུས་ལ་དུད་འགྲོའི་མགོ་ཅན་མང་པོས། ལག་ན་མཚོན་
ཆ་སྣ་ཚོགས་ཐོགས་པས། ཁ་ནས་གསོད་གཅོད་ཀྱི་སྒྲ་བསྒྲོག་ཅིང་ཐུར་ལ་དྲུད་ཅིང་
ཁྱེར་ཏེ། དམྱལ་ཁམས་བཅོ་བརྒྱད་ཀྱི་གནས་སུ་ཁྲིད་ནས་སྡུག་བསྔལ་སྦྱང་སྟེ།
སྔར་འདོད་ལོག་སྤྱོད་པས་རྣམ་པར་སྨིན་པ་ཤ་མ་རི་ལ་འབབ་འཛེག་བྱེད། རྫུན་སྨྲས་
ཀྱིས་ལྕེ་ལ་ཞིང་རྨོ་། མ་བྱིན་པ་བླངས་པས་ཟངས་ཞུན་ཁར་བླུགས། སྲོག་གཅོད་
པས་བྱ་གཅན་གྱིས་ལུས་དང་ལྕེ་དང་སྙིང་ལ་ཟ། ཉོན་མོངས་ཡིད་ལ་བྱས་པས་ལྕགས་
ཁང་དང་། མེ་འོབས་དང་། འདོམས་དོང་དུ་སྦྱོང་། ཐོ་ཆེན་གྱིས་བརྡུང་། སོག་
ལེས་དྲ། གསོར་གྱིས་འབུག་ཀུན་གཅོད། བྲག་ལ་ལྕེབས་པ་ཟངས་ཆེན་དུ་འཚོད་པ་
སོགས་བསྐལ་པ་ཆེན་པོ་གཅིག་གི་བར་དུ་སྦྱོང་། དེ་ལས་ཐར་ནས་གྲང་དམྱལ་དུ་སྦྱོང་
ཞིང་ཐར་པའི་དུས་མེད་དོ། །དྲང་དོན་ལས་ཅུང་ཟད་བསྡུས་ནས་སོ། ༼༣༥༽ །ལེ་
ལོ་དང་བཏང་སྙོམས་བྱེད་པའོ། །ཞེས་པའི་སྐབས་སུ། ལྷའི་བུ་ནོར་བུ་དྲི་མེད་ཀྱི་
གཏམ་རྒྱུད་ནི། སུམ་ཅུ་རྩ་གསུམ་གྱི་གནས་ན། ལྷའི་བུ་ནོར་བུ་དྲི་མེད་བྱ་བ། བརྒྱ་
བྱིན་གྱི་ཉེ་དབང་རྣམས་ལས་མཆོག་ཏུ་གྱུར་པ་ཞིག་ཡོད། ལྷའི་བུ་རྣམས་ཚལ་ཆེན་
པོ་བཞི་ལ་རྩེད་མོ་ལ་འགྲོ་བའི་དུས་ན་ཁོ་རང་གཙོ་བོར་གྱུར་པ། ལྷའི་བུ་དང་བུ་
མོ་རྣམས་ཀྱིས་ཁོའི་མདུན་ནས་གླུ་ལེན་པ་བྲོ་འཁྲབ་པ་གར་བྱེད་པ་སྒོང་བརྩེ་བ་
མགྱོགས་བུལ་ཚད་པ། ཤོན་འཁྲབས་པ། རྩེད་འཇོ་སྣ་ཚོགས་བྱེད་ཅིང་། འདོད་
པའི་ཡོན་ཏན་ལྔའི་ཆང་གིས་མྱོས་ཏེ། ལོ་བརྒྱ་ཡང་ཞག་གཅིག་གི་ཐང་ལས་མ་ཚོར་
43】



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བ་རྣམ་གཡེང་དང་། ལེ་ལོ་དང་། བག་མེད་ཀྱི་སྤྱོད་པ་སྣ་ཚོགས་བྱས་པས། ལྷའི་
ཚེ་ཟད་པ་མ་ཚོར་བ་དེ། དུས་རེ་ཞིག་ན་ཁོ་རང་འཆི་བའི་དུས་ལ་བབ་ནས། འཆི་
ལྟས་ལྔ་ཤར་བའི་དུས་ན་ཁོ་བློ་མ་བདེ་ནས་སྙོམས་པར་བཞུགས་ཏེ་མངོན་ཤེས་ཀྱིས་
བརྟགས་པས། སྔ་མའི་བསོད་ནམས་ནི་ཟད། འདི་ལྷའི་རྟེན་ལ་བསོད་ནམས་
བསགས་པ་མེད་པར་ལེ་ལོ་དང་རྣམ་གཡེངས་ངང་དུ་དུས་འདའ། ཕྱི་མར་གར་སྐྱེས་
བལྟས་པས་གྲོང་ཁྱེར་སེར་སྐྱའི་ནུབ་ཕྱོགས་འདམ་རྫབ་ཀྱི་ནང་དུ། ཕག་མོ་ལྟོ་སེར་
ཞིག་གི་ལྟོ་རུ་སྐྱེ་བར་མཐོང་ནས། སེམས་སྡུག་བསྔལ་ཆེན་པོས་མནན་ཏེ། ཉ་མོ་བྱེ་
ཚན་དུ་ལྷུང་བའམ། རྔ་མོས་རེའུ་སྟོར་བ་ལྟ་བུར་གྱུར་ནས་སྡུག་བསྔལ་དང་མྱ་ངན་
ཆེན་པོས་གདུངས་བའི་ཚེ་ན་ཁོ་ལ
ལསངས་རྒྱས་ཀྱི་ལུང་བསྟན་ནས། ཁོས་སྐྱབས་འགྲོ་
བྱས་པས་སྐྱེ་བ་ཕྱི་མའི་འཇིགས་པ་དེ་ལས་ཐར་ནས་ཚངས་པའི་རྒྱལ་པོར་སྐྱེས་
སོ། །འདུལ་བའི་གཏམ་རྒྱུད་ལས་སོ། །༼༣༦༽ རེ་དོགས་འཆའ་བ་སྟེ་ལྔ་སྤང་བར་
བྱའོ། །ཞེས་པའི་སྐབས་སུ། གཏམ་རྒྱུད་ནི། སྔོན་གྱི་དུས་ན་རྒྱ་གར་གྱི་ཡུལ་ཕྱོགས་
ཞིག་ན། རྒྱལ་པོ་འབྱོར་པ་དང་ལྡན་པ་ཞིག་ཡོད་པ་དང་། དབུའི་མཆོད་གནས
མེད་པས་རྒྱལ་ཁམས་སུ་རྨེད་བཏང་བས། ལུང་པའི་ཕུ་ན་དགེ་སློང་རྣམ་པར་དག་
པ་ཞབས་གར་བཞག་ལ་མེ་ཏོག་ལམ་ལམ་སྐྱེས་པ་ཞིག་བཞུགས་པར་ཐོས་ནས།
དེ་ལ་མཆོད་གནས་སུ་སྤྱན་དྲངས་ནས་གུས་པས་བཏེགས་ནས་ཡོད་པ་ལ། རེ་ཞིག་
ན་རྒྱལ་པོའི་བཙུན་མོ་དང་དགེ་སློང་མཐུན་ནོ། །ཞེས་ཀུན་གྱིས་གླེངས་པས།
རྒྱལ་པོས་ཐོས་ནས་བདེན་པར་སྙམ་ནས་དགེ་སློང་ལ་ཆད་པ་སྣ་ཚོགས་བཅད་ཅིང་
མངན་བགྲངས་པས། དགེ་སློང་བསམ་པ་ལོག་ནས། བདག་མ་ཉེས་པ་ལ་ཆད་པ་
འདི་ལྟ་བུར་མི་བཟོད་པ་བཅད་ན། བདག་ཀྱང་སྐྱེ་བ་འདིའི་འོག་ཏུ་མ་རུངས་པའི་
དྲེགས་པ་ཞིག་ཏུ་སྐྱེས་ནས། རྒྱལ་པོ་བཙུན་མོ་བློན་འཁོར་དང། སྐྱེ་འགྲོ་སེམས་ཅན་
432



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཐམས་ཅད་ཀྱི་སྲོག་དབུགས་ལེན་པར་ཤོག་ཅིག་ཟེར་ནས། ཉེ་སར་མཚོ་ཞིག་ཡོད་
པ་ལ་ལྕེབས་ཏེ་ཤིའོ། །ཤི་མ་ཐག་ཏུ་ཀླུ་སྲིན་གཉིས་ཀྱི་བུར་སྐྱེས་ཏེ། ད་ལྟའི་ཁྱབ་འཇུག་
ཆེན་པོ་ཡིན་པར་གྲགས་སོ། །དེ་བཞིན་དུ་ལས་དགེ་སྡིག་དང་བསམ་པ་དང་སྨོན་ལམ་
དཀར་ནག་གི་འབྲས་བུ་ཇི་ལྟ་བ་བཞིན་དུ་མི་བསླུ་བ་སྨིན་པའི་གཏམ་རྒྱུད་ནི། སྔོན་
འོག་ཕྱོགས་འཇིག་རྟེན་གྱི་ཁམས་རྩོད་པ་ཅན་མུ་ལ་འགྲམ་བྱ་བ་ཞིག་ན། ཡབ་རྒྱལ་
པོ་ཀ་འོད་ལ་སློད་ཅན་དང་། ཡུམ་སྦྱིན་ལ་དགའ་བའི་བཞིན་བཟང་མ་གཉིས་ལ་
སྲས་བཞི་ཡོད་དེ། གཅེན་པོ་དགེ་བ་རྒྱས། དེའི་འོག་ཤེས་རབ་ལྡན། དེའི་འོག་
དལ་འབྱོར་སྐྱེས། ཐ་ཆུང་རྟུལ་ཞུགས་ཅན་དང་བཞིའོ། །དེའི་ཚེ་རྒྱལ་པོས་སྲས་
བཞི་ལ་བཀའ་སྩལ་པ། གཅེན་གསུམ་དགེ་བ་སྒྲུབས་ཤིག །གཅུང་པོས་རྒྱལ་པོའི་
གདུང་རྒྱུད་ཟུངས་ཤིག །རྒྱལ་སློད་སུམ་ཆ་དགེ་བརྒྱགས་ཀྱིས། སུམ་ཆ་སྦྱིན་པ་
ཐོངས། སུམ་ཆ་རྒྱལ་པོའི་གདུང་རྒྱུད་ཀྱི་བཙས་སུ་ཞོག་ཅིག །གསུངས་ནས་རྒྱལ་པོ་
ཡབ་ཡུམ་གཉིས་ཀ་དགུང་དུ་གཤེགས་སོ། །རྒྱལ་པོའི་བཀའ་བཞིན་སྲས་གསུམ་དབེན་
པར་བྱོན་ནས་དགེ་སྦྱོར་བསྒྲུབ། གཅུང་གིས་ཐང་མ་གསལ་བྱ་བ་ཁྱིམ་ཐབ་ཏུ་བཞེས་
ནས་རྒྱལ་ས་བཟུང་ཞིང་སྲས་ལྕམ་དྲལ་གཉིས་བདོག་སྟེ་ཁྲ་བོ་རྒོད་དང་། ཁྲ་མོ་
གསལ་གཉིས་སོ། །དུས་དེར་དྲག་རྩུབ་ཅན་གྱི་བསྐལ་པ་བྱུང་ནས། སེམས་ཅན་
རྣམས་མུ་གེས་གདུངས་ཏེ། ཉིང་ཤ་ཉིང་གིས་ཟ་བར་གྱུར། དེར་རྒྱལ་སློད་སུམ་
ཆ་སྦྱིན་པ་བཏང་བས་ལོ་གསུམ་དུ་འཚོས། དེ་ནས་སྲས་གསུམ་གྱིས་མུ་གེས་གདུངས་
བའི་སེམས་ཅན་རྣམས་ལ་སྙིང་རྗེ་ནས། དགེ་བརྒྱགས་རྒྱལ་སློད་སུམ་ཆ་དེ་སྦྱིན་
པ་གཏང་བ་དགོངས་ཀྱང་། གཅུང་གིས་གཏང་དབང་མེད་པས། དགེ་བ་རྒྱས་
ཀྱི་སྐུ་ལུས་སྦྱིན་པ་བཏང་ནས་གྲོངས། དེའི་རྗེས་ཤེས་རབ་ལྡན་གྱིས་ངེད་ཀྱི་དགེ་
བརྒྱུགས་སུ་སྦྱིན་པ་ཐོངས་ཤིག་སྨོས་ཀྱང་མ་ཉན་པ་ལག ཤེས་རབ་ལྡན་གྱིས་མུ་གེས་
433



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གདུངས་བའི་སེམས་ཅན་རྣམས་ལ་བརྟུལ་ཞུགས་ཅན་གྱི་རྒྱལ་སློད་ཕྱེ་མ་དེ་ངེད་ཀྱི་
དགེ་བརྒྱགས་ཡིན་པས་ཁྱོད་རྣམས་ལ་སྦྱིན་གྱིས་གསུངས་པས། བརྟུལ་ཞུགས་ཅན་
གྱིས་མ་སྟེར་བ་ལ། དམངས་ལོག་འཐབ་པས་བརྡུལ་ཞུགས་ཅན་གྱི་སྤྱི་བོར་ཤིང་
མདའ་ཕོག་ནས་འཆི་ལ་ཐུག་པ་ན། ཤེས་རབ་ལྡན་གྱིས་རྒྱལ་སློད་ཅི་ནུས་སྦྱིན་པ་
ཐོངས་ཤིག་བྱས་ཀྱང་མ་ཉན་པར། སླར་ཤེས་རབ་ལྡན་ཁྱོད་ཀྱིས་ང་ལ་གོང་འོག་
བར་གསུམ་དུ་འཛོལ་བ་གསུམ་ཡོད། དང་པོ་དགེ་བརྒྱགས་མི་ལ་བྱིན་པས་ནོར།
བར་དུ་རྒྱལ་སྲིད་དམངས་ལ་བྱིན་པས་ནོར། ཐ་མ་བདག་གསོད་པའི་དབུལ་སྡེ་
ལ་ཟས་ནོར་བྱིན་ཅིག་ཟེར་བ་ནོར། བདག་གསོད་པའང་ཁྱོད་ཀྱི་དགེ་བས་ལན།
ད་ཤེས་རབ་ལྡན་ཁྱོད་གར་སྐྱེ་བའི་ས་དེར། ང་ཡང་དབང་ཆེ་བ་ལ་རྫུ་འཕྲུལ་མངའ་
བའི་བདུད་ཅིག་ཏུ་སྐྱེས་ནས། ཁྱོད་ཀྱི་དགེ་བ་ལ་བར་ཆད་བྱེད་པར་ཤོག་ཅིག་ཟེར་
ནས་དབུགས་ཆད་དོ། །དེའི་རྗེས་རྒྱལ་སྲིད་སུམ་ཆ་སྦྱིན་པ་བཏང་བའི་རྟིང་ལ། སྤྲང་
པོ་བཟའ་དགུ་ཕྱིན་པ་ལ། ཤེས་རབ་ལྡན་གྱི་སྐུ་ལུས་སྦྱིན་པ་བཏང་བས། གཅེན་
པོ་གཉིས་སྟེང་ཕྱོགས་སྲིད་པ་ཡེ་སངས་ཡུལ་དུ་སྐྱེས་སོ། །དེའི་རྗེས་གཅེན་པོ་གཉིས་
ཀྱིས་སྐུ་ལུས་སྦྱིན་པ་བཏང་བ་། བཙུན་མོ་ཐང་མ་གསལ་དད་པ་གཏིང་ནས་སྐྱེས་
ཏེ། རྒྱལ་སློད་སུམ་ཆ་ཡང་སྦྱིན་པ་བཏང་ནས། མ་སྨད་གསུམ་ཡང་དལ་འབྱོར་སྐྱེས་
ཀྱི་དྲུང་དུ་འོང་ནས་དགེ་སྦྱོར་ལ་འབད་དོ། །དེས་ན་དགེ་བ་རྒྱས་ནི་སྔར་འདས་
པའི་གཏོ་རྒྱལ་ཡེ་མཁྱེན། ཤེས་རབ་ལྡན་ནི་ད་ལྟ་གཤེན་རབ་མི་བོ། དལ་འབྱོར་
སྐྱེས་ནི་སླད་ཀྱི་སྲས་བུ་ཆུང་། བརྟུལ་ཞུགས་ཅན་ནི་ད་ལྟའི་བདུད་ཁྱབ་པ། ཐང་མ་
གསལ་ནི་ད་ལྟའི་གཤེན་ཟ་ནེའུ་ཆུང་། ཁྲོ་བོ་རྒོད་ནི་སྟག་བུ་ཐུང༌། ཁྲོ་མོ་གསལ་
ནི་གཟིག་བུ་ཐུང་སྟེ། སྨོན་ལམ་གྱི་མཐར་བཙན་པ་དེ་ལྟར་རོ། །མདོ་གཟེར་དམིགས་
ལས་ཅུང་ཟད་བསྡུས་ནས་འདིར་བཀོད་དོ། །༼ ༣༧༽ལ་ཆགས་ཤིང་ཞེན་པ་དག་
434



སྡོམ་གསུམ་རྣམ་པར་འབྱེད་པའི་བཀའ་བརྟེན།
གོ །ཞེས་པའི་སྐབས་སུ། སྟོན་པའི་ཁྱིམ་སྤང་བའི་གཏམ་རྒྱུད་ནི། སྟོན་པས་འཁོར་
རྣམས་ལ་བཀའ་སྩལ་པ། བདག་ནི་བདེ་གནས་བཙལ་ཕྱིར་ཁྱིམ་སྤང་རབ་ཏུ་བྱུང་།
སྔ་བློ་བྱ་བ་མ་རིག་འཁྲུལ་པའི་གཞི། ངས་ཀྱང་འཁོར་བའི་ཁྱིམ་ལ་དད་པ་སྐྱེས། ཕྱི་
བློ་རིག་པས་ངེས་པར་གཏན་ལ་ཕེབས། འཁོར་བའི་ཁྱིམ་ལ་གཏིང་ནས་སྐྱིད་པ་ལུགས།
ཤེས་པ་འཁྲུལ་པས་རང་གིས་རང་བསླུས་ནས། འདིར་ཡང་སྡུག་བསྔལ་རྒྱ་མཚོའི་ནང་
དུ་ཞུགས། ཕྱི་མར་སྡུག་བསྔལ་ཆེན་པོ་སྟེང་དུ་འོང་། བདག་ནི་འཁོར་བའི་ཁྱིམ་
སྤང་མྱུར་དུ་རབ་ཏུ་བྱུང་། བདག་གི་སྤྱན་སྔར་འདུས་པའི་མང་པོའི་འཁོར་རྣམས་
ཀུན། འཁོར་བའི་ཁྱིམ་སྤང་བདག་ལ་རབ་ཏུ་བྱུང་། ཞེས་གསུངས་པས། འཁོར་
རྣམས་ཀྱང་དགའ་དང་མི་དགའ་སྣ་ཚོགས་བྱུང་སྟེ། དེ་ལ་ཡིད་ཀྱི་ཁྱེའུ་ཆུང་གིས་
འཁོར་རྣམས་ལ་ཁྱིམ་སྤང་རབ་ཏུ་བྱུང་བར་ཤིན་ཏུ་འཐད་པའི་མཆིད་གླེངས་
སོ། །དེའི་ཚེ་འདུས་པའི་འཁོར་རྣམས་ཀུན་ཀ་མྱ་ངན་སྐྱེས། བུད་མེད་ཞེན་པར་
རགས་པས་ཁབ་རྣམས་ངུ་སྒྲ་འབྱིན། དེ་ལ་རྐོང་བཟའ་ཁྲི་ལྕམ་གྱིས་འདི་སྐད་སྨྲས།
སྟོང་གསུམ་སེམས་ཅན་འདུལ་བའི་སྟོན་པ་ཉིད། ན་ཚོད་ཡར་འཛེགས་ཐུགས་ལ་
འཁྲུལ་པ་བྱུང་། བདག་ཅག་ཁྱིམ་དང་སྙིང་གི་བུ་ལ་སོགས། རྒྱལ་སྲིད་རིན་པོ་ཆེ་
དང་ཟང་ཟིང་རྣམས། གོས་ཧྲུལ་བཞིན་དུ་ཕྱི་ལ་བོར་ནས་སུ། གཤེན་རབ་གཅིག་
པུ་བྱུང་བ་རབ་ཡིན་གསུངས་པ་འཁྲུལ། ཁྱིམ་སྤངས་ཐང་ལ་བྱུང་བ་སྤྲང་པོ་ཉིད་
དུ་ངེས་པ་ལ། དེ་ལ་རབ་ཡིན་ཟེར་ནས་རྟིང་གནོན་ཁྱེའུ་ཆུང་ཤེས་པ་འཁྲུལ། དེ་
སྐད་གསོལ་ཏོ། །དེའི་ཚེ་དད་པ་ཤེས་རབ་གསལ་བ་རྣམས་ནི་དགའ་བའི་སེམས་
སྐྱེས་སོ། །དད་པ་ཤེས་རབ་ཞན་པ་རྣམས་ནི། ཤིན་ཏུ་ཡང་མི་དགའ་བའི་སེམས་
སྐྱེས་སོ། །དེའི་དུས་ན་སྟོན་པ་ཉིད་ཀྱིས་བདུད་འཁོར་རྣམས་དབང་དུ་བསྡུ་བ་དང་
།
གཤེན་འཁོར་རྣམས་ཀྱི་ཁྱིམ་གྱི་ཞེན་པ་བཟློག་པའི་ཕྱིར་དུ། དང་ལ་སྐུ་ལས་རིན་
435



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པོ་ཆེའི་རྒྱན་རྣམས་བཀྲོལ་ནས། ཕྱག་གིས་གཏོར་བས་ཕྱོགས་བཅུར་རིན་པོ་ཆེའི་
ཆར་བབ། དེའི་བྱིན་རླབས་ཀྱིས་བར་སྣང་སྟོང་པའི་དབྱིངས་ནས། རིན་ཆེན་བླང་
བའི་རྒྱུན་ལྔ་བབས། དེ་ནས་སྐུ་ལས་དར་ཟབ་སྦུ་ཀླུབས་གཞའ་ཚོན་གུར་བཞིན་
གསོལ་པ་རྣམས་ཕུད་ནས་ཕྱག་གིས་གཏོར་བས། ཕྱོགས་བཅུར་གཞའ་ཚོན་འོད་
དུ་འཁྲིགས། དེའི་བྱིན་རླབས་ཀྱིས་བར་སྣང་སྟོང་པའི་ཁམས་ནས་ན་བཟའ་བླང་
བའི་གོས་དྲུག་བབས། དེ་ནས་ཉིད་ཀྱི་དབུ་སྐྲ་ཉིད་ཀྱིས་བསིལ་ཏེ། རྨད་གོས་རིས་
དྲུག་སྐུ་ལ་གསོལ། པད་ཆ་པད་ཁུག་འཕྲག་ལ་བཀལ་བའི་ཚེ་ན། འཁོར་རྣམས་ཀྱིས་
མཁར་དང་བཙུན་མོ་དང་སྲས་དང་སློབ་བུ་དང་ཡོ་བྱད་དང་འཁོར་དང་
། དགོངས་
དྲོ་དང་ཁྲི་སྟན་དང་ཤ་ཆང་དང་སྒོག་ཙོང་རྣམས་རིམ་གྱིས་ཕུལ་བས་མ་བཞེས་ནས།
སྐུ་ལུས་ཕྲུག་ཕྲུག་སྤྲུགས་པས། མིའི་ལུས་ལ་གཤོག་པ་སྐྱེས་པའི་མཁའ་ལྡིང་ཤང་
ཤང་དུ་སྤྲུལ་ནས་འཕུར་ཏེ། སྔར་སྟོན་པའི་སློབ་བུ་དྲང་སྲོང་ལེགས་ལྡན་རྒྱལ་བའི་
དྲུང་དུ་རབ་ཏུ་བྱུང་ནས། སླར་སུམ་ཅུ་རྩ་གསུམ་དང། རྒྱལ་ཆེན་རིགས་བཞི་དང་།
འོལ་མོའི་གླིང་གི་མེ་ཏོག་གླིང་རྣམས་ལ་རིམ་པར་བབས་ནས་བྱ་སྤྲེའུ་མིའི་དཀའ་
ཐུབ་ལོ་གསུམ་དུ་མཛད་པས། དྲེགས་པའི་བདུད་འཁོར་འབུམ་སྡེ་དང་། གཤེན་
འཁོར་ཐམས་ཅད་གུས་པས་འདུད་དེ་རབ་ཏུ་བྱུང་བར་མཛད་དོ། ༼༣༨༽ །གཡེང་
བར་བྱས་པ་སྟེ་དྲུག་སྤང་བར་བྱའོ། །ཞེས་པའི་སྐབས་སུ་གཏམ་རྒྱུད་ནི། དཔེར་
ན་རྒྱལ་པོའི་དཀོར་མཛོད་ར་བ་དྲུག་གིས་བསྐོར་ནས་ཡོད་པ་ལ། མི་ཞིག་རྐུ་རུ་
ཕྱིན་པས་ར་བ་དྲུག་ལས་བརྒལ་ནས། དཀོར་མཛོད་ནང་དུ་ཕྱིན་ཏེ། དེར་རྒྱལ་
པོའི་ནོར་རིན་པོ་ཆེ་སྣ་ལྔ་དང་། དར་ཟབ་གོས་རྒྱན་སོགས་མང་དུ་ཁྱེར་དུ་ཡོད་
པ་ལ། དེ་ན་འབྲས་ཆང་གར་མ་ཞིག་ཀྱང་བདོག་པས། ཁོས་སྡུན་ལ་ཆང་ཞིག་
བཏུང་སྙམ་ནས། འབྲས་ཆང་དེ་ལས་བཏུང་བས། ཞིམ་ཤོས་ཀྱིས་ཆང་བཏུང་བ་ལ་
436



སྡོམ་གསུམ་རྣམ་པར་འབྱེད་པའི་བཀའ་བརྟེན།
བསམ་པ་གཡེངས་ནས་ཁོ་བཟི་སྟེ་གཉིད་དུ་ཤོར། ནམ་ལངས་པ་དང་རྒྱལ་འཁོར་
རྣམས་ཀྱིས་མཐོང་ནས་ཆད་པ་གཅོད་དོ་ཟེར་ནས། སྡོང་པོ་ཤ་འགྱེད་དང་། བྱ་
འཕུར་འདེབས་སོགས་སྡུག་བསྔལ་མང་པོ་གཏད་དོ། །དེའི་དུས་ན་ཁོ་རང་
འགྱོད་ཅིང་ཕྱིས་དྲན་པ་རྙེད་དེ་འཕྱིས་སོ། །དེས་ན་རྒྱལ་པོའི་བཀོར་མཛོད་དུ་ཕྱིན་
པ་ནི་དལ་འབྱོར་ཐོབ་པ། རིན་ཆེན་སྣ་ལྔ་ནི་དགེ་བ་བདག་མེད་དུ་ཡོད་པ། ཆང་
བཏུང་བ་ནི་འདོད་ཡོན་ནམ་འདུ་འཛི་ལ་
ལ་བསམ་པ་གཡེང་བ། གཉིད་དུ་ཤོར་བ་
ནི་འཆི་བ་མ་དྲན་པ། ཆད་པས་གཅོད་པ་ནི་ངན་སོང་གི་སྡུག་བསྔལ། འགྱོད་པ་
ནི་ངན་སོང་དུ་ལྟུང་རྟིང་ལ་དགེ་བ་མ་བསྒྲུབ་པས་འགྱོད་ཀྱང་འཕྱིས་པའོ། །༼ ༣༩༽
འཁྲུལ་པའི་བློ་འབྱུང་བ་སྟེ་དགུའོ། །ཞེས་པའི་སྐབས་སུ། གཏམ་རྒྱུད་ནི། རྒྱ་གར་
གྱི་ཡུལ་ཞིག་ན་གནས་གཞི་ཆེན་པོ་ཞིག་ཡོད་པ་ལ་དྲང་སྲོང་མང་དུ་འཚོགས་ཤིང་
གནས། དེར་ཤིན་ཏུ་བླུན་པའི་སྒོ་བ་ནག་པོ་བྱ་བ། སྔོན་གྱི་ལས་དབང་གིས་འཁྲུལ་
པ་སྣ་ཚོགས་སྤྱོད་པ་སྟེ། ཐམས་ཅད་ལ་བརྡོལ་ཐབས་སུ་བརྡེག་པ། ཕྱུག་མ་དང་
སེམས་ཅན་བསད་པ་ལ་དགའ་བ། དྲང་སྲོང་གི་བཀོར་ལ་རྐུས་ནས་ཚོང་དུས་ལ་
འཚོང་པ། ཀུན་ལ་བརྙས་ཐབས་སུ་སྨྲ་བ། མི་དགོས་པའི་བྱ་བ་མང་པོ་ལ་འཇུག་པ།
མ་སྐོས་པའི་ཁུར་ལེན་པ། མ་བབ་ཀྱང་ཀུན་གྱི་ལས་སུ་རྒྱུག་པ། ཤཆང་ལ་སྲེད་ཅིང་
བྱིང་རྨུགས་ཆེ་བ། རང་མཐོང་གི་ང་རྒྱལ་ཆེ་ཞིང་། རྩོད་འཁྲུགས་ལ་དགའ་བ་དེ།
དུས་ནམ་ཞིག་ན་ཚེ་འཕོས་ནས་རྨོངས་འཁྲུལ་ལས་ཀྱིས་བྱོལ་སོང་གི་ཡུལ་དུ་སྐྱེས་
ཏེ། བུད་མེད་ཀྱི་ལུས་ལ་ཕག་གི་མགོ་བོ་ཅན་ཞིག་ལ། སྡིག་པ་ནག་པོ་ལྕགས་ཀྱི་མཆེ་
བ་ཅན་མང་པོས་ལུས་ལ་ཟ་ཞིང་འདྲེག །བྱ་གཅན་དང་རི་གཡུང་མང་པོའི་རྭ་
ཅན་གྱིས་བརྡུང་། མཆེ་བ་ཅན་ཀྱིས་ཟ། མུན་ནག་གི་ནང་དུ་སྣང་བའི་གོ་སྐབས་
མེད། རྣག་ཁྲག་གི་འདམ་ལ་ལྷུང་སྟེ། གནས་ངན་དེ་དག་ལས་མི་ཐར་བར་བསྐལ་
437



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་གཅིག་ཏུ་སྦྱངས་ནས་མཐའ་འཁོབ་ཏུ་མི་ལུས་ཤིག་ཐོབ་པར་ནད་རིགས་སྣ་ཚོགས་
ཀྱིས་བཏབ་སྟེ་སྦྱངས་སོ། ༼༤༠༽ །སྡེ་བདུན་ཞེས་པའི་སྐབས་སུ། གཏམ་རྒྱུད་ནི།
སྟོན་པ་མེ་ཏོག་གླིང་ལ་བྱོན་པའི་དུས་སུ་འཁོར་རྣམས་ཀྱིས་སྐུ་ལ་འཇུས་ནས་བར་
པོ་སོ་བརྒྱད་ནང་དུ་བཏེགས་སྟེ། ཞུས་པ། སྟོན་པ་གཤེན་རབ་མི་བོ་ལགས།
བཞུགས་ཡུལ་དམ་པའི་ཡུལ་སྤངས་ནས། མེ་ཏོག་གླིང་ལ་ཡུལ་མཛད་ན། ཤིན་ཏུ་
དཀའ་བས་མི་ཐུབ་ངེས། མེ་ཏོག་གླིང་ལ་མ་གཤེགས་པར། བཞུགས་ཡུལ་དམ་
པའི་དབུས་སུ་བཞུགས། ཞུས་པ་ལ། སྟོན་པས་བཀའ་སྩལ་པ། བདེ་གྲུབ་རབ་ཏུ་
བྱུང་བ་དང་། ཡུལ་ལ་ཆགས་པ་གཉིས་མི་འགྲུབ། མི་འཁོར་ཡུལ་ལ་མི་ཆགས་སྤོང་
།
ཞེས་གསུངས། དེ་བཞིན་དུ། མཁར་ཕུལ་བ་ལ། ཆེ་དྲེགས་སྡུག་བསྔལ་མཚོ་སྐམ་
དང་། མཁར་ལ་ཆགས་པ་གཉིས་མི་འགྲུབ། ཞེན་ཆགས་མཁར་ལ་མི་ཆགས་སྤོང་།
གསུངས། བཙུན་མོ་ཕུལ་བ་ལ། ཐར་ལམ་མི་ཕྱེད་སྐྱེ་དང་འཆི་ལ་བཏགས།
ཆགས་པའི་ལས་ངན་སྲེད་ལེན་འདི་ལས་བྱུང་། ཧ་ལ་དུག་འདམ་མི་སྤྱད་ངས་ནི་
སྤོང་བ་ཡིན། གསུངས། བུ་ཙ་ཕུལ་བ་ལ། མཐོ་རིས་སྐས་ལ་འཛེགས་པ་དང། བསླུ་
བྲིད་བུ་བསྲེལ་གཉིས་མི་འགྲུབ། ལན་ཆགས་བུ་ལ་ཡིད་འབྱུང་སྤོང་། གསུངས།
སློབ་བུ་ཕུལ་བ་ལ། བདག་བཞིན་དོན་དང་ལྡན་ན་སློབ་བུ་དམ་པའི་མཆོག །ཞེན་
ཆགས་ཁྱིམ་ལ་གནས་པ་རྣམས་དང་བདག་མི་འགྲོགས། གསུངས། ཟང་ཟིང་ནོར་
ཕུལ་བ་ལ། མི་ཆགས་ཐར་ལམ་བགྲོད་པ་དང་། ཟང་ཟིང་ནོར་ཆགས་གཉིས་མི་
འགྲུབ། སྒྱུ་མའི་བསླུ་བྲིད་ཟས་ནོར་སྤོང་། གསུངས། འཁོར་གཡོག་ཕུལ་བ་ལ།
གཅིག་པུ་མི་ཡེངས་སེམས་ཉིད་རྙེད། འཁོར་གཡོག་ཐ་དད་སེམས་ཉིད་བསླུ།
ཐ་དད་འཁོར་ལ་མི་ཆགས་སྤོང་། ཞེས་གསུངས། རྒྱས་པ་མདོ་གཟེར་དམིགས་
ཁྱིམ་སྤོང་ལས་སོ། ༼༤༡༽ །རྩམཆོག་གིས་ཀྱང་བླང་བར་མི་བྱའོ། །ཞེས་པའི་སྐབས་
438



སྡོམ་གསུམ་རྣམ་པར་འབྱེད་པའི་བཀའ་བརྟེན།
སུ། ཁྱིམ་བདག་འཛམ་བྷ་ལའི་གཏམ་རྒྱུད་ནི། ཡུལ་བྱིད་འཛིན་བྱ་བར་ཁྱིམ་བདག་
འཛམ་བྷ་ལ་བྱ་བ་ཡོད་པས། སློབ་དཔོན་ཞིག་ལ་ཁྲིམས་ནོས་ཏེ། ལོག་གཡེམ་སྡོམ་
པའི་རྩ་བ་བཞི་དང༌། ཁ་ཟས་བཞི་དང་། བཞོན་པ་དང་། གླུ་གར་རྟ་གད།
རྒྱན་རྣམས་སྤོང་པའི་ཁྲིམས་བསྲུང་བ་ལ། ཉིན་གཅིག་གྲོང་ཁྱེར་གྱི་ཕྱི་རོལ་དུ་
འདུག་ཙམ་ན། ཚད་པས་ཁ་སྐམ་ནས་ཡོད་པ་ལ། བུད་མེད་གཅིག་གིས་ཡུ་ཏི་ཁྱེར་
ནས་སོང་བ་མཐོང་སྟེ། དེ་ལ་བདག་ལ་ཆུ་ཞིག་བྱིན་ཅིག་བྱས་པས། དེ་ན་རེ་ཡུ་ཏི་
གསོལ་ལམ་ཟེར་རོ། །བདག་ནི་མྱོས་ཆུ་སྤངས་པ་ཡིན་པས། ཆུ་ཞིག་བྱིན་བྱས་པས།
མོ་ན་རེ། བདག་ཆུ་ལེན་དུ་འགྲོ་བས་ཡུ་ཏི་འདི་ལ་གཞན་གྱིས་མ་རེག་ཅེས་ཟེར་
ཏེ་བཅོལ་ནས་སོང་ངོ་། །དེའི་ཚེ་མ་བཟོད་ནས་ཁྱིམ་བདག་གིས་རྩྭ་ཀུ་མེར་གྱི་
མཆོག་མས་བརྣོགས་ནས་ཡུ་ཏི་ལྕེ་ལ་མྱོང་བས་ཤིན་ཏུ་མྱོས་པར་གྱུར་ཏོ། །དེར་བུད་
མེད་བྱུང་ནས། སྐྱེས་བུ་ནད་ཀྱིས་ཟིན་ནམ་བདུད་ཀྱིས་བསླུས། ཞེས་དྲིས་པ་ལ།
ཁྱིམ་བདག་གིས་ཀྱང་བསྙོན་ནས་བདག་ནད་ཀྱིས་ཟིན་ཞིང་བདུད་ཀྱིས་བསླུས་
ཞེས་ཟེར་རོ། །དེའི་ཁྱིམ་བདག་སྡོམ་པ་གསུམ་ཉམས་ཏེ། མྱོས་ཆུ་འཐུང་བ་དང་།
བརྐུས་པ་དང་། རྫུན་སྨྲས་པའོ། །དེ་ནས་ཁྱིམ་བདག་དེས་འགྱོད་ནས། འགྲེལ་ནའོ།།
མཆན། མྱོས་བའི་ཆུ་ནི་བག་མེད་སྤྱོད་པའི་གཞི། ཞེས་སོགས་ཟེར་རོ། །ཁྱིམ་བདག་དེ་
ཕྱི་མར་གཡུ་བྱ་ཕུག་རོན་ཞིག་ཏུ་སྐྱེས། སྔར་ཁྲིམས་བསྲུང་བའི་བག་ཆགས་ཀྱིས་
སེམས་ཅན་གྱི་སྲོག་མི་གཅོད་དོ། །དེའི་ཚེ་སྟོན་པ་ལ་བསྐོར་བ་དང་འགྱོད་ཚངས་
བྱས་པས། དེའི་འོག་སུམ་ཅུ་རྩགསུམ་གྱི་ལྷར་སྐྱེས་སོ། །མདོ་ཕྲན་ལས་སོ། ༼༤༢༽།
ནད་པ་སོགས་ལ་ཤ་བཟའ་བར་གནང་ཞེས་པའི་སྐབས། ཕུ་ཐང་སྟོན་དགེའི་གཏམ་
རྒྱུད་ནི། ཕུ་ཐང་སྟོན་པ་དགེ་བྱ་བ། འདུལ་བར་རྒྱུད་པར་བསྲུང་བ་ཞིག་ཡོད་པ
དེ། དུས་ལན་གཅིག་ན་ནད་ཀྱིས་ཉེན་པས་སྲོག་ལ་བབས་པའི་དུས་ན་སྨན་པས་
439



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཁ་ཟས་ཤ་ཆང་གི་བཟའ་བ་གློད་དགོས་འདུག་བྱས་པས། ངས་ནད་ཀྱི་དོ་བྱེད་ནས་
སྡོམ་པ་མི་གཏོང་གསུངས་སྐད། དེ་ལ་སྔ་རབས་པ་རྣམས་ཀྱིས། རྩ་བའི་སྡོམ་པ་ལ་
ནི་གནང་བ་མེད། ཡན་ལག་ཁ་ཟས་རྣམས་ལ་ནི་སྲོག་འཚོ་ཕྱིར་དུས་ཀྱི་གནང་བ་
ཡོད་པར་འདོད་དོ། །༼༤༣༽ དུས་མ་ཡིན་པའི་དུས་སུ་ཁ་ཟས་མི་བཟའ་སྟེ།
ཞེས་པའི་སྐབས་སུ། ལྷའི་བུ་གསོ་སྦྱོང་རལ་པའི་གཏམ་རྒྱུད་ནི། མིའི་ཡུལ་དུ་ཁྱིམ་
པ་ལ་གནས་པ་ཞིག་གིས། སློབ་དཔོན་ལ་ཕྱི་དྲོའི་ཁ་ཟས་བསྲུང་བ་ཞུས་ནས་ཐུབ་
པའི་ཡོན་ཏན་གྱིས། སུམ་ཅུ་རྩ་གསུམ་གྱི་ལྷའི་ནང་དུ་སྐྱེས་ནས་ཁ་ཟས་ལོངས་སྤྱོད་
ཕུན་སུམ་ཚོགས་པ་དང་ལྡན། དེ་ཡང་ཕྱི་དྲོའི་ཁ་ཟས་སྤང་བར་དམ་བཅས་པས།
དུས་ལན་གཅིག་གི་ཚེ་ན་ཕྱི་དྲོའི་ཁ་ཟས་ཉམས་པས། སུམ་ཅུ་རྩ་གསུམ་ན་སྐྱེ་རྒྱུ་དེ་རྒྱལ་
ཆེན་རིགས་བཞིའི་ལྷ་རྣམས་ཀྱི་ནང་དུ་སྐྱེས་སོ། ༼༤༤༽ །ལུས་ལ་བསྐུ་བ་རྣམས་
སྤང་བར་བྱའོ། ། ཞེས་པའི་སྐབས་སུ། ལྷའི་བུ་ཚེ་རིང་གི་གཏམ་རྒྱུད་ནི། གཟུགས་
ཁམས་ན་ལྷའི་བུ་ཚེ་རིང་བྱ་བ་ཞིག །ཟས་སུ་ལྷའི་ཞལ་ཟས་རོལ་ཞིང་ལྷའི་བདུད་
རྩི་ལ་བཏུང་། ལུས་ལ་འོད་དང་དར་ཟབ་དང་རྒྱན་ཆ་མང་པོས་མཛེས་ཤིང་། དྲི་
ཞིམ་པོ་སོགས་ཀྱང་བྲོ། དེ་ལྟ་བུ་དེ་ལུས་རྒྱུན་དང་དྲི་བཟང་སོགས་ལ་ཤིན་ཏུ་ཆགས་
ཤིང་ཞེན་པའི་སྐབས་ཤིག་ན། ཚེ་འཕོས་ནས་འདོད་ཁམས་སུ་སྐྱེས་པའི་མཐར་
ངན་སོང་དུ་ལྟུང་བར་བཤད་དོ། །འདུལ་བའི་གཏམ་རྒྱུད་ལས་སོ། ༼༤༥༽ །ཆུ་རྩེད་
གནང་བའོ། །ཞེས་པའི་མཚམས་སུ། ཞར་བྱུང་བཙུན་པའི་ཁྱིམ་དུ་བཙུན་མའམ་
བུད་མེད་ཞག་ཏུ་འདུག་པའང་གནང་བ་མེད་དེ། བཙུན་པ་ཞིག་གི་ཁྱིམ་དུ་བུད་
མེད་ཅིག་བྱུང་བ་དེ། དམ་པ་ལ་ཇོ་བོ་བས་ད་བུད་མེད་འདི་འཕྱིས་ནས་གདའ་
བས་དོ་ནུབ་བཞག་པར་ཞུ་ཞུས་པས། འདི་ཀུན་ངས་ངན་ཀ་བྱས་ནས་ཁྱོད་ཀྱིས་
ཁྱད་བྱས་པར་ཟེར་ནས་མི་དགའ་འམ། བསྡད་དུ་མ་གཞུག་པར་ཐོངས་ཤིག་
440



སྡོམ་གསུམ་རྣམ་པར་འབྱེད་པའི་བཀའ་བརྟེན།
*པ་ངས་
གསུངས། ཡང་ཇོ་བོ་བས་བསྡད་པར་ཞུས་པས། འདི་ཀུན་ཁྱོད་ཀྱིས་སྡོམ་པ་
དབོག་ཀྱང་དགོས། བསྲུང་ཡང་དགོས་ཀྱིས། མ་བསྡད་སོང་ཞིག་གསུངས་ནས་
ཡེ་མ་གནང་ངོ༌། །ལར་ཡང་གདམས་ངག་སོགས་ཀྱིས་འབྲེལ་ནས་ཕྱིས་འཕྲད་དུ་
འགྲོ་གསུངས། ༼༤༦༽ ཉིན་གཅིག་སྦྱིན་པ་བཏང་བས་བསོད་ནམས་ཆེ། ཞེས་
པའི་སྐབས་སུ། ཁྱེའུ་འ་ཞའི་གཏམ་རྒྱུད་ནི། དགེ་བསྙེན་གཡུང་དྲུང་ཁྱབ་པས།
འ་ཞ་ལ་ཁྱོད་ཉིད་ཅི་ལྟ་བུ་ཞིག་ཡིན་དྲིས་པས། འ་ཞས་བདག་ནི་ཤར་ཕྱོགས་འཇིག་
རྟེན་གྱི་ཁམས། ཞི་བ་འོད་མ་རྒྱ་འབྱམས་བྱ་བ་ཞིག་ན། གཤེན་རབ་བཀའ་གསང་
ཤེས་རབ་བྱ་བ་ཞིག་གིས། སྟོན་པ་མཛད་པའི་ཞིང་ཁམས་དག་པ་ཞིག་ན་འདུག་
ཙ་ན། སྔར་མ་བྱུང་བའི་འོད་ཟེར་ཤིན་ཏུ་གསལ་ལ་དྭངས་པ་ཞིག་འཕྲོས་པས།
དེ་ལ་བདག་ཀྱང་རབ་ཏུ་ངོ་མཚར་སྐྱེས་ནས། སྟོན་པ་དེ་ལ་སྔ་ན་མ་བྱུང་བའི་འོད་
ཟེར་འདི་ཅི་ལྟ་བུ་ཞིག་ལགས། ཞེས་དྲིས་པས། སྟོན་པའི་ཞལ་ནས། ཁྱེའུ་འ་ཞ།
འདི་ནི་ནུབ་ཕྱོགས་ཀྱི་འཇིག་རྟེན་ཤིན་ཏུ་མི་མཇེད་པ་ཞིག་ན། སྟོན་པ་གཤེན་རབ་མི་
བོ་བྱ་བ་ཞིག་གིས། ཞིང་ཁམས་དེའི་སྟོན་པ་མཛད་པས། དེའི་འོད་ཟེར་འདིར་ཡང་
འཕྲོས་པ་ཡིན་ནོ། །ཞེས་གསུངས། དེར་བདག་ཀྱང་ཤིན་ཏུ་དད་པ་སྐྱེས་ནས།
སྟོན་པ་དེ་ལ་ཞུས་པ། འོ་ན་བདག་གཤེན་རབ་མི་བོ་དེ་ལ་ཤིན་ཏུ་དད་པས། དེའི་
ཞལ་མཐོང་བ་ཁྱོད་ཀྱི་བྱིན་གྱི་རླབས་ཀྱིས་འབྱུང་བ་ཞུ་སྨྲས་པས། སྟོན་པ་དེས་
བདག་ཕྱག་རྒྱ་ཐལ་སྦྱོར་གྱི་བར་དུ་བཅུག་ནས། གསུངས་པ། དགེ་བ་ལ་དདཔའི་ཁྱེའུ་
འ་ཞ། འདིར་ལོ་བརྒྱར་དགེ་བ་སྤྱད་པ་བས། དེར་དར་ཅིག་སྤྱད་ན་བསོད་ནམས་
ཆེ། འདིར་ལོ་བསྒྱུར་ཚུལ་ཁྲིམས་བསྲུང་བ་བས། དེར་ཞག་གཅིག་བསྲུང་བའི་
བསོད་ནམས་ཆེ། འདིར་ལོ་བརྒྱར་སྦྱིན་པ་བཏང་བ་བས། དེར་ཉིན་གཅིག་བཏང་
བའི་བསོད་ནམས་ཆེ། དེ་ཡང་ཤིན་ཏུ་བསྲུང་དཀའ་བའི་ཕྱིར་རོ། །ད་ཡང་སེམས་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཅན་མོས་པ་མ་བཅག་པའི་ཕྱིར། གཤེན་རབ་མི་བོའི་ཞབས་ཀྱི་དྲུང་དུ་ཕྱིན་པར་
ཤོག །གསུངས་ནས་བདག་འདིར་འཕངས་པས། གཤེན་རབ་མེ་ཏོག་གླིང་ལ་སྐུ་
འཆག་པའི་ཞབས་དྲུང་དུ་ལྷན་གྱིས་བབས་པས། གཤེན་རབ་ཀྱིས་དེ་ལྟར་ཡིན་
པར་མཁྱེན་ནས། ཁྱེའུ་གསང་ཐུབ་བདག་ལ་དད་པ་ནི་ཤིན་ཏུ་ལེགས་སོ། །གསུངས།
མདོ་གཟེར་དམིགས་ལས་སོ། །སོ་ཐར་གྱི་སྡོམ་པའི་གཏམ་རྒྱུད་ཚར་རོ། །བྱང་ཆུབ་
སེམས་དཔའི་སྡོམ་པའི་གཏམ་རྒྱུད་འགའ་ཞིག་ནི། ༼༤༧༽ འཚོ་སྐྱོང་མཛོད་དོ་
ཞེས་པའི་སྐབས་སུ། ཕོ་སྒོམ་ཞིག་པོ་དེ་ཉིད་བྱང་ཆུབ་སེམས་དཔའ་བཞུགས་པའི་
རྟགས་སུ་མཚམས་ཁང་ཟུར་ན་རི་དྭགས་རྣམས་འཚོགས་ཤིང་གནས་ལ། ཤི་བ་
དང་བསད་པ་ལྟ་བུའི་གང་མི་ཚང་བ་དང་། གསར་དུ་བྱུང་བ་ཀུན་ཤེས་པར་འདུག་
སྟེ། དེ་རིང་ངའི་རི་དྭགས་འདི་ལྟ་བུ་ཞིག་མི་འདུག་གི །འདི་ཀ་གསར་དུ་བྱུང་བ་
ཡིན་འདུག །ལར་ནི་ཇི་མང་ལ་འགྲོ་ཞིང་འདུག །རྨོངས་པ་དུད་འགྲོ་ཡིན་ཡང་
བྱམས་སྡང་ཤེས་པར་འདུག་གི །འདི་ལ་རྟེན་ནས་ཀྱང་བྱམས་སྙིང་རྗེ་དང་བྱང་
ཆུབ་སེམས་གོང་འཕེལ་དུ་འགྲོ་བ་འདུག་པའང་གསུངས་སོ། །༼༤༨༽འདུལ་བ་
ཁྲིམས་ཀྱི་སྲོག །ཅེས་པའི་སྐབས་སུ། བདག་གཞན་བརྗེ་བའི་བྱང་ཆུབ་སེམས་ལ་
གཙང་གཙུག་ཨ་ལམ་གྱི་གཏམ་རྒྱུད་ནི། སྔོན་གཙང་གཙུག་ཨ་ལམ་བྱ་བའི་མིག་ལ་
ལིང་ཏོག་དགུ་བྱུང་ནས་ཟུག་རྔུ་ཤིན་ཏུ་མི་བཟོད་པ་ལ། བྱང་ཆུབ་སེམས་དཔའ་
འཕགས་ལམ་བདེ་འབྱུང་གིས། ནད་དེ་ལེན་བསམ་པའི་སེམས་བསྐྱེད་ནས་གཏང་
ལེན་གྱི་སེམས་ཞག་ལྔར་བསྒོམ་པས། ཆུ་བུར་མིག་ལ་ཕན་ཐོག་ཆེར་མ་བྱུང་ཡང་།
ཟུག་ངུ་ཀུ་ཙམ་བྲི་བས་གཙང་གཙུག་ཨ་ལམ་དེ་ལ་མོས་འདུས་སྐྱེས་ནས་སྡུག་བསྔལ་
དང་ལེན་གྱིས་བདག་གཞན་བརྗེ་བའི་བྱང་ཆུབ་སེམས་བསྒོམ་པས། དེའི་འོག་
ཕྱི་མའི་སྐྱེ་བ་ལྔ་བརྒྱར་ནད་ཀྱིས་མི་ཚུགས་ཤིང་། གར་སྐྱེ་བའི་མིག་ནད་མེད་ཅིང་།
442



སྡོམ་གསུམ་རྣམ་པར་འབྱེད་པའི་བཀའ་བརྟེན།
གསལ་བའི་མིག་དང་ལྡན་པར་གྱུར་ནས་དབང་པོའི་སྒྲིབ་པ་བྲལ། ཞེས་འདུལ་
བ་ཕལ་ཆེའི་རྒྱུད་ལས་སོ། ། གཞན་ཡང་སྟོན་པ་དམྱལ་བར་ཤིང་རྟ་འདྲེན་པའི་གྱད་
བུ་ཐུང་སྐྱེས་དུས་ན། རོགས་པའི་སྡུག་བསྔལ་ཁོང་ཉིད་ཀྱི་སྟེང་དུ་ལེན་སེམས་བསྐྱེད་
ཙམ་གྱིས་དམྱལ་བ་ནས་ཐར་པ་བཞིན་ནོ།། ༼༤༩༽ བདག་ལུས་དོར་ཞེས་པའི་
སྐབས་སུ། བདག་བས་གཞན་གཅེས་པའི་བྱང་ཆུབ་སེམས་ལ། གྱེར་མའི་གཏམ་
རྒྱུད་ནི། གྱེར་མི་ཉི་མ་འོད་ཟེར་ཉིད་ལམ་ཀ་ཞིག་ནས་མར་བྱོན་པའི་ཚེ་ན། ཡུལ་
ཕྱོགས་ཤིག་ན་ནད་ཀྱིས་གདུངས་བའི་མི་ཞིག་གིས་ནད་ཀྱི་ཟུག་རྔུ་མི་བཟོད་ནས།
ཤིན་ཏུ་སྐད་ངན་དྲག་པོ་འབྱིན་འདུག་པ་ལ། གྱེར་མིས་སྙིང་རྗེ་སྐྱེས་ནས་དེའི་ནད་
ཐམས་ཅད་སྐོམ་པས་ཆུ་འཐུང་བའམ། ཟོ་བ་ཆུས་བཀངས་བ་དུས་གཅིག་ཏུ་བྱོ་
བ་ལྟར། ཁོང་ཉིད་ཀྱི་སྟེང་དུ་བླངས་པས་ནད་པ་དེ། དེ་མ་ཐག་ནད་ལས་གྲོལ་ནས་
འགྲོ་ཐུབ་པ་བྱུང་ཞིང་། ཁོང་ཉིད་ལའང་དང་པོ་ན་ཚའི་སྡུག་བསྔལ་དཔག་ཏུ་མེད་
པ་བྱུང་གསུངས་པའོ། །༼༥༠༽ གཞན་ཡང་སྤྲེའུ་བྱང་ཆུབ་སེམས་དཔའ་དང་།
ཞེས་པའི་སྐབས་སུ། གཏམ་རྒྱུད་ནི། སྟོན་པས་གཞོན་ནུའི་རོལ་རྩེད་མཛད་པའི་
སྐབས། ཤིང་ཨ་པར་ལྗོན་པའི་ཚལ་ལ་བཞུགས་པའི་དུས་ན། སྤྲེའུ་རྒྱལ་པོ་ཧ་ནུ་
མ་དྷ་དང་། སྤྲེའུའི་བཙུན་མོ་ཧ་ནུ་གཡུ་སྨིན་མ་དང་ སྤྲེའུའི་བྱང་ཆུབ་སེམས་དཔའ་
ན་ཀི་རི་དང་། མེ་ཏོག་པ་རི་དང་། པ་ཤང་ཀུ་ན་ར་དང་། སྤྲེའུ་བྱང་ཆུབ་སེམས་
མ་དྲག་འཕྲེང་མ་དང་། བྷ་དྷ་རི་མ་དང་། ཀུ་སུ་དྷ་རི་མ་དང་། གཟི་འཕྲེང་མ་དང་།
གཞན་ཡང་སྤྲེའུའི་སྡེ་ཚོགས་མང་དུ་འཚོགས་ཏེ། རྒྱལ་བུ་ལ་བསྐོར་བ་བྱེད་པ་དང་།
ལྷ་ཕྱག་འཚལ་བ་དང་། སྐུ་ཁྲུས་གསོལ་བ་དང་། མེ་ཏོག་སྣ་ཚོགས་དང་། ཤིང་
ཐོག་སྣ་ཚོགས་འབུལ་ལོ། །དེ་ལ་རྒྱལ་བུས་ཀྱང་སྤྲེའུ་རྣམས་ལ། བོན་སྤྱོད་ཡན་ལག་
བདུན་པ་དང་། བྱང་ཆུབ་སེམས་དཔའི་སྡོམ་པ་འབོག་པར་མཛད་དོ། །སྤྲེའུ་རྣམས་
443



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱིས་ཀྱང་རྒྱལ་བུའི་བཀའ་བཞིན་དུ་བྱེད་པར་དམ་བཅས་སོ། ། མདོ་དྲི་མེད་ལས་
སོ། ༼༥༡༽ །མེ་ཏོག་ཕུལ་ཏེ་སེམས་མཆོག་བསྐྱེད། ཅེས་པ་ལ། བདག་ཅག་གི་སྟོན་
པ་འདི། མི་རྣམས་ཚེ་ལོ་འབུམ་ཐུབ་དུས་སུ། མིའི་ཡུལ་དུ་བྲམ་ཟེ་སྣང་བྱེད་བྱ་བར་
སྐྱེས་ཏེ། དེའི་དུས་ན་སྟོན་པ་རང་བྱུང་ཐུགས་རྗེ་ཅན་འཇིག་རྟེན་ན་བྱོན་པ་དང་
འཕྲད་དེ། དེ་ལ་མེ་ཏོག་ཨུ་དུམ་ཝ་ར་ཕུལ་ནས་བྱང་ཆུབ་མཆོག་ཏུ་ཐུགས་བསྐྱེད།
ཚེ་ལོ་བརྒྱད་ཁྲིའི་དུས་སུ་རྒྱལ་བུ་དགེ་རྒྱས་བྱ་བ་སྐྱེས་ཏེ། སྟོན་པ་འཁོར་བ་ཀུན་
འདྲེན་ལ་བདུད་རྩི་ས་ཞག་སྐྱོགས་གང་ཕུལ་ནས་ཐུགས་བསྐྱེད། ཚེ་ལོ་དྲུག་ཁྲིའི་
དུས་སུ་ཚོང་དཔོན་འདོད་སྦྱིན་བྱ་བར་སྐྱེས་ཏེ། སྟོན་པ་ཉོན་མོངས་དུག་སྲེག་ལ།
འབྲས་དཀར་ས་ལེ་ལྗོང་པ་ཕུལ་ནས་ཐུགས་བསྐྱེད། ཚེ་ལོ་བཞི་ཁྲིའི་དུས་སུ་བྲམ་
ཟེ་དལ་འབྱོར་བྱ་བ་སྐྱེས་ཏེ། སྟོན་པ་ཚད་མེད་ཐུགས་རྗེ་ཅན་ལ། མུ་ལེ་དྲུམ་ཤིང་
ཉག་རེ་ཕུལ་ནས་ཐུགས་བསྐྱེད། ཚེ་ལོ་ཉི་ཁྲིའི་དུས་སུ་རྗེ་རིགས་བློ་ལྡན་བྱ་བ་སྐྱེས་ཏེ།
སྟོན་པ་ཐམས་ཅད་མཁྱེན་གཟིགས་ལ་འབྲུའི་ཕུང་པོ་ཕུལ་ནས་ཐུགས་བསྐྱེད་
དོ། །མདོ་འདུལ་ལས་བཏུས་སོ། ༼༥༢༽ །སློབ་དཔོན་འཁྲུལ་མི་རྟག །ཅེས་པའི་
སྐབས་སུ། གཏམ་རྒྱུད་ནི། སྔོན་ཨུ་རྒྱན་གྱི་དྲང་སྲོང་གསལ་སྣང་བྱ་བས་གཤེན་
ལྷ་བསྒྲུབ་པ་ལ། མཁའ་འགྲོ་མ་ཞིག་གིས། གཤེན་ལྷ་རྒྱ་གར་ཡངས་པ་ཅན་དུ་གཤེན་
མ་དྷ་བྷི་ཤ་བྱ་བར་སྤྲུལ་ནས་ཡོད་ཀྱི། དེར་སོང་ཞིག་ཅེས་ལུང་བསྟན་བཞིན་ཕྱིན་
ནས་དྲིས་པས། མ་དྷ་བྷི་ཤ་འདི་ཡིན་ཟེར་ཏེ། མཐུ་དང་དུག་གིས་མི་མང་པོ་བསད་
ཀྱིན་འདུག །ཁོང་གིས་འདི་མུ་སྟེགས་ཀྱི་བོན་པོ་ཞིག་འདུག་སྙམ་ནས་མ་མོས་པ་ལ།
བླ་མས་མཁྱེན་ནས་ཁྱོད་སུ་འདོད་གསུངས། འདོད་པ་ཞིག་ཡོད་དེ་མ་
དེ་མ་འགྲུབ་ཞུས་
པས། ད་ལྟར་ཅི་འདོད་གསུངས། ད་རང་ཡུལ་དུ་ཕྱིན་པར་འདོད་ཞུས་པས།
འོ་ན་མགོ་ཐུམས་ཤིག་གསུངས་ནས་སེ་གོལ་ཞིག་བརྡབ་པས། ཨུ་རྒྱུན་གྱི་ཡུལ་དུ་
444



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཕྱིན་ནས་འདུག །དེ་ཁོས་ཀྱང་སྤྲུལ་པ་ཡིན་པ་ཤེས་ནས་འགྱོད་པ་སྐྱེས་ཏེ། གསེར་
བསྐུར་ནས་གདམས་ངག་ཞུར་བཏང་བས། བླ་མས་ངས་སེམས་ཅན་འདུལ་བའི་
ཆེད་དུ་སྤྲུལ་པ་བྱས་པ་ཡིན་མ་གཏོགས། དངོས་སུ་སེམས་ཅན་གཅིག་གི་བ་སྤུའི་ཁུང་
བུ་ཙམ་ལའང་གནོད་པ་བྱས་པ་མེད་གསུངས། ༼ ༥ ༣༽ གཡུང་དྲུང་མཆོག་ཏུ་
བསྔོ། ཞེས་པའི་སྐབས་སུ། གཏམ་རྒྱུད་ནི། དགེ་བ་ཉིན་རེ་བཞིན་སྤྱིར་སེམས་
ཅན་ཐམས་ཅད་དང་། སྒོས་ཚེ་འདས་རེ་ཆགས་ཅན་དང་། ཡང་སྒོས་འབྲེལ་པ་
ཡོད་པའི་ཚེ་འདས་ལ་བསྔོ་བ་གལ་ཆེ་སྟེ་འཁྲུལ་ཞིག་ཡེ་ཤེས་རྒྱལ་མཚན་གྱིས།
ཚེ་འདས་གསུམ་གྱི་འདྲེན་སྟོན་བྱས་པས། དེ་ལ་སྨོན་ལམ་ཐེབས་མ་ཐེབས་གྲུབ་
ཐོབ་ཨ་ཐང་དྲུང་དུ་ཞུས་པས། གཅིག་ལ་སྨོན་ལམ་ཐེབས་མི་འདུག །རང་སྲོག་
རང་གིས་གཅོད་པའི་བུད་མེད་གཅིག་རེད་གསུངས། དེའི་སྒྲིབ་པ་ཇི་ལྟར་བྱས་
ན་བྱང་ཞུས་པས། དུ་ཏྲི་སུ་དུང་ཕྱུར་བརྒྱ་ཡིས་སྦྱོང་ནུས། དེ་མ་བགྱིས་ན་དེ་གར་
སྐྱེ་སར་ཁྱོད་རང་ཡང་ཕྱིན་པར་སྣང་གསུངས། དེ་ལ་རང་གི་ཡོ་བྱད་ཀྱིས་བཅུ་ཐོན།
ངག་ཏུ་གསུམ་ཐོན། དེ་བས་མ་གྲུབ་གསུངས། ༼ ༥༤༽ སངས་རྒྱས་ས་ལ་ཕྱིན་
པའོ། །ཞེས་པའི་སྐབས་སུ། དེ་ལྟར་ལྟ་བ་ཡས་དབུབ། སྤྱོད་པ་མས་འཛེག་སྟེ།
ལྟ་སྤྱོད་ཟུང་དུ་འབྲེལ་དགོས། ལྟ་སྤྱོད་ཟུང་དུ་མ་འབྲེལ་པ་རྒྱལ་པོ་ས་ལའི་གཏམ་
རྒྱུད་ནི། འདས་པའི་སྟོན་པ་གཏོ་རྒྱལ་ཡེ་མཁྱེན་གྱིས་སྟོན་པར་མཛད་པའི་དུས་
དེར། ནུབ་ཕྱོགས་འཇིག་རྟེན་འོད་མ་གླིང་བྱ་བ་ཞིག་ན། སྐྱེས་པའི་མི་གསུམ་གྱིས་
ཐེག་པ་ཆུང་ངུན་འཕེན་ཡུལ་གྱི་བོན་ལ་དད་པ་སྐྱེས་ནས། ཚུལ་ཁྲིམས་སྡོམ་པ་ནོད་
ནས་བསྲུང་ཞིང་ཚེ་སྨད་ལ་སེམས་ཡར་བསྐྱེད་ནས་ཐེག་པ་ཆེན་པོ་དཔོན་གསས་
ཀྱི་སྒོར་ཞུགས་ནས་བསྒོམ་པས་ལྟ་བ་དཔོན་གསས་མ་ནོར་བ་དེ་བསྒོམས་ཀྱང༌།
སྤྱོད་པ་འཕེན་ཡུལ་གྱི་ཁྲིམས་དང་མ་འབྲེལ་ནས། ཚུལ་ཁྲིམས་འཆལ་བའི་སྐྱོན་
4,45



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྱིས་དམངས་རིགས་སུ་སྐྱེས། མཆོད་པ་མར་མེ་ཆག་པས་ས་ལ་མིག་གཡས་ཞར།
བོན་སྤྱོད་ཆོག་པས་གསལ་ཁྱབ་རྐང་པ་གཡོན་འཐིང་། ལོག་པར་གཡེམ་པའི་ཕྱོགས་
སུ་འཆལ་པས་འགིར་ཏི་ཁོང་ཁྲོ་བ་ཡིན་ནོ། །དེ་ལྟར་ནའང་ལྟ་བ་དཔོན་གསས་
ཀྱི་དོན་མ་ནོར་བ་བསྒོམས་པའི་ཡོན་ཏན་གྱིས་ལྷ་མོ་ཐུགས་རྗེ་བྱམས་མའི་སྤྲུལ་པ་
བུ་མོ་རྒྱལ་བཞེད་མ་འཁྲུངས་པ་ཡིན་ནོ། །གཟེར་དམིགས་ལས་སོ། །༼༥༥༽ ཡོན་
ཏན་ཐམས་ཅད་འཐོབ་པའོ། །ཞེས་པའི་སྐབས་སུ། རྒྱལ་སྲས་རྟག་ཏུ་ངུའི་གཏམ་
རྒྱུད་ནི། སྟོན་པའི་སྐུས་འགྲོ་བ་འདུལ་བའི་དུས་ན། འཁོར་གྱི་དམ་པ་གཡུང་དྲུང་
སེམས་དཔའ་རྟག་ཏུ་ངུ་ཞེས་བྱ་བས། སེམས་ཅན་ཐམས་ཅད་མི་རྟག་པ་སྐྱེ་ཤིའི་
སྡུག་བསྔལ་གྱིས་གདུང་ནས་རིགས་དྲུག་གི་གྲོང་ཁར་འཁོར་བ་ལ་གཟིགས་ནས་
ཤིན་ཏུ་སྙིང་རྗེ་མི་བཟོད་པ་རྟག་ཏུ་ངུས་པས། དེ་ལ་སངས་རྒྱས་དང་གཡུང་དྲུང་
སེམས་དཔའ་རྣམས་ཀྱིས། རྟག་ཏུ་ངུ་བ་ནི་ཤིན་ཏུ་ལེགས་སོ། །དེ་ནི་འགྲོ་བ་
གང་ལ་ཡང་རྟག་པར་མི་འཛིན་ཞིང་། མི་རྟག་པའི་འདུ་ཤེས་དང་སྙིང་རྗེ་ཆེན་པོ་
དང་ལྡན་པས། ཕྱིར་མི་ལྡོག་པའི་འབྲས་བུ་རྒྱུད་ལ་སྐྱེ་བའི་སྔ་ལྟས་སོ། །དེ་ནི་དད་
པ་ལ་འགྱུར་ལྡོག་མེད་པའོ། །བརྩོན་འགྲུས་ལ་ཐང་ལྷོད་མེད་པའོ། །བསམ་གཏན་
ལ་ཡེངས་བ་མེད་པའོ། །བཟོད་པ་ལ་བྱུང་ཚོར་མེད་པའོ། །སངས་རྒྱས་ཐམས་ཅད་ཀྱི་
སྲས་སུ་གྱུར་པའོ། །གཡུང་དྲུང་སེམས་དཔའ་ཐམས་ཅད་ཀྱི་ཐུ་བོར་གྱུར་པའོ། །ཞེས་
དྲི་མེད་ལས་སོ། ༼༥༦༽ །ཐར་པའི་སྲོག་འཚོ་བར་བྱེད་དོ། །ཞེས་པའི་སྐབས་སུ།
སྟོན་པའི་དགེ་སྤྱོད་མཛད་ཚུལ་གྱི་གཏམ་རྒྱུད་ནི། སྟོན་པ་ཉིད་ཡེ་ནས་མངོན་པར་
རྫོགས་སངས་རྒྱས་པ་ཡིན་ནའང་། སེམས་ཅན་རྣམས་ཐར་པའི་ལམ་ལ་བགྲོད་
ཚུལ་དཔེར་བསྟན་པའི་ཕྱིར། ཉིད་ཀྱིས་ཀྱང་ཐོ་རེངས་བདེ་བར་གཤེགས་པའི་
བཀའ་རྒྱུད་ལ་ཁ་ཐོན་དུ་མཛད། ནམ་ལངས་ནས་ཁྲུས་དང་གཙང་སྦྲ་ལ་འཇུག་
446



སྡོམ་གསུམ་རྣམ་པར་འབྱེད་པའི་བཀའ་བརྟེན།
མ་ཤོར་ནས་ཕྱག་འཚལ་བ་དང་
། མཆོད་ཅིང་བཤགས་པ་བྱེད། ཉི་མ་དྲོས་ནས་
ཁ་ཟས་ཀྱི་བྱ་བ་མཛད་དེ། ཆུ་ལས་འོ་མར་འབྱེད་པ་ཐིག་པ་རེ་དང་། འབྲས་ས་
ལུ་འབྲུ་མ་རེ་གསོལ། ཉི་དྲོས་ནས་བྱེད་དུ་མ་ཕྱིན་གྱི་བར་དུ་བདེ་བར་གཤེགས་
པའི་ཐུགས་འཛབ་བཟླས། གུང་ནས་སྲོད་ཀྱི་བར་དུ་སཱཙཱ་དང་ཆུ་སྦྱིན་བཏང་།
སྲོད་ནས་ནམ་གུང་བར་དུ་བསམ་གཏན་ལ་མཉམ་པར་བཞག །གུང་ནས་ཐོ་རེངས་
བར་དུ་ཅོག་པུར་གྱིས་སྙེལ་གཟིམས་སོ། །དེ་ལྟར་ཉིན་མཚན་དུས་དྲུག་ཏུ་བཅད་ཅིང་
བྱ་སྤྲེལ་མི་གསུམ་གྱི་དཀའ་ཐུབ་གཤེན་ལོ་གསུམ་དུ་མཛད་པའོ། །༼༥༧༽ དགེ་
སྡིག་འཆོལ་བར་སྤྱོད་པའི་གཞིར་བྱེད་པའོ། །ཞེས་པའི་སྐབས་སུ། དགེ་སྡིག་འཆོལ་
བའམ་སྤེལ་མ་སྤྱོད་པའི་གཏམ་རྒྱུད་ནི། སྟག་གཟིག་གི་ཡུལ་ཧན་ཏིང་བྱ་བ་ན།
ཕྱ་བོན་པ་ཏིའི་སྲས་མོ་ཕྱ་བཙུན་ལོག་བྱེད་མ་བྱ་བ་ཞིག་ཡོད་པ་དེ། ཆུང་ནས་རབ་
ཏུབྱུང་ཡང་། ངེས་འབྱུང་གཏིང་ནས་མ་སྐྱེས་ཤིང་སྔོན་གྱི་ལས་ངན་གྱི་སྟོབས་ཀྱིས།
སྤྱོད་ལམ་ལོག་པ་སྣ་ཚོགས་སྤྱོད། ཁ་ནས་བདག་ནི་ཐར་པ་བསྒྲུབ་བོ་ཟེར་ཞིང་།
ཉིན་མོ་ཚུལ་འཆོས་ཀྱི་སྒོམ་སྒྲུབ་བྱེད་ཅིང་། ནུབ་མོ་འདོད་ལོག་དང་དུག་ལྔའི་བསམ་
པ་བཏང་
། ཡང་ཉིན་མོར་ཞི་དལ་དང་གསང་པོར་སྨྲ་བ་སོགས་སྤྱོད་པ་ཚུལ་འཆོས་
བྱེད། དེ་ལྟར་སྐྱེ་བ་གསུམ་དུ་དགེ་སྡིག་སྤེལ་མར་བྱེད་པ་བྱུང་བའི་མཐར་ཁྲིམས་
ནོས་པའི་དབང་གིས་ལྷ་ལྕམ་བྲ་མ་བྱ་བའི་ལུས་བླངས། ཉིན་ཚུལ་འཆོས་ཀྱི་དགེ་བ་
བྱས་པས་ཉིན་མོར་དགའ་བདེ་ཕུན་སུམ་ཚོགས། ནུབ་མོར་སྡིག་པ་སྤྱོད་པའི་
རྣམས་སྨིན་མཚན་དགྲ་འདྲེ་དང་ངན་སོང་གསུམ་གྱི་སྣང་བ་ཤར། དེ་ལྟར་ལོ་སྟོང་
གི་བར་དུ་དགེ་སྡིག་སྤེལ་མས། ཉིན་མཚན་བདེ་སྡུག་གི་སྣང་བ་མྱོང་། དེ་ནས་ཉི་
ཚེ་བའི་དམྱལ་བར་སྐྱེས་ནས་སྦྲུལ་མགོ་གཉིས་པའི་ལུས་བླངས། མགོ་གཅིག་དུག་
གིས་བསད། མགོ་གཅིག་སྨན་གྱིས་གསོ། ལོ་སྟོང་གི་བར་དུ་སྦྱོང་། དེ་ནས་མཐོ་
447



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རིས་དང་ངན་སོང་གི་གནས་སུ་ཡང་ཡང་སྐྱེས་ནས་འཁོར་རོ། །དྲང་དོན་ལས་
སོ། ༼༥༨༽ །བྲལ་བར་བྱས་ལ་བསྒོམ། ཞེས་པའི་སྐབས་སུ། སྒོམ་པ་ལ་
དམིགས་སུ་ཅི་ཡང་མེད་དེ། གཏམ་རྒྱུད་ནི། རྗེ་བཙུན་ཡར་མེ་བ་
བ་ཆེན་པོ་སྐུ་ཆུང་
ངུའི་དུས་ན། བྲག་བྱ་འུག་ན་མ་ཇོ་སྒོམ་སྒྲོན་བྱ་བ་བཞུགས་པ་ལ། མ་ཡུམ་གྱིས་
དཀར་ཆུ་བསྐུར་བ་སྐྱལ་བ་ལ་བཏང་བས། མ་ཇོ་སྒོམ་མ་གཅིག་པུར་བཞུགས་
འདུག །དེར་ཁྱོད་གཅིག་པུ་མི་སྐྱོ་མི་འཇིགས་སམ་བྱས་པས། ང་ལ་སྐྱོ་རོགས་དང་
འཇིགས་རོགས་ཡོད་གསུངས། དེ་གང་ཡིན་བྱས་པས། ཐེག་པ་ཆེན་པོའི་ལྟ་སྒོམ་
ཡིན་གསུངས། སྒོམ་བྱ་བ་ཅི་འདྲ་བ་ཡོད་དྲིས་པས། སྒོམ་བྱ་བ་གང་ཡང་འཛིན་
པའི་རྣམ་པར་རྟོག་པ་རྡུལ་ཀྱང་མེད་པ་ཞིག་ཡོད་གསུངས་པས། སྐྱེས་ཐོབ་ཀྱི་དད་པ་
དང་ལྡན་པས། དེ་ལ་སྤྲོ་ནས་བྲག་གམ་ཕ་བོང་ངམ་སྤང་རྩ་འདྲ་བར་བསྡད་ནས།
ང་ཡང་གང་ཡང་འཛིན་པའི་རྣག་རྟོག་རྡུལ་ཀྱང་མེད་པར་བསྒོམ་དགོས་མནོལ་
ནས་ཚིག་དེ་བརྟེན་ནས་བསྒོམ་པས། དེ་ཙམ་ངོས་མ་ཟིན་ཡང་ཞི་གནས་སེམས་
ཟིན་པ་བྱུང་འདུག་པས། དེ་ལ་དགའ་ནས་ཡང་ཡང་བསྒོམ་སྙིང་འདོད་པ་བྱུང་
ནས་མང་དུ་བསྒོམ་གསུངས། ཕྱིས་སྒོམ་མ་ལ་དད་པ་སྐྱེས་ནས་གདམས་ངག་ཡང་
ཞུས་སོ། ༼༥༩༽ །སེམས་དཔར་འགྱུར་ཞེས་པའི་སྐབས་སུ། དྲན་པས་ངན་སོང་
སྒོ་ཁེགས་ཤིང་། ཞེས་པ་ལ་གཏམ་རྒྱུད་ནི། དཔོན་གསས་ཁྱུང་རྒོད་ལ་དམྱལ་སྣང་
ཤར་སྐབས་སུ། ཁོ་ཡང་དམྱལ་ཟངས་ཀྱི་རྩར་ཕྱིན་པས། མེའི་འོད་དང་ཟངས་
ཀྱི་ཆུའི་འཐོར་མས་ཕོག་ནས། ཚ་བའི་སྡུག་བསྔལ་ཤིན་ཏུ་ཆེ་བ་བྱུང་། ཨ་ཚ་ཚ་
བྱས་ནས་ཕྱིར་བཀྱེས་བས། གཅིག་གི་རྒྱབ་ནས་ཚུར་ཕུལ་བས་ད་ཅི་བས་ཀྱང་སྡུག་
བསྔལ་ཇེ་ཆེར་བྱུང་། ཤི་ནས་དམྱལ་བར་སོང་བ་འདུག་སྙམ་པས་སེམས་མི་དགའ་
བ་ཞིག་བྱུང་སྟེ། ང་བླ་མ་དང་སློབ་དཔོན་དགོས་བསམ་ཙ་ན། སྔོན་དང་པོ་ཉི་མ་
448



སྡོམ་གསུམ་རྣམ་པར་འབྱེད་པའི་བཀའ་བརྟེན།
ལ་སྟོད་དུ་བླ་མ་འཁྲུལ་མེད་ཡང་ཟེར། དམ་པ་འབུམ་རྗེ་བྱ་བ་ལས། རྫོགས་པ་ཆེན་
པོ་ཞང་ཞུང་སྙན་རྒྱུད་ཀྱི་བོན་ཞུས་པ་དེ་དྲན་ཏེ། བླ་མའི་ཞལ་ནས། དམྱལ་བའི་
ཡུལ་ཀྱང་བོན་གྱི་དབྱིངས། ཞེས་གསུངས་པ་དེ་ཡིད་ལ་བྱུང་པ་དང་རྟོག་པ་གཅིག་
ལ་དམྱལ་བ་བྱ་བ་རང་མེད་པ་འདུག །ང་འཁྲུལ་པ་ཡིན་སྙམ་ནས་གནས་ལུགས་
ཀྱི་སྟེང་དུ་བཞག་པས་མེ་ཆུ་ལ་སོགས་དམྱལ་སྣང་དེ་དག་གང་ཡང་མེད་པར་དར་
ཅིག་ལ་ཁ་མཐོན་པོ་ཞིག་ཏུ་ཕྱིན་འདུག །ཞེས་གསུངས་པ་ལྟ་བུའོ། ། ༼༦༠༽ སྙིང་རྗེ་
བསྒོམ་པའོ། །ཞེས་པའི་སྐབས་སུ། སྙིང་རྗེ་ཚད་མེད་སྐྱེས་པའི་སྲས་སྟོང་གི་གཏམ་
རྒྱུད་ནི། ཚེ་ལོ་དཔག་མེད་བཅུ་པའི་དུས་སུ། འོག་མིན་གྱི་གཤེན་ལྷ་ཉིད་ཀྱིས་མར་
འགྲིབ་ཀྱི་སེམས་ཅན་རྣམས་ཀྱི་ལས་སྤྱོད་ངན་པ་ལ། ཐུགས་མུག་ནས་སྤྱན་ཆབ་
འབྲུག་པ། གནས་གཙང་མ་རིགས་ལྔའི་དང་པོ་སྲིད་པ་གུང་སངས་ཀྱི་གནས་སུ།
ལྷའི་རྒྱལ་པོ་ཁྲི་འོད་དང་། ཡུམ་གསས་ཟ་ཀུན་ཤེས་གཉིས་ཀྱི་སྤྱི་བོར་བབ་སྟེ།
སྲས་སྟོང་གི་རྒྱུར་གྱུར་ནས་ཁྱེའུ་སྟོང་རྩ་གཉིས་འཁྲུངས་སོ། །དེ་ནས་ཚེ་ལོ་བདུན་
འབུམ་དུས་སུ། འཁོར་ལོས་བསྒྱུར་བའི་རྒྱལ་པོ་དུང་འོད་དང་། བཙུན་མོ་རིན་
ཆེན་གསལ་འོད་གཉིས་ཀྱིས་མེ་ཏོག་པདྨ་ཧ་སྤུངས་རྙེད་དེ། པདྨའི་ཁ་ཕྱེས་པའི་
སྲས་སྟོང་རང་བྱུང་དུ་འཁྲུངས་པ་དང་། བློན་པོ་ཆེན་པོ་བཞི་ཡང་བྱུང་སྟེ། དེ་ལྟར་
རྒྱལ་པོ་ཡབ་སྲས་སྟོང་རྩ་བརྒྱད་ཀྱིས། འབུམ་ཁྲི་ཀློག་གི་ལྕེ་ཅན་ལ་སེམས་བསྐྱེད་
གཡུང་དྲུང་སློབ་དཔོན་ཞུས་ནས། ཤེས་རབ་བསྐྱེད་ཅིང་བློ་རྩལ་སྦྱོང་སྟེ། སྲིད་
པ་སྟོང་རྩིས་ཀྱི་བོན་ཉན་པས། འགྲོ་བ་དྲུག་གི་སེམས་ཅན་རྣམས་ལ་སྙིང་རྗེ་སྐྱེས་
ནས་སྤྱན་ཆབ་ཤོར་ཏེ། དེ་དག་བྱང་ཆུབ་སྤྱད་པ་སྤྱོད་པའི་ཚེ་ཐུགས་བསྐྱེད་སྨོན་
ལམ་གཅིག་ཏུབཏབ་སྟེ། ཀྱེ་མ་སྟོན་པ་བླ་ན་མེད། བདག་ཅག་ལྷ་ཡི་རྒྱལ་སྲས་རྣམས།
ནམ་མཁས་ཁྱབ་ཚད་འགྲོ་བ་ཡི། སྡུག་བསྔལ་སེལ་བའི་སྟོབས་ལྡན་ཞིང། ཐམས་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཅད་མཁྱེན་པའི་འདྲེན་སྟོན་ཤོག །ཅེས་པའི་སྨོན་ལམ་ཞུས་པ་ལ། སློབ་དཔོན་
གཏོ་ཡི་ཞལ་ན་རེ། ཨེ་མ་ངོ་མཚར་རྨད་རེ་ཆེ། མཚན་ལྡན་ལྷ་ཡི་ཁྱེའུ་ཆུང་རྣམས།
སྙིང་རྗེ་ཆེན་པོ་སྐྱེད་ཚད་ཀྱིས། ཚད་མེད་བཞི་དང་ལྡན་པར་ངེས། ཚད་མེད་བཞི་
ཡི་ཐུགས་རྗེ་ཡིས། བསྐལ་པ་སྟོང་དང་རྩ་གཉིས་སུ། སེམས་ཅན་ཐར་པར་
འདྲེན་པ་ནི། སྟོན་མཛད་སྟོང་དུ་སོང་ཞིག་གསུངས། ཉི་སྒྲོན་ལས་བཏུས་
སོ། ༼༦༡༽ །མགོ་བསྐོར་ནས་སུན་ཕྱུང་བ་དང་། ཞེས་པའི་སྐབས་སུ་གཏམ་རྒྱུད་
ནི། ཁྱུང་རྒོད་རྩལ་ལ་དམྱལ་བའི་སྣང་བ་ཤར་བའི་དུས་ན། ཡང་མི་ཞིག་གིས་མིང་
ནས་འབོད་ཀྱིན་འདུག་པས། ཕྱིན་ཙ་ན་སྔར་གྱི་ཁྲིད་མཁན་གྱི་མི་ནག་དེ་
འདུག །འཇིགས་པ་དུང་ངེ་བ་ཞིག་བྱུང་ཡང་ཁོས་ཁྲིད་ནས་ཁང་པ་སྔོན་པོ་ཞིག་
ཏུ་ཕྱིན་ཙམ་ན། ནང་ན་མི་སྔོན་པོ་ཞིག་གི་མགོ་ལ་གསོར་འདྲ་བ་ལ། དེ་བས་ཀྱང་
རྣོ་བ་གཅིག་འཁོར་ནས་གླད་པ་སྐྱ་ཐར་ཐར་བྱེད་ཅིང་། ཁྲག་དང་ཀླད་པ་བྱད་ལ་
ཞལ་ཞལ་འདུག །འདིས་ཅི་ཉེས་བྱས་པས། བླ་མ་དང་མཁན་སློབ་ཀྱི་དབུ་གཡོག་
པས་ཉེས་ཟེར་རོ། ། ༼༦༢༽བསྙོན་ནས་གཤེ་ཞིང་འཐབ། ཅེས་པའི་སྐབས་སུ།
སློབ་དཔོན་གཙུག་གཤེན་རྒྱལ་བའི་གཏམ་རྒྱུད་ནི། འོལ་མོ་ལུང་རིང་གི་ཤར་ཕྱོགས་
ཡུལ་ཧོས་མོ་གླིང་དྲུག །མཁར་འབར་བ་རྩེ་དགུ །གྲོང་ཁྱེར་བདལ་ཁྱབ་ཀུན་སྤྲོ་
བྱ་བ་ཡོད་ཅིང་། ཡུལ་ཁམས་དེའི་རྒྱལ་པོ་ནི་ཧོས་དང་བ་ཡིད་རིང་བྱ་བ། ལོངས་
སྤྱོད་ཕུན་སུམ་ཚོགས་པ་ཡོད་དོ། །དེ་ལྟ་བུའི་རྒྱལ་པོ་དེ་ཉིད་ཐར་ལམ་བསྟན་པའི་
སློབ་དཔོན། སྟོན་པའི་སྒྲོན་མ་ཉིད་སྤྱན་འདྲེན་པ་ལ་གཤེགས་སོ། །དེའི་ཚེ་སྟོན་
པས་སྒོ་བཞི་མཛོད་ལྔའི་བོན་བསྟན་པའི་འཕྲོ་བཅད་དུ་མི་རུང་གསུངས་ནས།
ཡིད་ཀྱི་ཁྱེའུ་ཆུང་ཟུར་ཕུད་ཅན་བཏང་བ་ལ། རྒྱལ་པོས་ཀྱང་ཁྱེའུ་ཆུང་ལ་གཡུང་དྲུང་
གཙུག་གཤེན་རྒྱལ་བ་མཚན་གསོལ། དེ་ནས་རྨ་ལོ་དང་གཡུ་ལོ་གཉིས་ཀྱིས་བསྐུལ་
450



སྡོམ་གསུམ་རྣམ་པར་འབྱེད་པའི་བཀའ་བརྟེན།
བ་དང་འབྲུག་རྟ་བཅས་ཕྱིར་ལ་བཏང་། རྒྱལ་པོ་འཁོར་དང་བཅས་ཏེ་ཡུལ་ཧོས་
མོ་གླིང་དྲུག་ཏུ་ཕྱིན་ཏོ། ཡུལ་ཁམས་དེའི་མི་དང་། བཙུན་མོ་སྲས་མིང་སྲིང་དང་།
དུད་འགྲོ་དང་བཅས་པས་མདུན་ནས་བསུའོ། །དེ་ནས་མཁར་འབར་བ་རྩེ་དགུའི་
ནང་དུ་བྱོན་ནས། རྒྱལ་པོ་ཡབ་ཡུམ་དང་། སྲས་མིང་སྲིང་དང་། གྲོང་ཁྱེར་བདལ་
ཁྱབ་ཀུན་སྤྲོའི་མི་རྣམས་ཀྱིས་སྡོམ་པ་ནི་མནོས་སོ། །ཤེས་རབ་ནི་སྦྱངས་སོ། །མན་
ངག་ནི་ནོད་དོ། །དེའི་རང་བཞིན་གྱིས་ཡུལ་ཁམས་དེའི་མི་རྣམས་ལས་ཐར་པ་ཐོབ་
པ་བྱུང་ངོ༌། །གྲུབ་པ་བརྙེས་པ་བྱུང་ངོ༌། །ཕ་རོལ་དུ་ཕྱིན་པ་བཅུ་ལ་སྤྱོད་པ་བྱུང་
ངོ༌། །དེ་ནས་སློབ་དཔོན་ཡང་གྲོང་ཁྱེར་བདེལ་ཁྱབ་ཀུན་སྤྲོའི་ནུབ་ཕྱོགས། ཤེལ་
གྱི་བྲག་ཕུག་ཏུ་དགོངས་པ་ལ་གཤེགས་སོ། །ནངས་པར་དྲོ་ལ་བྱོན་ཙམ་ན། ཡུལ་
དེའི་བྱ་སྐད་སྙན་རྣམས་ཀྱིས་བསུའོ།། དེ་བཞིན་དུ་རི་དྭགས་དང་། གཅན་གཟན་
དང་ ཅང་ཤེས་རྟ་དང་། གླང་པོ་ཁྱུ་མཆོག་དང་། ཁྱི་རིགས་པ་ཅན་དང་། སྲས་ལྕམ་
དྲལ་དང་། རྒྱལ་པོ་ཡབ་ཡུམ་རྣམས་ཀྱིས་རིམ་བཞིན་དུ་བསུའོ། །དེ་ནས་རྒྱལ་མཁར་
ནང་དུ་བྱོན་ནས་གསོལ་ཟས་དྲངས་ནས་སྨོན་ལམ་བཏབ་ཅིང་གཤེགས་སོ། །དེ་
ནས་ནམ་གྱི་སྟོད་ལ་གནས་དེ་རུ་བདུད་སྲིན་གཤིན་རྗེ་གནོད་སྦྱིན་རྣམས་དང་།
ནམ་གུང་རྒྱུ་སྐར་གཟའ་ཀླུ་གཉན་རྣམས་དང་། མཐོ་རིས་སྲིད་སྐོས་ཕྱ་ལྷ་རྣམས་
ལ་བོན་འཁོར་བསྐོར་རོ། །དེ་ལྟར་ལོ་གསུམ་དུ་རྒྱལ་ས་དང་། གནས་དེ་རུ་བོན་
འཁོར་བསྐོར་ཞིང་བསྟན་པ་སྤེལ་ལོ། །དེའི་ཚེ་རྒྱལ་པོའི་བཙུན་མོ་ཕྱ་བཟའ་
འགུ་ལིང་མ་དེ་འདོད་ཆགས་ཤིན་ཏུ་ཆེ་བས། སློབ་དཔོན་ལ་འདོད་ཆགས་ཀྱི་
སེམས་རྒྱུན་དུ་སྐྱེས་ནས། སློབ་དཔོན་དྲོ་ལ་བྱོན་པའི་དུས་སུ། རྒྱལ་པོ་དང་སྲས་ལྕམ་
དྲལ་འཁོར་བ་ཀུན་ཕྱོགས་ཕྱོགས་སུ་བསྐྲད་ནས། བཙུན་མོ་རང་གིས་སློབ་དཔོན་
བསུ་ཞིང་དྲོ་དྲངས་སོ། །དེ་ནས་འདོད་ཆགས་སེམས་ཀྱིས་སློབ་དཔོན་གྱི་སྐུ་ལ་
451



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཇུས་པ་ལ། སློབ་དཔོན་གྱིས་ཆགས་པ་མ་སྤྱད་པས། བཙུན་མོ་ཞེ་སྡང་སྐྱེས་
ནས་བཅས་པའི་ལྟུང་བ་བདུན་ལ་སྤྱོད་དོ། །མདོ་ལས་སོ། ༼༦༣༽ །སློབ་དཔོན་ལ་
དཔྱའ་བཞག་གོ །ཞེས་པའི་སྐབས་སུ། དེ་ནས་གཡུང་དྲུང་གཙུག་གཤེན་རྒྱལ་བ་
ཉིད། རི་གཙུག་རུམ་འབར་བའི་ནགས་ཚལ་དུ་གཤེགས་ནས་དགོངས་པ་མཛད་པས།
ཡུལ་དེའི་ལྷ་ཀླུ་སྤྲེའུ་བྱང་ཆུབ་སེམས་དཔའ་ལྷ་མོ་ཀླུ་མོ་རྣམས་ཀྱིས། བསྐོར་བ་བྱེད་
ཅིང་མཆོད་པ་འབུལ་ལོ། །དེ་ནས་སློབ་དཔོན་གྱིས་སླར་མངོན་ཤེས་ཀྱིས་གཟིགས་
པས། ཡུལ་ཧོས་མོ་གླིང་དྲུག་གི་མི་རྣམས་ཀྱིས་ཀྱང་། ཉིད་ལ་ཤིན་ཏུ་འཕྱ་ཞིང་སྡིག་
པའི་ལས་བྱེད་དོ། །དེར་སློབ་དཔོན་ཡང་ཐུགས་མ་དགའ་ནས། འདི་ཅི་ལྟ་བུས་
བཟློག་དགོངས་པ་ལ། ཀླུ་བསྒྲུབས་ནས་བཙུན་མོ་ལ། ནད་ཙི་ཙི་ཛཱ་ལ་བཏང་ལ།
རྫུ་འཕྲུལ་གྱི་མོ་མ་བཏང་། དེས་བཙུན་མོ་ལ་མོ་བཏབ་ལ་མོས་ཟིན་པ་ཙུག་བྱས་ནས།
སྟོན་པ་གཤེན་རབ་དང་། སློབ་དཔོན་ཉིད་སླར་སྤྱན་འདྲེན་པར་བྱས་ན་དེས་
ཕན་ནོ། །དགོངས་ནས་ཀླུ་བསྒྲུབས་ནས་བཙུན་མོ་ལ་ནད་བཏང་བས། བཙུན་
མོ་མཛེས་ཟིན་ནོ། །དེ་ནས་སློབ་དཔོན་ཉིད་མོ་མ་ཀུན་ཤེས་ཐང་པོ་སྤྲུལ་ནས་རྒྱལ་
པོའི་ཡུལ་དུ་ཕེབས་སོ། །དེར་རྒྱལ་པོའི་མོ་མ་ལ་མོ་བཏབ་པས། མོ་མ་ན་རེ་ཁྱོད་
ཀྱི་བཙུན་མོའི་ནད་འདི། ཁ་ལག་གཉིས་ཀྱིས་མི་ཐུབ་པའི་མི་ཅིག་ལ། ལྟོ་གླང་དང་
སྐུར་པ་ཆེན་པོ་བཏབ་པས་ལན། ད་མི་དེ་དང་སྟོན་པ་གཤེན་རབ་སྤྱན་དྲངས་ནས་
མཐོལ་བཤགས་མ་བྱས་ན། གཞན་ཅིས་ཀྱང་མི་ཕན་པ་འདུག་ཟེར། དེར་རྒྱལ་པོ་
འཁོར་བཅས་སྟོན་པ་སྤྱན་འདྲེན་དུ་གཤེགས། སྟོན་པ་བྱོན་ནས་སྲས་བུ་རྨ་ལོ་དང་
གཡུ་ལོ་གཉིས་ཀྱིས་ཡིད་ཀྱི་ཁྱེའུ་ཆུང་སྤྱན་དྲངས་སོ། །དེར་བཙུན་མོས་ཀྱང་སྟོན་
པ་དང་སློབ་དཔོན་ལ་མཐོལ་བཤགས་འབུལ་དུ་བཅུག་གོ །གྲོང་ཁྱེར་གྱི་མི་སྡོམ་
པ་ཤོར་བ་དང་། ཚུལ་ཁྲིམས་འཆལ་བ་རྣམས་བསྐྱར་རོ། །དེ་ནས་གཤེན་རབ་ཉིད་
452



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཀྱིས་ལྷ་མོ་སུམ་བརྒྱའི་མཚན་ནས་བརྗོད། བཙུན་མོས་མཚན་རེ་ལ་ཕྱག་རེ་འཚལ་
བས་ནད་སོས་ཤིང་སྒོ་གསུམ་གྱི་ལས་སྒྲིབ་ཐམས་ཅད་བྱང་སྟེ། ཡུལ་ཧོས་མོ་གླིང་
དྲུག་གི་སེམས་ཅན་ལས་དག་པ་རྣམས་སངས་རྒྱས་ཏེ་སོང་། ༼༦༤༽ །ངག་ཡིད་
ལ་ཆེ་འབྲིང་ཆུང་། ཞེས་པའི་སྐབས་སུ། གཏོ་བུ་དོད་དེ་ངན་སོང་དུ་ལྟུང་བའི་
གཏམ་རྒྱུད་ནི། འོལ་མོ་ལུང་རིང་གི་བྱང་ཕྱོགས་ཡུལ་འོད་མ་འབྱམས་སྐུ་བྱ་བ་ན།
རྗེའི་རིགས་ཀྱི་རྒྱལ་པོ་གཏོ་བུ་དོད་དེ་བྱ་བ། མི་རུ་གྱུར་པ་ལ་དེ་ལས་སྡིག་ཆེ་བ་མེད་
པས། གནམ་འཕུར། སར་འཛུལ། བར་འགྲིམས་ལ་སོགས་པའི་སེམས་ཅན་ཟླ་
བ་རེ་ལའང་འབུམ་ཚོ་རེ་འགུམ་པ་དེ། སངས་པོ་འབུམ་ཁྲིས་ལུང་བསྟན། ཡིད་ཀྱི་
ཁྱེའུ་ཆུང་གིས་བསྐུལ་མ་བཏབ་ནས། སྟོན་པ་ཉིད་ཀྱིས་དེ་ཚེ་གཅིག་ལ་མི་འདུལ་ཡང་།
ཕྱི་མའི་སྐྱེ་བ་ལྔ་དྲུག་ལ་དུག་ལྔ་རྩད་གཅོད་ནས། ནམ་ཞིག་ཐར་པ་ཐོབ་པ་དགོངས་
ནས་གཏོ་བུ་འདུལ་དུ་བྱོན། དེའི་ཚེ་གཏོ་བུ་དོད་དེས་གོ་གོན་མཚོན་ཐོགས་བྱས་ཏེ།
དམག་མི་དང་བཅས་ནས་གཤེན་རབ་ཀྱི་ཐོག་ཏུ་རྒྱུག་ཏེ་བྱུང་བ་ལ། གཤེན་རབ་
ཉིད་སྐུ་ལྟ་བས་ཆོག་མི་ཤེས་པ་སྤྲུལ་ཏེ། ཕྱོགས་བཞི་ནས་ཁྲོ་བོ་ཆེན་པོ་བཞིས་འཇིགས་
རྔམ་སྟོན་ནས་བྱོན་པས། གཏོ་བུ་ཡང་ཤིན་ཏུ་འཇིགས་ཤིང་སྐྲག་ནས་ཅི་གསུངས་
ཉན་བྱས་པ་ལ། སྟོན་པས་ཀྱང་སྡིག་སྤང་དགེ་ལ་འཇུག་པའི་དམ་ཕོག་གོ །དེ་ནས་
མཁར་དང་བ་རྫོང་ཕུག་ཏུ་གཤེགས་ནས། ལོ་གསུམ་དུ་གཏོ་བུ་དོད་དེ་ལ་སྲིད་པ་
རྒྱུད་ཀྱི་བོན་བསྟན་ཡང་། མངོན་པའི་ང་རྒྱལ་དང་། མཐོང་བའི་སྡིག་པ་འགོག་
ཙམ་ལས་མ་ཐུལ་བར། བཅས་པའི་ལྟུང་བ་བདུན་ལས་འདའ་བར་གྱུར་
ཏོ། །༼༦༥༽གདབ་ཤིན་ཏུ་དཀའ། ཞེས་པའི་སྐབས་སུ། གཏོ་བུ་ཐར་པར་བཀོད་
པའི་གཏམ་རྒྱུད་ནི། ནམ་ཞིག་ན་གཏོ་བུ་དོད་དེ་འཆི་ནད་ཀྱིས་ཟིན་ནས། འཆི་
བའི་དུས་ལ་ཐུག་པ་ན། འཁོར་རྣམས་ལ་བདག་གི་སློབ་དཔོན་གཤེན་རབ་མི་བོ་ནི།
453



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལྷ་སྲིན་འཐབ་པའི་བར་ན་བཞུགས་པས་དེ་སྤྱན་དྲོངས་ལ་ངན་སོང་གསུམ་ནས་
བདག་དྲོངས་ཤིག །ཅེས་སྨྲས་ནས། སྐྱེ་བ་འདི་ལ་དམྱལ་བར་སོང་སྟེ། ཤི་མ་ཐག་
ཏུ་གཤིན་རྗེ་སྒྲིག་པས་དམྱལ་བར་ཁྲིད་པས། གཏོ་བུ་དོད་དེ་ཤིན་ཏུ་འཇིགས་ལ་
སྡུག་པའི་སྐད་ངན་གནམ་སར་གྲགས་པ་གསུམ་ཤོར་རོ། །དེ་སྟོན་པ་གཤེན་རབ་
ཀྱི་སྙན་དུ་ཐོས་པས། སྟོན་པ་ཡང་ཤིན་ཏུ་སྙིང་རྗེ་ནས་རྫུ་འཕྲུལ་གྱི་དམྱལ་བའི་
ཡུལ་དུ་བྱོན་ཏེ། ཞལ་ནས་ངན་སོང་དོང་སྤྲུགས་ཀྱི་སྙིང་པོ་བརྗོད་པས། གཏོ་བུས་
ཀྱང་སྟོན་པ་ངོ་ཤེས་ཀྱང་། བསྲན་པ་བསྐུལ་བ་ཙམ་ལས་ཕན་མ་ཐོགས། གཤེན་
རྗེའི་ལས་མཁན་རྣམས་ཀྱིས་ངན་སོང་གསུམ་དུ་ཁྲིད་དོ་ཟེར་ཞིང་། ལན་ཆགས་
སྙེགས་པ་རྣམས་གཏོ་བུའི་ལུས་ལ་འཕུངས་སོ། །སྐབས་དེར་སྟོན་པས་གཏོ་བུ་ལ།
སེམས་ཅན་བསད་པའི་བག་ཆགས་རྗེས་སུ་དྲན་པའི་བོན་བཤད་པས། གཏོ་བུས་
ཀྱང་བཟོད་པ་ཐོབ་ནས་ལུས་ལ་བརྡུང་རྒྱག་བྱེད་པ་ལ་ན་ཚའི་སྣང་བ་མེད་
།དེ་ནས་སྟོན་པ་འོལ་མོ་ལུང་རིང་དུ་གཤེགས་པའི་ལམ་དུ་ཡུལ་འོད་མ་འབྱམས་
སྐྱའི་མི་རྣམས་ཀྱིས་སྤྱན་འདྲེན་པ་དང་འཕྲད་པས། དེར་བྱོན་ནས་གཏོ་བུའི་སྒོ་
གསུམ་གྱི་ལས་སྒྲིབ་སྦྱང་བའི་ཕྱིར་དུ། ལོ་པན་ཤེལ་གྱི་མཆོད་རྟེན་དབུ་གསུམ་པ་ཞིག་
བཞེངས། དུག་ལྔའི་ལས་སྒྲིབ་ཀྱིས་རིགས་དྲུག་ཏུ་ཁ་བརྒྱུད་པ་ལ། ལྷ་གཤེན་བརྒྱ་
དང་ཀུན་རིགས་སྒྲོན་མའི་དཀྱིལ་འཁོར་ཞལ་ཕྱེས་ནས། བདུན་ཕྲག་བདུན་ན་གཏོ་
བུ་དོད་དེ་ལ་སོགས་སེམས་ཅན་རྣམས་སངས་རྒྱས་ཏེ་སོང་ངོ་༼༦༦༽། །ལོག་པར་
བསྟན་པའོ། །ཞེས་པའི་སྐབས་སུ། བདུད་ཁྱབ་པའི་གཏམ་བརྒྱུད་ནི། གཤེན་
རབ་ཉིད་གར་སྐྱེས་སར། བདུད་ཁྱབ་པའང་སྔོན་ནས་སྨོན་ལམ་ལོག་པའི་དབང་
གིས་དེར་སྐྱེས་ཤིང་། མེ་ཆུ་བཞིན་དུ་འགྲས་པ་ལ། གཤེན་རབ་ཉིད་མི་མཇེད་འཇིག་
རྟེན་འདུལ་བའི་ཕྱིར་དུ། སྟག་གཟིག་འོལ་མོའི་གླིང་དུ་བྱོན་ནས་འགྲོ་བ་ཐར་པར་
454



སྡོམ་གསུམ་རྣམ་པར་འབྱེད་པའི་བཀའ་བརྟེན།
འདྲེན་པ་ལ། བདུད་ཁྱབ་པས་གཤེན་རབ་ཉིད་ལ་ཆོ་འཕྲུལ་སྣ་དགུ་བསྟན། འཁོར་
དང་ནོར་ལ་ཆོ་འཕྲུལ་མང་པོ་བསྟན་ཏེ། གཤེན་གྱི་རྟ་བདུན་བརྐུས་ནས་ཀོང་ཡུལ་
དུ་ཁྱེར་ནས་བྲོས་པའི་ཚེ་ན། གཤེན་རབ་ཉིད་རྟ་ལ་ཆགས་པ་མི་སྐྱེ་ཡང་། བདུད་
འཁོར་དུ་བཅད་པ་དང༌
། བོད་གངས་ཅན་ལ་ནམ་ཞིག་སྟོན་པའི་བསྟན་པ་དར་
བར་གཟིགས་ནས། རྟའི་རྗེས་སུ་མཚན་ལྡན་ཁྱེའུ་བཞི་དང་བཅས་ནས་བྱོན། བདུད་
ཀྱིས་གཤེན་རབ་བྱོན་པའི་ལམ་དུ་ཁ་བ་དང་། མེ་ཆུ་སའི་འཇིགས་པས་ལམ་བཅད་
ཀྱང་མ་ཆོད་པར་ཀོང་པོ་རོང་ནག་ཏུ་ཕེབས། རྟ་བདུན་ཆལ་དང་བཅས་པ་ཕུལ་
ནས་ཀོང་རྗེ་དང་ཁྱབ་པའི་ཕ་མ་གཉིས་དང་འཁོར་ཐམས་ཅད་སྟོན་པ་ལ་འདུད་
ནས་སྟོན་པའི་འཁོར་དུ་ཤོར། བདུད་ཁྱབ་པ་གཅིག་བུར་གྱུར། སྟོན་པ་དགུང་
གཅིག་བོན་རིར་གཟིམས་ཏེ། བོད་གངས་ཅན་ལ་ནམ་ཞིག་ངེས་དོན་གྱི་བོན་དར་
བའི་སྨོན་ལམ་གསུངས་ནས། སླར་འོལ་མོ་ལུང་རིང་དུ་བྱོན་ནོ། །དེའི་ཚེ་བདུད་
ཁྱབ་པས་ཀྱང་། བུ་མིང་སྲིང་མ་དང་འཕྲད་ཙམ་ན་ཞུགས་སུ་རེ་ནས། དད་པ་མ་
སྐྱེས་ཀྱང་སྟོན་པའི་བཀའ་ལུང་བཞིན་དུ་བྱེད་པ་ཁས་བླངས་ཏེ། མིང་དགེ་བསྙེན་
ཁྱབ་པ་བཏགས་ནས་སྟོན་པའི་རྗེས་སུ་འབྲང་། འོལ་མོ་ལུང་རིང་དུ་ཕྱིན་པ་དང་།
སྟོན་པའི་འཁོར་བྱེ་མའི་ལ་ཙམ་གྱིས་དགེ་སྦྱོར་བྱེད་པའི་ལད་མོ་ལ། ནངས་པར་
ལུས་ཀྱིས་བོན་སྤྱོད་བྱེད་ཚུལ་བསྟན། དགོང་ཀར་བསམ་པ་ངན་པ་བཏང་ནས་
སུ། རིན་ཆེན་གཏེར་མཛོད་ལ་ཁ་བ་ཕབ་པས་ཀྱང་ཉེ་ཡང་མ་ནུས། པདྨའི་སྡོང་
པོ་བཅད་པས་ཀྱང་ཤུན་པ་ཙམ་ཡང་མ་ཆོད། སྨན་འབྲུའི་ནགས་ཚལ་ལ་སད་བཏང་
བས་ཀྱང་མེ་ཏོག་གཅིག་གི་མདངས་ཀྱང་མ་ཡལ། དེར་གཤེན་རབ་ཀྱི་བཙུན་མོ་
དཔོ་བཟའ་དང་ཀོང་བཟའ་གཉིས་ཀྱི་སྙིང་ལ་བདུད་ཞུགས་ནས། བདུད་ཀྱིས་
བསླུས་ཏེ་བཙུན་མོ་གཉིས་དང་། བདུད་དང་གསུམ་གྱིས་གཏོ་སྒྲོམ་ཡང་ཆུང་ཞུགས་
455



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་བསྲེགས་ནས། ཁྱབ་པ་བདུད་ཡུལ་མུན་པའི་གླིང་ལྕགས་མཁར་རྩེ་བརྒྱའི་ནང་
དུ་ཕྱིན་ནས། བདུད་ཀྱི་རྒྱལ་པོ་སྡེ་བཞི་ལས། ང་མིན་འཆོས་པོ་ལ་བདུད་དང་མུ་
སྟེགས་ཀྱི་ལྟ་ལོག་སུམ་བརྒྱ་དྲུག་ཅུ་དང་། བདུད་རྒྱལ་འཁོར་བ་གཏིང་ནག་ལ་
ངན་ཐབས་སུམ་བརྒྱ་དྲུག་ཅུ་དང་། བདུད་རྒྱལ་རམ་པ་དུག་འགྱེད་ལ་ནད་བཞི་
བརྒྱ་རྩ་བཞི་དང་། རྐྱེན་ཉིས་ཁྲི་ཆིག་སྟོང་དང་། བདུད་རྒྱལ་འགྲན་ཏེ་ཡ་བོ་ལ་རྫུ་
འཕྲུལ་དང་ཆོ་འཕྲུལ་ལ་སོགས་ལོག་པའི་ལས་སྤྱོད་གྲངས་མེད་པ་གཏན་ལ་ཕབ་
ནས་བཤད་དོ། །གཞན་ཡང་བདུད་སྲིན་མུ་སྟེགས་ལོག་པའི་སྡེ་རིགས་གྲངས་མེད་
པ་དང་བཅས་ནས་གནས་སོ། །དེ་ལྟར་དགེ་བསྙེན་ཁྱབ་པ་དམ་ལས་ལོ་
བཅས་པའི་ལྟུང་བ་བདུན་གྱིས་ཕོག་པར་གྱུར་ཏོ། །༼༦༧༽བསྟན་པ་ལ་བསྲུང་
བའོ། །ཞེས་པའི་སྐབས་སུ། སྟོན་པའི་དཀའ་ཐུབ་དུས་དགེ་བསྙེན་གྲོལ་ནས་སྟོན་
པའི་འཁོར་དུ་གྱུར་ཚུལ་གྱི་གཏམ་རྒྱུད་ནི། སྟོན་པས་སེམས་ཅན་རྣམས་ལ་དཔེར་
བསྟན་པ་དང༌། བདུད་རྗེ་འཁོར་དུ་བསྡུ་བར་དགོངས་ནས་ཁྱིམ་སྤངས་རབ་ཏུ་
བྱུང་བ་དེ། བདུད་ཀྱི་ཉན་པ་རྣ་གསང་འབུམ་གྱིས་ཐོས། ལྟ་བ་མིག་རྣོན་བརྒྱ་ཡིས་
མཐོང་ནས། བདུད་རྗེ་ལ་སྨྲས་པས། བདུད་རྗེ་ཡང་ཤིན་ཏུ་དགའ་བའི་སེམས་
སྐྱེས་ནས་སྔར་སུན་ཕྱུང་བས་དངོས་པོར་ནི་མ་ནུས་པར། སྨྲིག་རྒྱུ་དང་ལྷོ་བུར་སྤྲུལ་
ནས་ལོག་པའི་བདུད་ཚོགས་བསམ་ལས་འདས་པ་བཅས། གཤེན་ལ་ལྟ་ཉན་བྱེད་
དུ་འོང་བས། སྟོན་པས་ཀྱང་དེ་མཁྱེན་ནས་བཀའ་ཐུབ་གསུམ་གྱིས། སྟོན་པ་ཉིད་
ཀྱི་ཕུང་པོ་གཞོམ་སྟེ། སྐུ་ལུས་ཀྱི་བཀྲག་ཤོར་རུས་འགོ་པགས་པས་གཡོགས་ཙམ།
ལྷུ་ཚིགས་དང་རྩིབ་མ་གྲངས་སུ་བགྲང་དུ་བཏུབ་པ་ཙམ་དུ་མཛད དུག་ལྔ་ཞི་ཞིང་
རྒྱལ་སླད་གཉིད་པའི་རྨི་ལམ་དུ་རྒྱུ་བ་ཡན་ཆད་གདར་ཐག་བཅད་པས། བདུད་
ཁྱབ་པ་ལ་སོགས་བདུད་འཁོར་འབུམ་སྡེ་མང་པོ་རྣམས་ཀྱང་། དད་པ་གཏིང་ནས་
456



སྡོམ་གསུམ་རྣམ་པར་འབྱེད་པའི་བཀའ་བརྟེན།
སྐྱེས་ཏེ། ན་བུན་སྒྲིག་རྒྱུའི་སྤྲུལ་པ་བཤིགས་ནས། སྟོན་པའི་སྤྱན་སྔར་འདུས་ཤིང་
ཕྱག་དང་བསྐོར་བ་བྱས། མེ་ཏོག་གཏོར་ཞིང་གུས་པས་བཏུད་ནས་སྔར་གྱི་སྡིག་
ཚོགས་དང་། གཤེན་རབ་དང་འཁོར་ལ་ཆོ་འཕྲུལ་བསྟན་པ། མདོར་ན་བཅས་
པའི་ལྟུང་བ་བདུན་ལ་སོགས་པ་བཤགས་པ་བྱས་ནས་སྐྱབས་སུ་ཞུས་པས། སྟོན་
པའི་ཞལ་ནས་ཀྱང་། མི་འགྱུར་དགུན་གཞུའི་རྒྱུད་བཞིན་དད་པ་གཏིང་ནས་སྐྱེས།
དུས་ལ་བརྩོན་ཐེབས་སྡིག་ཚོགས་ཕྱག་མས་བཏབ། ཡེ་ཤེས་རྩལ་བསྐྱེད་འདུས་
པའི་འཁོར་རབ་ཡིན། ཞེས་གསུངས། དེ་ལྟར་བདུད་ཀྱི་དམག་ཚོགས་འབུམ་སྡེ་
དགུ་དང་བཅས་པ་སྟོན་པའི་འཁོར་གྱི་དང་པོར་གྱུར་ནས། རབ་ཏུ་བྱུང་ཞིང་མངོན་
པར་རྫོགས་པའི་སངས་རྒྱས་ཀྱི་ས་ལ་གནས་པར་གྱུར་ཏོ། །༼༦༨༽ གང་ལ་གང་
འདོད་སྟེར་བ། ཞེས་པའི་སྐབས་སུ། འབངས་སྡུག་གུ་བྲེ་ཐོགས་ཀྱི་གཏམ་རྒྱུད་ནི།
འབངས་སྡུག་གུ་བྲེ་ཐོགས་བྱ་བས། བྱམས་པ་ཉེར་དབང་འཛིན་བྱ་བ་ལ་བྱང་ཆུབ་
སེམས་དཔའི་སྡོམ་པ་བླངས་ཏེ། ཉིན་རེ་བཞིན་འབྲས་བྲེ་གང་རེའམ་ཕུལ་གང་
རེ་རྒྱུན་དུ་སྦྱིན་ཞིང་། འཇིགས་པ་ཅན་ལ་སྐྱབ་ཀྱི་སྦྱིན་པ་དང་། འགྲོ་བ་ལ་བྱམས་
པ་རྟག་ཏུ་བྱེད་པ་ཞིག་ཡོད་དོ། །རེ་བའི་རྩེད་རལ་ཞིག་ཡོད་པ་ཡང་སྦྱིན་པ་བཏང་
ཞིང་། དེ་ཚེ་འཕོས་ནས་འོལ་མོ་ལུང་རིང་དུ་གྲོང་ཁྱེར་ལྡན་པའི་ཚལ་དུ། གཤེན་
བྱམས་པ་གཙུག་ཕུད་བྱ་བ་སྐྱེས་ནས་ཕ་རོལ་ཕྱིན་པ་བཅུ་ལ་སྤྱོད་པས་ཐར་པ་
ཐོབ་བོ། །བླ་མེད་གོ་འཕང་སྒྲུབ་ཐབས་ཀྱི་མདོ་ལས་སོ། ༼༦༩༽ །ཁྱིམ་ཐབས་ལ་
སོགས་སྟེར་བ། ཞེས་པའི་སྐབས་སུ། རྒྱལ་པོ་གསལ་མཆོག་གི་གཏམ་རྒྱུད་ནི།
རྒྱལ་བུ་གསལ་མཆོག་དམ་པ་ཉིད། སྟོན་པ་རྣམ་འདྲེན་སྒྲོན་མ་ཚོལ་དུ་བྱོན་པའི་
དུས་ན། འབྲས་དཀར་གླང་ཆེན་ཁལ་བརྒྱ་བཀལ། ཤེས་རབ་གསལ་བའི་འབངས་
བརྒྱ་དང་བཅས་ནས་བྱང་ཕྱོགས་སུ་བྱོན་པས། ཡུལ་བརྒྱར་བརྒལག ཆུ་བརྒྱར་བཏུབ།
457



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་བརྒྱུར་འཛེག །ཐང་བརྒྱུར་བགྲོད་ནས་བྱོན་ཀྱང་སྟོན་པ་མ་རྙེད་པར་ཤིན་ཏུ་
བཤུམ་ཙམ་ན། རབ་ཏུ་གྱ་ཉེས་རྒས་པོ་བརྒྱ་དང་འཕྲད་ནས། བལྟས་པས་ཤ་ཟད་
རུས་འགོ་པགས་པས་གཡོགས་ཙམ་དུ་འདུག་པ། དེ་དག་ན་རེ་མིའི་སྐྱེས་བུ་དམ་
པ་གང་དུ་གཤེགས། བདག་ཅག་རྣམས་ལ་ཟས་དང་གོས་མེད་པས། ཁལ་དང་
འབངས་བཅས་ངེད་ཅག་རྣམས་ལ་སློང་། ཟེར་བ་ལ་ཤིན་ཏུ་སྙིང་རྗེ་ནས་རྒད་པོ་
རེ་ལ་ཁལ་རེ་དང་འབངས་རེ་བྱིན་པས་ཐམས་ཅད་ཟད་ནས་རྒྱལ་བུ་གཅིག་པུར་
གཤེགས། དེའི་ལམ་ཀར་བྱི་སྦ་སྐྱེས་མ་ཐག་པ་ཕ་མེད་མ་མེད་གཅིག་དང་མཇལ་ཏེ།
རང་བས་གཞན་གཅེས་ཀྱི་སེམས་སྐྱེས་ནས། ལུས་ལས་གོས་ཕུད་ནས་བྱི་སྦའི་ལུས་
དཀྲིས། ཤ་བཅད་ནས་བྱི་སྦ་གསོས་ཏེ། དེ་ནས་ཡང་སྟོན་པ་ཚོལ་དུ་གཤེགས་
སོ། །རྣམ་རྒྱལ་ལས་སོ། ༼༧༠༽ །མགོ་དང་ལུས་སྲོག་སྟེར་བའོ། །ཞེས་པའི་སྐབས་
སུ། ལས་དང་པོ་བས་ལུས་སྲོག་སྟེར་མི་ནུས་པས། མ་འབད་ཀྱང་ལྟུང་བ་མེད་ལ།
ནུས་ཀྱང་དགོས་པ་ཕྲན་ཚེགས་སམ། གཞན་དག་གིས་བསམ་པ་ངན་པས་སློང་
བའམ། མུ་སྟེགས་སོགས་ཀྱིས་བསྟན་པ་ལ་ཐོ་འཚམས་པའི་ཆེད་དུ་སློང་བ་ལ་མ་
སྟེར་ཡང་ལྟུང་བ་མི་འབྱུང་སྟེ། དེ་ལ་གཏམ་རྒྱུད་ནི། ནམ་མཁའ་སྣང་བའི་མདོག་
ཅན་ལ། ཕྱི་རོལ་གྱི་མུ་སྟེགས་པ་རྣམས་རྩལ་འགྲན་པར་ཕྱིན་པ་ལ། གཤེན་གྱིས་
སྙིང་རྗེ་སྐྱེས་ནས་སྦྱིན་པ་བཏང་ཡང་འགྲོ་མ་འདོད་ནས་གསེར་སློང་དུ་བྱུང་བ་ལ།
གསེར་ཡིས་ཀུན་ལ་བཀྱེས་ཀྱང་། ལོག་ཤེས་སུམ་བརྒྱ་དྲུག་ཅུ་བཤད་དོ། །དེ་སུན་
ཕྱུང་བས། སྟོབས་འཕུར་འཛུལ་འགྲོ་ལྡིང་དུ་མ་འགྲན་ཏེ། དེའང་བླ་རུ་ཕྱིན་པའི་
གྲུབ་རྟགས་སུམ་བརྒྱ་དྲུག་ཅུ་བསྟན་ཡང་། ཤ་ཁྲག་སློང་དུ་བྱུང་བ་ལ་སྐུ་ལས་ཤ་
བཅད་ཁྲག་ཕྱུང་ནས་བྱིན་ཡང་། དབུ་སློང་དུ་བྱུང་བ་ལ་དབུའི་ལྗང་ལོ་བྱིན་ཡང་
འགྲོ་མ་འདོད་པས། བསྟན་པ་ལ་ཐོ་འཚམས་པར་དགོངས་ནས། ཏིང་ངེ་འཛིན་
458



སྡོམ་གསུམ་རྣམ་པར་འབྱེད་པའི་བཀའ་བརྟེན།
དྲག་པོས་ཚར་བཅད་པས་ཉེ་མ་ནུས་སོ། ༼༧༡༽ །ལས་དང་པོ་བ་དག་གིས་ནི་མ་
ཡིན་ནོ། །ཞེས་པའི་སྐབས་སུ། དོན་ཆེ་བསྒྲུབས་པའམ་དགོས་པ་ཆེན་པོ་ཡོད་ན་
བཟོད་པ་ཐོབ་པས་ལུས་སྲོག་བཏང་དགོས་ཏེ། དེ་ལ་ཨ་བ་སྟག་ཆེན་གྱི་གཏམ་རྒྱུད་ནི།
འོ་ཡུག་རྩ་ཁར་སྐྱེས་པའི་ཨར་བ་སྟག་ཆེན་བྱ་བ་ཡོད་པ་དེས། ཇག་པ་བྱས་ནས་
མི་བྱུང་ཚད་བཅོམ། རྟ་ཕྱུགས་གང་འཕྲད་ཁྱེར་ནས་ཡུལ་ཁམས་ཡོ་མི་བདེ་བ་བྱེད་
ནུས་པ་དེ། ལན་གཅིག་འོ་ཡུག་ས་ནག་པའི་མི་བསད། ནོར་ཁྱེར་ནས་འོང་བ་ན།
ཕོ་སྒོམ་ཞིག་པོས་འོ་ཡུག་སྤོ་མཐོའི་རི་ལ་སྒོམ་བྱས་ནས་བཞུགས་པའི་ཐད་དུ། ཁོ་
ཡང་བརྐུས་ནས་བསྡད་པས། ཕོ་སྒོམ་གྱིས་མཆོད་གཏོར་གཏོང་བའི་སིལ་སྙན་
ཁྲོལ་ལེ་དཀྲོལ་བ་ཐོས་པར། ཁོས་བསམ་མནོ་ཞིག་བཏང་བ་ག་རེ། སྐྱེས་པ་འདྲ་
བ་ལ་ངའི་ཟས་སྐལ་དེ། རྟག་ཏུ་ཨ་བ་ལ་བྱས་ཀྱང་ལྟོ་རྒྱབ་གཉིས་ཕྱིད་ཙམ་ལས་
མ་བྱུང་། ཤི་ནས་ཀྱང་ངན་སོང་ལས་འོས་མེད། དགེ་བྱེད་པ་འདི་འདྲ་ཀུན་ལའང་
ལྟོ་རྒྱབ་ཞོར་ལ་འབྱུང་འདུག །ཤི་ནས་ཀྱང་མཐོ་རིས་སུ་སྐྱེ། ད་ང་ཡང་དགེ་སྦྱོར་
ཞིག་བྱ་ན། དགེ་བརྒྱགས་མི་འདུག་པས། སྔོན་ལ་ཤང་ཕུར་ཕྱིན་ནས་ཁྲོ་ཚང་གི་
རྟ་ནག་དེ་བརྐུ། དེས་དགེ་བརྒྱགས་བྱ་སྙམ་ནས་བརྐུར་ཕྱིན་པས། རྟ་ནག་ཐོབ་
སྟེ་ཕྱིར་འོང་བའི་ལམ་དུ། ནུབ་མོ་ཟླ་འོད་ཅིག་ལ་ཟན་ཞིག་བྱས་ནས་ཟོས་པས་
ཤིན་ཏུ་ཞིམ་པ་བྱུང་། དེའི་འཕྲོ་ནངས་པར་ཟ་སྙམ་ནས་བཞག་སྟེ། འོང་བས་འོ་
ཡུག་གི་གྱང་ར་ཞིག་ཏུ་ཕྱིན། དེར་ཅུང་ཟད་བསྡད་ནས་མདངས་ཟན་དེ་ཟ་སྙམ་
ནས་ཟ་འཕྲོ་དེ་བླངས་པས། ཟན་ཕྱེད་དེ་འབུ་རུ་སོང་འདུག་པས། མདངས་དགངས་
ཟན་ཟོས་པ་དེ་ཀུན་འབུ་ཟོས་པ་འདུག །ཕ་ངས་ཟ་མ་དེ་འདི་ལྟ་ཡིན། ད་ཡང་
རྟ་བརྐུས་ནས་དེས་དགེ་བརྒྱགས་བྱས་ཀྱང་ཅི་ཕན་སྙམ་ནས། རྟ་ཡང་མཐུར་བཤུས་
ནས་བཏང་། ཁོ་དེ་གར་ཕོ་སྒོམ་དྲུང་དུ་གདམས་ངག་ཞུས་པས། ཕོ་སྒོམ་ཀྱི་ཞལ་
154



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནས། ཟེར་མོའི་སྒྲོ་ཚུགས། གར་དགའི་ཡུལ་དུ་འཁྱམས། ཅི་དགའི་སྤྱོད་པ་གྱིས།
མི་ཕོད་པ་ལ་ཐོག་རྫིས་ཐོངས། གསུངས་པས། ཁོས་ཀྱང་བརྡ་ཚིག་བཞིའི་དོན་
རྟོགས་ནས། དེ་ཀར་དགྲ་གཉེན་སོགས་སྣང་བ་ཐམས་ཅད་བདེན་མེད་དུ་རྟོགས་
ནས། ཐོགས་ཆགས་མེད་པའི་སྤྱོད་པ་བྱེད་པ་བྱུང་སྟེ། འུ་ཡུག་གི་ཆུ་ལ་ཕྱིན་ཡང་
བྱིང་བ་མེད། རོ་བསྲེགས་པའི་སྲེག་ཁང་གི་ཞུགས་སུ་ཕྱིན་ཡང་མི་འཚིག་པ།
གང་ལའང་ཉམ་ང་དང་བག་ཚ་མེད་དོ། །དེར་འུ་ཡུག་ས་ནག་པའི་སྒོ་ཁར་ཕྱིན་ཏེ།
ངས་ཁྱོད་ཀྱི་མི་བསད་ནོར་མང་པོ་ཁྱེར་བས། ད་ང་ལ་ཤ་གཉེར་ཅིག་བྱས་ནས་
སྒོར་ཉལ་ནས་བསྡད་པས། དེ་དག་ལ་ལས་མདའ་གཞུ་ཁྱེར། ལ་ལས་གྲི་མདུང་
ཁྱེར་ནས་ཆ་ཙམ་མི་ཆ་ཙམ་ཛབ་ཛབ་མང་པོ་བྱས་པས། ངས་ཕོ་སྒོམ་གྱི་དྲུང་དུ་
གདམས་ངག་ཞུས་པས་སྐྱིད་པ་བྱུང་། ང་ལ་སྲོག་མི་ཕོངས་ནས་ཁྱོད་ལ་སྲོག་སྐྱེལ་
དུ་འོང་བ་ཡིན་པས་བསད་པར་ཞུ་བྱས་པས། མི་ངན་ཁྱོད་ད་རེས་ཙམ་ལ་མི་གསད།
ཕོ་སྒོམ་ཐུགས་རྗེ་ཆེ་འདི་འདྲའི་ཇག་པ་ལ་འདི་འདྲའི་གྲོལ་བ་ཐོབ་འདུག་ཟེར་ནས་
སོང་། ༼༧༢༽ །འདོམས་པར་བྱེད་པའོ། ། ཞེས་པའི་སྐབས་སུ། ཉན་བཤད་སྒྲུབ་
པ་གསུམ་ཀ་ཐབས་ཤེས་ཁྱད་པར་ཅན་གྱིས་ཟིན་དགོས་པ་སྟེ། །དེ་ལ་གཏམ་རྒྱུད་ནི།
སྒོམ་འབར་གྱིས་བོན་གསུངས་པའི་ཚེ། སློབ་མ་རྣམས་ལ། འོ་ངས་བོན་བཤད་
པ་མེད། ཁྱོད་རང་རྣམས་ཀྱིས་ཀྱང་ཉན་པ་མེད་གསུངས། འོ་ན་མངོན་སུམ་དུ་
གདའ་བ་ལགས་ཞུས་པས། ངས་བཤད་པ་མིན། ཁོ་རང་གིས་བཤད་པ་ཡིན།
ཁྱོད་རང་རྣམས་ཀྱིས་ཉན་པ་མིན། ཁོ་རང་གིས་ཉན་པ་ཡིན་གསུངས། ཁོ་རང་
གང་ཡིན་ཞུས་པས། བྱང་ཆུབ་སེམས་ཡིན་གསུངས། ཉན་བཤད་དང་དགེ་སྦྱོར་
ཐམས་ཅད་ལ་རང་བཞིན་མ་གྲུབ་པར་ཤེས་པ་ཤེས་རབ། གང་སྤྱོད་རྩལ་མ་འགགས་
པ་ཐབས་སུ་ཁྱེར་ཤེས་པ་ཐབས་ཏེ། ཐབས་
ས་ཤེས་ཟུང་འབྲེལ་ཡིན་ནོ་གསུངས།
460



སྡོམ་གསུམ་རྣམ་པར་འབྱེད་པའི་བཀའ་བརྟེན།
ཡང་ན་ཉན་བཤད་སྒོམ་སྒྲུབ་རྣམས་རང་བཞིན་མེད་པར་ཤེས་པ་ཤེས་རབ།
དེ་གང་ཞིག་སེམས་ཅན་གྱི་དོན་དུ་བྱེད་པ་ཐབས་ཏེ། དེ་ལྟར་ཤེས་དགོས་སོ་གསུངས།
༼༧༣༽ ཅི་མི་སྙམ་ཞིང་ཁོང་མི་འཁྲུགས་པ་སྟེ། ཞེས་པའི་སྐབས་སུ། གནོད་པ་ལ་
ཇི་མི་སྙམ་པ་ལ་དྲང་སྲོང་བཟོད་པར་དགའ་བའི་གཏམ་རྒྱུད་སྔོན་འགྲོ་བཀའ་ལུང་
རྒྱ་མཚོའི་བཟོད་པའི་སྐབས་ན་བཤད་པ་ལྟར་འཆད་དོ། །
༈ ཡང་ན་གནོད་བྱེད་བླ་མར་ཤེས་པའི་གཏམ་རྒྱུད་ནི། སྔར་རྒྱལ་པོ་གསལ་
མཆོག་དམ་པ་བྱ་བ་ཞིག་ཡོད་པས། དེ་གྲོངས་པའི་དུས་སུ་བུ་ལ་ཞལ་ཆེམས་གསེར་
གྱི་གྲི་གུ་སིང་ལྡིང་གི་ཡུ་བ་ལ་གསེར་ཡིག་བྲིས་པར། གང་ཞིག་བདག་ལ་སྨོད་གྱུར་པ།
གང་ཟག་དམ་པ་དེ་ནི་སྤྱིར་བོར་བཀུར་བར་གྱིས། བྱ་བ་ཞིག་བཞག་པས། རྒྱལ་
བུ་དེ་ནི་སྡིག་སྤྱོད་ཅིག་བྱུང་བས་ཁྱི་ར་བ་བྱས་པས། སྒོམ་ཆེན་ཅིག་ན་རེ། ཡབ་
བོན་གྱི་འཁོར་ལོ་རྒྱུན་དུ་བསྐོར་བ་ཞིག་ལ། ཁྱོད་ལྟ་བུའི་སྡིག་སྤྱོད་ཅིག་འོང་བ་
ཟེར་ནས་མངན་བགྲངས་པས། ཁོ་ཁྲོས་ནས་གྲི་གུ་དྲངས་ནས་རྡེགས་སུ་གཤེགས་
པས། ཡི་གེ་མཐོང་ནས་ཀླག་པས། གང་ཞིག་བདག་ལ་སྨོད་གྱུར་པ། གང་ཟག་
དམ་པ་དེ་ནི་སྤྱི་བོར་བཀུར་བར་གྱིས། བྱ་བ་ཞིག་འདུག་པས། ད་རེས་འདི་ལ་ཟེར་
བ་ཡིན་སྙམ་ནས། ཅི་གསུངས་ཉན་ནོ་ཟེར་ནས་བོན་སྒོར་ཚུད་དོ། །དེ་ལྟ་
བུའོ། ། ༼༧༤༽བདེ་བ་ཆེན་པོ་ཚོལ། ཞེས་པའི་སྐབས་སུ། རྒྱལ་བུ་གསལ་མཆོག་
དམ་པའི་གཏམ་རྒྱུད་ནི། དེ་ནས་གོས་ཕུད་ནས་བྱི་སྦའི་ལུས་དཀྲིས་པས། རྒྱལ་བུ་
ཉིད་གོས་མེད་པ་ལུས་རྗེན་པར་བྱས་ནས་སྟོན་པ་ཚོལ་དུ་གཤེགས་པས། རྒྱ་མཚོ་
ཆེན་པོ་ཞིག་དང་ཐུག་པ་དེའི་ནང་དུ་ཞུགས་པས། བསྡད་ན་ཆུས་ཁྱེར་ཞིང་གཡེངས་
ན་བྱིང་བ། ཆུ་སྲིན་སོགས་ཀྱིས་ཀྱང་ལུས་ལ་འཚེ་བ་དང་། དེ་ལས་བརྒལ་ནས་སྦྲུལ་
གྱི་གླིང་ཆེན་པོ་ཞིག་ཏུ་ཕྱིན་ཏེ། དེའི་ནང་དུ་ཞུགས་པས་སྦྲུལ་དུག་གིས་ལུས་སྐྲངས་
46



ཀུན་མཁྱེན་ཤཱར་ལྔ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཤིང་རྨ་རུ་གྱུར། དེ་ལས་བརྒལ་ནས་གཅན་གཟན་གྱི་གླིང་དུ་ཕྱིན་པས། ཀུན་གྱི་
ཤ་དང་ཁྲག་ལ་སྲེད་པས། ཟ་བར་བྱེད་པ། འདི་ལ་ལུས་སྦྱིན་པ་བཏང་ནའང་
སྟོན་པའི་སྒྲོན་མ་མཇལ་བ་མ་ཡིན་སྙམ་ནས། ཐབས་ཀྱིས་བྱོལ་ནས་གཤེགས་པས།
བྲག་རི་ཤིན་ཏུ་མཐོན་པོ་གཅིག་བརྒལ་གཉིས་བྱུང་བ་ལ་ཟད་པ་མེད་པ་ལྟ་བུ་ལའང་
བརྒལ་ཞིང་གཤེགས། དེའི་དུས་ན་བཟའ་བའི་ཟས་མེད་ཅིང་ཐང་ལ་ལྷུང་ན་ནི་
ལྡང་བ་དཀའ་ཡང་རྩོལ་བ་བསྐྱེད་ཅིང་གཤེགས་པས། གཟོད་སྟོན་པའི་སྒྲོན་མ་
དང་མཇལ་ནས་རྣམ་མཁྱེན་གྱི་ས་ལ་འཁོད་དོ། །དེ་ལྟ་བུའི་དཀའ་བ་ལྔ་པོ་དེ་དག་
ལོ་རེ་རེ་སྟེ་ལོ་ལྔ་ལ་སྤྱོད་པའོ། །༼༧༥༽རྟོགས་པའི་བཟོད་པ་བསྒོམ། ཞེས་པའི་
སྐབས་སུ། ཟབ་མོ་སྟོང་པ་ཉིད་ཀྱི་དོན་ལ་ངེས་པར་སེམས་ཤིང་བསྒོམ་པ་ལ།
གཞན་དུ་བདེན་པར་མི་སེམས་ཏེ་བསླུ་བ་སོགས་འབྱུང་བའི་ཕྱིར་ཏེ། དེ་ལ་གཏམ་
རྒྱུད་ནི། བྱང་གི་སྤྲུལ་སྐུ་ཁྲོ་གཉེན་བྱ་བ་རི་ཁ་ན་ཉམས་ལེན་མཛད་ཅིང་བཞུགས་
པ་ལ། སྐྱེས་ཕྲན་དར་དཀར་གྱི་ན་བཟའ་ཅན་ཞིག་བྱུང་སྟེ། ང་ནི་ཚེ་དབང་རིག་
འཛིན་ཡིན། ཁྱོད་གཅིག་བུར་མ་བཞུགས་པར་འགྲོ་དོན་མཛོད་ལ། སང་ཉིན་
བྲག་རི་འདི་ཡི་རྩེ་ནས་འཕུར་དང་། གདུལ་བྱ་བརྡོལ་ཏེ་འོང་
། ཞེས་ལུང་བསྟན་
པར། ཁོ་ཡང་འཕུར་ནུས་སྙམ་བྱེད་དེ། འཕུར་འདོད་པ་ཞིག་བྱུང་སྟེ། གལ་ཏེ་
བར་ཆད་ཡིན་ཡང་ཨི་སྲིད་སྙམ་ནས་ཡི་དམ་དབལ་གསས་བསྐྱེད་ཅིང་བཞུགས་
པས། ཞག་འགའ་ཙམ་ན་ཡང་སྔར་བཞིན་བྱུང་སྟེ། གྱིས་ཤིག་བྱེད་པ་དེ་མི་བྱེད་པ།
མ་བྱས་ན་བསམ་པ་དེ་བྱས་པ་འདུག་ཟེར་ཞིང་། བཏུད་མི་ཕོད་པ་བཟུར་ནས་
འགྲོ་སྟེ། དེ་ནི་ཐེའུ་རང་གི་བར་ཆད་རྩོམ་པ་ཡིན་སྐད་དོ། །༼༧༦༽ཇི་བཞིན་དུ་
རྟོགས་པའོ། །ཞེས་པའི་སྐབས་སུ། དེ་ལྟར་ཞི་གནས་ལ་མཉམ་པར་བཞག །ལྷག་
མཐོང་བདག་མེད་གཉིས་ལ་བློ་སྦྱོང་ཞིང་། ཞི་ལྷག་ཟུང་འབྲེལ་གྱི་དོན་མངོན་དུ་མ་
462



སྡོམ་གསུམ་རྣམ་པར་འབྱེད་པའི་བཀའ་བརྟེན།
གྱུར་བར་དུ་བསྒོམ། དེའི་ཚེ་འཚོ་བའི་ཟས་གོས་སོགས་ཀྱང་ཆུང་ངུ་ཉུང་ངུ་ངན་ངོན་
ཙམ་གྱིས་ཆོག་ཤེས་པར་བྱ་དགོས་ཏེ། དེ་ལ་གཏམ་རྒྱུད་ནི། སྔོན་བྱང་ཤར་སྦྱིན་
ལྡན་བྱ་བའི་ཞིང་ཁམས་ན་རྣལ་འབྱོར་གཡུང་དྲུང་སྤྲོ་ལྡན་བྱ་བ་ཞིག་བཞུགས་པ་
དེ། ཡུལ་ཧ་དོན་བྱ་བའི་ལྷོ་ཕྱོགས་ཀྱི་རི་བོར་བསྡད་ནས་ཉམས་ལེན་མཛད་པས།
དེ་ཕྱུགས་རྫིས་མཐོང་ནས་ཁྱིམ་བདག་ན་ཊི་ཀ་བྱ་བ་ལ་སྨྲས་པས། ཁྱིམ་བདག་སོང་
ནས་བཙལ་བས་རྙེད་པ་ལ། ཁྱིམ་བདག་གིས། རྣལ་འབྱོར་པ་འཚོ་བ་ཁ་ཟས་མེད་
པ་འདིར་བཞུགས་པས། སྐུ་ལུས་ཀྱི་མི་སྐྱོལ་བས། ངེད་ཀྱི་ཁྱིམ་དུ་བྱོན་དང་འཚོ་བ་
ཡང་སྦྱར། བླ་མཆོད་ཀྱང་བྱེད་ཞུས་པ་ལ། རྣལ་འབྱོར་པའི་ཞལ་ནས། ཉོན་ཅིག་
ཁྱིམ་བདག་དད་པ་ཅན། ཁྱོད་ཀྱི་བླ་མཆོད་ང་མི་ཡོང་། རང་དོན་མ་འགྲུབ་གཞན་
དོན་དེ། གཡག་སྦྲེལ་ཕྱམ་ལ་ཡར་བ་འདྲ། གར་ཡང་མི་ཐར་གཉིས་ཀ་ལྟུང་། ཚད་
དུ་མ་ཕྱིན་འགྲོ་དོན་དེ། ལོ་ཐོག་བ་མོས་འཇོམ་པ་འདྲ། ལྟོ་གོས་ནོར་ཕྱིར་འབྲིང་
པ་དེ། འོད་དགས་མེ་ལ་སྙོགས་པ་འདྲ། ཡོན་ཏན་ཚད་དང་མི་ལྡན་ཞིང་། སྦྱོར་
དངོས་རྗེས་གསུམ་མ་དག་པས། གཞན་གྱི་ཚོགས་སྦྱོར་ལེན་པ་དེ། རང་ལ་ཁྲོ་ཆུ་
ཁོལ་མ་འདྲ། གཞན་ལ་མུན་ཁྲོད་རྫས་བླུག་འདྲ། རང་གཞན་གཉིས་ཀ་ཕུང་བའི་
རྒྱུ། དེའི་ཕྱིར་ཁྱོད་ཡུལ་ང་མི་འགྲོ། ཞེས་སོགས་གསུངས་ནས་འབྱོན་པ་མ་གནང་།
དེར་ཁྱིམ་བདག་དེ་ཤིན་ཏུ་དད་པ་སྐྱེས་ནས། རྣལ་འབྱོར་པ་ཁྱོད་ངེད་ཀྱི་གནས་སུ་
མི་བཞུད་ཀྱང་། གནས་འདིར་བཞུགས་ན་བདག་གི་འཚོ་བ་དང་ ཞབས་ཏོག་བྱ་
བས་ཐུགས་ལ་བཏགས་པར་ཞུ། ཞུས་པས། འཚོ་བ་དཔག་མེད་ཀྱང་ངེད་ཀྱིས་
བླངས་པའི་ལུགས་མེད། རན་ཐང་ཙམ་ཡིན་ན་ཡང་མེད། ཅེས་གསུངས་སོ། །དྲི་
མེད་ལས་ཅུང་ཟད་བསྡུས་ནས་སོ། །རི་ཁ་ན་དགེ་སྦྱོར་བྱེད་པ་ལ་འཚོ་བ་སྦྱར་བའི་
ཡོན་ཏན་ནི་ཅོག་རོ་སྒོམ་ཆེན་གཉིས་ཀྱི་ཡོན་བདག་བཞིན་ནོ། །༼༧༧༽ བླ་ན་མེད་
463



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའོ། །ཞེས་པའི་སྐབས་སུ། དེ་ལྟར་ཕན་གདགས་པ་གསུམ་གྱིས་སེམས་ཅན་གྱི་
དོན་བྱེད་ན་རང་དོན་ཡང་ཞོར་ལ་འབྱུང་སྟེ། དེ་ལ་གཏམ་རྒྱུད་ནི། སྔོན་རྒྱལ་པོ་
གཡུང་དྲུང་འཛིན་བྱ་བ་ལ་ཁབ་ཆེན་ཆུན་གཉིས་ཡོད་པ་ལ། སྲས་མེད་ནས་རིག་
བྱེད་མཁན་པོ་ཞིག་ལ་གཙུག་ལག་བསྐོར་བས། །རྒྱ་མཚོའི་གླིང་ན་ཨུད་དུ་འབར་བ་
ཡོད་པ་དེ་བླངས་ནས། །བྱིན་ན་སྲས་འཁྲུངས་པར་སྣང་ངོ་ཟེར་རོ། །དེ་རྒྱལ་པོ་ཨུད་
དུ་འབར་བ་ཚོལ་སོང་བའི་ལམ་ཁ་ན། །ཉ་མང་པོ་ཚད་པས་ཉན་ནས་ཤི་བ་མཐོང་སྟེ།
དེ་ལ་སྙིང་རྗེ་སྐྱེས་ནས་ཉ་བཏོན་ཏེ་ཆུ་ལ་བསྐྱལ་བས། །ཐང་ཆད་དེ་ངལ་བསོས་
ནས་ཅུང་ཟད་བསྡད་པས། །སྣམ་ཕྲག་ཏུ་རློན་པ་ཞིག་བྱུང་སྟེ། །བལྟས་པས་ཨུད་
དུ་འབར་བ་གཉིས་འདུག །ཤིན་ཏུ་དགའ་ནས་གཅིག་བདེ་བར་གཤེགས་པ་ལ་
མཆོད་པ་ཕུལ། །གཅིག་ཁྱིམ་དུ་འོངས་ནས་ཆེན་མ་ལ་བྱིན་པས། །ང་ལ་འཁོར་བའི་
དགོས་པ་མི་འདུག །ཆུན་མ་ལ་བྱིན་ཟེར། དེ་ཆུན་མ་ལ་བྱིན་ཏེ་ཟོས་པས་སང་ཡོད་
སྲས་གཅིག་འཁྲུངས་པ་ལ། མིང་རྒྱལ་པོ་གཡུང་དྲུང་འོད་འབར་དུ་བཏགས་སོ། །དེས་
རྒྱལ་ས་བཟུང་བས་རྒྱལ་སྲིད་བོན་སྲིད་གཉིས་ཀ་ཤིན་ཏུ་རྒྱས་སོ། །མཚོན་པ་ལས་
སོ། །གཞན་ཡང་སྔོན་མ་སྨད་གཉིས་ཆུས་ཁྱེར་བའི་ཚེ། མའི་བསམ་པ་བུ་མོ་མ་
ཤི་ན་སྙམ། བུ་མོའི་བསམ་པས་མ་མ་ཤི་ན་སྙམ་སྟེ། གཉིས་ཀ་བསམ་པ་བཟང་པོས་
རྒྱུར་བྱས་ཏེ། ཆུ་ལས་བརྒལ་ནས་སྲོག་ཐོན་ནོ། །ཞེས་བཤད་དོ། །བྱང་ཆུབ་སེམས་
དཔའི་སྡོམ་པའི་གཏམ་རྒྱུད་རེ་ཞིག་ཚར་རོ།། ༈ རིག་འཛིན་སྔགས་ཀྱི་སྡོམ་པའི་
གཏམ་རྒྱུད་ལ། ༼༧༨༽ གཡང་ས་དང་བྲལ་ན་དངོས་སུ་སྤྱོད་པའོ། །ཞེས་པའི་
སྐབས་སུ། རྟོགས་གོམས་ཀྱི་མཐུ་མ་ཐོབ་པས་སྦྱོར་སྒྲོལ་སོགས་སྤྱད་བྱ་ལྔ་ལ་སྤྱད་
ཅིང་། མི་སྤོང་བ་དང་། དང་དུ་བླང་བ་སོགས་རང་ཁར་སྤྱད་ན་གསང་སྔགས་
བསྒྲུབ་པ་ལ་གྲུབ་པའི་རྟགས་མི་ཐོན་ཞིང་། སྔར་ཡོད་པ་རྣམས་ཀྱང་བུལ་ཞིང་མེད་
464



སྡོམ་གསུམ་རྣམ་པར་འབྱེད་པའི་བཀའ་བརྟེན།
པར་འགྱུར་ཏོ། །དེ་ལ་གཏམ་རྒྱུད་ནི། སྔོན་རྒྱལ་པོ་མུ་ཁྲི་བཙད་པོ་ཉིད་གསང་
སྔགས་ཀྱི་སྒྲུབ་པ་ལ་མངའ་བསྙེམས་ནས། ང་བོའི་ང་རྒྱལ་བ་ཡི་ལྟུང་བ་ཉམས་པའི་
དྲི་མས་གོས་ནས་ཡོད་པ་ལ། སྤྲུལ་པའི་ནེ་ཙོ་ཞིག་གིས་ན་རེ། རྒྱལ་པོ་ཆེན་པོ་སྙན་
གསོན་དང༌། རི་རབ་རྩེ་ལ་ཤིང་ཆེན་ཆག །ནམ་མཁའི་ཁམས་སུ་སྒྲོན་མ་ནུབ།
རྒྱ་མཚོའི་སྟེང་དུ་ནོར་བུ་སྟོར། རྒྱལ་པོ་གྲུབ་པ་བསྙེམས་པ་ཁྱོད། དེ་རྣམས་མལ་
དུ་བཅོས་པར་འཚལ། ཞེས་ལུང་བསྟན་ནས། མུ་ཁྲི་ཉིད་ཐུགས་ཀྱིས་དགོངས་
པས་ཀྱང་སྒྲོན་མའི་བློ་རྨུག །སྤྱན་གྱིས་གཟིགས་པས་ཀྱང་གསལ་བའི་སྤྱན་མ་དོངས།
རྫུ་འཕྲུལ་སྤྱད་པས་ཀྱང་སྟོབས་ཀྱི་གཟི་ཉམས་ནས། དེ་དག་གི་དོན་ཤེས་པ་མ་
གྱུར་ཏོ། །དེ་ནས་ཐུགས་ཀྱི་སྤྲུལ་པ་གསེར་གྱི་མི་རྟ་ཞིག་ཏུ་མཛད་ནས་ཤེས་པའི་
བོན་བཙལ་བར་གཤེགས་པའི་ལམ་དུ། བགྲེས་མོ་འཁར་བ་ཐོགས་པ་ཞིག་དང་
མཇལ་ནས། སྐྱེས་བུ་གང་དུ་གཤེགས། ཞེས་གསུངས་པས། རྒྱལ་པོས་ང་བོ་
བཤིགས་པའི་ཐབས་ཚོལ་བ་ལ་འགྲོ། ཞེས་སྨྲས་སོ། །འགྲེས་མོ་ན་རེ། འཇག་མའི་
ཉག་མས་ལྗོན་པ་མཐུད་ནུས་པ་ཡིན་ཏེ་རླན་དགོས། ཁ་སྦུབས་ཀྱི་རྗེས་སྒྲོན་གཡོར་
སེལ་ནུས་པ་ཡིན་ཏེ་གྲུབ་དཀའ། ཆུ་དར་གྱི་གྲུ་ཡིས་མཚོ་གཏིང་བཅད་ནུས་པ་ཡིན་
ཏེ་ཕྱོགས་འཇིག །ཞེས་གསུངས་ནས་མི་སྣང་ངོ་། །དེར་རྟོག་པ་སྐྱེས་ནས་འགྱོད་པའི་
བློ་དང་བཅས་ཏེ། བྱམས་མ་ལ་བོས་པས་བྱམས་མའི་ཞལ་མཐོང་ནས་རྒྱལ་པོ་
ཡོན་ཏན་རྒྱལ་གྱི་སྒང་བུ་ཆག །དགེ་བའི་ལོ་མ་ལོ་ཐོག་སད་ཀྱིས་ཁྱེར། བྱང་ཆུབ་
ནོར་བུ་ཉམས་པའི་དྲི་མས་གོས། ངེས་པར་གསལ་འདེབས་ཡེ་ཤེས་ཁྲུས་ཀྱི་ཆུ།
རི་རྒྱལ་ལྷུན་པོར་སྣང་བའི་མདོག་ཅན་ཞུས། ཞེས་ལུང་བསྟན་པས། གཤེན་དེའི་
དྲུང་དུ་དཀའ་བ་དུ་མ་དང་བཅས་པའི་གཤེགས་ནས་ཞབས་ལ་གཏུགས་ཤིང་། སླར་
རྒྱལ་པོ་ཡང་རྫུ་འཕྲུལ་དང་ལྡན་ཞིང་བདེ་བར་འཁོད་ནས་གཡུང་དྲུང་བོན་གྱི་རྒྱལ་
4



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པོར་གྱུར་ཏོ། །བྱམས་མ་ལས་སོ། ། ༈ དེ་ལྟ་བུ་དེ་ལྷ་དང་མཁའ་འགྲོས་ཀྱང་མི་བཞེས་
ཏེ། དེ་ལ་བ་གོར་དོད་དེ་རྒྱལ་བའི་གཏམ་རྒྱུད་སྔོན་འགྲོ་བཀའ་ལུང་རྒྱ་མཚོའི་རྒྱུ་
འབྲས་སྐབས་སུ་བཤད་པ་བཞིན་འཆད་དོ།། ༈ ཕྱི་མར་ངན་སོང་དུ་སྐྱེ་ཞིང་དེ་
ལས་ཐར་ཀྱང་འཇིག་རྟེན་དྲེགས་པའི་ལུས་སུ་སྐྱེ་སྟེ། དེ་ལ་གཏམ་རྒྱུད་ནི། སྔོན་གྱི་
དུས་ན་ཐར་པ་ནག་པོ་བྱ་བ་ཞིག་གིས། སྟོང་ཉིད་དང་སྙིང་རྗེས་མ་ཟིན་པར་གསང་
སྔགས་ཀྱི་སྦྱོར་སྒྲོལ་རང་ཁར་སྤྱད་པས། ངན་སོང་གི་ཁར་བརྒྱུད་དེ་དམྱལ་བ་
པ་བ་ཆེན་
པོར་སྦྱངས། དེའི་ཚེ་སྔར་བསྐྱེད་རིམ་ཐེར་ཟུག་ཏུ་བསྒོམ་པའི་འབྲས་བུ་སྨིན་ཏེ།
དམྱལ་བ་ནས་ཚེ་འཕོས་ཏེ་སྨད་འཚོང་མ་ཞིག་གི་མངལ་དུ་ཞུགས། དེར་མ་ཤི་ནས་
རོ་དུར་ཁྲོད་དུ་སྐྱེལ་བས། མངལ་ནས་ཕྱིར་བུད་དེ་མའི་ཤ་ཁྲག་ལ་ཟོས་པས།
ལུས་ལ་གཤོག་དྲུག་གི་སྟོབས་རྒྱས་ཏེ། བདུད་མ་ཊོ་ནག་པོ་བྱ་བ་བྱུང་བར་གསང་
སྔགས་ལས་བཤད་དོ། །༼༧༩༽སྡོམ་པ་མཐར་ཕྱིན་པར་བྱའོ། །ཞེས་པའི་སྐབས་
སུ། དེ་ལྟར་གསང་སྔགས་ཀྱི་བོན་ཟབ་མོ་སྣོད་མེད་ལ་མི་བསྟན་ཞིང་། སྣོད་ལྡན་
ལ་མི་སྦས་པར། སྐལ་ལྡན་གཅིག་ལ་བརྒྱུད་པ་ཡང་ཆད་མི་རུང་སྟེ། དེ་ལ་གཏམ་
རྒྱུད་ནི། སྔར་རྒྱལ་པོ་མུ་ཁྲི་བཙན་པོས་གསང་སྔགས་སྤྱི་སྤུངས་ཀྱི་བོན་བསྒྲུབས་
པས། ཐུན་མོང་གི་གྲུབ་རྟགས་བསམ་གྱིས་མི་ཁྱབ་པ་བསྙེམས་ཤིང་། མཆོག་གི་
དངོས་གྲུབ་བརྙེས་ནས་ཡོད་པ་ལ། བོན་ཟབ་པའི་གནད་ཀྱིས་གཞན་ལ་བསྟན་
པར་ཕོངས་སེམས་སྐྱེས་ནས། མི་རབས་གསུམ་དུ་གསང་བ་རྩ་འགགས་སུ་བཏང་
བས། དེའི་ཉེས་དམིགས་ཀྱིས་རྒྱལ་པོའི་ཐུན་མོང་གི་གྲུབ་རྟགས་སུམ་ཆ་ཞིག་བྲི་སྟེ།
གནམ་ལ་རྫུ་འཕྲུལ་གྱི་སྨན་ཁྲི་ཁྲི་དང་ཆས་ནས་འགྲོ་བ་ཡང་། ཕྱིས་ས་ལ་ལེབ་ལེབ་
གཅིག་པུར་འགྲོ་བ་བྱུང་ཞིང་། དེ་རྫུ་འཕྲུལ་སྨན་བཞིས་རྒྱལ་པོས་སྦས་པའི་སྒྲོམ་བུ་
ཕྱུང་སྟེ། བོན་མོ་སྟག་བེར་ལི་ཝེར་བཀའ་དང་གདམས་ངག་བཅས་པ་དངོས་གྲུབ་
46



སྡོམ་གསུམ་རྣམ་པར་འབྱེད་པའི་བཀའ་བརྟེན།
དུ་བྱིན་ནས་དར་རོ། །སྔགས་སྡོམ་གྱི་གཏམ་རྒྱུད་ཡི་གེ་མང་བས་དོགས་ནས་དེ་
ཙམ་ལ་མཐུས་པས་བྱས་སོ། །སྨྲས་པ།
གཡུང་དྲུང་བོན་བསྟན་པདྨའི་ཚལ་ཆེན་ཉིད།།
ཁོ་བོའི་བློ་གྲོས་ཉི་ཟེར་གསར་པས་ཕྱེས།།
དགེ་ལེགས་ཡོན་ཏན་རབ་རྒྱས་སྦྲང་རྩིའི་དཔལ།།
བློ་གསལ་རྐང་དྲུག་དགའ་བའི་ཟས་སུ་བྱས།།
གང་འདི་ལྷག་བསམ་རབ་དཀར་གྲུ་བོ་ལ།།
བརྟེན་ནས་དད་བརྩོན་བཟང་པོའི་ཁ་ལོ་བས།།
རང་གཞུང་ཟབ་མོ་ཟླ་བའི་མ་མ་ལས།།
ངོ་མཚར་ནོར་བུའི་ཕྲེང་བ་འདི་བླངས་སོ།།
ཇི་ལྟར་རིང་ནས་བརྩོན་པའི་ཤུགས་བསྐྱེད་ཅིང་།།
སྔར་ནས་བྱོན་པའི་དཔེ་མང་མཇལ་གྱུར་ཏེ།།
ལུང་དང་གདམས་ངག་མང་པོའི་དོན་རྙེད་པས།།
འདོམས་ཚུལ་གཞན་ལས་འདི་ཉིད་ཅུང་ཟད་འཕགས།།
དོན་མང་བརྙེད་ཀྱང་བརྗོད་ཚིག་མང་གྱུར་ན།།
དེང་སང་སྐྱེ་བོ་བློ་ཆུང་བཟོད་དཀའ་བས།།
གདམས་ངག་མང་ལས་ཚིག་ཉུང་དོན་བསྡུས་པས།།
467



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འགལ་གྱུར་མཆོག་གསུམ་ལྷ་དང་བླ་མར་འཆག།
འདི་བྱས་དགེ་བའི་འོད་སྣང་དཀར་པོ་དེས།།
སྲིད་པའི་མུན་སྨག་དབྱིངས་སུ་སངས་གྱུར་ཏེ།།
རང་རིག་ངོས་ཟིན་བདག་མེད་དོན་རྟོགས་ནས།།
མ་རྒན་འགྲོ་རྣམས་དབྱིངས་གྲལ་ཟིན་པར་ཤོག།
བདག་ལ་ཉེས་པའི་སྒྲིབ་ཚོགས་ཅི་མཆིས་པ།།
འདི་ཐོབ་དགེ་བས་མ་ལུས་ཟད་གྱུར་ཏེ།།
སུམ་ལྡན་སྡོམ་པས་རྒྱུད་བསྡམས་འགལ་མེད་ཅིང་།།
རྫོགས་བྱང་བརྙེས་ནས་མ་རྣམས་གཡོག་བྱེད་ཤོག།
ཅེས་སྡོམ་པ་གསུམ་གྱི་གཏམ་རྒྱུད་ངོ་མཚར་ནོར་བུའི་ཕྲེང་བ་ཞེས་བྱ་བ་འདི་ནི། མདོ་གམ་ཤར་རྫའི་
ཞིང་དུ་སྐྱེས་པའི་བྱ་བྲལ་བཀྲ་ཤིས་རྒྱལ་མཚན་ཞེས་འབོད་པས། རང་ལོ་དོན་གཉིས་ཐོག་ཏུ་རང་གནས་
བདེ་ཆེན་རི་ཁྲོད་དྲང་སྲོང་དགའ་བའི་སྐྱེད་ཚལ་དུ་བྲིས་པས། དགེ་དེས་རྒྱལ་བའི་བསྟན་པ་ཕྱོགས་བཅུར་
རྒྱས་ཤིང་སེམས་ཅན་ཐམས་ཅད་ཐར་པའི་བདེ་གནས་བགྲོད་པའི་ལམ་བཟང་དམ་པའི་མཐུན་རྐྱེན་དུ་
གྱུར་ཅིག །ཡི་གེ་པ་ནི་ཉག་རོང་བ་པྲཛྷའི་མིང་གིས་བགྱིས་པས་བསྟན་དང་འགྲོ་ལ་ཕན་པར་ཤོག་ཅིག །
མུ་ཙུག་སྨར་རོ། དགེའོ། །
468



སྡོམ་གསུམ་རྣམ་པར་འབྱེད་པའི་བཀའ་བརྟེན།
༈ བསླུ་མེད་གཏན་གྱི་སྐྱབས་གནས་དཀོན་མཆོག་གསུམ། ། སྙིགས་མ་ལྔ་བདོའི་སྐྱབས་
གཅིག་ཡབ་སྲས་ཡུམ། ། བསྟན་པའི་སྲུང་མ་མ་མཆོག་སྲིད་པའི་རྒྱལ། ། རྒྱལ་ཀུན་འདུས་གཙོ་
དྲིན་ཆེན་བླ་མ་མཁྱེན། ། རྩེ་གཅིག་གསོལ་བ་བཏབས་པའི་རེ་འབྲས་སུ། ། བར་ཆོད་ཀུན་སོལ་བསམ་
དོན་མཐར་ཕྱིན་ཤོག ། ཅེས་པ་འདིའང་བསྟན་འཛིན་སྐྱེས་བུ་དམ་པ་རྣམས་ཀྱི་ཕྱི་ནང་གསང་བའི་བར་ཆད་
ཞི་བའི་ཕྱིར་དུ་ཤར་རྫ་པས་གསོལ་བ་བཏབས་པའོ།།
བསྟན་རྒྱས་སྨོན་ལམ།
ན་མོ་བསླུ་མེད་སྐྱབས་མཆོག་རྣམས་ཀྱི་བྱིན་རླབས་དང་། ། རྣམ་དཀར་དགེ་ཚོགས་གྲུབ་པའི་
ནུས་མཐུ་དང་། ། བོན་ཉིད་རྣམ་པར་དག་པའི་བདེན་སྟོབས་ཀྱིས། ། ཇི་ལྟར་སྨོན་པའི་དོན་ཀུན་
འགྲུབ་གྱུར་ཅིག ། བསྟན་པའི་སྙིང་པོ་སངས་རྒྱས་གཡུང་དྲུང་བོན། ། བསྟན་འཛིན་བུ་སློབ་བཤད་
སྒྲུབ་འཕེལ་བ་དང་། ། བསྟན་སྦྱིན་མངའ་ཐང་ལོངས་སྤྱོད་རྒྱས་པ་དང་། ། བསྟན་པ་སྲིད་མཐའི་
བར་དུ་གནས་གྱུར་ཅིག ། ཁྱད་པར་རྗེ་བཙུན་མཉམ་མེད་བླ་མ་ཡི། ། རིང་ལུགས་འཁྲུལ་མེད་
གཤེན་བསྟན་སྨན་རི་བའི། ། མདོ་སྔགས་ཉི་ཟླ་ཟུང་འབྲེལ་བསྟན་པའི་མཆོག །དུས་ཀུན་
ཉམས་མེད་ཡུན་རིང་གནས་གྱུར་ཅིག ། དེ་ཉིད་འཛིན་སྐྱོངས་སྤེལ་བའི་སྲོལ་འཛིན་པ། ། མཚུངས་
མེད་བླ་མའི་ཞབས་པད་བརྟན་པ་དང་། ། རྣམ་དག་འདུས་སྡེ་དར་ཞིང་རྒྱས་པ་དང་། ། སྙན་
པའི་གྲགས་པས་ས་སྟེང་ཁྱབ་གྱུར་ཅིག །དེ་ལ་བརྟེན་ནས་མཁའ་མཉམ་འགྲོ་བ་ཀུན། ། ནད་
མུག་འཁྲུགས་རྩོད་རབ་ཏུ་ཞི་བ་དང་། ། ཕན་བདེ་སྐྱིད་པའི་ཉི་མ་འབུམ་ཤར་ནས། ། མཐའ་
ཐུག་རྫོགས་སངས་རྒྱས་པའི་བཀྲ་ཤིས་ཤོག ། ཅེས་པ་འདི་ཡང་། སྨན་རིའི་མཁན་ཆེན་ཉི་མ་བསྟན་
འཛིན་དབང་གི་རྒྱལ་པོས་ཟིལ་གནོན་ཞེས་པ་མེ་ཕོ་རྟའི་ལོར་སོག་སྡེ་བོན་དགོན་དུ་སྦྱར་བ་དགེའོ། །བཀྲ་ཤིས།
༧ གང་གི་བདེན་ཚིག་རྟེན་འབྲེལ་བསླུ་མེད་ཀྱིས། ། གངས་ཅན་མགོན་པོ་རྒྱལ་བ་སྨན་རི་བའི།།
469



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མདོ་སྔགས་བསྟན་པའི་བ་དན་མངོན་མཐོ་ཞིང་། ། སྲིད་མཐའི་བར་དུ་ཡུན་རིང་གནས་གྱུར་
ཅིག ། ༧ དུས་རྒྱལ་ཀུན་འདུས་མཉམ་མེད་ཤེས་རབ་རྒྱལ། ། བསླབ་པ་གསུམ་ལྡན་ངུར་སྨྲིག་
འཛིན་པའི་སྡེ། ། རྨད་བྱུང་འཕྲིན་ལས་ཟབ་མོ་ཕྱོགས་ཀུན་ཏུ། ། ཡར་ངོའི་ཟླ་ལྟར་རྒྱས་པའི་བཀྲ་
ཤིས་ཤོག ། ༧ རྒྱལ་བའི་བསྟན་པ་ཉི་མའི་འོད། ། ལྷག་པའི་འོད་ཟེར་ཕྱོགས་བརྒྱར་འཕྲོ། ། བོན་
གྱི་རྒྱལ་མཚན་ལེགས་པར་འཛུགས། ། བསྟན་པ་ཡུན་རིང་འབར་གྱུར་ཅིག ། ༧ ཞྭ་དཀར་རིང་
ལུགས་འཛིན་པ་ཡི། ། འཕྲིན་ལས་གང་ཡང་སྒྲུབ་བྱེད་པའི། ། མ་བདུད་ལྕམ་དྲལ་རྣམས་ཀྱིས་
ཀྱང་། ། བསྟན་པའི་བ་དན་ཕྱིར་ཞིག་ཀྱེ། ། ཞེས་གསང་སྔགས་བདེན་ཚིག་སྨོན་ལམ་འདི་ནི་སྐུ་མདུན་གཡུང་
དྲུང་རྒྱལ་མཚན་གྱིས་སྦྱར་བ་དགེའོ། །
༧ རབ་འབྱམས་ཞིང་དུ་བོན་གྱི་འཁོར་ལོ་ཡིས། ། འགྲོ་ཁམས་ཀུན་ཏུ་བཟང་པོའི་
སར་བཀོད་པའི། ། ཐུགས་རྗེའི་མངའ་བདག་སྟོན་པ་གཤེན་རབ་ཀྱི། ། མདོ་སྔགས་བསྟན་
པ་ཕྱོགས་བཅུར་འབར་གྱུར་ཅིག ། ༧ རྒྱལ་བ་དེ་ཡི་བསྟན་པ་ཕྱོགས་ཀུན་ཏུ། ། སྤེལ་ལ་
དྲི་མ་མེད་པའི་ཐུགས་བསྐྱེད་ཅན། ། གང་གི་འཆད་རྩོད་རྩོམ་པའི་མཛད་པ་ཡི། ། གྲུབ་མཐའི་
སྙིང་པོ་བོན་བསྟན་འབར་གྱུར་ཅིག ། ༧ འཇིགས་མེད་གསང་སྔགས་བོན་གྱི་སྒྲ་ཆེན་
བསྒྲགས། ། རིམ་པ་གཉིས་ཀྱི་རྣལ་འབྱོར་དབང་པོའི་མཆོག ། གསང་ཆེན་རྒྱུད་སྡེ་བཞི་
ཡི་དོན་འབྱེད་པའི། ། གང་དེའི་གསང་སྔགས་བོན་བསྟན་འབར་གྱུར་ཅིག ། ༧ འཁོར་
འདས་གཉིས་མེད་རང་རིག་ཡེ་ཤེས་ལྔའི། ། རང་གདངས་མངོན་གྱུར་རིག་པ་རང་ཤར་
གྱི། ། ཡང་གསང་སྙིང་ཏིག་དགོངས་གཏེར་ཟབ་མོའི་བོན། ། རྫོགས་པ་ཆེན་པོའི་བསྟན་
པ་འབར་གྱུར་ཅིག ། ཅེས་རྒྱུད་གསུམ་བོན་གྱི་བདག་ཉིད་ཆེན་པོ་གྲུབ་དབང་དྲི་མེད་སྙིང་པོའི་ཕྱི་ནང་
གསང་གསུམ་གྱི་མཚན་གྱི་བོན་བསྟན་རྒྱས་པའི་སྨོན་ཚིག་འདི་ཉིད་རི་བོ་དགེ་ལྡན་པའི་རིང་ལུགས་འཛིན་
པའི་ཧོར་བྲག་དཀར་སྤྲུལ་སྐུ་བློ་བཟང་དཔལ་ལྡན་བསྟན་འཛིན་སྙན་གྲགས་ཀྱིས་མཆོག་ཏུ་སྨོན་པ་དགེ་
ལེགས་སུ་གྱུར་ཅིག ། སརྦ་དཱ་ཀལྱ་ན་བྷཝནྟུ།།
རྒྱལ་བ་འབའ་
470



གསུང་འབུམ་འདི་ཉིད་དག་སྒྲིག་དཔེ་སྐྲུན་གནང་སྐབས། མ་བསྐུལ་ཡིད་རངས་ཆེན་པོའི་
ཐོག ཞལ་འདེབས་གནང་མཁན་ནི་རག་ཤུ་རྟོགས་ལྡན་རིན་པོ་ཆེའི་རྒྱལ་ཚབ་བླ་མ་དྲི་མེད་
རྣམ་དག་ནས་སྒོར་ཁྲི་གསུམ། བླ་མ་དྲི་མེད་གཙུག་ཕུད་ནས་སྒོར་ཁྲི་གཅིག འབྲི་རུ་བླ་མ་ཐུགས་
དགའ་ནས་སྒོར་ཁྲི་གཅིག ཚ་རོང་གུར་མདུན་མཁན་པོ་གཡུང་དྲུང་དཔལ་ལྡན་ནས་སྒོར་ཁྲི་
གཅིག བླ་མ་མདོ་སྔགས་བསྟན་འཛིན་ནས་སྒོར་ཁྲི་གཅིག གེ་སྐྱག་ཚང་རང་གྲོལ་བཟང་མོ་
ནས་སྒོར་ཁྲི་གཅིག བྱ་རིགས་མཚམས་པ་སྨོན་ལམ་ཚུལ་ཁྲིམས་ནས་སྒོར་བདུན་སྟོང་། ཆོས་
དགའ་ཚང་ཨ་ནེ་དབྱིངས་རིག་སྒྲོལ་མ་ནས་སྒོར་དྲུག་སྟོང་། སྟེང་དགོན་མཁན་པོ་ནོར་བུ་
ནས་སྒོར་ལྔ་སྟོང་ལྔ་བརྒྱ། ཁྲ་རྒན་དགོན་གྱི་བླ་མ་བསམ་གཏན་ཚུལ་ཁྲིམས་ནས་སྒོར་ལྔ་སྟོང་།
ནག་རི་ཚེ་དབང་བཀྲ་ཤིས་ནས་སྒོར་ལྔ་སྟོང་། ཚ་རོང་གེ་འགེངས་སྐལ་བཟང་རྣམ་རྒྱལ་ནས་
སྒོར་ལྔ་སྟོང་། རྫ་སྲིབ་ཧོར་ཤེས་རབ་མཁའ་དབང་ནས་སྒོར་ལྔ་སྟོང་། སེན་ཚ་དགོན་སྒྲུབ་གྲྭ་
ནས་སྒོར་བཞི་སྟོང་ལྔ་བརྒྱ། བ་འོ་ཚང་ཀུན་བཟང་དབང་མོ་ནས་སྒོར་བཞི་སྟོང་། བྲུ་ཆེན་ཚང་
སྨོན་ལམ་སྒྲོལ་མ་ནས་སྒོར་བཞི་སྟོང་། དྲུག་ཅུ་མཚམས་བླ་གཡུང་དྲུང་མཐར་ཕྱིན་ནས་སྒོར་སུམ་
སྟོང་། ཚ་རོང་ཕུན་ཚོགས་དབང་འདུས་ནས་སྒོར་སུམ་སྟོང་། སོག་སྡེ་མཚམས་པ་སོག་རུ་ནམ་
མཁའ་ཚུལ་ཁྲིམས་ནས་སྒོར་ཉིས་སྟོང་དྲུག་བརྒྱ། རག་ཤུ་ཨ་ནེ་རིག་སྟོང་བཟང་མོ་ནས་སྒོར་ཉིས་
སྟོང་ཉིས་བརྒྱ། ཤིང་རོང་སྦས་དགོན་མཁན་པོ་གཡུང་དྲུང་ཉི་མ་ནས་སྒོར་ཉིས་སྟོང་། ཝ་ཞང་
ཁྱི་དགའ་ནས་སྒོར་ཉིས་སྟོང་། ཝ་ཞང་བྱང་ཆུབ་རྒྱལ་མཚན་དང་ཚེ་དབང་གཡུང་དྲུང་གཉིས་
ནས་སྒོར་ཉིས་སྟོང་། མཚམས་པ་ཚུལ་ཁྲིམས་གྲགས་པ་ནས་སྒོར་ཉིས་སྟོང་། ཁྲོམ་ཚང་འཇིག་
དགའ་ཚང་སྨོན་ལམ་བྱམས་མ་ནས་སྒོར་ཉིས་སྟོང་། བྲུ་ཚང་ཨ་ནེ་བསྟན་འཛིན་བཟང་མོ་ནས་
སྒོར་ཉིས་སྟོང་། འཇིག་མེད་ཚང་འཕྲིན་ལས་བཟང་མོ་ནས་སྒོར་ཉིས་སྟོང་། ཨ་ནེ་ཡེ་ཤེས་བྱམས་
མ་ནས་སྒོར་ཆིག་སྟོང་དྲུག་བརྒྱ། ཧོར་ཕུན་ཚོགས་གྲགས་པ་ནས་སྒོར་ཆིག་སྟོང་ཆིག་བརྒྱ། རྫ་
དམར་ཨ་ནེ་ཡེངས་མེད་སྒྲོན་མ་ནས་སྒོར་ཆིག་སྟོང་ཆིག་བརྒྱ། དཔའ་ཤོད་ཕུན་ཚོགས་བློ་གྲོས་
ནས་སྒོར་ཆིག་སྟོང་ཆིག་བརྒྱ། མཐའ་ཞུ་བླ་མ་ཨོ་ནེ་ནས་སྒོར་ཆིག་སྟོང་། སོག་སྡེ་འཁོར་ཚང་
ཚེ་རིང་སྐལ་ཐར་ནས་སྒོར་ཆིག་སྟོང་། སོག་སྡེ་དབང་གྲགས་ནས་སྒོར་ཆིག་སྟོང་། སེན་ཚ་དགོན་
མཁན་ཚུལ་ཁྲིམས་ནས་སྒོར་ཆིག་སྟོང་། སྦྲ་ཆེན་བོང་ཐ་ཧོར་ཐར་འགོངས་ནས་སྒོར་ཆིག་སྟོང་།
ཨ་སྐྱིད་སྔགས་འཆང་རྣམ་རྒྱལ་ཕུན་ཚོགས་ནས་སྒོར་ཆིག་སྟོང་། ཧོར་ཡེས་ཐ་དཔོན་ཆུང་ཚང་
གཡུང་དྲུང་ཆོས་འཕེལ་ནས་སྒོར་ཆིག་སྟོང་། སེམས་ཉིད་བཟང་མོ་ནས་སྒོར་ཆིག་སྟོང་། ཚ་རོང་
རྣམ་རྒྱལ་ཚེ་དབང་ནས་སྒོར་ཆིག་སྟོང་། དཔའ་ཤོད་ཤེས་རབ་དབང་རྒྱལ་ནས་སྒོར་ཆིག་སྟོང་།
ཁྱུང་པོ་བསོད་ནམས་བཀྲ་ཤིས་ནས་སྒོར་ལྔ་བརྒྱ། བ་ཟ་བྱང་ཆུབ་དབང་མོ་ནས་སྒོར་བརྒྱ་བཅས་སོ།།



༄༅། །ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་
འབུམ་ཕྱོགས་སྒྲིག་གི་ལས་དོན་མི་སྣ།
སྤྱི་ཁྱབ་འགན་འཛིན་པ།
འོད་ཟེར་སྦྱིན་པ་ཕུན་ཚོགས།
གཙོ་ཞུས་པ།
ཁྲ་རྒན་ཚུལ་ཁྲིམས་དྲི་མེད། ཁ་བཙུན་ཡེ་ཤེས་ཚེ་རིང་།
དུད་གསར་ཤེས་རབ་འབྲུག་གྲགས།
ཞུ་སྒྲིག་ལས་རོགས།
དགེ་བཤེས་ཀུན་བཟང་རྒྱལ་མཚན། དགེ་བཤེས་གཙུག་གཤེན་དོན་འགྲུབ། སྡེ་
དགེ་ཚེ་དབང་འགྱུར་མེད། ཁྲ་དགོན་ཚུལ་ཁྲིམས་རབ་བརྟན་། ག་ཐ་ནམ་མཁའ་འོད་ཟེར།
རུ་ཐ་ཁྲི་ལྡེ་རྣམ་རྒྱལ། གསའ་ངུ་ཚུལ་ཁྲིམས་བསྟན་རྒྱལ། ནག་ཚ་བསོད་ནམས་སྦྱིན་པ།
སྨོན་ལམ་རབ་རྒྱས། རྒྱ་བོ་ནམ་མཁའ་བློ་གྲོས། ཚ་རོང་བཟོད་པ་ཚུལ་ཁྲིམས། ཚ་རོང་ཤེས་
རབ་འོད་ཟེར། ཁྲ་རྒན་ཚུལ་ཁྲིམས་འགྱུར་མེད། ཤིང་རོང་ཚུལ་ཁྲིམས་མཆོག་རྒྱལ། བླ་ཆུང་
རིན་ཆེན། ཟམ་ཞིག་ཤེས་རབ་ཚུལ་ཁྲིམས། སྟག་ཚ་བཟོད་པ་དོན་ལྡན། ཧོར་མི་ཚེ་དབང་
རྣམ་རྒྱལ། གསེར་རྩ་འོད་ཟེར་རྒྱལ་མཚན། བཀྲ་ཤིས་ཟླ་བ།
ཡིག་གཏག་པ།
སྒང་སར་ཚུལ་ཁྲིམས་བཟང་མོ། བསམ་གཏན་བཟང་མོ།
ཧོར་རུ་སྒྲིབ་སྦྱང་བཟང་མོ། ཨ་སེར་ཚུལ་ཁྲིམས་ཚེ་མཛེས།
མདུན་ཤོག་རི་མོ་བ།
ཡ་བཟའ་བུ་འབུངས་



གཙོ་སྒྲིག་པ།
ཨ་སྔགས་ཚེ་རིང་བཀྲ་ཤིས།
གཙོ་སྒྲིག་གཞོན་པ། དབྱངས་ཅན།
རྩོམ་སྒྲིག་འགན་འཁུར་བ། གཉན་མོ་འགྲུབ། བསོད་ནམས་དོན་འགྲུབ།
༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་
གསུང་འབུམ་བཞུགས་སོ།།
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་ནས།
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན།
༢༠༡༡ལོའི་ཟླ༧པར་པར་གཞི་དང་པོ་བསྒྲིགས།
༢༠༡༡ལོའི་ཟླ༧པར་པར་ཐེངས་དང་པོ་དཔར།
དེབ་ཚད།
༡༧smmX ༢༤
ཡིག་གྲངས།
སྟོང ༣༦༩
དཔར་ཤོག ༣༠, ༧།
mm
པར་གྲངས།
༡ ༤༠༠༠
ISBN 978 - Y ཨར་ 5409 གཡས 4325 = 2
དཔེ་རྟོགས།
དཔེ་རིན་སྒོར།
༦༥༠.༠༠(པོད༡ན་ ༡༧)



གཙོ་སྒྲིག་པ། ཨ་སྔགས་ཚེ་རིང་བཀྲ་ཤིས།
གཙོ་སྒྲིག་གཞོན་པ། དབྱངས་ཅན།
རྩོམ་སྒྲིག་འགན་འཁུར་པ། གཉན་མོ་འགྲུབ།
དཔེ་སྐྲུན་གྱི་བདག་དབང་འདི་གར་ཡོད་པས་པར་བཤུས་
བྱས་ན་ཁྲིམས་ཀྱི་ཆད་པ་ཕོག་ངེས་ཡིན།
HR+g.pfཊྚ • ཙྪED•Zs



༄༅།།ཀུན་མཁྱེན་ཤ་
g mi • +LE !lgppe
༡། ཀུན་མཁྱེན་ཤར་རྫ་པ་བ
རྫ་པ་བཀྲ་ཤིས་རྒྱལ་མཚན་གྱི་གསུང་འབྲམ་བཞུགས་སོ།།
ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ་བཞུགས་སོ།།
14
TsBN 978-7-5409- , 825-2
97 875 ༦ 0"9 ༦ 8252">
ཚོ0): 650.00E (རྗོ)
