༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD133161
ImageGroup:
14PD2791
LCCN:
n/a
ISBN:
978-7-5409-4825-2
Title:
ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
shar rdza pa bkra shis rgyal mtshan gyi gsung 'bum/
བཀྲ་ཤིས་རྒྱལ་མཚན་
Author:
bkra shis rgyal mtshan
n/a
Descriptor:
Original Publication:
n/a;1-17
Place:
khreng tulu/
Publisher:
si khron mi rigs dpe skrun tshogs pal si khron mi rigs dpe skrun khang/
Date:
2011
Volume:
3
Total Volumes:
17
TBRC Pages:
12
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 150 West 17th St, New York City, NY
10011, US.



མདོ་སྔགས་
ཟུང་འབྲེལ་
ཐེག་ཆེན་གཡུང་དྲུང་བོན།
3
༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ
མཚན་གྱི་གསུང་འབུམ་བཞུགས་སོ།།
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་ནས།
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་
གསུང་འབུམ་བཞུགས་སོ།།
༡ ཀུན་མཁྱེན་ཤར་རྫ་པའི་རྣམ་ཐར་ཆེན་མོ།
༢ སྔོན་འགྲོའི་ཁྲིད་རིམ་བཀའ་ལུང་རྒྱ་མཚོའི་སྐོར།
༣ རྫོགས་པ་ཆེན་པོ་སྐུ་གསུམ་རང་ཤར།
༤ སྐྱབས་འགྲོ་དང་བྱང་སེམས་ཞིང་འགྲེལ་སོགས་ཀྱི་སྐོར།
༥ ལེགས་བཤད་རིན་པོ་ཆེའི་མཛོད་དཔྱོད་ལྡན་དགའ་བའི་ཆར།
༦ ལུང་རིགས་རིན་པོ་ཆེའི་མཛོད་བློ་གསལ་སྙིང་གི་ནོར།
སྡེ་སྣོད་རིན་པོ་ཆེའི་མཛོད། སྟོད་ཆ།
༨ སྡེ་སྣོད་རིན་པོ་ཆེའི་མཛོད། སྨད་ཆ།
༩ ནམ་མཁའ་མཛོད་ཀྱི་ཁྲིད་གདམས་སྐོར།
༡༠ ནམ་མཁའ་མཛོད་ཀྱི་སྒྲུབ་སྐོར།
༡༡ དབྱིངས་རིག་རིན་པོ་ཆེའི་མཛོད་གསང་བ་ངེས་པའི་རྒྱན།
༡༢ དབྱིངས་རིག་རིན་པོ་ཆེའི་མཛོད་ལས་ལམ་དང་འབྲས་བུའི་ཁྲིད།
༡༣ གསང་སྔགས་བསྐྱེད་རྫོགས་སོགས་ཀྱི་སྐོར།
༡༤ སྡོམ་གསུམ་རྣམ་པར་འབྱེད་པའི་བཀའ་བརྟེན།
༡༥ ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
༡༦ ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་གྱི་སྐོར།
༡༧ བསང་བསྡུས་འདོད་རྒུའི་སྤྲིན་ཆེན་སོགས་ལེའུ་ཕྲན་གྱི་སྐོར།



ན་མཁན་གར་|ཁ21ཤི་གལ་མ།
དེ་དག་དང་། བྱ་པོ་ བདག་



༄༅། །ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྫོགས་པ་ཆེན་པོ་སྐུ་གསུམ་
རང་ཤར།
<3
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང༌།



图书在版编目(CIP)数据
夏咱·扎西坚赞全集:全17册:藏文/夏咱·扎西
坚赞著,一成都:四川民族出版社,2011.7
ISBN 978-7-5409-4825-2
1.0夏…II.夏…. 0社会科学一文集一
藏语 IV. 1053
中国版本图书馆CIP数据核字(2011)第139061号
民族文字出版专项资金资助项目
夏咱·扎西坚赞全集
夏咱·扎西坚赞著
主编 阿旺泽仁扎西
副主编 央 京
责任编辑 林么周
封面设计 李庆
内文设计 宁牡
四川出版集团
出版发行
四川民族出版社
址 成都三洞桥路12号
印 成都蜀通印务有限责任公司
成品尺寸 170mm x 240mm
印 数 1 ~ 4000册
印 张 34
字 数 408千
版 次 2011年7月第1版
印 次 2011年7月第1次印刷
书 号 ISBN 978-7-5409-4825-2
价 650.00元(套)
版权所有·翻印必究
དཔེ་སྐྲུན་གྱི་བདག་དབང་འདི་གར་ཡོད་པས་པར་
བཤུས་བྱས་ན་ཁྲིམས་ཀྱི་ཆད་པ་ཕོག་ངེས་ཡིན།



* 41
རྗེ་བཙུན་ཤར་རྫ་པ་བཀྲ་ཤིས་རྒྱལ་མཚན་གྱི་སྐྱེས་རབས།



པ
སྤྲུལ་སྐུ་སྟོན་པ་གཤེན་རབ།



དཔེ་སྒྲིག་གསལ་བཤད།
དེ་ཡང་སྐྱབས་རྗེ་སྨན་སློབ་སྨྲ་དབང་བསྟན་རྣམ་རིན་པོ་ཆེའི་ཞལ་ལས།
ཕྱོགས་དུས་རྒྱལ་བ་ཀུན་གྱི་ཐུགས་དམ་མཐིལ། །རང་འབྱུང་རང་རིག་ཀ་དག་
ལྷུན་གྱིས་གྲུབ། །མཐའ་བཞི་རྒྱུ་གྲོལ་སྨྲ་བསམ་བརྗོད་འདས་བོན། །མངོན་གྱུར་
མིའི་གཟུགས་སངས་རྒྱས་ལ་ཕྱག་འཚལ། །གསལ་སྟོང་དབྱེར་མེད་བློ་ལས་འདས་
པའི་གཞི། །རྣ་བར་སོན་ཙམ་རྟོག་གེའི་ཡིད་འཁྲུགས་བྱེད། །གསལ་བ་སྟོང་དང་
སྟོང་པ་གསལ་བའི་ཚུལ། །ཇི་བཞིན་གཟིགས་པ་འདི་ལས་ངོ་མཚར་གང་། ། དེ་
ལྟར་ཡེ་གཞི་མངོན་གྱུར་མཐར་ཕྱིན་ཚེ། །སྒྲིབ་ཚོགས་ཆགས་པའི་གཞི་བྲལ་འོད་
དུ་ཟད། །ཟད་པ་མཐར་ཕྱིན་ཀུན་བཟང་ངང་དུ་བཞུགས། །ཚུལ་འདིས་ཁྱེད་
ལ་བསྟོད་ཀྱི་གཞན་དུ་ཅི། །ཞི་བར་གཤེགས་ཀྱང་བརྩེ་བ་མ་དོར་བས། །སྟོང་
གཟུགས་བོན་གྱི་འཁོར་ལོས་དབང་བསྒྱུར་ཏེ། །རྩོམ་གཟན་ཙམ་མིན་འགྲོ་ལ་ཐར་
ལམ་བསྟན། །ཚུལ་འདི་ཡིས་ནི་ཉིད་ལ་བསྟོད་པའི་སྒོ། ། སྣང་སྲིད་ཡེ་གཞིའི་
རང་བཞིན་ཤར་བ་ལ། །འཁོར་འདས་སྐྱོན་ཡོན་བདེ་སྡུག་མི་བསླུ་བ། །སྟོང་པ་
ཆེན་པོའི་ངང་ལས་མི་གཡོ་བཞིན། །སྒྲ་མཐུན་དོན་འཕགས་གཟིགས་འདི་ཡ་
མཚན་ཆེ། །ཇི་ལྟར་ཉིད་ཀྱིས་གཟིགས་པའི་འདོད་ཡོན་རྣམས། །གམ་བཅར་
དག་གིས་ཆ་ཙམ་མ་མཐོང་ཡང་། །སྒྲ་ཙམ་ལ་བརྟེན་བརྡ་སྦྱོར་ཚུལ་དག་ནི། །ཇི་
བཞིན་མཛད་པ་འདི་ནི་ངོ་མཚར་ཆེ། །ཚིག་སྦྱོར་སྙན་པོས་ངོ་བསྟོད་གཞིར་
བཟུང་སྟེ། །རི་མོ་བྲིས་པ་དེ་ཡང་འདི་ན་མིན། །ཡུན་ནས་དོན་གྱི་རྟོགས་པ་ལ་དད་
ནས། །སྨྲས་པ་འདི་ཡང་བཅོས་མ་ཡིན་སྙམ་མེད། །རྗེ་བཙུན་མངྒ་ཝེར་ཞི་རིག་
...
ལས



པ་རང་ཤར་གྱི་མཚན་དོན་དང་འབྲེལ་བའི་བསྟོད་པ་བྱས་པས་ཀུན་མཁྱེན་བླ་
མའི་བྱིན་རླབས་སེམས་ལ་ཐོབ་པར་གྱུར་ཅིག །ཅེས་གསུངས་པའི་བསྟོད་ཡུལ་
དམ་པ། མཁས་ཤིང་གྲུབ་པའི་དབང་པོ་ཀུན་མཁྱེན་༧ ཤར་རྫ་པ་ཆེན་པོ་མཆོག་
ཐོག་མར་བྱ་བྲལ་ཉམ་ཆུང་གི་སྒོ་ནས་མཚན་ལྡན་བླ་མ་དམ་པ་མཉེས་གསུམ་
གྱིས་ཚུལ་མཐུན་བསྟེན་ཞིང་ཐོས་བསམ་ཚུལ་བཞིན་གནང་བའི་ཐོག་མའི་ཟིན་ཐོ་
རིམ་རྒྱས་བཏང་བའི་སྔོན་འགྲོའི་ཁྲིད་རིམ་བཀའ་ལུང་རྒྱ་མཚོ་དེ་ཉིད་རྗེ་ཉིད་ནས་
རང་ལ་གསལ་འདེབས་དང་གཞན་ལ་ཕན་ཕྱིར་ཁྲིད་དང་འཆད་པ་གནང་བ་གདུལ་
བྱའི་ཁམས་དང་མོས་པར་ཕན་རླབས་ཆེ་བར་བརྟེན། གཏེར་ཆེན་གསང་གླིང་
མཆོག་ནས་རྗེ་ཉིད་ཀྱི་བསྟན་དོན་རྒྱ་ཆེར་འབྱུང་བ་མ་འོངས་སྔོན་གཟིགས་ཀྱི་བཀས་
བསྐུལ་གནང་དོན། གང་ཉིད་ཀྱི་གསུང་རྣམས་པར་དུ་བརྐོ་དགོས་ཚུལ་བརྗོད། རྗེ་
ཉིད་ཆེ་གྲགས་དྲེགས་ཚུལ་གྱི་རྣམ་པ་སོགས་གཏན་མེད་ཡིན་སྟབས། བྱ་བྲལ་སྤྲང་
པོའི་ཚུལ་བཟུང་ལ་དེ་འདྲའི་མཐུན་རྐྱེན་རྩོལ་སྒྲུབ་མི་འབྱུང་ཚུལ་དང་། རྒྱ་ཆེའི་བྱ་
བ་དེ་ལྟར་འགྲུབ་པ་དཀའ་ཚུལ་གསུངས་ཀྱང་གཏེར་ཆེན་མཆོག་ནས་ནན་བསྐུལ་
གནང་བར་བརྟེན། པར་རྐོ་དབང་ཕྱུག་ཅེས་པ་ཐོག་མའི་པར་རྐོ་མཁན་གང་དེ་
རྙེད་ནས་བཟུང་རིམ་པས་རྗེ་ཉིད་ཀྱི་གསུང་འབུམ་ཤིང་པར་དུ་བརྐོས་པ་སྤྱི་ལོ་
༡༩༥༩ལོའི་ཡར་སྔོན་དུ་ཤར་རྫ་རི་ཁྲོད་དུ་བཞུགས་པ་དང་། དེ་ཡི་པར་མའང་
སྟོད་སྨད་གང་སར་ཁྱབ་པར་གྱུར་རོ། །
ཕྱིས་སུ་གངས་ཅན་སྤྱི་ཡོངས་ལ་རིག་གསར་གྱི་ཉམས་རྒུད་འོག་སྔ་དཔེ་དང་
པར་ཤིང་སོགས་གཏོར་སྐྱོན་བྱུང་ཤུལ་ལས་ཁྲ་རྒན་དགོན་པའི་འབངས་སྡེའི་
ནང་དུ་པར་མ་ཉར་ཚགས་ཐུབ་ཡོད་རིགས་རྣམས་ཁྲུ་དགོན་མཁན་པོ་སྐལ་བཟང་
གཡུང་དྲུང་རིན་པོ་ཆེའི་ཕྱག་ཏུ་དཔེ་བདག་རྣམས་ཀྱི་དད་སྟོབས་ཀྱིས་ཕུལ་འབྱོར་
2



བྱུང་བར་བརྟེན། མཁན་རིན་པོ་ཆེ་གང་ཉིད་ནས་སྐབས་དེ་དུས་ཀྱི་པར་སྐྲུན་
སྤུས་ལེགས་གནང་འཆར་གཙོ་གཉེར་གནང་བ་དང་འབྲེལ། ཨ་གཡུང་གཤེན་
བསྟན་མཐའ་རྒྱས་རིན་པོ་ཆེ་དང་། རྩེ་དྲུག་བླ་མ་གར་དབང་རྣམ་རྒྱལ་རིན་པོ་ཆེ།
བི་རོ་བློ་བཀྲ་སོགས་ཀྱིས་ཐུགས་ཁུར་ཆེན་པོས་གོང་རིམ་ལ་ཆོག་མཆན་ཞུས་པ་དོན་
བཞིན་ཐོབ་པ་དང་། རྩེ་བླ་ཚུལ་ཁྲིམས་རབ་རྒྱས་རྣམ་དག་དང་། གྲྭ་སའི་རྒན་
ལགས་བློ་གྲོས་ཉི་མ་རྣམ་གཉིས་ནས་བསྒྲིགས་ཞུས་གནང་བ་དང་
། ལྷག་བསམ་
དད་ལྡན་གེ་འགེངས་སྐལ་བཟང་རྣམ་རྒྱལ་དང་རྣམ་རྒྱལ་བཀྲ་ཤིས་གཉིས་གཙོས་
པས་གལ་ཆེའི་མཐུན་སྦྱོར་གནང་བ་བཅས་ཐུན་མོང་མཉམ་འབྲེལ་གྱི་སྒོ་ནས་སྤྱི་ལོ་
༡༩༨༨ལོར་ཆབ་མདོ་དཔར་འདེབས་བཟོ་གྲྭ་རུ་ཤར་རྫ་པའི་གསུང་འབུམ་པོད་
བཅུ་གསུམ་དང་ཐེག་འགྲེལ་རྣམ་ཐར་སོགས་བསྡོམས་པས་པོད་གྲངས་མདའ་
ཚད་མ་བཅུ་དྲུག་ལྕགས་པར་བསྒྲིགས་ཏེ་ཚར་གྲངས་ ༡༠༠༠ པར་སྐྲུན་བྱས་སོ། །
གོང་གསལ་གནས་ཚུལ་དང་འབྲེལ་ད་སྐབས་གསུང་འབུམ་འདི་ཀོ་དེང་
རབས་དེབ་གཟུགས་སུ་དཔེ་སྐྲུན་བྱེད་སྐོར་ཅུང་ཟད་ཞུ་ན། ༧ སྨྲ་དབང་ཡོངས་
འཛིན་བསྟན་རྣམ་རིན་པོ་ཆེའི་བཞེད་པ་སྔ་དར་བཀའ་བརྟེན་དང་ཕྱི་དར་གསུང་
འབུམ་ཞེས་ཕྱོགས་གཉིས་དབྱེ་འབྱེད་གནང་བའི་དགོངས་དོན་ལྟར། སྤྱི་ལོ་
༢༠༠༦ལོར་ཁྱུང་པོ་སྟེང་ཆེན་དགོན་ནས་གཡུང་དྲུང་བོན་གྱི་བཀའ་བརྟེན་དཔེ་
རྙིང་ཕྱོགས་བསྒྲིགས་ཞེས་པ་པོད་གྲངས་༡ ༡༠ ཅན་དཔེ་སྐྲུན་གྲུབ་རྗེས། ཕྱི་དར་
གསུང་འབུམ་སྐོར་སྟོད་སྨད་གང་སར་བླ་སྤྲུལ་དགེ་བཤེས་གང་ཞིག་གིས་གཙོ་
སྐྱོངས་ཀྱིས་མཁས་གྲུབ་སོ་སོའི་གསུང་འབུམ་རྣམས་གང་ཐུབ་ཀྱིས་རིམ་བཞིན་
སྒྲིག་སྐྲུན་བྱེད་རྒྱུ་དགོས་གལ་ཆེ་ཚུལ་ཁྱུང་པོ་སྟེང་ཆེན་དགོན་གྱི་གཡུང་དྲུང་
བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་ནས་འབོད་བསྐུལ་ཁ་གསལ་ཅན་
3



ཞིག་སྤྱི་ལོ་༢༠༠༩ལོར་གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་
ཀྱི་གནད་བསྡུས་གསལ་སྟོན་མེ་ལོང་ཞེས་པའི་ནང་ཞུས་པ་ལྟར། ཕྱི་དར་གསུང་
འབུམ་སྐོར་ལས་ཀུན་མཁྱེན་ཤར་རྫ་པའི་གསུང་འབུམ་འདི་ཀོ་ཐོག་མར་དཔེ་
སྐྲུན་བྱེད་རྒྱུའི་དབུ་བཟུང་བ་ཡིན། དེ་ལྟར་བྱེད་པའི་དགོས་པ་ནི། སྤྱི་ལོ་༢༠༡༠
ཡར་སྔོན་དུ་ཤར་རྫ་པའི་གསུང་འབུམ་གང་སར་ཁྱབ་སྤེལ་བྱས་རིགས་གཙོ་ཆེར་སྔ་
མའི་ཆབ་མདོའི་ལྕགས་པར་ཅན་དེ་བསྐྱར་པར་ཡང་པར་བྱས་པ་ལས་གཞན་
མེད་ལ། ཆབ་མདོའི་པར་མ་དེའི་པར་གཞི་ཡང་སྐབས་དེའི་ཆ་རྐྱེན་གྱི་དབང་གིས་
མི་འདང་བའི་ཞན་ཆ་ཡོད་པ་དཔེར་ན། མ་དཔེ་གཅིག་ལས་གཞན་པའི་བསྡུར་
ཡ་མ་རྙེད་པ་དང་ད་
པ་དང་དགོས་ངེས་དཔེ་ཆ་མ་འབྱོར་བ། ཞུས་བསྒྲིགས་ལས་སྣེ་མི་སྣ་ཉུང་
བ། འཕྲུལ་འཁོར་སོགས་པར་ཆས་ཀྱི་མཐུན་རྐྱེན་ཞན་པ་སོགས་སོ། །དེས་ན་ཚུལ་
ལས་ཐོན་པའི་གསུང་འབུམ་འདི་ཀོའང་དེང་གི་ཆར་དགེ་འདོན་སྐྱོན་སེལ་གྱི་
ཞབས་ཞུ་རེ་སྒྲུབ་དགོས་རྒྱུ་ནི་རང་ཅག་གི་བཤོལ་དུ་མེད་པའི་འགན་དུ་གྲུབ་གཤིས།
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་གཙོ་གཉེར་བ་ཁྱུང་
པོ་སྟེང་ཆེན་དགོན་གྱི་མཁན་པོ་༧ འོད་ཟེར་སྦྱིན་པ་ཕུན་ཚོགས་རིན་པོ་ཆེ་གཙོས་པའི་
ལས་དོན་ལག་བསྟར་པ་རྣམས་ཀྱིས་ཧུར་ཐག་སྒོས་སྔ་མའི་ཤིང་པར་གཞིར་བཟུང་
ཐོག་ཆབ་མདོའི་ལྕགས་པར་མ་དང་འདྲ་བསྡུར་བྱས། མ་དཔེ་འདྲ་ཡ་མ་རྙེད་པ་
རྣམས་དེ་རང་ཞུས་བསྒྲིགས་བྱས་ཏེ་སྔོན་གྱི་ལྕགས་པར་མའི་ཆད་འཁྲུགས་སོགས་
ཅི་ནུས་ཀྱིས་ཁ་སྐོང་དང་དག་བཅོས་བཏང་སྟེ དེང་རབས་དེབ་གཟུགས་སུ་པོད་གྲངས་
བཅུ་བདུན་གྱི་བདག་ཉིད་ཅན་དུ་སྐྲུན་པའོ། ། དེ་ཡང་ལས་དོན་ལག་བསྟར་པ་རང་
ངོས་ནས་མཚོན་ན་ལས་ཀ་འདི་ཀོ་བསོད་ནམས་ཚོགས་བསགས་ཀྱི་རྒྱུ་རུ་དམིགས་
ཁུལ་གྱིས་གང་ཤེས་གང་ནུས་ཀྱིས་འབད་པ་བྱས་ཡོད་ནའང་། ད་དུང་མ་རྟོགས་པ་
4



དང་ལོག་པར་རྟོག་པ་སོགས་དང་། གཞན་རྐྱེན་དབང་གིས་མི་འདང་བའི་ཞན་
ཆ་སོགས་ཡོད་ངེས་ཡིན་པས། ཕྱིས་སུ་དཔྱོད་ལྡན་རྣམས་ཀྱིས་དག་འབུད་གནང་རེ་
དང་གནང་འོས་ཡིན་ནའང་། དེ་ལས་གཞན་པའི་ཉག་ཉོག་རིགས་རྣམས་བཏང་
སྙོམས་མཁའ་ཡངས་ངོགས་རང་དྭངས་སུ་བཞག་ན་ཅི་བས་མཛེས་པར་སེམས་པ་
དང་ཆབས་ཅིག །འདི་འབད་དགེ་བས་ཕྱི་དར་མཁས་པའི་གསུང་འབུམ་རིམ་
སྐྲུན་གྱི་དཔེ་སྟོན་དུ་འགྱུར་བ་དང་གང་སྐྲུན་གསུང་རབ་ཀྱི་བསྟན་དོན་འགྲོ་ཁམས་
སུ་སྨིན་ཏེ་ཕན་བདེ་དངོས་སུ་འབྱུང་བའི་བསྔོ་སྨོན་ལྷད་མེད་དང་བཅས་ཤར་རྫ་
པའི་གསུང་འབུམ་ཤིང་པར་མའི་མ་དཔེ་གཡར་གནང་མཛད་པའི་ཀ་ལེགས་དགོན་
དང་རྒན་བསམ་གཏན་ཡེ་ཤེས། སྟེང་ཆེན་དགོན་གྱི་འབྲེལ་ཡོད་མི་སྣ་སོགས་དང་།
ལྷག་ཏུ་གསུང་འབུམ་འདིའི་དཔེ་སྐྲུན་ཐད་རྒྱུ་འབྱོར་གྱི་མཐུན་རྐྱེན་གནང་བའི་
བསྟན་སྦྱིན་ལྷག་བསམ་ཅན་རྣམས་ལའང་སྐབས་འདི་དང་བསྟུན་ཐལ་མོ་སྙིང་
ཁར་སྦྱར་ཏེ་བཀའ་དྲིན་ཆེ་ཞེས་ཞུའོ། །
དཔེ་སྒྲིག་པས།
སྤྱི་ལོ་༢༠༡༠ལོའི་ཟླ་༩ཚེས་༤ཉིན།



རྩོམ་པ་པོའི་ལོ་རྒྱུས་མདོར་བསྡུས།
རྫོགས་པ་ཆེན་པོ་སྐུ་གསུམ་རང་ཤར་ཞེས་བྱ་བ་འདིའི་རྩོམ་པ་པོ་ཤར་
རྫ་པ་བཀྲ་ཤིས་རྒྱལ་མཚན་མཆོག་ནི་(༡༨༥༩-༡༩ ༣༤)རབ་བྱུང་བཅུ་
བཞི་པའི་དོན་གྲུབ་ཅེས་པ་ས་ལུག་ལོར་མདོ་ཁམས་སྨད་ཀྱི་ཡུལ་ལྗོངས་དངུལ་
རྫ་ཟལ་མོའི་སྒང་གི་རིའི་རྒྱུད་རྫ་ཁོག་འབོད་པར་ཆེན་པོ་ཧོར་གྱི་རིགས་ལས་
བྱུང་བའི་ཡབ་བོན་སྔགས་འཛིན་པ་དགེ་བསྙེན་བཀྲ་ཤིས་དགའ་དང་ཡུམ་
རིགས་བཟང་བོ་ལེགས་གཉིས་ལ་སྐུ་བལྟམས། སྐུ་གཞོན་ནུའི་དུས་ནས་དད་
པ་དང་། བརྩོན་འགྲུས། ངེས་འབྱུང་། སྙིང་རྗེ་སོགས་ཁྱད་པར་དུ་འཕགས་
ཤིང་། ལྷག་པར་དུ་བསམ་གཞིགས་ཀྱི་མཁྱེན་རབ་དྲི་མ་མེད་པའི་རྩལ་རྫོགས་
ཏེ་ཐེག་པ་ཆེན་པོའི་རིགས་ཀྱི་ནུས་པ་ཐམས་ཅད་ལྷན་སྐྱེས་སུ་མངའ་བ། ལྷ་
དང་བླ་མའི་ཞལ་གཟིགས་ལུང་བསྟན་པའི་རྣམ་པ་དུ་མ་ལྡན་པ་དང་། ཁྱད་
པར་དུ་རྣལ་འབྱོར་གྱི་དབང་ཕྱུག་དབྲ་ཞིག་གྲུབ་ཆེན་བསྟན་འཛིན་དབང་
རྒྱལ་ལམ་དྲན་པ་བདུད་འདུལ་མཆོག་གི་རྗེས་སུ་བཟུང་ཞིང་དོན་བརྒྱུད་ཀྱི་
དགོངས་པ་རྒྱུད་ལ་འཕོས་ཏེ་གྲུབ་ཆེན་ཉིད་དང་མཉམ་པའི་རྟོགས་པ་མངོན་
དུ་གྱུར། གཞན་ཡང་གཏེར་ཆེན་ཚེ་དབང་གྲགས་པ། གཏེར་སྲས་ཚེ་དབང་
འགྱུར་མེད། ཀུན་གྲོལ་བདུད་འདུལ་གླིང་པ། སུམ་ལྡན་བསམ་གཏན་ཡེ་
ཤེས། གཡུང་གླིང་མཁན་པོ་སྐལ་བཟང་ཉི་མ་ཏོག་གི་རྒྱལ་མཚན་སོགས་
མཁས་པ་དང་གྲུབ་པའི་སྐྱེས་མཆོག་ཉེར་བཞིའི་ཞབས་པད་བསྟེན་པ་དང་
བྲག་དཀར་རྡོ་རྗེ་འཆང་བློ་བཟང་བསྟན་འཛིན་སྙན་གྲགས། ཀ ཐོག་པ་
6



སི་ཏུ་ཆོས་ཀྱི་རྒྱ་མཚོ། ཀོང་སྤྲུལ་ཡོན་ཏན་རྒྱ་མཚོ་སོགས་རིས་མེད་སྐྱེས་མཆོག་
དུ་མའི་ཞབས་ལ་གཏུགས་ཏེ་ཤེས་བྱ་ཐམས་ཅད་ལ་མི་འཇིགས་པའི་སྤོབས་
པ་ནང་ནས་བརྡོལ་ཏེ་ཐུན་མོང་གི་རིག་པའི་གནས་བཅུ་ཕྲག་དང་། ཐུན་མིན་
ནང་རིག་པ་དབུ་ཕར་འདུལ་མཛོད་སོགས་མདོ་སྔགས་ཀྱི་གཞུང་ལུགས་ཐ་
དག་མ་བསླབས་པར་ངང་གིས་མཁྱེན། རང་གནས་ཡེ་ཤེས་ཆེན་པོའི་རྒྱལ་
ས་མངོན་དུ་མཛད་དེ་དགོངས་པ་ཀློང་བརྡོལ་དུ་གྱུར་ནས་ཟབ་པའི་བཀའ་
འཁོར་དུ་མའི་ནང་གི་ཆ་ཤས་ཀྱི་ཆ་ཤས་ཙམ་བགོ་སྐལ་དུ་བབས་པ་དེར་གཡུང་
དྲུང་བོན་གྱི་བསྟན་པའི་འབྱུང་ཁུངས་ལེགས་བཤད་རིན་པོ་ཆེའི་མཛོད།
མདོ་སྔགས་བླ་མེད་དང་བཅས་པའི་ལམ་གྱི་རིམ་པའི་གཞུང་སྡེ་སྣོད་རིན་པོ་
ཆེའི་མཛོད། ཐེག་པ་ཐམས་ཅད་ཀྱི་གྲུབ་མཐའི་གནས་གསལ་བར་སྟོན་པ་
ལུང་རིགས་རིན་པོ་ཆེའི་མཛོད། བླ་མེད་ཐེག་པའི་གཞི་ལམ་འབྲས་གསུམ་
རྒྱ་ཆེར་གསལ་བ་དབྱིངས་རིག་རིན་པོ་ཆེའི་མཛོད། རྫོགས་ཆེན་སྡེ་གསུམ་
གྱི་སྙིང་པོའི་དགོངས་བཅུད་ཡང་ཟབ་ནམ་མཁའ་མཛོད་བཅས་མཛོད་ཆེན་
ལྔ་དང་། དེ་མིན་གསང་པ་སེམས་ཕྱོགས་སྐོར་གྱི་ཡང་བཅུད། ཨ་ཁྲིད་ཆེན་
མོའི་སྐོར། ཕྱག་རྫོགས་ཟུང་འཇུག་གི་བཀའ་བབས་ཆུ་བོ་གཅིག་འདྲེས་རྫོགས་
ཆེན་སྐུ་གསུམ་རང་ཤར་གྱི་བོན་སྡེ་སོགས། འཕྲུལ་ངག་གཡུང་དྲུང་བོན་གྱི་
བཀའ་བརྟེན་རྣམས་ཀྱི་ཡང་ཞུན་སྙིང་པོར་དྲིལ་བ་སྔར་མེད་ཀྱི་ལེགས་བཤད་
གསར་དུ་དྲངས་པས་བསྟན་པ་འདི་ལ་སྟོན་པ་གཉིས་པ་ལྟ་བུའི་མཛད་པ་ཕྲིན་
ལས་རྒྱ་ཆེར་སྤེལ་བ་དང་། རྗེ་ཉིད་ཀྱི་སློབ་མའི་མཆོག་གྱུར་ཐུགས་སྲས་འཇའ་
ལུས་པ་ཟླ་བ་གྲགས་པ་དང་། བསྟན་གཉིས་གཏེར་གྱི་བདག་པོ་གསང་སྔགས་
གླིང་པ། ཨ་མདོ་རྔ་ལྗོངས་བཀྲ་ཤིས་འཁྱིལ་གྱི་མཆོག་སྤྲུལ་ཚུལ་ཁྲིམས་བསྟན་
7



་ ་ ་་་་་་
པའི་རྒྱལ་མཚན། ཉག་རོང་བྱ་བཏང་མཆོག་སྤྲུལ་ཚེ་དབང་འགྱུར་མེད་དང་
སུ་ལ་བསྐལ་བཟང་བསྟན་པའི་རྒྱལ་མཚན་སོགས་རྒྱ་བོད་བལ་གསུམ་གྱི་སའི་
ཆར་གཏོགས་པའི་ངེས་གསང་རྟོགས་པའི་རྣལ་འབྱོར་གྱི་སློབ་མའི་གྲངས་
མི་ཉུང་བ་བསྐྱངས་པ་སོགས་འབྲེལ་ཚད་དོན་ལྡན་གྱི་སྒོ་ནས་བསྟན་པ་རིན་
པོ་ཆེ་ཕྱོགས་བཅུར་དར་ཞིང་བསྐལ་བརྒྱར་བརྟན་པའི་མཛད་པ་རླབས་པོ་
ཆེ་རྣམས་ལེགས་པར་རྫོགས་ཏེ་དགུང་ལོ་དོན་དྲུག་པ་ཤིང་ཁྱི་ལོར་སྣང་ལུས་
སེམས་ཀྱི་བག་ཆགས་གཞི་ལ་སངས་ནས་ཟག་མེད་འཇའ་ལུས་སུ་གཤེགས་
སོ། ། གཡུང་དྲུང་བསྟན་པའི་རྒྱལ་མཚན་ནམ། ཨ་གཡུང་དུ་འབོད་པས།
སྤྱི་ལོ་༡༩༨ ༣ལོའི་ཟླ་ཚེས་ལ།
( མཆན། ཨ་གཡུང་རིན་པོ་ཆེས་བྲིས་པའི་གྲུབ་དབང་ཤར་རྫ་པའི་རྣམ་ཐར་མདོར་
བསྡུས་འདི་ཀོ་ཁུངས་བཙན་བྱིན་ཆེར་དམིགས་ཏེ་འདི་གར་ཁོང་གི་གསུང་ཇི་བཞིན་དུ་
བཀོད་པའོ། ། )



དཀར་ཆག
ka
5
8
33
42
རྫོགས་ཆེན་སྐུ་གསུམ་རང་ཤར་གྱི་རྩིས་བྱང་གསེར་གྱི་ཕྲེང་བ་ཞེས་
བྱ་བ་བཞུགས་སོ།།
མན་ངག་རིན་པོ་ཆེ་ཨ་ཁྲིད་ཐུན་མཚམས་བཅོ་ལྔའི་དངོས་གཞིའི་
ཡང་ཏིག་རྫོགས་པ་ཆེན་པོ་སྐུ་གསུམ་རང་ཤར་བཞུགས་སོ། །
མཚན་བཅས་ལ་སེམས་བཟུང་བ།
མཚན་མེད་ལ་མཉམ་པར་བཞག་པ།
གནས་ལུགས་ཀྱི་དོན་ལ་ངོ་སྤྲད་པ།
གསང་བདག་ལག་ལེན་ནོར་བུའི་ཕྲེང་བ་བཞུགས་སོ།།
གསང་བདག་སྒྲུབ་པའི་ཆ་ལག་ཡིད་བཞིན་དབང་རྒྱལ་བཞུགས་སོ།།
གསང་བདག་ཚོགས་མཆོད་དངོས་གྲུབ་རྒྱ་མཚོ་བཞུགས་སོ།།
གསང་བདག་ཞི་སྒྲུབ་སྒྱུ་འཕྲུལ་དྲ་བ་བཞུགས་སོ།།
གསང་བདག་ཁྲོ་སྒྲུབ་ཡེ་ཤེས་མེ་འབར་བཞུགས་སོ།།
གསང་བདག་མཁའ་འགྲོའི་སྒྲུབ་པ་དགའ་དབང་འཁྱིལ་བ་
བཞུགས་སོ།།
•83
89
g2
02
12
pont



19
125
138
143
146
+
150
153
ཁོད་སྤུངས་སྒྲུབ་ཐབས་སྙིང་གི་ཐིག་ལེ་བཞུགས་སོ།
བརྒྱུད་པའི་ཕྱག་མཆོད་ཆེན་མོ་བྱིན་རླབས་གང་བུ་བཞུགས་སོ།།
ཚོགས་སྐོང་འདོད་འབྱུང་ཡིད་བཞིན་ནོར་བུ་བཞུགས་སོ།།
ཡེ་ཤེས་དབལ་མོའི་སྲོག་བསྐུལ་སྙིང་གི་ཐིག་ལེ་བཞུགས་སོ།།
མ་གསུམ་བསྐུལ་པ་ཐོག་མདའ་འབར་བ་བཞུགས་སོ།།
རྫུ་འཕྲུལ་སྨན་བཞིའི་སྒྲུབ་ཐབས་གློག་གི་ཞགས་པ་བཞུགས་སོ།།
བྲག་བཙན་དམར་པོའི་བསྐུལ་པ་མེ་རླུང་འཁྱིལ་པ་བཞུགས་སོ།།
དབང་བཞིའི་ཟིན་རིས་འཕྲུལ་གྱི་མེ་ལོང་བཞུགས་སོ།།
སྤྲོས་བཅས་དབང་ཆོག་འཕྲུལ་གྱི་སྒྲོན་མ་བཞུགས་སོ།།
སྤྲོས་མེད་དབང་མཆོག་ནོར་བུའི་དོ་ཤལ་བཞུགས་སོ།།
ཤིན་ཏུ་སྤྲོད་མེད་དབང་ཆོག་ཨུཏྤལ་ཕྲེང་བ་བཞུགས་སོ།།
རབ་ཏུ་སྤྲོས་མེད་དབང་མཆོག་འོད་ཀྱི་དྲ་བ་བཞུགས་སོ།།
སྔོན་འགྲོ་རྗེས་ཀྱི་ཚིག་བཤད་ཐུགས་རྗེས་མྱུར་གཟིགས་
བཞུགས་སོ།།
རྫོགས་ཆེན་སྐུ་གསུམ་རང་ཤར་གྱི་ཁྲིད་ཉམས་སུ་ལེན་ཚུལ།
155
160
206
238
257
269
27
2



273
276
312
317
39
ལས་དང་པོ་བའི་སེམས་སྐྱོང་ཐབས་བཞུགས་སོ། །
ཐུན་མོང་གཏུམ་མོའི་ཉམས་ལེན་ཡེ་ཤེས་མེ་དཔུང་བཞུགས་སོ།།
བོགས་འདོན་འཁྲུལ་འཁོར་སྒྱུ་མའི་རོལ་མོ་བཞུགས་སོ།།
འཁྲུལ་འཁོར་བསྡུ་མ་གསེར་གྱི་ཐུར་མ་བཞུགས་སོ།།
ཐོད་རྒལ་སྣང་བཞིའི་ཉམས་ལེན་ངོ་མཚར་སྣང་བའི་ལྟས་མོ་
བཞུགས་སོ།།
མཚན་སྣང་ཨར་གཏད་གདམས་པ་འོད་གསལ་འཁོར་ཡུག་
བཞུགས་སོ།།
སྤྱོད་པའི་མན་ངག་ཡེ་ཤེས་རང་འབར་བཞུགས་སོ།།
གཉིད་ལམ་རྩལ་སྦྱང་འཁྲུལ་པ་རང་དག་བཞུགས་སོ། །
འཆི་ཁའི་རྩལ་སྦྱོང་ཐར་པའི་སྐས་ཆེན་བཞུགས་སོ།།
འདོད་ཆགས་ལམ་བྱེད་བདེ་སྟོང་རང་བྱོན་བཞུགས་སོ།།
སྐུ་གསུམ་བཅུད་ལེན་ཐར་པའི་རྒྱགས་ཕྱེ་བཞུགས་སོ།།
འབྲས་བུ་རང་སར་བཟུང་བའི་ཁྲིད་འཁོར་འདས་མཉམ་སྦྱོར་
བཞུགས་སོ། །
355
388
405
(428
458
487
50f
3



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རྫོགས་ཆེན་སྐུ་གསུམ་རང་ཤར་གྱི་རྩིས་བྱང་
གསེར་གྱི་ཕྲེང་བ་ཞེས་བྱ་བ་
བཞུགས་སོ།།
༄༅། །གདོད་ནས་འཁྲུལ་གྲོལ་ལས་འདས་པའི།
རང་རིག་ཡེ་ཤེས་ལ་འདུད་ནས།།
རྫོགས་ཆེན་སྐུ་གསུམ་རང་ཤར་གྱི།།
རྩིས་བྱང་གསེར་གྱི་ཕྲེང་བ་བསྟན།།
ལམ་
བློ་གསལ་དད་ཆེ་སྟོབས་ལྡན་པའི།
ད་འདིའི་གདུལ་བྱ་རུང་གང་ཞིག།
སྔོན་འགྲོ་བཀའ་ལུང་རྒྱ་མཚོ་ཡིས།།
འཁོར་བ་བཙན་ཐབས་སྒྲོལ་བར་བྱེད།།
༼༡༽ དངོས་གཞི་སྐུ་གསུམ་རང་ཤར་གྱིས།། འཁྲུལ་རྟོག་གཞི་ལ་དག་པར་
བྱེད། ༼༢༽ ཐོད་རྒལ་སྣང་བཞིའི་ཉམས་ལེན་གྱིས། འོད་རྩའི་ཞིང་ཁམས་མཐོང་
བར་བྱེད།། ༼༣༽ མཚན་སྣང་ཨར་གཏད་གདམས་པ་ཡིས།། འོད་གསལ་སྣང་
བ་རྒྱས་པར་བྱེད། ༼༤༽ སྤྱོད་པ་ཡེ་ཤེས་རང་འབར་གྱིས།། ལྟ་སྒོམ་གདེང་དང་ལྡན་
པར་བྱེད།། ༼༥༽ གཉིད་ལམ་འཁྲུལ་པ་རང་དག་གིས། འོད་གསལ་འཁོར་ཡུག་
འཆར་བར་བྱེད།། ༼༦༽ འཆི་ཁའི་རྩལ་སྦྱོང་མན་ངག་གིས། འཁོར་བའི་གྲོང་ལས་
བརྒལ་བར་བྱེད། ༼༧༽ འབྲས་བུ་འཁོར་འདས་མཉམ་སྦྱོར་གྱིས། སྐུ་གསུམ་ལམ་
ཡའི་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དུ་ཆོད་པར་བྱེད།། ༩༨༽ ཐུན་མོང་གཏུམ་མོའི་ཉམས་ལེན་གྱིས།། ཉམས་རྟོགས་
རྩལ་ཆེན་འབྱིན་པར་བྱེད། ༼༩༽ འཁྲུལ་འཁོར་སྒྱུ་མའི་རོལ་མོ་ཡིས། གེགས་སྐྱོན་
མ་ལུས་སེལ་བར་བྱེད། ༼༡༠༽ འཁྲུལ་འཁོར་གསེར་གྱི་ཐུར་མ་ཡིས།། བདེ་སྟོང་ཡེ་
ཤེས་འབར་བར་བྱེད།། ༼༡༡༽ འདོད་ཆགས་ལམ་ཁྱེར་གདམས་པ་ཡིས།། ཉོན་
མོངས་ལམ་དུ་བསྒྱུར་བར་བྱེད། ༼༡༢༽ བཅུད་ལེན་ཐར་པའི་རྒྱུག་ཕྱེ་ཡིས།། ཏིང་
འཛིན་ཟས་སུ་རོལ་པར་བྱེད། ༼ ༡༣༽ བླ་མའི་རྣམ་ཐར་པོད་ཕྲེང་གིས།། ཡིད་
ཆེས་དད་མོས་སྐྱེ་བར་བྱེད།། ༼༡༤༽ བསྒོམ་རིམ་ཐར་ལམ་མྱུར་བགྲོད་ཀྱིས།། སྒྲིབ་
བྱང་ཚོགས་གཉིས་རྫོགས་པར་བྱེད། ༼ ༡༥༽ ཚིག་བཤད་བྱིན་རླབས་སྤྲིན་དཔུང་
གིས། བརྒྱུད་པའི་བྱིན་རླབས་ཐོབ་པར་བྱེད། ༼༡༦༽ སྔོན་འགྲོའི་ངག་འདོན་
ཤིང་རྟ་ཡིས།། བདེ་ཆེན་གྲོང་དུ་འདྲེན་པར་བྱེད། ༼ ༡༧༽ སྔོན་འགྲོ་རྗེས་ཀྱི་ཚིག་
བཤད་ཀྱིས། བྱིན་རླབས་བཙན་ཐབས་འབྱུང་བར་བྱེད། ༼ ༡༨༽ བོན་འཆད་སྤོས་
ཀྱི་སྤྲིན་དཔུང་གིས།། མོས་ལྡན་དྭངས་བ་འདྲེན་པར་བྱེད།། ༼༡༩༽ མཎྜལ་ཚོགས་
གཉིས་གཏེར་མཛོད་ཀྱིས།། བླ་མའི་ཐུགས་དམ་བསྐུལ་བར་བྱེད། ༼༢༠༽ ལྷའི་
བོན་ཡན་ལག་བརྒྱད་པ་ཡིས།། གདམས་པའི་སྣོད་དུ་རུང་བར་བྱེད།། ༼༢༡༽ བྱང་
སེམས་སྡོམ་པ་འབོགས་ཚུལ་གྱིས། འཁྲུལ་མེད་ལམ་ལ་ཚུད་པར་བྱེད། ༼༢༢༽ བོན་
སྤྱོད་ཡན་བདུན་ཆེ་ཆུང་གིས།། སྡོམ་པའི་སྣོད་དུ་རུང་བར་བྱེད།། ༼༢ ༣༽ བྱང་
སྡོམ་འབོགས་པའི་ཆོ་ག་ཡིས།། ཐེག་ཆེན་ལམ་དུ་གཟུད་པར་བྱེད།། ༼༢༤༽ གནས་
བཞིར་མཆོད་པའི་ལས་ཆོག་གིས།། དཀོན་མཆོག་སྐྱབས་འོག་ཚུད་པར་བྱེད།།
༼༢༥༽ རིགས་དྲུག་རང་སྦྱོང་ཁྲིད་གདམས་ཀྱིས།། འཁོར་བའི་གྲོང་ཁྱེར་བཅོམ་
པར་བྱེད།། ༼༢༦༽ གསང་བདག་ལག་ལེན་ནོར་ཕྲེང་གིས།། རྨོངས་པའི་བློ་མུན་
སེལ་བར་བྱེད། /༢༧༽ ཆ་ལག་ཡིད་བཞིན་དབང་རྒྱལ་གྱིས། སྒྲུབ་གཤེན་འདོད་
2



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
པ་འཇོ་བར་བྱེད།། ༼༢༨༽ ཚོགས་མཆོད་དངོས་གྲུབ་རྒྱ་མཚོ་ཡིས། ལྷ་ཚོགས་
ཐུགས་དམ་བསྐང་བར་བྱེད།། ༼༢༩༽ ཚོགས་སྐོང་འདོད་འབྱུང་ཡིད་ནོར་གྱིས།།
དམ་ཚིག་ཆགས་ཉམས་བསྐང་བར་བྱེད། ༼༣༠༽ ཡེ་ཤེས་དབལ་མོའི་སྲོག་བསྐུལ་
གྱིས། སྒྲུབ་གཤེན་བུ་ལྟར་སྐྱོང་བར་བྱེད། ༼༣༡༽ མ་གསུམ་བསྐུལ་པ་ཐོག་མདའ་
ཡིས།། ཕྲིན་ལས་མ་ལུས་གྲུབ་པར་བྱེད།། ༼ ༣༢༽ སྨན་བཞིའི་སྒྲུབ་ཐབས་གློག་
ཞགས་ཀྱིས། སྒྲུབ་པའི་གེགས་སྐྱོན་སེལ་བར་བྱེད།། ༼༣༣༽ བྲག་བཙན་དམར་
པོའི་བསྐུལ་པ་ཡིས།། རྣལ་འབྱོར་བསྟན་དགྲ་བརླག་པར་བྱེད།། ༼༣༤༽ བརྒྱུད་
པའི་ཕྱག་མཆོད་ཆེན་མོ་ཡིས། གོང་མའི་བྱིན་རླབས་འཇུག་པར་བྱེད།། ༼༣༥༽ ཞི་
སྒྲུབ་སྒྱུ་འཕྲུལ་དྲྭ་བ་ཡིས།། དོན་གཉིས་ལྷུན་གྱིས་གྲུབ་པར་བྱེད། ༼ ༣༦༽ ཁྲོ་སྒྲུབ་
ཡེ་ཤེས་མེ་འབར་གྱིས།། ཐར་པའི་ལམ་གེགས་སེལ་བར་བྱེད།། ༼༣༧༽ མཁའ་
འགྲོའི་སྒྲུབ་པ་དགའ་འཁྱིལ་གྱིས།། མཆོག་ཐུན་དངོས་གྲུབ་འཐོབ་པར་བྱེད།།
༼༣༨༽ ཁོད་སྤུངས་སྒྲུབ་ཐབས་སྙིང་ཐིག་གིས། དབང་དང་བྱིན་རླབས་འཐོབ་
པར་བྱེད།། ༼༣༩༽ གསང་མཚན་གདགས་ཐབས་ཟུར་གསལ་གྱིས། ཕྱི་དབང་
ལག་ཏུ་ལེན་བདེར་བྱེད། ༼༤༠༽ སྤྲོས་བཅས་དབང་ཆོག་འཕྲུལ་སྒྲོན་གྱིས།།
བསྐྱེད་རིམ་སྣོད་རུང་སྤྲུལ་སྐུ་འཐོབ། ༼༤༡༽ སྤྲོས་མེད་དབང་གི་ཆོ་ག
བཟླས་བརྗོད་སྣོད་རུང་ལོངས་སྐུ་འཐོག༼༤༢༽ ཤིན་ཏུ་སྤྲོས་མེད་དབང་ཆོག་གིས།
རྫོགས་རིམ་སྣོད་རུང་བོན་སྐུ་འཐོབ།། ༼༤༣༽ རབ་ཏུ་སྤྲོས་མེད་དབང་ཆོག་གིས།།
རྫོགས་ཆེན་སྣོད་རུང་ངོ་ཉིད་འཐོབ།། ༼༤༤༽
དེ་ལྟར་བོན་ཚན་ཞེ་བཞི་འདི།
གསེར་གྱི་ཕྲེང་བ་སྟོང་ལས་གཅེས།།
3



：.
ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕ་ནོར་བུ་ལ་ཕོག་པ་བཞིན།།
ཕྱི་རབས་དད་ལྡན་རྣམས་ལ་བཞག།
ཁྱད་པར་འཕགས་པའི་གདམས་ངག་ཡིན།།
བློ་གསལ་དད་ཆེས་ཉམས་སུ་ལོངས།།
བསྟན་དང་འགྲོ་ལ་ཕན་ཐོག་ཤོག།
ཅེས་པ་འདིའང་ཤར་རྒྱལ་མོ་རོང་གི་བསྟན་པའི་ཀ་ཆེན་འཛིན་པ། རོང་གྲུབ་ཐོབ་ནམ་མཁའ་ཉི་མ་རྒྱལ་མཚན་
དཔལ་བཟང་པོ་ནས་ཟབ་གནད་མ་ལུས་དྲིལ་བའི་གདམས་པ་འདི་འདྲ། དེ་སྔར་གངས་ཅན་བོད་དུ་མི་བཞུགས་
པས་བཀའ་དྲིན་ཆེའོ། །ཞེས་རྗེས་སུ་ཡི་རང་དང་བཅས་པའི་རིན་ཆེན་གཉིས་པ་སྲང་བཅུ་དང་ཟང་ཟིང་གི་གནང་
སྐྱེས་གྱ་ནོམ་པ་མཛད་ནས་ད་དུང་འདི་དག་གི་དཔེ་བྱང་དང་བརྒྱུད་རིམ་གནང་དགོས་ཞེས་བསྐུལ་བཞིན་དུ་ཤར་རྫའི་
བྱ་བྲལ་བཀྲ་ཤིས་རྒྱལ་མཚན་དྲི་མེད་སྙིང་པོའི་སྡེས། དམུ་རྡོ་གཡུལ
འི་སྡེས། དམུ་རྡོ་གཡུང་དྲུང་སྤུངས་རྩེའི་ཉེ་འདབས་བོན་གྱི་འདུ་གནས་
ཆེན་པོ་རྣམ་རྒྱལ་ལྷ་རྩེའི་དགོན་གནས་སུ་བྲིས་པས་བསྟན་འགྲོ་ལ་ཕན་ཐོག་པར་ཤོག་ཅིག །ཐ་ཚན་མུ་ཙུག་སྨར་རོ། །



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
नाद माया गया तान्यादा मजायला
ཨ ནཱ ཡ རཏྣ ཐུ ཏི ཡཱ མ སཱི མཱ པཉྩ
མན་ངག་རིན་པོ་ཆེ་ཨ་ཁྲིད་ཐུན་མཚམས་བཅོ་ལྔ་པའི་
জম্বৰৰমৰবৰঘৰব৷
ད ཤནམོ ལཾ པར ཏི གམཧཱསམཾ ཀཡཱའི
དངོས་གཞིའི་ཡང་ཏིག་རྫོགས་པ་ཆེན་པོ་
ཤཱཀཾaananf[m
སཱཡཾ བུ པ བིཧརཏིསྨ།།
སྐུ་གསུམ་རང་ཤར་བཞུགས་སོ།།



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
༄༅། །མན་ངག་ཁྲིད་ཀྱི་དངོས་གཞིའི་དོན་རྒྱས་པ་སྤྲོས་པར་རྫོགས་པ་ཆེན་
པོ་སྐུ་གསུམ་རང་ཤར་ཞེས་བྱ་བ་བླ་མ་བཀའ་དྲིན་ཅན་གྱི་ཞབས་ལ་འདུད།
སྟོབས་བཅུའི་མངའ་བདག་དམུ་རྒྱལ་ཐོད་དཀར་སྲས།།
ཞལ་གསུངས་བརྒྱད་ཁྲི་བཞི་སྟོང་འཕྲུལ་ངག་བོན།།
དེར་འཛིན་ལམ་ལྔའི་བདག་ཉིད་སེམས་དཔའི་ཚོགས།།
བསླུ་མེད་དཀོན་མཆོག་གསུམ་ལ་དད་ཕྱག་བརྩེགས།།
གསང་སྔགས་རྒྱལ་པོ་རྒྱུད་སྡེ་ཀུན་གྱི་སྙིང་།
ཟབ་པའི་ཡང་ཟབ་མན་ངག་རིན་ཆེན་ཁྲིད།།
འགྲོ་ལ་རབ་བརྩེས་ཀུན་ཏུ་སྤེལ་མཛད་པ།
མཚུངས་མེད་བྲུ་ཆེན་ཡབ་སྲས་དུས་ཀུན་རྒྱལ།།
སྐལ་ལྡན་ཡང་དག་ལམ་ལ་འཁྲིད་པའི་ཕྱིར།།
ཟབ་གསང་ཁྲིད་ཀྱི་དགོངས་པའི་དོན་བཀྲལ་ནས།།
ཅུང་ཟད་བླ་མའི་དྲིན་གྱིས་འདི་ན་བཤད།
སྲས་བཅས་རྒྱལ་བས་བཀའ་ཡི་གནང་བར་མཛོད།།
དེ་ལ་འདིར་ཡང་དག་པ་རྫོགས་པའི་སངས་རྒྱས་བོན་སྐུ་ཀུན་ཏུ་བཟང་པོའི་
དགོངས་པ་བོན་གྱི་དབྱིངས་ལས་མ་གཡོས་བཞིན་དུ་ཉིད་ལས་མི་གཞན་པའི་འབྲས་
བུའི་འཁོར་རྣམས་ལ་དགོངས་པས་བརྒྱུད་པའི་བོན། གསང་རྒྱུད་ཐེག་པ་ཆེན་
པོའི་དོན་གྱི་གནས་ལུགས་གཏན་ལ་ཕེབས་པར་བྱེད་པའི་སྡེ་སྣོད་དུ་མ་ཞིག་གསུངས་
[…



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་དོན་བསྡུས་པ་བྲུའི་ཨ་ཁྲིད་ཅེས་གྲགས་པ། རྒྱུད་ཀྱི་དགོངས་དོན། ལུང་གི་
ཡང་བཅུད། མན་ངག་གི་སྙིང་པོ། གྲུབ་ཐོབ་གོང་མ་རྣམས་ཀྱི་སྙན་ནས་སྙན་དུ་
བརྒྱུད་པའི་གདམས་པ་འདི་ལ་གསུམ་སྟེ། དང་པོ་རྒྱུད་མ་སྨིན་པ་སྨིན་པར་བྱེད་
པའི་སྔོན་འགྲོའི་ཉམས་ལེན་རྫོགས་པ་དང་། གཉིས་པ་སྨིན་པ་གྲོལ་བར་བྱེད་པ་
དངོས་གཞིའི་གདམས་པ་ལ་གསུམ། མཚན་བཅས་ལ་སེམས་བཟུང་། མཚན་མེད་
ལ་མཉམ་པར་བཞག །གནས་ལུགས་ཀྱི་དོན་ལ་ངོ་སྤྲོད་པའོ།།
དང་པོ་ལ་གཉིས། སྔོན་འགྲོ། རྫས་ཁྲིད་དོ། །དང་པོ་དབང་བཞིས་སློབ་མའི་
རྒྱུད་སྨིན་པར་བྱས་ཏེ་ཐེག་པ་ཆེན་པོའི་སྣོད་རུང་དུ་བྱ་བ་ལ་སོགས་ཟུར་དུ་ཤེས།
སྐབས་འདིར་སེམས་བཟུང་དངོས་གྱི་སྔོན་འགྲོ་ལ། སྔ་དྲོ་ནམ་མཁའ་གསལ་མ་
ཁད་སློབ་བུ་རྣམས་ཁྲུས་ནས་གཏོན་ཅེས་པས་སྙན་རྒྱུད་དབང་ཀ་ལྟར། ༧ ཨེ་མ་སྐལ་
ལྡན་བུ་ཁྱོད་ཉིད། སེམས་ཉིད་རྣལ་མ་ཟང་ཐལ་ལག གཉིས་འཛིན་རྟོག་པའི་དྲི་མ་
བྱུག དེ་ཉིད་བཀྲུ་བར་བྱ་བའི་ཐབས།། སྐྱེ་མེད་བུམ་པ་ཟླུམ་པོའི་ནང་། འགག་མེད་
བུམ་བཅུད་དག་བྱེད་རྫས། སྦྱང་སྒྱུར་སྤེལ་གསུམ་རང་སྨིན་པའི།། སྐུ་གསུམ་ལྷུན་
གྲུབ་ཆུ་འདི་འཐུང་།། རྣམ་རྟོག་གཉིས་འཛིན་དག་པར་བྱ།། བོན་ཉིད་སྐྱེ་མེད་ཆེན་
པོ་རུ།། ཞི་ཞི་མལ་མལ་ས་ལེ་སང་ངེ་ཨ ཞེས་ཁ་བཤལ་ལག་བཀྲུས་སྡིག་སྒྲིབ་ཐམས་
ཅད་དག་པར་བསམ་མོ། །དེ་ནས་རྟོག་ཚོགས་ཀྱི་བགེགས་བསྐྲད་པ་ལ་སློབ་མའི་
གྲངས་ཀྱི་གླུད་དང་ཆང་བུ་བསག་ལ། ༧ ཧཱུྃ༔ གནས་ལུགས་ཡང་དག་དགོངས་པ་ལག་
བར་ཆད་རྣམ་རྟོག་ཕྲ་རགས་ཁྱོད།། ལན་ཆགས་རེ་གཏོར་འདི་ཁྱེར་ལ། རང་རང་
ཀ དག་ཀློང་དུ་དེངས། ཡེ་གྲོལ་ངང་དུ་མཚམས་བཅད་དོ། །ཞེས་གླུད་ཕྱིར་
དོར་ཡི་དམ་དྲག་སྔགས་འདྲེན་ལ་ཐུན་སྣ་དང་མེ་ཆུས་བྲབ་བོ། །དེ་ནས་སློབ་མ་
རྣམས་ཀྱིས་བླ་མ་ལ་ཀུན་ཏུ་བཟང་པོའམ་དྲན་པ་ནམ་མཁའ་དངོས་ཀྱི་འདུ་ཤེས་



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བཞག་ལ། ཐུགས་ཁ་ནས་འོད་ཟེར་སྣ་ལྔ་འཕྲོས་པ་རང་གི་སྙིང་ཁར་ཕོག་པས།
ཉོན་མོངས་པ་དང་ཤེས་བྱའི་སྒྲིབ་པ་ཐམས་ཅད་མུན་ཁང་དུ་སྒྲོན་མེ་བཏེགས་པ་
ལྟར་སངས་ནས་རང་བྱུང་ཡེ་ཤེས་ལྷག་གིས་འཆར་བར་བསམ། བླ་མས་སྔར་
གསང་བ་འདུས་པས་ཚེ་དབང་ལ་ལྟ་བའི་དབང་བསྐུར་ཞིང་ལུང་སྩལ་བ་བཞིན་
དུ་ཨཱ་དཀར་སློབ་མའི་མགོ་ལ་བཞག་སྟེ་འདི་སྐད་གསུངས། ༧ ཧོ༔ ཉོན་ཅིག་སྐལ་
ལྡན་རིགས་ཀྱི་བུ།། ལྟོས་ཤིག་ལྟོས་ཤིག་ཨ་ལ་ལྟོས། བལྟས་པའི་དུས་ན་མཐོང་དང་
བྲལ། སྒོམས་ཤིག་སྒོམས་ཤིག་རང་སེམས་སྒོམས། བསྒོམས་པའི་དུས་ན་བསྒོམ་
བྱ་ཞིག །སྤང་བླང་བྲལ་བའི་སེམས་ཉིད་འདི།། ནམ་མཁའ་ལྟ་བུ་སུས་རྟོགས་པ།
ཀུན་ཏུ་བཟང་པོ་དངོས་དང་མཉམ།། ང་ནི་གསང་བ་འདུས་པ་སྟེ། དེང་ནས་བདག་
གི་ཐུགས་སྲས་སོ། །ཞེས་དབང་བསྐུར་ལ་ཨ་དཀར་སློབ་མའི་ལག་ཏུ་གཏད་དོ། །
གཉིས་པ་རྗེས་ཁྲིད་ལ་གཉིས། ཐབས་ལ་བརྟེན་ནས་སེམས་བཟུང་། ཁྱད་པར་
གྱི་སྔོན་འགྲོས་སེམས་ཀྱི་གནས་ལུགས་གཏན་ལ་དབབ་པའོ། །དང་པོ་ལ་གཉིས།
རྫས་ཁྲིད་དངོས། སྒྲ་ཁྲིད་དོ། །དང་པོ་ལ་བཞི། བཅའ་བ་ལུས་གནད། ལྟ་སྟངས་
དབང་གནད། བཞག་པ་སེམས་གནད། བསྲུང་བ་དམ་ཚིག་གི་གནད་དོ། །དང་
པོ་ལ། ཁྱིམ་ཡངས་པར་སྟན་བདེ་བའི་ཁར་སློབ་མ་རྣམས་བཞག །ཐོ་སྐོར་ཙ་
དུ་མི་ཁྱིའི་ཀུ་ཅོ་ལ་སོགས་མེད་པར་བྱས་ལ་མོས་གུས་ཀྱིས་སྐྱབས་སེམས་དང་གསོལ་
བ་འདེབས་སུ་གཞུག །མདུན་དུ་གཏོར་མ་ལ་མཐིང་ཤོག་ལ་ཨ	དཀར་བྲིས་པ་
མཐོ་དམན་རན་པ་ལ་སྐྱོན་ཏེ་བཙུག །དེ་ནས་ཚེ་དབང་སྙན་རྒྱུད་ལས། ལུས་ཕྱག་
རྒྱ་ལྔ་ལྡན་དུ་བཅའ་སྟེ། རྐང་པ་དཀྱིལ་དཀྲུང་འདུག །ཀུན་སྣང་ཁྱབ་པའི་དགོངས་
པ་ཡིན། གཏི་མུག་དག །བོན་དབྱིངས་སྤྲོས་བྲལ་རྟོགས། ལག་གཉིས་མཉམ་པར་
བཞག །བྱེ་བྲག་དངོས་མེད་དགོངས་པ་ཡིན། འདོད་ཆགས་དག །སོ་སོར་རྟོགས་
་ཙམ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་ཡེ་ཤེས་རྟོགས། སྒལ་ཚིགས་དྲང་པོར་བསྲང་། གསལ་བ་རང་བྱུང་དགོངས་
པ་ཡིན། ཞེ་སྡང་དག །མེ་ལོང་གསལ་སྟོང་ཡེ་ཤེས་རྟོགས། དཔུང་པ་འགྱིང་།
མགྲིན་པ་བཀུག །དགེ་ལྷ་གར་ཕྱུག་དགོངས་པ་ཡིན། ང་རྒྱལ་དག །མཉམ་ཉིད་
སོར་རྟོགས་ཡེ་ཤེས་རྟོགས། མིག་ཟིམ་བུར་སྣ་རྩེར་ཕབ། མཆུ་སོ་བར་དུ་ནས་འབྲུ་
ཐར་ཙམ་བྱ། དབུགས་གར་བདེར་བཏང་། དགའ་བ་དོན་གྲུབ་ཀྱི་དགོང་
ཡིན། ཕྲག་དོན་དག །བྱ་གྲུབ་དོན་རྟོགས་ཡེ་ཤེས་རྟོགས། ཞེས་པ་ལྟར་གནད་
དུ་བསྣུན་ལ་ལུས་ཡ་ཡོ་གཅའ་གཅུ་མི་བྱེད་པ་དཔེར་ན་དབུགས་ཆད་པའི་རོ་བཞིན་
ཡེ་རེ་འཇོག །དེ་ལྟར་བཞག་པས་འབྱུང་བ་ལྔ་ཆ་སྙོམས། དུག་ལྔ་རང་སར་ཞི།
ཡེ་ཤེས་ལྔ་འབད་མེད་དུ་འཆར། སྐུ་ལྔའི་གོ་འཕང་རྒྱུད་ལ་བཞགས་པའི་དགོས་
པ་ཡོད་དོ།།
གཉིས་པ་ལྟ་སྟངས་ལ། དགོངས་མཛོད་ཆེན་པོས་ཧ་ཅང་བསྒྲད་ན་ཡུལ་འཛིན་
མེད་དུ་འགྲོ། བཙུམ་ན་བྱིང་འཐིབས་སུ་འགྲོ་གསུངས་པས། མིག་གྱེན་ལྟ་ཐུར་
ལྟ་གཡས་ལྟ་གཡོན་ལྟ་མ་ཡིན་པར་ཐད་དུ་འབྱེད་འཛུམ་མེད་པ་དཔེར་ན་ཕུབ་ཐོག་
ཏུ་མདུང་བསྒྲིལ་བའམ། ཁབ་མིག་ཏུ་སྐུད་པ་འཛུད་པའམ་འབེན་ལ་མདའ་
འཕེན་པ་ལྟར་ཨཱ༔ ལ་ཧྲིག་གེར་གཟིར། དེ་ལྟར་བལྟས་པས་མིག་མི་འགུལ་བས་
སེམས་མི་འགུལ། སེམས་མི་འགུལ་བས་ཏིང་འཛིན་གསལ་ཏེ་རང་རིག་རྗེན་པ་
ལྷག་གིས་མཐོང་བའི་དགོས་པ་ཡོད་དོ།
གསུམ་པ་སེམས་གནད་ལ། སེམས་སྔར་བསམ་ཕྱི་མནོ་བཟང་རྟོག་ངན་རྟོ
ཡིད་དཔྱོད་སྤང་བླང་བཟོ་བཅོས་ལ་སོགས་བསམ་དྲན་གང་གིས་ཀྱང་མ་གཡོས་
པར་བྱས་ལ། རིག་པ་མིག་དང་བསྟུན་ནས་ཐད་དུ་ཨཱ༔ ལ་རྩེ་གཅིག་ཏུ་ཁྲིམས་ཀྱིས་
བསྒྲིམས། ཆུན་གྱིས་གཅུན་ལ་འབུག་པ་ལྟར་ཐུར་རེ་བྲིང་ངེ་། མདུང་ཤིང་ལྟར་
10



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དྲང་སིང་ངེ་། གཞུ་རྒྱུན་ལྟར་ཐང་ངེ་། སེམས་གཞན་དུ་མ་ཡེངས་པ། རྣམ་རྟོག་
གིས་མ་བསླད་པ། བཟོ་བཅོས་ཀྱིས་མ་སྒྲིབ་པ། ལུང་མ་བསྟན་དུ་མ་ལུས་པ།
དམིགས་པ་ལས་སྐད་ཙམ་དུ་ཡང་གཡེལ་བ་མེད་པར་ལྟའོ། །དེ་ལྟར་བལྟས་པས་
རྣམ་རྟོག་གི་འདུ་འཕྲོ་ཆད་ནས་གཤིས་ཀྱི་གནས་ལུགས་རྗེན་པ་མཐོང་བའི་དགོས་
པ་ཡོད་དོ།།
བཞི་པ་དམ་ཚིག་ལ། དེའི་དུས་མིག་མི་གཡོ། རྫི་མ་མི་བསྐྱོད། ལུས་མི་འགུལ་
མཆིལ་མ་མི་མིད། ཁ་ཆུ་སྣ་ཆུ་མིག་ཆུ་ཐམས་ཅད་རང་བབས་སུ་བཏང་། ཐུན་ཚད་
ཀྱང་དང་པོ་ས་ལེ་འོད་ཕྲེང་སྐོར་གཉིས་ཙམ་འདྲེན་ཡུན་ལ་ཐུན་སྐོར་རེ་དང་།
དེ་ནས་ཕྱི་ཐུན་ནས་སུམ་བརྒྱ་ལ་སོགས་ཡུན་ཚད་ཀྱི་འགྱུར་ཇེ་རིང་ལ་བསྲིང་སྟེ་
རྟགས་མ་བྱུང་བར་དུ་གཅུན་ལ་བསྒོམ་དུ་གཞུག །དེ་ཡང་རབ་ལ་གཏད་མ་ཐག་
ཏུ་ཟིན་རྟགས་ཚང་བ་འབྱུང་ལ། ཅི་རིགས་ཀྱིས་ཞག་གཉིས་ཚུན་ཆད་ལ་ཟིན་པ་
ཤས་ཆེ་སྟེ། གབ་པ་ལས། ཞག་གསུམ་དྲོས་བཞིར་དགོངས་པའི་ལུང་མནན་
གསུངས་པའི་དོན་དེ་ཡིན། སྔ་ཐུན་ཕྱི་ཐུན་ཀུན་ལ་ཡང་ཡང་ཁྲིད་ཅིང་འཆོས་ཤེས་
པ་གནད་ཆེའོ།།
གཉིས་པ་སྒྲ་ཁྲིད་ལ། དེ་ལྟར་བྱས་ཀྱང་ཟིན་དཀའ་ན་མཐོ་ཕྱོགས་སུ་ཟླ་
གམ་གྲལ་བྱས། མང་ན་གྲལ་མདུན་རྒྱབ་མང་དུ་བྱེད་བཅུག་སྟེ། ལུས་གནད་སྔར་
བཞིན་ལ། ལྟ་སྟང་བར་སྣང་ལ་གཟིར། རིག་པ་སྒྲ་ལ་མ་ཡེངས་པར་གཏད་དུ་
བཅུག །ངག་ཏུ། ཨ་ཨཱ༔ ཞེས་པའི་སྒྲ་རིང་པོ་པི་ཝཾ་གི་སྒྲ་ལྟ་བུ་སྙན་ལ་འགྱུར་ཁུག་
དང་ལྡན་པ་དང་། གཞན་ཡང་ཧཱུྃ་ཧྲི༔ འམ། ཧཱུྃ་ཧཱུྃ ༅ ངམ། ཧ་ཧིང་ ལ་སོགས་མ་
ནིང་གི་སྒྲ་སྐད་གང་རུང་ལ་བརྒྱ་ཡན་ཆད་སྟོང་ཕྱིན་ཆད་ཅི་རིགས་སུ་འདྲེན་ཏུ་
བཅུག་པས་ཟིན་རྟགས་མི་འབྱུང་མི་སྲིད་གསུངས་སྒྲ་ཁྲིད་འདི་དྲེད་པའི་རིགས། ལོང་
11



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ག རྒན་རྒོན། ཀུན་གཞི་འཇམ་པའི་རིགས་ཀུན་ལ་མཆོག་ཏུ་བསྔགས་པ་སྣང་ངོ་།།
དེ་ལྟར་རྫས་ཁྲིད་སྒྲ་ཁྲིད་གཉིས་ཀྱི་གདམས་པ་ལེགས་པ་གདབ་པས་ཟིན་
རྟགས་འབྱུང་ལུགས་ལ་མང་ཡང་བསྡུ་ན་ནང་དང་ཕྱིའི་ཟིན་རྟགས་གཉིས་སུ་
འདུས་ཏེ། ནང་དུ་རིག་པ་གནད་དུ་ཟིན་པའི་རྟགས་བརྒྱད་འབྱུང་གསུངས་པ།
རུ་སྦལ་མཁར་གཞོང་དུ་ཚུད་པ་ལྟར་འདུག་སྟངས་ལ་འབྲལ་མི་ཤེས་པ། བྱེའུ་ཕྲུག་
ལ་སེར་བུ་ཕོག་པ་ལྟར་འདར་ཆུང་སིལ་ལེ། རིག་པ་ཐང་ངེ་
། རྒུན་འབྲུམ་བདལ་
པ་ལྟར་ལུས་སེམས་གཉིས་ཀ་མེར་རེ་ལྡེམ་མེ་བ། མེ་ལྕགས་གདབ་པ་ལྟར་རེས་ཟིན་
རེས་མི་ཟིན་པར་ཐུན་རེ་རེ་ལའང་བསྣོལ་མ་ཁྲིག་ཁྲིག་འོང་བ། ལྕགས་སྦུབ་ནས་
ཆུ་འདྲེན་པ་ལྟར་རིག་པ་འཕྲ་ལ་དྲང་བ་ཐུར་རེ་བྲེང་ངེ་བ། བུང་བ་རྩི་ལ་ཆགས་
པ་ལྟར་རྫས་ལ་འབྲལ་མི་ཕོད་ཅིང་བཏང་གིས་མི་ཐོང་བ། མཚོ་ལ་ཞྭ་འཕྱོ་བ་ལྟར་
སེམས་ལས་མི་འདའ་བ། བར་སྣང་ལ་རླུང་འཕྱོ་བ་ལྟར་སྣང་ཡུལ་ལ་ཞེན་ཆགས་
མེད་པ་འབྱུང་། དེ་ཡང་རྟགས་རྣམས་ལ་ལ་ཞིག་ལ་ཚང་བ་འབྱུང་བ་ཡང་ཡོད།
རེ་རེ་གཉིས་གཉིས་ལས་མི་འབྱུང་བ་ཡང་ཡོད། དེའི་དུས་སུ་ཕྱི་རྟགས་སུ་རབ་
ལ་ལུས་གཡོ་འགུལ་མེད་པར་འབྱུང་། ཅི་རིགས་སུ་ངུ་རྒོད་འཁྲབ་རྒྱུག་བྱེད་པ།
བཞིན་ལོག་གི་འགྱུར་བ། ཁ་མིག་མི་སུམ་པ། ལུས་སྦྲིད་པ། རྔུལ་བ། འདར་བ།
འགྱེལ་བ་ལ་སོགས་འབྱུང་སྟེ་རིག་པ་ཟིན་པས་འཇམ་རླུང་ཨ་བ་དྷུ་ཏིར་ཚུད་པའི་
རྟགས་ཡིན་གསུངས། གཞན་ཡང་ས་ཆུ་ཤས་ཆེ་ན་ཟིན་རྟགས་ཕྱི་སྟེ་རྗེས་ནས་
གྲོགས་སུ་འགྱུར། མེ་རླུང་ཤས་ཆེ་ན་ཟིན་རྟགས་སྔ་སྟེ་རྗེས་ནས་གེགས་སུ་འགྱུར།
དེ་ཡང་གཏད་དུས་ཐུན་གྱི་མགོ་བཟང་ལ་ཞབས་ངན་ན་སྔར་ཁྲིད་བཏབས་ནས་
དྲེད་པའི་རྟགས་ཡིན་པས་ཐེབས་པ་དཀའ་བས་མཚན་བཅས་ལ་ནན་ཏན་བྱེད་
དུ་བཅུག་གོ །མགོ་ངན་ལ་ཞབས་བཟང་པའམ་སྔ་མ་བས་ཕྱི་མ་ཀུན་ཕར་ཇེ་བཟང་
32



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ལ་སོང་ན་བློ་གསར་པ་ཡིན་པས་ཐེབས་པ་སླ་བས་ཐབས་ལེགས་ཀྱིས་གཅུན་ལ་མ་
འགྲས་པར་བསྒོམ་དུ་གཞུག །མཚན་བཅས་ལ་ཁྲིད་དུས་ངན་ཀྱང་མཚན་མེད་
ལ་བཟང་ན་དབང་པོ་ཡང་རབ་ཡིན་པས་མཚན་བཅས་མི་དགོས། ཐམས་ཅད་
ཀྱི་དུས་སུ་བཟང་ན་རྒྱུད་ལ་ཡོད་པའི་རྟགས་ཡིན། གཞན་ཡང་རྫས་ཁྲིད་སྒྲ་ཁྲིད་
སེམས་ཚོལ་ལ་སོགས་ཅི་ལྟར་ཁྲིད་ཀྱང་གནད་དུ་མ་ཟིན་ན་ལན་གཅིག་ལ་ཁྲིད་མ་
ཐེབས་པ་ཡིན་པས་ཚོགས་གསོག་སྒྲིབ་སྦྱང་ཅི་རིགས་པར་བྱ། བླ་མ་ཁྱད་པར་ཅན་
ལ་དབང་ཞུ། དེ་ནས་གཟོད་གཞི་ནས་བསྐྱར་ལ་གདམས་པ་གདབ་བོ། །འོན་ཀྱང་
མོས་གུས་བསྐྱེད་ལ་གསོལ་བ་འདེབས་སུ་གཞུག །དམིགས་པ་སྤོ། རླུང་གཅུན།
སྒྲ་སྐད་འཁྲུལ་འཁོར་རྣམས་གེགས་སེལ་བཞིན་ཕོག་ལ་བརྩོན་འགྲུས་ཀྱིས་སྐྱོང་
བས་མི་ཟིན་མི་སྲིད་དོ། །ཅེས་གཞུང་གི་དགོངས་དོན་ནོ།།
གཉིས་པ་ཁྱད་པར་གྱི་སྔོན་འགྲོས་སེམས་
ས་ཀྱི་གནས་ལུགས་གཏན་ལ་དབབ་
པ་ལ་གཉིས། ཕྱི་ནང་རུ་ཤན། སྒོ་གསུམ་སྦྱང་བའོ། །དང་པོ་ལ་ཕྱི་ནང་གཉིས་ལས།
དང་པོ་ཕྱི་ལྟར་དབྱེ་བ་ནི། རྫོགས་ཆེན་གསེར་ཞུན་ལས། ལུས་འཁོར་འདས་རུ་
ཤན་ཕྱེ་བ།། ངག་འཁོར་འདས་རུ་ཤན་ཕྱེ་བ།། སེམས་འཁོར་འདས་རུ་ཤན་ཕྱེ་བ།
ཞེས་པས། དང་པོ་ལུས་ཀྱི་བྱ་ལུགས་ནི། དོན་རྒྱུད་ལས། དབེན་གནས་རི་སྟོང་
ཕྱིན་ལ་བདེ་བའི་ཕྱིར།། འཁོར་འདས་བྱེད་པོ་རང་རིག་གཞི་ཡིན་པས། དེ་ཡི་རྣམ་
འགྱུར་བྱེད་པ་སྣ་ཚོགས་སྣང་།། གཉིས་ཀ་རང་གི་བཅོས་པ་མ་གཏོགས་པ།། དོན་
དེ་བདེན་པ་གྲུབ་པ་སྤུ་ཙམ་མེད། རིགས་དྲུག་སྡུག་བསྔལ་སྤྱོད་ཚུལ་ཐམས་ཅད་
དེ།། སེམས་ཀྱི་རང་རྒྱུད་མྱོང་པ་ཡིན་སྙམ་ནས། ལུས་ཀྱི་འཕྱོ་རྒྱུག་འགྲོ་འདུག་རྣམ་
འགྱུར་བྱ། ཞེས་མིའི་འགྲོ་འོང་དང་མཐོང་ཚོར་མེད་པའི་གནས་སུ་ཕྱིན་ཏེ། ཡུལ་
དེའི་གཞི་བདག་ལ་གཏོར་མ་བྱིན་ནས་གྱ་ཚོམ་གྱི་སྤྱོད་པ་ལ་ཀོ་ལོང་མི་བྱེད་པར་
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕྲིན་ལས་བཅོལ། སེམས་ཅན་ཐམས་ཅ
་ཐམས་ཅད་ཀྱི་དོན་དུ་སྒོ་གསུམ་འཁོར་འདས་རུ་
ཤན་ཕྱེ་ལ། ཕྱིས་ནས་འཁོར་བར་མི་ལྡོག་པར་བྱ་སྙམ་དུ་སེམས་བསྐྱེད་ནས་ལུས་
གཅེར་བུ་ཕྱུང་ལ། འདི་ལྟར་འཁོར་འདས་ཀྱི་བྱེད་པོ་རང་གི་སེམས་ཡིན་པས་
ཐམས་ཅད་སེམས་ཀྱིས་གཟོས་པ་མ་གཏོགས་བདེན་པར་གྲུབ་པ་སྤུ་ཙམ་མེད།
རིགས་དྲུག་གི་སྡུག་བསྔལ་ཐམས་ཅད་ཀྱང་སེམས་ཀྱིས་རང་རྒྱུད་མྱོང་བ་ཡིན་སྙམ་
ནས། དམྱལ་བའི་ཚ་གྲང་། ཡི་དྭགས་ཀྱི་བཀྲེས་སྐོམ། བྱོལ་སོང་གི་བཀོལ་སྤྱོད།
མིའི་སྐྱེ་རྒ་ན་འཆི། ལྷ་མིན་གྱི་འཐབ་རྩོད། ལྷའི་འཕམ་ལྟུང་ལ་སོགས་རང་རྒྱུད་
ལ་བཀལ་ཞིང་དེ་དག་གི་རྣམ་འགྱུར་དང༌། གཞན་ཡང་རྒྱུག་པ། མཆོང་བ།
འདུག་པ། ལངས་བ། འཁྲབ་པ། གར་རོལ་ལ་སོགས་དྲན་ཚད་ཀྱི་སྤྱོད་པ་སྤྱད་
ལ་ངོ་ཐོག་ཏུ་གློད་ཅིང་རྗེས་ཤེས་ལ་ཅེར་གྱིས་བལྟ། གཉིས་པ་ངག་གི་བྱ་ལུགས་
ནི། རྫོགས་ཆེན་གསེར་ཐུར་ལས། ངག་གི་རིགས་དྲུག་སྒྲ་སྐད་བརྗོད། དེ་ནས་
ཧ་ཧ་ཧེ་ཧེ་དང་། ཁྲོ་བོའི་སྒྲ་སྐད་སྣ་ཚོགས་སྒྲོགས། དེ་ཡིས་ངག་ཁྲོལ་བརྗོད་མེད་
རྟོགས། ཞེས་རིགས་དྲུག་གི་སྒྲ་སྐད། དག་མ་དག་གི་གཏམ་སྣ་ཚོགས་བླང་དོར་
མེད་པར་སྒྲོགས་ཤིང་ངོ་ཐོག་ཏུ་གློད། གསུམ་པ་སེམས་ཀྱི་བྱ་ལུགས་ནི། ཉོན་
མོངས་དུག་ལྔ་དང་། དགེ་མི་དགེའི་བསམ་པ་ཐམས་ཅད་ཁྱད་དུ་སློང་ཞིང་ཡིད་
ལ་བྱེད། གཞན་ཡང་དོན་རྒྱུད་ལས། ལུས་ཀྱིས་བདེ་གཤེགས་ཞི་ཁྲོའི་རྣམ་འགྱུར་
བསྟན།། ངག་གིས་སྔགས་ཀྱི་སྒྲ་དབྱངས་གང་དྲན་བརྗོད། ཡིད་ཀྱིས་ལྷ་ཡི་ཐུགས་
དགོངས་ང་རྒྱལ་བཟུང་།། ཞེས་ལུས་བདེ་གཤེགས་བཞུགས་ཚུལ་དཀྱིལ་ཀྲུང་མཉམ་
བཞག་ས་གནོན། སྐུའི་གནས་ལྔ་ལས་འོད་ཟེར་བཀྱེ་འདུ་ལ་སོགས་དང་། ངག་
དེའི་གསུང་གི་སྤྱོད་པ་བོན་འཁོར་བསྐོར་བ། ཁམས་ཆེན་པོ་བརྒྱད་ཀྱི་འབུམ་
གསུངས་པ། སེམས་ཀྱི་སྤྱོད་པ་ཏིང་ངེ་འཛིན་ལ་མཉམ་པར་བཞག་པ་དང་། དེ་



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བཞིན་དུ་ཁྲོ་བོའི་འགྱིང་སྟབས། ཁྲོ་མོའི་གར་སྟབས། ངག་གི་སྤྱོད་པ་བསྭོ་བསྭོ་
ཕཊ ཋ ཕཊ	སོགས་དང་། ཡིད་ཀྱི་སྤྱོད་པ་ཡི་དམ་ལྷའི་ང་རྒྱལ་སྒོམ་པ་ལ་སོགས་
པར་རྩལ་སྦྱོང་ཞིང་རྗེས་ཤེས་ལ་བལྟའོ། །དགོས་པ་ནི་སྒོ་གསུམ་འཁོར་འདས་རུ་
ཤན་ཕྱེད་པས། གནས་སྐབས་སྒོ་གསུམ་ཀྱི་ཞེན་པ་ལོག །ལས་སྒྲིབ་བྱང་། ཕྱི་ནང་
གསང་བའི་བར་ཆད་ཞི། ལས་ཐམས་ཅད་གྲུབ། བྱ་བྱེད་ཐམས་ཅད་སེམས་ཀྱི་
ཆོ་འཕྲུལ་དུ་ཤེས། མཐར་ཐུག་སྒོ་གསུམ་འཁོར་བའི་གྲོང་དུ་མི་འཇུག་ཅིང་སྐུ་
གསུང་ཐུགས་སུ་གྲོལ། རུ་ཤན་ཕྱེད་བའི་ཚད་ནི། རྫོགས་ཆེན་གསེར་ཞུན་ལས།
འཁོར་འདས་རུ་ཤན་ཕྱེ་བའི་སྤྱོད་པ་བྱས་པས།། རིགས་དྲུག་གི་གནས་གང་ལའང་
ཆགས་སྡང་ཞེན་པ་མི་སྐྱེ་བ།། གསོད་པའི་གཤེད་མ་དང་འཕྲད་ཀྱང་འཇིགས་པ་
མེད། དེ་ལྟར་བྱུང་ན་འཁོར་འདས་རུ་ཤན་ཕྱེད་པའི་ཚད་དོ། །ཞེས་པ་ལྟར་དང་།
གཞན་ཡང་སྒོ་གསུམ་གྱི་སྤྱོད་པ་བྱས་པས་ངལ་དུབ་ལ་སོགས་པའི་རྐྱེན་གྱིས་འགྱུ་
དྲན་བྱུང་ཚོར་གྱི་སྤུན་ཐག་ཆད་ནས། དེ་ལ་འཇུག་སྙིང་མི་འདོད་པར་དེས་ཅི་ཞིག་
བྱ་སྙམ་ནས་ཐ་མལ་གྱི་བསམ་སྤྱོད་ཐམས་ཅད་འགག་པ་དང་། འཁོར་འདས་ཀྱི་
གཞི་དང་རྩ་བ་སེམས་དང་། སེམས་ཀྱི་ངོ་བོ་སྟོང་པར་ཐག་ཆོད་པའི་དགོས་པ་
ཡོད་དོ། །གཉིས་པ་ནང་གི་འཁོར་འདས་རུ་ཤན་ནི། རྫོགས་ཆེན་ཡང་རྩེ་ལས།
གནས་དྲུག་རིགས་དྲུག་ཞིང་ཁམས་སུ། འདུལ་དྲུག་སྐུ་ཡིས་ཁྲིག་གིས་གང་། ལས་
དྲུག་གཞུང་དང་ཐབས་ཀྱིས་སྦྱར།། འཁོར་ལོ་དྲུག་ལ་འབྲུ་དྲུག་བཀོད།། ལྷ་དང་
སྦྱར་ཐབས་ཞལ་ལས་ཤེས། ཞེས་པའི་ལག་ལེན་ཟུར་དུ་གསལ། དགོས་པ་ནི།
རིགས་དྲུག་རང་སྦྱོང་འཁོར་བ་དོང་སྤྲུགས་རྒྱུད་ལས། ཕྱི་བསྐལ་པ་གསུམ་གྱིས་
ཞིང་དྲུག་སྦྱངས་པས་ཞིང་ཁམས་དག་པར་སྐྱེ་བའི་ཡོན་ཏན་ཡོད། ནང་ལྷ་དྲུག་
གི་སྐུར་གསལ་བས་རྒྱུད་དྲུག་གི་ལུས་མི་ལེན་པའི་ཡོན་ཏན་ཡོད། གསང་བ་འཁོར་
5



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལོ་དྲུག་ལ་ས་བོན་དྲུག་བཀོད་ནས་བཟླས་པ་དང་འཕྲོ་འདུ་བྱས་པས་རྒྱུ་དྲུག་གི་
རྩད་ཆོད་པའི་ཡོན་ཏན་ཡོད། ཞེས་པ་ལྟར་དང་། གཞན་ཡང་གནས་ལུགས་ཀྱི་
དོན་མི་མཐོང་བར་བྱེད་པའི་གེགས་སྒྲིབ་པ་གཉིས་ལ་སོགས་བྱང་ནས་རང་རིག་
མངོན་སུམ་འཆར་བའི་དགོས་པ་ཡོད་དོ།།
གཉིས་པ་ལ། རྒྱུད་ལས། སླར་ཡང་ལུས་ངག་ཡིད་གསུམ་སྦྱང་པ་ནི། ཞེས་
པས། དང་པོ་ལུས་སྦྱོང་ལ། དོན་རྒྱུད་ལས། རང་ལུས་པྲ་ཕུད་བིཌཱུའི་ཁ་དོག་ཅན།
མེ་རི་དམར་པོ་ཁྱིལ་ཁྱིལ་འབར་བར་བསམ། ཞེས་ལངས་ལ་རྐང་མཐིལ་
ང་མཐིལ་གཉིས་
སྤྲད་དེ་པུས་མོ་བགྲད། རྐེད་པ་དྲང་པོར་བསྲང་། ལག་གཉིས་གྲུ་མོ་རྒྱངས་བཞིན་
ཐལ་མོ་སྤྱི་བོར་མ་རེག་པར་སྦྱར། མགྲིན་པར་ཨོལ་མདུད་ནོན་པར་བྱས་ཏེ་ལུས་
པྲ་ཕུད་རྩེ་གསུམ་པ་བིརྱའི་ཁ་དོག་ཅན་མེ་ཁྱིལ་ཁྱིལ་འབར་བ་ཞིག་ལ་རིག་པ་
གཏད་ལ་ཅི་ནུས་སུ་འདུག །མི་ནུས་པར་གྱུར་ཚེ་རྒྱབ་ཏུ་འགྱེལ་བཅུག་ཅིང་ངག་
ཏུ་ཧཞེས་དབུགས་ཐག་ཆད་པ་ལྟ་བུར་བྱ་ལ་ཡང་ཡང་སྦྱོང་། དགོས་པ་ནི་རྒྱུད་
ལས། ཡང་ཡང་སྦྱངས་པས་ཐུན་མོང་ལུས་སྒྲིབ་དག །བར་ཆད་ཞི་ཞིང་མངོན་པར་
ཞེན་པ་ལྡོག །མཐར་ཐུག་སྤྲུལ་པའི་སྐུ་དང་གཉིས་མེད་འགྱུར། ཞེས་པ་ལྟར་རོ།།
གཉིས་པ་ངག་སྦྱང་ལ་བཞིར་བསྟན་པ་ལས། དང་པོ་རྒྱས་གདབ་ལ་ཕྱི་ནང་
གཉིས་ལས། དང་པོ་ཕྱི་སྣང་བ་ལ་རྒྱས་གདབ་པ་ནི། དོན་རྒྱུད་ལས། སྙིང་གར་
ཧཱུཾ་ཡིག་སྔོན་པོ་ཞིག་ཏུ་བསྒོམ། རླུང་དང་ཤེས་པ་ཧཱུཾ་གསུམ་གཅིག་ཏུ་བསྲེ། ངག་
ཏུ་ཧཱུྃ་ཞེས་འཕྲ་ལ་རིང་བ་བརྗོད།། སྙིང་གའི་ཧཱུྃ་ལས་ཧཱུྃ་འཕྲོས་སྣང་ཁམས་གང་།།
ཅེས་པས་གདན་འབོལ་བའི་ཁར་འདུག་ལ་ལུས་གནད་སྔར་ལྟར་བཅའ། མིག་
བར་སྣང་ལ་གཏད། སྙིང་ཁར་ཧཱུཾ་སྔོན་པོ་བསམ་ལ། ངག་ཏུ་ཧཱུྃ་ཧཱུྃ་ཧཱུྃ་ཞེས་འཕྲ་ལ་
རིང་བ་བརྗོད་པས་སྙིང་གའི་ཧཱུྃ་ལས་ཧཱུྃ་གྲངས་མེད་ཆད་དེ་སྣ་བུག་གཡས་ནས་ཕྱིར་
16



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཐོན་པ་དང་། སྣང་བ་ཐམས་ཅད་ཧཱུྃ་དུ་ལམ་ལམ་གྱུར་པར་བསམ་ཞིང་རླུང་དང་
ཤེས་པ་སྣང་བ་གསུམ་གཅིག་ཏུ་བསྲེས་ལ་མ་ཡེངས་པར་བྱའོ།།
གཉིས་པ་ནང་ཕུང་པོ་ལ་རྒྱས་གདབ་པ་ནི། སྔར་མ་ལས། ངག་ཏུ་ཧཱུྃ་སྒྲ་ཐུང་
བ་སྒྲོག་པའི་ཚེ། སྣ་བུག་གཡོན་ནས་ཧཱུྃ་རྣམས་ཐོགས་མེད་ཞུགས། ལུས་ཀྱི་ནང་ན་
ཧཱུྃ་གིས་མེར་མེར་གང་།། ཞེས་པས། ངག་ཏུ་ཧཱུཾ་སྒྲ་ཐུང་བ་བརྗོད་པས་ཕྱི་རོལ་གྱི་
ཧཱུྃ་རྣམས་སྣ་བུག་གཡོན་ནས་ཞུགས་ཏེ་ཁོང་པའི་ནང་དུ་བྱུང་ནས། ལུས་ཧཱུྃ་གི་རྣམ་
པར་མེར་མེར་གྱུར་པར་བསམ་ལ་སྐབས་སུ་ངོ་ཐོག་ཏུ་གློད་དོ། །དེས་ཡུལ་སྣང་རང་
བཞིན་མེད་པར་གྲོལ་བ་དང་ལུས་ཀྱི་འབྱུང་བ་དག་སྟེ་གདོས་བཅས་ཟག་པ་མེད་པར་
གྲོལ་བའི་དགོས་པ་ཡོད་དོ། །འབྱོངས་པའི་ཚད་ནི་གསེར་ཞུན་ལས། ཕྱིའི་སྣང་
བ་ཐམས་ཅད་ཧཱུྃ་དུ་ལམ་ལམ་འཆར་བ་དང་། ནང་གི་ཕུང་པོ་ཧཱུྃ་གི་རྣམ་པ་རང་
ངེ་བ་སྙམ་བྱེད་ན་རྒྱུས་གདབ་འབྱོངས་པའི་རྟགས་ཡང་དག་པའོ། །ཞེས་པ་ལྟར་རོ། །
གཉིས་པ་རྩལ་སྦྱང་ལ་ཕྱི་ནང་གཉིས་ལས། དང་པོ་ཕྱི་སྣང་བ་ལ་སྦྱོང་བ་ནི།
དོན་རྒྱུད་ལས། རིག་པ་ཧཱུྃ་ལས་ཧཱུྃ་ཡིག་དྲུག་ལ་རྩུབ། ཤུགས་ལྡན་ཡུལ་ཁམས་ཆེ་
ཆུང་གང་ལ་སྤྲོ། སྣང་ཁམས་ཐམས་ཅད་ཐར་ཐར་ཕུག་པར་བསམ། ཞེས་པས།
ཧཱུཾ་ཧཱུཾ་ཧཱུཾ་ཞེས་དྲག་ལ་གཏུམ་པ་བརྗོད་པས། རིག་པའི་ཧཱུྃ་ལས་ཧཱུྃ་དྲག་ལ་རྩུབ་པ་
རྣོ་མྱུར་གྱི་ཤུགས་དང་ལྡན་པ་མང་པོ་ཐོལ་ཐོལ་བྱུང་བས། སྣང་བ་ཐམས་ཅད་ཕར་
ཐལ་ཚུར་ཐལ་ཕུག་ནས་ཐམས་ཅད་ཁྲལ་མ་ཁྲོལ་དུ་སོང་བར་བསམ་མོ།།
གཉིས་པ་ནང་ཕུང་པོ་ལ་སྦྱོང་བ་ནི། སྔ་མ་ལས། ཡང་ཞིག་ཧཱུྃ་ཞེས་བརྗོད་
པས་ཧཱུཾ་སྔོན་པོ། རང་ལུས་ཁོང་ནས་སྤྱི་བོ་རྐང་མཐིལ་ཡན། སྟོད་སྨད་མདུན་རྒྱབ་
ཐམས་ཅད་ཐལ་ཐལ་ཕྱིན།། ཞེས་པས། ངག་ཏུ་ཧཱུཾ་ཧཱུཾ་ཞེས་པས་ཧཱུྃ་སྔོན་པོ་མཚན་
ཉིད་བཞི་ལྡན་མཐོ་གང་པ། རང་གི་སྤྱི་བོ་ནས་རྐང་མཐིལ་ཡན་ཆད་སྟོད་སྨད་
37



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མདུན་རྒྱབ་ཐམས་ཅད་དུ་ཐལ་ཐལ་ཕྱིན་ཏེ། ལུས་ཀྱི་ཤ་རུས་རྡུལ་ཕྲན་དུ་གཏོང་
ནས་མེད་པར་བསམ་ཞིང་། སྐབས་སུ་ངོ་ཐོག་ཏུ་ཀློད། དེས་སྣང་བ་བདེན་མེད་
དུ་གྲོལ་བ་དང་། ནད་གདོན་ཞི་ཞིང་ལུས་འོད་གསལ་དུ་ཡལ་བའི་དགོས་པ་ཡོད་
དོ། །འབྱོངས་པའི་ཚད་ནི། གསེར་ཞུན་ལས། སྣང་བ་ལ་རྩལ་སྦྱངས་པས་སྣང་
བ་ཁྲལ་མ་ཁྲོལ་དུ་འདུག་པའི་ཉམས་འཆར། ཕུང་པོ་ལ་རྩལ་སྦྱངས་པས་ཕུང་པོ་
ཡང་ལྕགས་ཚག་ལྟ་བུའི་སྣང་བ་འཆར་ན་འབྱོངས་རྟགས་ཡིན། ཞེས་པ་ལྟར་རོ། །
གསུམ་པ་མཉེན་བཙལ་བ་ནི། དོན་རྒྱུད་ལས། ངག་ཏུ་ཧཱུྃ་ཞེས་སྙན་ཅིང་དྲག་ལ་
རིང་པོ་བརྗོད་པས་སྙིང་གའི་ཧཱུྃ་ལས་ཧཱུྃ་ཕྲེང་འཕྲོས། དམིགས་རྟེན་གཡས་བསྐོར་
དཀྲིས་ཏེ་རྩེར་སླེབ་པ་དང་། ཧཱུྃ་ཡིག་མེར་རེ་འདུག་སྙམ་དར་གཅིག་གློད། ཞེས་
པས། མདུན་དུ་ཤིང་བུ་ལ་སོགས་དམིགས་རྟེན་རིང་བ་བཙུགས། ངག་ཏུ་ཧཱུཾ་ཧཱུཾ་
ཞེས་དྲག་ལ་རིང་བ་བརྗོད་པས་སྙིང་གའི་ཧཱུྃ་ལས་ཧཱུྃ་གི་ཕྲེང་བ་སྔར་མའི་ཞབས་
ཀྱུ་དང་། ཕྱི་མའི་གླད་གོར་གཉིས་འབྲེལ་པའི་ཚུལ་དུ་ཕར་སོང་ནས་དམིགས་རྟེན་
གྱི་རྩ་བ་ནས་རིམ་པར་དཀྲིས་ཤིང་རྩེ་མོར་སླེབ་པ་དང་
། ཧཱུཾ་སྔ་མ་དེ་རྩེ་མོར་མདུང་
ཚུགས་སུ་མེར་རེ་འདུག་པ་ལ་ཤེས་པ་གཏད་དེ་ཤུ་གི་གླུ་དལ་བུས་ལེན། རྣམ་རྟོག་
ལྡང་པ་དང་ངག་ཏུ་ཧཱུྃ་ཞེས་བརྗོད་པས་ཧཱུྃ་རྣམས་གཅིག་ལ་གཅིག་ཐིམ་གྱི་ཚུལ་དུ་
ཕྱིར་ལྡོག་སྟེ། ནར་གྱི་བསྡུས་ནས་སྙིང་གའི་ཧཱུྃ་ལ་ཐིམ་པར་བསམ་ལ་ཡང་ཡང་སྦྱོང་
ཞིང་སྐབས་སུ་ངོ་ཐོག་ཏུ་གློད། དགོས་པ་ནི་རྒྱུད་ལས། འདིས་ནི་རྣམ་རྟོག་དབང་
དུ་མི་འགྲོ་ཞིང་། དམིགས་པ་གང་དུའང་བསྒྱུར་ཐུབ་པར་འབྱུང་ངོ༌། །
བཞི་པ་ལམ་དུ་ཞུགས་པ་ནི། དོན་རྒྱུད་ལས། རང་གི་ལུས་དང་རླུང་སེམས་
གཅིག་ཏུ་དྲིལ། ཧཱུཾ་ཡིག་སྔོན་པོ་ལམ་ཞུགས་ཕར་ཕར་འགྲོ། རིམ་བཞིན་རི་ལུང་
མཐའ་མེད་སོང་བར་བསམ།། ཞེས་པས། རང་གི་ལུས་དང་རླུང་སེམས་གཅིག་
8



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཏུ་དྲིལ་བ་ཧཱུྃ་སྔོན་པོ་གྲུ་གང་པའི་རྣམ་པ་ཅན་ཞིག་ཕར་འཁྱོག་ཚུར་འཁྱོག་སྲིན་
བུའི་འགྲོས་ཀྱིས་མཐོང་ཡུལ་གྱི་རི་དང་ཡུལ་ལྗོངས་ནས། མི་མཐོང་ཞིང་རྒྱུས་ཡོད་
པའི་ཞིང་དང་དེ་ལས་གཞན་ཡང་རི་ལུང་མཐའ་མེད་དུ་སོང་བར་བསམ་ཞིང་།
འགྲོ་ལུགས་དང་མཐུན་པའི་ཤུ་དལ་བུས་བརྗོད། མཚམས་སུ་ཕཊ༔ སྒྲས་བཅད་
ལ་དམིགས་མེད་དུ་བཞག་གོ །དེས་ཡུལ་གྱི་བག་ཆགས་སྦྱོང་ཞིང་རྣམ་རྟོག་རང་
ཤུགས་ཀྱིས་འགགས་ནས་བདེ་གསལ་མི་རྟོག་པའི་ཉམས་སྐྱེའོ། །དགོས་པ་ནི།
དོན་རྒྱུད་ལས། དེ་ཡིས་ངག་གི་སྡིག་དག་བར་ཆད་ཞི།། ངག་གི་མངོན་ཞེན་ལྡོག
ནས་མཐར་ཐུག་ཏུ། ལོངས་སྤྱོད་རྫོགས་པའི་སྐུ་དང་གཉིས་མེད་འགྱུར།། ཞེས་
པ་ལྟར་རོ། །འབྱོངས་པའི་ཚད་ནི། གསེར་ཞུན་ལས། མཉེན་བཙལ་བ་དང་ལམ་
དུ་ཞུགས་པ་ལ་སོགས་ལ་བསྒོམ་པས་ཤེས་པ་གཏོང་ན་འགྲོ་ཞིང་གཏད་ན་ལམ་ལམ་
སྡོད་པ་གཅིག་འབྱུང་། གཟུང་འཛིན་འཕྲོ་རྟོག་གི་དབང་དུ་སོང་ན་མཉེན་བཙལ་
ལམ་ཞུགས་མ་འབྱོངས་པའི་རྟགས་སོ། །ཞེས་པས་རྟགས་ཚད་དང་ལྡན་པར་བྱའོ། །
གསུམ་པ་སེམས་སྦྱང་ལ་གསུམ། རྩད་བཅད། བོགས་འདོན། འཆར་ལུགས་
སོ། །དང་པོ་རྫོགས་ཆེན་གསེར་ཞུན་ལས། དང་པོ་སེམས་ཀྱི་བྱུང་ས་དང་གནས་
ས་འགྲོ་ས་གསུམ་ཀར་དཔྱོད། སེམས་སྦྱོང་སེམས་ཀྱི་གནས་ལུགས་ཤེས། ཞེས་
པའི་དོན་ལ་གསུམ་ལས། དང་པོ་སེམས་བྱུང་ས་བྱུང་མཁན་ལ་དཔྱད་པ་ནི། དོན་
རྒྱུད་ལས། དང་པོ་བྱུང་ས་ཕྱི་ཡི་འབྱུང་བའི་ཁམས།། སྟོང་གསུམ་ཡུལ་དང་གྲོང་
ཁྱེར་ཕ་དང་མ།། ལུས་ཀྱི་སྟོད་སྨད་བར་གསུམ་གང་ལས་བྱུང་།། ཞེས་སེམས་འདི་
ཡོད་ཙམ་ནས་ཡོད་པ་སྣང་བའི་ཕྱོགས་ནས་བྱུང་ངམ། མེད་པ་སྟོང་པའི་ཕྱོགས་
ནས་བྱུང་། ཡོད་པ་སྣང་བའི་ཕྱོགས་ནས་བྱུང་ན་ཕྱི་འབྱུང་བའི་ཁམས་དང་སྟོང་
གསུམ་ཡུལ་མཁར་ཕ་མ་ལས་བྱུང་ངམ། ནང་ལུས་ཀྱི་སྟོད་སྨད་བར་གསུམ་གང་
9



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གི་ནང་ནས་བྱུང་། ཕྱི་འབྱུང་བ་བཞི་ལ་སོགས་དངོས་པོའི་ཕྱོགས་ནས་བྱུང་སྙམ་
ན། དེ་རེ་རེ་ནས་རྡུལ་ཕྲན་དུ་བཤིགས་ནས་བཙལ་བས་བྱུང་ས་མ་རྙེད། ནང་ཕུང་
པོ་ལས་བྱུང་ངམ་སྙམ་ན། དེ་ཡང་ཆ་ཤས་བཙལ་ནས་རྙེད་དམ། གལ་ཏེ་སྟོང་
པ་ལས་བྱུང་སྙམ་ན། དོན་རྒྱུད་ལས། སྟོང་པ་ལས་བྱུང་སྙམ་ན་བྱུང་ལུགས་དཔྱོད།
ཅེས་པས་དེའི་གཞི་དང་རྩ་བ་རྩད་བཅད་པས་དངོས་མེད་ཟང་ཐལ་དུ་འདུག་པས་
བྱུང་ས་མ་རྙེད། དེ་ལྟར་བརྟགས་ནས་བྱུང་ས་མེད་པར་ཐག་ཆོད་ནའང་བྱུང་
མཁན་གྱི་ཤེས་པ་ཤར་རེ་འོལ་ལེ་སེམས་དང་སེམས་བྱུང་ལྟར་ཤར་བ་ན།
སེམས་
དང་སེམས་བྱུང་གཉིས་ཨེ་གཅིག །དེ་གཉིས་གང་སྔ་བརྟགས་པས་ཅི་ཡང་མཐོང་
དུ་མི་འདུག་པར་བརྟག་བྱེད་ཀྱི་ཤེས་པ་རང་སྟོར། གསལ་བ་སྣང་ཡང་བརྟགས་
བྱ་བརྟགས་བྱེད་ལ་དངོས་པོ་མེད་པར་དབྱིབས་ཁ་དོག་མཚན་མའི་ཡུལ་ལས་
འདས་ཏེ། གཅིག་བུ་ཡང་མེད་པས་གཉིས་མཐའ་ཟད། མཐའ་མེད་པས་དབུས་
དང་བྲལ་བའི་དོན་མཐོང་། དགོས་པ་ནི་བྱུང་ས་བྱུང་མཁན་མེད་པའི་རང་རིག་
ངོས་བཟུང་དང་བྲལ་བར་གཏན་ལ་ཕབས་པ་སྟེ། དོན་རྒྱུད་ལས། ཡེ་ནས་གཞི་
མེད་ངོ་བོ་དངོས་པོ་སྟོང་། ངོས་བཟུང་བྲལ་བའི་རིག་པའི་རང་ངོ་མཐོང་ཞེས་སོ། །
གཉིས་པ་གནས་ས་གནས་མཁན་ལ་དཔྱད་པ་ནི། དོན་རྒྱུད་ལས། བར་དུ་
གནས་ས་ཕྱི་ནང་སྣོད་བཅུད་ལུས།། མགོ་མཇུག་གང་གནས་དབྱིབས་དང་ཁ་དོག་
དངོས། གང་གི་མཚན་སོགས་བརྟགས་དཔྱད་ལེགས་པར་བྱ། ཞེས་པས། སེམས་
འདི་ཕྱི་རུ་གནས་ན་ཕྱིའི་ཡུལ་ནང་དུ་གནས་ན་ནང་གི་ལུས་ལ་སོགས་གང་གི་སྟེང་
དུ་གནས་སྔ་མ་ལྟར་བརྟགས་པས་གནས་ས་མ་རྙེད། གལ་ཏེ་གནས་ས་མེད་པ་ཤེས་
ནའང་གནས་མཁན་གྱི་དྲན་པ་གསལ་གསལ་ཧྲིག་ཧྲིག་ཏུ་འདུག་ན། དོན་རྒྱུད་
ལས། རྟོག་བྱེད་རིག་པ་ལ་བལྟས་གསལ་སྟོང་དུ། སྣང་ཡང་རང་བཞིན་མ་གྲུབ་
20



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གཞི་རྩ་བྲལ། ཞེས་པས། དེ་ལ་བརྟགས་ཤིང་དཔྱད་དང་དེ་ཡང་ཆུ་ལ་རི་མོ་བྲིས་
པའི་ཚེ་རང་ཡལ་དུ་འགྲོ་བ་བཞིན་གནས་མཁན་རང་བཞིན་མ་གྲུབ་བོ། །དེས་
གནས་ས་མེད་དེ་སྣང་བའི་རྫུན་ཕུགས་རྡིབ། གནས་མཁན་མེད་དེ་སེམས་ཀྱི་གཞི་
རྩ་ཆོད་ནས་ལྟ་སྒོམ་སོགས་ཉམས་ལེན་གྱི་མཚངས་རིག་པའི་དགོས་པ་ཡོད་དོ། །
གསུམ་པ་འགྲོ་ས་འགྲོ་མཁན་ལ་དཔྱད་པ་ནི། དོན་རྒྱུད་ལས། ཐ་མ་འགྲོ་ས་
སེམས་རྟོག་ཝལ་གྱིས་ཤར།། སོང་སྙམ་བྱེད་པ་དེ་ཉིད་གང་དུ་འགྲོ།། ཡུལ་གང་འགྲོ་
འོང་བརྟགས་ཤིང་དཔྱད་པར་བྱ།། ཞེས་པས། སེམས་རྟོག་ཝལ་གྱིས་ཤར་ནས་
ཡལ་ནས་སོང་སྙམ་བྱེད་པ་འདི་གང་དུ་འགྲོ་བ་བརྟགས་པས། ཕྱི་ནང་སྣོད་བཅུད་
སྣང་སྟོང་ཡོད་མེད་ལ་སོགས་གང་དུ་ཡང་འགྲོ་ས་མ་རྙེད་ཅིང་འོང་བའི་གནས་ཀྱང་
མ་རྙེད། གལ་ཏེ་རྙེད་ན་འགྲོ་མཁན་རང་གི་དབྱིབས་དང་ཁ་དོག་ལ་སོགས་ཀྱང་
མཐོང་དགོས་པས་བརྟགས་པའི་ཚེ་དེ་ལྟར་མི་འདུག་པས་བྱས་པའི་བོན་གྱིས་
སངས་མི་རྒྱ་བར་ཡིད་ཆེས། དགོས་པ་ནི། འགྲོ་ས་མེད་པས་ཡུལ་སྣང་སེམས་ཀྱིས་
བཟོས་པར་ཤེས། འགྲོ་མཁན་མེད་པས་ཡུལ་ཅན་རང་བཞིན་མ་གྲུབ་པར་རྟོགས་
ཏེ་རིག་སྟོང་འགྲོ་འོང་དང་བྲལ་བར་གཏན་ལ་ཕེབས་པ་དང་། དོན་རྒྱུད་ལས།
དེ་དག་གིས་ཀྱང་ཡིད་ཀྱི་སྡིག་སྒྲིབ་དག །བར་ཆད་ཞི་ཞིང་ཡིད་ཀྱི་མངོན་ཞེན་
ལྡོག །མཐར་ཐུག་བོན་གྱི་སྐུ་དང་གཉིས་མེད་འགྱུར།། ཞེས་པའོ། །གཞན་ཡང་
འདིའི་སྐབས་སུ་སློབ་མ་སེམས་ཚོལ་དུ་གཞུག་སྟེ། བླ་མས་ཀྱང་རྙེད་དམ་མ་རྙེད་
ཡང་ཡང་དྲི། སློབ་མས་ཀྱང་གཡོ་ཟོལ་མེད་པར་ངེས་ཤེས་འདྲོངས་བར་བྱ། དེའང་
སྟོང་པ་ཅང་མེད་ཅིག་འདུག་ཟེར་ན། ད་ལྟའི་སེམས་མི་དྲན་དགུ་དྲན། མི་འགྱུ་
དགུ་འགྱུ་བྱེད་པ་འདི་སུ་ཡིན་བྱ། དངོས་པོ་འདི་འདྲ་འདུག་ཟེར་བྱུང་ན། མཐོང་
མཁན་དང་རྙེད་མཁན་སུ་ཡིན་བྱ་ལ་རྩད་བཅད། སེམས་ཡོད་རང་ནི་ཡོད་ལས་
21



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཆེ་སྟེ་རྙེད་རྒྱུ་མི་འདུག་ཟེར་ན། འོ་ན་ད་ལྟར་རང་དུའང་གང་ན་ཡང་འདུག་ཏུ་
མི་སྟེར་བར་ཚུབས་ཀྱིལ་ཀྱིལ་དུ་འོང་བ། ལྕེ་རིལ་རིལ་ཏུ་སྨྲ་བ་འདི་སུ་ཡིན་བྱ་ལ་
ཡང་ཡང་ཚོལ་དུ་གཏོང་ལ་རྩད་བཅད། བླ་མ་མཁས་ཤིང་གདམས་ངག་ཟབ་པ་
ཞིག་ཡིན་ཀྱང་སློབ་མ་ལ་སེམས་ཚོལ་མ་བཅུག་ན། དཔེར་ན་བཟོ་བོ་ཇི་ལྟར་མཁས་
ཀྱང་བཟོ་བསླབ་པའི་ཚེ། བཟོ་བོའི་དངོས་པོ་རྒྱུ་མེད་ན་གང་ཡང་བསླབ་མི་ནུས་
ཤིང་བཟོ་མི་ཤེས་པ་དང་འདྲ། དེ་ལྟར་སེམས་ཀྱི་བྱུང་གནས་འགྲོ་གསུམ་ལ་ལེགས་
པར་བརྟགས་པས། གསེར་ཞུན་ལས། བྱུང་ས་མེད་དེ་རྒྱུ་ཡིས་སྟོང་། གནས་ས་
མེད་དེ་ངོ་བོས་སྟོང་།། འགྲོ་ས་མེད་དེ་མཁན་པོས་སྟོང་།། ཞེས་དང་པོ་སེམས་ལ་
བྱུང་ས་མེད་དེ་རྒྱུ་དང་རྐྱེན་གྱིས་མ་བསྐྱེད། བར་དུ་གནས་ས་མེད་དེ་དབྱིབས་དང་
ཁ་དོག་མཚན་མའི་བོན་དུ་མ་གྲུབ། ཐ་མ་འགྲོ་ས་མེད་དེ་འདིར་སོང་གི་མཁན་
པོ་མེད་པ་འགྱུར་བ་གློ་བུར་བའི་རྟོགས་ཚོགས་ཐམས་ཅད་སྟོང་པའི་ཀློང་ལ་སྟོང་
པ་ཤར་བས་ཡེ་སྟོང་རྩ་བྲལ་དུ་ཐག་ཆོད་པའོ། །
གཉིས་པ་བོགས་འདོན་པ་ནི། ལུས་གནད་ཆ་ལུགས་ལྔ་ལྡན་བྱ། ལྟ་སྟངས་
ཀྱི་གནད་མིག་སྣ་རྩེར་ཕབ། དམིགས་པའི་གནད་མདུན་གྱི་བར་སྣང་ལ་གཤེན་
ལྷའི་སྐུ་མཚན་དཔེ་དང་ལྡན་པ་གསལ་ཁྱུག་ཁྱུག་བྱེད་པ་ཞིག་ལ་དམིགས་པ་གཏད་
ལ་ཡང་ཡང་བསྒོམ། མི་གསལ་ན་དམིགས་པ་གང་ཡང་མཚན་བཅས་ཐབས་ལ་
བསྟེན་ནས་ཁྲིད། དེ་ལ་གསལ་ཅུང་ཐེབས་པ་དང་སྨིན་མཚམས་ནས་སོར་བཅུ་
དྲུག་གི་མཚམས་སུ། ཡི་གེ་ཨཱ་དཀར་པོ་མཛུབ་གང་པ་ལ་དམིགས་པ་གཏད། དེ་
ལ་དམིགས་པ་ཐེབས་པ་ན་དཔྲལ་བའི་མཛོད་སྤུར་ཐིག་ལེ་དཀར་པོ་རྒྱ་སྲན་འབྲུ་
མ་ཙམ་ལ་དམིགས་པ་གཏད། དེ་ལ་གསལ་ཐེབས་པ་ན་དེའང་ཨཱའམ་ཐིག་ལེ་
གསལ་བ་དེ་དངོས་པོ་ཅན་ཞིག་ཏུ་འདུག་གམ་དངོས་མེད་དུ་འདུག །དངོས་པོ་
22



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཅན་དུ་འདུག་ན་དབྱིབས་དང་ཁ་དོག་ཅི་འདྲ་འདུག །དངོས་མེད་དུ་འདུག་ན་
ཨའམ་ཐིག་ལེ་ཤར་བ་དེ་གང་ཤར། ཡང་ཨའམ་ཐིག་ལེ་ཡིད་ངོར་གསལ་བ་དེ།
ཤེས་པ་ཅི་འདྲ་ཞིག་གིས་གསལ་བ་ཡིན། དངོས་པོ་ཅན་ཞིག་གིས་གསལ་བ་ཡིན་ནམ།
དངོས་མེད་གཅིག་གིས་གསལ་བ་ཡིན། དངོས་པོ་ཅན་ཞིག་གིས་གསལ་བ་ཡིན་
ན་རྟོག་བྱེད་ཀྱི་ཤེས་པ་རང་ལ་གཟུགས་དབྱིབས་ཁ་དོག་ཡོད་དམ། དངོས་མེད་
གཅིག་གིས་གསལ་བ་ཡིན་ན་ནམ་མཁའ་སྟོང་པས་འབྱུང་བ་གཞན་རྣམས་རྟོག་
གམ། ཡང་ཨའམ་ཐིག་ལེ་ཡིད་ངོར་གསལ་བའི་ཚེ་གསལ་རྒྱུའི་ཨའམ་ཐིག་ལེ་དང་
གསལ་བྱེད་ཀྱི་ཤེས་པ་གཉིས་གཅིག་གམ་ཐ་དད། གཅིག་ན་གསལ་བྱ་གསལ་བྱེད་
དུ་འཛིན་པ་མི་རིག །ཐ་དད་ན་ཡིད་ཀྱིས་ཨའམ་ཐིག་ལེ་བསྒོམ་པས་མི་གསལ་བར་
འགྱུར། དེ་གཉིས་གཅིག་ལ་གཅིག་འབྲེལ་མེད་དུ་གནས་པའི་ཕྱིར། ཡང་སེམས་
ཀྱི་ངོ་བོ་སྟོང་པ་ཡིན་ན་ཕྱིའི་ནམ་མཁའ་སྟོང་པ་དང་འདྲའམ་མི་འདྲ། འདྲ་ན་
ནམ་མཁའ་སྟོང་པས་སྟོང་པ་མི་གསལ་བ་བཞིན་དུ། སེམས་ཉིད་ཀྱིས་ཀྱང་སྟོང་
པ་རང་གིས་རང་མི་གསལ་བར་འགྱུར། དེ་ལྟར་ན་སྟོང་པ་ཕྱམ་ཆད་ལ་གོལ་བས་
གྲོལ་བའི་ལམ་དུ་མི་འགྱུར། མི་འདྲ་ན་ཁྱད་གང་གིས་ཕྱེ། ཡང་སྟོང་པ་དང་
གསལ་བ་གཉིས་གཅིག་གམ་ཐ་དད། གཅིག་ན་གསལ་སྟོང་གཉིས་སུ་མིང་གང་
ལ་འདོག །ཐ་དད་ན་མུན་པ་བཞིན་དུ་རང་གི་མཚན་ཉིད་རང་གིས་མི་གསལ་བར་
འགྱུར། སྟོང་པ་རང་གི་ངོ་བོ་མཇལ་བྱེད་ཀྱི་རིག་པ་སྟོང་པ་རང་དང་ཐ་དད་པའི་
ཕྱིར། ཡང་སེམས་དེ་ཕྱི་ཡུལ་ལ་འཕྲོ་དུས་ན་ཡུལ་དེའི་རྣམ་པ་དང་། འཆར་
མཁན་གྱི་རིག་པ་གཉིས་གཅིག་གམ་ཐ་དད། གཅིག་ན་ཕྱི་ཡུལ་ལ་ཁ་དོག་དབྱིབས་
མཚན་ཡོད་པ་བཞིན་དུ། སེམས་ཀྱང་དེ་ལྟར་སྣང་དགོས་པས་བརྟགས་དུས་མི་
སྣང་ཐ་དད་ན་ཡུལ་རྡུལ་ཕྲན་ཆ་མེད་དུ་ཕྱེ། སེམས་ཀྱི་གཞི་དང་རྩ་བ་བཅད་པས་
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སོ་སོར་མ་གྲུབ་པའི་ཚེ་ཐ་དད་པའི་ངོ་བོ་མ་རྙེད། དོན་ལ་དེ་ལྟར་ཡིན་ཡང་ཀུན་
རྫོབ་ཏུ་ཐ་དད་ཟེར་ན། དོན་ལ་ཡིན་པ་ཉིད་ཀྱིས་དུས་ཐམས་ཅད་དུ་གནས་ལུགས་
དེ་ལྟར་ཡིན་པས་དོན་གྲུབ། ཡང་རྣམ་རྟོག་འཕྲོ་དུས་ན་གཅིག་གམ་ཐ་དད།
གཅིག་ན་རྣམ་རྟོག་སྣ་ཚོགས་སུ་འཕྲོ་བ་ཅི་ཡིན། ཐ་དད་ན་རྣམ་རྟོག་མང་པོ་དུས་
གཅིག་པ་མ་ཡིན་ཏེ་སྔ་ཕྱིར་འཆར་བས་སྐད་ཅིག་མ་གཅིག་པ་རྣམས་ཀྱི་ཚེ་ཚན་
པ་དུ་མ་པའོ་ཞེས་བློའི་སྟེང་དུ་ཐ་དད་དུ་མི་འདུག་པས་གསལ། བློའམ་སེམས་སུ་
གཅིག་པ་ལ། རྣམ་པར་ཐ་དད་དོ་སྙམ་ན་སེམས་གཅིག་པོ་དེ་ཉིད་དཔྱད་ན་ངོ༌
བོ་མེད་པས་གཅིག་པ་མ་གྲུབ་ལ། དེ་མ་གྲུབ་པས་དེ་ལ་ཤར་བའི་རྣམ་པ་ཐ་དད་
དེ་བས་ཀྱང་མ་གྲུབ་ཅེས་རྩེ་བཅད་ཅིང་དཔྱད་པས་རྣམ་རྟོག་གི་གནད་གསང་རིག་
ནས་རྟོག་པའི་རྒྱུན་ཆད་དོ། དེས་ནི་སེམས་སྟོང་པ་ལས་གསལ་བའི་མདངས་ཐོན།
ཟུང་འཇུག་ཏུ་སྣ་ཚོགས་སུ་འཆར་བ་སེམས་ཀྱི་རང་རྩལ་དུ་ཐག་ཆོད་ནས་རང་
བཞིན་སྟོང་པ་ཆེན་པོའི་དོན་མངོན་སུམ་ཚད་མ་རྟོགས་པའི་དགོས་པ་ཡོད་དོ །དེས་
ན་སེམས་བྱུང་ས་གནས་ས་འགྲོ་ས་མེད་པར་གཏན་ལ་ཕབ་ནས་དེ་ལ་གདེང་འཆའ་
བ་ཙམ་མ་ཡིན་པར། འདིས་ནི་སེམས་ཀྱི་ཁོང་བུ་ཇིབ་ཅིང་གསལ་སྟོང་ཟུང་འཇུག་
གི་སེམས་ཉིད་སྨྲ་མེད་བརྗོད་འདས་དྲི་མ་ཀུན་དང་བྲལ་བར་དོན་གྱི་གནས་ལུགས་
སྒྲོ་སྐུར་མེད་པར་གཏན་ལ་ཕེབས་ཏེ། དེའང་མདོ་རྒྱུད་མན་ངག་ཐམས་ཅད་ནས་
སེམས་གཞི་མེད་རྩ་བྲལ་ནམ་མཁའ་ལྟ་བུ་ཡིན་གསུངས་འདུག་ཀྱང་། ཧ་རེར་ལོང་
དུ་སོང་བ་མ་མཐོང་བ་རྣམས་དུས་འདིར་མིག་ཕྱེ་བ་བཞིན་གྱི་གསལ་སངས་མངོན་
སུམ་དུ་མཐོང་བས་སེམས་ཀྱི་གནས་ལུགས་རྟོགས་པ་ཞེས་བྱའོ།
དེ་ལྟར་གོ་བ་རྒྱུད་ལ་མ་སྐྱེས་ཀྱི་བར་དུ་ཡང་ཡང་རྩད་བཅད་པ་གལ་ཆེའོ། །འགའ་
ཞིག་གིས་དེ་དག་རྩད་ལེགས་པར་མི་གཅད་པ་མགོ་མཐོང་རྭ་མཐོང་ཙམ་གྱིས།
24



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
འོ་དེ་ཡིན་དེ་ལས་གཞན་མེད། དེ་ཉམས་སུ་ལོངས་ཤིག་ཟེར་ནས་ངོ་སྤྲོད་བྱེད་
འདུག་ཀྱང་དེ་འདྲ་བུ་ཆུང་རྒན་པོར་ཁས་ལེན་པ་དང་མཚུངས་ཏེ། དཔོན་སློབ་
གཉིས་ཀ་ངལ་བའི་རྒྱུ་ཙམ་ལས་འབྲས་བུ་ཡོད་པ་མ་མཐོང་། གཞུང་ལས་ཀྱང་།
འགའ་ཞིག་གིས་སེམས་ཅུང་ཙམ་ཟིན་པའམ། གནས་ཆ་ཅུང་ཙམ་རྙེད་པའམ།
གོ་བློ་ཕྱོགས་ཙམ་ཤར་བ་ལ་ངོ་འཕྲོད་ཟེར་བ་མཐོང་སྟེ་འཛོལ་དོགས་ཡོད་གསུངས་
པ་དང་། སྙན་རྒྱུད་ལས། ཞི་གནས་རྐྱང་པ་ལས་ལྷག་མཐོང་རྒྱུད་ལ་བསྐྱེད་མི་ནུས་
པའི་བླ་མ་ནི་དགྲ་མི་ཤ་བོ་བས་ཀྱང་སྙིང་ན་གསུངས། གསུམ་པ་འཆར་ལུགས་ལ་
གཉིས། དབང་པོའི་ཁྱད་པ། ཞར་བྱུང་སྔོན་འགྲོ་དངོས་གཞི་འབྲེལ་བར་ཉམས་
སུ་ལེན་ཚུལ་ལོ། །
དང་པོ་ནི། དེ་ལྟར་ཐབས་སྣ་ཚོགས་ཀྱིས་སེམས་རྩད་བཅད་པས་གོ་བ་རྒྱུད་
ལ་སྐྱེས་ནས་བློ་རབ་འབྲིང་ཐ་གསུམ་དུ་འགྱུར་ཏེ། དེ་ཡང་གཅིག་ཅར་བ་དང་།
ཐོད་རྒལ་བ་དང་། རིམ་སྐྱེས་པ་གསུམ་མོ། །དེ་ལས་གཅིག་ཅར་བ་དང་། ཐོད་
རྒལ་བ་གཉིས་གཉེན་པོ་བསྟེན་དགོས་མི་དགོས་དང་། ཐོད་རྒལ་བ་དང་རིམ་སྐྱེས་
པ་གཉིས་གཉེན་པོ་ཤེས་རབ་རྒྱུད་ལ་སྐྱེས་མ་སྐྱེས་ཀྱི་ཁྱད་པར་ཕྱེ་བའོ། །གཅིག་
ཅར་བ་ནི། རང་གི་ཉམས་མྱོང་དང་བླ་མའི་གདམས་ངག་གཉིས་གཅིག་ཐོག་ཏུ་
གཅིག་བབ་པ། དཔེར་ན་ནམ་མཁའ་ནང་འཕྲད་པ་བཞིན་ངེས་ཤེས་ཉམས་མྱོང་
དང་བཅས་པ་ནང་ནས་ལྷག་གིས་ཤར་བ་སྟེ། གཅིག་ཅར་བའི་རིགས་ལ་ཐོག་བབ་
སྤྱི་བླུགས་སུ་བསྟན། ཅེས་པ། དཔེར་ན་སྤྲིན་དག་པའི་མཁའ་ལ་ཉི་མ་ཤར་བ་ལྟར་
གསལ་སྒྲིབ་མེད་པ་རང་ལ་རང་ཤར་དུ་གནས་པ་སྟེ། དེ་ཐ་མལ་གྱི་བློས་བཅོས་
མི་འཚལ་བས་གདམས་ངག་ཀྱང་ཐོག་བབ་སྤྱི་བླུགས་སུ་བསྟན་པའོ། །དེའི་འོག་
མ་ཐོད་རྒལ་བ་ལ་རྩ་ཐོད་རྒལ་བ་དང་རླུང་ཐོད་རྒལ་བ་གཉིས་སུ་ཡོད་པ་རྟོགས་
25



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དཀར་གྱི་སྒོམ་ཁྲིད་སོགས་ལས་གསུངས་པ་ལྟར་ལ། རང་གི་ཉམས་མྱོང་སྟེང་ན་
བླ་མའི་གདམས་ངག་དབབ་པས་རྐྱེན་བྱས་ནས་རང་བྱུང་ཡེ་ཤེས་ལྷག་གེར་ཤར་
ནས་ངར་འཛིན་གྱི་རྟོག་པ་རང་གྲོལ་དུ་གྲོལ་བ་སྟེ། དེ་ཡང་རེས་འཆར་རེས་མི་
འཆར་བ་དཔེར་ན་སྤྲིན་བར་གྱི་ཉི་མ་ལྟ་བུ་གསལ་སྒྲིབ་བྱེད་པ་ཞིག་ཡིན་པར་
གསུངས་པས། ཐོད་རྒལ་བའི་རིགས་ལ་ཐབས་ལམ་སྣ་ཚོགས་ལ་བསླབ། ཅེས་
པ། བསྐྱེད་རྫོགས་ལ་སོགས་ཐབས་ལམ་སྣ་ཚོགས་ལ་བསླབ་ཅིང་བྱ་བ་སྤྱོད་ལམ་
གང་ལའང་དྲན་ཤེས་བཟུང་ནས། ཅི་བསམ་ཅི་དྲན་གང་ཤར་གང་སྣང་ཐམས་
ཅད་སྤང་བླང་མི་བྱེད་པར་བདག་མེད་རྟོགས་པའི་ཤེས་རབ་ཀྱིས་ཐུག་འཕྲད་དུ་
འཇོམ་པ། དཔེར་ན་མཚོན་ཆའི་འཁོར་ལོ་བསྒྱུར་བ་ལྟར་ཐད་ཀར་རྦད་རྦད་
བཅད་ཅིང་ཐ་མལ་དུ་སྐད་ཙམ་ཡང་མི་ཤོར་བར་བྱས་ལ་ཉམས་སུ་བླང་ངོ༌། །དེའི་
འོག་མ་རིམ་སྐྱེས་པ་ནི། དང་པོ་དོན་གྱི་ངོ་བོ་མཐོང་དཀའ་ཞིང་ཕྱོགས་ཙམ་མཐོང་
ཡང་བླ་མས་ངོ་སྤྲད་ཀྱི་གདམས་པ་ཐེབས་དཀའ་བ་དང་། རང་སེམས་ཀྱི་ངོ་བོ་
སྟོང་པ་ཡིན་པར་མི་ཤེས་ནས་ཐེ་ཚོམ་ཟོས་ཏེ་སྒོམ་བཙལ་དགོས་པ་དང་། ལས་
སྒྲིབ་ཀྱིས་བསྒྲིབས་ནས་ངོ་བོ་ཉིད་ཀྱི་དོན་མཐོང་དཀའ་བ་དང་། དྲན་རྟོག་མང་
བས་རིག་པ་ལ་བརྟན་པ་མི་ཐོབ་པ་དང་། བློའི་རབ་རིབ་ཀྱིས་བསྒྲིབས་ནས་ཡིད་
ཆེས་མི་རྙེད་པ་ལ་སོགས་གཞན་ཡང་སྐྱོན་ཅི་རིགས་སུ་འབྱུང་མོད་ཀྱི། འོན་ཀྱང་
འབར་བའི་ཞལ་ནས། བརྩོན་འགྲུས་ཀྱི་ཉེར་ལེན་བྱས་ན་གང་ལའང་མི་འོང་མི་
སྲིད་དོ། །གསུངས་པ་ལྟར་ཡིན་པས་སྙིང་རུས་བསྐྱེད་ན། དཔེར་ན་ས་རོང་གི་ཉི་
མ་ཁད་ཀྱིས་འཆར་བ་བཞིན་ཉམས་རིམ་གྱིས་འཆར་འོང་བ་ཡིན་པས། རིམས་
སྐྱེས་པའི་རིགས་ལ་གདམས་པ་མུ་ཆགས་སུ་གདབ།། ཅེས་པ། རིམ་གྱིས་ལམ་འོག་
མ་རྣམས་ལ་རྒྱུད་སྦྱང་ཞིང་རྟོགས་པའི་ཡེ་ཤེས་རྒྱུད་ལ་བསྐྱེད་པའོ། །
26



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གཉིས་པ་ཞར་བྱུང་སྔོན་འགྲོ་དངོས་གཞི་འབྲེལ་པར་ཉམས་སུ་ལེན་ཚུལ་ནི།
གཅིག་ཅར་བ་ནི་སྒོམ་བྱ་ཟད་པས་སྒོམ་མི་དགོས། ཐོད་རྒལ་བ་ནི་གོང་ལྟར་རྟོགས་
པའི་ཤུགས་ཀྱིས་ཡུལ་སྣ་ཚོགས་ལ་རྩལ་སྦྱང་བ་ལས་ཞི་གནས་སོགས་ཀྱི་ལམ་ནས་
འཇུག་དགོས་པའི་ངེས་པ་ནི་མེད་དོ། །
འདི་བློ་ཐ་མ་རིམ་སྐྱེས་པ་རྣམས་ཀྱི་དོན་དུ་བསྟན་པ་སྟེ། དེ་ལའང་དཔྱོད་
སྒོམ་འཇོག་སྒོམ་གཉིས། དང་པོ་དཔྱོད་སྒོམ་ལ། སྤྱིར་ཞི་གནས་མན་ཆད་དཔྱོད་
སྒོམ། ཡན་ཆད་འཇོག་སྒོམ་གཙོར་ཆེ་ཞིང་། བཤེས་གཉེན་བསྟེན་པའི་སྐབས་
ལྟ་བུའི་བླ་མའི་ཡོན་ཏན་བསམ་པ་དཔྱོད་སྒོམ། སྐྱོན་རྟོག་ཟད་ནས་ཡོན་ཏན་
འབའ་ཞིག་མཐོང་སྟེ་དད་པ་ལ་རྩེ་གཅིག་ཏུ་གནས་པ་འཇོག་སྒོམ། ཡང་ཞི་གནས་
སྒོམ་ཚུལ་གྱི་གནད་ལ་སེམས་པ་དཔྱོད་སྒོམ། དེ་ལ་རྩེ་གཅིག་ཏུ་གནས་པ་འཇོག་
སྒོམ་སྟེ། དེ་གཉིས་ལ་ཡང་ཚིག་དོན་ཡ་བྲལ་དུ་མ་སོང་ཞིང་བླ་མའི་གདམས་ངག་
བཞིན་སྒོམ་ཤེས་པའི་ཤེས་སྒོམ། བརྩོན་འགྲུས་དྲག་པོས་དར་ཙམ་ཡང་བཏང་
སྙོམས་དང་ལེ་ལོར་མི་འཇོག་པར་བརྩོན་པར་བསྒོམས་པས་བརྩོན་འགྲུས་སྒོམ་
དང་། ཉམས་རྟོགས་མ་ཤར་བར་དུ་ཡུན་ཅི་སོང་ཡང་མི་སྐྱོ་བར་གཉུག་བསྲིང་ནུས་
པའི་ཡུན་རིང་སྒོམ་དང་། དུས་དང་རྣམ་པ་ཐམས་ཅད་བྱ་བ་གཞན་གྱིས་བར་མ་
ཆད་པར་འདི་ཁོ་ན་ལ་རྐྱང་དེད་གཅིག་དྲིལ་དུ་བྱེད་པ་བར་ཆད་མེད་སྒོམ་དང་
བཞི་ནི་མེད་ཐབས་མེད་པའི་གྲོགས་ཡིན་པ་ གཞུང་ལས་གསུངས། དེ་ལས་དང་
པོ་དཔྱོད་སྒོམ་ལ་འཇུག་པ་ལ། མྱུར་ལམ་ཟབ་མོ་སྒོམ་པའི་སྣོད་དུ་རུང་བར་བྱ་བའི་
ཕྱིར། ཐོག་མར་ཚོགས་ཞིང་གསལ་གདབ་ནས་ཡན་ལག་བརྒྱད་པ་དབུལ་དགོས་
པས། འདི་ལྟར། རང་ཉིད་འདུག་པའི་ས་ཕྱོགས་ཐམས་ཅད་རིན་པོ་ཆེ་སྣ་ལྔ་ལས་
གྲུབ་པའི་ཞིང་ཁམས་ཡངས་
་ཁམས་ཡངས་ཤིང་རྒྱ་ཆེ་བའི་གཞི་མ་གསེར་ཕྱེ་བདལ་བའི་ས་གཞི་
2



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་
ལ་གཡུའི་མིག་མང་རིས་ཀྱིས་ཡོངས་སུ་གང་བར། མཐའ་སྐོར་ན་ཁྲུས་ཀྱི་རྫིང་བུ།
ལྗོན་ཤིང་དང་མེ་ཏོག་གི་ཚལ་ཡོངས་སུ་རྒྱས་པ། དེ་ལ་བྱ་རིགས་དང་རི་དྭགས་ལ་
སོགས་པས་རྩེ་འཇོ་དང་འཕུར་ལྡིང་བྱེད་པ། དེའི་དབུས་ཀྱི་ཐད་ཀའི་བར་སྣང་
ལ་སྤྲིན་དཀར་འོད་ཀྱིས་ནམ་མཁའི་དབྱིངས་ཀུན་ཁྱབ་པ། དེའི་སྟེང་དུ་སེང་ཆེན་
བརྒྱད་ཀྱིས་བཏེགས་པའི་རིན་པོ་ཆེའི་ཁྲིར་པདྨ་ཉི་ཟླའི་གདན་ལ། རང་གི་རྩ་བའི་
བླ་མ་ཉིད་ཡོངས་སུ་གྱུར་པ་ལས། སྟོན་པ་གཤེན་ལྷ་འོད་དཀར་སྐུ་མདོག་དཀར་
གསལ། ཞལ་གཅིག་ཕྱག་གཉིས་ཞི་རྒྱན་བཅུ་གསུམ་གྱིས་བརྒྱན་པ། ཞབས་སྐྱིལ་
ཀྲུང་དང་ཕྱག་མཉམ་བཞག་མཛད་དེ་ཞལ་རང་ལ་ཕྱོགས་པའི་ཚུལ་གྱིས་བཞུགས་
པ། དེའི་གཡས་ཕྱོགས་སུ་ཡི་དམ་ཞི་ཁྲོའི་ལྷ་ཚོགས་དང་། བསྐལ་པ་བཟང་པོའི་
སངས་རྒྱས་སྟོང་། གཡོན་ཕྱོགས་སུ་མ་སྲིང་མཁའ་འགྲོའི་ལྷ་ཚོགས་དང་། གཡུང་
དྲུང་སེམས་དཔའ་ལྔ་སྟོང་ལྔ་བརྒྱ། རྒྱབ་ཕྱོགས་སུ་རྒྱལ་བའི་སྐུ་གསུང་ཐུགས་ཀྱི་
རྟེན་སྐུ་གཟུགས་མཆོད་རྟེན་གསུང་རབ་རྣམས་དང་། ཡུམ་ཆེན་མོ་ཤེས་རབ་ཀྱི་ཕ་
རོལ་ཏུ་ཕྱིན་པའི་ལྷ་ཚོགས། དབུ་ཐོག་ནས་ཡར་ཡེ་ཉིད་ཀྱི་སྟོན་པ་ཀུན་ཏུ་བཟང་
པོ་མན་ཆད་ཀྱི་བརྒྱུད་པའི་བླ་མ་རྣམས་དང་། མདུན་ཕྱོགས་སུ་བཀའ་སྐྱོང་དམ་
ཅན་རྒྱ་མཚོའི་ལྷ་ཚོགས་རྣམས་གསལ་གདབ་ལ། དེ་རྣམས་ཀྱི་གནས་གསུམ་ན་
ཡིག་འབྲུ་ཨ་ཨོཾ་ཧཱུྃ་གསུམ་གསལ་བ་ལས་འོད་ཟེར་འཕྲོས་པས། རང་གཞན་སེམས་
ཅན་ཐམས་ཅད་ལ་ཕོག་ནས་གདོས་བཅས་ཕུང་པོའི་དངོས་པོ་བཅོམ། ཐམས་
ཅད་དག་པ་འཇའ་འོད་ལ་གྲུབ་པའི་ལུས་སུ་ལམ་ལམ་གྱུར་ནས། ཀུན་གྱིས་དྲི་ཞིམ་
པའི་སྤོས་ཀྱི་དུད་པ་ནམ་མཁའ་ལ་སྤྲིན་ཆགས་པ་ལྟར་ཕུལ་ནས། རོལ་མོ་སྣ་ཚོགས་
རྒྱུན་སྒྲེང་ཞིང་བདེ་བར་གཤེགས་པའི་ལྷ་ཚོགས་སྤྱན་དྲངས་ཤིང་། ཕྱག་འཚལ་
བ་དང་མཆོད་པ་འབུལ་བ་ལ་སོགས་པའི་ལས་བྱེད་པར་བསམ་ལ། བརྒྱུད་མདོ་
28



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ལྟར། མ་ལུས་སྐྱེ་མེད་དབྱིངས་ནས་བཞེངས་ནས་ཀྱང་། ཞེས་སོགས་ཀྱིས་ཡེ་ཤེས་པ་
སྤྱན་དྲངས་ནས་མདུན་བསྐྱེད་དང་དབྱེར་མེད་དུ་བསམ། བདེ་བར་གཤེགས་པ་
མ་ལུས་ཐམས་ཅད་ལ། ཞེས་སོགས་ཀྱིས་ང་རྒྱལ་གྱི་གཉེན་པོ་སྒོ་གསུམ་གུས་པས་ཕྱག་
འཚལ་ཞིང་སྐྱབས་སུ་འགྲོ། སྐབས་འདིར་མཎྜལ་འབུལ་བ་ལ། ཁྲིད་གཞུང་ལྟར་
རམ། ཡང་ན། ན་མ་ཨ་དཀར་གཤའ་ཡ་ནི་ཤག་ས་ལེ་སང་ངེ་སྭཱཧཱ། ཞེས་རྡུལ་ཕྱི།
ཨ་ཡཾ་རཾ་མཾ་ཁཾ། ཞེས་པས་འབྱུང་བ་རིམ་བརྩེགས་བྱིན་གྱིས་རློབས། ཏལ་ཟང་སྨྲ་
ཞི་ཧོ། ཞེས་པས་ལྕགས་རི་འགོད་ལ། དེ་ནས་དབུས་དང་ཕྱོགས་མཚམས་རྣམས་
སུ་ཚོམ་བུ་འགོད་ལ། བྲུ་རི་ཏི་ཀརྨ་ལ་ཧོ། ཡིས་དབུས་ཀྱི་རི་རབ། མར་རྭང་སྣེས་
ཏིང་སྨྲར་ཧྲུན། གྱིས་གསེར་གྱི་རི་བདུན་རོལ་མཚོ། ཡོ་རྐོ་སང་ནི་སྤྲེ་ལིང་ཧྲུན།
གྱིས་ཤར་ལུས་འཕགས་པོ། ཁཾ་ཀླང་ཨུ་དུག་ནི་སྤྲེ་ལིང་ཧྲུན། གྱིས་བྱང་སྒྲ་མི་སྙན།
མི་ཧ་སྟི་ནི་སྤྲེ་ལིང་ཧྲུན། གྱིས་ནུབ་བ་ལོངས་སྤྱོད། རཾ་ཨི་ཙམ་ནི་སྤྲེ་ལིང་ཧྲུན།
གྱིས་ལྷོ་འཛམ་བུ་གླིང་། ཡཾ་ཡཾ་རྐོ་རིང་དང་རྐོ་ཐུང་། གིས་ཤར་གྱི་གླིང་ཕྲན་གཉིས།
ཁཾ་ཁཾ་གྱག་ཏི་ན་གྱོག་ཏི། ཡིས་བྱང་གི་གླིང་ཕྲན་གཉིས། མཾ་མཾ་མར་ཞི་ན་ཏིང་ཞི།
ཡིས་ནུབ་ཀྱི་གླིང་ཕྲན་གཉིས། རཾ་རཾ་ཁ་སློན་དང་སྤྲེ་སྒྱུམ། གྱིས་ལྷོའི་གླིང་ཕྲན་
གཉིས། མ་མར་ཞི་ཉི་རི་སད། གྱིས་ཤར་དུ་ཉི་མ། ཨ་ཨུན་ཞི་ཟླ་རི་སད། ཀྱིས་
ནུབ་ཏུ་ཟླ་བ། ཐ་ཡུད་པུ་རཏྣ་སད་དོ་སྨྲ་ཞི་པུ་ཛ་དུ་མུན་མ་འདལ་ལ་བྲོ། གྱིས་ཡིད་
བཞིན་བཀོད་པའི་ཞིང་ཁམས་ཀྱི་མཆོད་སྤྲིན་སྤྲོས་ཏེ། ཞིང་ཁམས་གསེར་གྱི་ས་
གཞི་ལ།། ཞེས་པ་ནས། ཨོཾ་ཨ་ཧ་ཧ་ཧེ་ཧེ་ཕྱོད་ཕུར་ས་ལེ་ཧ་ལོ་སེང་། ཡན་གྱིས་
འབུལ་ལ། དེས་ནས་བདེ་བར་གཤེགས་པ་མ་ལུས་ཐམས་ཅད་ལ། མཆོད་པའི་
རིམ་པ་རྣམ་པ་སྣ་ཚོགས་པ། ཞེས་སོགས་ཀྱིས་སེར་སྣའི་གཉེན་པོ་མཆོད་པ་
ད་པ་འབུལ་
ཅིང་བསོད་ནམས་ཀྱི་ཚོགས་བསག །དུས་གསུམ་བདེ་བར་གཤེགས་པའི་སྤྱན་སྔ་
2)



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རུ། ཞེས་སོགས་ཀྱིས་ཞེ་སྡང་གི་གཉེན་པོ་སྔར་བྱས་ཀྱི་སྡིག་པ་བཤགས་ཤིང་བདེ་
གཤེགས་སྲས་ཀྱི་སྡོམ་པ་བླང་། འཇིག་རྟེན་འདི་དང་གཞན་རྣམས་ཐམས་ཅད་
ཀུན། ཞེས་སོགས་ཀྱིས་ཕྲག་དོག་གི་གཉེན་པོ་སྐྱེ་འཕགས་ཀྱི་དགེ་བ་དང་། སངས་
རྒྱས་ཀྱི་མཛད་པའི་ཕྲིན་ལས
་ལས་ལ་ཡི་རངས་ཕུལ། འདི་ནས་བཟུང་ནས་འབྲས་བུ་
གྲུབ་གྲུབ་ཏུ། ཞེས་ཚིག་བརྒྱད་ཀྱིས་ལོག་ལྟའི་གཉེན་པོ་བཀའ་འཁོར་བསྐོར་བ་
བསྐུལ་གྱིན་གཏི་མུག་གི་གཉེན་པོ་མྱ་ངན་ལས་མི་འདའ་བར་བཞུགས་པར་
གསོལ་བ་གདབ། བདག་དང་མཐའ་ཡས་སེམས་ཅན་ཐམས་ཅད་ཀུན། ཞེས་པ་
ནས། ཡེ་ཤེས་ཆེན་པོ་བླ་མེད་ས་ཐོབ་ཤོག །ཡན་གྱིས་ཐེ་ཚོམ་གྱི་གཉེན་པོ་གཞན་
དོན་དུ་སྨོན་ལམ་རྒྱ་ཆེར་གདབ། དེ་ནས། སླར་ཡང་སྐྱབས་ཡུལ་རྣམས་ཀྱི་གནས་
གསུམ་གྱི་ཡིག་འབྲུ་ཨ་ཨཾ་ཧཱུྃ	གསུམ་གསལ་བ་ལས་འོད་ཟེར་དཀར་དམར་མཐིང་
གསུམ་གྲངས་མེད་པར་འཕྲོས་ནས། རང་གཞན་སེམས་ཅན་ཐམས་ཅད་ཀྱི་སྤྱི་
བོར་ཐིམས་པ་དང་། བདུད་རྩིའི་རྣམ་པར་གྱུར་པས། ཚེ་རབས་ཐོག་མ་མེད་པ་
ནས་བསགས་པའི་བག་ཆགས་སྒྲིབ་པ་ཐམས་ཅད་དང་
། ཁྱད་པར་དུ་ཐེག་པ་ཆེན་
པོའི་ལམ་ཉམས་སུ་ལེན་པ་ལ་གེགས་བྱེད་པའི་ནད་གདོན་སྡིག་སྒྲིབ་ཐམས་ཅད་
རྩི་བུ་གཤའ་སྣས་དེད་པ་བཞིན་དུ་འོག་སྒོ་གཉིས་ནས་དུད་སོལ་གྱི་ཁུ་བ་ལྟ་བུ་ཕྱིར་
བུད་དེ་ས་འོག་གི་འཆི་བདག་གཤིན་རྗེའི་ཁ་ནས་ལྟོ་བར་ཚུད་པས། རང་གཞན་
སེམས་ཅན་ཐམས་ཅད་ཀྱི་བུ་ལོན་ལན་ཆགས་ཐམས་ཅད་བྱང་ནས། སླར་ཡང་
ལུས་འོད་ཕུང་གི་རྣམ་པར་གྱུར། ཡང་སྐྱབས་ཡུལ་རྣམས་ཀྱི་གནས་གསུམ་གྱི་ཡིག་
འབྲུ་གསུམ་ལས་འོད་ཀྱི་ཐིག་ལེ་དཀར་དམར་མཐིང་གསུམ་འོད་ཟེར་དང་བཅས་
ནས་བྱུང་བ། རང་གཞན་སེམས་ཅན་ཐམས་ཅ
ན་ཐམས་ཅད་ཀྱི་སྤྱི་མགྲིན་སྙིང་གར་ནས་ཐིམ་
པས། ལུང་རྟོགས་ཀྱི་ཡོན་ཏན་མ་ལུས་པ་ཐོབ་ཅིང་། ཁྱད་པར་དུ་ཡང་ཐེག་པ་
9E
30



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཆེན་པོའི་ལམ་ཚུལ་བཞིན་དུ་ཉམས་སུ་ལེན་པ་ནུས་པའི། ཤེས་རབ་དད་དང་
བརྩོན་འགྲུས། ངེས་འབྱུང་དང་བྱང་ཆུབ་སེམས་རིན་པོ་ཆེ་རང་གཞན་གཉིས་
ཀྱི་རྒྱུད་ལ་ལྷག་གིས་སྐྱེས་པར་བསམ་ལ། དེ་ནས་དཔྱོད་སྒོམ་ལ་འཇུག་སྟེ་བླ་མའི་
ཞལ་ལས་ཤེས་སོ། །དེ་ཡང་བློ་རབ་རྣམས་ཀྱི་རིག་པ་གཏད་མེད་ཀྱི་ངང་ནས་བློ་ལྡོག་
ལ་སོགས་ཡིད་དཔྱོད་ཀྱི་རྟོག་པ་ཐམས་ཅད་རིག་རྩལ་མ་འགག་པའི་ཆོ་འཕྲུལ་ཏུ་
ཤེས་པར་བྱས་ཏེ་དོན་དམ་པའི་གནས་ལུགས་ལ་མ་སྒྲིབ་པའམ། ཡང་ན་སྟོང་ཆ་
ནས་དེ་དག་རང་བཞིན་མ་གྲུབ་ཅིང་གསལ་ཆ་ནས་དཔྱད་སྒོམ་གྱི་དོན་རྒྱུད་ཐོག་
ཏུ་ངེས་པར་བྱ་བ་དང་། དེ་ཙམ་གྱི་གོམས་ཤུགས་མེད་པ་དག་གིས་བློ་ལྡོག་ལ་
སོགས་པའི་དོན་ཐོག་ཏུ་སེམས་དམིགས་པ་ལས་མི་གཡེལ་བ་དང་། སྐབས་སུ་སྒོམ་
མཁན་དང་དཔྱོད་མཁན་གྱི་བློ་ངོར་ཅེར་ལྟོས་ཀྱིས་དེ་ཉིད་རང་བཞིན་མ་གྲུབ་པར་
ཤེས་པ་གཉིས་སྤེལ་མའི་ཚུལ་དུ་བསྒོམ་དགོས། དེ་ནས་ཐུན་གྲོལ་ཁར། མཐའ་
སྐོར་གྱི་སེམས་ཅན་ཐམས་ཅད་འོད་དུ་འཕྲོས་ནས་སྐྱབས་ཡུལ་རྣམས་ལ་ཐིམ།
སྐྱབས་ཡུལ་རྣམས་རིམ་གྱིས་འོད་དུ་ཞུ་ནས་དབུས་ཀྱི་བླ་མ་ལ་ཐིམ། བླ་མ་འོད་
ཟེར་དུ་ལྷག་ནས་རང་ལ་ཐིམས་ནས་གཉིས་མེད་ངང་ལ་བཞག་གོ།
གཉིས་པ་འཇོག་སྒོམ་ནི། རྣལ་དབབ་སོར་གཞུག་སོགས་སྐབས་བབ་ཀྱི་རིག་
པའི་སྐྱོང་ལུགས་རྣམས་བླ་མའི་ཞལ་ཤེས་ལྟར་ལ་རྗེས་བསྔོ་སྨོན་དང་། ཐུན་མཚམས་
རྣམས་སུ་ངག་གི་བཟླས་བརྗོད། ལུས་ཀྱི་ཕྱག་སྐོར་ལ་སོགས་བྱ་ཆའི་དགེ་སྦྱོར་ཅི་
རིགས་སུ་སྤྱད་ལ་དེ་དག་ཀྱང་ཉམས་ལེན་གྱི་རྩིས་ཟིན་པར་བྱས་ཏེ་ཐ་མལ་དུ་མི་
གཏོང་། དེ་ལྟར་ལས་དང་པོའི་དུས་སུ་དཔྱད་སྒོམ་ལས་འཇོག་སྒོམ་ཡུན་ཐུང་ཙམ་
བྱ། ཅུང་ཟད་བརྟན་པ་ཐོབ་ནས་དཔྱོད་འཇོག་གཉིས་ཆ་མཉམ་དང་། ལམ་འོག་
མར་རྒྱུད་འབྱོངས་ནས་མྱོང་བ་ཐོན་པ་དང་གནས་ལུགས་ཀྱི་ཐོག་ཏུ་འཇོག་པ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འབའ་ཞིག་ལས། དེ་ལས་གཞན་པའི་དཔྱོད་འཇོག་གི་གེགས་སུ་འགྱུར་པའི་ལམ་
གཞན་མ་དག་རེ་ཞིག་བོར་ནས་འདི་ཁོ་ན་ལ་ཉམས་ལེན་གྱི་མཐིལ་དུ་བཅོལ་བ་
ནི་གནད་དམ་པ་ཡིན་པར་ཤེས་པར་གྱིས། སྐབས་འདིར་ལམ་གྱི་གོ་རིམ་ཅུང་ཟད་
ཅིག་བཤད་པར་བྱེད་ན། བསྐྱེད་རྫོགས་ཀྱི་སྔོན་དུ་ཞི་ལྷག །ཞི་ལྷག་གི་སྔོན་དུ་སྡིག་
སྦྱང་། སྡིག་སྦྱང་སྔོན་དུ་རྒྱུད་སྦྱང་འགྲོ་དགོས་ཏེ། དེ་ཡང་བསྐྱེད་རྫོགས་ཀྱི་སྔོན་
དུ་ཞི་ལྷག་མ་སོང་ན་བསྐྱེད་རིམ་ལ་བརྟན་པ་མི་ཐོབ་པར་མ་ཟད། དེ་ཉིད་རང་
བཞིན་མེད་པར་ཤེས་པའི་ཤེས་རབ་བམ་རྫོགས་རིམ་རྒྱུད་ལ་སྐྱེ་བའི་ཐབས་མེད།
ཤེས་རབ་བམ་རྫོགས་རིམ་རྒྱུད་ལ་མ་སྐྱེས་ན་ལྷ་རགས་པ་ཐེར་ཟུག་ཏུ་བསྒོམ་པས་
གོལ་ཏེ། དྲང་དོན་ལས། གཉིས་མེད་དོན་གཅིག་མ་རྟོགས་ན།། ལྷ་ཡང་ཐར་པ་
ཆེན་པོའི་གེགས།། ཞེས་གསུངས། ཞི་ལྷག་སྔོན་དུ་སྡིག་སྦྱང་མ་སོང་ན་གནས་
ལུགས་ཀྱི་དོན་མ་ནོར་བ་རྟོགས་མི་ནུས་ཏེ། རྫོགས་ཆེན་ལས། མེ་ལོང་གི་གཡའ་
མ་དག་ན་བྱད་མི་མཐོང་བཞིན་དུ།། སྡིག་སྒྲིབ་མ་དག་ན་གནས་ལུགས་ཀྱི་དོན་རྒྱུད་
ལ་མི་འཆར། ཞེས་གསུངས། སྡིག་སྒྲིབ་བྱང་ནས་རྟོགས་པའི་ཡེ་ཤེས་འབད་མེད་
དུ་འཆར་བ། དཔེར་ན་མེ་ལོང་གི་
ང་གི་གཡའ་གྲིབ་བྱང་ནས་གཟུགས་བརྙན་རང་
བཞིན་གྱིས་འཆར་བ་དང་འདྲ། སྡིག་སྦྱང་གི་སྔོན་དུ་རྒྱུད་སྦྱང་མ་སོང་ན་སྡིག་སྒྲིབ་
མི་འབྱོང་སྟེ། སྡིག་སྒྲིབ་བྱང་བ་ལ་འགྱོད་སྡོམ་གྱི་སེམས་དྲག་པོ་རྒྱུད་ལ་སྐྱེ་དགོས་
ཤིང་། དེ་ཡང་སྡིག་པའི་ཉེས་དམིགས་ངན་སོང་གི་སྡུག་བསྔལ་སྒོམ་པ་ལ་རག་ལས་
པས། དེ་བས་ན་བློ་ལྡོག་ལ་སོགས་ཐུན་མོང་ལམ་གྱི་རྨང་གཞི་ཐིངས་ནས་མྱོང་
ཐོན་པ་དང་སྡིག་སྦྱང་ལ་འབད་ན་དེ་དག་ཀྱང་ངེས་འབྱུང་དང་བྱང་ཆུབ་སེམས་
ལ་སོགས་ཀྱིས་ཟིན་ནས་ཡང་དག་པ་ཞིག་ཏུ་འགྱུར་བ་ཡིན་ལ། དེ་ལྟར་རྒྱུད་སྦྱང་
དང་སྡིག་སྦྱང་སྔོན་དུ་སོང་བ་དང་ཞི་ལྷག་སོགས་ཀྱི་སྣ་དྲངས་ནས་དགེ་སྦྱོར་གྱི་
32



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
འབྲམ་གཞི་ཚུགས་པར་བྱས་ལ། མཐར་རང་བྱུང་ཡེ་ཤེས་ལྷག་གིས་མཐོང་ནས་
ཅི་སྤྱོད་ཡེ་ཤེས་སུ་ལྷག་ལྷག་འཆར་བའི་དུས་བསྐྱེད་རྫོགས་ལ་སོགས་ལམ་གོང་མ་
རྣམས་ལ་རིམ་གྱིས་འབད་པར་བྱའོ། །
དེས་ན་ལམ་འོག་མ་ནས་རིམ་གྱིས་སྒོམ་རྒྱུ་མཛད་པ་འདི་ལ་གནད་ཆེན་པོ་ཞིག་
ཡོད་པ་བློ་གྲོས་ཅན་རྣམས་ཀྱིས་དཔྱོད་དང་གསལ་འོང་བས་ན། དཔྱོད་འཇོག་
གི་སྒོམ་ལ་རྩལ་ཕྱུང་ཤུགས་འདོན་ཏེ་ཚེའི་ལྷག་མ་འདིར་ཟད་པར་གྱིས་དང་མི་ལུས་
ཐོབ་པ་དོན་མེད་མི་འགྱུར་ཞིང་། བཀའ་མདོ་རྒྱུད་དང་བླ་མའི་ཞལ་རྒྱུན་ཀུན་ནས་
ལམ་གྱི་གོ་རིམ་དེ་ལྟར་བྱུང་བར་རིག་པར་བྱའོ། །
གཉིས་པ་མཚན་མེད་ལ་གཉིས། རྣལ་དབབ། སོར་གཞུག་གོ །དང་པོ་ལ་གཉིས།
རྣལ་དབབ་པ་དངོས་དང་། གནས་ལུགས་ངང་གནས་ཆེན་པོ་རྒྱུན་བསྐྱང་བའོ།
དང་པོ་ནི་ལུང་ལས། འདི་དུས་ལུས་ངག་སེམས་ཀྱི་གནད། རྣལ་འབྱོར་ལྡན་པས་རྣལ་
དབབ་བྱ། ཞེས་པས། ཚེ་རབས་ནས་ད་ལྟའི་བར་ལུས་ཀྱིས་བྱ་བྱེད་སྤྱོད་ལམ་འགྲོ་
འདུག་དག་མ་དག་ཅི་སྤྱོད་པ་ཐམས་ཅད། དོན་མེད་རྩོལ་བཅས་སྡུག་བསྔལ་འབའ་
ཞིག་ཏུ་སོང་བས། རྩ་སྐྱོག་རླུང་བསྐྱོད་འདུ་བ་འཁྲུགས། རིག་པ་གཡེང་ནས་མི་རྟོག་
པའི་ཏིང་ངེ་འཛིན་སྐྱེ་བ་ལ་གེགས་བྱས་པའི་ཕྱིར། ད་ནི་དམུས་ཤེས་འཇིགས་ཤེས།
སྐྲག་ཤེས་པར་བྱས་ལ། ལུས་ཀྱི་བྱ་བྱེད་མི་དགེ་བ་གསུམ། ལུང་མ་བསྟན་གྱི་ལས་རྒྱུག་
མདུར་བྲོ་གར་སོ་ནམ་གྱི་བྱ་བ། ཐ་ན་དགེ་བར་རྩོལ་བཅས་ཕྱག་སྐོར་འཁྲུལ་འཁོར་
ཕྱག་རྒྱ་བཅའ་བསྒྱུར་ལ་སོགས་ཀྱང་བཤོལ་ལག རེ་ཞིག་བྱར་མེད་དུ་གློད་དེ་ལུས་དུར་
ཁྲོད་ཀྱི་རོ་བཞིན་ཅི་བདེར་བཞག །གཉིས་པ་ངག་རྣལ་དུ་དབབ་པ་ནི། རང་རེ་ཚེ་
རབས་ནས་ད་ལྟའི་བར་ངག་གིས་བརྗོད་ཚོགས་བཟང་ངན་འབྲིང་གསུམ་ཅི་སྙེད་
ཅིག་བརྗོད་པ་ཐམས་ཅད་དོན་མེད་རྩོལ་བཅས་སྡུག་བསྔལ་གྱི་རྒྱུ་འབའ་ཞིག་
33



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཏུ་སོང་བས། དེ་རིང་ནས་ངག་གི་མི་དགེ་བ་བཞི་ལ་སོགས་མ་དག་པའི་ལས། ལུང་
མ་བསྟན་ལོང་གཏམ་ཀུ་རེ་བཞད་གད་ཁ་ཏ་གླེང་ལང་རྣམས་དང་། དགེ་བ་ཡིན་
ཀྱང་བཟླས་བརྗོད་ཀློག་འདོན། དབྱངས་གྱེར་ཐམས་ཅད་སྤངས་ལ་བརྗོད་མེད་
ལྷུག་པར་གློད་དེ་ངག་པི་ཝཾ་རྒྱུན་ཐག་ཆད་པ་ལྟར་བཞག །གསུམ་པ་སེམས་རྣལ་
དུ་དབབ་པ་ནི། འོ་སྐོལ་ཚེ་རབས་ནས་ད་ལྟའི་བར་ཡིད་ཀྱི་བཟང་ངན་གྱི་དྲན་
རྟོག་ཅི་སྙེད་ཅིག་བསམ་པ་ཐམས་ཅད། དོན་མེད་རྩོལ་བཅས་སྡུག་བསྔལ་འབའ་
ཞིག་ཏུ་སོང་ནས་འཁྲུལ་ཞིང་འཁོར་བར་འཁྱམས་པས། དེ་རིང་ནས་སེམས་ཀྱི་
ངན་རྟོག་མི་དགེ་གསུམ་དུག་ལྔ་དང་། ལུང་མ་བསྟན་སྔར་བྱས་ཟིན། ད་བྱ་རྒྱུའི་
རང་བཞིན་གྱི་བསམ་མནོ་རྟོག་དཔྱོད་ཐམས་ཅད་བཟང་རྟོག་ཡིན་ཀྱང་ལྷ་སྒོམ་
ཡིག་འབྲུ་སྤྲོ་བསྡུ་མཚན་མའི་རང་བཞིན་ཐམས་ཅད་ཀྱང་བཤོལ་ལ། རེ་ཞིག་
འདོད་འདོད་རེ་རེ་དོགས་དོགས་དུང་དུང་གང་ཡང་མེད་པར། ཀུན་གཞིའི་ཀློང་
དུ་དྲན་རིག་བསམ་འདས་སུ་གློད་དེ་བྱ་བ་ཟིན་པའི་སྐྱེས་བུ་བཞིན་བློ་བདེ་མལ་
ལེ་བཞག །དེ་ལྟར་སྒོ་གསུམ་རྣལ་དུ་དབབས་པའི་དགོས་པ་ནི། གཞུང་ལས།
དེ་ལྟར་བཞག་པས་འདུ་བ་ཆ་སྙོམས། རྩ་རླུང་ཐིག་ལེ་ཐམས་ཅད་ཟིན། ཤེས་པ་
རྣལ་དུ་ཕེབས་ཏེ་རྣམ་པར་མི་རྟོག་པའི་ཏིང་ངེ་འཛིན་རང་ཤུགས་ཀྱིས་སྐྱེ་བར་
འགྱུར་རོ། །ཞེས་པའོ།།
གཉིས་པ་གནས་ལུགས་ངང་གནས་ཆེན་པོའི་རྒྱུན་བསྐྱང་བ་ལ་བཞི། བཅའ་
བ་ལུས་གནད། ལྟ་སྟངས་དབང་གནད། བཞག་པ་སེམས་གནད། བསྲུང་བ་དམ་
ཚིག་གི་གནད་དོ། དང་པོ་ལུས་གནད་ནི། སྙན་རྒྱུད་ལས། སྨད་ཀྱི་རྩ་རླུང་བསྡམ་
ཕྱིར་དཀྱིལ་ཀྲུང་བཅའ། རུས་ཚིགས་ཁྲོལ་བུ་བསྡམ་ཕྱིར་ཚིགས་པ་བསྲང་།། འདུ་
བྱེད་གནད་དུ་བཟུང་ཕྱིར་མཉམ་བཞག་བཅའ།། སྨྲ་བརྗོད་རྩོལ་བ་གཞོམ་ཕྱིར་
34



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
མགྲིན་པ་བཀུག །གཟུང་འཛིན་གཅུད་ལ་བོར་ཕྱིར་ལྟ་སྟངས་གཟིར། ཞེས་པ་
ལྟར་ལ། དེ་ཡང་གཡོན་སྟེང་། གཡས་འོག །སྲིན་ལག་ཅུང་ཟད་དགུག་ལ་ལུས་
ཆ་ཆ་ནས་ཁྲིམས་ཀྱིས་བསྒྲིམ་པ་ནི་གནད་དོ། །
གཉིས་པ་དབང་པོའི་གནད་ནི། འོད་ཟེར་དཔག་མེད་ཀྱི་ཞལ་ནས། ཁྱད་
པར་ལྟ་སྟངས་གནད་ཤེས་ན།། ཡང་དག་དོན་རིག་འཁོར་བའི་ས་ལས་འཕགས།།
དེས་ན་སེམས་དཔའི་ལྟ་སྟངས་བྱ།། ཞེས་པས། ཐད་སོའི་བར་སྣང་སྟོང་པ་ལ་རིག་
པ་མིག་དང་བསྟུན། མིག་འབྲས་དང་རྫི་མ་མི་བསྒུལ། འབྱེད་འཛུམ་མི་བྱེད་པར་
ཧད་དེ་ཐད་དྲང་ལ་བལྟའོ།།
གསུམ་པ་སེམས་ཀྱི་གནད་ནི། སྔར་རྣལ་མ་མ་བཅོས་པའི་གཤིས་ལུགས་
གཏན་ལ་དབབས་པའི་སྟེང་དུ་རྟོག་དཔྱོད་ཀྱི་བསམ་དྲན་གཅིག་ཀྱང་མེད་པར་
བྱས་ལ་བཞག་གོ །དེ་ལྟར་ཡང་གཞུང་ལས། ཅི་ལ་ཡང་མི་བརྟེན་པར་རྟེན་མེད་དུ་
ཅེར་རེ་བཞག །བཟུང་འཛིན་གྱིས་མ་གཡོག་པར་གཅེར་བུ་རུ་རྗེན་ནེར་བཞག །རྣམ་
རྟོག་གིས་མ་བསླད་པ་རྐྱང་པ་རུ་ལྷང་ངེ་བཞག །ང་བདག་གིས་མ་བཅིངས་པར་
རང་ལུགས་སུ་ལྷོད་དེ་བཞག །སྙམ་བྱེད་ཀྱིས་མ་བརྟག་པར་རྣལ་མ་རུ་ལྷང་ངེ་
བཞག །རབ་རིབ་ཀྱིས་མ་སྒྲིབ་པར་འོད་གསལ་དུ་ལམ་མེར་བཞག་གོ །ཅེས་དང་།
བདུད་འདུལ་ཡེ་ཤེས་འཁྱིལ་པའི་རྒྱུད་ལས། སྒོམ་པ་བྱ་བ་ཅི་ཡང་མེད།། མི་ཡེངས་
ཙམ་ཞིག་བཞག་ཏུ་ཡོད།། ཞེས་དང་། སྟོང་རྒྱུང་གི་ཞལ་ནས། མི་སྒོམ་པ་ཡི་དོན་
ཤེས་ན། རང་བཞིན་ངོ་བོ་འདུ་འབྲལ་མེད།། ཅེས་དང་། བྱང་ཆུབ་སེམས་ཀྱི་མེ་
ལོང་ལས།། རང་བྱུང་རང་ཞིར་བཞག་ན་སྒོམ་མི་དགོས།། ཞེས་དང་། སྒོམ་དུ་མེད་
པའི་དོན་ལ་མ་ཡེངས་ན།། སྒོམ་པ་ཆེན་པོའི་དོན་ཀུན་ཧྲིལ་གྱིས་རྫོགས། ཞེས་དང་།
སྙན་རྒྱུད་ལས། ཅི་ཡང་ཡིད་ལ་མི་བྱེད་ན།། ཡང་དག་དོན་ལ་ཕེབས་པ་ཡིན། ཞེས་
3)



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་། གསེར་གདམས་ལས། མི་སྒོམ་དོན་ལ་བཞག་པར་བྱ། སྒོམ་པ་ཐམས་ཅད་
བློ་དང་སེམས།། ཞེས་དང་། མ་སྒོམ་པས་ན་བློ་དང་བྲལ། ཞེས་གསུངས། དེ་ལ་
ཡང་སེམས་སྔར་སོང་གི་རྗེས་མི་བཅད། ཕྱིས་འོང་གི་མདུན་མི་བསུ། ད་ལྟའི་
བསྒོམ་བྱ་སྒོམ་བྱེད་ཀྱི་རྟོག་པ་ཐམས་ཅད་རྦད་ཀྱིས་བཅད། ཅིར་ཡང་ཡིད་ལ་མི་
བྱེད་པ་ཐད་ཀའི་ཤེས་པ་གསལ་ལྷང་ངེ་བ། འདི་ཞེས་མིང་འདོག་རྒྱུ་ཟད་པ།
ཕྱི་ནང་གང་ལའང་མ་ཁྱབ་པ་མེད་པར། གང་གིའང་མཐར་མ་ལྷུང་བ། རྒྱུ་དང་
རྐྱེན་གྱིས་མ་བསྐྱེད་པ། གཉེན་པོས་གཞོམ་དུ་མེད་པ། ངོ་བོ་ལ་གསལ་སྒྲིབ་དང་
ཕྱོགས་རིས་བྲལ་བ་འདི་ཀ་རང་རིག་པ་ཞེས་བྱ་སྟེ། འདིའི་ངོ་བོ་ལྟ་སྒོམ་གྱི་རྩོལ་
བས་མི་སྒྲུབ། གཟུང་འཛིན་གྱི་སྒྲོགས་སུ་མི་བཅུག །ཡིད་དཔྱོད་ཀྱི་བློ་ཡིས་མི་
བསླད། བཟོ་བཅོས་དང་སྤང་བླང་མི་བྱེད་པར་གཅེར་བུ་རུ་རྗེན་ནེ། རང་ཤར་
དུ་ཁྲོལ་ལེ། མཉམ་ཉིད་དུ་ལྷན་ནེ་བཞག་སྟེ། དེའི་དོན་ལ་མ་ཡེང་བར་དྲན་པའི་
རྒྱུན་སྐྱོང་བའོ། ། དེ་ལྟར་ཡང་བདུད་འདུལ་ཡེ་ཤེས་འཁྱིལ་པའི་རྒྱུད་ལས། རང་
སོའི་ངང་ལ་རྗེན་ནེ་སྒོམ། ཞེས་དང་། གྱེར་སྤུངས་ཀྱིས། རིག་པའི་སོ་པ་ནང་དུ་
ཚུགས།། ཞེས་དང་། གསེར་གདམས་ལས། མཐོང་རྒྱུ་མེད་པའི་རིག་པ་ལ། མ་
ཡེངས་བྱ་རས་གཟིགས་མོར་ཅེས། ཞེས་གསུངས་སོ། དེའི་དོན་ཀྱང་གསེར་གདམས་
ལས། ཆེད་དུ་དྲན་པ་བཟུང་མི་དགོས།། ཡེ་ཤེས་ཀྱི་སོ་པ་དེ་ངང་ལ་གནས། ཞེས་
པས་ཅི་ཡང་ཡིད་ལ་མི་བྱེད་པའི་གཉུག་དྲན་གྱི་ངར་ཆའམ། ཤེས་རིག་གི་སོ་སྐད་
ཙམ་ཡང་མ་ཉམས་པར་བྱས་ལ་བསྒོམ་པའོ། །དེ་ཡང་ལས་དང་པོ་བ་ལ་དབུགས་
འགྲོ་འོང་སོགས་ཀྱིས་ཀྱང་ཏིང་ངེ་འཛིན་ལ་གེགས་བྱེད་ཅིང་དམིགས་པ་ལ་མི་
གནས་པ་དེ་ལ་དབུགས་སོར་གཞུག་གི་གདམས་པ་གདབ་པར་བྱ་སྟེ། དེ་ཡང་རིག་
པ་དབུགས་དང་སྦྲགས་ཏེ། རང་གི་སྣ་བུག་གཡས་དང་གཡོན་ནས་ཕར་མཛུབ་
36



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གང་ཚུན་ཆད་དུ་རྒྱུད་གཞུག་ལ། དབུགས་ཕར་འཕྲོས་ཙ་ན་སུས་ཀྱང་མ་བཅོས་
མ་བསླད་པར་རིག་པའམ་དབུགས་ཀྱི་རང་བཞིན་དེ་ཧཱུྃ་དུ་ཟློས་པའོ། །ཧཱུཾ་ནི་སྤྲུལ་
པའི་སྐུའི་རང་བཞིན་ནོ། །དབུགས་ཚུར་ལ་རྡུབ་ཙ་ན། ཨཽ་དུ་ཟློས་པའོ། །ཨོཾ་ནི་
ལོངས་སྐུའི་རང་བཞིན་ནོ། །དབུགས་རང་བཞིན་གནས་ཙ་ན་ཨ་རུ་ཟློས་པའོ། །
ཨ་བོན་གྱི་སྐུའི་རང་བཞིན་དུ་གནས་པའོ། །ཨ་ཨོཾ་ཧཱུྃ གསུམ་དབུགས་དང་སྦྲགས་
ནས་བཟླས་པས་སྐུ་གསུམ་ལྷུན་གྲུབ་ཏུ་རང་ལ་འཆར་བའི་དགོས་པ་ཡོད་དོ། དེ་
ལས་ལངས་པའི་ཚེ་ཡང་
། སྔར་ནས་ངེས་པའི་དམིགས་པ་དེ་ཉིད་མི་བརྗེད་པར་
ཡིད་ལ་བརྒྱུད་དེ་བྱ་བ་སྤྱོད་ལམ་ཐམས་ཅད་ངང་གིས་འདྲེས་སུ་བཅུག་པས་མི་
གནོད་ཙམ་དུ་འདྲེས་ན་རྗེས་ཤེས་ལ་ནན་ཏན་བྱ། ཡ་བྲལ་ན་མཉམ་བཞག་རང་
གཅུན་པ་གལ་ཆེ། ལར་ཡང་མཉམ་བཞག་ལ་བརྟན་པ་མ་ཐོབ་ན་ཕྱིས་རྗེས་ཤེས་
དུས་རིག་པའི་ཚུགས་མི་ཟིན་ནས་ཉམས་སྲབ་ཏུ་འགྲོ་བའི་གནད་ཡོད། མཉམ་
བཞག་ལ་བརྟན་པ་ཐོབ་ནས་སེམས་གར་གཏད་དུ་སྡོད་པ། ཡུན་ཅི་གཏད་དུ་
འགོར་བ་དང་། རྗེས་ཤེས་ལ་ནན་ཏན་མ་བྱས་ན་ཕྱིས་མཉམ་རྗེས་འདྲེས་པའི་དུས།
ཉོན་མོངས་ཐུག་འཕྲད་ཀྱི་ཡེ་ཤེས་མི་འཆར་བའི་གནད་ཡོད། རྗེས་ཤེས་དུས་
གཅུན་ཞིང་ཉམས་སུ་བླངས་པས་ཕྱིས་མཉམ་རྗེས་འདྲེས་པའི་དུས་ཉོན་མོངས་
ལྡང་པ་ཆེད་དུ་བསྒྲུབ་མི་དགོས་པར་ཐུག་འཕྲད་ཀྱི་ཡེ་ཤེས་ངོས་ཀྱིས་ཟིན་ནས།
གར་འགྲོ་གར་འདུག་སྤྱོད་ལམ་ཇི་ལྟར་ན་ཡང་ཡེ་ཤེས་སུ་སློང་པས་གདིང་དང་ལྡན་
པར་འགྱུར་རོ། །དེ་བས་ན་མཉམ་བཞག་ལ་བརྟན་པ་མ་ཐོབ་བར་དུ་མཉམ་བཞག་
རང་གཅུན་ཞིང་ཐོབ་ནས་རྗེས་ཤེས་ལ་ནན་ཏན་བྱེད་པ་གལ་ཆེའོ།
བཞི་པ་དམ་ཚིག་ལ། ཐུན་ཚད་རིང་ཆེས་ན་བྱིང་རྒོད་ལྡིང་པོར་འགྲོ། ཐུང་
ན་གནས་ཆ་ཆུང་ཞིང་རང་སོ་མི་ཟིན་པས། དང་པོ་ལ་ས་ལེ་འོད་བརྒྱ་སྐོར་གསུམ་
37



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
8
རེ་ཙམ་ལ་ཐུན་རེ་བྱ་ཞིང་། དེ་ནས་ཇེ་རིང་ལ་གཏང་སྟེ་ཛེ་ཞི་གནས་ཞག་རེ་ལ་ཐུན་
སྐོར་བཞི་རེས་བསྐྱོལ་བར་བྱ་གསུངས། དེ་ཡང་ཐུན་གྲོལ་དུས་ནེ་གུའི་ཞལ་ནས།
ངན་གྱིས་མི་བྱ་བཟང་གྱེས་བྱ།། ཅེས་པས། འཕྲོ་བཟང་དུས་སུ་བཅད་ལ་ངལ་གསོ།
དང་པོ་ཐུན་བས་ཐུན་བར་ཡང་པ་ཙམ་བྱ། དེ་ནས་ཐུན་བསྲིང་ལ་ཐུན་བར་ཇེ་
ཐུང་ལ་བཏང་། ཐུན་བར་དུ་ཡང་མོས་གུས་སྙིང་རྗེ་མི་རྟག་པ་བསྒོམ་པ་རྣམས་
གནད་དུ་བསྣུན། རྟོགས་པ་སྲིའུ་གསོ་བ་དང་འདྲ་བས་ཉམས་གྲིབ་སྡིག་ནལ་ལ་
སོགས་ལ་འཛེམ། སྤྱོད་ལམ་མགོ་ཆག་གི་ནད་པ་དང་འདྲ་བས་མཆོང་རྒྱུག་ཁུར་
འགྲོས་ངལ་དུབ་ལ་སོགས་དྲག་ཤུལ་གྱིས་ལས་མི་ག སྨྲ་བརྗོད་ལྐུགས་པ་དང་འདྲ་བས་
ཀུ་ཆོ་ལོང་གཏམ་གླེང་ལང་ཚིག་གཅིག་ཡང་མི་བརྗོད་ཅིང་སྨྲ་བ་བཅད། བསམ་
དྲན་རོ་དང་འདྲ་བས་མི་བསམ་མི་རྟོག་མི་དཔྱད། འགལ་རྐྱེན་སྤང་ཞིང་མཐུན་
རྐྱེན་བསྟེན། མེ་དང་ཉི་མ་ལ་མི་བསྡད། རླུང་དང་སེར་བུ་ལ་མི་ཕྱར། ཆང་དང་
སྔོ་ངད་ལ་སོགས་འབྱུང་བ་འཁྲུག་ཅིང་བྱིང་འཐིབས་སྐྱེ་བའི་ཟས་སྤང་། ཡེ་ཤེས་
འགྲིབ་པའི་གུང་གཉིས་ཀྱི་དུས་སུ་ཅུང་ཟད་ལྷོད་ལ་ངལ་གསོ། ཟས་གོས་ཀྱི་ཆ་
སྙོམས། མཚམས་དམ་དུ་བསྡམས། འཕེལ་བ་ལ་དགའ་བྲོད་མི་བྱེད། འགྲིབ་པ་
ལ་ཞུམ་སྡུག་མི་བྱེད། དོན་དུ་ཧྲིལ་གྱིས་དྲིལ་ན། ལས་དང་པོ་བརྩོན་འགྲུས་ཁོ་ན་
གཙོ་ཆེ་བས་སྐད་ཙམ་ཡང་གཡེལ་བ་མ་ཞུགས་པ་གལ་ཆེ། ཞུག་ན་རང་གི་རྔན་
མཚངས་བ་སྤུ་གཡོ་བ་སྐྱི་ཤ་བུན་ནེ་བྱུང་བར་བགྲང་སྟེ། བླ་ཆེན་གྱིས། ཉི་མའི་གུང་
དང་ནམ་གྱི་གུང་། བྱིང་འཐིབས་དུས་སུ་སྒོམ་རྒྱུ་མིན།། སྲོད་དང་ཐོ་རང་སྔ་དྲོ་
དང་། ཕྱི་འཕྲད་དུས་སུ་ཉམས་སུ་བླང་།། ཞེས་དང་། རྗེ་བཙུན་དམ་པས། ལས་
དང་པོའི་ཉམས་ལེན་ལ། བྲོད་ཐེབས་བརྒྱ་དང་ངུ་ཐེབས་བརྒྱ་འབྱུང༌། ཞེས་
གཞུང་ལས་གསུངས་སོ།།
38



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དེས་ན་གདམས་པ་འདི་ནི་དགེ་སྦྱོར་གྱི་འགྲམ་གཞི་ཕྱག་རྫོགས་ཐུན་མོང་གི་
ཉམས་ལེན། དཔེར་ན་མཁར་གྱི་རྨང་ངམ་ཞིང་ས་གཤིན་པོ་ལྟར་བུ་སྟེ། དེ་ཡང་
ལམ་ཐམས་ཅད་ལས་རྫོགས་པ་ཆེན་པོ་འདི་ཉེར་ལམ་མཐར་ཐུག་པ་ཡིན་ནའང་།
རྫོགས་ཆེན་གྱི་སྙིང་པོ་ཐོད་རྒལ་ཐོད་རྒལ་གྱི་རྩ་བ་ཁྲེགས་ཆོད། ཁྲེགས་ཆོད་ཀྱི་
རྨང་གཞི་མཉམ་བཞག་ཡིན་པས། འདི་ནི་རྫོགས་པ་ཆེན་པོས་གདུལ་བྱ་རྣམས་
ལམ་ལ་རིམ་གྱིས་བཀྲི་བའི་ཐབས་ཁྱད་པར་ཅན་ཏེ། དེང་སང་འགའ་རེས་རྫོགས་
པ་ཆེན་པོ་ཉེར་ལམ་ཡིན་ཞེས་སྨྲ་ཞིང་ཟབ་ཁྱད་མི་ཐོན་པར་རང་རྒྱུད་ཐ་མལ་དུ་
ལུས་བཞིན་དུ། ཐེག་པ་འོག་མར་ཁྱད་གསད་བྱེད། གོང་མའི་ལམ་སྣེ་མ་ཟིན་པར་
སྟོང་སྐད་འདོན་ནས་རྒྱུ་འབྲས་ཁྱད་དུ་གསད་དེ་ལྟ་བ་ཁ་ཁྱེར་བྱེད་པ་དེ་དག་
དང་གང་ཟག་ཡ་བྲལ་དུ་སོང་ནས་རྫོགས་ཆེན་གྱིས་ཕན་མ་ཐོགས་པ་གནོད་ཆེན་
པོར་བསྐྱལ་འདུག་པ་དེ་འདྲ་རིམ་བགྲོད་ལམ་ལ་འབད་དེ། ཐོག་མ་ཁྲེགས་ཆོད་
ཀྱི་ལྟ་བ་ཁོ་ན་ལ་ཉམས་ལེན་རྩལ་འདོན་ནས་གཞི་ལ་བརྟན་པ་ཐོབ་ཅིང་རིག་པའི་
རང་ཚུགས་ཟིན་པ་དང་། དེ་ནས་ཐོད་རྒལ་ལ་བསླབ་པ་ནི་རྫོགས་པ་ཆེན་པོའི་
དོན་ཉམས་སུ་ལེན་ཚུལ་མ་ནོར་བའོ། །
གཉིས་པ་སོར་གཞུག་པ་ལ་གཉིས། སོར་གཞུག་དངོས་དང་། འཆར་ཚུལ་
ལོ། དང་པོ་ལ་གསུམ་ལས། དང་པོ་ཞི་བའི་ལྟ་སྟངས་ནི། དོན་རྒྱུད་ལས། དང་
པོ་ཞི་བའི་ལྟ་སྟངས་ལུས་གནད་བདུན། མིག་ནི་སྣ་རྩེའི་ནམ་མཁར་ཧྲིག་གེ་གཏད།
རིག་པ་རང་རིག་རང་གསལ་གཡོ་མེད་བཞག །ཞེས་པས། ལུས་གནད་བདུན་
དང་ལྡན་པར་བྱ་སྟེ། ཞབས་དཀྱིལ་དཀྲུང་། ཕྱག་གཉིས་མཉམ་བཞག །སྒལ་
ཚིགས་དྲང་པོ། དཔུང་པ་འགྱིང་། མགྲིན་པ་བཀུག །མིག་ཟིམ་བུར་ལྟ་སྟངས་
དང་བསྟུན། མཆུ་སོའི་བར་དུ་ནས་འབྲུ་ཐར་ཙམ་བྱ། དབུགས་གར་བདེར་
39



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཏང་། ལྟ་སྟངས་ཀྱི་གནད་མིག་སྣ་རྩེའི་ནམ་མཁའ་ལ་ཧྲིག་གེ་གཏད། སེམས་
གནད་རིག་པ་རང་གསལ་གཏད་མེད་དུ་ཡེ་རེ་བཞག །དེ་ཡང་རྒྱུད་ལས། ཚོགས་
དྲུག་ཤེས་པ་ཇི་ལྟར་ཤར་བ་ལ། འཛིན་ཞེན་མ་ཞུགས་རང་སོར་བཞག་པ་ན། ཡུལ་
སྣང་ཐམས་ཅད་རང་གི་ངོར་གསལ་ཡང་། མི་རྟོག་པ་ཡི་ངང་དུ་མ་ཤོར་བྱ།། ཅེས་
པས། དེའི་དུས་སུ་ཚོགས་དྲུག་གི་ཤེས་པ་ཇི་ལྟར་ཤར་བ་ལས་བཟོ་མི་འཆོས་པར་
རང་སོར་བཞག་སྟེ། རྐྱེན་སྣང་རང་གི་ངོ་བོས་གསལ་ཡང་མི་རྟོག་པའི་ངང་མ་
ཤོར་བ་ཉིད་ལ་བསླབ་པར་བྱའོ།།
གཉིས་པ་བྱང་ཆུབ་སེམས་དཔའི་ལྟ་སྟངས་ནི། རྒྱུད་ཀྱི་སྙིང་པོ་ལས། གཉིས་
པ་བྱང་སེམས་ལྟ་སྟངས་ཆ་ལུགས་བདུན།། མིག་གིས་བར་སྣང་ཐད་ཀར་ཧད་དེ་
བལྟ།། ཞེས་པས། ལུས་གནད་སྔར་ལྟར་ལ། ལྟ་སྟངས་ཀྱི་གནད་རིག་པ་མིག་དང་
བསྟུན་ཏེ་བར་སྣང་སྟོང་པ་ལ་ཧུར་བཏོན་ཅིང་ངར་ཕྱུང་ལ་འཛིན་མེད་དུ་ཁྲོལ་ལེར་
བཞག་ལ། སྔ་མ་ལས། བསྐྱེད་པའི་ཤེས་པ་སྐད་ཅིག་མ་དེ་ཡང་། རིག་པ་རྗེན་པ་
གསལ་ལ་མ་འགག་འཆར།། ཤར་ཙམ་ཉིད་ནས་རང་བཞིན་མ་གྲུབ་པར།། སྣང་
སྟོང་དབྱེར་མེད་ཆུ་ཟླ་ལྟ་བུ་རྟོགས།། ཞེས་རྐྱེན་དེས་བསྐྱེད་པའི་ཤེས་པ་སྐད་ཅིག་
མ་དེ་ཡང་གསལ་ལ་མ་འགག་པར་ཤར། ཤར་ཙམ་ཉིད་ནས་རང་བཞིན་གྱིས་མ་
གྲུབ་པར་སྣང་སྟོང་དབྱེར་མེད་ཆུ་ཟླ་ལྟ་བུ་རྟོགས་པར་བྱ་སྟེ། དེའི་དུས་སུའང་
གཞུང་ལས། དབང་པོ་ལ་ཧྲིག་འདོན། རིག་པ་ལ་ངར་བསྐྱེད། སྐུ་ལུས་ལ་མདངས་
ཕྱུང་སྟེ། ཤེས་པ་ས་ལེ་ཧྲིག་གེ་བ། རྣམ་རྟོག་ཡལ་ལེ་ཕྱོད་དེ་བ། སྣང་བ་བུན་ནེ་
ལང་ངེ་བ། ཕྱིའི་ཡུལ་ལ་མི་ཞེན། ནང་གི་སེམས་ལ་མི་དཔྱད། གསལ་རིག་ངར་
དང་ཆས་པ། གཏིང་གསལ་བཀྲག་དང་ཆོས་པ། རྩ་བྲལ་དུ་ལྷག་གེ །རང་གསལ་
དུ་ཡེ་རེ། རྟོག་མེད་དུ་རྗེན་ནེ། ཟང་ཐལ་དུ་སང་ངེ་། རང་ཤར་དུ་ཁྲོལ་ལེ། དེའི་
40



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ངང་ལ་རྒྱུན་ཆགས་སུ་གནས་པར་བྱ། ཞེས་གསུངས།
གསུམ་པ་ཁྲོ་བོའི་ལྟ་སྟངས་ནི། སྔ་མ་ལས། གསུམ་པ་ཁྲོ་བོའི་ལྟ་སྟངས་གར་
གྱིས་ལང་། མིག་གིས་གཡོ་ཞིང་ཕྱོགས་གང་བསྐྲད་ཅིང་བལྟ།། ཞེས་པས་ལུས་
གནད། གར་གྱིས་ལངས་ལ་ལག་གཉིས་སྡིག་མཛུབས་བརྐྱང་། ལྟ་སྟངས་ཀྱི་
གནད། མིག་སྡང་མིག་ཏུ་གཡོ་ཞིང་བར་སྣང་ལ་གཏད། ངག་ཏུ་ཧ་ཧ་ཧི་ཧི་ཞེས་
བརྗོད་ལ། སེམས་ཀྱི་གནད་ནི་སྔ་མ་ལས། མ་ཡེང་དྲན་པ་ཧུར་རེ་རིག་པ་ཧུར།།
རང་མདངས་སོ་མ་ཤོར་བར་རྩལ་སྦྱངས་ཚེ།། རང་བྱུང་རང་ཤར་སྤྲོས་བྲལ་བསལ་
བཞག་མེད།། ཆུ་རླབས་ཆུ་ལ་ཐིམ་པ་ལྟ་བུ་རྟོགས།། ཞེས་སྔ་ལྟར་རིག་པའི་ཧུར་
བཏོན་ཅིང་ངར་མ་ཤོར་བར་སྣང་བའི་རྫུན་ཕུགས་རྡིབ་པའི་བརྟུལ་ཞུགས་ལ་རྩལ་
སྦྱངས་པས། རང་བྱུང་རང་ཤར་སྤྲོས་བྲལ་བསལ་བཞག་མེད་པ་ཆུ་རླབས་ཆུ་ལ་
ཐིམ་པ་ལྟར་གྱི་རྟོགས་ཚད་རྙེད་པར་འགྱུར་ཏེ། དེས་ནི་སྣང་རྐྱེན་ཇི་ཙམ་མང་བ་
ཙམ་དུ་སྟོང་ཉིད་ཀྱང་འཕེལ་བར་འགྱུར་ཏེ་བུད་ཤིང་མང་ན་མེ་ལྕེ་ཆེ་བ་བཞིན་ནོ། །དེ་
ལྟར་ཡང་། རྒྱུད་ཀྱི་སྙིང་པོ་ལས། དེས་ནི་རྐྱེན་སྣང་ཅི་ཙམ་མང་བ་ན། སྟོང་ཉིད་
ཡེ་ཤེས་དེ་བཞིན་འཕེལ་བ་སྟེ། འབུད་ཤིང་མང་ན་མེ་ལྕེ་ཆེ་བ་ལྟར།། ཞེས་གསུངས།
གཉིས་པ་འཆར་ཚུལ་ནི། དེ་ལྟར་ལྟ་སྟངས་གསུམ་གནད་དུ་བསྣུན་ནས་ཉམས་
སུ་བླངས་པས་ཇེ་ཞིག་ལ། ཕྱི་ནང་གི་འཆར་ཚུལ་ཐམས་ཅད་རང་བཞིན་མེད་པར་
ཐད་ཀར་རྦད་རྦད་ཆོད་ཅིང་། ཅི་བྱས་ཀྱང་རིག་པ་དྲི་མེད་རྩོལ་བྲལ་ལྷུག་པ་ལས་
མི་འདའ་བར་ཤེས་པ་བྱ་རྒོད་གནམ་འཕང་གཅོད་པ་ལྟ་བུའི་དཔའ་བྱུང་ན་འབྱོངས་
པའི་རྟགས་ཡིན་པར་གཞུང་ལས་གསུངས་སོ། དགོས་པ་ནི། གཞུང་ལས། འཐས་
པ། ལྡིང་བ། བྱིང་བ། རྨུག་པ་ལ་སོགས་པའི་སྐྱོན་ཐམས་ཅད་རང་གྲོལ་དུ་འགྲོ།
དགེ་སྦྱོར་ལ་བོགས་གཅིག་ཆར་དུ་སྐྱེ། རིག་པའི་རྒྱ་ཕྱོགས་མེད་ནས་རལ། རྟོགས་
41



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་ཡེ་ཤེས་རང་བཞིན་གྱིས་འབར། ཏོལ་སྐྱེས་ཀྱི་དྲན་པ་འཁུབ་མི་ནུས། ཕྱི་ནང་
གི་བར་ཆད་ཐམས་ཅད་རང་ཞིར་འགྲོ་ཞེས་པ་ལྟར་ལ། རྒྱུད་ལས་ཀྱང་། ཞི་ལྷག་
ཉམས་རྟོགས་འཕྲལ་དུ་སྐྱེ་མྱུར་ལ།། མཐར་ཐུག་མཉམ་རྫོགས་ལྷུན་གྲུབ་ཆེན་པོ་
ཡི། དགོངས་
གོངས་པ་མངོན་སུམ་འཆར་བར་གྱུར་པའོ། །ཞེས་གསུངས། དེས་ན་འདི་
ནི་སྔར་རྣལ་དུ་ཕབ་པའི་སེམས་ཉིད་གསལ་ལ་མི་རྟོག་པར་གནས་པ་དེ་ཉིད་སྤྱོད་
ལམ་ཞི་བ་དང་། བར་མ་དང་། རྩུབ་མོའི་རྐྱེན་གྱིས་རིམ་བཞིན་ཁྲིད་ནས་གོམས་
པ་བསྐྱེད་པའི་ཐབས་ཏེ་དྲོད་ཚད་དང་ལྡན་པར་ཉམས་སུ་བླང་བར་བྱའོ། །
དེ་ལྟར་གྱི་མཉམ་པར་བཞག་པ་དང་ཁྱད་པར་གྱི་དུས་སུ་སེམས་དམིགས་པ་
ལས་མི་གནས་པར་འཁྲུལ་པ་རྒྱ་འབྱམས་སུ་གྱུར་ན། འགྱུ་བའི་རང་བཞིན་ཨཱ་
དཀར་པོ་མུ་ཏིག་བསྟར་ལ་བརྒྱུས་པ་ལྟར། རང་བྱུང་ཆེན་པོ་དབུགས་དང་སྦྲགས་
ཏེ་ཁྲོ་ལོ་ལོ་འབྱུང་བར་བསམ་ལ་མ་ཡེངས་པར་བསྒོམ་སྟེ། སྤྲོས་ཚུལ་ནི། དྲན་པ་
གསང་སེམས་ལས། རབ་ཀྱི་དབང་པོ་ལྔ་ནས་སྤྲོ། འབྲིང་གི་དྲུང་མུ་མིག་ནས་སྤྲོ།།
ཐ་མས་ཚང་པའི་ལམ་ནས་སྤྲོ། ལོངས་སྐུར་གྲོལ་བར་ཐེ་ཚོམ་མེད། ཅེས་གསུངས་
པ་ལྟར་རོ། ཡང་གཟུགས་སྒྲ་ལ་སོགས་ཡུལ་ལ་འཕྲོ་དུས་འཕྲོ་མཁན་རྩད་བཅད་
པས་རང་ཞི་ལ་འགྲོ་བའོ། །འགྱུ་བ་ཐག་ཆོད་པའི་ཚད་ནི། དེའང་བདེ་སྡུག་ལ་
སོགས་པའི་རྟོག་པ་སྐྱེས་པའི་ཚེ་ན་སྐྱེ་ལོང་མེད་པར། རང་སོ་ལ་ཙན་ནེ་འབོལ་
ལེ་ཡལ་ལེ་སྡོད་པ་བྱུང་ན་འགྱུ་བ་ཐག་ཆོད་པའི་ཚད་དོ། །
གསུམ་པ་གནས་ལུགས་ཀྱི་དོན་ལ་ངོ་སྤྲད་པ་ལ་གཉིས། དང་པོ་ཁྱད་པར་གྱིས་
སེམས་དྭངས་སྙིགས་ཕྱེ། བར་དུ་བློས་བྱས་ཀྱི་དྲི་མ་ཕྲལ་བའོ། །དང་པོ་ལ་གཉིས།
སྒོམ་ཚུལ་དངོས་དང་། དེ་ལ་ངོ་སྤྲད་པའོ། །དང་པོ་ནི་བླ་ཆེན་གྱི་ཞལ་ནས། རང་
ལུས་ཤེལ་གྱི་སྦུ་གུ་ལཀ རྩ་གསུམ་འཁོར་ལོ་རྩ་འདབ་རྒྱས།། གཞལ་ཡས་འོད་ཀྱི་ཁུང་
42



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བུ་ལ། ནང་རླུང་ཕྱི་རུ་མདའ་ལྟར་འཕང་། ཕྱི་རླུང་ནང་དུ་གཞུ་ལྟར་བཀུག །བར་
རླུང་གནས་སུ་ཞོ་ལྟར་དཀྲུགས།། དེ་ཡིས་སྒོམ་པའི་རྩལ་གསུམ་རྫོགས།། ཞེས་པས།
ལུས་གནད་ཆ་ལུགས་ལྔ་ལྡན་དུ་བཅའ། དམིགས་པ་རང་ཀུན་བཟང་མཐིང་ཀ་
རྒྱན་མེད་གཅེར་བུ་མཉམ་བཞག་སྐྱིལ་ཀྲུང་དུ་བཞུགས་པར་སྒོམ། ཁོག་པའི་ནང་
ནས་ཡར་རྩ་གཡས་དཀར་གཡོན་དམར་དབུ་མཐིང་གསུམ་ཡར་སྣེ་སྤྱི་བོར་སྙུགས་
སྒྲུབ་བཅད་པ་ལྟར་སྦུ་གུ་ཧྲི་གེ་ཡོད་པ་ལ། གཡས་གཡོན་གཉིས་གསང་གནས་སུ་
ཡི་གེ་ཆའི་ཞབས་ལྟར་དབུ་མ་ལ་ཡར་ཟུག་པ། འཕྲ་སྦོམ་གཡས་གཡོན་གཉིས་
མདའ་སྨྱུགས་འབྲིང་པོ་ཙམ་ལ་དབུ་མ་དེའི་རགས་པར་བསྐྱེད། ཁ་དོག་ནི་གཡས་
དཀར་གཡོན་དམར་དབུ་མ་མཐིང་ཀའོ། ། སྤྱི་གཙུག་གི་གཡས་གཡོན་ཐད་ཀྱི་བར་
སྣང་ལ་ཡི་གེ་ཨ་མ༔ གཉིས་བསམ། དེ་ནས་རླུང་དབུ་རྐྱང་རོ་གསུམ་ནས་ཕྱོགས་
ཕྱོགས་སུ་གསུམ་གསུམ་དགུ་ཕྲུག་གམ། ཡང་ན་ལན་གསུམ་ཕྱིར་ཕྱུང་ལ་དུས་
གསུམ་གྱི་བག་སྒྲིབ་མ་ལུས་པ་བྱང་བར་བསམ། དེ་ནས་ཡེ་ཤེས་ཀྱི་རླུང་རང་བབས་
སུ་རྔུབས་པ་དང་། ལྷན་དུ་ཨ་མ གཉིས་འོད་དུ་ཞུ་བ་ལས་ཡབ་མཁའ་ལ་རིག་
པའི་རྒྱལ་པོ་དང་། ཡུམ་སྐོས་ཀྱི་ཉི་མ་གཞའ་ཙམ་གཉིས་བསྐྱེད། དེ་གཉིས་འོད་
དུ་ཞུ་ནས་ཐིག་ལེ་དཀར་དམར་སྲན་འབྲུ་བཙོས་པ་ཙམ་དུ་གྱུར་ཏེ། རྩ་གཡས་
གཡོན་ནས་ཧྲི་ལི་ལི་བརྒྱུད་དབུ་མར་ཚུད་པ་དང་ཐིག་ལེ་གཉིས་གཅིག་ཏུ་གྱུར་པ་
ལྟེ་འོག་ཏུ་ཧྲིལ་གྱིས་མནན། མི་ཐུབ་པར་གྱུར་ཚེ་རླུང་རྩ་གཡས་གཡོན་ནས་དལ་
གྱིས་བཏང་བ་དང་མཉམ་དུ་ཐིག་ལེ་ཡར་ཧྲི་ལི་ལི་བྱུང་ནས་དབུ་མའི་ཁར་ཐོན་
པ་དང་། ཐིག་ལེ་གཉིས་སུ་གྱེས་ནས་རྩ་གཡས་གཡོན་ཁར་ཆགས་པར་བསམ།
རླུང་གི་ལྷག་མ་ཅུང་ཟད་དང་བཅས་བར་སྣང་གི་རླུང་ནར་གྱིས་དྲོང་ལ་དམིགས་
པ་སྔར་ལྟར་བྱ། དེ་ལྟར་རླུང་ཁུག་པ་བདུན་སོང་བ་དང་རླུང་ལྷག་མ་མ་ལུས་པ་
43



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕྱིར་རྒྱང་གིས་འཕང་ལ་འོག་རླུང་ཐུབ་ཚད་འཐོན་ཏེ་རླུང་ཐུན་གཅིག །ཡང་
དམིགས་པ་དང་བསྟུན་ལ་སྔ་ལྟར་རླུང་བཟུང་རླུང་ཁུག་བདུན་ལ་རླུང་ཐུན་གཅིག་
ཏུ་བྱས་པ་ཉིན་གཅིག་ལ་རླུང་ཐུན་ལྔ་དང་དེ་ནས་ཞག་རེ་བཞིན་རླུང་ཐུན་བདུན་
དང་དེ་བཞིན་དགུ་དང་བཅུ་གཅིག་བཅོ་ལྔ་བཅུ་དྲུག་བཅུ་དགུ་ཉི་ཤུ་རྩ་གཅིག་གི་
བར་སྦྱང་ལ། ཐུན་འཇོག་ཁར་ཐིག་ལེ་ཡར་སྤར་དུས་སྙིང་ཁར་སླེབ་པ་དང་གར་
སོང་ཆ་མེད་པར་བསམ་ལ། ཧའམ་ཕཊ སྒྲ་མཚམས་ཕྱེད་ངེས་པར་བཏབ་སྟེ།
གནས་ལུགས་ཀྱི་སྟེང་དུ་ལྷོད་ཀྱིས་གློད་ལ་མིག་སྣ་རྩེ་ནས་མཐོ་གང་གི་ནམ་མཁའ་
ལ་ཧད་དེ་གཏད། རྟོག་པའི་བརྟག་དཔྱད་མི་བྱ་བར་དྲན་པའི་རྩིས་ཟིན་ཙམ་དུ་
གཏད་མེད་དུ་ལྷང་ངེ་བཞག་ལ་བསྒོམ། དེ་ཚེ་སེམས་ཆེད་དུ་སྤྲོས་ཀྱང་མི་འཕྲོ་
བར་ཧྲིག་གེར་གནས་པ་ཞིག་འབྱུང་། ཡང་རླུང་ཐུན་སྐོར་གསུམ་མམ་ལྔ་ལ་སོགས་
སྦྱང་ལ་རྗེས་སུ། མིག་ལྟ་སྟངས་བར་སྣང་ལ་ཧད་པོར་གཏད། རིག་པ་ཡང་སྙིང་
ནང་ནས་མིག་ལམ་བརྒྱུད་དེ་བར་སྣང་སྟོང་པ་ཧར་རེ་བ་དང་བསྲེས་ལ་ངར་སློང་
ལ་བསྒོམས་པས་རྟོག་པ་ཟིལ་གྱིས་ནོན་ཏེ། རིག་པ་དྭངས་སྙིགས་ཕྱེད་པས་སྔར་
བས་འགྱུར་ལྡོག་རགས་སུ་སོང་བ་ལྟ་བུ་གང་ཤར་འཕྲལ་དེར་དྲན་པས་ཟིན་པ
འབྱུང་སྟེ་རླུང་རིག་རྣལ་དུ་ཕེབས་པ་ཡིན་ནོ། །དེ་ལྟར་ཡང་ཡང་སྦྱངས་བས་
ས་བས་ཅི་ཞིག་
ན་ཇི་ལྟར་འགྱུར་ཞིང་འཕྲོ་ཡང་རང་བཞིན་མ་གྲུབ་པར་འགྱུ་བ་སྟོང་གསལ་ལ་
དངོས་མེད་རྗེན་པར་རྟོགས། དོན་ལ་རང་མདངས་མ་འགག་ཙམ་ལས་ཅི་ཡང་
སྣང་དུ་རུང་ནའང་གང་ཡང་བདེན་པ་མ་གྲུབ་པར་ཡུལ་མེད་ཟང་ཐལ་དུ་ཤེས་ཤིང་
དེའི་དོན་ལ་མི་འབྲལ་བ་ནི་ལྷག་མཐོང་གི་ཡེ་ཤེས་ཞེས་བྱ་ལ། མདོར་ན་འགྱུར་
རྟོག་ཐམས་ཅད་རིག་ཙམ་གྱིས་ཤར་གྲོལ་དུས་མཉམ་དུ་ལྷག་ལྷག་གྲོལ་ཞིང་། འགག་
མེད་དུ་སྣང་བ་ཤར་ཡང་དེར་འཛིན་མེད་པར་ཁྲེས་སེ་ཐལ་ལེ་ཕུགས་སུ་བློ་བདེ་



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཐག་ཆོད་པ་ལ་སོགས་འབྱུང་ངོ་།།
གཉིས་པ་ལ་གཉིས། སེམས་རིག་ཕྱེ་ནས་རང་བྱུང་ཡེ་ཤེས་ངོས་བཟུང་བ།
དེའི་དོན་ལུང་གིས་ངེས་པར་བྱེད་པའོ། ། དང་པོ་ལ་གཉིས། སེམས་རིག་ཕྱེ་བ་
དང་། ངོ་སྤྲད་པའོ། ། དང་པོ་ལ་གཉིས། སེམས་ཀྱི་རྣམ་པར་དབྱེ་བ། སེམས་རིག་
ཕྱེ་བ་དངོས་སོ། དང་པོ་ནི་སྤྱི་སེམས་གྱི་དོན་བསྒོམ་པ་བྱེད་པ་ལ་མོས་གུས་སྟོབས་
ཀྱིས་རྟོགས་པ་ནང་ནས་ཤར་དགོས་ནའང་གང་ཟག་ཕལ་པ་རྣམས་ཀྱིས་བསྒོམ་
བྱ་སེམས་ཀྱི་གནས་ལུགས་ཅུང་ཟད་རེ་མ་ཤེས་ན་ལུང་མ་བསྟན་དུའང་བསྒོམ་པར་
སྲིད་པས། འདིར་སེམས་ཀྱི་གནས་ལུགས་ཟུར་ཙམ་བསྟན་པར་བྱ་སྟེ། དེ་ཡང་
རྣམ་པར་ཤེས་པའི་ཚོགས་བརྒྱད་ནི་མ་དག་པ་འཁྲུལ་པའི་སེམས་ཡིན་ལ། དེའི་ངོ་
བོ་དག་པའི་ཀུན་གཞི་གནས་ཏེ། དེ་ལ་ཉིད་སྒྲས་བསྟན་ཕྱིར་སེམས་ཉིད་ཅེས་བྱ།
རྣམ་ཤེས་ཚོགས་བརྒྱད་ནི་སྒོ་ལྔའི་རྣམ་ཤེས་ལྔ་དང་། དྲུག་པ་ཡིད་ཀྱི་རྣམ་ཤེས་
ཉོན་ཡིད་དང་ཀུན་གཞིའི་རྣམ་ཤེས་བརྒྱད་ཅེས་མཛོད་སོགས་ལས་བཤད་དོ། །དེ་
མ་ཐག་པའི་ཡིད་ཀྱིས་ཀུན་འདུ་བྱེད་པའི་ཕྱིར་ཟུང་དུ་མི་འདྲེན་པར་ཚོགས་དགུར་
བཞེད་པའང་ཡོད་དོ། མདོ་ལ་སོགས་ལུང་འགའ་རེ་ནས་ལེན་པའི་རྣམ་ཤེས་དང་
འཁྲུལ་པའི་སེམས། ཤེས་བྱའི་སྒྲིབ་པ། ཀུན་གཞིའི་རྣམ་ཤེས་ལ་སོགས་འབྱུང་
པ་མིང་གི་རྣམ་གྲངས་སོ། ཀུན་གཞིའི་ངང་ལུགས་དགེ་བ་ཞེས་གསུངས་ཕྱིར་
དེའི་ངོ་བོ་རང་གྲོལ་དུ་གནས་པ་ལ་གཞི་བདེ་གཤེགས་སྙིང་པོ་ཞེས་བྱ་སྟེ། བྲལ་
བྱའི་གཞི་མ་ཡིན་ལ་བྲལ་བའི་གཞི་རུ་གནས་སོ། དེ་ཡང་རྣམ་ཤེས་ཚོགས་བརྒྱད་
ཐག་ཁྲ་ལ་སྦྲུལ་དུ་འཛིན་པ་ལྟར་གཤིས་ལ་མི་གནས་པས། འཁྲུལ་དུས་ཉིད་ནས་
རང་གི་ངོ་བོས་སྟོང་སྟེ། ནམ་ཙམ་འཁྲུལ་ཞེ་ན་ཐོག་མ་མེད་པའི་དུས་ནས་རྒྱུ་ལྷན་
གཅིག་སྐྱེས་པའི་མ་རིག་པས་སྒྲིབ་སྟེ། དེ་ཡང་དཔེར་ན་མེ་ལོང་གི་དྭངས་ཆ་ནི་
45



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བདེ་གཤེགས་སྙིང་པོ་ལ་གཡའ་ཁམས་ཡོད་པ་ཀུན་གཞིའི་རྣམ་ཤེས་སམ་ཤེས་བྱའི་
སྒྲིབ་པའམ། ལྷན་ཅིག་སྐྱེས་པའི་མ་རིག་པ་ཟེར། གཡའ་དྲིས་གོས་ལྟར་ཀུན་
གཞིའི་རྣམ་ཤེས་ཀྱི་སྟེང་དུ་བག་ཆགས་བསགས་པ་ཉོན་མོངས་པའི་སྒྲིབ་པ་ཡིན།
རྣམ་ཤེས་དེའི་ངོ་བོ་སྟོང་པ་ལ་བདག་ཏུ་འཛིན་ཅིང་གསལ་ཆ་ལ་ཡུལ་དུ་བཟུང་
སྟེ། དེ་མ་ཐག་པའི་ཡིད་ཀྱིས་ཚོགས་དྲུག་གི་རྣམ་ཤེས་གཡོས་ནས་ཡུལ་དང་དབང་
པོ་གཉིས་འཕྲད་
འཕྲད་པའི་རྐྱེན་བྱས། རང་ལས་གཞན་དུ་མེད་ཀྱང་གཉིས་སྣང་གི་
དབང་དུ་ཤོར། དཔེར་ན་མིག་གིས་གཟུགས་མཐོང་བ་དང་། མིག་ཤེས་དེ་ལས་
གཞན་པའི་གཟུགས་མེད་ཀྱང་གསལ་ཆ་གཟུགས་དང་སྟོང་ཆ་དབང་པོ་གཉིས་
འཁྲུལ་ཏེ། དེ་མ་ཐག་པའི་ཡིད་ཀྱིས་མཚམས་སྦྱར་བྱེད། མིག་གི་ཤེས་པ་རྟོག་བྲལ་
མ་འཁྲུལ་བ་སྐྱེ་ལ། དེ་མ་ཐག་པས་དེ་འགག་ནས་གཟུང་འཛིན་གྱི་ཚོར་བ་སྐྱེས་
ཚེ་དྲུག་པ་ཡིད་ཀྱི་རྣམ་ཤེས་ཀྱང་ལངས་ཏེ། བདེ་སྡུག་བཏང་སྙོམས་མྱོང་བས་
ཆགས་པ་དང་སྡང་བ་དང་རྨོངས་པའི་འདུ་ཤེས་སྐྱེ་བ་ཉོན་ཡིད་ཡིན་ལ། སྤང་བླང་
བྱེད་པ་ཀུན་གཞིའི་རྣམ་ཤེས་སྟེང་དུ་ལས་བསགས་པ་ལ་འདུ་ཤེས་ཞེས་ཟེར། དྲུག་
པ་ཡིད་ཀྱི་རྣམ་ཤེས་དེ་མ་ཐག་ཡིད་ལ་བསྡོང་ན་སྒོ་ལྔ་ཁ་ཕྱིར་བལྟས་པས་ཡུལ་ཡིན་
ལ། ཉོན་ཡིད་དེ་མ་ཐག་ཡིད་ལ་བསྡོང་ན་ནང་དུ་ཁ་ཕྱོགས་པ་ཀུན་གཞིའི་བག་
ཆགས་ལ་འཇོག་པའོ། ། དེར་འཇོག་པའི་ལས་ནི་ལུང་མ་བསྟན་པར་གནས་ཤིང་
རྣམ་པར་མ་སྨིན་བར་དུ་ཆུད་མི་ཟ་བའོ།། རྣམ་དཀར་དགེ་བའི་ཕྱོགས་ཀྱི་བག་
ཆགས་ནི་ཀུན་གཞིའི་རྣམ་ཤེས་སྟེང་དུ་བསགས་མི་ནུས་ཏེ། དེ་ཚེ་ཉོན་ཡིད་རྣམ་
བྱང་གི་ཡིད་གྱུར་པ་དང་། གཉེན་པོ་ཡིན་པའི་ཕྱིར། ཡེ་ཤེས་སྟེང་དུ་འཇོག་པའོ། །
དགེ་བའི་སེམས་པ་ཀུན་གཞིའི་ཡེ་ཤེས་ཀྱི་རང་མདངས་ལས་བྱུང་བའི་དགེ་རྩ་
བསགས་པ་ཡང་བྲལ་བའི་རྐྱེན་དང་རྣམ་སྨིན་རྒྱུར་འགྱུར་ལས་བར་མ་དོ་རུ་ཆུད་
46



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཟོས་སུ་འགྲོ་མི་སྲིད་དོ། ཀུན་གཞི་ཕྱིའི་ཡུལ་དང་ནང་གི་དབང་པོ་བར་གྱི་ཤེས་
པ་ཀུན་གྱི་རྒྱུར་བྱེད། ཉོན་ཡིད་སྤྲིན། ཚོགས་དྲུག་ཆར་ལྟ་བུ་སྟེ། ལས་བྱས་པ་
རྣམས་ཆུ་བོ། བག་ཆགས་ཀྱི་ཀུན་གཞི་རྒྱ་མཚོའི་དཔེ་དང་མཚུངས་ལ་དེ་ཀུན་རྒྱུན་
འབྲེལ་བར་བྱེད་པ་དེ་མ་ཐག་ཡིད་ཡིན་ནོ། །ཉམས་ལེན་པ་རྣམས་ཀྱིས་ཀུན་གཞིའི་
རྣམ་ཤེས་ལས་དེ་མ་ཐག་པའི་ཡིད་ལངས་པ་ཙམ་ཉིད་ལས། དེ་རྒྱུན་མི་མཐུད་པར་
དེའི་སྟེང་དུ་བཞག་པ་དེ་ལ་སྐད་ཅིག་དང་པོར་གྲོལ་ཞེས་བྱ་ལ། གཞུང་འགའ་ནས་
འབུར་འཇོམས་མགོ་ཐུག་གསུངས་པའང་དེ་ལ་ཟེར་བའོ། ། དྲུག་པའི་ཡིད་དང་
ཉོན་ཡིད་གཉིས་ལངས་ཙམ་ནས་དྲན་པས་ཟིན་ཚེ་རང་སར་གྲོལ་བ་ལ་སྐད་ཅིག་
གཉིས་པ་གསུམ་པ་གྲོལ་ཞེས་གསུངས། འོན་ཀྱང་རྣམ་རྟོག་སེམས་ཀྱི་རྩལ་ཡིན་
པས་ཆགས་སྡང་ལ་སོགས་རྟོག་པ་མི་ཤར་མི་སྲིད་ཀྱང་དྲན་ཤེས་བརྟེན་ན་ལས་
བསགས་མི་ནུས་ཏེ། དཔེར་ན་བུམ་པ་ཞབས་རྡོལ་ནང་དུ་ཆུ་བླུགས་པ་དང་འདྲ།
འཁྲུལ་རྟོག་དང་རིག་པ་གཉིས་ཕྱེད་ཆ་མཉམ་པ་ཙམ་ལ་སོར་རྟོགས་ཉིད་ཀྱིས་ཞེན་
རྟོག་གཞལ་ཞེས་གསུངས། དཔེར་ན་རྩྭ་སྦུར་ཕྲ་མོ་མེས་འཚིགས་པ་དང་མེ་དང་
རྩྭ་སྦུར་གཉིས་ཀ་སྣང་ན་ཡང་སྐད་ཅིག་ཉིད་ལ་མེ་རུ་འགྱུར་བའི་ཕྱིར་མེ་ཡིན་བྱས་
ནའང་ཆོག་པ་བཞིན་ནོ། །མདོར་ན་ད་ལྟའི་ཅི་ཡང་མི་དྲན་པའི་ནག་ཐམ་མེ་ལུང་
མ་བསྟན་དུ་གནས་པ་འདི་ནི་ཀུན་གཞིའི་རྣམ་ཤེས་སམ་ཤེས་བྱའི་སྒྲིབ་པའམ་ལྷན་
སྐྱེས་ཀྱི་མ་རིག་པ་ཡིན། ཡུལ་དབང་གཉིས་འཕྲད་པ་དང་དུང་ལྟ་བུའི་གཟུགས་
མཐོང་སྐད་ཅིག་མ་མིག་ཤེས་རྟོག་མེད་ཟེར་ལ། དེ་ལ་རིག་པའི་རྐྱེན་གྱིས་ཚོར་བ་
གསུངས་ཤིང་དུང་དཀར་ལེགས་པ་ལ་ཡིད་སེམས་དགའ་བ་སོགས་ཆགས་སྡང་
སྐྱེ་དུས་ཉོན་ཡིད་སླེབ་པ་ཡིན་ཏེ་འདུ་ཤེས་ཞེས་གསུངས། དེ་ལས་འདུ་བྱེད་སོགས་
རྟེན་འབྲེལ་བཅུ་གཉིས་སྲིད་པའི་འཁོར་ལོ་བསྐོར་ཞེས་སྙན་རྒྱུད་ལས་གསུངས་
47



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་ལྟ་བུའོ།། དེས་ན་མིག་ཤེས་དང་ཡིད་ཤེས་གཉིས་བཀག་ཀྱང་ཁེག་པ་མི་འགྱུར་
ལ་ལས་ཀྱི་བག་ཆགས་བསགས་པའི་ནུས་པའང་མེད། ཕྱི་མ་ཉོན་ཡིད་དབང་དུ་
ཤོར་བ་ན་ལྟ་སྒོམ་སྤྱོད་པའི་གནད་མེད་པ་ཐ་མལ་པ་དང་ཁྱད་མེད་པ་ཡིན་ཕྱིར་
ཀུན་གཞིའི་སྟེང་དུ་བག་ཆགས་གསོག་པས། དེ་ཕྱིར་དེའི་དབང་དུ་མ་ཤོར་བར་
བྱ་བ་གནད་དོ དེ་རྒྱུན་འབྲེལ་བྱེད་དེ་མ་ཐག་པའི་ཡིད་དེ་ཆུའི་ཤུགས་དང་འདྲའོ། །
དེ་ལྟར་རྣམ་ཤེས་ཚོགས་བརྒྱད་འཁྲུལ་ཚུལ་ཤེས་ཤིང་ཉམས་ལེན་སྲང་དུ་འཛུད་
པ་ལ་མཁས་ན་ཚོགས་དྲུག་ཡུལ་ལ་གཟུང་འཛིན་གྱི་འབྲེལ་བ་ཆད་པས་ཡུལ་དྲུག་
རྐྱེན་གྱིས་མཉམ་བཞག་གཡོ་བ་མི་ནུས་པར་དབང་ཤེས་ནང་དུ་ལྡོག་པར་རྩོམ་པ་
ཡིན་ཏེ། དེའི་ཚེ་རླུང་བཅུ་ལས་སུ་རུང་བའི་རྟགས། དུ་བ་དང་སྨིག་རྒྱུ་ལ་སོགས་
དང་། དངོས་པོའི་སྣང་བའི་ནུས་པ་ཉམས་པས་ཐམས་ཅད་སྒྲིབ་མེད་དུ་ལྷ་སྐུ་ཐིག་
ལེ་ལ་སོགས་གྲངས་མེད་པ་དང་། ཕྱི་ནང་རང་ལུས་རང་སེམས་གར་གཏད་དུ་རེ་
དོགས་བྱ་རྩོལ་མི་དགོས་པར་ཤུགས་ཀྱིས་འཆར་ཞིང་། དྲོད་ཐོབ་རྟགས་སུ་རྣམ་
གཡེང་དང་ལོང་གཏམ་བྱ་བྱེད་སྤྱོད་པ་ལ་འཇུག་མི་སྤྲོ། རྣམ་གཡེང་མེད་པའི་
དབེན་པ་ཁོ་ན་འདོད། རྣམ་རྟོག་གི་རྒྱུན་ཆད་དེ་ནམ་མཁའ་གཡའ་དག་པ་ལྟ་བུ་
འཆར་ཞིང་ལུས་ངག་ཡིད་ལ་བདེ་གསལ་མི་རྟོག་པའི་ཉམས་དཔག་ཏུ་མེད་པ་
འཆར་ཡང་། ངེས་ཤེས་ཕྱོགས་རེ་བའི་ལམ་རྟགས་ཙམ་ལས་ས་ཟིན་གང་ཡང་མེད།
ཡུལ་དུ་བྱས་ཚད་སྐྱེ་འགག་འཕོ་འགྱུར་ཅན་བརྟག་མི་ཐུབ་པར་གྲུབ་བརྙེས་ཡོང་
ཀྱིས་བཞེད་དོ།།
གཉིས་པ་སེམས་རིག་ཕྱེ་བ་ནི། དོན་རྒྱུད་ལས། རྫོགས་པ་ཆེན་པོའི་ཉམས་
ལེན་གནད་ཀུན་ཡང་། སེམས་དང་རིག་པ་ཕྱེ་བ་ལ་ཡོད་ཅིང་། ཞེས་པས། སེམས་
ཞེས་པ་ང་དང་བདག་ཏུ་རྟོག་ཅིང་ཡུལ་སྣང་བག་ཆགས་དང་འདྲེས་པ་དེ་ཡིན་ལ།
48



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
*ཐུབས་
རིག་པ་ནི་ཕྱི་ཡུལ་དང་མ་འདྲེས། ནང་དུ་འཛིན་པས་མ་བཅིང་། རང་བབ་གཉུག་
མ་བྱ་རྩོལ་དང་བྲལ་བ་དེ་ཉིད་དོ། །དེའི་ཁྱད་པར་ཕྱེ་ལུགས་ནི། གོང་གི་ཐ་
ལམ་གྱི་དམིགས་པ་ཐུན་སྐོར་རེ་རེ་བསྒོམ་དུ་བཅུག་པའི་རྗེས་སུ་གནས་ལུགས་ཀྱི་
ངང་དུ་གློད་པས། དེའི་དུས་སུ་ཐབས་ལམ་ཟབ་མོ་དེས་ཤེས་པ་དྭངས་སྙིགས་ཕྱེད་
ནས་དེའི་དར་ཙམ་གཅིག་ན། སྙིགས་མ་བློའི་རྟོག་ཚོགས་ཐམས་ཅད་ཀུན་གཞིའི་
ཀློང་དུ་ཐིམ་ནས་དྭངས་མ་རང་བྱུང་གི་ཡེ་ཤེས་ཞེས་བྱ་བ་སྒྲིབ་མེད་ཟང་ཐལ་དུ་
ལྷག་གེ་ཤར་བ། དཔེར་ན་སྤྲིན་ཚོགས་དྭངས་བས་ནམ་མཁའ་གསལ་བ་ལྟ་བུ་
འབྱུང་སྟེ། ཞང་ཞུང་སྙན་རྒྱུད་ལས། སེམས་དང་སེམས་ཉིད་ཕྱེད་པའི་ཚད་
བསྟན་པ། སྙིགས་མ་ཀློང་དུ་ཐིམ་ནས་དྭངས་མ་འོད་དུ་གསལ། བློ་ཡི་གཡང་ལུག་
བུད་ནས་རིག་པ་གཅེར་བུ་ཤར།། རྟོག་པའི་སྤྲིན་ཚོགས་སངས་ནས་ཡེ་ཤེས་སྒྲིབ་
གཡོག་མེད།། ཞེས་གསུངས།
གཉིས་པ་ངོ་སྤྲོད་པ་ལ་གཉིས། ནོར་ཤོར་གྱི་འཕྲང་བསལ་བ། མ་ནོར་བར་
ངོ་སྤྲོད་པའོ། །དང་པོ་ལ་བདུན། གཞུང་གི་གེགས་སེལ་ཆེན་མོ་ལས་སྒོམ་སྐྱོན་སུམ་
ཅུ་རྩ་ལྔ་གསུངས་པའི་དོན་འདིར་མདོ་བསྡུས་ནས་བསྟན་པ་ལ། གོལ་ས་དགུ།
ལྟུང་ས་བཞི། ཤོར་ས་ལྔ།། ནོར་ས་དྲུག །སྐྱོན་གསུམ།། གེགས་བཞི། གཡེལ་བ་
བཞི་ལས། དང་པོ་གོལ་ས་དགུ་ནི། ནང་གི་ཤེས་པ་ཕྱིའི་ཡུལ་གྱི་སྟེང་ལ་ཞེན་ན་
སྐྱེ་བོ་ཐ་མལ་དུ་གོལ་བས་སྒོམ་མཁན་གྱི་བློ་ངོར་ཅེར་གྱིས་ལྟོས་ལ་ཞེན་པ་རང་
དག་ཏུ་ཉམས་སུ་ལེན། དགེ་བ་དང་སྡིག་པ་གང་ལའང་ཁྱད་དུ་མི་རྩོལ་ན་སྐྱེ་བོ་
ལུང་མ་བསྟན་དུ་གོལ་བས་མི་དགེ་བའི་ལས་ལ་འཛེམ་བག་དང་དགེ་བ་ཆུང་ངུ་
ནས་བསྒྲུབ། བོན་ཅན་མཚན་མ་སྤང་ནས་བོན་ཉིད་ཡིད་ཀྱིས་བཟོ་ན་གེ་ཤན་མུ་
སྟེགས་ཀྱི་རིགས་སུ་གོལ་བས། བོན་ཉིད་སྐྱེ་བ་མེད་པ་ལ་བོན་ཅན་འགག་པ་མེད་
49



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་རོལ་པའི་རྩལ་དབྱིངས་ཤེས་དབྱེར་མེད་དུ་རྟོགས་པར་བྱ། ཕྱིའི་ཡུལ་དང་ནང་
་པ་གཉིས་ཀ་མེད་པར་འཛིན་ན་མུ་སྟེགས་ཆད་པར་ལྟ་བར་གོལ་བས། ཡུལ་
སྣང་ལ་རང་བཞིན་མེད་པ་ལ། སེམས་སྟོང་པ་ཡེ་ཤེས་རོལ་པ་ཅན་གསལ་ལ་མ་
འགག་པ་ཤེས་པར་བྱ། ཡུལ་དང་ཤེས་པ་གཉིས་ཀ་འགྱུར་བ་མེད་པར་འཛིན་ན་
མུ་སྟེགས་རྟག་པར་ལྟ་བར་གོལ་བས། ཡུལ་དང་ཤེས་པ་སྣ་ཚོགས་སུ་འགྱུར་བ་སྒྱུ་
མ་ལྟ་བུ་ཤེས་དགོས། ཕྱིའི་ཡུལ་གྱི་སྣང་བ་ཚོར་བ་མི་འདོད་ནས་སྤང་ན་འདུ་ཤེས་
མེད་པའི་ལྷ་རུ་གོལ་བས། ཡུལ་ཉིད་སེམས་ཀྱི་ཆོ་འཕྲུལ་འགག་མེད་རང་གྲོལ་དུ་
ཤེས་པར་བྱ། སྟོང་པ་ཡིད་ལ་བྱེད་ནས་བསྒོམ་ན་གཟུགས་མེད་ཀྱི་གནས་སུ་གོལ་
བས་གསལ་མདངས་ཕྱུང་ལ་ཉམས་སུ་ལེན། སྣང་བ་ཡིད་ལ་བྱེད་ནས་བསྒོམ་ན་
འདོད་ཁམས་ཀྱི་གནས་སུ་གོལ་བས་སྣང་བ་སྣང་ལ་རང་བཞིན་མེད་པར་ཉམས་
སུ་ལེན། གསལ་བ་ཡིད་ལ་བྱེད་ནས་བསྒོམ་ན་གཟུགས་ཁམས་ཀྱི་གནས་སུ་གོལ་
བས་གསལ་ལ་དངོས་མེད་དུ་ཉམས་སུ་ལེན་དགོས་སོ། གཉིས་པ་ལྟུང་ས་བཞི་ནི།
གནས་ལུགས་ཀྱི་དོན་ལ་འབྲལ་མི་ཕོད་ཅིང་དགའ་བདེའི་ཉམས་ལ་ཞེན་ན་འདོད་
ཁམས་ཀྱི་གནས་སུ་ལྟུང་ཉན་ཡོད། རིག་པའི་ངར་ཆའམ་གསལ་སྣང་ཤར་བ་ལ་
ངེས་ཤེས་བྱེད་ན་གཟུགས་ཁམས་གནས་སུ་ལྟུང་ཉན་ཡོད། འཁྲུལ་རྟོག་ཕྲ་རགས་
ཐམས་ཅད་ཞི་ནས་ཅི་ཡང་མི་རྟོག་པ་ལ་གནས་པར་མཆོག་ཏུ་འཛིན་ན་གཟུགས་
མེད་ཁམས་སུ་ལྟུང་ཉན་ཡོད། བདེ་གསལ་མི་རྟོག་པའི་ཉམས་སིང་ངེ་བ་ལ་ཞེན་
ན་མཐའ་འཁོབ་མི་རུ་ལྟུང་ཉན་ཡོད། དེས་ན་ཞེན་མཁན་ཡུལ་མེད་བྱ་ལ་ཉམས་
སུ་ལེན་དགོས། གསུམ་པ་ཤོར་ས་ལྔ་ནི། སྟོང་ཉིད་གྲུབ་མཐར་ཤོར་བ་ཅེས་པ།
སེམས་ཉིད་ཡེ་ནས་ཁྱབ་བདལ་ཏུ་གནས་པར་མ་ཤེས་པའི་དོན་གྱིས་ཐེག་པ་འོག་
མའི་ལྟ་བ་སུན་ཕྱུང་ནས་རང་སེམས་སྟོང་པ་གུད་གུད་ན་བྱས་ནས་བསྒོམས་པ་
0



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གཞི་ཕྱོགས་རིས་ཅན་དུ་འགྱུར་བ་དང་། སྟོང་ཉིད་བློས་བྱས་སུ་ཤོར་བ་ཅེས་པ།
སྣང་ཞིང་སྲིད་པའི་བསྡུས་པའི་བོན་ཐམས་ཅད་སྟོང་པ་ཡིན་པས་སེམས་ལ་དངོས་
པོ་མཚན་མ་ཅི་ཡང་མེད་སྙམ་ནས་ཕྱི་ནང་ཐམས་ཅད་སྟོང་ཧར་རེ་བ་ཞིག་བློས་
བྱས་ནས་བསྒོམས་པས་མཚན་མ་ཅན་དུ་འགྱུར་བ་དང་། སྟོང་ཉིད་རྒྱས་འདེབས་
སུ་ཤོར་བ་ཅེས་པ་སྟོང་པ་ཉིད་བསྒོམས་པས་བཟང་དུ་མ་སོང་། མ་བསྒོམས་པས་
ངན་དུ་མ་སོང་
། ཡེ་ནས་སྟོང་པ་ཡིན་པས་ཅི་ཡང་བསྒོམ་དུ་མེད་སྙམ་ནས་ཉམས་
སུ་མི་ལེན་པར་ཕྱལ་བ་གཏོང་བས་དོན་ཉམས་སུ་མི་མྱོང་བ་དང་། སྟོང་ཉིད་གཉེན་
པོར་ཤོར་བ་ཅེས་པ། ཉོན་མོངས་པའི་རྟོག་པ་སྐྱེས་པ་ན་དེའི་ངོ་བོ་སྟོང་པ་ཡིན་
པར་མ་ཤེས་ནས། ལོགས་ནས་སྟོང་ཉིད་གཉེན་པོ་སྦྲན་ནས་བསྒོམས་པས་སྤང་
གཉེན་ཐ་དད་དུ་ལྟ་བ་དང་། སྟོང་ཉིད་ཐབས་སུ་ཤོར་བ་ཅེས་པ། སྣང་སྟོང་གཉིས་
སྐད་ཅིག་མའི་སྟེང་ན་དབྱེར་མེད་ཁྲིག་གེར་གནས་པ་བོན་སྐུ་ཡིན་པ་མི་ཤེས་པར་
སྟོང་ཉིད་བསྒོམས་པའི་འབྲས་བུ་རུ་གཟོད་སངས་རྒྱས་འཐོབ་ཏུ་རེ་བས་རྒྱུ་འབྲས་
ཐ་དད་དུ་ལྟ་བ་དང་ལྔའོ། ། བཞི་པ་གོལ་ནོར་དྲུག་ནི། ཡེ་སྟོང་བློ་འདས་ཁ་ཡན་
ཞེས་པ། དོན་དམ་པའི་གནས་ལུགས་བོན་ཉིད་ཆེན་པོ་གསུམ་མམ་རྣམ་པར་ཐར་
པའི་སྒོ་གསུམ་གྱི་རང་བཞིན་དུ་བསྟན་པ་མ་གོ་བར་ཐེག་པ་འོག་མ་བ་ལྟར་སྟོང་
ཉིད་ལམ་དུ་སྒྲུབ་པའི་ལྟ་བ་ནོར་བའི་ལམ་ཞེས་བྱ། བོན་ཉིད་ཆེན་པོ་གསུམ་ནི་
བོན་ཉིད་སྟོང་པ་ཆེན་པོ། བོན་ཉིད་མཚན་མ་མེད་པ། བོན་ཉིད་སྨོན་པ་མེད་པ་
གསུམ་ལས། དང་པོ་གཞིའི་ངོས་ནས་མུ་བཞི་མཐའ་བརྒྱད་དང་བྲལ་བས་ཡུལ་
མེད། རྟག་པའི་དངོས་པོར་མ་སོང་བས་རང་གི་ངོ་བོས་སྟོང་། དེ་ཡང་གློ་བུར་མ་
ཡིན་པས་ཡེ་ནས་སྟོང་། སུས་ཀྱང་མ་བྱས་པར་རང་བཞིན་གྱིས་སྟོང་། ཉི་ཚེ་བ་
མ་ཡིན་ཏེ་བོན་ཅན་ཐམས་ཅད་ཀྱི་བོན་ཉིད་དུ་སོང་བས་ཀུན་སྟོང་། ཐམས་ཅད་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཟང་ངན་མེད་པ་རོ་གཅིག་ཏུ་གྱུར་པས་མཉམ་སྟོང་། བདག་ཏུ་འཛིན་པའི་བློ་
དང་བྲལ་ཞིང་ཅི་ཡང་མ་གྲུབ་པར་ནམ་མཁའ་ལྟ་བུ་ཟང་ཐལ་རྗེན་པའི་རིག་པ་
བསམ་བརྗོད་དང་བྲལ་བའོ། །གཉིས་པ་ལམ་གྱི་ངོས་ནས་ཚིག་དང་ཡི་གེ་དཔེ་ལ་
སོགས་ཀྱིས་ངེས་པར་མཚོན་མི་ནུས་ཤིང་། བློས་བརྟག་པ་ཕྲ་མོ་ཙམ་དང་ཡང་བྲལ་
བ། གསུམ་པ་འབྲས་བུའི་ངོས་ནས་རེ་དོགས་གིས་འཆིངས་བ་ཐམས་ཅད་ལས་གྲོལ་
བའོ། །ཡེང་མེད་དྲན་པའི་རྒྱུན་སྐྱོང་ཞེས་པ། རིག་པའི་ངར་ཆའམ་གཉུག་མའི་
དྲན་རྒྱུན་མ་ཉམས་པར་སྒོམ་མེད་ཀྱི་ངང་ནས་སྐྱོང་རྒྱུ་ཡིན་པ་ལ་གསུངས་པ་མ་
གོ་བར། ཤོར་གྱིས་དོགས་ནས་དྲན་པ་ཆེད་དུ་བཟུང་བའི་སྒོམ་པ་ནོར་བའི་ལམ་
ཞེས་བྱ། དེ་ཡང་དྲན་པ་ལ་གཉུག་དྲན་དང་རྣམ་རྟོག་གི་དྲན་པ་གཉིས་ཡོད་པ་
ལས། གཉུག་མའི་དྲན་པ་ནི་གཉེན་པོས་གཞོམ་དུ་མེད་པར་སྐྱེ་འགག་གནས་
གསུམ་དང་བྲལ་བ་དེ་ཡིན་ལ། རྣམ་རྟོག་གི་དྲན་པ་སྐད་ཅིག་གི་སྐྱེ་འགག་བྱེད་
ཅིང་བརྟག་ན་རང་བཞིན་མ་གྲུབ་པ་དེའོ། །རིག་སྟོང་རྗེན་པ་སྐྱོང་ཞེས་པ། རིག་
པ་རྗེན་པར་ཕྱུང་ལ་གང་ལའང་རྟེན་མི་འཆའ་ཞིང་གཏད་མེད་བྱུང་རྒྱལ་དུ་བཞག་
རྒྱུ་ཡིན་པ་ལ་གསུངས་པའི་དོན་མ་གོ་ནས། བློས་ཆེ་བཅོས་བྱེད་པའི་ཉམས་ལེན་
ནོར་བའི་ལམ་ཞེས་བྱ། རིག་པའི་རང་སོ་འཛུག་ཅེས་པ། བློའི་དྲི་མས་མ་གོས་པའི་
བལྟ་མེད་སྟོང་པའི་རང་མདངས་མ་ཡལ་བར་
བར་སྐྱོང་རྒྱུ་ཡིན་པ་ལ་གསུངས་པའི་དོན་
མ་གོ་ནས། ཡེངས་ཀྱི་དོགས་ནས་སྡུག་བཙིར་གྱི་ཉམས་ལེན་ནོར་བའི་ལམ་ཞེས་
བྱ། གཉེན་པོའི་རང་རྩ་གཅོད་ཅེས་པ། སྒོམ་མཁན་དང་ལྟ་མཁན་རང་ཡུལ་མེད་
ཟང་ཐལ་དུ་མཐོང་དགོས་པའི་དོན་ལ་གསུངས་པ་མ་གོ་ནས། གདུལ་བྱ་རྣམ་རྟོག་
དང་འདུལ་བྱེད་རིག་པ་གཉིས་སུ་བཟུང་བས་ང་བདག་གི་བདུད་མ་ཆོམ་པའི་དགེ་
སྦྱོར་ནོར་བའི་ལམ་ཞེས་བྱ། གང་ཤར་ཐད་ཀར་འཁྱེར་ཅེས་པ། རྣམ་རྟོག་མི་སྤང་
52



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
མི་སྤྱད་པ་རིག་ཐོག་ཏུ་གློད་ནས་སྐྱོང་རྒྱུ་ཡིན་པའི་དོན་ལ་གསུངས་པ་མ་གོ་ནས།
རྣམ་རྟོག་ལ་སྐྱོན་དུ་བཟུང་ནས་ཁྱད་བཅོས་དང་སྤང་བླངས་བྱས་པའི་དགེ་སྦྱོར་
ནོར་བའི་ལམ་ཞེས་བྱའོ། །ལྔ་པ་སྐྱོན་གསུམ་ནི། ཐམ་མེར་གནས་པ་ལས་འགྱུ་མི་
ཤེས་ལྟར་བྱེད་ན་ཤེས་པ་ལྡིང་བའི་སྐྱོན་ཡིན་པས། རིག་པ་གསལ་ངར་དང་ཆས་
པས་ཡུལ་སྣ་ཚོགས་ལ་རྩལ་སྦྱོང་བྱེད་པ་གལ་ཆེ། རྟོག་པ་བརྒྱུད་ནས་ཡུལ་ལ་འཁྱམས་
ན་དྲན་པ་ཉམས་པའི་སྐྱོན་ཡིན་པས་ཐབས་ཀྱི་རིག་པ་གཅུན་ལ་རྩེ་གཅིག་ཏུ་ཕྲིལ་
ལེ་སྒོམ་པ་གལ་ཆེ། གོ་ཡུལ་ཡོད་ཀྱང་རྒྱུད་ལ་མི་འདུག་ན་དཔེ་ཁར་ཤོར་བའི་སྐྱོན་
ཡིན་པས་ཚིག་གི་སྤྲོས་པ་རྦད་ཀྱིས་བཅད་ལ་དོན་རྒྱུད་ལ་ཐགས་སེ་སྦྱར་ནས་བསྒོམ་
པ་གལ་ཆེ། དྲུག་པ་གེགས་བཞི་ནི། བདེ་གསལ་མི་རྟོག་པའི་ཉམས་སྐྱེས་པའི་ཚེ་
ནང་དུ་རློམ་སེམས་ཞུགས་ནས་ཕྱི་རུ་སྤྱོད་པ་རྩིང་པོར་ཤོར་ཉན་ཡོད་པས། དེ་དུས་
སྤྱོད་པ་ཞི་དུལ་ལ་གཏོང་བ་གལ་ཆེ། ཐེ་ཚོམ་ཟ་བ་ལ་སོགས་རྟོགས་པའི་གཡང་
ཟ་མཐོང་བའི་དུས། རང་རིག་ལ་ངེས་ཤེས་མ་བསྐྱེད་ན་སྒོམ་པ་ལམ་དུ་ལུས་ཉན་
ཡོད་པས་སྙིང་རུས་བསྐྱེད་ལ་ཉམས་ལེན་གྱི་དམིགས་མ་ཤོར་བ་གལ་ཆེ། རང་
སེམས་ལ་བརྟན་པ་མ་ཐོབ་པར། ཚོགས་པར་ཞུགས་ན་བྱང་ཆུབ་ལམ་དུ་སྟོར་ཉན་
ཡོད་པས་བྱང་ཆུབ་སེམས་སྦྱང་བ་ལས། དངོས་སུ་འགྲོ་དོན་བྱེད་པ་རེ་ཞིག་བཞག་
ལ་རྟོགས་པའི་གདིང་ལེན་པ་གལ་ཆེ། གཞན་དོན་ཕྲ་མོ་ནུས་བཞིན་དུ་ཞུམ་པ་
བསྐྱེད་ནས་མི་བྱེད་ན་ཐེག་དམན་གྱི་སར་ལྟུང་ཉན་ཡོད་པས་རང་འདོད་སྤང་ནས་
སེམས་ཅན་གཞན་ལ་གང་ཕན་བྱེད་པ་གལ་ཆེ། བདུན་པ་གཡེལ་བ་བཞི་ནི།
ཐམས་ཅད་བདེན་མེད་དུ་རྟོགས་པའི་ཚེ་སེམས་ཅན་ཡང་སྒྱུ་མར་འདུག་སྙམ་ནས་
འགྲོ་དོན་ལ་གཡེལ་བར་གྱུར་ན་སྐྱེ་བོ་ཐ་མལ་པ་དང་ཁྱད་མེད་པས་སྙིང་རྗེས་
འགྲོ་དོན་བྱེད་པ་གལ་ཆེ། ཟག་པ་མེད་པའི་དགོངས་པ་རྒྱུད་ལ་སྐྱེས་པའི་ཚེ་དགེ་
53



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བ་དང་སྡིག་པ་ཐམས་ཅད་སྟོང་པ་ཡིན་སྙམ་ནས་རྒྱུ་འབྲས་ཁྱད་དུ་བསད་ན།
ཐར་པའི་ལམ་དང་བྲལ་ཉན་ཡོད་པས་དགེ་སྡིག་ཤན་མཐའ་འབྱེད་པ་གལ་ཆེ།
རྟོགས་པ་ཐུན་མོང་མ་ཡིན་པ་རྒྱུད་ལ་སྐྱེས་ཚེ་རང་གི་རྟོགས་པ་འདི་འདྲ་བླ་མས་
རྟོགས་མེད་སྙམ་པའམ། བླ་མ་ཡང་སྒྱུ་མར་འདུག་སྙམ་ནས་བསྙེན་བཀུར་མོས་
འདུན་ཆུང་བར་གྱུར་ན་དམ་ཚིག་ལ་སེལ་བ་ཞུག་ཉན་ཡོད་པས། རྟག་ཏུ་བླ་མ་
མི་སྤང་ཞིང་མོས་གུས་ཀྱིས་གསོལ་བར་འདེབས་པ་གལ་ཆེ། ཅི་བྱས་བདེན་པ་མེད་
སྙམ་ནས་བག་མེད་དང་སྤྱོད་འཆལ་མི་སྤང་ན་དད་པ་ཅན་གྱི་སུན་འབྱིན་པས།
སྡོམ་པ་ལ་ལྟུང་བ་ཕོག་ཉན་ཡོད་པས་གཞན་མི་དད་པའི་སྤྱོད་པ་ཐམས་ཅད་སྤངས་
ནས་རྟག་ཏུ་བག་ཡོད་ལ་གནས་པ་གལ་ཆེའོ། །དེས་ན་དེ་དག་ཐམས་ཅད་སྒོམ་
སྐྱོན་རྔམ་པོ་ཆེ་སྟེ་བློ་ལ་ངེས་པར་བྱས་པས་དེའི་གཡང་སར་མི་ལྟུང་བའི་དགོས་
པ་ཡོད་དོ། །
གཉིས་པ་མ་ནོར་བར་ངོ་སྤྲད་པ་ལ་གཉིས། སྐུ་གསུམ་དུ་ངོ་སྤྲད་པ་དང་།
རང་བྱུང་ཡེ་ཤེས་ཐོག་བབ་ཏུ་ངོ་སྤྲད་པའོ། །དང་པོ་ནི། སློབ་མ་མི་འགྱུར་གཡུང་
དྲུང་གི་འདུག་སྟངས་དང་བཅས་པས་གནས་ལུགས་ཀྱི་ངང་ལ་ཧྲིག་གེར་བཞག་
ལ་གསལ་བདོ་བའི་ཚེ། བླ་མས་ཚེ་དབང་སྙན་བརྒྱུད་ལྟར་སྐུ་གསུམ་གྱི་ངོ་སྤྲད་
གདབ་སྟེ། རིགས་ཀྱི་བུ་ད་ལྟའི་ཤེས་པ་སྐད་ཅིག་མ་འདི། ཕྱིའི་སྣང་བ་ཡུལ་གྱི་སྟེང་
ན་མ་འགག་པར་ས་ལེ་གསལ་ཀྱང་དེར་འཛིན་གྱི་ཤེས་པ་ལ་དངོས་པོ་མ་གྲུབ་པའི་
རང་གསལ་དུ་ཝལ་ལེ་བ་འདི། དང་པོའི་སངས་རྒྱས་བཅོས་བསྒྱུར་མེད་པའི་ངང་
དྭངས་ཡིན་པས་དེ་ལ་ལོངས་སྤྱོད་རྫོགས་པའི་སྐུ་ཞེས་པར་ངོ་སྤྲད་པས། ཐེ་ཚོམ་
དང་བྲལ་བར་གྱིས་ཤིག །ནང་སེམས་ཉིད་ཀྱི་ངོ་བོ་ལ་བྱུང་གནས་འགྲོ་གསུམ་
བརྟགས་པས། དངོས་མེད་ཟང་ཐལ་མཐའ་བྲལ་ཀློང་ཡངས་སུ་སང་ངེ་། ཕྱམ་
64
t



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
མེ། ལྷང་ངེ་། ལྷན་ནེ་བ་འདི། བོན་སྐུ་སྤྲོས་བྲལ་ཁྱབ་བདལ་ཆེན་པོ་ཡིན་པར་ངོ་
སྤྲད་པས། ཐེ་ཚོམ་དང་བྲལ་བར་གྱིས་ཤིག །བར་དུ་འགྱུ་བྱེད་ཀྱི་རྟོག་པ་ལ་ལེགས་
པར་བརྟགས་པས། སྣང་སེམས་ཀྱི་བར་ན་མེད་བཞིན་དུ་སྣང་། སྣང་བཞིན་དུ་
རང་བཞིན་མ་གྲུབ། དངོས་པོ་མེད་བཞིན་ཀུན་ཏུ་འཆར་བ་འདི། ཝལ་བོ་རྗེས་
མེད། ནམ་མཁའི་བྱ་ལམ་མམ། ལྦུ་བ་ཆུར་ཐིམ་ལྟར་ཤར་གྲོལ་དུས་མཉམ་དུ་
ཧྲིག་གེ །ལྷག་གེ །ཁྱུག་གེ །འབོལ་ལེ་འདུག་པ་འདི། སྤྲུལ་པའི་སྐུ་ཞེས་པར་ངོ་
སྤྲད་པས། ཐེ་ཚོམ་དང་བྲལ་བར་གྱིས་ཤིག །རིགས་ཀྱི་བུ་དེ་ལྟར་ཕྱི་ནང་བར་
གསུམ་གྱི་རྟོག་ཡུལ་དང་བྱེད་པོར་མ་གྲུབ། རིག་པ་ལྷུན་གྲུབ་སྐུ་གསུམ་རྗེན་པ་ཁྲོང་
ངེ་འདུག་པ་འདི་ལ་སྐུ་གསུམ་ལྷུན་གྲུབ་ཀྱི་སངས་རྒྱས་ཅེས་བྱ་བ་ཡིན་གྱི། དེ་ལ་
ངོ་ཤེས་པར་གྱིས་ལ་མ་ཡེངས་བར་སྐྱོངས་ཤིག །ཅེས་ངོ་སྤྲད་ལ་སྤྲོ་བ་བསྐྱེད་དོ། །
གཉིས་པ་རང་བྱུང་ཡེ་ཤེས་ཐོག་བབ་ཏུ་ངོ་སྤྲད་པ་ནི། སློབ་མ་ལ་སྔར་ལྟར་
གནས་ལུགས་ཀྱི་ངང་སྐྱོང་བཅུག་ལ་བླ་མས་རྫོགས་ཆེན་གསེར་ཞུན་ལྟར་ངོ་སྤྲད་
གདབ་སྟེ། རིགས་ཀྱི་བུ་ཁྱོད་རང་གི་ད་ལྟའི་ཤེས་པ་འདི་བཅའ་བཅོས་སྤྲོ་བསྡུ་མེད་
པ་ཐད་ཀར་ཞོག་དང་འདི་ཞེས་བརྗོད་དུ་མེད་པ། ཕྱོགས་དང་དབྱིབས་སུ་མ་གྲུབ་
པ། རྒྱུ་གང་དུ་ཡང་མ་ཆད་པ། མཐའ་གང་དུ་ཡང་མ་ལྷུང་བ། མ་འགགས་པར་
ས་ལེ། བརྟགས་ན་གང་ཡང་མ་གྲུབ་པའི་སྟོང་པ། ཚིག་གི་བརྗོད་པ་དང་བྲལ་བ།
ཡེ་སྟོང་རྩ་བྲལ་ཆེན་པོ་རང་ལ་རང་གསལ་དུ་ལམ་མེ་བ་འདི། གནས་པའི་ཐོག་
ནས་ཡེ་ཤེས་གསལ་སྟོང་དུ་ཡེ་རེ། རང་གསལ་གྱི་ཐོག་ནས་སྟོང་ཉིད་ཀ་དག་ཏུ་
ཁྲོལ་ལེ། སྟོང་པའི་ཐོག་ནས་རང་རིག་རྩ་བྲལ་དུ་རྗེན་ནེ། བློ་བྲལ་གྱི་ཐོག་ནས་མ་
བཅོས་རང་ལུགས་སུ་ཧྲིག་གེ་བ་འདི་ཀ་རང་བྱུང་ཡེ་ཤེས་ཞེས་ངོ་སྤྲད་པས། ཐེ་
ཚོམ་དང་བྲལ་བར་གྱིས་ཤིག །ཅེས་ངོ་སྤྲད་དོ། །
5



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསུམ་པ་དེའི་དོན་ལུང་གིས་ངེས་པར་བྱེད་པ་ནི། རང་བྱུང་ཡེ་ཤེས་ཅེས་པའི་
དོན་ནི། རྒྱུ་ལས་མ་བྱུང་། རྐྱེན་གྱིས་མ་བསྐྱེད། གང་ལའང་མ་བརྟེན་ཅིང་རག་
མ་ལུས་པས་རང་བྱུང་དང་། དོན་གྱི་གནས་ལུགས་ཡེ་ནས་ཤེས་པས་ཡེ་ཤེས་ཞེས་
བྱ་ལ། མཚན་ཉིད་རྟོགས་པ་ལས་འདས་པའི་རིག་པ་ཟང་ཐལ་ཆེན་པོ་རྒྱ་ཆད་
ཕྱོགས་ལྷུང་མེད་པ་ངང་ལ་ངང་གིས་རང་བཞིན་གྱི་གསལ་བ་སྟེ། རྫོགས་ཆེན་ལས།
རྟོག་འདས་ཟང་ཐལ་རང་བཞིན་གསལ། ཞེས་གསུངས། དཔེ་ནི་སྙན་རྒྱུད་ལས།
རང་རིག་པའི་ཡེ་ཤེས་ཟང་ཐལ་དུ་ཤར་བའི་དཔེ་ནམ་མཁའ་སྟོང་པ་ལ་ཉི་མ་
ཤར་བ་དང་འདྲ། ཞེས་གསུངས། བྱེད་ལས་མ་རིག་གི་མུན་པ་གཞན་དུ་བྲོས་པ་
མེད་ལ་གཞི་ལ་རང་སངས་སུ་སངས་བར་བྱེད་དེ། སྐུ་རི་ལས། རང་བྱུང་ཡེ་ཤེས་
ཟང་ཐལ་དེས།། མ་རིག་མུན་པ་གཏིང་ནས་བཅོམས།། ཅེས་གསུངས། ངོས་གང་
ལ་བཟུང་ན་ད་ལྟའི་སྐད་ཅིག་མའི་ཤེས་རིག་དངོས་མེད་ཟང་ཐལ་ཆེན་པོ་འདི་ལ་
བཟུང་སྟེ། སྙན་རྒྱུད་ལས། ངོ་བོ་རྩ་བྲལ་དུ་ཤེས་ཙམ་ན།། རང་བྱུང་ཡེ་ཤེས་ངོས་
ཟིན་པ་ཡིན། ཞེས་གསུངས། ངོ་གང་གི་སྟེང་ནས་སྤྲད་ན། ཐ་མལ་གྱི་བློའི་རྟོག་
པ་མངོན་གྱུར་པ་དེ་ཉིད་རང་བཞིན་མེད་པར་ཤེས་པའི་སྟེང་ནས་སྤྲད་དེ། རིག་
འཛིན་ཆེན་པོས། ཅི་ཤར་རང་བཞིན་མེད་པ་ཤེས་པ་དེ། རང་བྱུང་ཡེ་ཤེས་ངོ་སྤྲད་
ཡིན། ཅེས་གསུངས། ངོ་བོ་ལ་གསལ་སྒྲིབ་མེད་དེ་སྙན་རྒྱུད་ལས། རང་བྱུང་ཡེ་
ཤེས་ལ་གསལ་སྒྲིབ་མེད། ཅེས་གསུངས། བློ་བཅོས་པས་མི་འཆོས་ཏེ་དཔོན་
བཙན་པོས། དངོས་མེད་ལ་འཛིན་མེད་དུ་ལྷག་གེར་ཤར་བ་དེ་ཀ་ལ་བཅོས་སུ་སུས་
ཀྱང་མི་བཏུབ་པས། རང་བྱུང་ཡེ་ཤེས་བྱ་བ་དེ་ཀ་ལ་ཟེར་བ་ཡིན། ཞེས་གསུངས།
རང་བྱུང་གི་ཡེ་ཤེས་ཡེ་ནས་དངོས་མེད་རྩ་བྲལ་དུ་གནས་པས་འཁྲུལ་རྟོག་གིས་རྐྱེན་
བྱེད་དུ་མེད་དེ། མྱུ་གུ་ལས། རང་བྱུང་ཡེ་ཤེས་ཟང་ཐལ་ལ།། འཁྲུལ་པའི་རྗེས་
56



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གཅིག་འོང་ས་མེད།། ཅེས་གསུངས། མ་ཟད་རྟོག་ཚོགས་ཕྲ་རགས་ཅི་སྐྱེས་ཀྱང་
རང་སར་གློད་པས་རང་བྱུང་གི་ཡེ་ཤེས་སུ་ལྷག་གིས་ཤར་བས་ན་དེ་ལས་གྲོགས་
སུ་ཆེ་བ་མེད་དེ། གྱེར་སྤུངས་ཀྱི་ཞལ་ནས། ཉོན་མོངས་རྣམ་རྟོག་ཅི་ཤར་ཡང་།།
རང་བྱུང་ཡེ་ཤེས་གྲོགས་སུ་ཆེ།། ཞེས་གསུངས་སོ། །གཞན་ཡང་གཞུང་ལས་སྣང་
བ་སེམས་སུ་ངོ་སྤྲད། སེམས་སྟོང་པར་ངོ་སྤྲད་ཅེས་པ། ཕྱི་སྣ་ཚོགས་སུ་སྣང་བ་
འདི་དག་བྱང་ཆུབ་སེམས་ཀྱི་ཀློང་དུ་ངོ་བོ་གཅིག་པར་བསྟན་པ་དང་། བྱང་ཆུབ་
སེམས་གཞི་མེད་རྩ་བྲལ་དུ་བསྟན་པ་སྟེ། ཕྱི་སྣང་བ་འདི་དག་བྱང་ཆུབ་སེམས་ཀྱི་
ངང་ལ་བདག་ཏུ་བཟུང་བའི་རྩལ་ལས་ཤར་བ་ལ། ཤར་དུས་ཉིད་ནས་རྩལ་གྱི་རོལ་
པ་ཙམ་ལས། ཕྱི་ནང་གང་ན་ཡང་མེད་པ་གསལ་སྣང་དང་རང་སེམས་ལས་གཞན་
དུ་མ་གྲུབ་པའི་བོན་ཅན། རྐྱེན་སྣང་རྟེན་འབྲེལ་ལས་སྣང་བ་ཙམ་དུ་ངོ་ཤེས་དགོས།
ཕྱི་སྣང་བ་འདི་དང་སེམས་ཉིད་སྟོང་པ་གཉིས་ལ་ཐ་དད་བྱར་མེད་དེ་ཐམས་ཅད་
བོན་ཉིད་ཆ་ལ་དབྱེ་བསལ་བྲལ་བར་གནས་པའོ། །དེ་དག་གི་གོ་བ་རྒྱུད་ལ་མི་ངེས་
པའི་བློ་དམན་ལ། སེམས་སྡེ་བ་ལྟར་བྱང་ཆུབ་ཀྱི་སེམས་དང་རྩལ་དང་རོལ་པ་
གསུམ་དུ་རྣམ་པར་ཕྱེ་ནས་ངོ་སྤྲད་པར་བྱ་སྟེ། བྱང་ཆུབ་ཀྱི་སེམས་ནི་གང་དུའང་
མ་གྲུབ་ལ་གང་གིའང་གཞིར་གྱུར་པས་ནམ་མཁའ་ལྟ་བུ་དང་། དེའི་རྩལ་གྱི་འཆར་
ཚུལ་མ་འགག་པ་མེ་ལོང་གཡའ་དག་པའི་ངོས་ལྟ་བུ་དང་། རོལ་པར་སྣ་ཚོགས་
སུ་ཤར་བའི་བོན་རྣམས་སྒྱུ་མའི་དཔེ་བརྒྱད་ལྟ་བུ་རྟོགས་དགོས་ལ། འདི་གསུམ་
ཡང་སྟོང་ངོས་ནས་གང་དུའང་མ་གྲུབ་པས་གཉིས་སུ་མེད་ལ། སྣང་ངོས་ནས་ཐ་
སྙད་དུ་རིག་པ་དང་གཉིད་དང་རྨི་ལམ་ལྟར་གཅིག་ལས་གཅིག་ཤར་བའི་དུས་ནས་
གཞི་མེད་ཀྱི་རང་བཞིན་ལ། བྱང་ཆུབ་ཀྱི་སེམས་དང་རྩལ་དང་། རོལ་པ་གསུམ་
དུ་སྣང་བ་སྟེ། འདི་དག་ངོ་བོ་ལ་ལྟོས་ནས་གཅིག་དང་ཐ་དད་པའི་བོན་ལས་
57



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འདས་ལ། སྣང་ཚུལ་ལ་ལྟོས་ནས་ཐ་སྙད་གསུམ་དུ་བརྗོད་པ་ནི། དེའི་ངོ་བོར་
བྱས་ནས་ཐ་སྙད་དུ་འཇོག་དུས། རོལ་པ་དང་བྱང་ཆུབ་ཀྱི་སེམས་གཅིག་ཏུ་མི་འཐད་
པས། རོལ་པ་འདི་དག་ལ་ལྟོས་ནས་སྣང་བ་དང་སྣང་ཡུལ་དུ་ཕྱེ་སྟེ། ཕྱི་ནང་གང་
ནའང་མེད་ལ་སྣང་བའི་གཟུགས་བརྙན་སྒྱུ་མའི་དཔེ་བརྒྱད་དུ་ཤེས་པས། བོན་
དང་བོན་ཅན་ལ་སོགས་པར་བརྟགས་ཀྱང་མེད་པ་གསལ་སྣང་ཆེན་པོར་འདོད་
པ་གཞུང་གི་དགོངས་དོན་ཡིན་པར་རིག་པར་བྱའོ། །དེ་ལྟར་ངོ་སྤྲད་མ་ཤེས་ན་
འདི་ལ་ལོག་རྟོག་འཇུག་ཉེ་བར་མ་ཟད་གཞུང་དོན་དང་ཡང་འགལ་བར་འགྱུར་བའོ།།
གཉིས་པ་བར་དུ་བློས་བྱས་ཀྱི་དྲི་མ་དང་བྲལ་ཐབས་ལ་བསླབ་པ་ལ་གསུམ།
མ་བཅོས་པར་འཇོག །འཇོག་མཁན་བཤིག །བཤིག་པ་སྐྱོང་བའོ། །དང་པོ་ནི།
དེ་ལྟར་རང་བྱུང་ཡེ་ཤེས་ནི་ཡེ་ནས་གསལ་སྒྲིབ་མེད་པར་རང་ལ་རང་ཤར་ཡིན་
ཀྱང་། དཔེར་ན་ཉི་མ་ཡེ་ནས་གསལ་སྒྲིབ་མེད་པར་གནས་ཀྱང་སྤྲིན་གྱིས་སྒྲིབ་པའི་
དུས་གསལ་སྒྲིབ་འབྱུང་བ་བཞིན་དུ་སྔར་ཞེན་གྱི་བག་ཆགས་དབང་གིས་གསལ་
སྒྲིབ་དང་རྟོགས་མི་རྟོགས་གཉིས་སུ་འབྱུང་བས་ན། རང་བྱུང་ཡེ་ཤེས་ཉི་མ་འདྲ་
བ་དེ་གསལ་སྒྲིབ་མེད་པར་འཆར་བར་བྱེད་པ་ལ། བློ་འཁྲུལ་རྟོག་སྤྲིན་ཚོགས་འདྲ་
བ་འདི་དང་བྲལ་དགོས་པས་རྟོག་ཚོགས་དང་བྲལ་བར་བྱེད་པ་ལ། དང་པོའི་
སྐབས་སུ་རྟོག་པ་དང་བྲལ། བར་པའི་སྐབས་སུ་རྟོག་པ་རང་སར་བཤིག་དགོས་
པས་ན། འདིར་རྟོག་པ་རང་སར་བཤིག་པའི་སྐབས་ཡིན་པས། དེ་ཡང་སྣང་བ་
ཕར་མི་ཕྱེ། རིག་པ་ཚུར་མི་བསྡུ་བར། སྣང་སེམས་དབྱེར་མེད་ཀྱི་ཐོག་ཏུ་རྩོལ་མེད་
ལྷུག་པར་བཞག་སྟེ། བྱང་ཆུབ་སེམས་ཀྱི་མེ་ལོང་ལས། རྩོལ་མེད་རང་བཞག་ཡེ་
སངས་རྒྱས། ཞེས་དང་། ཨུད་དུ་འབར་བའི་རྒྱུད་ལས། དངོས་པོ་གཞི་ཡི་གནས་
ལུགས་ཀུན། བློ་འདས་ངང་དུ་གློད་ལ་ཞོག །ཅེས་དང་
། གསེར་གདམས་ལས།
58



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཅི་ཡང་མི་སྒོམ་རང་བཞིན་སྟོང་པར་བཞག །ཅེས་དང་། མན་ངག་འཕྲུལ་ལྡེ་ལས།
རྟོག་པ་བློར་སྒོམ་མི་བྱ་བ། བློ་བྲལ་རྟོག་མེད་ངང་ལ་ཞོག །ཅེས་དང་། རིག་པ་
ལྡེངས་སུ་མ་བཅོས་སྒོ་རུ་ཕུད་ལ་ཞོག །ཅེས་གསུངས། དེ་ལྟར་བཞག་པའི་རྗེས་
ལ་བཞག་མཁན་གྱི་ཤེས་པ་རང་ལ་ཅེར་གྱིས་ལྟོས་ལ་བཞག་བྱ་བཞག་བྱེད་ཀྱི་རྟོག་
པ་ཐམས་ཅད་རང་སར་བཤིག་སྟེ། གསེར་གདམས་ལས། བཞག་མཁན་བློ་ཡང་
ཀློང་དུ་འདས་པའོ། །ཞེས་དང་། རིག་འཛིན་ཆེན་པོའི་ཞལ་ནས། གནས་པའི་
ཉམས་གསལ་སིང་གིས་བྱུང་བ་དང་། དེ་བཤིག་ནས་བསྒོམ་བྱ་སྒོམ་བྱེད་དང་བྲལ་
བའི་ངང་དུ་ཕྱད་ཀྱིས་བཞག་པས། བློས་མ་བྱས་པའི་རང་བྱུང་ཡེ་ཤེས་རྒྱུད་ལ་སྐྱེ་
བར་འགྱུར་རོ། །ཞེས་གསུངས། དེ་ལྟར་བཤིག་པའི་རྗེས་ལ་རང་སོར་བཞག་པའི་
ངང་ལ་མི་ཡེང་ཙམ་ལས་གཉེན་པོ་ཅི་ཡང་བསྟན་དུ་མེད་དེ། བྱང་ཆུབ་སེམས་ཀྱི་
མེ་ལོང་ལས། རང་ཉིད་ཀུན་ཏུ་བཟང་པོ་ལ།། གཟུང་འཛིན་གྱི་གཉེན་པོ་བསྟེན་
མི་དགོས།། ཞེས་གསུངས། དེའི་དུས་སུ་སྟོང་ངོ་སྙམ་པའི་བློའི་རྟོག་པ་ཕྲ་མོ་ཙམ་
དང་ཡང་བྲལ་ནས་ཅི་ཡང་ཡིད་ལ་མི་བྱེད་པ་སྟེ། མདོ་འགྲེལ་ལས། དེ་ལ་སྟོང་ཞེས་
བྱ་བའི་སྒྲོས་ཀྱང་མེད། དེ་ལ་མི་སྟོང་བྱ་བའི་སྐུར་པ་མེད།། སྟོང་ངོ་སྙམ་པའི་ཞེན་
པའང་དེ་ལ་མེད་ཅེས་གསུངས། མདོར་ན་མ་བཅོས་རང་ལུགས་ཀྱི་སྟེང་དུ་ཕྱམས་
ཀྱིས་བཞག་ལ། བཞག་མཁན་གྱི་ཤེས་པ་རང་ལ་ཅེར་གྱིས་བལྟས་ནས་ལྟ་མཁན་
སྒོམ་མཁན་ཐམས་ཅད་བདག་མེད་ཀྱི་སྟེང་དུ་བཤིག་ལ། དེའི་རྗེས་སུ་ཡིད་ལ་ཅི་
ཡང་མི་བྱེད་ན་རང་བྱུང་ཡེ་ཤེས་དངོས་མེད་ཟང་ཐལ་ཆེན་པོ་ཉིད་ལྷག་གིས་ཤར་
བར་འགྱུར་ཞིང་། ཡང་རྟོག་པ་འཆར་བ་ན་རང་སར་བཤིག་སྟེ། ལས་དང་པོ་བས་
བཤིག་པ་རང་དུ་བྱེད་ན། དེ་ལ་གནད་ཆེན་པོ་ཞིག་ཡོད་ལ། རིག་འཛིན་ཆེན་པོའི་
ཞལ་ནས། རིན་ཆེན་ཤེལ་སྒོང་ཕྱིས་བཞིན་གསལ། རྣལ་འབྱོར་སྒོམ་པ་བཤིག་
59



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གིན་བཟང་། ཞེས་གསུངས། དེ་ཡང་དང་པོ་བཤིག་པ་ཐུང་ལ་འཇོག་པ་དང་སྐྱོང་
བ་ཡུན་ཆ་མཉམ་ཙམ་བྱ། དེ་ནས་སྐྱོང་ཤེས་ཇེ་རིང་དུ་བཏང་ལ་མཐའ་མ་སྐྱོང་
ཤེས་འབའ་ཞིག་ཏུ་གྱུར་པ་དང་། བལྟ་བྱ་ལྟ་བྱེད་ཀྱི་རྟོག་པ་ཐམས་ཅད་རང་སར་
རང་ཐོག་ཏུ་ལྷོད་ཀྱིས་གློད་པས། དེའི་ཁོང་དུ་འཇོག་བཤིག་སྐྱོང་གསུམ་འདུ་འོང་
དེ་ཡང་གློད་པ་རང་དུ་བྱེད་པ་ནི་སྐབས་འདིའི་ཉམས་ལེན་གྱི་གཙོ་བོ་ཡིན་
ཏེ། བླ་མའི་ཞལ་ནས། གློད་རབ་ལ་སྒོམ་རབ་བྱ་བ་ཡིན་པས་གློད་པ་རང་དུ་གྱིས་
དང་དེ་ལས་མཆོག་མེད་གསུངས། རྗེ་བཙུན་དམ་པའི་ཞལ་ནས་ཀྱང་། ལྷོད་ཀྱིས་
གློད་དང་ཚིག་དེའི་འོག་ན་གདམས་ངག་མང་བ་ཞིག་ཡོད་གསུངས། ཨུད་དུ་
འབར་བའི་རྒྱུད་ལས་ཀྱང་། རང་སར་གློད་པ་ཨ་ཅང་ཆེ། ས་ལེ་སང་ངེ་རང་ཡལ་
དུ་གློད།། ཅེས་གསུངས། རང་སར་གློད་པས་རང་བྱུང་ཡེ་ཤེས་དངོས་མེད་ཟང་
ཐལ་ཆེན་པོ་ཉིད་བློས་བྱས་ཀྱི་དྲི་མ་ཐམས་ཅད་དང་བྲལ་ནས་གསལ་ལྷངས་ཀྱིས་ཤར་
བས་ན། གློད་ཀྱིན་གློད་པས་ཆོག་གི་ལྟ་རྒྱུ་དང་སྒོམ་རྒྱུ་ཅི་ཡང་མེད། དེའི་དུས་སུ་
ཉོན་མོངས་རྣམ་རྟོག་སྐྱེས་པ་ཀུན་ཀྱང་རང་སར་གློད་པས་ཡེ་ཤེས་སུ་ལྷག་ལྷག་
ཤར་བ་སྟེ། སློབ་དཔོན་སྟོང་རྒྱུང་གིས། རྣམ་རྟོག་ལ་སྐྱོན་དུ་མི་ལྟ་བ་རྣམ་རྟོག་
ཉམས་སུ་བླང་བའོ། །རྣམ་རྟོག་གཅིག་སྐྱེས་ཙ་ན་དགེ་སྦྱོར་གཅིག་འཕེལ། རྣམ་
རྟོག་གཉིས་སྐྱེས་ཙ་ན་དགེ་སྦྱོར་གཉིས་འཕེལ། ཞེས་གསུངས། ཁ་ཅིག་གིས། རྣམ་
རྟོག་འགག་ཅིང་ཡེ་ཤེས་རྒྱུན་སྦྲེལ། རྣམ་རྟོག་འཕྲོས་ཙ་ན་ཡེ་ཤེས་རྒྱུན་འཆད་པར་
ལྟ་བ་དེ་དག་འཁོར་བ་ལས་འཕགས་མི་ནུས། དེ་བས་ན་ཆགས་སྡང་ལ་སོགས་རྣམ་
རྟོག་ཕྲ་རགས་ཅི་སྐྱེས་ཐམས་ཅད་སྐད་ཙམ་ཡང་ཡན་པར་མི་གཏོང་བར་རང་སར་
གློད་པར་རང་བྱུང་ཡེ་ཤེས་སུ་ལྷག་གིས་ཤར་བ་ཡིན་ཏེ། མན་ངག་ངོ་སྤྲད་ཐིག་
འདེབས་ལས། བློ་འགྱུ་བ་ཀྱུ་ཀྱུ་བྱེད་པ་ནི། རང་སར་གློད་པས་དག་པར་ཡིན།
60



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཞེས་དང་། ལྡེ་མིག་ལས། རྟོག་པ་བཀག་ཏུ་མི་དགོས་པ།། ཅི་བྱུང་ཅི་ཤར་གློད་པས་
ཆོག །ཞེས་དང་། བླ་མ་ལྷས། ཉོན་མོངས་རྣམ་རྟོག་བུད་ཤིང་འདི།། གློད་པས་
ཡེ་ཤེས་མེ་རུ་འཆར། ཞེས་པས། རྣམ་རྟོག་གྲོགས་སུ་འཁྱེར་མ་ཤེས་ན། ཡེ་ཤེས་
སྐྱེ་བའི་དུས་མི་འོང་སྟེ། དཔེར་ན་བུད་ཤིང་མེད་ན་མེ་མི་འོང་བ་དང་འདྲ། དེ་
ཡང་གློད་རྒྱུའི་རྟོག་པ་དང་
། གློད་མཁན་སེམས་སམ་རྗེས་ཀྱི་ཤེས་པ་གཉིས་དམིགས་
མེད་དུ་མ་ཤེས་ན། དཔེར་ན་ཁྲུད་མས་ཕ་རོལ་གྱི་བཀྲུ་བཤལ་ཅི་བྱས་ཀྱང་མི་
འདག་བཞིན་དུ་རྣམ་རྟོག་གི་རྗེས་རྣམ་རྟོག་གིས་མི་ཆོད། རྣམ་རྟོག་ཐམས་ཅད་
ཡེ་ཤེས་སུ་ཤར་ཙ་ན། རྟག་ཆད་ལ་སོགས་པའི་སྒོམ་སྐྱོན་ཐམས་ཅད་དང་བྲལ་ནས་
ཕྱིན་ཅི་མ་ལོག་པའི་སྒོམ་རྒྱུད་ལ་སྐྱེ་བ་ཡིན་ཏེ། བྱང་ཆུབ་སེམས་ཀྱི་མེ་ལོང་ལས།
རྣམ་རྟོག་ཡེ་ཤེས་སུ་བསླངས་ཙ་ན།། ཕྱིན་ཅི་མ་ལོག་པའི་སྒོམ་ཞེས་བྱ། ཅེས་གསུངས།
དེས་ན་དུས་དང་རྣམ་པ་ཐམས་ཅད་དུ་དྲན་པའི་རྒྱུན་སྐྱོང་ནས་སེམས་སྐད་ཙམ་
ཡང་མི་ཡེངས་པ་གལ་ཆེ་སྟེ། ལུང་ལས། ངང་སྒོམ་ཐོག་ཏུ་སེམས་ཀྱི་དྭངས་སྙིག་
ཕྱེད། ཅེས་གསུངས། འདིའི་སྐབས་ནས་ཐུན་སྒོམ་ཟད་སར་སྐྱོལ་ནས་ངང་སྒོམ་
གྱི་མགོ་ཚུགས་དགོས་པ་ཡིན་པས། འ་ཞ་བློ་གྲོས་ཀྱིས། ལར་དུམ་བུའི་དུས་སུ་དྲན་
ཀྱང་དགོས། སྒོམ་ཀྱང་དགོས། ངང་སྒོམ་དུས་སུ་དྲན་དགོས་སྒོམ་མི་དགོས། ཞེས་
གསུངས་པ་ལྟར། འདི་ནས་རིག་སྟོང་རྗེན་པའི་རང་ཚུགས་མི་ཤོར་ཙམ་ལས་ཆེད་
དུ་སྒོམ་རྒྱུ་ཅི་ཡང་མེད་པས་ན་དྲན་པའི་རྒྱུན་མི་བཅད་པ་གལ་ཆེ། ལུང་ལས་ཀྱང་།
བལྟས་པས་མི་མཐོང་དྲན་པས་གསལ།། ཞེས་གསུངས་པས་ཤེས་སོ། །དེས་ན་
རྫོགས་ཆེན་ལས། སྒོམ་བློ་དང་རྩོལ་བ་དུག་ཡིན་ཀྱང་ཀློང་དུ་མ་གྱུར་བར་ལ་གཉེན་
པོ་བསྟེན་དགོས་གསུངས་པ་ལྟར་ཡིན་པས་ན། སྤྱོད་ལམ་ཐམས་ཅད་དུ་རྒྱུད་ལ་
ངེས་པར་བྱས་ལ་དྲན་པའི་རྒྱུན་མི་བཅད་པ་ཉམས་ལེན་གྱི་གནད་ཡིན་ནོ།
5



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དེ་ཡན་ཆད་ཀ་དག་གི་གནས་ལུགས་སྤྲོས་བྲལ་དུ་གཏན་ལ་ཕབ་ནས་དེ་ལ་
གོམས་པ་བསྐྱེད་པ་ཁྲེགས་ཆོད་ཀྱི་ལམ་མོ། །དེ་ཡང་རྫོགས་པ་ཆེན་པོ། ཕྱག་རྒྱ་
ཆེན་པོ། རིག་པའི་རྩལ་དབང་། ལྷག་མཐོང་། ལྟ་བ། ཁྲེགས་ཆོད་སོགས་མིང་
གི་རྣམ་གྲངས་ཙམ་ལས། གཞི་དོན་གྱི་གནས་ལུགས་སྨྲ་བསམ་བརྗོད་བྲལ་དུ་
གནས་པའོ། །སྐབས་འདིར་ཉམས་རྟོགས་གཉིས་ཀྱི་ཁྱད་པར་ཅུང་ཟད་བཤད་
ན། ཁ་ཅིག་གྲི་དང་དེའི་སོ་བཞིན་དུ་ཉམས་རྟོགས་ཁྱད་པར་མེད་པར་འདོད།
གཞུང་ལས་ཉམས་བློའམ་སེམས་ཀྱི་རྣམ་པ་འགྱུ་བ་དང་བཅས་པ་སྣ་ཚོགས་ངེས་
མེད་དུ་འཆར་ཞིང་སྐྱེ་བ་དག་དང་། རྟོགས་པ་ཀུན་གཞི་རིག་པའི་ངོ་བོ་ཡིན་
ལུགས་བཞིན་ཧར་གྱིས་གྲོལ་ཅིང་མཐོང་བ་དག་གསུངས་པས། རྟོགས་པ་དེ་ཉིད་
མངོན་དུ་གྱུར་བ་ལ་ད་ལྟའི་ཐ་མལ་གྱི་འཁྲུལ་སྣང་འདི་ཟད་དགོས་ལ། དེ་ལའང་
གནས་ལུགས་ཀྱི་དོན་ལ་སྒོམ་དགོས་ཤིང་། སྒོམ་པར་ཉམས་སུ་བླང་བའི་ཚེ་གང་
ཟག་རྩོལ་བ་ཆེ་ཆུང་དང་དབང་པོ་རྣོ་རྡུལ་གྱི་ཁྱད་པས། ཐུན་སྒོམ། ངང་སྒོམ།
ཀློང་སྒོམ་བྱ་བ་གསུམ་དུ་འབྱུང་སྟེ། ཚེ་དབང་སྙན་རྒྱུད་ལས། འཆུག་མེད་ལམ་
ལ་ཚུད་བྱས་ཤིང་། འབད་པ་དྲག་པོས་ཉམས་བླངས་ན། ཐུན་སྒོམ་ངང་སྒོམ་ཀློང་
སྒོམ་གསུམ། དབང་པོ་རབ་འབྲིང་ཁྱད་པར་གྱི། རིམ་གྱིས་འཆར་ཞིང་རྟགས་
ཚད་འབྱུང་།། ཞེས་གསུངས། ཐུན་ངང་ཀློང་གསུམ་ལས་གསུམ་གསུམ་དགུ་ཕྲུག་
ཏུ་ཕྱེ་ནས་བསྟན་ན། ཐུན་སྒོམ་དང་པོའི་དུས་སུ་རྩེ་གཅིག་ཆུང་ངུའི་ཉམས་འཆར་
བས་དྲན་པ་འབའ་ཞིག་མ་ཐོབ་པས། རེས་འཆར་རེས་མི་འཆར་བ་དགེ་སྦྱོར་ལ་
ཐེ་ཚོམ་ཟ་བ་དང་ཡང་བ་ལ་སོགས་འབྱུང་བའི་དུས་ཏེ། བརྩོན་འགྲུས་བསྐྱེད་ཅིང་
མ་བསྐྱུར་བ་གལ་ཆེ། ཐུན་སྒོམ་གཉིས་པའི་དུས་སུ་རྩེ་གཅིག་འབྲིང་གི་ཉམས་
འཆར་བས། སྔ་བས་གསལ་ངེས་ཆེ་ཞིང་ཤེས་པ་ཡུལ་ལ་འཁྱམས་ནས་རྟོག་པ་རྒྱུད་
62



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
མར་གྱུར་པའི་དུས་ཏེ། ཐབས་ཀྱིས་རིག་པ་གཅུན་ལ་མི་ཡེང་རྒྱུན་འཆགས་སུ་
བསྒོམ་པ་གལ་ཆེ། ཐུན་སྒོམ་གསུམ་པའི་དུས་སུ་རྩེ་གཅིག་ཆེན་པོའི་ཉམས་འཆར་
བས། རྟོགས་པ་ལྷག་གིས་ཤར་ནས་དགེ་སྦྱོར་ལ་བྲོད་པ་སྐྱེ་བའི་དུས་ཏེ། རྣམ་རྟོག་
གི་དུམ་བུར་ཆད་པའི་ཚུལ་དུ་འོང་བས་དུམ་བུར་རྒྱུན་འཐུད་ལ་འབད་ཅིང་ང་འོ་
དང་རློམ་སེམས་མེད་པ་གལ་ཆེའོ། །ངང་སྒོམ་དང་པོའི་དུས་སུ་སྤྲོས་བྲལ་ཆུང་ངུའི་
ཉམས་འཆར་བས། སྔར་གྱི་དེ་དག་བློས་བྱས་སུ་སོང་བར་ཤེས་ནས་སེམས་ཀྱི་
དྭངས་སྙིགས་ཕྱེད་པའི་དུས་ཏེ། སྒོམ་བློའི་རྩོལ་བ་བཤིག་ཅིང་ངང་གི་དྲན་པའི་
རྒྱུན་ཐག་མཐུད་པ་གལ་ཆེའོ། །ངང་སྒོམ་གཉིས་པའི་དུས་སུ་སྤྲོས་བྲལ་འབྲིང་གི་
ཉམས་འཆར་བས། རིག་པའི་རྒྱ་ཕྱོགས་མེད་ནས་རལ་ནས་རྣམ་རྟོག་ཡེ་ཤེས་སུ་
འཆར་བའི་དུས་ཏེ། རིག་པའི་གསལ་ངར་ཕྱུང་ལ་ཡུལ་སྣ་ཚོགས་ལ་རྩལ་སྦྱང་བ་
གལ་ཆེའོ། ངང་སྒོམ་གསུམ་པའི་དུས་སུ་སྤྲོས་བྲལ་ཆེན་པའི་ཉམས་འཆར་བས།
ཐམས་ཅད་སེམས་སུ་གྲོལ་ནས་དབྱེར་མེད་རོ་གཅིག་ཏུ་རྟོགས་པའི་དུས་ཏེ། སྣང་
སྲིད་རྒྱས་འདེབས་སུ་ཉམས་སུ་བླངས་ལ་དྲན་པའི་རྒྱུན་མི་བཅད་པ་གལ་ཆེའོ། །ཀློང་
སྒོམ་དང་པོའི་དུས་སུ་སྒོམ་མེད་ཆུང་ངུའི་ཉམས་འཆར་བས། བསྒོམ་བྱ་སྒོམ་བྱེད་
ཀྱི་རྩོལ་བ་ཟད་ནས་སྒོམ་མེད་ཡེང་མེད་ཀྱི་ངང་ལ་དྲན་པ་རྒྱུན་འཆགས་སུ་གནས་
པའོ། །ཀློང་སྒོམ་གཉིས་པའི་དུས་སུ་སྒོམ་མེད་འབྲིང་གི་ཉམས་འཆར་བས་གོང་
གི་དྲན་པའི་ཐག་པ་ཆད། རིག་པའི་སོ་བ་འགྱེལ་ནས་ཉིན་མཚན་དབྱེར་མེད་དུ་
འབྱོངས་པའི་དུས་སོ། །ཀློང་སྒོམ་གསུམ་པའི་དུས་སུ་སྒོམ་མེད་ཆེན་མོ་ཞེས་སྒོམ་
བྱ་བ་ཐ་སྙད་ཙམ་དུ་ཟད་ནས་བོན་ཉིད་ཀྱི་དབྱིངས་ལ་རང་བཞིན་གྱིས་གཡོ་བ་
མེད་པར་གནས་ཏེ། རྟོགས་པ་མཐར་ཕྱིན་པའམ་མངོན་གྱུར་པ་ཞེས་བྱ་ལ། རང་
བྱུང་ཡེ་ཤེས་ཡུལ་མེད་ཟང་ཐལ་མངོན་དུ་གྱུར་པ་ལ་རྟོགས་པའི་ཡེ་ཤེས་ཞེས་བཏགས་
63



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པས་དེའི་ཚེ་ལྟ་སྒོམ་སྤྱོད་པའི་ཞེ་འདོད་ཐམས་ཅད་ཟད་ནས་ཐ་མལ་གྱི་ཤེས་པའི་
ཐོག་ཏུ་བབ་སྟེ་རིག་པའི་རང་སར་ཟིན་པའོ། །
དེ་ལྟར་ཉམས་སུ་བླང་པའི་ཚེ་དེའི་སྐབས་ཤིག་ན་ཤེས་པ་བདེ་བའི་ཉམས་སྐྱིད་
པའི་ཉམས། ཡངས་ལ་རྒྱ་ཆེ་བ། བདེ་འབོལ་ལེ་བ། ལྷོད་དེ་བ། དགའ་ཡལ་ལེ་
བ། གསལ་སེང་ངེ་བ། ཡིད་ཆེས་པ་ལ་སོགས་པའི་ཉམས་ངེས་མེད་ཅི་རིགས་སུ་
འཆར་བ་འབྱུང་སྟེ། དམ་པ་རི་ཁྲོད་པའི་ཞལ་ནས།། རྟོགས་ལྡན་གྱི་ཉམས་ལ་ཅི་
ཡང་འཆར། དབྱར་ཁའི་སྤང་ལ་ཅི་ཡང་སྐྱེ། ཞེས་གསུངས། དེ་ཡང་མདོར་བསྡུས་
ན་བདེ་ཉམས། གསལ་ཉམས། མི་རྟོག་པའི་ཉམས་གསུམ་ལས། ཤེས་པ་འཇམ་
སྟེ་བདེ་བ་དར་ལྟ་བུ། གློད་ནས་བོར་ནས་བདེ་བ། ལེན་ནས་འཕྲོ་བཟུང་སླ་བ།
གང་གིས་ཀྱང་འཁྲུལ་ཐུབ་པའི་དགའ་བདེ་མཐོ་དམན་མེད་དེ་བདེ་བ་ཁྱུང་གནམ་
འཕང་གཅོད་པ་ལྟ་བུ། གསལ་སྟོང་ཟུང་དུ་ཆུད་པས་ལུས་སེམས་ཆ་མཉམ་པའི་
བདེ་བ། ཡངས་ཏེ་བདེ་བ་ནམ་མཁའ་ལ་མདུང་བསྐོར་བ་ལྟ་བུ། གང་ལའང་ཐོག་
རྡུག་མེད་པའི་བདེ་ཡངས་རྒྱུད་ལ་འཆར་བ་ལ་སོགས་བདེ་ཉམས། མདངས་རྙེད་
དེ་གསལ་བ་མཚན་མོར་རས་དཀར་གྱི་གུར་ནང་དུ་འདུག་པ་ལྟ་བུ། ནམ་ལངས་
པ་ལྟ་བུ། ཟླ་འོད་ལྟ་བུ། ཡངས་ཏེ་གསལ་བ་ལུས་བྱ་སྒྲོ་ལྟར་ཡངས་པ། སེམས་ལ་
ཏིབ་མ་ཆགས་པ། དགའ་ཡལ་ཡལ་བ་འབྱུང་བ། མ་ཡེངས་ཏེ་གསལ་བ་རྟོགས
པའི་སྟེང་ན་སྒོམ་པ་མི་གཡོ་བ་མཉམ་གསལ་རྩེ་གཅིག་ཏུ་གནས་པ་ལ་སོགས་གསལ་
ཉམས། མཉམ་པར་བཞག་བཞིན་དུ་མི་གཡོ་བར་རྩེ་གཅིག་རང་ལུགས་སུ་གནས་
པ། བདག་གཞན་གྱི་རྣམ་རྟོག་མི་ལྡང་བ། བློས་བརྟག་རྒྱུ་མ་རྙེད་དེ་རྟོག་པའི་ཡུལ་
ལས་འདས་པ། དབྱིབས་ཁ་དོགས་རྣམ་གྲངས་སོགས་གང་གིས་ཀྱང་སྟོང་པ་ལ་
མཚོན་དུ་མེད་པ། དཔེར་ན་འཁུར་བར་ཆུ་བླུགས་པའམ་ལྐུགས་པའི་རྨི་ལམ་ལྟ་
64



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བུ་རྟོག་པ་རྣམས་མི་རྟོག་པའི་ཉམས་ཞེས་བྱ་ལ། ཉམས་རྟོགས་གཉིས་ཀྱི་སྐྱེ་ཚུལ་
ཡང་། ཁ་ཅིག་གིས་ཐེག་པ་ཆེན་པོའི་གཞུང་ལུགས་ལས། ལྟ་བ་རྟོགས་པའི་རྩ་བ་
ཅན།། སྒོམ་པ་ཉམས་མྱོང་གི་རྩ་བ་ཅན།། ཞེས་གསུངས་ལ། དེ་དང་མཐུན་པར་
རྟོགས་པ་ལྟ་བ་ཉམས་མྱོང་སྒོམ་པ་ལས་བྱུང་བ་བཞེད་ཅིང་། མེས་དང་པོ་ཉམས་
ཐོག་ནས་རྟོགས་པ་སྐྱེ། བར་དུ་རྟོགས་ཐོག་ནས་ཉམས་འཆར། མཐའ་ཉམས་
རྟོགས་དབྱེར་མེད་རོ་གཅིག་ཏུ་འགྱུར་བར་གསུངས། དེ་ལྟར་ཉམས་དང་རྟོགས་
པ་གཉིས་ཀྱི་ཁྱད་པར་ཕྱེ་ཤེས་པ་གལ་ཆེ། འགའ་ཞིག་གིས་ཉམས་རྟོགས་གཉིས་
ཆ་མི་ཕྱེད་ནས་གནས་ལུགས་ཀྱི་དོན་ལ་མཉམ་པར་བཞག་པའི་སྐབས་རིག་པའི་
གཏིང་མ་ཚུགས་པས། སེམས་ཉིད་ཀྱི་ངོ་བོ་རྟོགས་པའི་གཡང་ཟ་མཐོང་བ་ལ།
ཡིད་མ་ཆེས་ནས་ཡིན་ནམ་མིན་ནམ་སྙམ་ནས་ཐེ་ཚོམ་ཟ་སྟེ་སྒོམ་སྙིང་མི་འདོད་
པར། སྒོམ་པ་ལས་འདོན་པ་རང་བྱས་ན་དྲག་གམ་སྙམ་ནས་ཉམས་ལེན་བསྐྱུར་
ནས་བཟླས་བརྗོད་བྱེད་ལོར་བྱེད་པ་དེ་དག་རྟོགས་པ་ལ་ངེས་ཤེས་མ་སྐྱེས་པས་ལན་
པས། མ་བསྐྱུར་པར་སྙིང་རུས་བསྐྱེད་ནས་བསྒོམས་པས་ཇེ་དྲོད་ཇེ་དྲོད་ལ་འོངས་
ཤིང་། འདི་ཕྱིས་ཚད་ལ་ཡང་འབྱུང་གསུངས། ཡང་འགའ་རེས་སྒོམ་པ་ཉམས་
སུ་བླངས་བའི་ཚེ། ཤེས་པ་བདེ་བའི་ཉམས། གསལ་བའི་ཉམས། མི་རྟོག་པའི་
ཉམས་ལ་སོགས་པས་རིག་པའི་སྣ་ཁ་འགྱུར་ཙམ་གྱིས་ང་རྟོགས་པ་མཐོན་པོར་གྱུར་
འདུག་པས་ད་འགྲོ་དོན་རིན་པ་ཡིན་ནམ་སྙམ་ནས། གྲོང་ནག་ཏུ་འཁྱམས་ནས་
གསོན་གཤིན་གྱི་དཀོར་ལ་འབག་འདུག་ཀྱང་འགྱུར་མེད་ཀྱི་རྟོགས་པ་རི་དང་འདྲ་
བ་ཞིག་རྒྱུད་ལ་མེད་ན། ཉམས་མྱོང་བག་ཙམ་རེ་རྒྱུད་ལ་སྐྱེས་པ་ལ་སྒོམ་ཆེན་པོར་
རློམ་ནས་འགྲོ་དོན་བྱེད་པ་ནི་ང་རྒྱལ་ཅན་ཆུ་ལ་ལྕིབས་པ་དང་འདྲ་བར་མ་ཟད།
རྗེ་བཙུན་དམ་པའི་ཞལ་ནས། རྟོགས་པ་རི་བོ་བཞིན་དུ་འཕོ་འགྱུར་མེད། ཉམས་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནི་ན་བུན་བཞིན་དུ་ཡལ་བ་ཡིན།། ཞེས་གསུངས་པ་ལྟར། དཔེར་ན་སྤྲེའུ་ཐང་ཤིང་
ལ་འཛེགས་པ་དང་འདྲ་སྟེ་མཐོ་དམན་ཅི་ཡང་འཆར་ཞིང་། རྟག་པ་དང་བརྟན་
པ་མེད་པས་ན་དེ་དག་ཉམས་རྟོགས་པར་གོལ་བ་ཞེས་བྱ་ལ། འ་ཞ་བློ་གྲོས་ཀྱི་ཞལ་
ནས། སྒོམ་པ་ཉམས་སུ་བླངས་པས་བདེ་གསལ་མི་རྟོག་པའི་ཉམས་སིང་ངེར་སྐྱེས་
པ་ལ་འདི་ཉིད་ཁོ་ན་སངས་རྒྱས་ཀྱི་དགོངས་པ་ཡིན་སྙམ་ནས་ནང་དུ་ང་རྒྱལ་དང་
རློམ་སེམས་སྐྱེས་པས་ཕྱི་རུ་སྤྱོད་པ་རྩིང་པོར་ཤོར་བས། དེར་བདུད་ཞུགས་ནས་
རང་གཞན་གཉིས་ཀ་བརླག་པར་འགྱུར་བས་དེ་ཉམས་སུ་ངོ་ཤེས་པར་གྱིས། ཞེས་
གསུངས། དེས་ན་བདེ་ཉམས་སྟོང་ཉམས་གསལ་ཉམས་ལ་སོགས་ཅི་ལྟ་བུ་ཞིག་
ཤར་ཡང་དེ་དག་ཉམས་ཙམ་ལས་མཆོག་ཏུ་འཛིན་རྒྱུ་མ་ལགས་ཏེ། སྙན་རྒྱུད་ལས།
འཛིན་ཆགས་མེད་པའི་ཉམས་གཅིག་མ་བྱུང་བ། དགའ་བདེའི་མཚན་མ་གཅིག་
ལ་བྲོད་པ་སྐྱེས།། དེ་ནི་ཡང་དག་དོན་གྱི་ཉམས་མ་ཡིན།། ཞེས་གསུངས་པས།
རྟོགས་པ་ལ་བརྟན་པ་ཐོབ་པ་ཞིག་མ་གྱུར་ཚེ་ཉམས་ཅི་ལྟ་བུ་ཞིག་འཆར་ཡང་དོན་
ལ་རྟག་པ་དང་བརྟན་པ་མེད་ཅིང་། འ་ཞ་བློ་གྲོས་ཀྱིས་ཀྱང་། རྟོགས་པར་མེད་
པའི་ཉམས་བཟང་ཡང་། མཐོ་རིས་ཀྱི་ལམ་ལ་འཕགས་མི་ནུས། ཞེས་གསུངས།
རྟོགས་པ་གཤའ་མ་ཞིག་རྒྱུད་ལ་སྐྱེས་ན་ཉམས་མྱོང་འབད་མེད་དུ་འབྱུང་བ་སྟེ།
རྟོགས་ཐོག་ནས་ཉམས་འབར་བའི་གོ་དོན་གོང་དུ་བཤད་པ་ལྟར་ཡིན་པས། དུས་
རྟག་ཏུ་དབེན་པའི་རི་སུལ་དུ་འདུ་འཛིའི་བྱ་བ་སྤང་ནས་རྩེ་གཅིག་ཏུ་སྒོམ་པ་གལ་
ཆེ། ཐེག་པ་ཆེན་པོ་ལས་བྱ་རྒྱུ་སེམས་ཅན་གྱི་དོན་ལས་མེད་བསམས་ནས་རང་
སེམས་ལ་བརྟན་པ་བག་ཙམ་ཡང་མ་ཐོབ་བར་ཚོགས་སུ་ཞུགས་ན་གཞན་དོན་བྱ་
སྔ་བ་ཞེས་བྱ་སྟེ། རང་ལ་གནོད་ཅིང་གཞན་ལ་ཕན་མི་ཐོགས་པར་མ་ཟད། དམ་
པ་གོང་མ་དག་གི་ཞལ་ནས། དངོས་གྲུབ་ཐོབ་ཏུ་ཉེ་ཙམ་ན།། བར་ཆད་རྐྱེན་གྱིས་
66



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཁྱེར་བ་མང་།། ཞེས་དང་། སྒོམ་སྒྲུབ་ཀྱི་ལྟོ་གོས་བཙལ་བ་ལ། བར་ཆད་མ་བྱུང་
ཉུང་བ་གདའ། ཞེས་དང་། སངས་རྒྱས་ཀྱི་ལམ་སྣ་ཟིན་ཏུ་ཆ་ཙམ་ན། བར་ཆད་
ཀྱི་བདུད་རེ་འཇུག་པ་ཡིན། ཞེས་གསུངས་པས། ཉམས་ལེན་རློམས་པས་འཁྱེར་
ནས་རང་དོན་གྱི་ཉམས་ལེན་བོར་ཏེ་གཞན་དོན་བྱེད་ལོ་བ་དེ་དག་བདུད་ཀྱིས་
བསླུས་པ་མ་ཡིན་ནམ། དེ་བས་ན་རྟོགས་པ་ཉི་མ་ཤར་བ་འདྲ་བ་ཞིག་རྒྱུད་ལ་མ་
སྐྱེས་ཀྱི་བར་དུ་བྱང་ཆུབ་ཀྱི་སེམས་སྦྱང་བ་ལས་དངོས་སུ་གཞན་དོན་བྱེད་པ་སྤངས་
ནས་རང་དོན་ལ་བརྩོན་དགོས་པའི་དུས་ཡིན། རྟོགས་པ་ལ་བརྟན་པ་ཐོབ་པ་ན་
ལུས་ངག་ཡིད་གསུམ་གྱི་སྒོ་ནས་གཞན་གྱི་དོན་ཅི་འགྱུར་ཞིག་བྱ་དགོས། དེས་ན་
དྲན་པ་གསང་སེམས་ལས། སྒོམ་པ་མ་ཡིན་གོམས་པ་ཡིན།། ཞེས་པས་རྟག་ཏུ་
གོམས་པ་བསྐྱེད་པ་གལ་ཆེ་བས་ན་ཟ་ཉལ་འགྲོ་འདུག་ལ་སོགས་སྤྱོད་ལམ་ཀུན་
རིག་པའི་རང་ཚུགས་ཟིན་པ་ཞིག་དགོས། དྲན་རིག་ལ་ངོ་བོ་ཅི་ཡང་མ་གྲུབ་པས་
གཏད་སོ་མེད་ཀྱང་རང་ཚུགས་འཛིན་རྒྱུ་ཡོད། རིག་སྟོང་ཡིན་པས་ཚོ་འཛིན་ཅུང་
ཟད་དཀའ་ཡང་གོམས་པ་ན་ངོ་ཤེས་ཀྱི་མི་དང་འཕྲད་པ་ལྟ་བུ་འོང་། སྣང་ཚད་
གྲགས་ཚད་རྟོག་ཚད་ཐམས་ཅད་ཁོ་ཡི་རྣམ་འགྱུར་ལས་གཞན་དུ་གྱུར་པ་རྡུལ་ཙམ་
ཡང་མེད། སྟོང་ཉིད་དང་ཞི་གནས་ལུང་མ་བསྟན་གསུམ་པོ་ནོར་དོགས་
གསུངས་པའང་། སྟོང་ཉིད་ནི། ཡོད་མེད་སྐྱེ་འགག་རྟག་ཆད་ལ་སོགས་མཐའ་
ཐམས་ཅད་དང་བྲལ་བ་བསམ་བརྗོད་ཀྱི་ཡུལ་ལས་འདས་པའི་དོན་རིག་ཐོག་ཏུ་
མྱོང་བ་ལ་ཟེར། ཞི་གནས་རྣམ་རྟོག་ཕྲ་རགས་ཐམས་ཅད་ཞི་ནས་མཐའ་དབུས་
མེད་པར་ཤེས་པ་ཁད་ཆགས་པ་དཔེར་ན་རླབས་དང་བྲལ་བའི་རྒྱ་མཚོ་ལྟར་གནས་
པ་ལ་ཟེར། ལུང་མ་བསྟན་དྲན་རིག་གི་ཤེད་ཉམས་ནས་འགྱུ་བ་ཕྲ་མོའི་རྗེས་སུ་
འབྲང་བ་སྟེ་དྲན་རིག་སླེབ་དུས་ཕྱི་ལྟས་བྱས་པ་འདྲ་བ་འོང་བས། དཔེར་ན་རྩྭ་
6



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕུབ་གསེབ་ཏུ་ཆུ་བླུགས་པ་མི་མངོན་པ་རྩྭ་ཕུབ་མེད་སར་སླེབ་དུས་ཆུ་མཐོང་བ་
དང་འདྲའོ། །མཉམ་པར་བཞག་པའི་སྐབས་སུ་ལུང་མ་བསྟན་པ་བྱུང་ན་ཐེར་ལ་
འདོན་ལ་དྲན་རིག་གྲིམ་ཆ་བསྐྱེད་ཅིང་བསྒོམ། ནག་ཐོམ་ཐོམ་བྱུང་ན་རླུང་རོས་
བསལ་བ་དང་བཟླས་བརྗོད་སྐད་མཐོ་གཡོ་འགུལ་སོགས་ཀྱིས་སེལ་བར་བྱ།
གནས་པ་དང་འགྱུར་བ་གང་ཡང་རིག་ཐོག་ནས་བཅོས་མི་དགོས་ཤིང་། ཡང་དྲན་
ཡང་འཇོག་བྱེད་པ་ནི་རྟོག་པ་ཉིད་འཁྲུལ་ཏེ་རིག་ཙམ་དེ་ཡི་སྟེང་དུ་འཇོག་པ་ལ་
གང་ཤར་སྐྱོང་ཞེས་གྲུབ་བརྙེས་ཡོངས་ཀྱི་བཞེད་དོ། །རྣམ་པར་རྟོག་པ་བྱུང་ན་ཡང་
རྣམ་རྟོག་རང་དང་རྣམ་རྟོག་རིག་མཁན་གྱི་ཤེས་པ་གཉིས་ལས་རིག་མཁན་རྩད་
བཅད་པས་རྣམ་རྟོག་གཏད་མེད་དུ་གྲོལ་བ་མན་ངག་ཨ་ཁྲིད་ཀྱི་ལུགས་སོ། །
གཞན་ཡང་རྣམ་རྟོག་གི་གྲོལ་ཚུལ་གསུམ་ལས། རྣམ་རྟོག་སྔ་ཕྱི་མེད་པར་གྲོལ་
བ་ནི། བུ་ཆུང་གིས་ལྷ་ཁང་མཐོང་བ་དང་འདྲ་སྟེ་མཐོང་ཙམ་ཉིད་ལས་བ
ས་བཟང་ངན་
ཡིད་བྱེད་མེད་པ་དང་། རྣམ་རྟོག་གཉེན་པོ་མེད་པར་གྲོལ་བ་ནི། སྦྲུལ་མདུད་
མཁའ་ལ་བོར་བ་དང་འདྲ་སྟེ་ཤར་ཙམ་ཉིད་ལས་གཉེན་པོ་མེད་པར་རང་སར་ཞིག་
པ་དང་
། རྣམ་རྟོག་ཕན་གནོད་མེད་པར་གྲོལ་བ་ནི། ཁང་སྟོང་དུ་རྐུན་མ་ཕྱིན་པ་
དང་འདྲ་སྟེ་བྱུང་མ་བྱུང་གཉིས་ཀ་ཐོབ་ཤོར་མེད་པའོ། །མདོར་ན་བསྒོམ་བྱ་སྒོམ་
བྱེད་ཟད་དེ་དྲན་ཙམ་གྱིས་ཆོག་པ་བྱུང་ན་ངང་སྒོམ་ངང་སླེབ་ཙམ་སྟེ་ཉམས་ལེན་
གྱི་ཡང་རྩེར་ཕྱིན་པ་ཡིན། ཀློང་སྒོམ་ནས་དྲན་པ་ཉིད་ཀྱང་མེད་པ་སྟེ། གཞུང་ལས།
དྲན་པའི་ཐག་པ་ཆད། སྒོམ་པའི་གཏོད་ཕུར་ཐོན་ཞེས་པའི་དོན་ཡིན་ལ་དྲན་གཞི་
དབྱིངས་སུ་དག་ཚེ་ཡེ་ཤེས་ཞེས་བརྗོད་དེ། དཔེར་ན་བུད་ཤིང་མེད་ན་མེ་ཡང་ཡལ་
བ་བཞིན་འཁྲུལ་པ་ཟད་པ་དང་གཉེན་པོ་རང་ཡལ་དུ་སོང་བ་གཉིས་དུས་མཉམ་
མོ། །དཔེ་མཐོང་དང་སྟོང་སྐད་ཙམ་མ་ཡིན་པར་བླ་མའི་ཞལ་གྱི་གདམས་པ་ཁྱད་
68



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
པར་ཅན་ནོ། །སྨིན་པ་གྲོལ་བར་བྱེད་པ་དངོས་གཞིའི་གདམས་པ་བསྟན་ཟིན་ཏོ།།
ཨ་ཧོ་སྔོན་ལས་བཟང་པོའི་མཐུ་བརྟས་པས།།
མཚུངས་མེད་བཤེས་གཉེན་དམ་པའི་རྗེས་འབྲང་ནས།།
གསུང་རབ་ཕྲན་བུའི་དགོངས་དོན་འཇལ་འདི་ལ།།
བསམ་ན་དད་སྤྲོའི་སྣང་བ་ཅུང་ཟད་འཕེལ།།
ལོང་ཁྲིད་བཤེས་བྲལ་ལམ་ནོར་མ་རྒན་འགྲོ།།
རྨོངས་མུན་འཐུག་པོའི་འཇིགས་རོང་གཡང་ས་ལ།།
འཁྱམས་འདི་མ་བཟོད་བརྩོན་འགྲུས་ཤུགས་སྦྱར་ནས།
གོལ་མེད་ལམ་ལ་ཕྱིན་ཕྱིར་འདི་བྱས་སོ།།
རྒྱ་ཆེ་བརྟགས་དཀའ་གཏིང་རིང་ལུང་།།
ཀུན་ལས་བཏུས་ཤིང་གསལ་བར་མ་བྱས་ན།།
བདག་ལྟའི་སྐྱེ་བོ་ཅི་ལྟར་བློ་གསལ་ཡང་།།
བདེ་བླག་རྟོགས་པའི་སྐབས་སུ་ག་ལ་འགྱུར།
གང་གི་ཆེན་པོར་གྱུར་པ་ཡིན་མིན་ཀྱང་།།
རྣམ་དཔྱོད་བློ་གྲོས་ཡངས་པའི་མིག་ལྡན་པས།།
བོན་དང་བོན་མིན་རྣམ་པར་མ་འབྱེད་ན།།
བ་གསང་གདམས་པའི་དགོངས་དོན་བདག་འདྲས་ཅི།།
$9



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བདེན་གཉིས་བོན་གྱི་ཆུ་གཏེར་འཇིང་ཟབ་ལས།།
ལུང་རིག་རྣམ་དཔྱོད་གྲུ་གཟིངས་རབ་བསྐྱོད་དེ།།
ཟབ་བརྒྱའི་དོན་དྲིལ་རིན་ཆེན་དབྱིག་འདི་བླང་།།
བཀུར་ཤེས་གྱུར་ན་འཁོར་བའི་དབུལ་ཕོངས་སེལ།།
རྟོགས་ལྡན་བླ་མའི་ཉམས་ཁྲིད་ཚ་ཟེར་ཅན།།
སྐལ་ལྡན་སློབ་མའི་སྣང་ངོར་ཤར་ཙམ་གྱིས།།
དད་གསུམ་བློ་ཡི་འདབ་བརྒྱ་བཞད་དང་མཉམ།།
དྲི་བྲལ་ཉམས་རྟོགས་ཟེའུ་འབྲུ་རྒྱས་འདི་མཚར།།
གངས་ཅན་རྣལ་འབྱོར་ཡོངས་ཀྱི་རྒྱན་གྱུར་ཅིང་།
ཚད་མེད་འོད་ལྡན་འགྲོ་ལ་ཐུགས་བརྩེས་སླར།།
སངས་རྒྱས་མི་ཡི་སྒྲོམ་བུ་མངོན་ཞུགས་པ།།
རྗེ་བཙུན་རྨེའུ་སྟོན་དམ་པ་རི་ཁྲོད་ནས།།
ལེགས་བརྒྱུད་བྲུ་ཡི་ཨ་ཁྲིད་གྲགས་པ་ལས།།
གྲུབ་བརྙེས་གོང་མའི་སྙན་བརྒྱུད་ཟབ་མོའི་ལུང་།།
ཇི་བཞིན་ནོར་མེད་གླེགས་བམ་འདི་བཞུགས་པས།།
སངས་རྒྱས་ཉག་གཅིག་འདི་ལས་གཞན་དུ་སུ།།
གདམས་པ་འདི་ལས་ལྷག་པ་གངས་རིའི་ཁྲོད།།
70
;



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དེ་སྔར་མ་གྲགས་ཕྱིས་ཀྱང་ག་ལ་ཏེ།།
གྲུབ་བརྙེས་གོང་མའི་ཞལ་གདམས་ཡོངས་ཀྱི་བཅུད།།
དུས་གསུམ་རྒྱལ་བའི་དགོངས་པ་འདི་ཁོ་ན།།
གདམས་པ་འདི་ཡི་བརྒྱུད་འཛིན་བཅུ་གསུམ་དང་།།
རྒྱལ་བ་གཉིས་པ་མཉམ་མེད་ཆེན་པོ་སོགས།།
སུམ་ལྡན་བཤེས་གཉེན་དུ་མ་བྱོན་རྣམས་ཀྱི།།
བཀའ་དྲིན་བསམས་ན་དད་པའི་སྤུ་ལང་གཡོ།།
བདག་ནི་རྨོངས་པའི་ནང་ནས་རྨོངས་པ་
པ་སྟེ།།
ཤིན་ཏུ་བློ་དམན་བྱིས་པའི་བློ་ཅན་ལས།།
འདི་འདྲ་རྟོགས་མིན་ད་དུང་རྟོགས་དཀའི་གནས།།
འོན་ཀྱང་རང་འདྲའི་གྲོགས་དང་རང་ཕྱིར་བྲིས།།
འདི་ནི་སུའང་རུང་སྟེ་བླུན་རྨོངས་འགྲོ།
འགྲོ་བ་ཇི་སྙེད་རྒྱུད་ལ་ལེགས་ངེས་ཤིང་།།
ཞིང་ཁམས་དག་པའི་གནས་སུ་བགྲོད་བྱེད་ལམ།།
ལམ་མཆོག་འདི་གྱུར་དཔག་མེད་དོན་ནུས་ཤོག།
བདག་ཀྱང་ཚེ་འདིའི་སྣང་བར་བློ་ལོག་སྟེ།།
བདག་འཛིན་ཉོན་མོངས་གདོན་གྱིས་མི་བསླུ་ཞིང་།།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བདག་མེད་ཡེ་ཤེས་རྒྱུད་ལ་ལེགས་འཆར་ནས།།
བདག་གཞན་གཉིས་མེད་མཉམ་པའི་དོན་རྟོགས་ཤོག།
ཁྲིད་གདམས་ཟབ་མོའི་ཡང་སྙིང་མཐར་ཐུག་པ།།
གྲུབ་བརྙེས་སྐྱེས་བུ་ཡོངས་ཀྱི་དགོངས་པའི་མཐིལ།།
མ་ལུས་གཅིག་དྲིལ་གནད་ཀྱི་མན་ངག་འདི།།
སྐལ་ལྡན་མིན་པ་གཞན་ལ་མ་སྟོན་ཅིག།
སྟོན་ན་གདམས་པའི་བཅུད་ཉམས་བྱིན་རླབས་ཡལ།།
ཡེ་ཤེས་དབལ་མོ་དབྱིངས་ནས་ཐུགས་འཁྲོས་ནས།།
བཀའ་ཡིས་ཆད་པ་དབབ་པའང་གདོན་མི་ཟ།།
དེ་ཕྱིར་ཟས་ངོར་ནོར་ཕྱིར་མ་ཤོར་ཅིག།
ཨུ་ཡ་ཨགྷཾ། ས་མ་ཡ༔ རྒྱུ ༔ རྒྱུ ༔ རྒྱུ ༔
ཞེས་པའང་འཆི་མེད་གྲུབ་བརྒྱའི་གཙུག་རྒྱན་རིག་འཛིན་གསང་སྔགས་གླིང་པ་མཆོག་ནས་རིན་ཆེན་དང་པོ་ཞོ་
གཅིག་དང་བྲིས་གཞིའི་ཤོག་བུ་དང་བཅས་སྩལ་ནས་ངེས་དོན་ཁྲིད་ཡིག་ལམ་རིམ་པ་བཞིན་དུ་བསླབ་ནས་ཉམས་སུ་
ལེན་ཚུལ་དམར་ལ་ཟབ་པ་ཞིག་བྲིས་ཤིག །ཅེས་པའི་བཀའི་ཞལ་ཆབ་སྤྱི་བོར་བླུགས་པ་དང་། གཞན་ཡང་མཆོག་སྤྲུལ་
གཡུང་དྲུང་དང་མཁའ་འགྲོ་དབང་མོ་སོགས་སློབ་གྲོགས་འགས་ཡང་ཡང་བསྐུལ་བའི་ངོར་ཤར་རྫ་བ་བཀྲ་ཤིས་རྒྱལ་
མཚན་གྱིས་གཡུང་དྲུང་ལྷུན་པོའི་རི་ལ་མདོར་ཙམ་བཀོད་པ་མཐར་ལྷང་བྲག་ནོར་བུ་ཡང་རྩེའི་དབེན་ཁྲོད་དུ་རྒྱས་པར་
ཕྱེས་ནས་གྲུབ་པར་བགྱིས་པ་འདིས་ཀྱང་མཉམ་མེད་བླ་མའི་བསྟན་པའི་གསལ་བྱེད་དུ་གྱུར་ནས། སེམས་ཅན་གྱི་
དོན་རྒྱ་ཆེན་པོར་བྱེད་ནུས་པར་ཤོག་ཅིག །ཐ་ཚན་མུ་ཙུག་སྨར་རོ། །དགེའོ། ། ཨོཾ་སྭ་སྟི། གསང་བརྒྱུད་མདོ་
འཛིན་སྟོན་པ་ཀུན་ཏུ་བཟང་།། ཡེ་ཤེས་ཆེན་པོ་ཟབ་གསང་ཐིག་ལེ་འཁྱིལ། བླ་མེད་
72



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རྩེ་རྒྱལ་རྫོགས་ཆེན་བསྟན་པའི་སྲོག །དྲིན་ཅན་མངྒའི་མཚན་འཛིན་སྤྱི་བོར་མཆོད།
གང་ཞིག་མཚན་ཐོས་ཙམ་གྱིས་སྡུག་བསྔལ་གཞིལ།། ཞལ་མཇལ་རྗེས་འཇུག་
སྨིན་གྲོལ་སྨོས་ཅི་འཚལ། འགྲོ་བ་ལྷ་མིའི་སྲིད་ན་མཆོད་འོས་ཆེར། གང་དེས་
ཞལ་གསུང་ཐུགས་གཏེར་ནམ་མཁའི་མཛོད།། གང་ཟག་དབང་པོས་བརྗོད་པ་
དཀའ་མོད་ཀྱང་། འདི་ཉིད་སྔ་འགྱུར་གཡུང་དྲུང་བོན་མཆོག་གི །བཀའ་ལུང་
མན་ངག་ཕྱི་ནང་གསང་བ་གསུམ། ཡང་གསང་ཁོ་ན་ཉིད་སོགས་དྭངས་མའི་བ
ཅུད། མ་ལུས་གཅིག་བསྡུས་ཚད་གསུམ་འཇུར་མིག་དྲང་།། སྒོ་ཡང་ལམ་མྱུར་
གསང་སྔགས་རྫོགས་པ་ཆེ། སྔོན་བྱོན་ཞང་བོད་གྲུབ་བརྙེས་གཤེགས་པའི་ལམ།
ནོར་མེད་བྲུ་ཡི་ཨ་ཁྲིད་ཡོངས་གྲགས་པའི། མན་ངག་གབ་ཕྱུང་དངོས་གཞི་ཁྲེགས་
ཆོད་སྐོར།། ཡང་ཟབ་སྙིང་གི་ཁྲག་རླུང་ཡང་ཏིག་འདི། དེ་སྔ་འདིའི་ལྷག་གདམས་
པ་སྨོས་ཅི་དགོས། འདྲའོ་སྙམས་པ་བྱུང་ཡང་ཉིང་འཁྲུལ་སྐྱོན།། དེ་བས་དགོས་
འབྱུང་མ་ནི་ཀ་ལས་འཕགས།། དུས་གསུམ་འབྱོན་དཀའ་སྐུ་གསུམ་རང་ཤར་འདི།།
མཁྱེན་རྒྱས་སྐྱེས་ཆེན་རབ་བླ་རིན་པོ་ཆེས།། གཞན་ཕན་ལྷག་བསམ་ཡོན་སྦྱར་ཕྱི་
མོ་བསྒྲུབས།། ཐོས་པས་གོ་ཞིང་བསམ་པའི་ཉམས་སུ་མྱོང་།། སྒོམ་པས་མཆོག་གི་
གོ་འཕང་ལ་སྦྱོར་ཏེ། གསང་ཆེན་བསྟན་པ་འཇིག་རྟེན་མཐའ་དག་ཏུ། རྒྱས་པའི་
བཙས་སུ་རྟག་ཅིང་ཁྱབ་པར་ཤོག །ཅེས་སྤར་བྱང་འདིའང་སྤྲུལ་མིང་དྲུང་མུས་སྨྲས་ཤིང་སྤར་གྱི་ཕྱི་མོ་
བསྐྲུན་མི་གཡུང་དྲུང་ཡེ་ཤེས་མཚན་གྱིས་བགྱིས་པས་ད་གེ་དེས་འགྲོ་ཀུན་གྲོལ་བ་བཞི་ལྡན་གྱི་དབུགས་འབྱིན་པའི་རྒྱུར་འགྱུར་
བར་གྱུར་ཅིག །སརྦ་དཱ་ཀ་ལྱཱ་ཎི་བྷ་བ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྫོགས་པ་ཆེན་པོ་སྐུ་གསུམ་རང་ཤར་ལས།
གསང་བདག་ལག་ལེན་ནོར་བུའི་
ཕྲེང་བ་བཞུགས་སོ།།
༄༅། །རྩ་བ་གསུམ་གྱི་ལྷ་ཚོགས་ལ། སྒོ་གསུམ་གུས་པས་ཕྱག་འཚལ་ནས། །གསང་བདག་ལག་ཏུ་ལེན་པའི་ཐབས་
ཅུང་ཟད་འདི་ན་འགོད་ལ་སྤྲོ། དེ་ལ་འདི་རྫོགས་པ་ཆེན་པོ་སྐུ་གསུམ་རང་ཤར་གྱི་ཁྲིད་ལས་གསང་བདག་རྩ་གསུམ་
ཉམས་སུ་ལེན་པ་ལ་གསུམ། སྔོན་འགྲོ། དངོས་གཞི། རྗེས་བྱའོ། །དང་པོ་དཀྱིལ་འཁོར་དང་གཏོར་མ་དབང་རྫས་
སོགས་གཞུང་རང་རང་ནས་གསུངས་པ་བཞིན་གྲུབ་པ་དང་། སྤྱི་ལྟར་དུག་ཕྱུང་། ཁྲུས་བསང་ལ་སོགས་རྒྱས་བསྡུས་
གང་ལྕོག་དང་
། དེ་ནས་གཏའ་ཆེན་བཅའ་བ་ལ་ཁྲོ་བོ་ལྟར། སྐད་ཅིག་ ནས་གྱུར། ཡན་དང་
། སྨན་འཛག བསྲོ་
ༀ་བ་བཱ་དེ་ན་ར་ས་ཡ་ན་གཡུ་འབྲང་བདུད་རྩི་བསྭཐཱ། འན་ལྔགྱེར། ཕྱག་རྒྱ་མཉམ་བཞག གཡུང་དྲུང་།
འཁོར་ལོ། པདྨ། རིན་ཆེན་ལྔ་བཅའ། ཚིག་བཤད་ནི། བདེར་གཤེགས་ཡེ་ཤེས་ལྷ་ཡི་ཐུགས་
ཁ་ནས།། བདུད་རྩི་ཆུ་བོ་རྒྱུན་མེད་བབས་ནས་ནི། དུད་རྩི་རྒྱ་མཚོ་དེ་རིང་འདི་རུ་
འཁྱིལ། བདེར་གཤེགས་ལྷ་རྣམས་ཡལ་བར་མི་གཤེགས་ཤིང་། བདུད་རྩི་རྒྱ་མཚོ་
འདི་ལ་སྤྱན་གཟིགས་ལ། མི་རྣམས་ཡེ་ཤེས་ལྷ་ཡི་བསྲུང་སྐྱབས་མཛོད། བསྭཱ་་བ་བཱ' །
སྨན་འཛབ་ལན་གཉིས་བརྗོད་ལ་རིགས་རྟགས་བཞིའི་ཕྱག་རྒྱ་དང་སེ་གོལ་གཏོག །འབྲུ་སྔགས་གཏའ་ཆེན་ནང་དུ་
བླུག་གོ། །དེ་ནས་ཆ་ལག་ལྟར། རཾ་ཡཾ་མཾ་ནས་ཁཱ་ཧཱི། ཡན་གྱིས་དཀར་གཏོར་འབུལ། ཧོ་རྩ་གསུམ་ནས་ཙ་
ཏྱ་ཕཊ༔ ཡན་གྱིས་གཤེན་གླུད་གཏོང་། རྒྱས་པར་སྤྲོས་ཚེ་གསང་སྔགས་སྤྱི་ལྟར་བྱ་ལ་རང་རང་གི་ཤམ་དུ་བཏག་གོ །
དེ་ནས་རོལ་མོ་ཚོམ་ཚོམ་བྱ་ལ། ཨ་ཨོཾ་ཧཱུྃ། ལན་གསུམ། རྨད་བྱུང༑ ། མས་བར་ཕུད་གསེར་སྐྱེམས་མཆོད།
རོལ་མོ་དང་༡དགུ་བརྡུང་ཉིས་༢བརྡུང་བྱ་ལ། ཆ་ལག་ལྟར། བསྭོ་བསྭོ། ང་ནི་གསང་ནས་ཏུ་གསོལ།
ཡན་བརྗོད་ལ་ཉིས་བརྡུང་རོལ་མོ་ཞོག་རྔ་བྱ། སྔགས་བརྗོད་ལ་སློབ་དཔོན་གྱིས་བཀའ་བསྒོ་བྱ་ལ་རྒྱལ་བཤོས་གྲུ་
74



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བཞི་ཕྱོགས་བཞིར་འབུལ། དེ་ནས་ཆ་ལག་ལྟར། ཧོ་འབྱུང་བ་རིན་ཆེན༔ ། ནས་ས་ཡོན་དཀར་གཏོར་
འབུལ། དེ་ནས་རིམ་བཞིན་ཐིག་ཚོན། བགེགས་བསལ། ཚོན་སྤོས་སང་སང་སཱཧཱ། ཡན་བརྗོད། དེ་
ནས་བུམ་རྫས་བསག་ལ་སྤྱི་ལྟར་བུམ་སྙིང་བླུག ལྷོ་རིན་ཆེན༔ ། ནས། བུམ་པ། གཏོར་མ། རྟེན་རྫས་
པུ་ཙ་ལྷན། ཡན་གྱིས་རིམ་བཞིན་འགོད། གསལ་སྟོང༔ ། ནས་ བྲོ་ལྷན། ཡན་གྱིས་ཡོལ་བ་བྲེས།
དེ་ནས་བླ་མས་རྗེ་རིན་པོ་ཆེས་གསུངས་པའི་དབང་གི་ཀླད་དོན་གཏོང་ལ། སྤྲོས་བཅས་ལྟར་དབང་གི་སྟ་གོན་ལ་
འཇུག་གོ །གཉིས་པ་དངོས་གཞི་ལ། ཞི་བ་ཨ་གསལ། གསང་བདག་ཞི་སྒྲུབ། ཁྲོ་སྒྲུབ། མཁའ་འགྲོའི་སྒྲུབ་པ།
ཁོད་སྤུངས་བླ་སྒྲུབ་བཅས་རིམ་བཞིན་སྦྲག་སྟེ། ནང་མཚམས་ལ་རོལ་མོ། ཨ་གསལ་ལྟར། བསྭོ་ང་ནི་
ཡེ་གཤེན༔ ། དང་ཞི་སྒྲུབ་ལྟར། ཨོཾ་ང་ནི་གསང་ ། དང་ཁྲོ་སྒྲུབ་ལྟར། བསྭོ་ཨ༔ ། དང་མཁའ་
འགྲོ་ལྟར། ཧཱུྃ༔ འདི་ནས་མ་འདའ། ༣བརྡུང་རོལ་མོ། །སྔགས་རྣམས་རིམ་བཞིན་བརྗོད་ལ་ཉུངས་
དཀར་བྲིམ་མོ། །ཞི་སྒྲུབ་ལྟར་སྲུང་གུར་དབུབ། ཨ་གསལ་སྐྱབས་སེམས་བྱ། ཞི་སྒྲུབ་ལྟར་ཡར་སྙོགས་ལ།
ཨ དམིགས་མེད༔ ། ནས་སྐྱབས་སུ་འགྲོ། ཧོ་གདོད་ནས༑ ། སེམས་བསྐྱེད། ཨ་གསལ་ལྟར་གསོལ་
འདེབས་བྱ། དེནས་འདི་ལྟར་གསོལ་བ་གདབ་སྟེ། རང་རང་གི་སྤྱི་གཙུག་ཉི་ཟླ་པདྨའི་གདན་ལ་རྩེ་
བའི་བླ་མ་དང་། དེའི་དབུ་ཐོག་ནས་བརྒྱུད་པའི་བླ་མ་རྣམས་ཡེ་ཉིད་ཀྱི་སྟོན་
པ་ཀུན་ཏུ་བཟང་པོ་ལ་མ་ཐུག་གི་བར་དུ་ཐོ་བརྩེགས་སུ་བཞུགས་པ་ལ། བདག་
སོགས་འགྲོ་བ་ཀུན་གྱིས་རྩེ་གཅིག་དད་པ་བསྐྱེད་ནས་གསོལ་བ་བཏབ་པས། རྒྱུད་
ལ་དབང་བསྐུར་བྱིན་གྱིས་རླབས་པར་བསམ་ལ། ཌ་སིལ་དཀྲོལ་ལ་འདི་སྐད་དོ། ཨེ་མ་ཧོ།
སྐྱེ་མེད་སྤྲོས་བྲལ་བདེ་བ་ཆེན་པོའི་ཞིང་། བོན་སྐུ་ཀུན་ཏུ་བཟང་པོ་ལ་གསོལ་བ་
འདེབས།། འགག་མེད་རང་གསལ་ཡེ་ཤེས་འོད་ལྔའི་ཀློང་། ལོངས་སྐུ་རྒྱལ་བ་རིགས་
ལྔ་ལ་གསོལ་བ་འདེབས།། གང་འདུལ་ཐབས་མཁས་སྤྲུལ་པའི་ཞིང་མཆོག་ན།།
འཆི་མེད་ཡུམ་སྲས་གཤེན་གསུམ་ལ་གསོལ་བ་འདེབས།། ཐུགས་རྗེ་མ་འགག་རོལ་
པའི་ཕོ་བྲང་ན། རིག་འཛིན་གོང་མ་རྣམས་ལ་གསོལ་བ་འདེབས།། སངས་རྒྱས་
75



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
་འཆར་
བསྟན་པ་སྲུང་བའི་ཕོ་བྲང་ན།། མ་ཅིག་ཡེ་ཤེས་དབལ་མོ་ལ་གསོལ་བ་འདེབས།།
གཡུང་དྲུང་བོན་བསྟན་གསལ་མཛད་ཕོ་བྲང་ན། གཏེར་སྟོན་གྲུབ་ཐོབ་རྣམ་གཉིས་
ལ་གསོལ་བ་འདེབས། གར་བཞུགས་བདེ་བ་ཆེན་པོའི་ཞིང་མཆོག་ན། བརྒྱུད་འཛིན་
བླ་མ་རྣམས་ལ་གསོལ་བ་འདེབས། སྤྱི་གཙུག་ཉི་ཟླ་པདྨའི་གདན་སྟེང་ན།། དྲིན་
ཆེན་རྩ་བའི་བླ་མ་ལ་གསོལ་བ་འདེབས།། ལུས་ལ་བདེ་དྲོད་འབར་བར་བྱིན་གྱིས་
རློབས། ངག་ལ་ནུས་པ་འབར་བར་བྱིན་གྱིས་རློབས།། སེམས་ལ་རྟོག་
བར་བྱིན་གྱིས་རློབས།། སྣང་བཞི་མཐའ་རུ་ཕྱིན་པར་བྱིན་གྱིས་རློབས།། ཅི་སྤྱོད་
ཡེ་ཤེས་འབར་བར་བྱིན་གྱིས་རློབས།། རྨི་ལམ་སྤྲུལ་བསྒྱུར་ནུས་པར་བྱིན་གྱིས་རློབས།
གཉིད་དང་འོད་གསལ་འདྲེས་པར་བྱིན་གྱིས་རློབས།། བར་དོ་རང་སྣང་ཤེས་པར་
བྱིན་གྱིས་རློབས།། འབྲས་བུ་རང་སར་ཟིན་པར་བྱིན་གྱིས་རློབས།། དགའ་བཞི་ཡེ་
ཤེས་འཆར་བར་བྱིན་གྱིས་རློབས།། དབང་བཞི་མངོན་དུ་ཐོབ་པར་བྱིན་གྱིས་རློབས།
ལས་བཞི་ལྷུན་གྱིས་གྲུབ་པར་བྱིན་གྱིས་རློབས། སྐུ་བཞི་ཚེ་འདིར་བརྙེས་པར་བྱིན་
གྱིས་རློབས། །ཞེས་གསོལ་བ་བཏབ་པས་སྐྱབས་ཡུལ་རྣམས་འོད་དུ་ཞུ་ནས་རང་
རང་གི་སྤྱི་གཙུག་ནས་ཐིམ་པས་སྐུ་གསུང་ཐུགས་ཀྱི་དབང་མཆོག་ཐོབ་པར་བསམ།
བ་དམིགས་མེད་དུ་བཞག་གོ །དེ་ནས་ཞི་སྒྲུབ་ལྟར། ཨ་སྐྱེ་མེད་ ནས་ ལ་བཟླའོ། ། ཡན་བརྗོད། དེ་ནས་ཞི་
ཁྲོ་མཁའ་འགྲོ་བླ་སྒྲུབ་བཞིའི་མངོན་རྟོགས་རིམ་བཞིན་བསྒོམ། དེ་ནས་ཁྲོ་སྒྲུབ་ལྟར་རཾ་ཡཾ་མཾ་ ནས་ ཁམས་གང་།
ཡན་གྱིས་མཆོད་རྫས་བྱིན་རླབས་བྱའོ། །དེ་ནས་གྲུབ་ན་སྤྲོས་བཅས་དབང་ལྟར་བྱིན་འབེབ་བྱ་སྟེ། རོལ་མོ་༣ང་།
ཨེ་མ་ཧོ། བོན་སྐུ་ཀུན་བཟང་མཁའ་ལྟར་སྤྲོས་དང་བྲལ། ནས།། བདེར་གཤེགས་
དགོངས་པའི་བརྒྱུད་པའི་བླ་མ་རྣམས། སྐུ་ནི་ཟག་མེད་འོད་སྐུ་ལམས་སེ་ལམ།།
གསུང་ནི་འགག་མེད་བོན་དབྱངས་སི་ལི་ལི། ཐུགས་ནི་རྟོག་མེད་དགོངས་ཉམས་
ས་ལ་ལ། འདིར་གཤེགས་སྒྲུབ་ལ་བྱིན་ཆེན་དབབ་ཏུ་གསོལ།། སྒྲུབ་ཁང་བཀྲག་
=
76



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
མེད་འདི་ལ་བཀྲག་ཅིག་བསྐྱེད།། སྒྲུབ་གཤེན་མཐུ་མེད་འདི་ལ་མཐུ་ཞིག་བྱིན།།
སྒྲུབ་རྫས་བྱིན་མེད་འདི་ལ་བྱིན་ཅིག་ཐོབ། ལུས་ལ་བྱིན་ཕོབ་གཟི་བྱིན་བསྐྱེད་དུ་
གསོལ།། ངག་ལ་བྱིན་ཕོབ་ཚངས་དབྱངས་བསྒྱུར་དུ་གསོལ།། སེམས་ལ་བྱིན་ཕོབ་
ཉམས་རྟོགས་སྤར་དུ་གསོལ།། ཨ་ཨོཾ་ཧཱུྃ་ཅི་པར་རཏྣ་སརྦ་སིདྡྷི་ཧཱུྃ་ཧཱུྃ་ཧྲིང་ཧྲིང་ཛ་ཛ་
ཕི་ཕོ། ཞེས་རོལ་མོ་བྱ་ལ་བྱིན་དབབ་བོ། །སྟག་ལ་མེ་འབར་སྲིན་བདུད་དངོས་སུ་སྒྲོལ།། ནས།
མདོ་གམ་བླ་མ་རྣམས།། སྐུ་ནི་ཟག་མེད་ ནས་ ཕི་ཕོ། ཡན་བརྗོད། ༣ང་རོལ་མོ་བྱ། ཨ་གསལ་
སྤྱན་འདྲེན་ནས་ཚོགས་ཡན་བརྗོད་ལ། དེ་ནས་རོལ་མོ་༢ང། ཞི་སྒྲུབ་ཁྲོ་སྒྲུབ་མཁའ་འགྲོ་བླ་སྒྲུབ་བཞིའི་སྤྱན་འདྲེན་
བརྗོད། ༢ང་༣ང་། ཞི་ཁྲོ་བླ་སྒྲུབ་གསུམ་གྱི་བཞུགས་གསོལ་བྱ། ༣ང་རོལ་མོ། །ཁྲོ་སྒྲུབ་ལྟར། ཁྲོ་མཆོག་ལྷ༔ །
ནས་དམ་བཅའ། དེ་ནས་དཀོན་བཞིའི་ཕྱག་དང་། ཞི་ཁྲོ་མཁའ་འགྲོ་བླ་སྒྲུབ་ བཞིའི་ཕྱག་བྱ། དེ་ནས་བརྒྱུད་ཕྱག་
ནི། ཧོ་ཐུགས་རྗེ་རྒྱུན་བཞིས་འགྲོ་ཀུན་དྲངས།། སྐུ་གསུམ་རྫོགས་པའི་སངས་རྒྱས་
ལ།། སྒོ་གསུམ་གུས་པས་ཕྱག་འཚལ་ལོ། །ཕྲིན་ལས་རྣམ་བཞིས་བསྟན་འགྲོ་སྐྱོང་།
རིག་འཛིན་གྲུབ་ཐོབ་ཚོགས་རྣམས་ལ།། སྒོ་གསུམ་གུས་པས་ཕྱག་འཚལ་ལོ། །དམ་
ལྡན་སྐྱོང་ཞིང་དམ་ཉམས་སྒྲོལ།། ཡེ་ཤེས་དབྱིངས་ཀྱི་དབལ་མོ་ལ།། སྒོ་གསུམ་གུས་
པས་ཕྱག་འཚལ་ལོ། །ཟབ་གཏེར་སྒོ་འབྱེད་གསང་ཆེན་འཆང་། སྤྲུལ་པའི་གཏེར་
སྟོན་རྣམ་གཉིས་ལ།། སྒོ་གསུམ་གུས་པས་ཕྱག་འཚལ་ལོ། །བསྟན་པ་འཛིན་སྐྱོང་
སྤེལ་བའི་བདག །བརྒྱུད་འཛིན་བླ་མའི་ཚོགས་རྣམས་ལ།། སྒོ་གསུམ་གུས་པས་ཕྱག་
འཚལ་ལོ། །གསང་བའི་མན་ངག་མཛོད་འཛིན་གཤེན། དྲིན་ཅན་རྩ་བའི་བླ་མ་
ལ། སྒོ་གསུམ་གུས་པས་ཕྱག་འཚལ་ལོ། །ཁྱེད་ཀྱི་ཐུགས་རྗེས་བཟུང་དུ་གསོལ། མཆོག་
ཐུན་གཉིས་ཀྱི་དངོས་གྲུབ་སྩོལ། ཞེས་བརྗོད་ལ་ཕྱག་འཚལ་ལོ། །དེ་ནས་ཕྲིན་ལས་བཞི་ཀའི་བཤགས་
པ་རྣམས་རིམ་གྱིས་བྱའོ། །རོལ་མོ་༣ང་། ཁྲོ་སྒྲུབ་ལྟར། བསྲོ་འབར་བ༔ ། ནས་ ཐུན་སྦྱོ་བྱོ་ཡན་གྱིས་
གསང་མཚམས་བཅད། ༣ང་༢ང་། ཡར་སྙོགས་ལ་མཆོད་རྫས་བྱིན་རླབས་ཚར་གཅིག་བྱ། དེ་ནས་བརྡ་སྒོ་དབྱེ་
77



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བ། ཧཱི ཙིརྟ་ཤ ། ནས་ སལ་ཡན་དང་། ཕྲིན་ལས་བཞི་ཀའི་ཕྱི་མཆོད་རྣམས་བྱ། ༢ང་སྣང་། དེ་ནས་
ཁྲོ་སྒྲུབ་ལྟར། བསྭོ་ཨཱ་བ་བཱ༔ ། ལན་བཞི་གྱེར་ལ་ཕྱག་རྒྱ་གཡུང་དྲུང་
། འཁོར་ལོ། པདྨ། རིན་ཆེན་བཞི་བྱའོ། །
དེ་ནས་ཞི་བ། ཁྲོ་བོ། །བླ་སྒྲུབ་གསུམ་གྱི་སྨན་མཆོད་འབུལ། གོང་དུ་བརྒྱུད་ཕྱག་ལྟར། ཧོ་ཐུགས་རྗེ་རྒྱུན༑ །
ནས་བདུད་རྩི་སྨན་གྱི་མཆོད་པ་འབུལ། ཞེས་བསྒྱུར་ལ་བརྒྱུད་ཕྱག་ཚང་མ་དང་། ཁ་སྐང་བྱ་བླ་སྒྲུབ་
ལྟར། དཔོན་གསས་ཐུགས༔ ། ནས་ ཧུན་ནོ། །ཡན་གྱིས་དངོས་གྲུབ་རོལ། དེ་ནས་ཞི་བ། ཁྲོ་བོ་གཉིས་ཀྱི་
རཀྟ་དང་
། ༣ང་ གཏོར་མ་འབུལ། ༣ང་། མཁའ་འགྲོ་ལྟར། ཧོ༔ སྣང་སྲིད༔ ། ནས་ ཁཱ་ཧི། ༣ང་༢ང་
ཡན་གྱིས་ནང་མཆོད་འབུལ། ཞི་ཁྲོ་བ་གཉིས་ཀྱི་གསང་མཆོད་འབུལ། ༢ང་། མཁའ་འགྲོ་ལྟར་སྦྱོར་མཆོད་། ༢ང་།
སྒྲོལ་མཆོད། ༢ང་རོལ་མོ་ཞོག་ཟ། བླ་སྒྲུབ་ལྟར་ཌ་སིལ་དཀྲོལ་ལ་རོལ་མོ་༢ང་། སྡོང་པོ༔ ། ན་ས་རྩ་རླུང་ཐིག་ལེའི་
མཆོད་པ། ངེས་པར་བསྔགས་ ཡན་བརྗོད། ༢ང་རོལ་མོ་ཞོག་ཟ། དེ་ནས་ཕྲིན་ལས་བཞི་ཀའི་འཛབ་བསྒོམ་ལ།
རིམ་བཞིན་བསྙེན་པ་རབ་འབུམ་ཕྲག་གསུམ་རེ། འབྲིང་གཉིས་རེ། ཐ་མ་རེ་རེ་བཟླས་ལ་རང་རང་གི་འཛབ་བསྟོད་
དོ དེ་ནས་རོལ་མོ་༢ང་། ཞི་ཁྲོ་མཁའ་འགྲོ་བླ་སྒྲུབ་རྣམས་ཀྱི་སྐུ་བསྟོད་རིམ་བཞིན་བྱ་ལ་བར་བར། ༢ང་བྱ་ལ་མཐར་
༢ང་རོལ་མོ་ཞིག་རྔ། ༈ དེ་ནས་ཚོགས་མཆོད་ལ། བསྭ་ཏྭ་ཏ་ཡ ། སོགས་སྤྱི་ལྟར་ བྱ། རོལ་མོ་༩ང་༢ང་།
ཚོགས་མཆོད་ལྟར་རཾ་ཡཾ་མོ། འབྲུ་གསུམ༔ །ནས་ གྱུར། ཡན་གྱིས་བྱིན་གྱིས་རློབས། དེ་ནས་ ཧཱི༔
སྐུ་གསུམ༔ །ནས་ སྤྱན་འདྲེན་༢ངག སྦྱོར་སྒྲོལག ༢ང་༣ང་། མཆོད་འབུལ། ༣ང་༢ངག བཤགས་པ་༢ང་༣ང་།
བསྒྲལ་ག ༣བ བསྟབ་པ་༣ང་༢ང་རྣམས་རིམ་བཞིན་བྱ། སྐབས་འདིར་བརྒྱུད་པ་རྐང་ཐོན་ལྟར་ཚོགས་མཆོད་འབུལ་
བ་ སྤྲོ་ན། རིན་པོ་ཆེའི་སྣོད་དུ་འབྲུ་ཕྱེ་གཙང་མ་ལ་གྲུ་བཞི་བང་རིམ་བཞི་བརྩེགས་བྱ། དེ་ལ་ནོར་བུ་བརྒྱ་རྩ་བརྒྱད་
བཞག །སྟེང་དུ་བུམ་པ་སྨན་འབྲུ་དང་རིན་ཆེན་ཕྱེ་མས་བཀངས་བ་དང་། དེའི་སྟེང་དུ་མཆོད་པ་རྣམ་ལྔ་བཤམ།
གཞན་ཡང་ཤ་ལྔ། སྨན་ལྔ། དམ་རྫས་ལྔ། སྨན་འབྲུ་མེ་ཏོག་ལ་སོགས་བྲན་ལ། ཕྱག་མཆོད་ཆེན་མོ་ལྟར། མི་
དམིགས་ཁྱབ་བདལ་བོན་གྱི་དབྱིངས། ནས་ ཁྱེད་ཕྱག་འཚལ། ༈ གསང་རྒྱུད་ཐེག་
པའི་མངའ་བདག་མཆོག་ཁྱེད་ལ། ཤ་ལྔ་བདུད་རྩི་ལྔ་དང་འདོད་ཡོན་ལྔ། ཕྱི་ནང་
གསང་བ་ཡང་གསང་ཚོགས་མཆོད་འབུལ། རྣལ་འབྱོར་ཉོན་ཤེས་སྒྲིབ་པ་ཀུན་
78



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བྱང་ནས།། བདུད་བཞི་གནས་སུ་དག་པར་བྱིན་གྱིས་རློབས། ལས་བཞི་ལྷུན་གྱིས་
གྲུབ་པར་བྱིན་གྱིས་རློབས།། སྣང་བཞི་ཟད་སར་ཕྱིན་པར་བྱིན་གྱིས་རློབས། སྐུ་བཞི་
ཚེ་འདིར་ཐོབ་པར་བྱིན་གྱིས་རློབས། ཞེས་ཕྱག་མཆོད་ཆེན་མོ་ལྟར་འགྲེས་སོ། །དེ་ལྟར་ཕྱག་རེ་དང་
ནོར་བུ་རེ་སྨན་རཀ་འབྲུ་སྣ་བཅས་འབུལ་ལོ། །དེ་ནས་བརྒྱུད་སྐོང་སྔ་དར་ཕྱི་དར་སྤྱི་སྤུངས་དང་སྦྲགས་ན་དེ་ལྟར་བྱའོ། །
བརྒྱུད་སྐོང་གི ཧྲི སྔོན་ཚེ་འདས་པའི་བསྐལ་པ་དང་པོ་ལ། བོན་སྐུ་ཀུན་བཟང་རྫོགས་
སྐུ་གཤེན་ལྷ་དང་།། སྤྲུལ་སྐུ་འཆི་མེད་ཡུམ་སྲས་གཤེན་གསུམ་བཅས།། དགོངས་
བརྡ་སྙན་ཁུང་བརྒྱུད་པའི་ཚོགས་རྣམས་ཀྱི།། འོག་མིན་སྤྲོས་བྲལ་གསང་ཆེན་བདེ་
བའི་ཞིང་།། དབྱིངས་ཤེས་དབྱེར་མེད་ཆེན་པོའི་ཚོགས་འཁོར་གྱིས།། བླ་མ་ཡི་དམ་
མཁའ་འགྲོའི་ལྷ་ཚོགས་རྣམས།། ཐུགས་དམ་གཉེན་པོ་ཅི་ལྟར་བསྐང་བ་བཞིན།
དིང་གི་གནས་འདིར་ལོངས་སྤྱོད་ཚོགས་ཀྱིས་སྐོང་།། ཕྱི་ནང་བར་ཆད་སེལ་ཕྱིར་
བཞེས་སུ་གསོལ། སྣང་བཞི་ཟད་སར་བསྐྱལ་ཕྱིར་བཞེས་སུ་གསོལ།། དགའ་བཞི་
ཡེ་ཤེས་འབར་ཕྱིར་བཞེས་སུ་གསོལ། རྣམ་བཞི་ཕྲིན་ལས་གྲུབ་ཕྱིར་བཞེས་སུ་གསོལ།
སྐུ་བཞི་ཚེ་འདིར་བརྙེས་ཕྱིར་བཞེས་སུ་གསོལ། དོན་གཉིས་མཐའ་རུ་ཕྱིན་ཕྱིར་
བཞེས་སུ་གསོལ། དེ་འོག་ཟབ་དོན་སྤེལ་བའི་དུས་སྐབས་སུ། སྤྲུལ་པའི་གཏེར་སྟོན་
ཆེན་པོ་རྣམ་གཉིས་དང་། བརྒྱུད་འཛིན་བླ་མ་རིམ་གྱིས་བྱོན་རྣམས་ཀྱིས། རང་
གནས་གྲུབ་པ་བརྙེས་པའི་ཞིང་མཆོག་ཏུ།། ག་མེད་བདེ་བ་ཆེན་པོའི་ཚོགས་
འཁོར་གྱིས། བླ་མ་ཡི་དམ་མཁའ་འགྲོའི་ལྷ་ཚོགས་རྣམས།། ཐུགས་དམ་གཉེན་པོ་
ཅི་ལྟར་བསྐང་བ་བཞིན།། དིང་གི་གནས་འདིར་ལོངས་སྤྱོད་ཚོགས་ཀྱིས་སྐོང་།།
ནང་བར་ཆད་སེལ་ཕྱིར་བཞེས་སུ་གསོལ། སྣང་བཞི་ཟད་སར་བསྐྱལ་ཕྱིར་བཞེས་
སུ་གསོལ། དགའ་བཞི་ཡེ་ཤེས་འབར་ཕྱིར་བཞེས་སུ་གསོལ།། རྣམ་བཞི་ཕྲིན་ལས་
གྲུབ་ཕྱིར་བཞེས་སུ་གསོལ། སྐུ་བཞི་ཚེ་འདིར་བརྙེས་ཕྱིར་བཞེས་སུ་གསོལ། དོན་
79



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཉིས་མཐའ་རུ་ཕྱིན་ཕྱིར་བཞེས་སུ་གསོལ།། ༢ང་༣ང་། ཞེས་བསྐང་ངོ་། །དེ་ནས་ཚོགས་སྐོང་
འདོད་འབྱུང་ལྟར། ཨ་ཧཱུཾ་ཧཱུཾ། གསང་སྔགས་ནས་དངོས་གྲུབ་སྩོལ། ཡན་བརྗོད་ལ། དེ་ནས་ཁྱད་
པར་སྐང་བ་ནི། ཧཱུྃ་ཟག་མེད་ལོངས་སྤྱོད་ཚོགས་ཀྱི་མཆོད་པ་དང་།། སྒྲུབ་གཤེན་ལྟ་སྒོམ་
རྣམ་པར་དག་པ་ཡིས།། བོན་སྐུ་ཀུན་བཟང་ཡབ་ཡུམ་ཐུགས་དམ་སྐོང་། རྫོགས་སྐུ་
རིགས་ལྔ་ཡབ་ཡུམ་ཐུགས་དམ་སྐོང་།། སྤྲུལ་སྐུ་གསང་བདག་ཡབ་ཡུམ་ཐུགས་
དམ་སྐོང་། རིག་འཛིན་གྲུབ་ཐོབ་ཡབ་ཡུམ་ཐུགས་དམ་སྐོང་། ཁྲོ་རྒྱལ་གཙོ་མཆོག་
ཡབ་ཡུམ་ཐུགས་དམ་སྐོང་།། ཁྲོ་ཚོགས་ཡབ་ཡུམ་འཁོར་བཅས་ཐུགས་དམ་སྐོང་།
མཁའ་འགྲོ་བསྐལ་བཟང་འཁོར་བཅས་ཐུགས་དམ་སྐོང་། གྱེར་སྤུངས་དྲན་པ་ཡབ་
ཡུམ་ཐུགས་དམ་སྐོང་། ཞི་རྒྱས་དབང་དྲག་ལྷ་ཚོགས་ཐུགས་དམ་སྐོང་། བོན་སྐྱོང་
ཕོ་མོ་འཁོར་བཅས་ཐུགས་དམ་སྐོང་། དཔལ་མགོན་ལྷ་སྲིན་སྡེ་བརྒྱད་ཐུགས་དམ་
སྐོང་། ཡུལ་ལྷ་གཞི་བདག་གནས་བདག་ཐུགས་དམ་སྐོང་། དེ་ལྟར་ཐུགས་དམ་
བསྐང་བའི་བྱིན་རླབས་ཀྱིས།། མཆོག་ཐུན་དངོས་གྲུབ་ཚེ་འདིར་བརྙེས་པ་དང་།།
ཕྲིན་ལས་རྣམ་བཞི་ལྷུན་གྱིས་གྲུབ་པར་མཛོད།། ༣ང་། ཅེས་ཚོགས་ཕུད་འབུལ་ལོ། །དེ་ནས་མི་
བདུད་བསྐུལ་ལ་ཚོགས་གཏོར་འབུལ། རྨད་བྱུང་མས་ཁ་སྐོང་བྱ་ཚེ་བདུད་དྲལ་བཞི་ལྕམ་བརྒྱད་བརྡུང་། རོལ་མོ་ཞོག་
རྔ་བྱའོ། །ཨ་གསལ་ལྟར། ཨེ་མ་ཧོ། ལོངས་སྤྱོད་ལྷ་རོལ་དང་དངོས་གྲུབ་ཞུ། དེ་ནས་ཆ་ལག་ལྟར།
ཨ་ཨོཾ་ཧཱུྃ། བླ་མ་ཡི་དམ་ །ན་ས་ སིཏི་འདུ། པན་བརྗོད། དེ་ནས་ཚོགས་ཕུད་སྦྱང་བ་ནི ཧོ་དབྱིངས་
དང་ཡེ་ཤེས་རོལ་པའི་ཀློང་། རང་བྱུང་ཡེ་ཤེས་མེ་ཡི་ཧོམ། ཟག་མེད་ཚོགས་ཀྱི་
མཆོད་སྤྲིན་གཏིབ།། ཟད་མེད་རིན་ཆེན་གཏེར་དུ་བཞག །ཀུན་ཀྱང་མཉེས་
པར་ཐིམ་གྱུར་ནས།། བདག་སོགས་ཡིད་བཞིན་གཏེར་སྤྱོད་ཤོག །བསྭཱ་ཨོཾ་ཚངས་
སྟངས་ནེ་རམ་འོད་དཀར་སླ་ཞི་དུབ་དུབ་སད་དོ་མུ་ཡེ་ཧ་ར་ཐུན་ཨཱ། ཞེས་བརྗོད་དོ །
དེ་ནས་སྤྲོས་བཅས་དབང་ཚང་མ་དང་ཚངས་སྟངས་ཚེ་དབང་ཏིང་ནམ་ཆུ་དབང་བཅས་སྐབས་འདིར་བསྐུར་བའོ།།
80



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གཞན་ཡང་སློབ་མ་ཤེས་རབ་ཀྱི་བློ་ཅན་ཕྱིར་མི་ལྡོག་ངེས་པའི་རིགས་ཡིན་ན་དབང་བཞི་ཡོངས་རྫོགས་འདིར་བསྐུར་
ཆོག་པས་བསྐུར་ལུགས་དཀྱུས་བཞིན་ནོ། །དེ་ལྟར་མ་ཡིན་པར་ཤེས་རབ་ཞན་པ་དང་འཁོར་བ་ལ་བློ་མ་ལོག་པའི་རིགས་
ལ་བསྐུར་ན་དམ་ཚིག་ལ་འགལ་ནས་ངན་སོང་དུ་ལྟུང་བར་འགྱུར་བས་བློ་ལ་དཔག་ནས་དབང་ཕྱི་མ་གསུམ་རིམ་གྱིས་
བསྐུར་ཤེས་པ་གལ་ཆེའོ། །གང་ལྟར་ཡང་དབང་བསྐུར་ཚར་རྗེས། སྤྱི་ལྟར་བསྭོ་དམུ་ར་མུ་ཡེ་ཧཱུཾ་ ནས་
བརྟན་གྱུར་ཅིག་ ཡན་དང་། ཁོད་སྤུངས་བླ་སྒྲུབ་ལྟར། གྱེར་སྤུངས་ཀྱི་སྐུ་གཟི་མདངས་དང་
ལྡན་པའི་ཐུགས་ཁ་ ། ནས་ བསྒོམས་ལ་རོལ། ཡན་དང་། ཡུམ་གྱི་ཐུགས་ཁར༔ ། ནས་
ཨ་ཨོཾ་ཧཱུྃ་ཧ་རི་ནི་ས་ཧྲིང་ཛ༔ ཞེས་བརྒྱ་ རྩ་བརྒྱད་བཟླས་ལ། ཚོགས་མཆོད་ལྟར། ཀྱེ་དཔོན་གསས་
ནས་གསོལ། ཅེས་དང༌ ཧོ་བླ་མེད་ ནས་ ལ་ལ་ཧོ། ཡན་གྱིས་དགའ་སྟོན་གྱི་དངོས་གྲུབ་བཀྱེ་ཞིང་རོལ། ཁོད་
སྤུངས་སྒྲུབ་རྫས་རིལ་བུའང་སྦྱིན་ལ། དེ་ནས་ཚོགས་ལྷག་བསྔོ་བ། ཚོགས་མཆོད་ལྟར། ཧོ་གསང་བདག །
ཅེས་དང་ཚོགས་སྨོན། ཧོ་བླ་མ༔ ། ནས་ གྲུབ་པར་ཤོག་ ཡན་བརྗོད་དོ། །དེ་ནས་གཏང་རག་གི་ཚུལ་
དུ་ཚོགས་འཁོར་བསྐོར་ལ་སྐོང་བཤགས་ཚར་མང་དུ་བརྗོད། ༈ གསུམ་པ་རྗེས་བྱ་ལ། ཨ་གསལ་ལྟར་རོལ་མོ༣ང་།
བཧཱུཾ་ང་ནི་ཡེ་ཤེས༔ ། ནས་༣ང་༢ང་། མཚམས་བཅད་ལ་བཀའ་བསྒོ་བྱ། སྤྲོས་བཅས་དབང་ལྟར། ཧི༔
དཀྱིལ་འཁོར་ཤར༔ ། ནས་ སལ་སལ། ༢ང་རོལ་མོ། ཡན་གྱི་ཕྱོགས་བཞིའི་སྒོ་དབྱེ་བྱ། ལོངས་སྤྱོད་
ལྷ་རོལ་དང་། ཚོགས་མཆོད་ལྟར། ཧོ་བླ་མ་ཡི་དམ་ ། ནས་ གྲུབ་པར་ཤོག་ ཡན་དང་། ཞི་གྱུར།
ཨ་གསལ་དངོས་གྲུབ། རྒྱལ་བ་ཀུན་འདུས༔ ། ཞི་དབང་ཁྲོ་གསུམ། ཆ་ལག་ལྟར། ཨ་ཨཱི་ཧཱུྃ། བླ་མ་
ཡི་དམ་ ། ནས་ སི་ཏི་འདུ། ཡན་དང་། དམ་བཅའ་ནི། རྩ་བསྙེན་རྣམས་ལན་གཉིས་རེ་བརྗོད་ལ། ཁྲོ་སྒྲུབ་
ལྟར། ཁྲོ་མཆོག་ལྷ་ ། ནས་ ས་མ་ཡ་སྡོམ། ཡན་བརྗོད་དོ། །དེ་ནས་ཕུད་སྦྱང་ལ། རོལ་མོ་༣ང་། ཁྲོ་
སྒྲུབ་ལྟར། བསྲོ་འབར་བ༔ ། ནས་ ཐུན་བྱོ་བྱོ། ༣ང་
། ཡན་གྱིས་མཚམས་བཅད། ཨཱ་བདག་ཉིད་སྐུ་
གསུངi ། ནས་མེ་ལྷ་བསྐྱེད། གོང་ལྟར། ཧོ་དབྱིངས་དང་ཡེ་ཤེས༔ ། ནས་ ཐུན་ཨ། ༣ང་༢ང་།
ཡན་གྱིས་ཕུད་མེ་ཐབ་ཏུ་འབུལ དེ་ནས་སྤྱི་སྤུངས་བརྒྱུད་སྐོང་དང་གཞུང་གི་བརྒྱུད་སྐོང་གཉིས་སྦྲག་སྟེ ན་མོ་སྔོན་
དང་གོང་ལྟར་ཧཱི་སྔོན་ཚེ་ནས་བཞེས་སུ་གསོལ། ཡན་སྔ་དར་དང་ཕྱི་དར་ཕྲུགས། ༢ང་༣ང་། དེ་ནས།
$2



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཨོཾ་བདེ་གཤེགས༔ ། དང་གོང་ལྟར་ཁྱད་པར་སྐོང་བ། ཧཱུྃ་ཟག་མེད༔ ། ནས་གྲུབ་པར་མཛོད།
༣ང་། ཡན་བརྗོད་དོ། ༈ །དེ་ནས་སྲུང་མ་བསྐུལ་ལ ༣ང༢། དབལམོའི་སྲོག་བསྐུལ་ལྟར་ཏིང་འཛིན་ནི། རང་
ཉིད་ ནས་ པར་བསམ། བརྗོད་ལ་ཐུགས་འཛབ་ བསྭཱ་ཐུན། ཅི་འགྲུབ་དང་བསྐུལ་པ། བསྭོ་བོན་
ཉིད༔ ། ནས་རིམ་བཞིན་སྨན་བཞིའི་བསྐུལ་པ་མ་གསུམ་བསྐུལ་པ་༢ང་༣ང་བྲག་བཙན་བསྐུལ་པ་བཅས་མཐར་
ཕྱུང་སྟེ་གཞན་ཡང་བོན་སྐྱོང་ཅི་རིགས་བསྐུལ་ལ། ༣ང་༢ང་། སྤྱི་ལྟར་དམར་ལམ་ཏིང་འཛིན། བདག་ཉིད་
སྐད་ཅིག་ ནས་ མཆོད་པར་གྱུར། ཞེས་དང་། ༀ་གཤེན་ལྷ་འོད་དཀར་ ནས་ ཐུན་ཨ།
ཡན་དབ ༢ང་༣། ཆ་ལག་ལྟར་ཆད་ཐོ་བྱ་བ་ནི། བསྔོ་སྔོན་ཚེi ། ཅེས་དང་།བསོ་སྟོང་གསུམ༔ ། ཅེས་
དང་། བྷོ་ གསང་བདག་ ནས། ཁ་ཁཱ་ཧི། ༣ང་༢ང་། ཡན་བརྗོད། དེ་ནས་ ཀཱ་དྲ་བ་དམར་
ནག ༢ང་། ཅེས་བརྗོད་ལ་རྨད་བྱུང་ཁ་སྐོང་དམོད་བཅོལ་གོང་འོག་བར་གསུམ་བྱ། རོལ་མོ་༣ང་། ལོངས་སྤྱོད་
ལྷ་རོལ་དང་། ཆ་ལག་ལྟར་བྲོ ཧཱུྃ་ཉོན་ མོངས་ ། ནས་ ནན་ནན། ཡན་བརྗོད་ལ། སྤྱི་ལྟར་ དམུ་
རི་མུ་ཡེ༔ ། དང་། ཆ་ལག་ལྟར་བཀྲ་ཤིས་གསོལ་བ། སྐྱེ་མེད་ངང༔ ། ནས་ བཀྲ་ཤིས་ཤོག་ ཡན་
དང་། གཞན་ཡང་སྐལ་བཟང་དབུས། ། དང༌། ཞི་བར་གྱུར༔ ། དང་། ཁ་སྐོང་ནི ན་མོ་རྒྱུ །
དང་། སྨོན་ལམ་འདི༔ ། དང་ གཤེགས་གསོལ་ཆ་ལག་ ལྟར་ཡར་སྙོགས་ལ། ཨ་སྣང་སྲིད་ ནས་ ཨ་
ཨ་ཨ། ཡན་བརྗོད་ལ། འཁོར་རྣམས་འོད་དུ་ཞུ་ནས་གཙོ་བོ་ལ་ཐིམ། གཙོ་བོ་འོད་
དུ་ཞུ་ནས་རང་རང་གི་ས་བོན་དུ་གྱུར། དེ་ཉིད་རང་བཞིན་མེད་པར་བསམ། གཞལ་
ཡས་ཁང་འོད་དུ་ཞུ་ནས་ཡི་གེ་ཧཱུྃ་གཅིག་ཏུ་གྱུར། དེ་ཡང་མཁའ་ལ་འཇའ་ཡལ་
བ་ལྟར་བསམ་ལ་མི་དམིགས་སྤྲོས་བྲལ་ངང་དུ་དར་གཅིག་ཀློད་ལ། ཆ་ལག་ལྟར་བསྔོ་
སྨོན། ཧོ་བདག་གི་དུས་ ། ནས་ ས་ཐོབ་ཤོག །ཡན་གྱིས་རང་གཞན་ཐམས་ཅད་ད་མིགས་མེད་དུ་བཞག་
གོ །ཅེས་པ་འདིའང་མཆོག་སྤྲུལ་དྲུང་མུས་བསྐུལ་ངོར་ཤར་རྫ་པས་བྲིས་པས་དགེའོ། །མུ་ཙུག་སྨྲར་རོ།།
$2



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རྫོགས་པ་ཆེན་པོ་སྐུ་གསུམ་རང་ཤར་ལས།
གསང་བདག་སྒྲུབ་པའི་ཆ་ལག་
ཡིད་བཞིན་དབང་རྒྱལ་
བཞུགས་སོ། །
༄༅། །གནོཧཱ་1༔ བླ་མ་ཡི་དམ་མཁའ་འགྲོ་གསུམ་ལ་ཕྱག་འཚལ་ལོ། །གསང་བདག་རྩགསུམ་སྒྲུབ་པའི་
ཆལག་ལས། ཐོག་མ་སྔོན་འགྲོའི་རིམ་པ་བསྟན་པ་ནི། གཞི་གནས་མངའ་དབང་བདག་པོ་ཅན་རྣམས་ལ། དཀར་གྱི་གཏོར་
མ་བསྔོ་ཞིང་ཞི་བདེ་བཅོལ། རིན་ཆེན་སྣོད་དུ་དཀར་གཏོར་རིལ་བུ་བཤམ། གཙང་ཆུ་རྫས་ཀྱིས་བྲན་ལ་འདི་བཞིན་བསྔོ།
རཾ་ཡཾ་ཁཾ། ཨ་ཧཱུཾ་ཧཱུཾ། ལན་གསུམ། སྔོན་ཚེ་གསང་བདག་གསང་བའི་སྤྱན་སྔ་རུ།། ཁས་
བླངས་དམ་བཅའ་ཕུལ་བའི་དཔལ་མགོན་རིགས།། འདོད་ཡོན་དཀར་མངར་སྨན་
གཏོར་འདི་བཞེས་ལག དགེ་བའི་སྡོངས་གྲོགས་རྒྱ་ཆེ་མཛད་དུ་གསོལ། སརྦ་རཏྣ་ཁཱ་
ཧི། བགེགས་རིགས་ལ་གཤེན་གླུད་འཇལ་བ་ནི། ཧོ༔ རྩ་གསུམ་དཀྱིལ་འཁོར་སྒྲུབ་པའི་མཆེད་
ལྕམ་ལ།། ཉེར་འཚེ་བུ་ལོན་སྙགས་པ་འབྱུང་པོའི་རིགས། གཤེན་གླུད་དབང་པོ་
ཀུན་ཚིམ་འདི་ཁྱེར་ལ། སྒྲུབ་གནས་འདི་རུ་མ་འདུག་གཞན་དུ་དེངས། བསྭཱ་རཾ་
ཨུ་ཙ་ཏྱ་ཕཊ དེ་ནས་རྒྱལ་པོ་ཆེན་པོ་བཞི་ལ་བཀའ་བསྒོ་བ་ནི། བསྭོ་བསྭོ་ང་ནི་གསང་བདག་
གསང་བ་འདུས་པ་སྟེ། སྐུ་ནི་བླ་མ་རིག་འཛིན་ཡོངས་ཀྱི་དབལ། གསུང་ནི་ཡི་དམ་
ཞི་ཁྲོ་འབར་བའི་དབྱངས། ཐུགས་ནི་མཁའ་འགྲོ་བསྐལ་བཟང་དགོངས་པ་སྟེ། སྣང་
སྲིད་ཁམས་ཀུན་ང་ཡི་རྩལ་ལས་བྱུང་། ཕྱི་ནང་མཚམས་ཀྱི་དབྱེ་བ་མ་གྲུབ་ཀྱང་། མ་
རིག་ལོག་པར་གོལ་བའི་གདོན་རིགས་ཀུན།། བླ་མེད་བྱང་ཆུབ་སྒྲུབ་ལ་མི་འདུན་པ།
ཕྱོགས་མཚམས་སྐྱོང་བའི་རྒྱལ་པོ་ཆེན་པོ་བཞི། ཡུལ་སྲུང་རྣམ་སྲས་སྤྱན་བཟང་
33



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཕགས་སྐྱེས་པོ།། གདོན་ཆེན་བཞི་ཡི་ཁ་གནོན་ཚོགས་ལམ་སྲུང་། བདུད་རྩི་ཕུད་
གཏོར་སྤྲིན་ཚོགས་འདི་བཞེས་ལ། ཕྱོགས་བཞིའི་བར་ཆད་མ་ལུས་འདུལ་བ་དང་།།
བཅོལ་བསྐུལ་དྲག་པོའི་ཕྲིན་ལས་བསྒྲུབ་ཏུ་གསོལ།། བསྔོ་ཐོ་ཡེ་ཐུན་ཉེ་ལོ་ཡོ་ཐུན་
སྤུངས་སོ་ཐད་དོ་ཐུན།། ཧ་ལ་ཞ་ཧུ་ས་མ་ཡ་ཛ་ཛ༔ གྲན་ལ་བྱོ་བྱོ།། བྷ་ལིང་ཏཱ་ཁཱ་ཧི།
ཞེས་ཀྱི་བཀའ་བསྒོ་དམ་ཚིག་བསྒྲག་པར་བྱེད། དེ་ནས་དཀྱིལ་འཁོར་བུམ་པ་བཅའ་བ་ལ། དང་པོ་ས་སློང་བ་
ནི། དཀར་དམར་སྨན་འབྲུ་བཤམ་ལ། ཧོ༔ འབྱུང་བ་རིན་ཆེན་དབང་བསྒྱུར་ས་ཡི་བདག །
གསེར་མདོག་འཆང་བ་ལྷ་མོ་གཞི་བརྟན་མ།། ཙང་ཙང་འཁོར་བ་ས་བདག་ཀུན་གྱི་
རྗེ། གཙོ་འཁོར་སྤྲུལ་པ་བཅས་པའི་ཚོགས་རྣམས་ལ། སྨན་འབྲུ་མེ་ཏོག་དཀར་གྱི་
གཏོར་མ་འབུལ། རིན་ཆེན་ས་ཡི་དངོས་གྲུབ་སྩལ་དུ་གསོལ།། སརྦ་བྲོ་སི་ཏི་ན་མ།
ས་ཡོན་གཏེར་དུ་གཞུག་ལ་ས་བླང་སྟེ། གཞུང་ལྟར་དཀྱིལ་འཁོར་བཅའ་ལ་ཚན་ཆུས་བྱུག །དེ་ནས་ཐིག་ཚོན་བཀྱེ་བས་
གི ཧོ༔ རིན་ཆེན་སྟེགས་བུ་མཎྜལ་ཟླུམ་པོ་ལ། སྨན་གྱིས་བྱུག་ཅིང་བདུད་རྩིས་ཆག་
ཆག་གདབ། དཀར་དམར་ཐིག་འདེབས་སྣ་ལྔའི་རྡུལ་ཚོན་བཀྲམ། གསང་བདག་
རྩ་གསུམ་དཀྱིལ་འཁོར་གསལ་གྱུར་ཅིག །རཏྣ་མཎྜལ་ཧཱུྃ་སྭཱཧཱ། རྒྱན་རྫས་བཀོད་པ་ལས།
བུམ་པ་རྟེན་རྫས་སོགས་ཀྱི་བགེགས་བསལ་བ་ནི། ཧཱུྃ༔ གསང་བདག་གསང་བའི་དཀྱིལ་འཁོར་
འདིར། དོན་དམ་མ་རྟོགས་ལོག་པའི་བགེགས།། གནས་འདིར་མ་འདུག་གཞན་
དུ་དེངས། གལ་ཏེ་མི་འགྲོ་འདུག་གྱུར་ན།། རྫས་ལས་མེ་བྱུང་མེ་ཡིས་སྲེག །ཉུངས་
དཀར་འབར་བའི་ཐུན་གྱིས་བྲབ།། དྲི་ཡི་རྒྱལ་པོ་གུལ་གུས་བདུག །དྲག་སྔགས་ཐོག་
སེར་ཆར་གྱིས་བསྐྲད།། མཁའ་དབྱིངས་རོལ་པའི་ཀློང་དུ་བསྟིམ།། བསྭོ་ཨོྃ་ཉེ་ལོ་
ཡོ་ཐུན་གྱད་མ་རམ་ཧེ་ལ་རྦད་བྷོ་ཡ་ཧ་ཡ་ཨུ་ཙ་ཏྱ་ཕཊ༔ བུམ་པ་ཚན་སྤོས་ཀྱིས་གཙང་བར་བྱ་
བ་ནི། ཨ དྲི་མེད་ཡན་ལག་བརྒྱད་ལྡན་ཆབ།། གཙང་དག་དྲི་ངད་སྦྱར་བའི་སྤོས།།
བུམ་པ་རྟེན་རྫས་མ་ལུས་རྣམས།། མི་གཙང་དྲི་མ་བྱུང་གྱུར་ཅིག །ཨཱི་ཤུདྷོ་ཞིམ་ཞིམ་
$4



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
སང་སང་སཱཧཱ། དེ་ནས་བུམ་རྫས་སྩལ་ལ་རྩ་སྔགས་ཀྱིས་བྱིན་དབབ་སྟེ་དགོད་པ་ནི། ཨོཾ་རིན་ཆེན་བུམ་
པ་མཚན་ལྡན་གཞལ་ཡས་ཁང་།། ནང་བཅུད་དམ་རྫས་བདུད་རྩི་ཚན་གྱིས་བལྟམ།
གསང་བདག་རྩ་གསུམ་ལྷ་ཚོགས་བཞུགས་པའི་རྟེན།། དཀྱིལ་འཁོར་མན་འཇིལ་ཁ་
ལ་བཞུགས་སུ་གསོལ། རཏྣ་གྷན་ཧཱུཾ་ཏིཥྛ་ལྷན། གཏོར་མ་རྣམས་དགོད་དེ། རིན་ཆེན་མཛེས་
པའི་བཟེད་ཞལ་དུ།། དངོས་གྲུབ་ཀུན་འབྱུང་གཏོར་ཆེན་བརྗིད།། ལས་བཞི་ལྷུན་
གྲུབ་རྭ་གུས་བརྒྱན། བླ་མ་ཡི་དམ་མཁའ་འགྲོ་དང་། རིག་འཛིན་དཔའ་བོ་དཔའ་
མོའི་ཚོགས། སྒྲུབ་པའི་རྟེན་དུ་བཀོད་པར་བགྱི།། བྲོ་རཏྣ་ཏིཥྛ་ལྷན། རྟེན་རྫས་གཞན་
རྣམས་དགོད་དེ། རྩགསུམ་རིག་འཛིན་སྐུ་ཉིད་དང་། ཕྱི་ནང་གསང་བའི་རྟེན་རྫས་དང་།
བརྡའ་ཐབས་རྟེན་འབྲེལ་དབང་རྫས་རྣམས།། དཀྱིལ་འཁོར་རྒྱུན་དུ་དགྲམ་པར་
བགྱི།། ཐུགས་དམ་དབྱེར་མེད་བཞུགས་སུ་གསོལ། སརྦ་རཏྣ་པུ་ཙ་ལྷན། བླ་བྲེ་དང་
ཡོལ་བས་བརྒྱན་ལ། གསལ་སྟོང་འོད་ཀྱི་དཀྱིལ་འཁོར་དུ།། རིག་སྟོང་དོན་གྱི་ལྷ་ཚོགས་
གསལ། སྣང་སྟོང་དབྱེར་མེད་གུར་ཡོལ་སྤྲས། མཉམ་སྟོང་མཆོད་རྫས་དུ་མས་བསྐོར།།
ཡེ་སྟོང་དཀྱིལ་འཁོར་རྒྱུན་དུ་གསོལ། དར་རས་རཏྣ་བྲོ་ལྷན། ཞེས་བཀོད་ལ་སྐབས་འདིར་
སྤྲོས་བཅས་དབང་གི་སྟ་གོན་བྱ་བ་དང་ཕྲིན་ལས་གཞུང་ལ་འཇུག་པའོ། །དེ་ནས་རྗེས་བྱ་མཚམས་བཅད་སྒོ་དབྱེ།
དེ་ནས་དངོས་གྲུབ་ཞུ་སྟེ། ཨ་ཨཱཧཱུྃ༔ བླ་མ་ཡི་དམ་རིག་འཛིན་མཁའ་འགྲོའི་ཚོགས།། ཡེ་
ནས་རང་ལ་མ་བཙལ་ལྷུན་གྲུབ་ཅིང་། དངོས་གྲུབ་གཞན་ལས་སྤྲོ་བྱ་མ་མཆིས་ཀྱང་།།
རྩགསུམ་ཐུགས་རྗེ་རྒྱུན་མི་འགག་པའི་ཕྱིར།། སྐུ་གསུམ་ཐུགས་ཀྱི་དངོས་གྲུབ་མཆོག་
དམ་པ། དིང་འདིར་བདག་ལ་ཡོངས་སུ་སྩལ་དུ་གསོལ།། ཨ་ཧཱུཾ་ཧཱུཾ་རཏྣ་སི་ཏི་འདུ།
དེ་ནས་ཆད་ཐོ་བྱ་བ་ནི། བསྔོ་སྔོན་ཚེ་འདས་པའི་བསྐལ་པ་དང་པོ་ལ། མེད་པ་ལྔ་ལྡན་
བོན་གྱི་ཞིང་ཁམས་སུ།། ཐོག་མའི་སངས་རྒྱས་ཀུན་ཏུབཟང་པོ་ཡིས།། བདག་འཛིན་
འགོང་པོ་དམ་ལ་བཏགས་པའི་ཚེ།། སྟོང་ཆེན་མཐའ་བྲལ་ཀུན་ཁྱབ་མ་ཆད་དམ།།
35



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དཔེ་མེད་མཚོན་འདས་སྤྲོས་བྲལ་མ་ཆད་དམ། ཡེ་གྲོལ་ཆེན་པོའི་དམ་ལ་མ་འདའ་
བར། བོན་ཉིདསུམ་ལྡན་གཏོར་མ་འདི་ལོངས་ལ། རྫོགས་པ་ཆེན་པོའི་ལྟ་བ་ཉམས་
མེད་སྲུང་། དེ་འོག་བར་གྱི་བསྐལ་པ་དབུ་མ་ལ། ལྷུན་གྲུབ་ངེས་པ་ལྔ་ལྡན་ཕོ་བྲང་དུ།
བདེར་གཤེགས་རྒྱལ་བ་རིགས་ལྔ་ཡབ་ཡུམ་གྱིས།། གཉིས་འཛིན་འཁྲུལ་པ་དམ་ལ་
བཏགས་པའི་ཚེ། གང་སྣང་སྒྱུ་མའི་རྣམ་རོལ་མ་ཚད་དམ། འགག་མེད་རང་གསལ་
ཆེན་པོར་མ་ཆད་དམ།། སྤང་མེད་འཛིན་བྲལ་དམ་ལ་མ་འདའ་བར།། གྲོལ་བ་བཞི་
ལྡན་གཏོར་མ་འདི་ལོངས་ལ།། དབུ་མ་ཆེན་པོའི་སྒོམ་པ་ཉམས་མེད་སྲུང་། དེ་
འོག་བརྩོད་ལྡན་བསྐལ་པའི་ཐ་མ་ལ།། མ་ངེས་ལྔ་ལྡན་སྤྲུལ་པའི་ཞིང་མཆོག་ན།
ཡུམ་སྲས་གཤེན་དང་གྲུབ་པའི་རིག་འཛིན་གྱིས། རྣམ་རྟོག་འགྱུ་དྲན་དམ་ལ་བཏགས་
པའི་ཚེ།། གང་ཤར་ཡེ་ཤེས་རོ་གཅིག་མ་ཆད་དམ། ཤར་གྲོལ་དུས་མཉམ་ཆེན་པོ་
མ་ཆད་དམ། སྐྱེ་འགག་གནས་བྲལ་དམ་ལ་མ་འདའ་བར།། ཚོགས་དྲུག་རང་དག་
གཏོར་མ་འདི་ལོངས་ལ།། ཕྱག་རྒྱ་ཆེན་པོའི་སྤྱོད་པ་ཉམས་མེད་སྲུང་།། དེ་འོག་
སྙིགས་མ་ལྔ་ཤར་བསྐལ་པ་ལ།། རང་རང་འགྲོ་བ་འདུལ་བའི་གནས་མཆོག་ཏུ།།
རྒྱལ་ཀུན་ངོ་བོ་དཔོན་གསས་བླ་མ་ཡིས།། ཁམས་གསུམ་རིགས་དྲུག་དམ་ལ་བཏགས་
པའི་ཚེ།། དུཁ་རྒྱབ་ཏུ་སྤང་བ་མ་ཆད་དམ། ཐར་པ་དང་དུ་ལེན་པ་མ་ཆད་དམག་
སྤང་བླང་འཛོལ་མེད་དམ་ལ་མ་འདའ་བར། དགེ་བཅུ་ཕུན་ཚོགས་གཏོར་མ་འདི་
ལོངས་ལ། སངས་རྒྱས་སྟོན་པའི་བསྟན་པ་ཉམས་མེད་སྲུང་། ཅེས་བསྐུལ་ལོ། །དེ་ནས་གཏོར་
མ་བཏང་བ་ནི བསྔོ་སྟོང་གསུམ་འཇིག་རྟེན་ཁྱོན་ཡངས་གཏོར་གཞོང་དུ། ཁམས་གསུམ་
རིགས་དྲུག་སེམས་ཅན་གཏོར་ཆེན་བརྗིད།། རྩ་གསུམ་དཀྱིལ་འཁོར་ལྷ་ཚོགས་
རྣམས་ལ་འབུལ།། འཁོར་བ་མ་སྟོང་བར་དུ་བཞེས་མཛད་གསོལ།། འབྱུང་ལྔ་
འཚོགས་པ་སྒྱུ་ལུས་བཟེད་ཞལ་དུ། ཕུང་ལྔ་རྟེན་དང་བརྟེན་བཅས་གཏོར་ཆེན་
86



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བརྗིད། སྐུ་ལྔ་ཡེ་ཤེས་རོལ་པའི་ངང་དུ་འབུལ། ཟག་བཅས་ཟག་མེད་ཀློང་དུ་བཞེས་
མཛད་གསོལ།། ཀུན་གཞི་མཐའ་བྲལ་ཆེན་པོའི་གྷན་དྷ་རུ།། སྣ་ཚོགས་འགག་མེད་
རང་ཤར་གཏོར་ཆེན་བརྗིད། ཡེ་སྟོང་ཡེ་གྲོལ་ཆེན་པོའི་ཀློང་དུ་འབུལ། མཉམ་
ཉིད་བདེ་ཆེན་ཀློང་དུ་བཞེས་མཛད་གསོལ། དེ་ནས་བརྟན་མ་སྐྱོང་བ་ནི སྦྱོ གསང་བདག་
བླ་མ་ཡི་དམ་སྤྱན་སྔ་རུ།། རྒྱལ་བསྟན་ཉིན་མོར་བྱེད་པའི་ཆད་བོར་བའི།། མ་མོ་
སྨན་བཙུན་བཅུ་གཉིས་བྲན་འཁོར་གཡོག །ལྷག་མ་བཤལ་ཆུ་གཏོར་ཟན་འདི་
ལོངས་ལ།། བླ་མེད་བྱང་ཆུབ་སྒྲུབ་པའི་གྲོགས་མཛོད་ཅིག །མ་མ་དྷ་ཀི་བྷ་ལིང་ཏ་
ཁ་ཁ་ཁཱ་ཧི། གཞན་ཡང་ལྷ་སྲིན་དྲེགས་པ་ཕོ་མོ་དང་།། ཡུལ་ས་ལྕམ་དྲལ་གནས་
བདག་ཕྱོགས་སྐྱོང་བཅུ།། རིགས་དྲུག་སེམས་ཅན་ཕ་འབབ་རེ་བ་རྣམས།། འདོད་
ཡོན་གཏོར་མའི་ཕ་འབབ་འདི་བཞེས་ལ།། ཐམས་ཅད་རེ་བ་ཡིད་བཞིན་སྐོང་གྱུར་
ཅིག །རཏྣ་བྷ་ལིང་བྲོ་ཁ་ཁ་ཁཱ་ཧི། ཅེས་བརྟན་མའི་འགྱེད་གཏོར་ཕྱིར་སྐྱོངས། བྲོ་བརྡུང་བ་ནི། ཧཱུྃ༔
ཉོན་མོངས་འཁྲུལ་རྟོག་ཕྲ་རགས་གདོན་ཚོགས་ཀུན།། རང་བྱུང་རྩ་གསུམ་ཁྲོས་
པའི་བྲོ་ཡིས་གཟིར། དབྱིངས་རྟོགས་དབྱིངས་ཤར་དབྱིངས་སུ་མ་ནུབ་པར། འགྱུར་
ལྡོག་འཕར་ལྡང་མེད་པར་ནན་གྱིས་མནན།། གྱི་གྲན་ནི་དྲི་མ་ར་ཡ་ནན་ནན། གཤེགས་
གསོལ་ནི། ཨ༔ སྣང་སྲིད་སྣོད་བཅུད་འོད་ཞུ་གཞལ་ཡས་བསྡུ། གཞལ་ཡས་ཁང་ཡང་
དཀྱིལ་འཁོར་ལྷ་ལ་བསྡུ།། ལྷ་ཚོགས་གཙོ་ལ་གཙོ་བོ་ས་བོན་བསྡུ།། ས་བོན་འོད་ཞུ་
མི་དམིགས་དབྱིངས་སུ་ཡལ། ཨ་ཨ་ཨ༔ བསྔོ་སྨོན་ནི། ཧོ༔ བདག་གི་དུས་གསུམ་
བསགས་པའི་དགེ་ཚོགས་གང་།། མ་གྱུར་འགྲོ་བ་ཡོངས་ཀྱི་དོན་དུ་བསྔོ།། དབང་
དྲག་ཡི་དམ་རྒྱ་མཚོ་གྲུབ་གྱུར་ནས།། ཀུན་ཀྱང་ཕྱམ་གཅིག་སངས་རྒྱས་ས་ཐོབ་
ཤོག །བཀྲ་ཤིས་གསོལ་བ་ནི། སྐྱེ་མེད་ངང་ལས་སྐུར་བཞེངས་ཐུགས་རྗེའི་བདག །བླ་མ་
རིག་འཛིན་ཚོགས་ཀྱི་བཀྲ་ཤིས་ཤོག །འགག་མེད་ལྷུན་གྲུབ་དྲག་རྩལ་སྟོབས་ཀྱི་
87



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བདག །དབང་དྲག་ཡི་དམ་རྒྱ་མཚོའི་བཀྲ་ཤིས་ཤོག །གཉིས་མེད་ཟུང་འཇུག་
བདེ་བ་ཆེན་པོའི་བདག །མ་སྲིང་མཁའ་འགྲོའི་ཚོགས་ཀྱི་བཀྲ་ཤིས་ཤོག །ཟབ་
གསང་སྙིང་པོ་རྫོགས་ཆེན་བོན་གྱི་བདག །ཊཱཀྐི་ཡེ་ཤེས་དབལ་མོའི་བཀྲ་ཤིས་
ཤོག །བརྒྱུད་པའི་སྲོལ་འཛིན་ཡོན་ཏན་ཟད་མེད་བདག །དཔོན་གསས་བླ་མ་
རྣམས་ཀྱི་བཀྲ་ཤིས་ཤོག །སྨིན་གྲོལ་མངོན་བྱེད་ཟབ་གསང་རྨད་པོ་ཆེ།། རྫོགས་
ཆེན་བླ་མེད་བོན་སྒོའི་བཀྲ་ཤིས་ཤོག །དུས་གསུམ་མི་ནུབ་མི་འགྱུར་བདེ་བ་ཆེ།།
དྲི་མེད་ལྷན་སྐྱེས་རང་རིག་བཀྲ་ཤིས་ཤོག །ཅེས་ཀྱི་བཀྲ་ཤིས་བརྗོད་ལ་དགའ་སྟོན་བྱའོ། །ཅེས་པའང་
འགྲོ་འདུལ་གསང་སྔགས་གླིང་པས་གཏེར་ནས་དྲངས་ཏེ་ཤར་རྫ་བཀྲ་ཤིས་རྒྱལ་མཚན་ལ་བཀའ་བབ་པའོ། །དགེའོ། །
88



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རྫོགས་པ་ཆེན་པོ་སྐུ་གསུམ་རང་ཤར་ལས།
གསང་བདག་ཚོགས་མཆོད་དངོས་གྲུབ་
རྒྱ་མཚོ་བཞུགས་སོ། །
ལན་གསུམ་
༄༅། །ཋགོ་བྦ༔ གསང་བདག་བླ་མ་ཡི་དམ་མཁའ་འགྲོ་ཡི།། ཐུགས་དམ་ལོངས་སྤྱོད་ཚོགས་ཀྱིས་བསྐང་ག
ལ། ཞི་ཚོགས་ནུ་དབྱིབས་ཁྲོ་ཚོགས་རྒལ་ཚིགས་ཅན།། མཁའ་འགྲོར་སྙིང་དབྱིབས་ཧོམ་ལིང་ཁེབ་ལྡན་བཅས།།
གཞན་ཡང་ཚོགས་རྫས་ཕུན་སུམ་ཚོགས་པར་བསག །དེ་ནས་མི་གཙང་དྲི་མ་སྦྱང་བ་གི རཾ་ཡཾ་ཁཾ། ལན་གསུམ།
འབྲུ་གསུམ་ནུས་པ་ཤུགས་བསྒྱུར་བས།། མེ་རླུང་ཆུ་ཡི་བསྐལ་པ་འཁྲུགས།།
མ་དག་སེམས་ཀྱི་དྲི་མ་ཀུན།། སྟོང་ཉིད་ངང་དུ་སྲེག་གཏོར་བཀྲུས།། ཨ་ཨཾ་ཧཱུཾ།
ཨ་ལས་རིན་ཆེན་ཡངས་པའི་སྣོད།། ཨོྃ་གྱིས་ཚོགས་མཆོད་ཟག་མེད་
རྫས། ཧཱུྃ་གིས་སྣང་སྲིད་གང་བར་སྤེལ།། སྐུ་གསུང་ཐུགས་མཆོག་མཉེས་པར་
གྱུར།། དེ་ནས་ཚོགས་ལ་སྤྱན་དྲང་ནི། ཧཱུྃ༔ སྐུ་གསུམ་རྫོགས་པའི་ཞིང་ཁམས་ནས།། བླ་
མ་ཡི་དམ་མཁའ་འགྲོ་རྣམས།། ཚོགས་ཁང་གནས་འདིར་སྤྱན་དྲང་ན། མི་
མངོན་དབྱིངས་ནས་སྐུར་བཞེངས་ལ། ཐོགས་མེད་མྱུར་བ་གཤེགས་སུ་གསོལ།།
ཡེ་ཤེས་ལྷ་ཚོགས་ཕྱེད་དེ་ཕྱེད། རྫུ་འཕྲུལ་ལྷ་ཚོགས་ཉི་ལི་ལི། ལས་ཀྱི་ལྷ་ཚོགས་
ཐ་ར་ར། བོན་སྐྱོང་ལས་ལ་རུབས་སེ་རུབ། ཚོགས་ཀྱི་འདུ་བ་འུར་རུ་རུ།།
སྤྱོད་གཏེར་ཆེན་སྤུངས་སེ་སྤུངས། འོད་ཟེར་ཕུང་པོ་ཤིགས་སེ་ཤིག །ཚོགས་
ཁང་གསང་ཆེན་ཞིང་དུ་བསྒྱུར།། ཚོགས་རྫས་ཟག་མེད་བདུད་རྩིར་བསྒྱུར།།
ཚོགས་གཤེན་རིག་འཛིན་ཕོ་མོར་བསྒྱུར། སྨིན་གྲོལ་ཆེན་པོར་མཛད་དུ་གསོལ།།
ཨ་ཨཾ་ཧཱུྃ་གུ་རུ་དེ་བ་ཌཱཀྐི་བ
་ས་མ་ཡ་ར་ཡོ་ཛ༔ དེ་ནས་སྦྱོར་སྒྲོལ་ནི། ཧོ༔ དབྱིངས་ཡེ་
89



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཁའ་ཀློང་ཐབས་ཤེས་རབ། ལྷ་དང་སྐྱེ་འགྲོ་ཡུལ་སེམས་ཀུན།། གཉིས་མེད་
གཅིག་ཏུ་རོལ་པའི་ངང་།། གཉིས་འཛིན་ལོག་པའི་རྣམ་རྟོག་བགེགས། བདག་
མེད་སྟོང་པའི་ཀློང་དུ་བསྒྲལ།། བདེ་ཆེན་དབྱིངས་རིག་ཟུང་འཇུག་ཉམས།།
མ་འགག་སྒྱུ་འཕྲུལ་ཆེན་པོའི་གར།། གང་ཡང་བདག་མེད་སྒྱུ་མའི་ཚུལ།། དབྱེར་
མེད་རོ་གཅིག་ངང་དུ་བཞེས།། སརྦ་ཤུ་ནིག་མ་ར་ཡ་ཕཊ ཋ སཱཧཱ། ཚོགས་མཆོད་
འབུལ་བ་ནི། ཕྱི་སྣོད་སྟོང་གསུམ་ཚོགས་གཞོང་དུ།། ནང་བཅུད་སྲིད་གསུམ་ཚོགས་
ཀྱིས་བཀང་། གསང་བདག་རྩ་གསུམ་ལྷ་ལ་འབུལ། སྐུ་གསུམ་ཐུགས་མཆོག་
མཉེས་གྱུར་ནས།། ཡེ་ཤེས་ཚོགས་ཆེན་རྫོགས་པར་མཛོད།། མ་ཧཱ་གྷ་ཎ་ཙཀྲ་ལ་
ཁཱ་ཧི། བཤགས་པ་ནི། ཧོ༔ རྩ་གསུམ་དཀྱིལ་འཁོར་ལྷ་ཚོགས་ཀྱི།། རྩ་བ་ཡན་ལག་
ཉིང་ལག་གི །དམ་ཚིག་འགལ་བ་ཅི་མཆིས་དང་། གཞན་ཡང་མཆོད་ཚོགས་
རྒྱུ་ཆུང་ཞིང་། སེར་སྣ་འབག་སྨེ་མི་གཙང་གང་།། མི་འཆབ་བཤགས་སོ་ཚངས་
པར་གསོལ།། ས་མ་ཡ་ཤུདྷོ་ཨ། བསྒྲལ་བ་ནི། བསྭོ་གྲན་ཙེ་མ་ར་ཡ་ཨེ་ཚྭ་ཏྲི་ཛ་
ཁུག་ཁུག །དགྲ་བགེགས་ཉམས་པའི་རྣམ་ཤེས་ཡི་གེ་ཏྲི་ཡི་རྣམ་པར་ཅན་
མང་པོ་བཀུག་ནས་ཚོགས་ཀྱི་ཉ་བོ་ལ་ཐིམ་པར་བསམ་ལ། །བསྲོ་འཇིགས་བྱེད་
འབར་བའི་ཨེ་ཀློང་ནས།། རྩེ་གསུམ་འཁྲོས་པའི་ཁྲོ་ཆུང་འབུམ།། ཕྱག་ན་
མཚོན་ཆ་མེ་ལྟར་འབར།། མ་རིག་གཉིས་འཛིན་འཁྲུལ་པའི་བགེགས།། སྐྱེ་མེད་
དབྱིངས་སུ་བསྒྲལ་བར་བྱ།། འགག་མེད་ངང་དུ་ཐིམ་གྱུར་ཅིག །ནྲྀ་ཏྲི་མ་ར་
ཡ་ཕཊ༔ བསྟབ་པ་ནི། ཧོ༔ ཉམས་པ་བསྒྲལ་བའི་ཤ་ཁྲག་དང་། གཉིས་འཛིན་
འཁྲུལ་པའི་རྟོག་ཚོགས་བཅས།། འཇིགས་བྱེད་འབར་བའི་ཞལ་དུ་བསྟབ།།
སྣང་སྲིད་མཚན་མ་མ་ལུས་ཀུན།། སྟོང་ཆེན་བོན་ཉིད་དབྱིངས་སུ་བསྟབ།།
ཉོན་མོངས་རྗེས་ཤུལ་མེད་པར་གསོལ། མ་ཧ་གྱི་གྲན་ཉམས་པའི་ཤ་ཁྲག་རུས་
90



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གསུམ་ཁཱ་ཧི། ཞེས་བསྟབ་པའོ། །དེ་ནས་ཐུགས་དམ་སྐང་བ་དང་། གཏེར་སྲུང་བསྐུལ་ལ་ཚོགས་གཏོར་
འབུལ་ལོ །དངོས་གྲུབ་བླང་རོལ་ནི། དང་པོ་གར་མས་སྣ་དྲངས་ཏེ་ཞུ་བ ཀྱེ་དཔོན་གསས་མཆེད་ལྕམ་
དགོངས་སུ་གསོལ། འདི་ནི་བླ་མེད་གསང་བའི་རྫས།། མྱོང་གྲོལ་བདུད་རྩི་
དངོས་གྲུབ་བཅུད།། དགྱེས་པར་ཆེན་པོར་བཞེས་སུ་གསོལ། གཤེན་མཆེད་ལྕམ་དྲལ་
གྱིས། ཧོ་བླ་མེད་དངོས་གྲུབ་དམ་པ་ནི། གཞན་གྱི་ཐུན་མོང་མ་ཡིན་ཏེ། ཟག་མེད་
བདེ་བ་ཆེན་པོའི་བཅུད།། ཕྱག་རྒྱས་བླང་སྟེ་རོལ་པར་བྱའོ། །ཨ་ལ་ལ་ཧོ། ཞེས་
ཀྱིས་བླང་ལ་རོལ་ཞིང་ལྷག་མ་ཁ་ཆུས་བྲན་ཏེ་བསྔོ་བ་ནི། ཧོ༔ གསང་བདག་གསང་འདུས་སྤྱན་
སྔ་རུ། དཀྱིལ་འཁོར་མུ་རན་སྐྱོང་བ་ཡི། ཁས་བླང་དམ་དུ་བཅས་པའི་སྡེ། མཁའ་
འགྲོ་ཤུགས་འགྲོ་གནས་ཉུལ་མ།། ཡེ་ཤེས་རྫུ་འཕྲུལ་ལས་གྲུབ་པ། སྐྱོང་མ་ཆེན་
མོ་གཙོ་དང་འཁོར། ཚོགས་ཀྱི་ལྷག་གཏོར་ཕ་འབབ་ལོངས། མཁའ་ལྡིང་ཕྱག་
རྒྱུའི་གར་ལ་ལྟོས།། གསང་དམ་གཉེན་པོ་དྲན་པར་གྱིས།། བཅོལ་པའི་ཕྲིན་
ལས་གཡེལ་མེད་སྒྲུབས། གསང་རྒྱུད་འཛིན་པའི་གྲོགས་གྱིས་ལ།། སྒོམ་གྲྭ་
བསྟན་པ་རྒྱས་པར་མཛོད།། མ་མ་ཌཱཀྐི་སརྦ་དྲུང་ཟད་བྷ་ལིང་ཏ་ཁ་ཁ་ཁཱ་ཧི།
ཞེས་པས་བསྔོས་ལ་ཕྱོགས་བཅུར་གཏོར་རོ། །སྨོན་ལམ་ནི། ཧོ༔ བླ་མ་ཡི་དམ་རིག་
འཛིན་མཁའ་འགྲོ་ལ། བླ་མེད་ཚོགས་ཀྱི་མཆོད་པ་འདི་ཕུལ་བས།། སྒྲིབ་བྱང་
ཚོགས་རྫོགས་སྐུ་གཉིས་མཆོག་ཐོབ་ནས།། རང་གཞན་དོན་གཉིས་ལྷུན་གྱིས་
གྲུབ་པར་ཤོག ། ཅེས་ཀྱི་སྨོན་ལམ་བཏབ་ལ་དམིགས་མེད་དུ་བཞག་གོ །རྒྱ་རྒྱ་རྒྱ། དེ་ལྟར་ཚོགས་མཆོད་
ཉུང་ངུ་འདི། རྒྱུན་དུ་ཉམས་ལེན་བྱེད་ པའི་གཤེན། ཚོགས་གཉིས་ཡོངས་སུ་རྫོགས་གྱུར་ནས།། བླ་མེད་འབྲས་
བུ་ཐོབ་པར་འགྱུར། གཏེར་རྒྱ༔ སྦས་རྒྱ༔ ཟབ་རྒྱ༔ རྒྱུ ༔ རྒྱུ ༔ རྒྱུ ༔ རིག་འཛིན་གསང་སྔགས་གླིང་པས་
སྦས་གནས་ཤང་ལང་བྲག་དཀར་ནས་གཏེར་དྲང་སྟེ་ཤར་རྫ་བཀྲ་ཤིས་རྒྱལ་ མཚན་ལ་བཀའ་བབ་པའོ། །བཀྲ་ཤིས་སོ། །
gt



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྫོགས་པ་ཆེན་པོ་སྐུ་གསུམ་རང་ཤར་ལས།
གསང་བདག་ཞི་སྒྲུབ་སྒྱུ་འཕྲུལ་
དྭ་བ་བཞུགས་སོ། །
] |]ཀཱཤྱན]རྐབློ]]] ༧ཧུ༔ ཅི་པར་རཏྣ་ཐ་ཚན་དེ་པ་ཧོ༔ སྙིགས་མའི་འགྲོ་རྣམས་ཉོན་
མོངས་ནད་ཀྱིས་གདུངས། སྙིང་པོའི་བསྟན་པ་ཤིན་ཏུ་ཉམས་པའི་དུས། གདུལ་བྱའི་སྐལ་པ་གྱེན་དུ་སྤོར་བའི་ཆེད།
བསྟན་པ་གཉིས་མེད་སྐྱོང་བའི་འགྲོ་འདུལ་རྗེ གསང་འདུས་རྣམ་རོལ་གསང་སྔགས་གླིང་པས་སྐྱོང་། ལུང་མཐུན་ཕྲིན་
ལས་སྤེལ་བའི་གྲོགས་མཛོད་ཅིག །རབ་འབྱམས་རྒྱལ་བའི་གསང་ལམ་རྨད་པོ་ཆེ། ཀུན་བཟང་དགོངས་བཅུད་མན་
ངག་མཐར་ཐུག་པ། གཡུང་དྲུང་ཐེག་པའི་རྩེ་རྒྱལ་བླ་མེད་བོན། གསང་བའི་བདག་པོ་གསང་བ་འདུས་པ་ཡི། ཞི་བ་རིག་
འཛིན་བྱིན་རླབས་མཆོག་སྒྲུབ་བསྟན། ས་མ་ཡ། རྒྱ་རྒྱ་རྒྱུ ༔ ཨུཊ ༔ ཧཱ]#* ཟབ་གསང་ཉམས་ལེན་བཅུད་
དྲིལ་བྱིན་རླབས་བརྒྱུད། གསང་བདག་ནམ་མཁའི་སྙིང་པོའི་རྗེས་གཞོལ་ནས། བླ་མེད་དགོངས་དོན་ཟབ་མོ་བརྙེད་
འདོད་ཀྱི། སྐལ་བཟང་གཤེན་པོ་མཆེད་དང་ལྕམ་དྲལ་རྣམས། དབེན་ཞིང་བག་དྲོ་ཉམས་དགའི་གནས་ཕྱིན་ཞིང་།
འཆི་མེད་གསང་བདག་རིག་འཛིན་ཉམས་སུ་ལོངས། དེ་ཡི་དོན་ལ་རྣམ་པ་གསུམ་གྱིས་བསྟན། སྔོན་འགྲོ་དངོས་
གཞི་རྗེས་ཀྱི་བྱ་བ་གསུམ།དང་པོ་ཕྱི་ནང་བར་ཆད་མེད་པའི་གནས། མཎྜལ་སྟེགས་བུ་དྲི་བཟང་རྡུལ་གྱིས་བྱུགས།
ལྟེ་བ་བོན་ཉིད་ཟླུམ་པོ་འོད་ལྔས་བསྐོར། འདབ་བརྒྱད་ཕྱོགས་མདོག་མཚམས་བཞི་སེར་པོ་བྱ། གོང་རས་ནག་ལ་གྲུ་
ཆད་གཡུང་དྲུང་ལྗང་། ཕྱི་རིམ་སྒོ་ཁྱུད་ཡོངས་སུ་འཁོར་བ་དང་། དེ་རྒྱབ་པདྨ་གྲངས་མེད་མཛེས་ཚོན་བྱ། གྲུ་ཆད་
ཤིང་ལོ་སྒོ་བརྩེགས་སྤྱི་དང་མཐུན། དབུས་སུ་ཨ་མ་འདབ་བརྒྱད་གི་བརྒྱད་དང་། ནང་སྒོ་བཞི་ལ་ཧ་རི་ནི་ས་བཞི།
པད་འདབ་རྣམས་སུ་ཧྲི་དང་ཕྱི་སྒོར་ལ བཀོད་པའི་དབུས་སུ་བུམ་པ་བཅུད་ལྡན་དང་། རིན་ཆེན་སྣོད་དུ་འབྲུ་སྣའི་ཕྱེ་
མ་ལ། ཞི་བཤོས་རྩེ་རྒྱལ་བཤོས་ཕྲན་བརྒྱད་བྱས་བསྐོར། གཞན་ཡང་ཙཀ་ལི་དང་མདའ་དར་དང་། ཤེལ་དཀར་མེ་
ལོང་རྟེན་རྫས་ཚང་བར་བཀྲམ། ཕྱི་རིམ་ཕྱི་ནང་གསང་བའི་མཆོད་རྫས་བཤམ། མཆེད་གྲོགས་བསམ་གཏན་སྤྱོད་
2



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ལམ་ལྡན་པར་འཁོད། ངག་ཏུཨ ཨ་བརྗོད་ཅིང་མཉམ་པར་བཞག །ཉམས་ལྡང་འཁྲུལ་པའི་ངོ་བོ་བདེན་མེད་དང་།
ཞི་གནས་མ་བཅོས་དགོངས་པ་གསལ་གདབ་སྟེ། རིག་རྩལ་ཡེ་ཤེས་གཏད་པ་དང་བྲལ་ཀློང་། སྲིད་མཚོར་གནས་པའི་
གདུལ་བྱ་ཐོ་དག་དོན། སྟན་ཐོག་འདི་ན་གསང་འདུས་ཉམས་བླང་སྟེ། དོན་གཉིས་འགྲུབ་པར་བྱའོ་སྙམ་པའི་ངང་།
རིག་འཛིན་ཀུན་འདུས་བླ་མ་གསང་བདག་ཉིད། སྣང་རིག་དབྱེར་མི་ཕྱེད་པར་མདུན་མཁར་དམིགས། མོས་འདུན་
གུས་པས་རྩེ་གཅིག་སྐྱབས་འགྲོ་སྟེ། ཨ༔ དམིགས་མེད་སྟོང་ཆེན་ཀ་དག་བོན་གྱི་སྐུ།། འགག་
མེད་ལྷུན་གྲུབ་རང་བཞིན་ལོངས་སྤྱོད་རྫོགས།། དབྱེར་མེད་རིག་རྩལ་ཐུགས་རྗེ་སྤྲུལ་
པའི་སྐུ། གསང་བདག་རིག་འཛིན་ལྷ་ལ་སྐྱབས་སུ་མཆིའོ། སེམས་བསྐྱེད་པ་ནི། ཧོ༔
གདོད་ནས་རྣམ་དག་བདེར་གཤེགས་སྙིང་པོའི་དོན།། མ་རྟོག་གློ་བུར་བདེན་ཞེན་
ཉོན་མོངས་འགྲོ། མཁའ་ལྟར་ཁྱབ་པའི་ཐུགས་རྗེས་ཡོངས་བཟུང་ནས།། གཉིས་
མེད་མཉམ་པ་ཆེན་པོར་སེམས་བསྐྱེད་དོ། ཕྱི་ནང་གསང་བའི་བགེགས་མཚམས་བཅད་པ་ནི ཨ
ང་ནི་གསང་བདག་རིག་འཛིན་གསང་བ་འདུས།། སྣང་སྲིད་གཞིར་བཞེས་ཐབ་
ཆེན་བདེ་བ་ཆེ།། རང་བཞིན་འོད་གསལ་གཉུག་མའི་དྲོད་ཚད་འབར།། འཁོར་
འདས་གཞི་དབྱིངས་ཀློང་ཆེན་གོ་མཉམ་ཀྱང་།། འདི་ལྟར་ཡིད་བྱེད་ལྟར་སྣང་ཉམས་
ཚད་བགེགས། གཡུང་དྲུང་གསང་དམ་གཉན་ལ་མ་འདའ་ཞིག །འདས་ན་ཟིན་
མེད་འཁྲུལ་སྣང་མྱོང་ལ་ཉེ།། དེ་བས་ཁྱབ་བརྡལ་བརྗོད་བྲལ་མཚམས་བཅད་དོ། །
ༀ་ཨ་དཀར་ཧ་ར་ཀྲོ་ཏ་ཨུ་ཙ་ཏྱ་ཕཊ༔ བསྲུང་གུར་དབུབ་པ་ནི། ཨ མཐའ་བྲལ་སྟོང་
ཆེན་ཟང་ཐལ་འབྱམས་ཡས་ཞིང་། ལྷུན་གྲུབ་རིག་རྩལ་ཐུགས་རྗེའི་གཞན་སྣང་ཤར།
གསང་བདག་རིག་འཛིན་རིགས་བརྒྱའི་ཕོ་བྲང་ཆེ།། མ་བྱས་ཡོངས་གྲུབ་ཆེན་པོའི་
གུར་དུ་རོལ། ཨ་ཨ་ཨ། དྲུང་མུ་ཙཀྲ་པདྨ་རཏྣ་རཀྟ་ཧཱུྃ༔ ཞེས་ཀྱི་སྣང་གྲགས་དྲན་རྟོགས་
ཐམས་ཅད་རིག་འཛིན་གསང་བའི་དཀྱིལ་འཁོར་ཆེན་པོར་བསམ་མོ། །དེ་ནས་ཐུན་མོང་མ་ཡིན་པའི་ཡན་ལག་ནི།
ཨ༔ སྐྱེ་མེད་ངང་ལས་སྐྱེ་བའི་ཆོ་འཕྲུལ་ཆེ། ཤེས་རབ་རང་བྱུང་སྒྲོན་མ་འོད་དུ་གསལ།
ཐབས་
93



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསམ་བརྗོད་བྲལ་བ་ཡེ་ཤེས་དབྱིངས་རྣམ་དག །རང་བཞིན་སྐུ་གསུམ་ལྷ་མཆོག་
མངོན་དུ་བཞུགས།། རྩ་ལམ་རྒྱངས་ཞགས་སྒྲོན་མས་མཚམས་འབྱེད་ཅིང་།། ཐིག་
ལེ་རྟེན་དང་བརྟེན་པ་དབྱིངས་སྒྲོན་ཀློང་། རིག་གདངས་སྤྲུལ་པའི་ལྷ་ཚོགས་ལུ་
གུ་རྒྱུད། མངོན་སུམ་མཐོང་བར་ལྟ་བས་མཇལ་ཕྱག་འཚལ། ཡེ་ཤེས་རང་མདངས་
ཟེར་དང་འཇའ་ཚོན་དང་། ཐིག་ལེ་ཐིག་ཕྲན་ཚོམ་བཀོད་བརྡ་རྟགས་རིས། ཕྱི་
ནང་གསང་བའི་མཆོད་སྤྲིན་ངེས་མེད་ཤར། ཉམས་ཀྱི་འཕེལ་སྣང་ཀུན་བཟང་མཆོད་
ཚོགས་མཆོད།། སྣང་བ་སྐུ་དང་ཞིང་ཁམས་མ་ལུས་རྫོགས།། སྒྲ་གྲགས་སྟོང་
དབྱངས་དྲན་རྟོག་ཡེ་ཤེས་ཤར།། རིག་པ་ཚད་ཕེབས་ཆེན་པོ་ཁོ་ན་ཉིད། འཁོར་གསུམ་
གཟུང་འཛིན་ཕྲ་རགས་སྡིག་ལྟུང་བཤགས། བོན་ཅན་མཚན་མ་སྣང་བའི་ཆ་
ཐམས་ཅད།། བོན་ཉིད་མཚོན་བྲལ་ཀློང་དུ་ཟད་སར་ཕྱིན། དག་པ་གཉིས་ལྡན་
འབྲས་བུ་ཟག་མེད་ཀྱི། ཡེ་ཤེས་ཚོགས་ཆེན་རྫོགས་ལ་རྗེས་ཡི་རང་།། གཏིང་གསལ་
རང་རིག་ཕྱི་གསལ་འཕོ་བ་ཆེ།། གཡུང་དྲུང་གསུམ་གྱི་རང་བཞིན་གསང་བ་གསུམ།།
རྒྱུན་དུ་རྟག་བརྟན་ཀློང་མཉམ་རྫོགས་པ་ཆེ།། དུས་མེད་བཀའ་གསང་འཁོར་ལོ་
བསྐོར་བ་བསྐུལ། རིག་རྩལ་རང་གདངས་སྒྲོན་དྲུག་འཇའ་ཐིག་ལེ།། མི་འདའ་
འཇའ་ལུས་སྣང་བརྙན་སྐུར་བཞེངས་ཤིང་།། ཐུགས་རྗེ་ཡོངས་སུ་ཁྱབ་པའི་མཁྱེན་
བརྩེ་ཉིད། སྲིད་པ་ཅི་སྲིད་གནས་པར་བཞུགས་གསོལ་འདེབས།། དེ་ལྟར་ཟག་
མེད་ཡེ་ཤེས་ཚོགས་ཆེན་གྱིས།། སྒྲིབ་གཉིས་དག་ཅིང་གཞོན་ནུ་བུམ་སྐུའི་ཀློང་།།
ཤེས་རབ་རང་རྩལ་བསྔོ་ཡུལ་དམིགས་མེད་ཆེ།། ཀློང་ཆེན་རང་གྲོལ་གཉིས་མེད་
ལ་བཟླའོ། །དེ་ལྟར་སྔོན་འགྲོའི་རིམ་པ་རྫོགས་པ་དང་
། དེ་ནས་དངོས་གཞིའི་ལྷ་ཚོགས་བསྐྱེད་པ་ནི། ཨ༔
ཀ་དག་གཏིང་གསལ་བོན་དབྱིངས་སྤྲོས་དང་བྲལ།། ཀུན་སྣང་ལྷུན་གྲུབ་བཅོས་མིན་
སྟོང་སྙིང་རྗེ། ཟུང་འཇུག་རྩལ་རྫོགས་གདོས་ལུས་འོད་དུ་དག །རིག་སྣང་འགག་
94



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
མg
མེད་གསང་བདག་ལྷར་གསལ་བའི།། ཐུགས་ལས་འོད་ཤར་སྣང་ཁམས་བདེ་བ་
ཚེ།། ཟག་བྲལ་ཡེ་ཤེས་ལྔ་ཡི་རང་མདངས་ལས།། བོན་ཉིད་མངོན་སུམ་འབྱུང་
བ་ཡུམ་ལྔའི་ཀློང་། ཉམས་ཀྱི་འཕེལ་སྣང་གཞལ་ཡས་མཚན་ཉིད་རྫོགས། རང་རིག་
ཚད་ཀྱི་དོན་ཕེབས་ཐབས་ཤེས་གཟུགས།། བློ་འདས་བོན་ཉིད་ཟད་པའི་ངོ་བོ་ཉིད།།
ལྷུན་གྲུབ་འཇའ་ལུས་འཕོ་ཆེན་གཞོན་ནུའི་སྐུ།། ཡེ་གྲོལ་གདོད་མའི་མགོན་པོ་ཀུན་
ཏུབཟང་། འོད་གསལ་སད་པའི་རིག་གདངས་མཁར་ཤར་བ།། ཐབས་ཆེན་ཨ
ཡིག་གསལ་འཚེར་བིཌཱུའི་མདངས།། འཕྲོ་འདུས་དོན་བྱས་ཡོངས་སུ་གྱུར་པ་ལས།།
ཐུགས་རྗེ་འགྲོ་བའི་དོན་དུ་སྐུར་བཞེངས་པ། རང་རིག་བླ་མ་དབྱེར་མེད་རིག་འཛིན་
རྗེ། གསང་བའི་བདག་ཉིད་གསང་བ་འདུས་པ་ཉིད། མཐིང་གསལ་ཞལ་གསུམ་
ཕྱག་དྲུག་མཚན་དཔེ་འབར།། ཉམས་བག་བརྗིད་ལྡན་དཀར་དམར་མཐིང་ཀའི་ཞལ།
ཞི་མ་ཁྲོས་ཚུལ་རིགས་ལྔའི་སྲོག་ཞུ་གསོལ།། རིན་ཆེན་རྒྱན་དང་པཉྩའི་ན་བཟའ་
མནབ།། གསང་བའི་ཕྱག་རྒྱས་གཡུང་དྲུང་ཐོད་ཞལ་འཛིན།། དགྱེས་པའི་ཕྱག་རྒྱས་
ཨུཏྤལ་འཁོར་ལོ་བསྣམས།། མཉམ་པའི་ཕྱག་རྒྱས་ས་གནོན་གདུལ་བྱ་སྐྱོབ། པདྨ་
ཉི་ཟླའི་སྟེང་དུ་སྐྱིལ་ཀྲུང་བཞུགས།། ཐུགས་ཀར་ཤེ་ཐུན་རིན་ཆེན་འབར་བའི་
དབུས།། གཤེན་ལྷ་དཀར་པོ་བདེར་གཤེགས་རྩ་བའི་ལྷ༎ སྐུ་མདོག་དཀར་གསལ་
མཉམ་བཞག་བུམ་པ་འཛིན།། ཐུགས་ཀློང་ཀུན་ཏུ་བཟང་པོ་མཐིང་ཀའི་མདངས།
གཅེར་བུ་ཕྱོགས་མེད་ཀུན་གཟིགས་འགྲོ་ལ་དགོངས། སྲོག་གི་དྭངས་མ་ཨ ཡིག་
སྤུ་ཤད་ཙམ།། ཐུགས་འཛབ་དཀར་གསལ་གཡས་འཁོར་རང་སྒྲ་སྒྲོག །གསལ་
འཚེར་འོད་དང་ཟེར་གྱིས་ཀུན་ཏུ་གཏིབ།། གསང་བདག་དབྱིངས་ཀློང་སྒྱུ་འཕྲུལ་
རོལ་པའི་གར། གསང་བའི་ཡུམ་ཆེན་མཁའ་གསལ་བདེ་བའི་ཕྱུག །དཀར་མོ་
གྲི་ཐོད་བསྣམས་པ་ཡབ་ལ་འཁྲིལ།། བརྒྱུད་པ་དྲུག་ལྡན་བླ་མའི་ཚོགས་ཀྱིས་བསྐོར།
95



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཙོ་བོ་ཡབ་ཡུམ་སྙོམ་འཇུག་བདེ་ཆེན་སྤྲིན། ཡེ་ཤེས་བཞི་སྦྱོར་འཁོར་ལོའི་བརྟུལ་
ཤུགས་ཀྱིས། ཨེ་ཝཾ་འབར་འཛག་རིག་རྩལ་ཟེར་ཐིག་ལེར། ཧྲི་ཡིག་བརྒྱད་མཚོན་
ཕྱོགས་མཚམས་པད་སྟེང་བབ། ཡོངས་སུ་འོད་ཞུ་པད་ཉི་ཟླ་བའི་སྟེང་། ཉིད་ལས་
མི་གཞན་ཐུགས་རྗེའི་བདག་ཉིད་ཅན། ཤར་དུ་རྣམ་སྨིན་རིག་འཛིན་ཡབ་ཡུམ་
དཀར། ལྷོ་རུ་ཚེ་དབང་རིག་འཛིན་ཡབ་ཡུམ་སྔོ།། ནུབ་ཏུ་ཕྱག་རྒྱུའི་རིག་འཛིན་
ཡབ་ཡུམ་དམར། བྱང་དུ་ལྷུན་གྲུབ་རིག་འཛིན་ཡབ་ཡུམ་ལྗང་། ཤར་ལྷོ་ས་གནས་
རིག་འཛིན་ཡབ་ཡུམ་མཐིང་། ལྷོ་ནུབ་ཐོགས་མེད་རིག་འཛིན་ཡབ་ཡུམ་སེར།། ནུབ་
བྱང་གྲུབ་པའི་རིག་འཛིན་ཡབ་ཡུམ་སྨུག །བྱང་ཤར་བདག་འབྲེལ་རིག་འཛིན་
ཡབ་ཡུམ་ལྗང་། གཡས་གཡོན་ཕྱག་མཚན་རིགས་ཀྱི་དོན་རྟགས་འཛིན།། རུས་
པའི་རྒྱན་སྤྲས་བརྐྱང་བསྐུམ་གདན་ལ་བཞུགས།། སྒོ་བཞི་ཧ་རི་ནི་ས་འོད་ཞུ་ལས།།
ཤར་སྒོ་སྙིང་རྗེ་ཚད་མེད་མཁའ་འགྲོ་དཀར། ལྷོ་སྒོ་བྱམས་པ་ཚད་མེད་མཁའ་འགྲོ་
སེར།། ནུབ་སྒོ་དགའ་བ་ཚད་མེད་མཁའ་འགྲོ་དམར། བྱང་སྒོ་བཏང་སྙོམས་
ཚད་མེད་མཁའ་འགྲོ་ལྗང་།། གཡས་ན་འཛིན་བསྡམས་འཆིང་མྱོས་གཡོན་ཐོད་
ཁྲག །ཞབས་ནི་སྟི་རའི་གདན་ལ་གར་གྱིས་བཞེངས།། ཕྱི་རིམ་པདྨ་འབུམ་ལངས་
རྒྱས་པའི་སྟེང་།། གསང་བའི་རིག་འཛིན་གྲུབ་ཐོབ་ཕོ་མོའི་ཚོགས།། ཏིལ་འབྲུ་
གཅལ་དུ་བཀྲམ་པ་ལྟ་བུས་བསྐོར། འཁོར་འདས་མཉམ་པ་ཟིལ་གྱིས་གནོན་ཏེ་
བཞུགས།། དེ་ལྟར་རིག་པ་རང་བྱུང་ལྷ་ཚོགས་ཀུན། འོད་སྐུ་སྒྲིབ་མེད་མ་འདྲེས་
གསལ་ལ་རྫོགས།། དབྱིངས་ཡེ་མངོན་ཐིམ་གཉིས་མེད་སེམས་དཔའ་ཆེ། མཁྱེན་
བརྩེ་ནུས་པའི་དབང་བསྐུར་བྱིན་དབབ་བོ།། ཨ་ཨོཾ་ཧཱུྃ་རཾ་ཛ་སྭཱཧཱ། ཡིས་མི་ཟད་རྒྱུན་གྱི་འཁོར་
ལོ་ལྔའི་རང་བཞིན་དུ་གྱུར་པར་བསམ་ལ། གྲུབ་ན་དབང་ལྟར་བྱིན་འབེབས་བརྗོད། དེ་ནས་སྤྱན་དྲང་པ་ནི ཧྲི༔
རང་སྣང་དག་པ་གསང་ཆེན་བདེ་བའི་ཞིང་། གསང་བདག་ཆེན་པོ་གཤེགས་བཞུགས་
26



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
མཚན་བྲལ་ཡང་།། འགྲོ་བའི་འཁྲུག་རྟོག་དྲ་བ་གཞོམ་པའི་ཕྱིར། འོག་མིན་གསང་
ཆེན་གནས་ནས་སྐུར་བཞེངས་ལ། རིག་འཛིན་བརྒྱད་དང་སྒོ་མ་སྡེ་བཞི་བཅས།
གྲུབ་པའི་གནས་ཆེན་དེ་སྙེད་རིག་འཛིན་ཚོགས།། མ་ལུས་ཐོགས་མེད་གནས་
འདིར་གཤེགས་སུ་གསོལ། སྐུ་ལ་རུས་པའི་རྒྱན་དྲུག་ཁྲ་ལ་ལ།། ཞབས་ནི་བདེ་བའི་
གར་སྟབས་ཁྱུགས་སེ་ཁྱུག །ཞལ་ནས་རྔམ་པའི་གད་རྒྱང་ལྷང་ངེ་ལྷང་། བཞད་
དང་འཛུམ་དང་དགྱེས་ཞལ་ལྷག་གེ་ལྷག །ཐོད་ཆེན་རྔ་སྒྲའི་སྒྲ་སྐད་ཁྲོ་ལོ་ལོ། །མི་
རྐང་གླིང་བུ་གསུང་དབྱངས་ཚེ་རེ་རེ།། ཚིལ་ཆེན་གསུར་གྱི་དུད་པ་ཀྱི་ལི་ལི། དཔའ་
བོ་དཔའ་མོའི་བྲོ་བརྡུང་ཁྲིགས་སེ་ཁྲིག །ཡེ་ཤེས་ལྔ་ཡི་མདངས་འོད་ཡ་ལ་ལ།
ཐུགས་རྗེ་བརྩེ་བའི་སྤྲིན་དཔུང་ལམ་སེ་ལམ།། སྟོང་རིག་ཟུང་འཇུག་དགོངས་
ཉམས་ས་ལ་ལ། སྣང་སྲིད་སྐུ་དང་ཞིང་ཁམས་རངས་སེ་རང་། བྱིན་ཆེན་དབྱིངས་
ནས་འབེབས་ལ་གཤེགས་སུ་གསོལ། དངོས་གྲུབ་ཆར་ཆེན་དབབ་ལ་གཤེགས་སུ་
གསོ། བརྟུལ་ཤུགས་ཉམས་ཆེན་སྤར་ལ་གཤེགས་སུ་གསོལ།། ཐུགས་རྗེའི་དབང་
ཆེན་བསྐུར་ལ་གཤེགས་སུ་གསོལ།། གཟི་མདངས་ལྷ་ཞལ་སྟོན་ལ་གཤེགས་སུ་གསོལ།
ཨ་དཀར་ཧ་ར་སྤུངས་སོ་ར་ཡོ་ཛ༔ བཞུགས་གསོལ་ནི། ཨ༔ ཡེ་ཤེས་དབྱིངས་ནས་སྤྱན་
དྲངས་ལྷ་ཚོགས་དང་། རིག་རྩལ་ལས་བྱུང་དམ་ཚིག་སེམས་དཔའ་ཆེ།། ཕྱག་རྒྱ་
གསང་བའི་དཀྱིལ་འཁོར་ཆེན་པོ་འདིར།། དབྱེར་མེད་བྱང་ཆུབ་བར་དུ་བརྟན་
པར་བཞུགས།། ཨ་དཀར་ཧ་ར་རཏྣ་བྲོ་སྤུངས་ཏིཥྛ་ལྷན། ཕྱག་འཚལ་བ་གི ཧཱི༔ སྐྱེ་འཆི་
འཇིགས་བྲལ་ནང་གསལ་གསང་བའི་སྐུ།། རིག་པ་འགྲོ་ལྡོག་མི་འགྱུར་དཀྱིལ་
འཁོར་ཆེ།། རང་ངོ་ཤེས་པའི་བརྡ་ཡི་མཇལ་ཕྱག་ཟླུམ། རེ་དོགས་བླང་དོར་མེད་
པའི་ངང་དུ་འཚལ།། ཨ་དཀར་ཧ་ར་གུ་དུན་ཧྲུན། བཤགས་པ་ནི། ཨ༔ །འཁོར་འདས་
རིག་རྩལ་མ་འགག་རྒྱན་ཤར་བ།། ཡེ་ནས་སྤང་ལེན་དགག་སྒྲུབ་མཐའ་བྲལ་ཀྱང་།།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མ་རྟོགས་སྒྲིབ་པ་ཉི་ཤུའི་ལས་ངན་ཚོགས།། ཡེ་གྲོལ་ཆེན་པོའི་ངང་དུ་བཤགས་པ་
འབུལ།། ན་མ་རྐོ་ཕུང་ཨུ་དུག་གཤའ་ཡ་ནི་སྭཱཧཱ། བརྡ་སྒོ་དབྱེ་བ་ནི།། ཤྲཱི༔ ཙིརྟ་ཤ་སྒྲོན་
ཡངས་པའི་རྐོང་བུ་རུ།། དཀར་འཇམ་རྩ་ཡི་སྒྲོན་མའི་སྡོང་བུ་བཙུག །གནས་ལུགས་
རང་བྱུང་སྒྲོན་མའི་མར་ཁུས་བཀངས།། རྒྱུངས་ཞགས་ཆུ་ཡི་སྒྲོན་མའི་མེ་སྤར་
བས།། དབྱིངས་སྣང་སྒྲོན་མའི་ཞིང་ཁམས་གསལ་གྱུར་ཅིག །སད་དོ་ཧ་ར་པྲ་ཝེ་
གཤའ་ཡ་སལ། ཕྱི་ནང་གསང་བའི་མཆོད་པ་འབུལ་བ་ལས། དང་པོ་ཕྱི་མཆོད་ནི། ཨ༔ ཚོགས་དྲུག་
ཡུལ་དང་དབང་པོའི་རྟོག་ཚོགས་ཀུན།། ལྷུན་གྲུབ་མཆོད་པའི་སྤྲིན་ཚོགས་སོ་སོར་
གཏིབ། རྣམ་པ་རང་འཕྲུལ་ལྷ་དང་ལྷ་མོའི་ཚོགས།། བོན་དབྱིངས་བཀངས་ཏེ་
དབྱིངས་སུ་ཐིམ་པར་འབུལ། མ་ཧཱ་ཨ་དཀར་ཧ་ལ་ཐིམ་ཐིམ་ཡེ་ཁཱ་ཧི། ནང་མཆོད་སྨན་
རཀ་གཏོར་གསུམ་ལས། སྨན་མཆོད་ནི། ཨ མཐའ་གྲོལ་ཀློང་ཡངས་ཆེན་པོའི་གྷན་དྷ་རུ།། ཡེ་
གྲོལ་མཉམ་ཉིད་ཆེན་པོའི་ཨ་མྲྀ་ཏ། རང་གྲོལ་དཀྱིལ་འཁོར་ཆེན་པོའི་ལྷ་ཚོགས་
ལ།། ཅེར་གྲོལ་རིག་པའི་ངང་དུ་འབུལ་གྱིས་བཞེས།། གཡུ་འབྲང་བདུད་རྩི་ར་ས་
ཡ་ན་ཁཱ་ཧི་ཁཱ་ཧི། རཀྟ ཨ༔ །སྟོང་ཆེན་མི་འགྱུར་ཤེས་རབ་ཡོལ་གོ་རུ། མཚན་བྲལ་
དཔེ་མེད་བདག་འཛིན་སྲོག་ཁྲག་གཏིབ།། སྨོན་མེད་རང་བྱུང་དཀྱིལ་འཁོར་ལྷ་
ལ་འབུལ། རྣམ་ཐར་སུམ་ལྡན་མངོན་གྱུར་བདག་ལ་སྩོལ།། མ་ཧཱ་ཏིང་མུར་རཀྟ་
ཁཱ་ཧི། གཏོར་མ། ཨ །དབྱིངས་སྣང་རྣམ་པར་དག་པའི་བསྭ་ཁབ་ཏུ། རིག་གདངས་
འགག་པ་མེད་པའི་གཏོར་ཆེན་བརྗིད། ཐིག་ལེ་ཐིག་ཕྲན་ཚོམ་བུའི་རྒྱུན་དང་
བཅས།། གསང་བདག་དཀྱིལ་འཁོར་ལྷ་ལ་འབུལ་ལོ་བཞེས།། བློ་ཟད་མིན་བྷ་ལིང་
ཏ་ཁཱ་ཧི། གསང་མཆོད་འབུལ་བ་ནི། ཨ༔ འཁོར་འདས་བོན་ཀུན་ཀ་དག་ངང་དུ་སྦྱོར།
གཟུང་འཛིན་གཉིས་མེད་རིག་རྩལ་ཆེན་པོར་སྒྲོལ།། རང་བྱུང་རང་གྲོལ་ཟུང་
འཇུག་འོད་གསལ་ངང་། འཁོར་གསུམ་མི་དམིགས་དག་མཉམ་ངང་དུ་བཞེས།།
98



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
མ་ཧཱ་ཨེ་ཝཾ་ཝཱ་ན་ཧོ། དེ་ནས་འཛབ་མཆོད་འབུལ་བ་ནི། རང་ཉིད་གསང་བའི་བདག་པོ་གསང་
བ་འདུས་པ་ཡབ་ཡུམ་འཁྲིལ་སྦྱོར་དུ་བཞུགས་པའི་ཐུགས་ཀར། གཤེན་ལྷའི་སྐུ་
མཉམ་བཞག་བུམ་པ་བསྣམས་པ།། དེའི་ཐུགས་ཀློང་ཀུན་ཏུ་བཟང་པོ་ཚོན་གང་
བ་མཐིང་ཁ་དཀྱིལ་མཉམ་ཅན།། དེའི་ཐུགས་མཛོད་ཉི་ཟླ་མདྨའི་གདན་ལ་སྲོག་
གི་དྭངས་མ་ཨ༔ དཀར་སྤུ་ཤད་ཙམ་ལ། སྔགས་ཀྱི་ཕྲེང་བ་ཡབ་ཡུམ་ཞལ་གསང་
བརྒྱུད་དེ་ས་བོན་ལ་གཡས་སུ་སྒ་ར་ར་འཁོར་བས། འོད་ཟེར་དཔག་ཏུ་མེད་པ་
ཕྱོགས་བཅུར་འཕྲོས་ཏེ་རྒྱལ་བ་ཐམས་ཅད་ཀྱི་ཐུགས་བརྒྱུད་བསྐུལ། རིག་འཛིན་
རྣམས་ཀྱི་བྱིན་རླབས་བསྡུས།། དྲེགས་ཅན་ཚོགས་ཀྱི་སྟོབས་ཤུགས་བཅོམ། རིགས་
དྲུག་འཁོར་བའི་ཉོན་མོངས་སྦྱོང་།། སླར་འདུས་ཏེ་སྣང་གྲགས་དྲན་རྟོག་ཐམས་
ཅད་གསང་བདག་བླ་མ་རིག་འཛིན་གྱི་གསང་བ་གསུམ་གྱི་རང་བཞིན་དུ་གྱུར་པར་
བསམ་ལ། སྙིང་པོ་ནི ཨ་ཧཱུཾ་ཧཱུཾ། རཾ་ཛ ཨ་དཀར་བ་གྱེར་གསལ་འབར་ནམ་དྲང་གྱེར་
སྤུངས་ཧྲི་མ་ཧ་རི་ནི་ས་སརྦ་སི་ཏི་ཧཱུཾ་ཧཱུཾ་ཧཱུཾ། ཞེས་དབྱངས་ཀྱི་ཅི་ལྕོགས་བཟླ་བ་དང་། རླུང་འབྱིན་
འཇུག་ གནས་གསུམ་སྔགས་སྒྲར་བསམ་ནས་བཟླ་བ་དང་། བར་རླུང་ཁ་སྦྱོར་དུ་དགང་སྟེ་ཡིད་བཟླས་བྱའོ། །ཐུན་
མཚམས་འཛབ་མཆོད་ནི། ཧཱི༔ དམིགས་མེད་ཁྱབ་གདལ་གསང་བའི་དཀྱིལ་འཁོར་ན།།
རང་རིག་གསང་བདག་རིག་འཛིན་གསང་བའི་ལྷ།། སྙིང་པོ་སྔགས་ཀྱི་འཕྲོ་འདུའི་
མཆོད་པ་འབུལཐེག་ཆེན་འབྲས་བུ་མཐར་ཕྱིན་གྲུབ་པར་མཛོད།། ཨ་ཨཾ་ཧཱུཾ་རཾ་ཛ་
ཧི་ཧཱུྃ། སྐུ་བསྟོད་པ་ནི། ཨ༔ གདོད་ནས་རྣམ་གྲོལ་བདེ་བ་ཆེན་པོའི་སྐུ།། ལྷུན་གྲུབ་འདུས་
མ་བྱས་པ་ལོངས་སྤྱོད་རྫོགས།། དབྱེར་མེད་ཐིག་ལེའི་རོལ་གར་སྤྲུལ་སྐུར་སྟོན།
གསང་བའི་བདག་པོ་གསང་བདག་གསང་བ་འདུས།། མཐིང་གསལ་ཞལ་གསུམ་
ཕྱག་དྲུག་མཚན་དཔེ་འབར།། རིན་ཆེན་རྒྱུན་དང་པཉྩའི་ན་བཟའ་མནབ། ཕྱག་
དྲུག་གཡུང་དྲུང་ཐོད་ཞལ་ཨུཏྤལ་དང་།། འཁོར་ལོ་འཛིན་ཞིང་མཐའ་གཉིས་ས་
99



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གནོན་མཛད། པདྨ་ཉི་ཟླའི་གདན་ལ་སྐྱིལ་ཀྲུང་བཞུགས། ཐུགས་ཀློང་གཤེན་ལྷ་
ཀུན་བཟང་དཀྱིལ་མཉམ་གསལ།། དབྱིངས་ཡུམ་མཁའ་གསལ་དཀར་མོ་གྲི་ཐོད་
བསྣམས།། གཉིས་མེད་བདེ་བའི་ཡབ་ལ་དགྱེས་པར་འཁྲིལ།། བརྒྱུད་པ་དྲུག་ལྡན་
བླ་མ་རིག་འཛིན་བསྐོར། གསང་བདག་དཀྱིལ་འཁོར་ཚོགས་ལ་མངོན་པར་བསྟོད།
ཕྱི་རིམ་ཕྱོགས་མཚམས་པདྨ་བརྒྱད་ཀྱི་སྟེང་། ཤར་དུ་རྣམ་པར་སྨིན་པའི་རིག་འཛིན་
དཀར།། ཞལ་གཅིག་ཕྱག་གཉིས་གཡུང་དྲུང་ཐོད་ཞལ་འཛིན།། གཡུང་དྲུང་མཁའ་
འགྲོ་དཀར་མོ་སྐུ་ལ་འཁྲིལ། རྣམ་སྨིན་བླ་མ་རིག་འཛིན་འཁོར་བཅས་བསྟོད།
ལྷོ་རུ་ཚེ་ལ་དབང་བའི་རིག་འཛིན་སྔོ།། ཞལ་གཅིག་ཕྱག་གཉིས་རིན་ཆེན་ཐོད་
ཞལ་འཛིན།། རིན་ཆེན་མཁའ་འགྲོ་སྔོན་མོ་སྐུ་ལ་འཁྲིལ། ཚེ་དབང་བླ་མ་རིག་
འཛིན་འཁོར་བཅས་བསྟོད།། ནུབ་ཏུ་ཕྱག་རྒྱ་ཆེན་པོའི་རིག་འཛིན་དམར།། ཞལ་
གཅིག་ཕྱག་གཉིས་པདྨ་ཐོད་ཞལ་འཛིན། པདྨ་མཁའ་འགྲོ་དམར་མོ་སྐུ་ལ་འཁྲིལ།
ཕྱག་རྒྱའི་བླ་མ་རིག་འཛིན་འཁོར་བཅས་བསྟོད།། བྱང་དུ་ལྷུན་གྱིས་གྲུབ་པའི་
རིག་འཛིན་ལྗང་།། ཞལ་གཅིག་ཕྱག་གཉིས་འཁོར་ལོ་ཐོད་ཞལ་འཛིན།། འཁོར་
ལོ་མཁའ་འགྲོ་ལྗང་མོ་སྐུ་ལ་འཁྲིལ།། ལྷུན་གྲུབ་བླ་མ་རིག་འཛིན་འཁོར་བཅས་
བསྟོད།། ཤར་ལྷོ་ས་ལ་གནས་པའི་རིག་འཛིན་མཐིང་།། ཞལ་གཅིག་ཕྱག་གཉིས་
པྲ་ཕུད་ཐོད་ཞལ་འཛིན།། ཞི་བའི་མཁའ་འགྲོ་སྔོ་སྐྱ་སྐུ་ལ་འཁྲིལ།། ས་གནས་བླ་མ་
རིག་འཛིན་འཁོར་བཅས་བསྟོད།། ལྷོ་ནུབ་ཐོགས་མེད་ཀུན་སྙོམས་རིག་འཛིན་
སེར། ཞལ་གཅིག་ཕྱག་གཉིས་བུམ་པ་ཐོད་ཞལ་འཛིན།། རྒྱས་པའི་མཁའ་འགྲོ་
སེར་སྐྱ་སྐུ་ལ་འཁྲིལ།། ཐོགས་མེད་བླ་མ་རིག་འཛིན་འཁོར་བཅས་བསྟོད།། ནུབ་
བྱང་གྲུབ་པ་མཐའ་སེལ་རིག་འཛིན་སྨུག །ཞལ་གཅིག་ཕྱག་གཉིས་ལྕགས་ཀྱུ་ཐོད་
ཞལ་འཛིན།། དབང་གི་མཁའ་འགྲོ་དམར་སྐྱ་སྐུ་ལ་འཁྲིལ། མཐའ་སེལ་བླ་མ་རིག་
100



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
འཛིན་འཁོར་བཅས་བསྟོད།། བྱང་ཤར་བདག་དང་འབྲེལ་བའི་རིག་འཛིན་ལྡང་།།
ཞལ་གཅིག་ཕྱག་གཉིས་རལ་གྲི་ཐོད་ཞལ་འཛིན།། ལས་ཀྱི་མཁའ་འགྲོ་ལྗང་སྐྱ་སྐུ་
ལ་འཁྲིལ། བདག་འབྲེལ་བླ་མ་རིག་འཛིན་འཁོར་བཅས་བསྟོད།། ཤར་སྒོ་སྙིང་
རྗེ་ཚད་མེད་མཁའ་འགྲོ་དཀར།། ལྕགས་ཀྱུ་ཐོད་ཞལ་འཛིན་པས་རྟག་ལྟ་འདུལ།
ལྷོ་སྒོ་བྱམས་པ་ཚད་མེད་མཁའ་འགྲོ་སེར། ཞགས་པ་ཐོད་ཁྲག་འཛིན་པས་ཆད་
ལྟ་གཞོམ། ནུབ་སྒོ་དགའ་བ་ཚད་མེད་མཁའ་འགྲོ་དམར།། ལྕགས་སྒྲོག་ཐོད་ཞལ་
འཛིན་པས་བྱིང་བ་བསལ།། བྱང་སྒོ་བཏང་སྙོམས་ཚད་མེད་མཁའ་འགྲོ་ལྗང་།།
གླང་རེ་ཐོད་ཞལ་འཛིན་པས་རྒོད་པ་སེལ།། དེ་ཡི་ཕྱི་རིམ་པདྨ་འབུམ་ལང་སྟེང༌།།
གྲུབ་པའི་རིག་འཛིན་འཁོར་ལོས་གར་བསྒྱུར་བས།། དུ ཁ་སངས་མཛད་བརྟུལ་
ཤུགས་སྤྱོད་པ་འཆང་།། གསང་རིགས་གྲུབ་པའི་རིག་འཛིན་རྒྱ་མཚོའི་ཚོགས།།
གུས་པས་བསྟོད་དེ་མཆོག་ཐུན་དངོས་གྲུབ་སྩོལ། ཞེས་བསྟོད་དོ། །རྗེས་བྱ་འཁྲུལ་སྣང་ཡེ་ཤེས་རང་
ཤར་གནད་ལུས་ནི་བཞུག་སྟངས་གསུམ་གྱི་གཞི་བཟུང་ཞིང་། ངག་ནི་གཟིར་སྟངས་གསུམ་གྱིས་ཨ་ལ་གཏད། སེམས་
ནི་རིག་གདངས་ལུ་གུ་རྒྱུད་སྦུབས་གཞུག །གསང་བདག་གསང་བ་འདུས་པའི་ཞལ་མཐོང་ངོ་། །ས་མ་ཡ། རྒྱ་རྒྱ་རྒྱ།
##༧༔ ཅེས་པའང་གསང་རྒྱུད་བླ་ན་མེད་པའི་ཐེག་པ། སྟོན་པ་ཀུན་ཏུ་བཟང་པོའི་ཐུགས་རྒྱུད། གསང་བདག་
གསང་བ་འདུས་པའི་སྒྲུབ་ཐབས་ཟབ་མོ་འདི་ནི་གསང་འདུས་རྣམ་རོལ་གསང་སྔགས་གླིང་པས་སྦས་གནས་ཤང་ལངས་
བྲག་དཀར་ནས་གཏེར་དྲངས་ཤིང་། ལོ་ཉེར་གཅིག་གི་བཀའ་རྒྱ་ཡོལ་བ་དང་གཏེར་ཆེན་རིན་པོ་ཆེས་བརྡ་བཀྲོལ་
ནས་ཤར་རྫ་བཀྲ་ཤིས་རྒྱལ་མཚན་ལ་བཀའ་བབས་ཏེ། དག་པར་གཏན་ལ་དབབ་ ནས་སྤེལ་བས་བསྟན་འགྲོའི་དོན་དུ་
འགྱུར་བར་གྱུར་ཅིག །ཐ་ཚན་མུ་ཙུག་སྨར་རོ།།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྫོགས་པ་ཆེན་པོ་སྐུ་གསུམ་རང་ཤར་ལས།
གསང་བདག་ཁྲོ་སྒྲུབ་ཡེ་ཤེས་
མེ་འབར་བཞུགས་སོ། །
གཤོlhཧཱ] – །ཨ་དཀར་ཀྲོ་ཏ་བྷེ་ཝད་དོད་ཧོ།། གསས་མཁར་གསང་བ་སྒྱུ་འཕྲུལ་རྩབའི་ལྷ།།
ཡི་དམ་འདུས་པ་མཁའ་འགྱིང་འབར་བའི་སྐུ༎ སྤྱི་སྤུངས་སྒོ་དགུའི་བཅུད་དྲིལ་དོན་མཐར་ཐུག །ཐེག་རིམ་དྭངས་མ་
བླ་མེད་ཕྲིན་ལས་བསྟན། ས་མ་ཡག རྒྱ་རྒྱ་རྒྱུ། གསང་སྔགས་བླ་མེད་སྤྱོད་པ་བརྡུལ་ཤུགས་ཀྱིས།། ལོག་འདྲེན་རཱུ་
ཏྲ་ཕམ་མཛད་ཆེ་མཆོག་མཁའ། གང་དེ་སྒྲུབ་པའི་དམ་ཚིག་ལ་གནས་གྲོགས།། སྨིན་དང་དུལ་དང་གྲོལ་བ་མངོན་
དུ་བྱ།། དེ་ནས་སྔོན་འགྲོ་དངོས་གཞི་རྗེས་བྱ་གསུམ། ཐོག་མ་སྒྲུབ་པའི་གནས་ནི་རི་བྲག་གངས།། རྩེ་མོ་བྱུང་རྒྱལ་རྩ་བ་
བརྟན་ཞིང་བརྗིད།། རྐེད་པ་ལྷུན་འཐུག་ངོ་མཚར་འབར་བའི་གནས།། དྲག་པོའི་ས་ལ་ཁྲོ་བོའི་དཀྱིལ་འཁོར་
བཞེངས།། ཆང་དང་དུག་ཁྲག་ཆག་ཆག་ལེགས་པར་གདབ།། དབུས་སུ་གྲུ་གསུམ་མཐིང་ལ་བསྔོ་རཾ་བཀོད།། ཟླ་
གམ་དམར་ནག་མེ་རི་འབར་བ་བྲི། དེ་རྒྱུབ་ཐོད་པ་སྐམ་རློན་ར་བ་དང་། འཁོར་ལོ་རྩིབ་བརྒྱུད་འོད་དུ་འབར་བའི་
སྟེང་། བསྭཱ་རོ་བརྒྱད་དང་གྲུ་ཆད་ཤིང་ལོས་བརྒྱན།། དེ་རྒྱབ་འབྱུང་བརྩེགས་འདོད་ཡོན་ཡ་གད་དང་།། ཟར་ཚག་
དར་ཁད་སྒོ་བཞིར་ཞ་བཞི་བཀོད།། རྟ་བབ་ཏོག་བཅས་སྤྱི་དང་མཐུན་པར་བྲི། ཞིང་ཆེན་གཡང་གཞིའི་ཞལ་ཁེབས་
བྱས་པའི་སྟེང་། འབྲུ་སྣའི་དབལ་གཏོར་ཟུར་གསུམ་ཕྲག་ཅན་ལག གཏོར་ཕྲན་བརྒྱད་དང་ཐེབས་སྐྱུས་བསྐོར་བར་
བཤམས།། སྐད་ཅིག་རང་ཉིད་དམིགས་མེད་སྟོང་པའི་ངང་།། བདག་ལུས་ཕུང་པོ་གསང་བདག་གསང་བ་འདུས།།
རྫོགས་སྐུའི་ཆས་ཅན་ཞལ་གསུམ་ཕྱག་དྲུག་པ། ཐུགས་ཀར་ཡི་གེ་ཨ དཀར་འོད་དུ་འཚེར། ཡེ་ཤེས་རླུང་གིས་འོད་
ཟེར་དྲག་ཏུ་བསྐུལ། ཨ་ལས་ཨ་ཡིག་ཕྲ་མོ་གྲངས་མེད་འཕྲོས།། སྟོང་ཁམས་གང་བས་མ་དག་མཚན་མ་བཅོམ། ལས་
བཞི་ལྷུན་གྲུབ་གནས་མཆོག་ཝལ་ལེར་བསམ།། སླར་ཡང་ཨ་ལས་ཨ་ཡིག་དམར་པོ་ཞིག །འོད་ཟེར་དང་བཅས་སྣང་
ཁམས་ཉིད་ལ་ཕོག །དྲི་མ་རབ་བཅོམ་ལྷ་ཡི་གཞལ་ཡས་ཁང་། ཚད་དང་མཚན་ཉིད་ཡོངས་སུ་རྫོགས་པར་བསམ།།
102



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
སླར་ཡང་ཨ་ཡིག་ཧཱུཾ་གྱུར་ཧཱུྃ་ལས་ཧཱུྃ། རབ་འཕྲོས་ལྷ་འདྲེ་མི་གསུམ་མ་རུང་བའི། དྲེགས་པའི་སེམས་གཞོམ་ཞབས་
ལ་རུབ་རུབ་འདུས། བསྐལ་པའི་མཐའ་ཡང་ལྡང་བ་མེད་པར་བསམ། དེ་བཞིན་རྫས་དང་མཆེད་གྲོགས་བྱ་ཆ་
སོགས། ཧཱུྃ ཡིག་འོད་ཟེར་འཕྲོ་བས་བྱིན་གྱིས་རླབས། ཕྱི་ནང་གསང་བའི་རྫས་མཆོག་བླ་མེད་གྱུར།། དེ་ནི་སྔོན་དུ་
འགྲོའི་རིམ་པའོ། །གཉིས་པ་དངོས་གཞི་ཕྲིན་ལས་རིམ་པ་ལ། རང་ཉིད་ལྷ་ཡི་ང་རྒྱལ་ལྡན་པའི་ངང་།། མ་རིག་འཁྲུལ་
པའི་བག་ཉལ་བགེགས་བསྐྲད་དེ། བསོ་ཨ་ཕཊ༔ ང་ནི་ཁྲོ་རྒྱལ་གཙོ་མཆོག་མཁའ་འགྱིང་ཁ།
སྣང་གྲགས་དྲན་རྟོག་སྒྱུ་འཕྲུལ་ཁྲོ་བོའི་ངང་།། རཱུ་ཏྲེ་གཉིས་འཛིན་འཁྲུལ་པ་ཀ་
ནས་དག །ལྷ་འདྲེ་ཞེས་བྱ་མ་གྲུབ་བོན་ཉིད་དབྱིངས།། དེ་ལྟར་མ་རྟོགས་མཚམས་
འདིར་འདའ་བྱེད་ན།། གསང་བ་བླ་མེད་དཀྱིལ་འཁོར་ཉེ་མི་དབང་།། སྤྲུལ་པའི་
ཁྲོ་ཆུང་གདར་ཚན་ཐོག་ལྟར་འཁྲུགས།། འབྱུང་བཞི་བཤིག་གཞོམ་ཀློག་ལྟ་སྨོས་
ཅི་དགོས། དེ་བས་སྟོང་ཉིད་བདེ་བའི་ངང་དུ་དེངས། བསྭཱ་ཨཱི་ཐོ་ཡེ་ཐུན་ཉེ་ལོ་
ཡོ་ཐུན་ཀུ་ཏྲ་གྲན་ལ་ཧྲིམ་ཛ་ཐུན་ཕྱོགས་ཐུན་བྱོ།། ཉུངས་ཐུན་གྱིས་བྲབ་བོ། །དེ་ནས་ཏིང་འཛིན་བསྒོམ་
པ་ནི། མ་བཅོས་སྟོང་ཆེན་མཚན་མའི་ཡུལ་ལས་འདས།། དམིགས་མེད་བློ་ཡིས་མ་
རེག་མཁའ་ལྟར་དག །དེ་བཞིན་མ་རྟོགས་འགྲོ་ལ་སྙིང་རྗེའི་རྩལ། རབ་གཡོས་བདག་
ཉིད་ཆེ་མཆོག་མཁའ་འགྱིང་སྐུ།། དུར་ཁྲོད་ཆས་རྫོགས་མེ་དཔུང་འབར་བའི་
དཀྱིལ། འཁྲོས་རྔམ་གཏུམ་པའི་སྐུ་རུ་ཝལ་གྱིས་གྱུར། ཐུགས་ལས་བསྭ་འཕྲོས་
འགལ་བྱེད་ཡོངས་སུ་སྒྲོལ།། སླར་ཡང་འོད་ལྔས་འབྱུང་རིམ་བརྩེགས་པའི་སྟེང་།།
བྲོ་ལས་དུར་ཁྲོད་དྲག་པོའི་གཞལ་ཡས་ཁང་། བསྐལ་པའི་མེ་ལྟར་རབ་ཏུ་འབར་
བའི་ཀློང་། གཅན་ལྔ་ཉི་ཟླ་དྲེགས་པ་འབུམ་བསྣོལ་སྟེང་།། བསྭཱ་རཾ་མཐིང་དམར་
གཟའ་ཆེན་ལྟར་ལྷག་པ། འོད་ཞུ་བསྲོ་ལས་གཙོ་མཆོག་མཁའ་འགྱིང་ཁ། ཤིན་
ཏུ་མི་བཟོད་ཁྲོ་གཏུམ་བརྗིད་པའི་སྐུ།། མཐིང་ནག་ཞལ་གསུམ་ཕྱག་དྲུག་ཞབས་
བཞི་བསྒྲད།། ཞལ་མདོག་གཡས་དཀར་གཡོན་དམར་དབུ་མཐིང་ཁྲོས།། ཕྱག་
1 23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དྲུག་གཡས་གཡོན་མཚོན་ཆ་མེ་ལྟར་འབར།། ཞིང་ཆེན་གཡང་ཞི་སྟག་གི་ཀས་མ་
ཧྲལ། དུག་སྦྲུལ་གདུག་པའི་སྐེད་རག་རྐེད་ལ་རྔམ། རལ་ཕྲན་ཐོད་ལྡིང་མགོ་ཕྲེང་
དོ་ཤལ་འཕྱང་།། དུར་ཁྲོད་ཆས་དང་རུས་པའི་རྒྱན་དྲུག་གསོལ། ཁྲོ་བོའི་གདོང་
དྲུག་འཇིགས་པའི་ཚུལ་དྲུག་འབར། ཞལ་གདངས་མལྡེ་གཙིགས་ལྕགས་ཀྱུའི་
སོར་མོ་བཀྲམ། སྐུ་ལས་བསྐལ་པའི་མེ་རི་དམར་ནག་འབར། ཐུགས་སྲོག་ཙིཏྟ་
གའུ་ཁ་སྦྱོར་དབུས།། སྟོན་པ་འཆི་མེད་ཨུ་དུམ་འབར་བ་ཅན།། རྫོགས་སྐུའི་ཆས་
ཅན་མཉམ་བཞག་བུམ་པ་འཛིན། ཐུགས་མཛོད་བསོ་ལ་དྲག་སྔགས་གཡས་སུ་
འཁོར། རཾ་ལས་གདུག་མོ་ཡུམ་ཆེན་སྐུ་ལ་འཁྲིལ། འཁོར་ནི་ཁྲོ་ཚོགས་འབུམ་ཁྲག་
སྟོང་གིས་བསྐོར། ཡབ་ཡུམ་ཚོགས་སྦྱོར་རོལ་པའི་ཐིག་ལེ་བརྒྱད། བསྭཱ་རཾ་མཚན་
པ་འཁོར་ལོའི་རྩིབ་སྟེང་བབས།། ཉི་ཟླ་དྲེགས་ཚོགས་བསྣོལ་བའི་ཁྲི་གདན་ལ།།
ཤར་དུ་དབལ་གསས་བྱང་དུ་ལྷ་རྒོད་ཁྲོས། ནུབ་ཏུ་དབལ་ཆེན་ལྷོ་རུ་འབྲུག་གསས་
བརྗིད།། ཤར་ལྷོ་སྤྱི་འདུལ་ལྷོ་ནུབ་རོལ་པ་རྔམ། བྱང་ནུབ་རམ་པ་བྱང་ཤར་འབུམ་
པ་རྒྱལ། ཞལ་གསུམ་ཕྱག་དྲུག་སྐུ་མདོག་སྣ་ཚོགས་འབར།། ཕྱག་དྲུག་མཚོན་ཆ ཆས་
རྒྱུ་དྲུག་རྩད་ནས་བཅད། ཡུམ་ཆེན་ཁྲོ་མོ་བདེ་བར་སྐུ་ལ་འཁྲིལ། དུར་ཁྲོད་ཆས་
དང་རུས་པའི་རྒྱན་གྱིས་བརྒྱན། ཤིན་ཏུ་ཁྲོས་གཏུམ་རྔམ་པའི་གར་དང་བཅས།།
རང་རང་སྤྲུལ་པའི་ཁྲོ་ཚོགས་འབུམ་འབུམ་བསྐོར།། དབལ་མོ་ལས་མཁན་སྲུང་
མའི་ཚོགས་དང་བཅས།། རང་རང་གཙོ་ལ་རང་རང་འཁོར་གྱིས་བསྐོར། ཐམས་
ཅད་ལྷ་ཡི་སྐུ་ལ་སྒྱུ་མའི་འཕྲུལ།། ཡོངས་ཁྱབ་བརྡལ་པ་ཆེན་པོའི་སྐུ་མཆོག་ལས།།
མེ་རི་ཛ་དབལ་ཐོག་མཚོན་སེར་ལྟར་འཕྲོ།། ཟུང་འཇུག་འོད་གསལ་རང་མདངས་
རིག་རྩལ་ལྷ།། གཏུམ་དྲག་འཁྲོས་པའི་ཤུགས་ཆེན་འབར་བར་བསམ་མོ།། མཆོད་རྫས་
བྱིན་རླབས་ནི། རཾ་ཡཾ་ཁཾ། ལན་གསུམ་གྱིས། འབྲུ་གསུམ་ཤུགས་ལས་མེ་རླུང་ཆུའི་བསྐལ་འཁྲུག །
ལྕ04



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
མ་དག་མཚན་མའི་དྲི་མ་སྲེག་གཏོར་བཀྲུས། ཨ་ཨཱི་ཧཱུྃ་གིས་བྷན་དྷ་ཡངས་པའི་སྣོད།།
བདུད་རྩི་ལྔ་དང་ཤ་ལྔ་གཡུ་འབྲང་སྨན། གཟུགས་སྒྲ་དྲི་རོ་རེག་རྒྱན་བོན་གཏེར་
ཚོགས། མི་ཟད་རྒྱན་གྱི་འཁོར་ལོས་སྣང་ཁམས་གང་། བར་བསམ་ལ། སྤྱན་དྲང་བ་ནི་རོལ་མོ་
སྤྱིར་ལ བསྭོ་བོན་དབྱིངས་འགྱུར་མེད་གསང་བའི་ཕོ་བྲང་ནས།། ཀུན་ཁྱབ་ཐུགས་རྗེ་
དབྱིངས་ཉིད་ཀློང་ཆེན་པོ།། འགག་མེད་གསལ་དག་རིག་རྩལ་འབར་བའི་སྐུ།།
མ་བཅོས་སོ་མ་ངར་ལྡན་གཏུམ་དྲག་འཁྲོས། ཐུགས་རྗེ་མི་བཟད་གཙོ་མཆོག་མཁའ་
འགྱིང་ཁ། དབང་དྲག་ཡི་དམ་རྒྱ་མཚོའི་ཚོགས་ཀྱིས་བསྐོར།། དྲེགས་ཚོགས་བསྒྲལ་
བའི་དོན་དུ་སྐུར་བཞེངས་ཤིག །རྫུ་འཕྲུལ་རྩལ་གྱི་ཕྱག་རྒྱ་གར་དང་བཅས། མངོན་
སྣང་དཀྱིལ་འཁོར་ཆེན་པོར་གཤེགས་སུ་གསོལ།། ཉམས་ཀྱི་འཕེལ་སྣང་སྟོབས་
ཤུགས་འབུམ་བསྒྱུར་ཞིང་། ཚད་ཕེབས་གདུག་པའི་ལོག་འདྲེན་དབྱིངས་སུ་གཞོམ།
སྟོང་ཆེན་ཟད་པ་མཁའ་ལ་སྐྱོལ་བར་མཛོད།། བསྲོ་ཐུན་ཉེ་ལོ་ཡོ་མ་ཧ་ས་མ་ཡ་ར་
ཡོ་ཛ། བཞུགས་གསོལ་ནི། ཧཱུྃ༔ ཁྲོ་རྒྱལ་ཀུན་འདུས་ཡི་དམ་རྒྱ་མཚོའི་གཙོ། ཡེ་ཤེས་འདུ་
འཕྲོ་འབར་བའི་དཀྱིལ་འཁོར་དུ། རཱུ་ཏྲ་གཉིས་འཛིན་འཁྲུལ་བདུད་བསྣོལ་བའི་
སྟེང་། ཁྲོ་ཆགས་ཉམས་རྒྱས་བརྟན་པར་བཞུགས་སུ་གསོལ།། བསྲོ་ཐུན་ཉེ་ལོ་ཡོ་
ཏིཥྛ་ལྷན།། དམ་བཅའ་བ་ནི ཁྲོ་མཆོག་ལྷ་ཚོགས་བཙལ་མེད་ལྷུན་གྲུབ་ཀྱང་། འཕགས་
པའི་ཞལ་ཉིད་བདག་གིས་ཁུམ་མ་ནུས།། ད་ནི་རང་གྲོལ་མི་གཡོ་མཉམ་པ་ཉིད།།
ཡེ་ཤེས་རང་མདངས་བདེར་གཤེགས་ཞི་ཁྲོ་ཤར།། རང་སྣང་ཁྲོ་བོ་ལྷ་ལ་མཆོད་
བསྟོད་གསོལ།། གང་ཤར་གཙོ་མཆོག་ཡི་དམ་ཀློང་དུ་བལྟ།། སྐད་ཅིག་མ་འདི་
མཁའ་འགྱིང་སྙིང་ལ་གནས།། སྲོག་ཕྱིར་མི་བཏང་དམ་བཅའ་དམ་ཚིག་བཟུང་།།
བསྲོ་ཐུན་ཉེ་ལོ་ཡོ་ཧ་ལ་རམ་ཐུན་མུ་ཡེ་ས་མ་ཡ་སྡོམ། ཕྱག་འཚལ་བ་ནི། ན་མོ་ངང་ལས་
མ་གཡོས་མངོན་བྱང་འབར་བའི་སྐུ། མཛད་པའི་རྣམ་འཕྲུལ་ཁྲོ་བོ་ཁྲོས་པའི་གཙོ།།
15



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཁའ་འགྱིང་གཅིག་སྒྲུབ་ཡི་དམ་ཀུན་གྱི་སྙིང་། སྤྱི་སྤུངས་དཀྱིལ་འཁོར་ལྷ་ལ་ཕྱག་
འཚལ་ལོ། །བསྔོ་ༀ་ན་མ་གུ་དུན་ཧྲུན། བཤགས་པ་ནི།། ཡི་དམ་རྒྱ་མཚོའི་ལྷ་ཚོགས་
དགོངས་སུ་གསོལ། བདག་ཅག་མ་རྟོག་འཁྲུལ་པའི་བློ་གྱུར་པས། གསང་སྔགས་
རྒྱ་མཚོའི་དམ་ཚིག་ཕྲ་དང་རགས།། ཅི་འགལ་དབང་དྲག་དཀྱིལ་འཁོར་ལྷ་ལ་
བཤགས། བསྭོ་སྭོ་ཁྲོ་ཏ་ཨུ་དུག་གཤའ་ཡ་ནི་སྭཱཧཱ། དེ་ནས་ཕྱི་ནང་གསང་བའི་མཆོད་པ་འབུལ་
བ་ལ། དང་པོ་གསང་མཚམས་བཅད་པ་ནི། བསྲོ་འབར་བ་ཁྲོ་བོའི་དཀྱིལ་འཁོར་ཆེན་པོ་འདིར།།
འདུ་བའི་ཁྲོ་ཚོགས་མ་གཏོགས་ཉུལ་ལེའི་བགེགས།། དྲག་པོ་ཁྲོས་པའི་ཕྱག་རྒྱུའི་
སྟོབས་ཤུགས་བསྒྱུར། ང་བདག་གཞན་འཚེ་གདོན་རིགས་ཕྱེ་མར་འཐག །བསྲོ་
ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན། གྲན་ལ་ཛཱ་ཧྲིལ་ཧ་ལ་རམ་ཐུན་སྦྱོ་ཧཱུཾ། དེ་ནས་
ཕྱི་མཆོད་འབུལ་བ་
ནི། བསྲོ་གསས་མཁར་རབ་འབྱམས་ཆེན་པོའི་དཀྱིལ་འཁོར་གྱི། ཕྱོགས་
མཚམས་བརྒྱད་ནས་མཆོད་འབུལ་ལྷ་མོ་བརྒྱད།། མཉེན་ལྕུགས་འཁྲིལ་ལྡེམ་གར་
གྱི་སྟབས་བསྒྱུར་ཞིང་། གཟུགས་སྒྲ་དྲི་རོ་རེག་བརྒྱན་བོན་གཏེར་སོགས།། གསང་
བདག་ཡི་དམ་རྒྱ་མཚོའི་ཚོགས་ལ་འབུལ།། ཚོགས་བརྒྱད་རང་གྲོལ་ཡུལ་བརྒྱུད་
གནས་དག་མཛོད། བསྭོ་ཨོཾ་མུ་ཡེ་ཧ་ར་ཟུར་ནམ་ཐིམ་ཐིམ་ཡེ་སྭཱཧཱ། ནང་མཆོད་སྨན་རཀ་
གཏོར་གསུམ་ལས། དང་པོ་སྨན་མཆོད་འབུལ་བ་ལ། བསྭོ་ཨཾ་བ་བཱ་དེ་ན་ར་ས་ཡ་ན་གཡུ་འབྲང་
བདུད་རྩི་བསྭཱ་ཐཱ། ལན་བཞི་བརྗོད་ལ་པད་བསྐོར་ཕྱག་རྒྱས་གཏོར་ཏེ། བསྭོ་མཚན་ལྡན་ཐོད་ཞལ་
མཁའ་ཁྱབ་ཡངས་པ་རུ།། སྣོད་བཅུད་དྭངས་མ་རང་བྱུང་བདུད་རྩིས་བཀང་།
ཡི་དམ་རྒྱ་མཚོའི་ཚོགས་ལ་མཆོད་པ་འབུལ། དུག་ལྔ་གནས་དག་མཆོག་གི་དངོས་
གྲུབ་སྩོལ། བསྭོ་ཨཱ་བ་བཱ་དེ་ན་ར་ས་ཡ་ན་གཡུ་འབྲང་བདུད་རྩི་ཁཱ་ཧི། རཀྟའབུལ་བ་ནི།
བསྲོ་ཤེས་རབ་ཡོལ་ཆེན་འབར་བའི་གཟེད་ཞལ་དུ།། སྲིད་གསུམ་རྩད་བཅོམས་
གདུང་རྒུའི་སྙིང་ཁྲག་གཏིབས། འཛིན་ཆགས་བདུད་ཀྱི་ཞགས་པ་བཅད་པའི་ཕྱིར།
1f06



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཡི་དམ་རྒྱ་མཚོར་འབུལ་གྱིས་དགྱེས་པར་བཞེས། མ་ཧཱ་ཁྲི་སེག་ཏིང་མུར་ཏང་ར་ལ་
ཁཱ་ཧི།། གཏོར་མའབུལབ་ནི བསྔོ་བྷན་དྷ་རིན་ཆེན་འབར་བའི་སྣོད་ནང་དུ། འབྲུ་དགུའི་
བཅུད་བསྡུས་འབན་གཏོར་རི་ལྟར་བརྗིད།། གེ་ཤན་གློ་སྙིང་རྔམ་རྒུའི་ལྟག་ཤས་
བརྒྱན། གསང་བའི་དཀྱིལ་འཁོར་དྲག་པོའི་ལྷ་ལ་འབུལ། མ་ཧ་དྲུང་ཟད་རི་རང་ཧ་
ར་ཐིམ་ཐིམ་ཡེ་ཐུན་ཨ། དེ་ནས་གསང་བའི་མཆོད་པ་འབུལ་བ་ནི། ཨ སྟོང་ཆེན་མཚན་མེད་བ་
ག་ཡངས་པ་རུ།། ལྷུན་གྲུབ་རང་གསལ་ཐབས་ཀྱི་མཉམ་པར་སྦྱོར། གཉུག་མ་ངར་
ལྡན་མཚོན་གྱིས་ཆགས་སྡང་བསྒྲལ། བློ་འདས་དམིགས་མེད་དབྱིངས་རོལ་ཨ་ལ་ལག
ཞེས་འབུལལོ དེ་ནས་འཛབ་འཁོར་ནི བདག་ཉིད་གསང་བདག་ཁྲོ་བོ་ཆེན་པོ་གསལ་བའི་ཐུགས་
ཀའི་ཤེ་ཐུན་རིན་པོ་ཆེའི་གའུ་སྲུབ་མེད་པའི་ནང་དུ་སྟོན་པ་འཆི་མེད་གཙུག་ཕུད་
ལོངས་སྐུའི་ཆ་ལུགས་ཅན། སྐུ་བཻཌཱུརྱའི་ཁ་དོག་དང་ལྡན་པ། དེའི་ཐུགས་དབྱིངས་
སུ་ཡི་གེ་བསྲོ་མཐིང་ཀ་གསལ་འཚེར་རབ་ཏུ་འབར་བ་ལ། བཟླས་སྔགས་ཀྱི་ཕྲེང་
བ་ལན་གསུམ་གཡས་སུ་ཐར་ཐར་དུ་འཁོར་བ་ལས། མེ་ཡི་ཕུང་པོ་གློག་གི་ཞགས་
པ། ཐོག་གི་ཚྭ་ཚྭ་ལྟ་བུ་ཡར་འཕྲོས་པས་ཕྱོགས་བཅུའི་རྒྱལ་བ་ཐམས་ཅད་ཀྱི་ཐུགས་
རྒྱུད་བསྐུལ། མཐུ་སྟོབས་ནུས་པ་ཐམས་ཅད་བསྡུས་ནས་རང་ལ་ཐིམ་པས། ལས་
ཉོན་གྱི་མཚན་མ་སྦྱངས། ལས་བཞི་ལྷུན་གྱིས་གྲུབ། དངོས་གྲུབ་རྣམ་གཉིས་ཐོབ་
པར་བསམ། སླར་ཡང་གཡོན་དུ་ལན་གསུམ་འཁོར་བས་སྡེ་བརྒྱད་ཀྱི་གདུག་
སེམས་གཞོམ། བྱད་དང་རྦོད་གཏོང་བཟློག །གཞན་གྱི་ཚེ་བཀྲག་བསྡུས་པར་
བསམ། ཡང་གཡས་སུ་རྒ་ར་ར་འཁོར་བས་རིགས་དྲུག་གི་ལས་སྣང་བཅོམ། སྣོད་
བཅུད་ཀྱི་གདོས་པ་སྦྱངས། ཐམས་ཅད་འོད་ལྔར་ལྡེམ་གྱིས་ཞུ་ནས་ཐུགས་ཀའི་
ས་བོན་ལ་ཐིམ་པས། སྣང་གྲགས་དྲན་རྟོགས་ཐམས་ཅ་
།ས་ཐམས་ཅད་གསང་བདག་ཁྲོ་བོའི་
རང་བཞིན་ལྷ་སྔགས་ཡེ་ཤེས་ཀྱི་འཁོར་ལོའི་རོལ་པ་ཆེན་པོར་གྱུར་པར་བསམ་ལ།
107



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྙིང་པོ་ནི བསྭཱ་ཨཱི་ཨ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན། ཨ་མ་མ་ཧ་ལ་རམ་ཐུན་
ཆ་ལ་འདར་ཤག་ཡེ་ཐུན་ཨ་མ་ཛ་ལ་སད་ཐུན་ཁ་ཐུན་ཁ་ཐུན་བྷོ་ཕྱོགས། བསྭོ་མ་མ་དྷ་
ཀི་ཉེ་ལོ་ཡོ་སྤུངས་སོ་ཐད་དོ་མུ་ཡེ་ཐུན་སྦྱོ་ཐུན་བྷོ། ཞེས་ན་མར་བཟླ་བ་དང་། སྐབས་སུ་བཟླ་
བ་དང་། ཐུན་གྲངས་བཟླ་བའོ། །དེ་ནས་འཛབ་བསྟོད་ནི། བསྭོ་བོན་ཉིད་མི་འགྱུར་དབྱིངས་ཀྱི་
དཀྱིལ་འཁོར་གྱི། དབང་དྲག་ཡི་དམ་རྒྱ་མཚོའི་ལྷ་ཚོགས་ལ།། སྙིང་པོ་འཛབ་ཀྱི་
འཕྲོ་འདུའི་མཆོད་པ་འབུལ།། རྣམ་བཞིའི་ཕྲིན་ལས་ཐོགས་མེད་གྲུབ་པར་མཛོད།
དེ་ནས་བསྐུལ་སྟེ བསྭོ། བསྐལ་པ་མེ་རི་དགུ་འབུམ་ཀློང་། རང་བྱུང་ཁྲོ་བོའི་དཀྱིལ་འཁོར་
དབུས། མཐིང་ནག་གྲུ་གསུམ་འབར་བའི་དལ།། གཟན་ལྔ་ཉི་ཟླ་པདྨའི་གདན།།
དྲེག་པ་ལྷ་བདུད་བསྣོལ་བའི་སྟེང་། ཁྲོ་རྒྱལ་གཙོ་མཆོག་མཁའ་འགྱིང་ཁ། མཐིང་
ནག་ཞལ་གསུམ་ཕྱག་དྲུག་ལྡན། ཞལ་གསུམ་དུག་གསུམ་གཏིང་ནས་འཇོམ། ཕྱག་
དྲུག་རྒྱུ་དྲུག་རྩད་ནས་བཅད།། གཡས་གསུམ་གནམ་ལྕགས་སྣ་རེ་བསྣམས། སྲིད་
གསུམ་ཉོན་མོངས་གཏིང་ནས་གཤོགས། གཡོན་གསུམ་ཐུགས་རྗེའི་ལྕགས་ཀྱུ་འཛིན།
ངན་སོང་འཁོར་བ་གནས་ནས་འདྲེན།། ཞབས་བཞི་བདུད་བཞི་ཟིལ་གྱིས་གནོན།
གདུག་མོ་ཡུམ་ཆེན་སྐུ་ལ་འཁྲིལ།། ཐུགས་སྤྲུལ་ཁྲོ་ཚོགས་འཁོར་དང་བཅས།།
འབན་གཏོར་རྒྱན་ལྡན་འདི་བཞེས་ལ། རྟག་ལྟ་སྡེ་དགུ་ཆོམ་ལ་ཕོབ། ཆད་ལྟ་སྡེ་
གསུམ་ཕྱེ་མར་ཐོངས། སུམ་བརྒྱ་དྲུག་ཅུའི་ལྟ་ལོག་གཞོམ།། བསྲོ་ཐུན་ཉེ་ལོ་ཡོ་
སྤུངས་སོ་ཐད་དོ་ཐུན་ཧཱུཾ་ཕཊ །བསྭོ་ཤར་ཕྱོགས་འཁོར་ལོའི་རྩིབ་སྟེང་ན།། ཁྲོ་
རྒྱལ་དབལ་གསས་རྔམ་པ་ནི། མཐིང་ནག་ཞལ་གསུམ་ཕྱག་དྲུག་ཁྲོས། གཡས་གསུམ་
མི་ནུབ་རྒྱལ་མཚན་བསྣམས།། གཡོན་གསུམ་ཐབས་ཀྱི་མདའ་གཞུ་འགེངས། རྔམས་
མོ་ཡུམ་ཆེན་སྐུ་ལ་འཁྲིལ། སྐུ་སྤྲུལ་ཁྲོ་ཚོགས་འཁོར་དང་བཅས། སྡེ་བརྒྱད་སྲོག་
ཁྲག་འདི་བཞེས་ལ། རིགས་དྲུག་འཁོར་བའི་འཁྲུལ་ལྟ་གཞོམ། བསྭོ་ཨ་ཐུན་ཉེ་
08



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ལོ་ཡོ་ཨ་མ་ཧ་རཾ་ཛ་ཧཱུྃ་ཕཊ །བསྭོ་བྱང་ཕྱོགས་འཁོར་ལོའི་རྩིབ་སྟེང་ན། ཁྲོ་རྒྱལ་
ལྷ་རྒོད་ཐོག་པ་ནི། མཐིང་ནག་ཞལ་གསུམ་ཕྱག་དྲུག་རྔམ།། གཡས་གསུམ་དབལ་
གྱི་རལ་ཀྱུ་ཕྱར། གཡོན་གསུམ་ཐབས་ཀྱི་ཞགས་པ་བ་
་ཐབས་ཀྱི་ཞགས་པ་བསྡོགས། སྲིད་པ་རྒྱལ་མོ་སྐུ་
ལ་འཁྲིལ།། གསུང་སྤྲུལ་ཁྲོ་ཚོགས་འཁོར་དང་བཅས།། གཅན་ལྔའི་ཤ་ཁྲག་འདི་
བཞེས་ལ།། ལྟ་དམན་སྡེ་བཞིའི་ལམ་འཕྲང་ཆོད།། བསྭ་ཧེ་རགྲྭ་གྲན་ལ་རམ་ཛ་ཧཱུྃ་
ཕཊ །བསྭོ་ནུབ་ཕྱོགས་འཁོར་ལོའི་རྩིབ་སྟེང་ན།། ཁྲོ་རྒྱལ་དབལ་ཆེན་བདུད་
འདུལ་ནི།། ཞལ་གསུམ་ཕྱག་དྲུག་གསེར་འོད་འབར།། གཡས་གསུམ་ཐོག་མདའ་
དམར་པོ་བསྣམས།། གཡོན་གསུམ་གསེར་གྱི་ཛྭ་དམར་འཕེན། ལི་ནམ་ཟླ་ཞི་ཡུམ་
དང་འཁྲིལ།། ཡོན་ཏན་ཁྲོ་ཚོགས་འཁོར་དང་བཅས།། དབལ་གཏོར་རུ་དགུ་འདི་
བཞེས་ལ།། མཐའ་དྲུག་ལོག་འདྲེན་གདུག་པ་སྒྲོལ།། བསྲོ་ཉེ་ལོ་ཡོ་མུ་མར་གྲན་ཙེ་
ཧཱུྃ་ཕཊ །བསྭོ་ལྷོ་ཕྱོགས་འཁོར་ལོའི་རྩིབ་སྟེང་ན།། ཁྲོ་རྒྱལ་འབྲུག་གསས་ཆེམ་
པ་ནི།། ཞལ་གསུམ་ཕྱག་དྲུག་མཐིང་ནག་བརྗིད།། གཡས་གསུམ་གནམ་ལྕགས་ཕུར་
པ་འདེབས།། གཡོན་གསུམ་གསེར་གྱི་ཕུར་པ་དྲིལ། སྟོང་ཁྱབ་རྒྱལ་མོ་སྐུ་ལ་འཁྲིལ།
ཕྲིན་ལས་ཁྲོ་ཚོགས་འཁོར་དང་བཅས།། གེ་ཤན་གླད་ཁྲག་འདི་བཞེས་ལ། མུ་བཞི་
གདུག་པའི་འཕྲང་ཆེན་སོལ།། བསྭཱ་ཏིབ་ཏ་ཀི་ལི་ཀི་ལ་ཡ་ཧཱུྃ་ཕཊ ༎ བསྭཱ་ཤར་ལྷོ་
འཁོར་ལོའི་རྩིབ་སྟེང་ན།། ཁྲོ་རྒྱལ་སྤྱི་འདུལ་རྔམས་པ་ནི།། ཞལ་གསུམ་ཕྱག་དྲུག་
དམར་ནག་ཁྲོས།། སྤྱི་གཙུག་རྟ་དབུ་ལྗང་ནག་རྔམ།། གཡས་གསུམ་རྣོ་གཅོད་རལ་
གྲི་ཕྱར།། གཡོན་གསུམ་ཟིན་ཐུབ་ཞགས་པ་འཛིན།། སྣང་སྲིད་སྒྲོལ་བྱེད་སྐུ་ལ་
འཁྲིལ། སྒྲོལ་བྱེད་ཁྲོ་ཚོགས་འཁོར་དང་བཅས།། འབྲུ་དགུའི་དབལ་གཏོར་འདི་
བཞེས་ལག ཕྱག་ཆེན་སྒོམ་པའི་གོ་ས་སྒྲོལ། བསྭཱ་རམ་རམ་རཀྵ་ཧེ་རམ་ཁྲོ་ཏ་ཧཱུྃ་ཕཊ༔
བསོ་ལྷོ་ནུབ་འཁོར་ལོའི་རྩིབ་སྟེང་ན། ཁྲོ་རྒྱལ་ཁྲག་འཐུང་རོལ་པ་ནི། མཐིང་ནག་
309



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཞལ་གསུམ་ཕྱག་དྲུག་འབར།། གཡས་གསུམ་གནམ་ལྕགས་ཐོ་བ་ཕྱར། གཡོན་
གསུམ་ཙན་དན་བེང་ཆེན་བསྣམས།། དུར་ཁྲོད་བདག་མོ་སྐུ་ལ་འཁྲིལ།། བཟློག་
བྱེད་ཁྲོ་ཚོགས་འཁོར་དང་བཅས།། རྔམས་དགུའི་ལྟག་ཤ་འདི་བཞེས་ལ།། དབུ་
མ་གཞི་བྲལ་སྤྲོས་མཐའ་ཆོད། བསྭོ་བཛྲ་ཀི་ལི་ཀི་ལ་ཡ་ཧཱུྃ་ཕཊ༔ བསྭོ་ནུབ་བྱང་
འཁོར་ལོའི་རྩིབ་སྟེང་ན།། ཁྲོ་རྒྱལ་དབལ་ཆེན་རམ་པ་ནི།། མཐིང་ནག་ཞལ་གསུམ་
ཕྱག་དྲུག་ཅན།། གཡས་གསུམ་དགྲ་སཱུ་ཧལ་ཆེན་ཕྱར།། གཡོན་གསུམ་བསྐལ་པའི་
མེ་དཔུང་སྤོར།། ཡང་ཁྱབ་ཁྲོ་མོ་སྐུ་ལ་འཁྲིལ།། དྲེག་བྱེད་ཁྲོ་ཚོགས་འཁོར་དང་
བཅས།། གདུང་དགུའི་སྙིང་ཁྲག་འདི་བཞེས་ལ།། རྫོགས་ཆེན་ལྟ་བའི་འགལ་ཟླ་
སྒྲོལ།། བསྲོ་སྤུངས་སོ་རྒྱུང་ནེ་ནེ་རམ་ཧཱུཾ་ཕཊ །བསྭོ་བྱང་ཤར་འཁོར་ལོའི་རྩིབ་
སྟེང་ན། ཁྲོ་རྒྱལ་རྔམ་ཆེན་འབུམ་པ་ནི།། དམར་ནག་ཞལ་གསུམ་ཕྱག་དྲུག་ལྡན།།
གཡས་གསུམ་དབལ་གྱི་སྦར་ཤད་གདེངས།། གཡོན་གསུམ་གསེར་གྱི་འཁོར་ལོ་
བསྐོར།། འབར་མ་ཆེན་མོ་སྐུ་ལ་འཁྲིལ། འགུག་བྱེད་ཁྲོ་ཚོགས་འཁོར་དང་བཅས།།
བཅུད་བསྡུས་ཤ་ཁྲག་འདི་བཞེས་ལ། སྒྲིབ་གཉིས་མུན་པའི་ཁང་བུ་ཤིགས།། བསྭོ་
ཧེ་རམ་ཁྲོ་ཏ་ཛཱ་ལ་ཧཱུྃ་ཕཊ །བསྭོ་དུར་ཁྲོད་འབར་བའི་སྒོ་བཞི་ན།། སྒོ་སྲུང་དབལ་
གྱི་ཁྲོ་མོ་བཞི། དཀར་ལྗང་དམར་སྔོ་ཞལ་མདོག་ལྡན།། འཛིན་བསྡོམ་འཆིང་མྱོས་
ལག་ཆ་འདེབས།། བདུད་བཞི་བསྒྲལ་བའི་ཤ་ཁྲག་བཞེས། སྐྱེ་རྒ་ན་འཆིའི་ཆུ་བཞི་
ཆོད། བསྭོ་མ་མ་ཁྲོ་ཏ་རམ་རམ་ཧཱུྃ་ཕཊ །གཞན་ཡང་དབང་དྲག་ཁྲོ་བོའི་ཚོགས།།
སྤྲུལ་པ་ཡང་སྤྲུལ་འཁོར་དང་བཅས།། ཁྲོས་གཏུམ་རྔམ་བརྗིད་འགྱིང་ངར་ལྡན།།
གནག་པའི་དྲག་ཤུལ་ལས་ལ་བརྩོན། ཆས་ཆེན་སྤྲད་པའི་སྐུ་མཆོད་བརྗིད།། གསུང་
དབྱངས་དྲག་པོ་འབྲུག་ལྟར་སྒྲོགས།། ཐུགས་ཉིད་མི་གཡོ་རྩལ་ཆེན་འབར།། ཡོན་
ཏན་ཞི་ཁྲོ་འབུམ་དུ་འགྱེད།། ཕྲིན་ལས་ལས་བཞི་ཐོགས་མེད་སྒྲུབས།། དཀྱིལ་
】 10



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
འཁོར་ལྷ་ཚོགས་རྣམས་ལ་བསྟོད།། དངོས་གྲུབ་རྣམ་གཉིས་བདག་ལ་སྩོལ། ཞེས་
བསྐུལ་ཞིང་བསྟོད་པ་འབུལ་ལོ། །རྗེས་ཡི་དམ་ལྷའི་ང་རྒྱལ་དང་མི་འབྲལ་ཞིང་སྙིང་གའི་ཨཱ༔ ལ་སེམས་བཟུང་སྟེ་རིག་
སྟོང་ཁྱབ་བདལ་འོད་གསལ་རྫོགས་པ་ཆེན་པོའི་དོན་ལ་དུས་འདའ་བར་བྱའོ། །དེ་ལྟར་བརྩོན་པས་ཚེ་འདིར་རིག་
འཛིན་རྣམ་བཞིའི་ས་ནོན་ནས་ཀུན་ཏུ་བཟང་པོའི་གཏན་སྲིད་ཟིན་པར་འགྱུར་རོ། །ས་མ་ཡ། རྒྱ་རྒྱ་རྒྱུ། གསང་
སྔགས་གསང་བདག་ཡི་དམ་རྒྱ་མཚོ་ཡི། སྒྲུབ་ཐབས་ཉམས་ ལེན་དོན་དྲིལ་ཟབ་པའི་བོན། སྙིགས་མ་ལྔ་བདོ་སྙིང་
པོའི་བསྟན་པས་ད་བེན། ངང་ངུར་ས་བཟུང་བོན་ལ་གཤེ་བའི་དུས། སྐལ་ལྡན་ལས་འཕྲོ་ཅན་དང་འཕྲད་གྱུར་ནས།
སྨིན་གྲོལ་བསྟན་པའི་བརྒྱུད་འཛིན་འཕེལ་བར་ཤོག །ཅེས་པའང་འགྲོ་འདུལ་གསང་སྔགས་གླིང་པས་གཏེར་ནས་
དྲངས་ཏེ་ཤར་རྫ་བཀྲ་ཤིས་རྒྱལ་མཚན་ལ་བཀའ་བབ་པའོ།། །ཐ་ཚན་མུ་ཙུག་སྨྲར་རོ།།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྫོགས་པ་ཆེན་པོ་སྐུ་གསུམ་རང་ཤར་ལས།
གསང་བདག་མཁའ་འགྲོའི་སྒྲུབ་པ་
དགའ་དབང་འཁྱིལ་བ་
བཞུགས་སོ། །
༄༅། གླུF]# མ་མདྷ་ཀི་རཱཎ་ན་མ་ཧོ། སྐྱེ་མེད་བདེ་ཆེན་དབྱིངས་ཀྱི་ཡུམ་ཆེན་མོ། །མ་ཅིག་བསྐལ་པ་བཟང་མོ་
གསང་བའི་བདག །དེ་ཡི་སྒྲུབ་ཐབས་གསང་བ་མཁའ་འགྲོའི་སྙིང་། བཅུད་ཕྱུང་རྫོགས་ཆེན་ཟབ་ལམ་ཏི་ཀ་མཆོག །
སྔོན་འགྲོ་དངོས་གཞི་རྗེས་ཀྱི་སྒོ་ནས་བསྟན།། ས་མ་ཡ། རྒྱ་རྒྱུ་རྒྱུ། དང་པོ་དམ་ཚིག་སེལ་མེད་དབང་གིས་སྨིན། གངས་
བྲག་གཡའ་ཁྲོད་ནགས་ཚལ་མཚོ་གླིང་དུ།། རིན་ཆེན་ས་ལ་སྒྲུབ་པའི་དཀྱིལ་འཁོར་བཞེངས། དབུས་སུ་ཟླུམ་པོ་སྔོ་ལ་
ཧཱུྃ་མཐིང་དང་། དེ་ལས་ཟེར་སྤྲོས་འོད་ལྔ་ཁྱུད་མོར་བ་ ཕྱི་རིམ་འདབ་བརྒྱད་ཕྱོགས་འོད་མ་ཡིག་མཚན། གྲུ་ཆད་
སེར་པོ་ཤིང་ལོ་པ་དྭ་དང་། སྒོ་བཞི་ས་ཧ་ནི་རི་བཞི་ཡིས་སྨྲས།། འབྱུང་རིམ་སྒོ་ཁྱུད་ཏོག་བཅས་ཡོངས་སུ་བསྐོར། དེ་རྒྱབ་
དུར་ཁྲོད་གནས་བརྒྱད་སྒོ་སྒོ་བརྒྱན། བློ་གམ་ཕྱོགས་མདོག་ཟངས་ལྕགས་རྭ་བས་བསྐོར། དེ་དབུས་འབྲུ་ཕྱེ་གཙང་མར་
རིན་ཆེན་བདར། ཟུར་གསུམ་བརྗིད་ལྡན་གཏོར་ཆུང་བཞི་ཡིས་བསྐོར། གཞན་ཡང་མཁའ་འགྲོ་འདུ་བའི་རྟེན་རྫས་དང་།།
ཚོགས་དང་མཆོད་རྫས་མ་ཚང་མེད་པར་བྱ།། དེ་ནས་བདེ་བའི་སྟན་ལ་རང་ཉིད་འདུག །རང་ལུས་ཤ་ཁྲག་གདོས་
བཅས་ཕུང་པོ་འདི།། འཇའ་ལྟར་ཡལ་ནས་མཁའ་འགྲོ་གཞུང་བཞིན་བསྐྱེད། སྲོག་རྩ་གསུམ་དང་རྩ་འཁོར་བཅས་
གསལ་གདབ། རླུང་རོ་ལན་གསུམ་འབུད་ལ་དུག་བསལ་བྱ། བདེ་རླུང་འབྱིན་འཇུག་གནས་གསུམ་འབྲུ་གསུམ་དམིགས།
དང་པོ་ཕྱི་སྣོད་གདོས་བཅས་ཡོངས་ལ་ཕོག །འོད་ཀྱི་རྣམ་པར་ཤིག་ཤིག་མེར་མེར་གྱུར། །གཉིས་པ་ནང་བཅུད་སེམས་
ཅན་ཀུན་ལ་ཕོག །ཤ་ཁྲག་ཟག་བཅས་འོད་ཀྱི་རྣམ་པར་གྱུར། གསུམ་པ་གནས་གསུམ་ཌཱཀྐི་ཚོགས་ལ་ཕོག །མཁྱེན་
བརྩེ་ནུས་གསུམ་བསྡུས་ནས་རང་ལ་ཐིམ། ཕཊཀྱི་སྒྲ་བརྗོད་མི་དམིགས་ངང་ལ་བཞག །དེ་ནས་རྣམ་རྟོག་རྒྱང་མཚམས་
བཅད་པ་གི ཧཱུྃ༔ འདི་སྣང་ཡེ་ནས་རང་བཞིན་བ་ག་ཆེ། འཁོར་འདས་མིང་བྲལ་མཉམ་
12



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཉིད་གདལ་པ་ལ།། བར་ཆད་བགེགས་ཞེས་བྱ་བ་མེད་ན་ཡང་། གློ་བུར་བློ་སྐྱེས་
འཁྲུལ་པའི་བདུད་ཡོད་ན།། ང་ནི་རྒྱལ་བའི་ཡུམ་གྱུར་བསྐལ་བཟང་མ།། ཕྱི་ནང་
བར་མེད་ཡེ་ཤེས་མེ་ཡིས་ཁེངས།། ཉོན་མོངས་འཁྲུལ་རྟོག་གནས་སུ་སྲེག་པར་བྱེད།།
གཉུག་མ་རང་ཤར་དལ་འདི་སུ་མ་འདའ།། མ་མ་ཌཱཀྐི་གནོད་བྱེད་ཛྭ་ལ་རམ་རམ།།
ཅེས་ཡུངས་དཀར་གྱིས་བྲབ་བོ། །དེ་ནས་དངོས་གཞི་བསྐྱེད་རིམ་གསལ་གདབ་ནི། ཨ མ་བཅོས་ཟང་
མ་ཐལ་བྱུང་དེ་བཞིན་ཉིད། ཀུན་སྣང་སྲིད་པར་གདུང་བས་རབ་བསྐུལ་ནས། སྐད་
ཅིག་མཁའ་ལ་འཇའ་ཤར་ཅི་བཞིན་དུ།། བདག་ཉིད་ཡུམ་ཆེན་བསྐལ་བཟང་ལམ་
གྱིས་གྱུར།། ཐུགས་ལས་འོད་ཤར་རིག་རྩལ་ཆོ་འཕྲུལ་ཆེས།། རྒྱུ་རྐྱེན་མ་གྲུབ་གསང་
བ་མཁའ་འགྲོའི་དལ།། ཟླུམ་འཁྱིལ་ཐིག་ལེ་ཉག་གཅིག་བོན་དབྱིངས་སྒོ། ཟག་
མེད་བདེ་ཆེན་རང་འབར་གཞལ་ཡས་ཁང་། མ་བཀོད་མཚན་ཉིད་རབ་ཏུ་རྫོགས་
པའི་དབུས། པདྨ་སྟོང་ལྡན་བཞད་པའི་ཟེའུ་འབྲུའི་སྟེང་། ཉི་མ་བདུད་གནོན་
གདན་ལ་མཁའ་འགྲོའི་གཙོ། དབྱིངས་ཀྱི་ཡུམ་ཆེན་བསྐལ་པ་བཟང་མོ་ཆེ། སྐུ་
གསུམ་བདག་ཉིད་ཞལ་གསུམ་ཕྱག་དྲུག་མ།། གཅེར་མོ་རུས་པའི་རྒྱན་དྲུག་སྐུ་ལ་
གསོལ། རིན་པོ་ཆེ་དང་ཧ་ལོའི་ཕྲེང་བ་འཕྱང་། མཐིང་ནག་སྐྲ་གྲོལ་ནུ་འབུར་བྷ་
ག་རྒྱས། དབུས་ཞལ་བོན་སྐུ་འགྱུར་མེད་རྗེས་ཆགས་འཛུམ།། གཡས་ཞལ་རྫོགས་
སྐུའི་རང་བཞིན་དཀར་ལ་བཞད། གཡོན་ཞལ་སྤྲུལ་སྐུའི་རྣམ་རོལ་དམར་ལ་ཁྲོས།།
ཕྱག་དྲུག་དང་གཉིས་གྲི་ཐོད་ཐུགས་ཀར་འཛིན།། བར་མས་ཉི་ཟླ་ཐ་མ་གཡས་
གཡོན་ན། ཅང་ཏེ་སིལ་སྙན་ཁྲོལ་ཞིང་མཁའ་འགྲོ་བསྐུལ།། འདོར་ཐབས་ཞབས་
ཀྱིས་སྟི་རའི་གདན་ལ་འགྱིང༌།། ཐབས་མཆོག་མཚོན་པའི་ཁ་ཊཾ་གྲུ་ལ་འཁྱུད།།
ཐུགས་དཀྱིལ་གཡུང་དྲུང་གའུ་འབར་བའི་དབྱིངས།། རང་བྱུང་རིག་པ་ཀུན་ཏུ་
བཟང་མོ་མཐིང་། ཀློང་ཆེན་རྩ་གསུམ་འཁོར་ལོའི་ཨ་ཧཾ ༔ ལས།། རིགས་ལྔ་རྒྱལ་
13



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བ་ཞི་ཁྲོའི་ལྷ་ཚོགས་བཀྲ།། ཐུགས་སྲོག་མ་མཐིང་འགག་མེད་རིག་གདངས་ཟེར།།
འདུ་འཕྲོའི་ཆ་ལས་མ་ཡིག་བརྒྱུད་ཆད་པ།། དཀྱིལ་འཁོར་ཕྱོགས་མཚམས་པད་
ཉིའི་གདན་ལ་བབ། ཕྱོགས་བཞི་རིགས་ཀྱི་དྷཱཀི་ཆེན་མོ་བཞི། དཀར་ལྗང་དམར་
སྔོ་གཡས་གཡོན་གྲི་ཐོད་འཛིན།། རིགས་ཀྱི་ཁ་ཊཾ་སྐུ་བརྟེན་གར་གྱིས་བཞེངས།།
མཚམས་བཞི་ཞི་རྒྱས་དབང་དྲག་མཁའ་འགྲོ་མ། སྐུ་མདོག་དཀར་སེར་སྨུག་ནག་གི་
ཐོད་འཛིན། སྒོ་བཞི་ས་ཧ་ནི་རི་བཞི་འཕྲོས་པ། སྒོ་མ་སྡེ་བཞི་རང་རྟགས་ཕྱག་མཚན་
བསྣམས། ཕྱི་རིམ་གནས་བརྒྱད་དུར་ཁྲོད་བདག་མོ་བརྒྱད། རང་རང་རྒྱན་དང་ཆ་
ལུགས་རྫོགས་པ་ལ། ཛཧཱུྃ་བཾ་ཧོས་ཡེ་ཤེས་སྤྱན་དྲངས་ནས།། དགྱེས་བསྐྱེད་ཁྲུས་
གསོལ་གཉིས་མེད་བརྟན་པར་གྱུར།། པར་བསམ་ལ། སྤོས་དང་ཚིལ་ཆེན་གྱི་དུད་པ་ཕྱུང་ལ་རོལ་མོའི་
སྒྲ་དང་དབྱངས་ཀྱིས་སྤྱན་དྲངས་པ་ནི། ཧཱི་མ་མ་ཌཱཀྐི་ཙིཏྟ་ས་མ་ཡ་ཛ་ཛ༔ གནས་གསུམ་གྱི་
མཁའ་འགྲོ་མ་རྣམས་འཇའ་འོད་ཀྱི་ཀློང་ན་ཞབས་ཀྱིས་བྲོ་བརྡུང་། ཕྱག་གིས་གར་
བསྒྱུར། ཞལ་ནས་ཧཱུྃ་གླུ་ལེན་ཅིང་ནམ་མཁའ་གང་བར་ཙམ་བྱོན་པར་བསམ་ལ།
ཧཱུྃ༔ ཡུལ་གྱི་མིང་ནི་བདེ་བ་ཆེ། གནས་ཀྱི་མིང་ནི་འོག་མིན་ཞིང་། མཁའ་འགྲོའི་
མིང་ནི་བསྐལ་པ་བཟང་།། ཨ་བ་དྷུ་ཏི་མཁའ་འགྲོའི་གླིང་། སྐུ་གསུམ་ཡུམ་ཆེན་
གསང་བའི་བདག །འབུམ་ཕྲག་ཡོངས་ཀྱི་འཁོར་དང་བཅས། བསྐུལ་ལོ་ཐུགས་
དམ་གནས་ནས་བསྐུལ། བཞེངས་ཤིག་བོན་ཉིད་དབྱིངས་ནས་བཞེངས། བསྐྱོད་
ཅིག་རང་བཞིན་མཁའ་ལ་བསྐྱོད།། ཀློང་འདིར་འགྲོ་བའི་དོན་ལ་བྱོན།། ཞབས་
ཀྱིས་བྲོ་བརྡུང་ཁྲིགས་སེ་ཁྲིག །ཕྱག་གིས་གར་བསྒྱུར་ལྡེམས་སེ་ལྡེམ། ཞལ་ནས་
གླུ་དབྱངས་ཀྱུ་རུ་རུ། རུས་པའི་སྐུ་རྒྱུན་ཁྲ་ལ་ལ། དྲིལ་བུ་གཡེར་ཁ་ཁྲོ་ལོ་ལོ། །དཔའ་
བོ་རིག་འཛིན་འུ་རུ་རུ། དཔའ་མོ་མཁའ་འགྲོ་ཉི་ལི་ལི།། འོད་ཟེར་གཞའ་ཚོན་
ཤིགས་སེ་ཤིག །ཐུགས་རྗེའི་སྤྲིན་ཕུང་ལིང་ངེ་ལིང་།། རྫུ་འཕྲུལ་གློག་ཞག་ཁྱུགས་



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
སེ་ཁྱུག །བྱིན་རླབས་སེར་བ་ཐ་ར་ར།། དངོས་གྲུབ་ཆར་ཆེན་སི་ལི་ལི། སྟོང་ཉིད་
དགོངས་ཉམས་ས་ལ་ལ།། གནས་མཆོག་འདི་རུ་གཤེགས་སུ་གསོལ།། ཐུགས་རྗེས་
གཟིགས་ཤིག་མ་ཅིག་མ།། བྱིན་གྱིས་རློབས་ཤིག་ཡུམ་ཆེན་མོ། །དངོས་གྲུབ་སྩོལ་
ཞིག་བརྩེ་ལྡན་མ།། དགོངས་ཉམས་སྤོར་ཞིག་ཐུགས་རྗེ་ཅན།། དམ་ཚིག་ཅན་ལ་
སྤྱན་གྱིས་གཟིགས།། མོས་གུས་ཅན་ལ་ཐུགས་ཀྱིས་དགོངས།། མ་ཅིག་བུ་ལ་དགོངས་
ཏེ་གཤེགས། དཀྱིལ་འཁོར་འདི་རུ་བརྟན་པར་བཞུགས། མཆོག་དང་ཐུན་མོང་
དངོས་གྲུབ་སྩོལ། ཧྲི་ མ་མ་ཌཱཀྐི་དམ་ཚིག་ས་མ་ཡ་ཛ་ཛ༔ ཉི་རི་བྷ་ར་ཧཱུཾ་ཏིཥྛ་ལྷན།
ཕྱག་འཚལ་བ་ནི། ཧོ༔ ཡེ་ཤེས་རྫུ་འཕྲུལ་ལས་གྲུབ་པའི།། མཁའ་འགྲོ་རྒྱ་མཚོའི་ཚོགས་
བཅས་ལ།། སྒོ་གསུམ་གུས་པས་ཕྱག་འཚལ་ལོ། །སྒྲིབ་གཉིས་མུན་ཚོགས་བྱང་གྱུར་
ཅིག །དྲི་མ་མ་ཌཀྐི་ན་མ་ཧོ། བཤགས་པ་ནི། སྣང་སྲིད་མཁའ་འགྲོའི་རང་བཞིན་ལ།།
མ་རྟོགས་འཁྲུལ་པས་བླང་དོར་བྱས།། མ་ཅིག་ཐུགས་དང་འགལ་བ་བཤགས།།
བྱང་དག་ཚངས་པའི་དངོས་གྲུབ་སྩོལ། ས་མ་ཡ་ཤུདྷོ་ཨ། ཕྱི་མཆོད་གི ཧོ༔ སྲིད་དང་
ཞི་བ་སྒྱུ་འཕྲུལ་གར།། མ་ལུས་རིག་རྩལ་དགོངས་པའི་གཏེར།། མི་ཟད་རྒྱན་གྱི་
འཁོར་ལོ་ཆེ། མཁའ་འགྲོ་རྒྱ་མཚོའི་ཚོགས་ལ་འབུལ། སརྦ་རཏྣ་ཁཱ་ཧི། ནང་མཆོད་ནི།
ཧོ༔ སྣང་སྲིད་ཡོལ་ཆེན་ཨ་མྲྀ་ཏ། པདྨ་བྷན་ཙ་འབར་བའི་མཚལ།། ཉོན་མོངས་
དབྱིངས་བསྒྲལ་བྷ་ལིང་ཏ།། མཁའ་འགྲོ་གསང་བའི་ལྷ་ལ་འབུལ།། པཉྩ་རཀྟ་བྷ་
ལིང་ཏ་ཁཱ་ཧི། གསང་མཆོད་ལས། སྦྱོར་མཆོད་ནི། ཧོ༔ ཐབས་ཤེས་ཡབ་ཡུམ་ཕྱག་རྒྱ་ཆེ།
རྩ་གསུམ་འཁོར་ལོ་ལྔ་ཡི་ཞིང་།། ཡས་བབ་མས་བརྟན་དགའ་བཞི་རྒྱས།། དཀྱིལ་
འཁོར་ལྷ་ཚོགས་རྣམས་ལ་འབུལ།། ཀརྨ་མུ་ཏྲ་ས་མ་ཡ་ཧཱུྃ། སྒྲོལ་མཆོད་ནི། ཧོ༔ སྣང་སྲིད་
དག་པ་རབ་འབྱམས་ཞིང་། ཡེ་ནས་ཀུན་ཏུ་བཟང་པོ་ལ།། མ་རྟོགས་གཉིས་འཛིན་
བདུད་གྱུར་པ།། ཐམས་ཅད་བོན་དབྱིངས་སྟོང་པར་བསྒྲལ།། ཨ་ཨ་ཨ། དེ་ནས་འཛབ་
5



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཁོར་ནི། རང་ཉིད་ཡུམ་ཆེན་མོ་གསལ་བའི་ཐུགས་ཀར་ཀུན་ཏུ་བཟང་མོ། །དེའི་
ཐུགས་ཀར་ཉི་ཟླའི་གདན་ལ་མ	མཐིང་གསལ་ཁ་དོག་བརྒྱད་དང་ལྡན་པ་ལ་
བཟླས་པའི་སྔགས་ཕྲེང་གཡས་སུ་འཁོར་བ་ལས་འོད་ཟེར་ཡར་འཕྲོས་པས།
དབྱིངས་ཀྱི་མ་སྲིང་མཁའ་འགྲོ་རྣམས་ཀྱི་ཐུགས་རྒྱུད་བསྐུལ་ཏེ་མཆོག་ཐུན་མོང་
གི་དངོས་གྲུབ་བསྡུས། མར་འཕྲོས་རིགས་དྲུག་ལས་ངན་སྦྱོང་། དྲེགས་པ་རྣམས་
ཀྱི་སེམས་གཞོམ། ཚུར་འདུས་པས་རང་གི་བག་སྒྲིབ་ཐམས་ཅད་མུན་ཁང་དུ་སྒྲོན་
མེ་བཏེགས་པ་བཞིན་བྱང་ནས། ཕྱི་སྣོད་ལྷའི་གཞལ་ཡས། ནང་བཅུད་དཔའ་
བོ་དཔའ་མོ། །དྲན་རྟོག་ཐམས་ཅད་ཡེ་ཤེས་སུ་ལྷག་ལྷག་ཤར་བར་བསམ་ལ། ཧཱི
མ་མ་ཌཀྐི་ཛྙཱ་ན་ས་ཧ་ནི་རི་སརྦ་སིདྷི་འདུ། ཅེས་བགྲང་ངོ་། །སླར་ཡང་སྔགས་འཁོར་ལས་
འོད་ཟེར་བྱུང་བ་རྩ་ཁམས་ཀྱི་རྒྱལ་བ་ཞི་ཁྲོའི་ལྷ་ཚོགས་ཀྱི་ཐུགས་རྒྱུད་བསྐུལ་ནས་
ཡབ་ཡུམ་སྦྱོར་མཚམས་ནས་བྱང་སེམས་ཀྱི་རྒྱུན་བབ། འཁོར་ལོ་རྣམས་ལ་འགྲིམ།
ཟག་མེད་ཀྱི་བདེ་བ་ཆེན་པོ་འབར། དགའ་བཞིའི་ཡེ་ཤེས་མྱོང་། དབང་བཞི་
མངོན་དུ་ཐོབ། ལས་བཞི་ལྷུན་གྱིས་གྲུབ་པར་བསམ་ལ། ཨོཾ་གུ་རུ་དེ་བཱ་ཌཱཀྐི་ཧྲི་
མ་ཧ་རི་ནི་ས་ཉི་རི་བྷ་ར་ཧཱུྃ་འདུ། ཨ་ཨ་ཨ། ཞེས་བཟླས་ལ་འཛབ་བསྟོད་གི ཧོ༔ དབྱིངས་ཉིད་
མཁའ་འགྲོ་མ་ཚོགས་ལག སྙིང་པོ་འཛབ་ཀྱི་མཆོད་པ་འབུལ། སྐུ་གསུང་ཐུགས་མཆོག་
མཉེས་གྱུར་ནས། བྱིན་རླབས་ཆར་ཆེན་བདག་ལ་སྩོལ། སརྦ་སིདྷི་ཧཱུཾ་འདུ། སྐུ་བསྟོད་ནི་
ཧི །སྣང་ཁམས་བདེ་བ་ཆེན་པོའི་ཞིང་། མི་འགྱུར་དབྱིངས་ཉིད་བརྡལ་པའི་ཀློང་།།
རང་བྱུང་དཀྱིལ་འཁོར་འབར་བའི་དབུས།། པདྨ་ཉི་ཟླ་བམ་ཆེན་སྟེང་།། རྒྱལ་བ་
ཀུན་གྱི་མ་ཅིག་མ།། མི་འགྱུར་དབྱིངས་ན་བཞུགས་ཙམ་ན། བོན་སྐུ་ཀུན་བཟང་
བདེ་ཆེན་མ།། རང་བཞིན་མཁའ་ལ་བསྐྱོད་ཙམ་ན། ཐུགས་རྗེ་བྱམས་མ་དྲིན་མོ་
ཚེཀློང་འདིར་སྤྲུལ་པ་མཛད་ཙམ་ན།། མཁའ་འགྲོ་འབུམ་གྱི་གཙོ་མོ་སྟེ། བསྐལ་
16



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
པ་བཟང་མོ་བརྩེ་གདུང་ཅན།། ཞལ་གསུམ་ཕྱག་དྲུག་སྐུ་མདོག་མཐིང་། སྐུ་ལ་རུས་
པའི་རྒྱན་གྱིས་བརྒྱན། སྐུ་མཆོག་ཉི་ཟླའི་ཞལ་ལྟར་ལྷག །གསུང་མཆོག་ཚངས་པའི་
དབྱངས་ལྟར་སྒྲོག །ཐུགས་མཆོག་ཡེ་ཤེས་མེ་ལྟར་འབར།། ཡོན་ཏན་དྲན་པས་བདེ་
སྟོང་སྐྱེ།། ཕྲིན་ལས་དགའ་བདེ་བཅུ་དྲུག་སྟེར།། མ་ཅིག་སྤྲུལ་པ་མཛད་ཙམ་ན།།
སྐུ་མདོག་དཀར་མོ་དུང་གི་མདོག །ཞལ་གཅིག་ཕྱག་གཉིས་རྒྱན་གྱིས་བརྒྱན། གར་
སྟབས་མཛད་ཅིང་རྒྱང་གླུ་ལེན། རྣལ་འབྱོར་ཡོངས་ཀྱི་དགོངས་པ་སྤར།། དམ་ཚིག་
ཅན་ལ་དངོས་གྲུབ་སྟེར།། ཡེ་ཤེས་དབྱིངས་ཀྱི་མཁའ་འགྲོར་བསྟོད། ཡང་ཅིག་སྤྲུལ་
པ་མཛད་ཙམ་ན། ཤར་དུ་གཡུང་དྲུང་མཁའ་འགྲོ་དཀར། བྱང་དུ་འཁོར་ལོ་མཁའ་
འགྲོ་ལྗང་།། ནུབ་ཏུ་པདྨ་མཁའ་འགྲོ་དམར།། ལྷོ་རུ་རིན་ཆེན་མཁའ་འགྲོ་སྔོ། ལྷོ་
ཤར་ཞི་བའི་མཁའ་འགྲོ་དཀར།། བྱང་ཤར་རྒྱས་པའི་མཁའ་འགྲོ་སེར།། བྱང་ནུབ་
དབང་གི་མཁའ་འགྲོ་སྨུག །ལྷོ་ནུབ་དྲག་པོའི་མཁའ་འགྲོ་ནག །གྲི་ཐོད་འཛིན་ཅིང་
གར་གྱིས་བཞེངས།། ཐབས་ཀྱི་ཁ་ཊཾ་གྲུ་ལ་འཁྱུད། སྐུ་ལ་རུས་པའི་རྒྱན་གྱིས་སྤྲས།
ཚོགས་བརྒྱད་འཁྲུལ་པ་རྒྱུན་བཅད་པའི། མཁའ་འགྲོ་མ་བརྒྱད་སྐུ་ལ་བསྟོད། སྒོ་
བཞི་སྲུང་མཛད་ཌཱཀྐི་བཞི། སྐུ་མདོག་དཀར་སེར་དམར་ལྗང་ལྡན།། ཕྱག་མཚན་
རིགས་ཀྱི་རྟགས་བཞི་བསྒྱུར། འབྱམ་བཞི་བཅད་ཅིང་ལས་བཞི་སྒྲུབ། སྒོ་བསྲུང་
མཁའ་འགྲོའི་ཚོགས་ལ་བསྟོད།། ཕྱི་རིམ་དུར་ཁྲོད་གནས་བརྒྱད་ན། བྱད་བདག་
ཡམས་བདག་ནད་ཀྱི་བདག །སྲོག་བདག་ཟོར་བདག་ཕུང་སྲིའི་བདག །མོན་
མོ་ནག་མོ་དཔལ་ལྡན་མོ། །མཐིང་ནག་གྲི་ཐོད་དཔའ་ཆས་ཅན། གཞན་ཡང་
ཤ་ཟ་ཀིང་ཀང་མ།། རགྷ་ཤོ་ན་མ་སྲིང་ཚོགས།། སྐུ་མདོག་ཕྱག་མཚན་མ་ངེས་སྟོན།།
ལས་ཀྱི་མཁའ་འགྲོའི་ཚོགས་ལ་བསྟོད།། མཐུ་དབང་བྱིན་རླབས་བདག་ལ་སྩོལ།།
ཅེས་བསྟོད་དོ། །རྗེས་བྱ་ལ། གསང་སྔགས་རྩགསུམ་སྒྲུབ་པའི་བུ།། རྟག་ཏུ་དབེན་པའི་རི་ལ་གནས།། དལ་བའི་རྟེན་ལ་
7



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྙིང་པོ་ལེན། འདུས་བྱས་ཐམས་ཅད་མི་རྟག་བསམ། རིགས་དྲུག་སྡུག་བསྔལ་སྐྱོ་སེམས་བསྐྱེད།། དགེ་སྡིག་ལས་འབྲས་
བླང་དོར་གཟོག བྱང་ཆུབ་སེམས་གཉིས་མི་འབྲལ་འཆང་། ཡུལ་མཆོག་བཞིལ་སྐྱབས་སུ་བཙལ། སྡིག་ལྟུང་སྟོབས་བཞིས་
བཤགས་པར་བྱ།། ཕྱི་ནང་གསང་བའི་མཎྜལ་འབུལ། ལམ་མཆོག་བླ་མའི་རྣལ་འབྱོར་བརྩོན། བྱིན་རླབས་དབང་
བཞིའི་ས་བོན་གདབ།། དབང་སྲོག་དམ་ཚིག་སྡོམ་པ་བསྲུང་། བུམདབང་སྤྲུལ་སྐུའི་ས་བོན་སྟེ།། ཐུན་མོང་ཁྱད་པར་
བསྐྱེད་རིམ་སྦྱོག གསང་དབང་རྫོགས་སྐུའི་ས་བོན་ཏེ། རྩ་རླུང་ཐིག་ལེ་གཏུམ་མོ་སྒོམ། ཤེར་དེ་བང་བོན་སྐུའི་ས་བོན་ཏེ།།
རྫོགས་རིམ་ཕྱག་རྒྱ་མོ་ལ་བརྟེན།། ཚིག་དབང་ངོ་ཉིད་ས་བོན་ཏེ།། ཁྲེགས་ཆོད་ལྷུན་གྲུབ་སྣང་བཞི་བསླབ། བརྩོན་མེད་
ཉམས་ལེན་ལམ་ལུས་ན།། བཙན་ཐབས་འཕོ་བའི་ཐབས་ལ་འབད། མན་ངག་བླ་མའི་ཞལ་ལས་ཤེས། དགེ་ཚོགས་
འགྲོ་ལ་ཕན་ཕྱིར་བསྔོ། བླ་མེད་འབྲས་ཐོབ་སྨོན་ལམ་གདབ། ས་མ་ཡ། རྒྱ་རྒྱ་རྒྱུ། དེ་ལྟར་གསང་བ་མཁའ་འགྲོའི་སྒྲུབ་
པ་འདི། མཁའ་འགྲོ་རྒྱ་མཚོའི་སྙིང་གི་ཁྲག་རླུང་སྟེ། དོན་གྱི་མདོ་རྩ་གསང་དོན་ཅིག་དྲིལ་ག སྐལ་མེད་ལོག་ལྟ་ཅན་
ལ་གསང་རྒྱ་གདབ། ལས་འཕྲོ་ཅན་རྣམས་སྨིན་ཅིང་གྲོལ་གྱུར་ནས།། གཤེན་བསྟན་རིན་ཆེན་མཁའ་ཁྱབ་རྒྱས་པར་
ཤོག །གཏེར་རྒྱ། སྦས་རྒྱ། གསང་རྒྱུ། རྒྱ་རྒྱ་རྒྱ། གསང་བའི་བདག་པོ་གསང་སྔགས་གླིང་པས་གཏེར་ནས་དྲངས་ཏེ་
ཤར་རྫ་བཀྲ་ཤིས་རྒྱལ་མཚན་ལ་བཀའ་བབ་ཅིང་གཏེར་ཆེན་རིན་པོ་ཆེའི་སྐྱབས་འོག་ཏུ་གུ་གེའི་རིས་སུ་ཕབ་པས་བསྟན་
འགྲོའི་དོན་ཆེན་འགྲུབ་པར་ཤོག་ཅིག །སརྦ་དཱཀ་ལྱཱཎཾབྷ།
118



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རྫོགས་པ་ཆེན་པོ་སྐུ་གསུམ་རང་ཤར་ལས།
ཁོད་སྤུངས་སྒྲུབ་ཐབས་སྙིང་གི་
ཐིག་ལེ་བཞུགས་སོ། །
**
༄༅། །རིག་འཛིན་བདེ་གཤེགས་ཀུན་གྱི་གཙོར་གྱུར་པ། རྒྱུང་ཡ་ཁོད་སྤུངས་སྐུ་ལ་ཕྱག་འཚལ་ལོ། །ཁོད་སྤུངས་
དྲན་པའི་སྙིང་ཐིག་ཟབ་མོ་ཉམས་སུ་བླང་བ་ལ་གསུམ་སྟེ། སྔོན་འགྲོ་དངོས་གཞི་རྗེས་བྱའོ། །དང་པོ་གནས་དབེན་
ལ་ཉམས་དགའ་བའམ་གཡའ་རི་གངས་བྲག་གམ་སྒྲུབ་གནས་ཁྱད་པར་ཅན། རྩི་ཤིང་དང་མེ་ཏོག་ཡོད་པའི་གནས་
སུ་བཀྲ་ཤིས་པའི་ས་ལ་མཎྜལ་མདའ་གང་ལག སྨན་དང་ག་བུར་ལ་སོགས་ཀྱི་ཆུས་བྱུག །དབུས་སུ་ཟླུམ་པོ་བསྐོར་ལ་
ཡིག་འབྲུ་ཨ་མ་གཉིས་བཀོད། དེ་རྒྱབ་འོད་འཁོར་ལྔ་དང་པདྨ་འདབ་བཞི་བྲི། དེ་ལ་ཧ་རི་ནི་ས་བཞི་དང་སྒོ་བཞིར་
ཞ་བཞི་བཀོད་ལ་འབྱུང་རྩིགས་སྒོ་རྒྱུན་བཅས་སྤྱི་ལྟར་བྲི། དེའི་དབུས་སུ་བུམ་པ་རྒྱན་ལྡན་ལ། སྨན་དང་སྤོས་ལྔ་འཕྲད་
བཏབ་ལ་ཆུ་དང་འོ་མ་མངར་གསུམ་སྦྱར་ལ་བླུག །འབྲུའི་གཏོར་མ་གྲུ་བཞི་ལ་ཞི་རྒྱས་དབང་དྲག་གིས་བསྐོར། ཉི་ཟླ་ནོར་
བུའི་རྒྱན་དང་ལྡན་པར་བྱ། ཟ་མ་ཏོག་ཏུ་བྱང་སེམས་དཀར་དམར་བཟང་དྲུག །ཙན་དན་དཀར་དམར། ཨ་ཀ་རུ་
དཀར་ནག །རིན་ཆེན་སྣ་ཚོགས། སིནྡྷ་ར། མངར་གསུམ་དང་སྦྱར་ལ་སྩལག ཉི་མ་མེ་ཤེལ་དང་ལྷན་དུ་དར་དཀར་
ནང་དུ་དྲིལ་ལ་དཀྱིལ་འཁོར་དབུས་སུ་བཀོད། དར་མཐིང་ཀ་མི་ལག་མ་རྒྱུད་པ་ལ་ཁོད་སྤུངས་ཀྱི་སྙིང་པོ་རྒྱལ་མཚལ་
ལ་ག་པུར་གུར་གུམ་འཕྲད་བཏབ་ལ་བྲི། དར་དམར་ལ་རྒྱ་སྣགས་དང་སིནྡྷ་ར་དང་བུ་མོ་གཙང་མའི་གསང་མཚལ་
སྦྱར་ལ་ཉི་མ་འོད་ལྡན་མའི་སྐུ་བྲི། ཡབ་ཀྱི་སྐུ་རྟེན་གཞུག་ཏུ་བཞག །གཞན་ཡང་མཆོད་རྫས་ཅི་འབྱོར་བཤམས། ཡི་
དམ་གྱིས་མཚམས་བཅད། སྐྱབས་སེམས་གསོལ་འདེབས་བྱའོ། །དེ་ནས་དངོས་གཞི་ལ། དང་པོ་སྟོང་ཉིད་
ངང་ལ་བློ་མ་བཅོས་པར་བཞག །དེ་ནས་སེམས་ཅན་ཀུན་ལ་ཁྱབ་པའི་སྙིང་རྗེ་
ཆེན་པོ་བསྐྱེད། བདག་གི་རིག་པ་ཨ་རུ་གྱུར། ཨ ལས་ཡིག་འབྲུ་ལྔ་ཕར་འཕྲོས་
པ་ལས། ཨ་ཕཊ༔ ས་ལེ་འོད་ཨ་ཧཱུཾ། ཡཾ་ཡཾ་ལི་ཕྱོད། རཾ་རཾ་ཚངས་སྟང་ནེ་རོ། མོ་
ཟླ 19



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མོ་དང་ར་མོ་ཏིང་། ཁོ་ཁོ་སླ་ཞི་ཧཱུྃ་འདུ། རཏྣ་དྲུང་མུ་འདུ། ཅེས་པས། འོག་གཞི་འབྱུང་
བ་རིམ་བརྩིགས་ཀྱི་སྟེང་དུ། རིན་པོ་ཆེ་ལས་གྲུབ་པའི་གཡུང་དྲུང་གི་གཞལ་ཡས་
ཁང་སྒོ་བཞི་དང་ལྡན་པ། དེའི་དབུས་སུ་པཾ་ལས་པདྨ་མ་ལས་ཉི་མ་ཨ་ལས་ཟླ་བའི་
གདན་བསམ་ལ། པོ་པདྨ་སལ། མ་སུརྱ་ལམ། ཨ་ཙན་སལ། ཅེས་པག བཀྲ་ལ་འོད་
གསལ་བའི་གདན་ཐོག་ཏུ། ཨ་མ་གཉིས་བབ། ཨ འོད་དུ་ཞུ་བ་ལས་གཡུང་དྲུང་
མཐིང་སྔོན་ཚོན་གང་བར་གྱུར། དེ་ཡང་འོད་དུ་ཞུ་བ་ལས་ཁོད་སྤུངས་དྲན་པ་སྐུ་
མདོག་མཐིང་སྔོན་ཞལ་གཅིག་ཕྱག་གཉིས་པ། སྐུ་བསྟོད་ལ་དར་དཀར་ཀྱི་སྟོད་
གཡོག་དང་། སྐུ་སྨད་ལ་སྟག་གི་ཤམ་ཐབས་ག
གི་ཤམ་ཐབས་གསོལ་བ། ཞབས་གཡོན་ལ་ཡེ་ཤེས་
ཀྱི་སྤྱན་ཤར་བ། སྐུ་ལ་དར་དང་རུས་པས་བརྒྱན་པ། སྐུ་གར་སྟབས་སུ་འགྱིང་
བ། གཟི་མདངས་དང་ལྡན་པ། མལས་ཡུམ་ཉི་མ་འོད་ལྡན་མ་སྐུ་མདོག་དམར་
མོ་དབུ་སྐྲ་སིལ་མ་རྒྱན་དང་ལྡན་པ། ཡབ་ཀྱི་གཡོན་ངོས་ནས་ཡབ་ལ་གཟིགས་ཤིང་
གར་སྟབས་མཛད་པ། པད་འདབ་བཞི་ལ་ཌཱཀྐི་སྡེ་བཞི། སྒོ་བཞི་ལ་རྒྱལ་པོ་ཆེན་
པོ་བཞི་རང་རང་རྒྱན་དང་ལྡན་པར་བསྐྱེད་ལ། དེ་ནས་ཡེ་ཤེས་པ་སྤྱན་དྲང་པ་ནི། རྔ་གཤང་
གི་སྒྲ་བཏང་ཞིང་འདི་སྐད་དོ། །ཨེ་མ་ཧོ། བྱ་རི་གཙུག་ལྡན་སྨན་གྱི་ཚལ། ཀུན་དགའ་འོད་
འཕྲོ་གཡུང་དྲུང་གནས། ཕོ་བྲང་ཤེལ་གྱི་འོད་ཁང་ནས།། ཁོད་སྤུངས་དྲན་པ་ནམ་
མཁའི་སྐུ། སྐུ་ཡི་སྤྲུལ་པ་ཅིར་ཡང་སྟོན།། མི་མངོན་དབྱིངས་ནས་སྐུར་བཞེངས་ལ།
གནས་མཆོག་འདི་རུ་གཤེགས་སུ་གསོལ། དུར་ཁྲོད་ཉམས་དགའི་གཞལ་ཡས་ནས།
མཁའ་འགྲོ་ཉི་མ་འོད་ལྡན་མ།། འཁོར་དུ་མཁའ་འགྲོ་མང་པོས་བསྐོར། མཁའ་
འགྲོའི་གནས་ནས་སྐུར་བཞེངས་ལ།། གནས་མཆོག་འདི་རུ་གཤེགས་སུ་གསོལ།
ཁོད་སྤུངས་དྲན་པ་མུ་ལ་མ་མ་གུ་རེ་ར་ཡོ་ཛ༔ བཞུགས་གསོལ་ནི། ཨོཾ་ཐུགས་རྗེ་བཞི་ལྡན་
དཔོན་གསས་སྐུ༎ མཁའ་འགྲོ་ཡུམ་དང་འཁོར་དང་བཅས།། ཕོ་བྲང་གཞལ་ཡས་
s
120



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གནས་མཆོག་འདིར།། བདག་ལ་བྱིན་གྱིས་རློབས་པའི་ཕྱིར།། དགྱེས་ཤིང་བརྟན་
པར་བཞུགས་སུ་གསོལ།། ཁོད་སྤུངས་དྲན་པ་མུ་ལ་ཌཱཀྐི་ནི་ཏིཥྛ་ལྷན། ཕྱག་འཚལ་བ།
མཁྱེན་བརྩེ་སྟོབས་ལྡན་ཁོད་སྤུངས་སྐུ།། མཁའ་འགྲོ་ཡུམ་དང་བཅས་པ་ལ། ཕྱག་
འཚལ་དང་བས་སྐྱབས་སུ་མཆིའོ། །ཨ་མ་གུ་དུན་ཅུན། བཤགས་པ་ནི། ཨོཾ་བླ་མ་ཡི་དམ་
མཁའ་འགྲོའི་ཚོགས།། བདག་ལ་གསོན་ཞིང་དགོངས་སུ་གསོལ། བདག་ནི་སྔོན་
ནས་ད་ལྟའི་བར།། མ་རིག་དུག་ལྔའི་ལས་དབང་གིས། རིགས་དྲུག་འཁོར་བའི་
ལུས་བླང་སྟེ། སྡིག་ལྟུང་ཉམས་པའི་ལས་སྤྱོད་པ། ཁོད་སྤུངས་ཡབ་ཡུམ་སྐུ་ལ་བཤགས།།
ཚངས་པ་བོན་གྱིས་དངོས་གྲུབ་སྩོལ།། ན་མ་ཨུ་དུག་གཤའ་ཡ་ས་ལེ་ཨ། ཕྱི་མཆོད་ནི།
ཐུགས་རྗེ་མངའ་བདག་ཁོད་སྤུངས་སྐུ། མཁའ་འགྲོ་ཡུམ་དང་འཁོར་དང་བཅས།
གཟུགས་སྒྲ་དྲི་རོ་རེག་རྒྱན་དང་། བོན་དང་ཡིད་བཞིན་འབྱུང་བའི་ཚོགས། མཆོད་
པའི་ལོངས་སྤྱོད་འདི་འབུལ་གྱི།། བྱིན་གྱིས་རློབས་ལ་བཞེས་སུ་གསོལ། ཟུར་ནམ་
དེ་ཤོ་ཧ་ར་སད་དོ་ཐིམ་ཐིམ་ཡེ་སྭཱཧཱ། སྨན་མཆོད་ནི། གཡུ་འབྲང་བདུད་རྩི་དུག་ལྔ་
འཛོམ། ཁྱད་པར་ཆེན་པོ་ཡེ་ཤེས་རྩི།། ཡོན་ཏན་བརྒྱད་ལྡན་བདུད་རྩི་སྨན།། ཀུན་
བཟང་ཐུགས་སྤྲུལ་དྲན་པ་དང་།། མཁའ་འགྲོ་འཁོར་དང་བཅས་ལ་འབུལ།། ཐུགས་
རྗེས་དགོངས་ལ་བཞེས་སུ་གསོལ། གཡུ་འབྲང་བདུད་རྩི་ཁཱ་ཧི། སྨན་གྱི་དངོས་གྲུབ་ནི།
དཔོན་གསས་ཐུགས་ལས་འོད་ཤར་བས། ཐིག་ལེ་དཀར་དམར་མཐིང་གསུམ་བབ།
བདག་གི་ལུས་ངག་ཡིད་ལ་ཐིམ།། སྐུ་གསུངས་ཐུགས་ཀྱི་དངོས་གྲུབ་ཐོབ། སྐྱེ་མེད་
སྐུ་དང་འགག་མེད་གསུང་། འཁྲུལ་མེད་ཐུགས་སུ་བརྟན་གྱུར་ཅིག །ཨ་ཨཱི་ཧཱུྃ་ཧྲུན་
ནོ། རྩ་བསྐྱེད་ལ། སྡོང་པོ་གསུམ་དང་འཁོར་ལོ་ལྔ།། ཡན་ལག་ཉིང་ལག་ལོ་མ་ཁྲི། རྩ་
མདུད་རང་སར་གྲོལ་གྱུར་པ། གཡུང་དྲུང་སྐུ་རུ་བྱིན་གྱིས་རློབས། རླུང་བཟུང་ལ རྡུབ་
དང་དགང་དང་གཞིལ་དང་འཕེན།། རླུང་སེམས་ངེས་པ་རབ་ཐོབ་པས། རླུང་གིས་
21



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསྟན་པ་འཛིན་སྐྱོང་བསྲུང་། ཡོན་ཏན་བཅུ་གཉིས་མངོན་གྲུབ་ཅིང་། ལས་རླུང་ཉི་
ཁྲི་ཁེག་པར་སྩོལ། ཐིག་ལེ་སྦྱང་། ཐབས་དང་ཤེས་རབ་རོལ་པའི་གར། དགའ་
བདེ་བཅུ་དྲུག་མངོན་དུ་གཡོ། ཐིག་ལེ་བཅུ་དྲུག་རྩ་ལམ་འགྲིམ། ཡེ་ཤེས་བཅུ་དྲུག་
རྣམ་པར་གྲོལ། གསང་ཆེན་ལམ་འདི་ངེས་པར་བསྔགས།། ཅེས་སྟོང་ར་གསུམ་གྱི་ངང་ནས་
ཐབས་ཤེས་སྙོམ་པར་འཇུག་ཅིང་རླུང་སྦྱོར་བཞི་ལྡན་བྱའོ།། དེ་ནས་བསྙེན་པ་ནི། མདུན་གྱི་དཀྱིལ་འཁོར་
དུ་ཁོད་སྤུངས་སྐུ་མདོག་མཐིང་སྔོན་གཟི་མདངས་དང་ལྡན་པ། ཕྱག་གཉིས་བརྡ་
རྟགས་སྟོན་པ། ཐུགས་ཀར་ཡེ་ཤེས་ཀྱི་འོད་དཔུང་འཁྲིགས་པའི་དབུས་སུ་གཡུང་
དྲུང་མཐིང་གསལ་ཚོན་གང་བར་གསལ་བ། དེའི་ལྟེ་བར་ཨ་མ་གཉིས་ཀྱི་མཐར་
སྔགས་ཀྱི་ཕྲེང་བ་གཡས་སུ་འཁོར་བར་བསམ་ལ། ཨ་ཨཱི་ཧཱུྃ། གྱེར་སྤུངས་དྲན་པ་
མུ་ལ་ཉེ་ལོ་ཡོ་གུ་རེ་ར་ཡོ་ཛ༔ ཞེས་པས། སྔགས་འཁོར་ལས་འོད་ཟེར་འཕྲོས་ནས་
བདག་གི་སྙིང་གར་ཐིམ་པས། ཉོན་མོངས་པ་རྩད་ནས་བཅད་དེ་ལུས་ཡེ་ཤེས་
འོད་ཀྱི་གང་བར་བསམ་ལ། ཨ་ཨཱི་ཧཱུྃ། གྱེར་སྤུངས་དྲན་པ་མུ་ལ་ཉེ་ལོ་ཡོ་གུ་རེ་ར་
ཡོ་ཛ༔ དེ་ནི་བསྙེན་པའོ། །ཉེ་རྟགས་ཕལ་ཆེར་རྩ་བའི་བླ་མ་དང་སློབ་དཔོན་དུ་ཡོང་ངོ་། །དེ་ལྟར་རྟགས་བྱུང་
བ་དང་ཐུན་མོང་གི་དངོས་གྲུབ་ཞུ་བའི་བསྙེན་པ་ནི། ཨ་ཨཾ་ཧཱུཾ། གྱེར་སྤུངས་དྲན་པ་མུ་ལ་ཉེ་ལོ་
ཡོ་རཏྣ་སི་ཏི་ཧཱུཾ་འདུ། བཟླས་པས། རྟགས་ནི་གཏེར་རྙེད་པ། ཁྲུས་བྱ་བ། མེ་ཏོག་ཐུ་བ། གོས་གསར་གོན་
པ་འོང་། དེ་ནས་མཆོག་གི་དངོས་གྲུབ་ཞུ་བའི་བསྙེན་པ་ནི། ཨ་ཨཱ་ཧཱུཾ། གྱེར་སྤུངས་དྲན་པ་མུ་ལ་ཉེ་
ལོ་ཡོ་ཧཱུྃ་འདུ། ལུང་སྟོན་འབྱུང་བ་དང་ཁྱད་པར་ཏིང་ངེ་འཛིན་རྒྱུད་ལ་སྐྱེའོ། །དེ་ནས་འཛབ་བསྟོད་ནི། མི་
འགྱུར་བོན་གྱི་གཞལ་ཡས་ན། ཁོད་སྤུངས་ཡབ་ཡུམ་འཁོར་བཅས་ལ། སྙིང་པོ་
འཛབ་ཀྱི་མཆོད་པ་འབུལ། མཆོག་དང་ཐུན་མོང་དངོས་གྲུབ་སྩོལ། ཨ་ཨོཾ་ཧཱུྃ་འདུ།
དེ་ནས་སྐུ་བསྟོད་དེ་རྔ་གཤང་གི་སྒྲ་ཕྱུང་ལ་འདི་སྐད་དོ། །ཨེ་མ་ཧོ། སྐྱེ་མེད་བོན་སྐུའི་རང་བཞིན་
ལ།། འཕྲུལ་གཤེན་སྣང་ལྡན་སྤྲུལ་པའི་སྲས། མཁྱེན་པའི་ཐུགས་ཉིད་ནམ་མཁའ་
22



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
འདྲ།། ཀུན་བཟང་གཤེན་ལྷ་དབུ་ལ་བརྒྱན།། རིག་འཛིན་ཀུན་གྱི་རྗེ་བོ་སྟེ།། མཐུ་
དབང་ཐུགས་རྗེའི་སྟོབས་ཀྱིས་ནི།། འགྲོ་བ་རྣམས་ལ་བུ་བཞིན་སྐྱོབས། ཁྲི་བཞི་
ནམ་ཏིང་བྱིན་སྟོབས་ལྡན།། བོན་སྒོ་མ་འགག་སོ་སོར་འབྱེད། མཁྱེན་པའི་མངའ་
བདག་སྐུ་ལ་བསྟོད།། ཨེ་མ་ཧོ། གཞལ་ཡས་དམིགས་མེད་ཀློང་ཡངས་ནས། དྲན་
མ་མུ་ལ་འགྱུར་མེད་སྐུ། སྐུ་མདོག་མཐིང་ཁ་འོད་ཟེར་འབར།། དབུ་སྐྲ་ཐོན་མཐིང་
ལྗང་ལོ་འཁྱིལ། སྤྱན་གསུམ་ཉི་ཟླའི་དཀྱིལ་འཁོར་གསལ། ཕྱག་གཡས་ནམ་མཁའི་
དབྱིངས་སུ་གདེངས། ཕྱག་གཡོན་ཐུགས་ཀར་ཐོད་ཞལ་འཛིན། ཞབས་ནི་བརྐྱང་
བསྐུམ་ཚུལ་དུ་བཞུགས། སྐུ་སྟོད་དར་དཀར་རལ་ག་ལ།། རིན་ཆེན་རྒྱུན་གྱིས་
བརྒྱན་པ་གསོལ། སྐུ་སྨད་སྟག་གི་ཤམ་ཐབས་ཅན། ཞབས་གཡོན་མཐིལ་ན་སྤྱན་
ཤར་བས།། དུས་གསུམ་མ་སྒྲིབ་ས་ལེར་གསལ།། ཉི་ཟླ་པདྨའི་གདན་ལ་བཞུགས།།
ཡེ་ཤེས་རང་གསལ་གྲུབ་པའི་གཤེན། དྲན་པ་མུ་ལའི་སྐུ་ལ་བསྟོད། བྱིན་རླབས་
དབང་དང་དངོས་གྲུབ་སྩོལ།། ཨ་ཨོཾ་ཧཱུྃ་གྱེར་སྤུངས་དྲན་པ་མུ་ལ་ཉེ་ལོ་ཡོ་ཧཱུྃ་འདུ།།
བླ་ཆེན་སྐུ་ཡི་གཡོན་ཕྱོགས་ན།། ཡུམ་ཆེན་ཉི་མ་འོད་ལྡན་མ།། མཁའ་ལ་གདུག་མོ་
འཁོར་ལོར་བརྒྱན། ཕྱག་ན་དངོས་གྲུབ་ཐོད་ཞལ་བསྣམས། དགྱེས་པའི་ཚུལ་གྱིས་
གདན་ལ་བཞུགས།། ནམ་མཁའི་དབྱིངས་ཀྱི་མཁའ་འགྲོ་མ།། ཡོན་ཏན་ཡོངས་
རྫོགས་ཡུམ་ལ་བསྟོད།། བྱིན་རླབས་དབང་དང་དངོས་གྲུབ་སྩོལ། ཨ་ཨོཾ་ཧཱུྃ་ཧ་རི་ནི་
ས་ཧྲིང་ཛ༔ ཞེས་བསྟོད་ཅིང་གསོལ་བ་བཏབ་བོ། །སྒྲུབ་པའི་རྟགས་ཐོན་པ་དང་གོང་གི་ཟ་མ་ཏོག་གི་རྫས་ལ་
སྒྲུབ་སྨན་གྱིས་ཕྲད་བཏང་ལ་རིལ་བུ་ལུག་རིལ་ཙམ་བྱ་ལ། གྱེར་སྤུངས་ཀྱི་སྐུ་གཟི་མདངས་དང་ལྡན་པའི་
ཐུགས་ཁ་ནས་ཡེ་ཤེས་ཀྱི་འོད་ཟེར་ཐུགས་རྗེ་ཉག་ཐག་བར་སྣང་ལ་གཞའ་ཤར་བ་ལྟ་
བུ་བྱུང་ནས། བདག་གི་ཐུགས་ཀར་ཟུག་པས་བདག་ལ་ཐུགས་རྗེས་འཛིན་པར་
བསྒོམ་ལ་རོལ། སྐབས་སུ་ཡུམ་ལ་དངོས་གྲུབ་ཞུ་བ་ནི། ཡུམ་གྱི་ཐུགས་ཁར་བཟླས་པའི་སྔགས་ལས་
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འོད་ཟེར་བྱུང་བ་ཕར་འཕྲོས། འཇིག་རྟེན་ཁམས་ཀྱི་དངོས་གྲུབ་བསྡུས་ཏེ་ཚུར་
འདུས་བདག་ལ་ཐིམ་པར་བསམ་ལ། ཨ་ཧཱུཾ་ཧཱུཾ། ཧ་རི་ནི་ས་ཧྲིང་ཛ༔ ཞེས་བཟླས་པས་
བུད་མེད་མང་པོ་དང་། ཡོལ་ཆེན་བདུད་རྩིས་ཁེངས་པར་རྙེད་པ། གཏེར་མཐོང་བ་འབྱུང་ངོ་། །ཏིང་ངེ་འཛིན་བསྒོམ་
ཞིང་སྙིང་པོ་བཟླས་ཏེ་ཞག་ཉེར་གཅིག་བསྒྲུབ་ན་ཁོད་སྤུངས་ཀྱི་ཞལ་མཐོང་བར་འགྱུར་རོ། །ཁོད་སྤུངས་དྲན་པའི་སྙིང་
ཐིག་ཟབ་མོ་ཕྱི་ནང་གསང་བའི་དབང་ལན་གསུམ་མ་ཐོབ་པ་ལ་བསྟན་པ་མི་བྱའོ། །འདི་ལ་མོས་པ་ཉི་ཤུ་རྩ་ལྔ་འབྱུང་
ངོ༌། །ཤིན་ཏུ་ཟབ་བོ། །ཨུ་ཡག ཨཤྲཱི། གསང་རྒྱུ། སྦོས་རྒྱུ། གབ་རྒྱུ། ཞལ་བཟང་བྲག་ནས་སྤྲུལ་སྐུ་དབྱིལ་གྱིས་
བཏོན་པ་ལ་ཚིག་བསྡུས་ཅུང་ཟད་བྱས་ནས་ཤར་རྫ་པས་བྲིས་པའོ། །རྩ་རླུང་ཐིག་ལེའི་མཆོད་འབུལ་འདི་ཤར་རྫ་
པས་བྱས་སོ།།
124



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རྫོགས་པ་ཆེན་པོ་སྐུ་གསུམ་རང་ཤར་ལས།
བརྒྱུད་པའི་ཕྱག་མཆོད་ཆེན་མོ་
བྱིན་རླབས་གང་བུ་
བཞུགས་སོ། །
༄༅། །གསང་བདག་དཔའ་བོ་རྣམས་ལ་ཕྱག་འཚལ་ལོ། རྫོགས་པ་ཆེན་པོ་སྐུ་གསུམ་རང་ཤར་གྱི་ཁྲིད་ལས་ཤིན་
ཏུ་སྤྲོས་མེད་དབང་གི་སྐབས་སུ་གསོ་སྦྱོང་རྒྱས་པ་སྤྲོས་ཚེ་བརྒྱུད་པའི་ཕྱག་འཚལ་ཆེན་མོ་གཏང་སྲོལ་ཡོད་པས། སྒོ་
གསུམ་ཆིག་དྲིལ་གྱིས་ཕྱག་འཚལ་ཞིང་གདུང་བའི་དབྱངས་ཀྱིས་འདི་སྐད་དོ། མི་དམིགས་ཁྱབ་བདལ་བོན་
གྱི་དབྱིངས། སྣང་མེད་དཔེ་འདས་གཞལ་ཡས་ན། གཤེན་ལྷ་འོད་དཀར་རྫོགས་པའི་
སྐུ། དཀར་གསལ་རྫོགས་སྐུའི་ཆས་ཀྱིས་སྤྲས། དཔག་མེད་ཐུགས་རྗེའི་རྣམ་སྤྲུལ་
བདག །རང་བྱུང་སངས་རྒྱས་ཁྱེད་ཕྱག་འཚལ། ༧ བར་ལྷ་འོད་གསལ་གསང་བའི་
ཞིང་། ཚད་མེད་འོད་ལྡན་ཐུགས་རྗེའི་བདག །དམར་གསལ་རཱ་གའི་མདོག་འཆང་
བ། བླ་མེད་གསང་ཆེན་སྙིང་པོའི་དོན། ས་བཅུ་སེམས་དཔའི་འཁོར་ལ་སྟོན། སངས་
རྒྱས་མངོན་གྱུར་ཁྱོད་ཕྱག་འཚལ། ༧ འོག་མིན་གསེར་སྟེང་བོན་གྱི་ཚཀ ཡེ་གཤེན་
གཙུག་ཕུད་སྟོང་ཉིད་གཤེན། ཉི་ཟེར་མདངས་ལྡན་རིན་ཆེན་བརྒྱན།། འོག་མིན་
གནས་ནས་དངོས་གྲུབ་ལེན།། འགྱུར་མེད་ཕྱག་རྒྱས་འགྲོ་ཀུན་སྐྱབས།། རྒྱལ་བའི་
མཆོག་གྱུར་ཁྱོད་ཕྱག་འཚལ། ༧ གླིང་ཚལ་ཤེར་གུར་དཀར་པོའི་ནང་། བཟང་ཟ་
རིང་བཙུན་འགྲོ་ཀུན་གསོ། སེར་མདངས་གསེར་གྱི་ཁ་དོག་འཆང་། རྒྱལ་བ་ཐམས་
ཅད་བསྐྱེད་པའི་མ། བར་སྣང་ཁུ་བྱུག་ཉིད་དང་རོལ སྤྲུལ་པའི་ཡུམ་ཆེན་ཁྱེད་ཕྱག་
འཚལ།། ༧ གསང་ཆེན་གསང་བའི་དཀྱིལ་འཁོར་གྱི།། དགུ་འཕར་གསང་བའི་
125



ཀུན་མཁྱེན་ཤར་རྫ་པ་བཀྲ་ཤིས་རྒྱལ་
ཤེས་རྒྱལ་མཚན་གྱི་གསུང་འབུམ།
བདག་ཉིད་ཆེ། མཐིང་སྔོན་འཛུམ་འགྱིང་དཔའ་བོའི་ཚུལ། རལ་གྲི་ཐོད་ཁྲག་
འཛིན་པ་ཉིད།། དྲེགས་བྱེད་སྒྲོལ་ཞིང་ལྷ་ཁམས་འདུལ། གསང་བའི་བདག་པོ་ཁྱེད་
ཕྱག་འཚལ། ༧ དབལ་བྲག་ཟླ་གམ་འབར་བ་ན། དྲག་པོ་སྔགས་ཀྱི་དཀྱིལ་འཁོར་
བདག །སྟག་ལ་མེ་འབར་སྲིན་པོའི་གཤེད། ལྗང་ནག་ཁྲོས་ཚུལ་མེ་ལྟར་འབར།།
དབལ་མོ་ལས་མཁན་བྲན་དུ་འཁོར། མེ་འབར་སྔགས་བདག་ཁྱོད་ཕྱག་འཚལ།།
སུམ་ཅུ་རྩ་གསུམ་ལྷ་གནས་ཀྱི།། ཨར་མོ་ལི་ཀའི་གདན་སྟེང་ན།། ཡོངས་སུ་དག་
པ་ལྷ་ཁམས་འདུལ།། དཀར་གསལ་ཟླ་བའི་ཁ་དོག་ཅན། བཀའ་རྒྱུད་ཡང་དག་
འཁོར་ལ་སྟོན།། རྫུ་འཕྲུལ་མངའ་བདག་ཁྱེད་ཕྱག་འཚལ། ༧ རྒྱུ་མཁར་བ་ཆོད་
གྲུབ་གནས་ན།། རྒྱལ་གཤེན་མི་ལུས་བསམ་ལེགས་ཉིད།། དཀར་དམར་མདངས་
ལྡན་མི་དབང་ཚུལ། རྫུ་འཕྲུལ་རྩལ་གྱིས་ལྷ་གནས་བགྲོད། བསྒྲགས་གསུམ་བོན་
གྱི་ཡང་བཅུད་ལེན།། རྒྱ་ཆེ་ཞིང་བདག་ཁྱེད་ཕྱག་འཚལ།། ༧ ཀླུ་ཡུལ་ན་ཏྲའི་གླིང་
ཚལ་ན།། ཀླུ་གྲུབ་ཡེ་ཤེས་སྙིང་པོ་ཉིད།། སྔོ་ལྗང་ཆུ་དར་འོད་ཀྱིས་བརྒྱན།། འཇའ་
འོད་དཀྱིལ་ནས་བྱམས་མ་ཆེས།། འཛུམ་མདངས་གཡོས་ཤིང་བཀའ་རྒྱུད་སྟོན།
ཀླུ་དབང་ཞིང་སྐྱོང་ཁྱེད་ཕྱག་འཚལ། ༧ རི་རྒྱལ་ལྷུན་པོའི་ཕོ་བྲང་ན། སྣང་བ་
མདོག་ཅན་རྫུ་འཕྲུལ་བདག། །མཐིང་སྔོན་གཡུ་ཁྱུང་རྩེ་ཞིང་རོལ། གནམ་ལྕགས་
ཐོག་རྒོད་སྒྲུང་ལྟར་བསྒྱུར། ཛ་དབལ་འགྱེད་ཅིང་དྲེགས་ཚོགས་སྒྲོལ།། གྲུབ་པའི་
དབང་པོ་ཁྱེད་ཕྱག་འཚལ། ༧ ལྷ་རི་གྱང་ཐོ་གསང་བའི་ཞིང་།། རྒྱལ་གཤེན་མུ་ཁྲི་
བཙད་པོ་ཉིད།། གསེར་མདངས་ཟབ་ཆེན་རལ་ག་གསོལ། ནམ་མཁའི་དཀྱིལ་ན་
ཀུན་བཟང་གཟིགས། རེ་འགའ་འཇའ་འོད་ཞོན་ཅིང་འགྲོ། སྟོབས་མངའ་དབང་
ཐོབ་ཁྱེད་ཕྱག་འཚལ།། ༧ མོན་རི་རི་བོ་གསུམ་གྱི་རྩེ།། རྩྭ་མཆོག་སྐྱིལ་བུའི་ནང་
གནས་པ། མོན་བོན་ཧར་ཅིཔར་ཉིད།། དུ་ཁའི་མདོག་ཅན་རས་གོས་གོན། མཁའ་
26



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ལ་འཕུར་དང་རྐང་གླིང་བསྒྲོགས།། དུར་ཁྲོད་ཞིང་གནས་ཁྱེད་ཕྱག་འཚལ། ༧ མུ་
ལེ་ཁྱུད་ཀྱི་མཚོ་འགྲམ་ན། སྟག་ཟ་ཀླུང་རྒྱལ་ཞེས་བྱ་བ། བདུད་རྩིའི་བཅུད་གསོལ་
ཏིང་འཛིན་སྐྱོང་། སྟག་གཟིག་ཞོན་ནས་ཚལ་གསེབ་རྒྱུག །གླིང་ཆུང་བགྲོད་དང་
སྦྲང་སྦྲུལ་སྐྱོབ། རྣལ་འབྱོར་ཆེན་མོ་ཁྱེད་ཕྱག་འཚལ།། ༧ གངས་རྒྱལ་ཏི་སའི་
གསང་ཕུག་ན། ཨ་ནུ་འཕྲག་ཐག་གསང་ཆེན་བདག །སེར་སྐྱ་གསེར་གྱི་ཙོ་དམར་
འཕེག འཇའ་འོད་ཉི་མའི་ཟེར་ལ་འཕྱང་། རྒོད་ལ་བཅིབས་ནས་གླིང་བཞིར་བསྐོར།།
གྲུབ་རྩལ་དབང་ཐོབ་ཁྱེད་ཕྱག་འཚལ། ༧ དང་ར་གཡུ་བུན་གྲུབ་གནས་ན། སད་ནེ་
གའུ་ཨུན་ཆེན་མདོག་གངས་དབྱི་དཀར་པོའི་ཐུལ་པ་གསོལ། རྔ་ལ་བཅིབས་ནས་
མཚོ་སྟེང་རྒྱུག །རྒོད་དུ་སྤྲུལ་ནས་མཁའ་ལ་ལྡིང་། ཆུ་དབང་དཔལ་ཐོབ་ཁྱེད་ཕྱག་
འཚལ། ༧ སྤོས་རི་ངད་ལྡན་གསང་ཁྲོད་། དད་མི་ཐ་ཀེ་དཀར་གསལ་མདངས།།
མཚལ་གྱི་སྟག་མོ་མཆན་དུ་བཅུག། །ཆུ་ལ་ཞྭ་ལྟར་འཕྱོ་ཞིང་འགྱུ།། རོ་ལངས་བྲན་
འཁོལ་སྡེ་བརྒྱད་འདུག མཐུ་ཆེན་སྟོབས་ལྡན་ཁྱེད་ཕྱག་འཚལ། ༧ བྱུང་གི་སྟག་
ཚལ་ཞིང་གནས་པ། རྣལ་འབྱོར་ཆེན་པོ་ཤད་ར་ཁུག །སྨུག་མདངས་འཕྲུལ་གྱི་སླག་
པ་གསོལ། ལྗགས་མཆིལ་དབལ་འབྲོང་ཁམ་པར་སྤྲུལ།། མཁའ་ལ་འཕུར་དང༌
གློག་འཕྲེང་འགིང་། གདོན་དངོས་སྒྲོལ་བྱེད་ཁྱེད་ཕྱག་འཚལ། ༧ གོང་བུ་དམའ་
རུ་བྲག་གི་ནང་། རྒྱ་བོན་ཟིང་པ་མཐུ་ཆེན་ཉིད།། དྲི་མེད་ཤེལ་གྱི་ག་ཤ་ཅན། མཁའ་
ལས་ཆུ་རྡོལ་འོད་ཞགས་འཕེན།། སྐུ་ལུས་སྤྱང་སྤྲུལ་ཀུན་ཏུ་རྒྱུག །རང་བྱུང་རྩལ་
ཆེན་ཁྱེད་ཕྱག་འཚལ།། ༧ ཡར་ལྷ་ཤམ་པོ་གངས་ཀྱི་མགུལ།། སྤེ་བོན་ཐོག་
རྩེ་ཆུ་དར་གསོལ། སྐྲ་གསེབ་བྱ་བུར་དཀར་པོ་ཐུལ། གཡག་རྒོད་ཞོན་ཞིང་བདུད་
སྲིན་སྒྲོལ།། རྐང་ཆེན་དུང་སྐད་མཁའ་འགྲོ་སྡུད། རྫུ་འཕྲུལ་སྟོབས་ལྡན་ཁྱེད་
ཕྱག་འཚལ། ༧ འཕན་ཡུལ་བྲག་དཀར་ཆུ་གླིང་ན།། སྤེ་བོན་ཐོག་འཕྲུལ་གཏུམ་
27



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པོའི་ཚུལ།། རྒྱ་མཚོ་འདྲེན་ཞིང་མགུལ་དུ་འདོག །ཆུ་རྟ་ཆུ་ལུག་ལོངས་སྤྱོད་འགྱེད།།
བུམཆུས་བྲག་བཤིགས་སཐེའུ་རང་སྒྲོལ། སྐུསྤྲུལ་ཆེ་མངའ་ཁྱོད་ཕྱག་འཚལ། ༧ གནམ་
མཚོ་ཕྱུག་མོའི་དོ་གླིང་ན།། སྟོང་རྒྱུང་མཐུ་ཆེན་མཁས་པའི་གཙོ། བཀའ་རྒྱུད་
འཁོར་ལ་སྟོན་མཛད་ཅིང་།། གཡུ་སྦྲུལ་སྔོན་མོ་སྐུ་ལ་འཁྱུད།། མཁའ་ལ་འགྲོ་དང་
གསེར་ཛུ་འཕེན། མཁས་པའི་དབང་པོ་ཁྱེད་ཕྱག་འཚལ། ༧ གངས་དང་ནགས་
ཚལ་གྲོང་གནས་པ།། མཁས་དབང་ཤ་རི་སྤྲིན་གོས་ཅན། རི་བྲག་སོར་མོས་
འདེགས་ཤིང་ཁྱེར།། རེ་འགའ་མེ་ནང་གཏུམ་མོ་སྐྱོང་། རིག་སྒྲ་སྒྲོག་ཅིང་ཐལ་མོ་
བརྡེབ། ངག་དབང་དཔལ་ཐོབ་ཁྱེད་ཕྱག་འཚལ། ༧ མང་མཁར་ལྕགས་འཕྲང་
གསང་བའི་གནས།། རྣལ་འབྱོར་གྱིམ་ཚ་རྨ་ཆུང་ཞེས། རི་བྲག་ཕ་བང་རྟ་རུ་ཞོན།
མཁའ་ལ་འཕུར་དང་གཅན་གཟན་འཁོལ།། ཆུ་ལ་གལ་བསྒྱུར་བྱིང་མེད་འགྲོ།
ལོ་པན་སྒྲ་བསྒྱུར་ཁྱེད་ཕྱག་འཚལ།། ༧ གསང་བའི་གནས་མཆོག་གང་དེ་ན།།
ཚ་མཁར་བུ་རྒོལ་ངན་གཞོམ། ཀླུ་སྨན་རྨ་བྱ་རོལ་རྩེ་བྱེད།། གཡུ་འབྲུག་བཅིབས་
ནས་ཕྱོགས་བཅུར་རྒྱུག །སྟག་གཟིག་དོམ་དྲེད་ཁལ་དུ་འགེལ།། མཐུ་བྱིན་རབ་
ལྡན་ཁྱེད་ཕྱག་འཚལ།། ༧ གཡུང་དྲུང་བཀོད་པའི་གསང་ཕུག་ན། དྲན་པ་ནམ་
མཁའ་ཞེས་བྱ་ག མཐིང་སྔོན་སྤྱན་གསུམ་མཆེ་བ་གཙིག །གནས་བརྒྱད་མཁའ་འགྲོ་
ཡུམ་དང་རོལ། རྫུ་འཕྲུལ་སྤྲུལ་པ་འབུམ་དུ་འགྱེད། བོད་ཡུལ་གསལ་སྒྲོན་ཁྱོད་ཕྱག་
འཚལ། ༧ ལྷོ་རོང་མུན་མའི་ནགས་གསེབ་ན། རྣལ་འབྱོར་ཆེན་པོ་ཟ་རང་ཉིད།།
ཞལ་ནས་མེ་འབར་འདྲེ་སྲིན་བསྲེགས།། རྔ་ལ་བཅིབས་ནས་མཁའ་ལ་འཕུར།།
རེ་
འགའ་རི་བྲག་ཐོགས་མེད་གཤེགས།། གནམ་ཐེའུ་འདུལ་བྱེད་ཁྱེད་ཕྱག་འཚལ།།
༧ ཤེལ་བྲག་འོད་དཀར་གསང་ཕུག་ན།། མུ་སྤུངས་གསལ་ཏང་དམར་སྨུག་
བརྗིད།། དབལ་མོས་ལུང་སྟོན་བར་སྣང་གཤེགས།། སྐུ་ལས་མེ་འབར་དྲེགས་བྱེད་
Y 28



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བསྲེགས། བྱ་རྒྱལ་རྒོད་དང་རོལ་ཞིང་རྩེ། ལོ་པཎ་ཕུལ་ཕྱིན་ཁྱེད་ཕྱག་འཚལ།།
༧ ཁྱུང་བྲག་རིན་ཆེན་སྤུངས་ཚལ་ན།། ཧྲིས་པ་གྱེར་མེད་མཁས་པའི་ཕུལ། དཀར་
གསལ་ཟ་འོག་སྔོ་ཁྲ་གསོལ།། ཁྱུང་ལ་ཞོན་ནས་འོག་མིན་གཤེགས། ཀླུ་ཡུལ་དངོས་
གྲུབ་གཏེར་ལ་སྤྱད།། མཁས་པའི་མཆོག་གྱུར་ཁྱེད་ཕྱག་འཚལ།། ༧ གསང་ཆེན་
བདེ་བའི་ཞིང་གནས་པ།། རྗེ་ཆེན་ལྷ་སྒོམ་གསང་བའི་བདག །སྣང་བ་ལྷར་བསྒྱུར་
རྫུ་འཕྲུལ་འགྱེད།། རེ་འགའ་བྲག་ལ་ལྗར་ཕུད་འགྲོ། སྡེ་བརྒྱད་བྲན་འཁོལ་ལས་ལ་
འགྱེད།། ཤུགས་ཆེན་རྩལ་མངའ་ཁྱོད་ཕྱག་འཚལ། ༧ གར་བཞུགས་བདེ་བའི་ཕོ་
བྲང་ན། བློན་ཆེན་མུ་ཐུར་གསང་བའི་བདག །བཀའ་རྒྱུད་ཡང་དག་འཁོར་ལ་སྟོན།།
མི་མིན་ལྷ་སྲིན་དབང་དུ་སྡུད།། འཇའ་འོད་འཐེན་ཅིང་ཉི་འོད་བཅིབས། གྲུབ་པའི་
དབང་པོ་ཁྱོད་ཕྱག་འཚལ།། ༧ རི་བྲག་ཆུ་གླིང་ཚལ་གསེབ་ན།། ར་སངས་ཁོད་
རམ་སྲིན་པོ་འདུལ། གཏུམ་པའི་ཚུལ་ཅན་གདོན་དངོས་བསྒྲལ། མཁའ་ལ་འཕུར་
དང་གློག་ཕྲེང་འགེང་། མེ་ཡི་ནང་གནས་གསེར་ཛུ་འཕེན། དྲག་པོའི་སྔགས་བདག་
ཁྱེད་ཕྱག་འཚལ།། ༧ གསང་བྲག་རྒྱ་བོའི་གྲུབ་གནས་སུ། །དམུ་ཚ་གྱེར་མེད་མཐུ་
དབང་བདག །སྨུག་མདངས་ལེབ་རྒན་འོད་ཐུལ་གསོལ།། མཁའ་ལ་གོམས་པས་
འདོར་སྟབས་བཅད། འཇའ་འོད་རྟ་ལ་ཞོན་ཞིང་འགྲོ། བསྟན་པའི་མདོར་འཛིན་
ཁྱེད་ཕྱག་འཚལ། ༧ ཀླང་མཁར་ཁྲི་འདུས་གསང་བའི་གནས།། ཟླ་བ་རྒྱལ་མཚན་
ལོ་པཎ་གཤེན།། དཀར་སེར་གཟི་བྱིན་མདངས་དང་ལྡན།། ལྕགས་ཕུར་བསྒྲིལ་ཞིང་
ལོག་བྱེད་སྒྲོལག ཆུ་ལ་བྱིང་མེད་རླུང་ནག་ཞོན། མན་ངག་མཛོད་འཛིན་ཁྱོད་ཕྱག་
འཚལ། ༧ འབྲིང་མཚམས་གསང་བ་གཏེར་གྱི་གནས།། བསྟན་པའི་མངའ་བདག་
ཀླུ་དབང་མཚན། ཡེ་ཤེས་དབལ་མོའི་ལུང་བསྟན་ཐོབ།། ཟབ་གཏེར་སྒོ་འབྱེད་བསྟན་
པ་སྐྱོང་།། མཛད་པའི་ཕྲིན་ལས་དཔག་མེད་མངའ། འཆི་མེད་མངོན་བྱོན་ཁྱོད་ཕྱག་
29



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཚལ། ༧ གཡས་རུ་བསྟན་པའི་འདུ་གནས་ན། བྲུ་སྟོན་ནམ་མཁའ་རྒྱལ་མཚན་
ཉིད།། བཀའ་རྒྱུད་གླེགས་བམ་ཕྱག་ན་བསྣམས།། འཆད་རྩོད་རྩོམ་པའི་འཁོར་ལོ་ཡི
ས།། རྒྱལ་བསྟན་མི་ནུབ་སྲིད་རྩེར་བསྒྲེང་།། བསྟན་པའི་སྒྲོན་མ་ཁྱེད་ཕྱག་འཚལ།།
༧ ཡང་དབེན་གསང་ཆེན་དགོན་པ་ན། སྤ་སྟོན་དཔལ་མཆོག་ཅེས་བྱ་བ། གསུས་
པ་བཀྲལ་ནས་ལྷ་ཞལ་སྟོན། དབུ་སྐྲར་ཁྲོ་ཚོགས་མེ་ལྟར་འབར།། དབལ་མོ་རྣམས་ཀྱི་
དཀྱིལ་འཁོར་བསྐོར། སྡེ་བརྒྱད་གུས་འབུལ་ཁྱེད་ཕྱག་འཚལ།། ༧ གར་བཞུགས་
བདེ་བའི་གནས་ཉིད་དུ། ཅོག་ལ་གཡུ་སྐྱིད་བོན་གྱི་མཛོད། སྔོན་གྱི་ལས་སད་གཤེན་
དང་མཇལ། གསུང་རབ་བོན་གྱི་བདག་ཏུ་སྐོས། བསྟན་པ་དར་རྒྱས་སྤེལ་བ་མཛད།།
མཁས་གྲུབ་དབང་ཐོབ་ཁྱེད་ཕྱག་འཚལ།། ༧ རི་ཞིང་སྐྱི་མཁར་དག་པའི་གནས།
ཞུ་ཡི་ལེགས་པོ་ཞེས་བྱ་བ། དཀར་སེར་བུམ་པ་ཕྱག་ན་བསྣམས། སེམས་ཕྱོགས་བོན་
གྱིས་འགྲོ་དོན་མཛད།། བར་སྣང་ཀུན་བཟང་སྐུ་ལ་གཟིགསཞུ་སྒོམ་ཆེན་པོ་ཁྱེད་
ཕྱག་འཚལ།། ༧ གུར་ཞོག་ཅེས་བྱའི་ཡང་དབེན་ན།། རྨེའུ་སྟོན་ལྷ་རི་གཉེན་པོ་
ཞེས། སྨུག་མདངས་གསང་ཆེན་ཆས་ཀྱིས་སྤྲས། འཆད་རྩོད་རྩོམ་པའི་གློག་ཕྲེང་
གིས།། རྒྱལ་བསྟན་གསལ་བའི་རྒྱན་གྱུར་པ།། གྲུབ་པའི་དབང་ཕྱུག་ཁྱེད་ཕྱག་འཚལ།
༧ གཡས་རུ་ཤངས་ཀྱི་དཀར་པོའི་བྲག །དགོངས་མཛོད་རི་ཁྲོད་ཆེན་པོ་ཉིད།།
ལྟ་སྟངས་སྒོམ་ཐིག་འཛིན་པ་དང་། རེས་འགའ་སྐུ་ལུས་དངོས་མེད་སྤྲུལ། རྣམ་དག་
སྲས་ཡུམ་ལྷ་དང་མཇལ། རྨེའུ་སྒོམ་ཆེན་པོ་ཁྱེད་ཕྱག་འཚལ། ༧ ཤར་ཕྱོགས་ཇོ་མོ་
གངས་ཀྱི་མགུལ།། སྒོམ་ཆེན་འབར་བ་ཞེས་བྱ་བ། ཀླུ་ལ་བོན་སྟོན་མི་མིན་འདུད།།
གདོས་ཕུང་འོད་དུ་མངོན་གྲོལ་ནས།། མངོན་ཤེས་རྫུ་འཕྲུལ་དཔག་མེད་སྟོན།།
བཞག་སྒོམ་ཆེན་པོ་ཁྱོད་ཕྱག་འཚལ།། ༧ སྙི་མོ་ཤ་སྙིའི་དགོན་པ་ན། གྲུབ་ཆེན་
ཇོ་གཡུང་ཞེས་བྱ་བ། ཚུལ་གོས་རིས་དྲུག་སྐུ་ལ་གསོལ། ལྟ་སྟངས་གཟིར་བས་མཚན་
130



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
མ་དག །བྱ་རྒོད་སྤྲུལ་ནས་མཁའ་ལ་འཕུར།། ཁྱུང་སྒོམ་ཆེན་པོ་ཁྱོད་ཕྱག་འཚལ།
༧ སྟོད་ལུང་འབྲི་ལུང་ཡང་དབེན་ན།། དམ་པ་ཚུལ་ཤེས་ཞེས་བྱ་བ།། ཁྲི་ཡི་སྟེང་
ན་བོན་སྡེ་འཆད།། རེས་འགའ་འོད་གསལ་ངང་དུ་བཞུགས།། ངེས་མེད་སྤྲུལ་པས་
འགྲོ་དོན་མཛད།། ཞང་སྒོམ་ཆེན་པོ་ཁྱེད་ཕྱག་འཚལ།། ༧ ཤམ་པོ་གངས་ཀྱི་གྲུབ་
གནས་ན།། མཁས་གྲུབ་གཡོར་པོ་མེ་དཔལ་ཞེས། ལྷ་དང་ལྷ་མོས་རོལ་མོ་འབུལ།།
ཚུལ་གོས་གསེར་མདངས་ལེགས་འཆང་ཞིང་། ཟབ་ལམ་སྨིན་གྲོལ་མངའ་བདག་
ཆེ། མེ་སྒོམ་ཆེན་པོ་ཁྱོད་ཕྱག་འཚལ། ༧ དབུ་རི་སྤྱི་ཤོད་ཕུག་རིང་། འ་སྟོན་ཆེན་
པོ་བདུད་རྩིའི་མཚན།། མཚན་དཔེ་རབ་ལྡན་སྤྲུལ་པའི་སྐུ།། ལུང་རིགས་བསྟན་པའི་
སྲོལ་ཆེན་འཛུག །བསྙེན་སྒྲུབ་མཐར་ཕྱིན་ལྷ་ཞལ་མཇལ། འབྲེལ་ཚད་དོན་ལྡན་
ཁྱེད་ཕྱག་འཚལ།། ༧ བ་གོར་དབེན་པའི་འདུ་གནས་ན།། འ་ཞའི་གདུང་འཛིན་
བློ་གྲོས་མཚན། ལུང་རིགས་སྨྲ་དབང་ཕུལ་དུ་ཕྱིན།། ཁོད་སྤུངས་དྲན་པ་ཉིད་དང་
མཇལ། སྔ་འགྱུར་བསྟན་པའི་སྲོལ་ཆེན་འཛུག །བླ་ཆེན་དངོས་བྱོན་ཁྱེད་ཕྱག་འཚལ།།
༧ ལྷོ་བྲག་མཁའ་ཆུ་དཔལ་གྱི་གནས།། བྲུ་སྟོན་འདུལ་བ་རྒྱལ་མཚན་ཞེས།།
བར་སྣང་ཁམས་ལ་ལྟ་སྟངས་གཟིར། རེ་འགའ་ཕྱི་ནང་འོད་ལུས་གསལ། མགུར་
དབྱངས་འཐེན་ཞིང་དབྱིངས་རིག་འདྲེས།། ནམ་མཁའི་རྣལ་འབྱོར་ཁྱེད་ཕྱག་
འཚལ།། ༧ མཁར་སྣ་གསང་བའི་གནས་ཉིད་ན།། རྗེ་བཙུན་བྲུ་སྟོན་རྒྱལ་བའི་
མཚན།། ཚུལ་ཁྲིམས་རྣམ་དག་ངུར་སྨྲིག་འཆང་། གསང་ཆེན་བཀའ་རྒྱུད་འཁོར་
ལ་སྟོན། སྨིན་གྲོལ་བསྟན་པའི་རྒྱལ་མཚན་འཛུག །བསླབ་གསུམ་མཛོད་འཛིན་
ཁྱེད་ཕྱག་འཚལ།། ༧ རིན་ཆེན་སྤུངས་པའི་གསང་ཕུག་ན།། ནམ་མཁའ་འོད་
ཟེར་ཞེས་བྱ་བ། དཀར་དམར་གོས་དྲུག་ལེགས་གསོལ་ཞིང་།། རེས་འགའ་བརྟུལ་
ཞུགས་སྤྱོད་པ་སྐྱོང་།། མ་སྲིང་དབལ་མོ་བྲན་དུ་འཁོར།། གྲུབ་རྩལ་དབང་ཐོབ་
ཟླ3}



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཁྱེད་ཕྱག་འཚལ།། ༧ དབེན་ས་ཆེན་པོའི་གྲུབ་གནས་ན།། བྲུ་སྟོན་བསོད་ནམས་
རྒྱལ་མཚན་ཞེས།། མདོ་སྔགས་བསྟན་པའི་རྒྱན་གྱུར་ཞིང་། རེ་འགའ་སྐུ་ལུས་སུ་
མ་སྣང་སྤྲུལ།། མི་དང་མི་མིན་འགྲོ་དོན་མཛད།། བསྟན་པའི་གཙུག་རྒྱན་ཁྱེད་
ཕྱག་འཚལ།། ༧ གངས་རི་མཚོ་གསུམ་ཡང་དབེན་ན།། མཚུངས་མེད་བསོད་
ནམས་བློ་གྲོས་ཉིད།། ཁྱེའུ་ཆུང་ཐུགས་སྤྲུལ་བསྟན་པའི་བདག །ཚེ་དབང་རིག་
འཛིན་ཞལ་གཟིགས་ཤིང་།། དྲེགས་པའི་ཚོགས་ཀྱིས་སྲོག་སྙིང་འབུལ།། མཁྱེན་
བརྩེའི་དབང་ཕྱུག་ཁྱེད་ཕྱག་འཚལ། ༧ བཀྲ་ཤིས་རྩེ་བྲག་གསང་ཁྲོད་ན།། མཚན་
ལྡན་རྣམ་རྒྱལ་ཀ་ར་ཞེས།། གཟི་བརྗིད་མཚན་དཔེ་རབ་ལྡན་སྐུ། ཚངས་པའི་
གསུང་གིས་ལས་ཅན་སྐྱོང་།། ཐུགས་ཉིད་མི་རྟོག་སྤྲོས་དང་བྲལ།། བསྟན་འགྲོའི་
དཔུང་གཉེན་ཁྱེད་ཕྱག་འཚལ། ༧ གཡས་རུ་དབེན་སའི་འདུ་གནས་ན། མཁས་
གྲུབ་རིན་ཆེན་བློ་གྲོས་མཚན།། རྣམ་དག་བསླབ་པའི་ཚུལ་འཆང་ཞིང་། རེ་འགའ་
དབེན་སར་ལྟ་སྟངས་གཟིར།། སྟོང་གསུམ་སྒྲིབ་མེད་ངང་དུ་གསལ། འཛམ་གླིང་
གསལ་སྒྲོན་ཁྱེད་ཕྱག་འཚལ། ༧ ཉང་སྟོད་ཕྱུག་མོ་དཔལ་རི་ན། མཉམ་མེད་ཆེན་
པོ་ཞེས་བྱ་བ། བསླབ་གསུམ་བསྟན་པའི་མཛོད་འཛིན་ཞིང་། ཕྱི་ནང་གསང་བའི་ལྷ་
ཞལ་གཟིགས། མཛད་པའི་ཕྲིན་ལས་དཔག་ཏུ་མེད།། རྒྱལ་བ་གཉིས་པ་ཁྱེད་ཕྱག་
འཚལ། ༧ གདན་ས་ཆེན་པོ་སྨན་རི་ན།། རིན་ཆེན་རྒྱལ་མཚན་ཞེས་བྱ་བ། རྣམ་
གསུམ་ཤེས་རབ་རྩལ་རྫོགས་ཤིང་། ལུང་རིགས་ཚད་མའི་འབྲུག་སྒྲ་ཡིས།། སྨྲ་ངན་
ལོག་ལྟ་ཟིལ་གྱིས་གནོན། རྒྱལ་ཚབ་ཆེན་པོ་ཁྱོད་ཕྱག་འཚལ། ༧ གྲུབ་པའི་གནས་
ཆེན་སྨན་རི་ན། ནམ་མཁའ་ཡེ་ཤེས་ཞེས་བྱ་བ། ལྟ་བ་ཡང་དག་ལྷ་ལམ་ལ། སྒོམ་པ་
འགྱུར་མེད་ཉི་འོད་རྒྱས།། སྤྱོད་པ་རྣམ་དག་འོད་ཟེར་འཕྲོ།། འབྲས་བུ་མངོན་གྱུར་
ཁྱེད་ཕྱག་འཚལ། ༧ འོད་གསལ་འཁོར་ཡུག་སྨན་རི་ན། ཀུན་བཟང་རྒྱལ་མཚན་
32



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཞེས་བྱ་བ།། རྟག་ཏུ་ལྟ་སྟངས་ངང་ལ་བཞུགས།། དངོས་སྣང་མཚན་མ་དབྱིངས་
སུ་དག །སྣང་སྲིད་ལྷ་སྐུ་རོལ་པར་གཟིགས། སངས་རྒྱས་མངོན་གྱུར་ཁྱེད་ཕྱག་
འཚལ།། ༧ བཀྲ་ཤིས་གནས་མཆོག་སྨན་རི་ན།། རིན་ཆེན་རྒྱལ་མཚན་ཞེས་བྱ་བ།
སྨུག་མདངས་གཟི་བརྗིད་རབ་འབར་ཞིང་།། འཆད་རྩོད་རྩོམ་པའི་རྒྱལ་བསྟན་སྐྱོང་།
རེ་འགའ་ཆགས་མེད་སྤྱོད་པ་སྐྱུངས།། རིག་པ་འཛིན་དབང་ཁྱེད་ཕྱག་འཚལ།།
༧ སྨན་རི་དཔལ་གྱི་ཡང་དབེན་ན།། ཚུལ་ཁྲིམས་རྒྱལ་མཚན་ཞེས་བྱ་བ།། རྨ་ལོ་
དྭངས་པའི་སྒྱུ་འཕྲུལ་ཅན། ཚུལ་ཁྲིམས་དག་པས་བསྟན་འགྲོ་སྐྱོང་། འོད་གསལ་
ངང་དུ་ལྷ་སྐུ་གཟིགས། ལྟ་སྤྱོད་ཟུང་འབྲེལ་ཁྱེད་ཕྱག་འཚལ།། ༧ སྨན་རི་གསང་
བའི་གསས་ཁང་ན། བསོད་ནམས་ཡེ་ཤེས་ཞེས་བྱ་བ། ལུང་རྟོགས་བསྟན་པའི་
པད་ཚལ་དུ།། འཆད་རྩོད་རྩོམ་པའི་ཉི་འོད་རྒྱས།། ཤེས་རབ་གསུམ་གྱི་འདབ་བརྒྱ་
བཞད། བོད་ཡུལ་གསལ་སྒྲོན་ཁྱེད་ཕྱག་འཚལག ༧ རྒྱལ་བའི་གདན་ས་སྨན་རི་ན།།
བསོད་ནམས་གཡུང་དྲུང་ཞེས་བྱ་བ། ཡེ་ཤེས་མཁའ་འགྲོའི་ལུང་ཐོབ་ཅིང་། དངོས་
ཉམས་མཁའ་སྤྱོད་ཞིང་ཁམས་ཉུལ།། ཟབ་གསང་སྔགས་ཀྱི་མཐུ་བྱིན་ལྡན། གྲུབ་
དབང་ཆེན་པོ་ཁྱོད་ཕྱག་འཚལ། ༧ མཆོག་ཐུན་ཀུན་བརྙེས་སྨན་རི་ན། ཐེ་ཙུ་དྲུང་
མུ་ཞེས་བྱ་བ། ཁྲོ་རྒྱལ་འབྲུག་གསས་ལྷ་ཞལ་གཟིགས། ཟབ་མོ་གཏེར་གྱི་དངོས་
གྲུབ་བརྙེས། བསྟན་སྲུང་ཕོ་མོ་ལས་ལ་འཁོལ། རྫུ་འཕྲུལ་རྩལ་ལྡན་ཁྱོད་ཕྱག་འཚལ།
༧ འགྲོ་དོན་ཤུགས་འབྱུང་སྨན་རི་ན།། ཤེས་རབ་འོད་ཟེར་ཞེས་བྱ་བ། ཤེས་རབ་
ལྷ་མཆོག་ཉིད་དང་མཇལ།། སྒྲ་ཚད་ལུང་རིག་སྨྲ་དབང་ཐོབ། རྒོལ་ངན་ལོག་ལྟའི་
བྲག་རི་འཇོམ། མཁས་གྲུབ་ཕུལ་ཕྱིན་ཁྱེད་ཕྱག་འཚལ། ༧ མཐུ་རྩལ་དབང་ཐོབ་
སྨན་རི་ན།། གཡུང་དྲུང་རྒྱལ་མཚན་ཞེས་བྱ་བ།། རིམ་གཉིས་རྣལ་འབྱོར་དབང་
ཐོབ་ཅིང་། རེས་འགའ་སྐུ་ལ་མེ་དཔུང་འབར།། ཏིང་འཛིན་ཞགས་པས་བེ་གར་
133



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཆིངས། མཐུ་བྱིན་མེ་འབར་ཁྱེད་ཕྱག་འཚལ།། ༧ དགོས་འདོད་ཀུན་འབྱུང་
སྨན་རི་ན། ཤེས་རབ་བློ་གྲོས་ཞེས་བྱ་བ། ལུང་རིག་སྨྲ་བས་ཕས་རྒོལ་གཞོམ། རིམ་
གཉིས་ཟབ་མོས་སྐུ་བཞི་བརྙེས། ཚོགས་གཉིས་རིན་ཆེན་གཏེར་ལ་སྤྱོད།། མཁྱེན་
བརྩེའི་མངའ་བདག་ཁྱེད་ཕྱག་འཚལ།། ༧ ཡོན་ཏན་འབྱུང་གནས་སྨན་རི་ན།
ཤེས་རབ་འོད་ཟེར་ཞེས་བྱ་བ། ཚུལ་གོས་རིས་དྲུག་ལེགས་གསོལ་ཞིང་། རྟོགས་པའི་
རྩལ་གྱིས་འཁོར་བ་བསྒྲོལ། རྣམ་དག་སྤྱོད་པས་དྭངས་བ་འདྲེན།། ཤེས་རབ་རྩལ་
མངའ་ཁྱོད་ཕྱག་འཚལ། ༧ བྱིན་རླབས་ཀུན་འབྱུང་སྨན་རི་ན། གཙུག་ཕུད་འོད་
ཟེར་ཞེས་བྱ་བ།། མཚན་དཔེ་རབ་ལྡན་སྐུ་མཆོག་མཛེས།། ཚངས་དབྱངས་གསུང་
ལས་བོན་མཛོད་རྡོལ། དབང་བཞིས་ལུང་རྟོགས་ས་བོན་འདེབས། སེམས་དཔའི་
དབང་ཐོབ་ཁྱེད་ཕྱག་འཚལ། ༧ སྨན་གྱི་རི་བོའི་དགའ་ཚལ་དུ། གཡུང་དྲུང་ཚུལ་
ཁྲིམས་ཞེས་བྱ་བ། ལུང་རིགས་གདོང་ལྔའི་སྒྲ་དབྱངས་ཀྱིས།། རྒོལ་ངན་རི་དྭགས་
ཀླད་འགེམས་ཤིང་། ལེགས་བཤད་ཉི་མས་གླིང་བཞི་གསལ། སྨྲ་བའི་དབང་པོ་ཁྱེད་
ཕྱག་འཚལ། ༧ སྨན་གྱི་རི་བོའི་སྒྲུབ་གནས་ན།། རིན་ཆེན་འོད་ཟེར་ཞེས་བྱ་བ།།
རྣམ་དག་ཚུལ་གོས་ལེགས་གསོལ་ཞིང་། འཆད་རྩོད་རྩོམ་པས་རྒྱལ་བསྟན་སྐྱོང་།
རིམ་གཉིས་བསྟན་པའི་བདག་ཉིད་ཆེ། བསྟན་འགྲོའི་གཉེན་གཅིག་ཁྱེད་ཕྱག་འཚལ།
༧ སྨན་གྱི་རི་བོའི་གསང་ཕུག་ན།། རིན་ཆེན་ལྷུན་གྲུབ་ཅེས་བྱ་བ། ཧོས་རུ་གཞི་
སྐུར་ཕྱག་ན་བསྣམས།། འཛུམ་མདངས་ཞལ་གྱིས་ལས་ཅན་སྐྱོང་།། བརྩེ་ཆེན་སྙིང་
རྗེས་ཐར་ལམ་སྟོན། འགྲོ་དོན་མཐར་ཕྱིན་ཁྱེད་ཕྱག་འཚལ།། ༧ སྨན་གྱི་རི་བོའི་
ཡང་ཁྲོད་ན། ཤེས་རབ་བསྟན་འཛིན་ཞེས་བྱ་བ། ཉི་མའི་ཟེར་ལ་ལྟ་སྟངས་གཟིར།
ཟད་པའི་ས་ལ་མངོན་ཕྱིན་ཞིང་། རིག་འཛིན་རྣམ་བཞིའི་གོ་འཕང་བརྙེས།། རྣལ་
འབྱོར་ཆེན་པོ་ཁྱེད་ཕྱག་འཚལ། ༧ སྨན་གྱི་རི་བོའི་པད་ཚལ་ན། ཤེས་རབ་དབང་
134



རྫོགས་ཆེན་སྐུ་གསུམ་རང་ཤར་གྱི་ཁྲིད་པ་དང་སྒྲུབ་སྐོར།
རྒྱལ་ཞེས་བྱ་བ། ཚོགས་གཉིས་གཏེར་གྱི་མཛོད་ཁང་དུ། ལུང་རྟོགས་ཡིད་བཞིན་
ནོར་གྱིས་བཀང་།། འགྲོ་བའི་དབུལ་ཕོངས་སེལ་མཛད་པ།། ཐུགས་རྗེ་བཞི་ལྡན་
ཁྱེད་ཕྱག་འཚལ། ༧ དགེ་བའི་འབྱུང་གནས་སྨན་རི་ན།། གཡུང་དྲུང་དབང་རྒྱལ་
ཞེས་བྱ་བ། དངོས་སྣང་མཚན་མའི་གདོས་ལས་གྲོལ།། རྟག་ཏུ་འོད་གསལ་ལྷ་
སྐུའི་ངང་། མི་གཡོ་རྩེ་གཅིག་མཉམ་པར་གནས། སྒོམ་དབང་རྩལ་རྫོགས་ཁྱོད་ཕྱག་
འཚལ། ༧ སྨིན་གྲོལ་ཉི་ཤར་སྨན་རི་ན། ཕུན་ཚོགས་རྣམ་རྒྱལ་ཞེས་བྱ་བ། ལུང་
རྟོགས་བསྟན་པའི་ནོར་བུ་ཆེ།། བཤད་སྒྲུབ་རྒྱལ་མཚན་རྩེར་མཆོད་ཅིང་།། དངོས་
གྲུབ་ཆར་གྱིས་འགྲོ་ཀུན་སྐྱོབ། བཤེས་གཉེན་ཆེན་པོ་ཁྱོད་ཕྱག་འཚལ། ༧ བཀའ་
གཏེར་འབྱུང་གནས་སྨན་རི་ན།། བསོད་ནམས་བློ་གྲོས་ཞེས་བྱ་བ།། མཁའ་འགྲོའི་
ལུང་ཐོབ་ཟབ་གཏེར་སྤེལ། དགོངས་པའི་རྩལ་རྫོགས་མཐུ་བྱིན་ལྡན།། གྲུབ་རྟགས་
རྫུ་འཕྲུལ་དཔག་མེད་མངའ།། སངས་རྒྱས་དངོས་བྱོན་ཁྱེད་ཕྱག་འཚལ།། ༧
སྣོད་ཀུན་འབྱུང་སྨན་རི་ན། ཉི་མ་བསྟན་འཛིན་ཞེས་བྱ་བ། ལུང་རིགས་ཤེས་བྱ་
སྨྲ་དབང་ཐོབ། རེ་འགའ་སྐུ་ལུས་ངེས་མེད་སྤྲུལ། རྒྱལ་བསྟན་གསལ་བའི་སྒྲོན་
གཅིག་པོ། ཚེ་དབང་དངོས་བྱོན་ཁྱེད་ཕྱག་འཚལ།། ༧ སྨན་གྱི་རི་བོའི་གནས་
མཆོག་ན།། བསོད་ནམས་ཕུན་ཚོགས་ཞེས་བྱ་བ།། ན་བཟའ་ཚུལ་གོས་ལེགས་
འཆང་ཞིང་།། ཁྲོ་རྒྱལ་གེ་ཁོད་ལྷ་ཞལ་མཇལ། བཀའ་སྐྱོང་དམ་ཅན་ལས་ལ་འདུ།།
དྲང་སྲོང་ཆེན་པོ་ཁྱོད་ཕྱག་འཚལ། ༧ གོང་མའི་གདན་ས་སྨན་རི་ན།། ཤེས་རབ་
གཡུང་དྲུང་ཞེས་བྱ་བ།། དྲང་སྲོང་རིག་པ་འཛིན་པ་ཉིད།། ཀེང་རྩེ་ཕྱུ་ཡིས་བསྟོད་
པ་འབུལ། བསྟན་སྲུང་མི་བདུད་བྲན་བཞིན་འཁོར། འགྲོ་བའི་མགོན་པོ་ཁྱེད་
ཕྱག་འཚལ།། ༧ ཕུན་ཚོགས་གླིང་གི་གྲུབ་གནས་ན།། བསམ་གཏན་ཡེ་ཤེས་ཞེས་
བྱ་ག ལྟ་བ་གསེར་རི་ལྷུན་པོ་ལ། སྒོམ་པ་ཉི་འོད་འབུམ་གྱིས་འཁྱུད། སྤྱོད་པ་རིན་
སྡེ་
135



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྨད་རྒྱུད་ཕྱག་
ཆེན་གསེར་གླིང་རྡོལ།། དོན་རྟོགས་རྣལ་འབྱོར་ཁྱེད་ཕྱག་འཚལ།
མཆོད་ནི། དམུ་རྡོ་ལྷ་གཉེན་གསང་བའི་མགུལ། རང་གྲོལ་བློ་གྲོས་རྒྱལ་མཚན་ཉིད།།
བསླབ་གསུམ་མཛོད་འཛིན་ངུར་སྨྲིག་འཆང་། རེ་འགའ་ཆགས་མེད་བྱ་བྲལ་ཚུལ།
སྒོམ་སྒྲུབ་བསྟན་པའི་སྲོལ་ཆེན་འཛུག །རྟོགས་པའི་རྩལ་མངའ་ཁྱོད་ཕྱག་འཚལ།
༧ ཏི་སེ་གངས་ཀྱི་ཡང་དབེན་ན། བོན་གྲོང་བསྟན་པ་འོད་ཟེར་ཞེས།། ཉིན་
མཚན་འོད་གསལ་འཁོར་ཡུག་འདྲེས། ནམ་མཁའི་བྱ་ལ་སྒོམ་ཁྲིད་ཐེབས།། ལས་ལྡན་
སྐྱེས་བུའི་ཤེས་རྒྱུད་བཀྲོལ། རྣལ་འབྱོར་དབང་ཕྱུག་ཁྱེད་ཕྱག་འཚལ། དཔལ་
ལྡན་འབྲུག་སྒྲའི་ཡང་དབེན་ན།། རྟ་གུ་ཉི་མ་རྒྱལ་མཚན་ཉིད།། མཁའ་འགྲོའི་ལུང་
ཐོབ་ཡི་དམ་མཇལ། མི་དང་མི་མིན་འགྲོ་དོན་བྱེད། ལྷ་འདྲེས་དངོས་སུ་འདོད་
རྫས་ཕུལ། དོན་མཛད་སྐྱེས་བུ་ཁྱེད་ཕྱག་འཚལ།། ༧ བོན་རི་གནས་ཀྱི་ཡང་དབེན་
ན། དམ་པ་བློ་གྲོས་རྒྱལ་མཚན་ཉིད།། སྨིན་གྲོལ་བསྟན་པའི་ཀ་ཆེན་འཛུག །འབྲེལ་
ཚད་དོན་ལྡན་འགྲོ་བའི་དཔལ། ཚེ་དབང་རིག་འཛིན་རྣམ་པར་འཕྲུལ། མཆོག་སྤྲུལ་
ཆེན་པོ་ཁྱེད་ཕྱག་འཚལ། ༧ ཡང་དབེན་དཔལ་གྱི་དགོན་པ་ན། གཡུང་དྲུང་ཡེ་
ཤེས་ཞེས་བྱ་བ། སྔགས་སེམས་བསྟན་པའི་རྒྱལ་མཚན་ཆེ།། མི་ནུབ་སྲིད་རྩེར་
མངོན་པར་བསྒྲེང་།། མངོན་ཤེས་རྫུ་འཕྲུལ་དཔག་མེད་མངའ།། རིག་པ་དབང་
ཐོབ་ཁྱེད་ཕྱག་འཚལ།། ༧ ས་སྔོན་ལྟེ་བའི་དབེན་གནས་ན།། རྟོགས་ལྡན་གཡུང་
དྲུང་རྒྱལ་མཚན་ཞེས། རྣམ་དག་ཚུལ་ཞུགས་སྒོམ་རྟགས་འཛིན།། རེ་འགའ་ཆགས་
མེད་བྱ་བྲལ་ཚུལ།། དངོས་སྣང་མཚན་མ་དབྱིངས་སུ་དག ། མཁྱེན་ལྡན་དབང་
ཕྱུག་ཁྱེད་ཕྱག་འཚལ། ༧ བཀྲ་ཤིས་སྨིན་གྲོལ་རི་ཁྲོད་ན།། གཡུང་དྲུང་བསྟན་
འཛིན་གཙུག་ཕུད་མཚན། ཐེག་ཆེན་བོན་གྱིས་བསྟན་འགྲོ་སྐྱོང་། ཡི་དམ་ཞལ་
མཇལ་བཀའ་སྐྱོང་འདུ།། དྲེགས་ཅན་དབང་བསྡུད་མི་མིན་གུས། རྗེ་བཙུན་ཆེན་
36



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
པོ་ཁྱེད་ཕྱག་འཚལ།། ༧ གར་བཞུགས་བདེ་བའི་གནས་ཉིད་ན།། རིག་འཛིན་ཀུན་
གྲོལ་གྲགས་པ་ཆེ།། རིག་འཛིན་མཁའ་འགྲོའི་ཞལ་མཐོང་ཞིང་། བཀའ་གཏེར་
རིན་ཆེན་གླིང་ལ་སྤྱོད།། མཛད་པའི་ཕྲིན་ལས་བསམ་མཐའ་ཡས།། བསྟན་འགྲོའི་
དཔལ་ཡོན་ཁྱེད་ཕྱག་འཚལ།། ༧ ཤར་རྫ་ཕུན་ཚོགས་ཡང་དགོན་ན།། ཡེ་ཤེས་
བསྟན་འཛིན་ཞེས་བྱ་བ།། རྟག་ཏུ་མི་གཡོ་ངང་ལ་བཞུགས། གདོས་བཅས་འོད་
གསལ་ངང་དུ་གྲོལ། མངོན་ཤེས་རྫུ་འཕྲུལ་གྲུབ་རྟགས་ལྡན། རྟོགས་ལྡན་ཆེན་
པོ་ཁྱེད་ཕྱག་འཚལ།། ༧ ཐར་བདེ་གསང་བའི་ཡང་ཁྲོད་ན།། གྲུབ་དབང་གཡུང་
དྲུང་ཕུན་ཚོགས་མཚན།། འབྱུང་བཞི་རྐྱེན་གྱིས་མི་ཚུགས་ཤིང༌།། ལྟ་སྤྱོད་ཟུང་
འབྲེལ་བསླབ་གསུམ་མཛོད། མི་མིན་ལྷ་འདྲེ་གུས་ཤིང་འདུད།། ཐུགས་རྗེའི་གཏེར་
འཆང་ཁྱེད་ཕྱག་འཚལ།། ༧ གར་བཞུགས་གསང་ཆེན་ངེས་པའི་ཞིང་།། རིག་
འཛིན་ཀུན་གྲོལ་གསང་བ་རྩོལ།། འགྲོ་འདྲེན་དབུས་ན་ཟླ་རྒྱས་བཞིན།། མངོན་
ཤེས་རྫུ་འཕྲུལ་མཐུ་རྩལ་ལྡན། གྲུབ་རྟགས་ཡོན་ཏན་དཔག་མེད་མངའ།། སྔགས་
སེམས་དབང་ཐོབ་ཁྱོད་ཕྱག་འཚལ། ༧ གྲུབ་པའི་གནས་མཆོག་གང་དེ་ན། རྒྱལ་
སྲས་ཚེ་དབང་འགྱུར་མེད་མཚན།། རྒྱལ་བའི་གདུང་འཛིན་སྔགས་འཆང་ཚུལ།
སྔོན་སྦྱོང་ལས་སད་རྒྱལ་བསྟན་སྤེལ། སྦྱོང་སྟོབས་རྩལ་གྱི་ཡོན་ཏན་ལྡན།། སྔགས་
བདག་ཆེན་པོ་ཁྱོད་ཕྱག་འཚལ། ༧ སྤྱི་གཙུག་པད་སྡོང་ཉི་ཟླའི་སྟེང་། དྲིན་ཆེན་
རྩ་བའི་བླ་མ་ཉིད། དཀར་དམར་མཛེས་པའི་རྒྱན་གྱིས་སྤྲས། མན་ངག་པུ་ཏི་ཕྱག་
ན་བསྣམས།། ལས་ཅན་སྐྱེས་བུའི་ལམ་སྣ་འདྲེན།། རྒྱལ་བའི་རྣམ་སྤྲུལ་ཁྱེད་ཕྱག་
འཚལ།། ཅེས་པ་འདིའང་སྙིང་བུ་བློ་གསལ་བའི་མཆོག་ཏུ་གྱུར་པ་གཡུང་དྲུང་ཡེ་ཤེས་མཚན་གྱིས་བསྐུལ་ངོར་
གཤེན་གྱི་བཙུན་པ་བཀྲ་ཤིས་རྒྱལ་མཚན་གྱིས་བརྩམ་པ་དགེའོ། །མངྒ་ལམ།
37



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྫོགས་པ་ཆེན་པོ་སྐུ་གསུམ་རང་ཤར་ལས།
ཚོགས་སྐོང་འདོད་འབྱུང་ཡིད་བཞིན་
ནོར་བུ་བཞུགས་སོ། །
༄༅། །རྩགསུམ་ལྷ་ལ་ཕྱག་འཚལ་ལོ། །རྩ་གསུམ་ལྷ་ཚོགས་ཐུགས་དམ་སྐོང་བ་ལ། མཆོད་པའི་ལོངས་སྤྱོད་ཕུན་སུམ་
ཚོགས་པར་བཤམ། དམ་ཚིག་ལྡན་པའི་མཆེད་ལྕམ་ཀུན་འཚོགས་ནས། རོལ་མོའི་སྒྲ་བཏང་ཏིང་འཛིན་དགོངས་
པའི་ངོས། སྙན་པའི་དབྱངས་ཀྱིས་ཚིག་འདི་དག་པར་གྱེར།། ཨ་ཨཾཧཱུཾ།། གསང་སྔགས་གསང་བའི་ཞིང་
ཁམས་ནས། སྐུ་གསུམ་མ་འགག་རོལ་པའི་ཀློང་།། གསང་བདག་བླ་མ་རིག་འཛིན་
དང་།། གཙོ་མཆོག་ཡི་དམ་རྒྱ་མཚོའི་ཚོགས། དབྱིངས་ཕྱུག་མཁའ་འགྲོ་བསྐལ་པ་
བཟང་། གསང་རྒྱུད་རྩགསུམ་འབར་བའི་ལྷ། མི་མངོན་དབྱིངས་ནས་སྐུར་བཞེངས་
ལ། དཀྱིལ་འཁོར་གནས་འདིར་གཤེགས་སུ་གསོལ། ཐབས་ཤེས་འཁོར་ལོའི་གདན་
ལ་བཞུགས།། སྒོ་གསུམ་རྣམ་དག་གུས་ཕྱག་འཚལ། ཐུགས་དང་འགལ་བ་ཅི་མཆིས་
བཤགས། ཧོ༔ དམིགས་མེད་རྣམ་དག་བདེ་བའི་ཞིང་། དུར་ཁྲོད་འབར་བའི་གསས་
ཁང་ཚེ། རང་བྱུང་ལྷུན་གྲུབ་ཚོགས་ཁང་འདིར།། ལྟ་བའི་མར་མེ་ཡ་ལ་ལ།། སྒོམ་
པའི་སྤོས་དུད་ཅི་ལི་ལི། སྤྱོད་པའི་ཞལ་ཟས་རང་སེ་རང་། དམ་ཚིག་ཡོན་ཆབ་ཀྱིལ་དེ་
ཀྱིལ། འབྲས་བུའི་མེ་ཏོག་ཝལ་དེ་ཝལ། དུག་ལྔའི་དབལ་གཏོར་ཟངས་སེ་ཟངས།།
གཏི་མུག་ཤ་རི་ལིངས་སེ་ལིང་། འདོད་ཆགས་ཁྲག་མཚོ་ཀྱི་ལི་ལི། ཞེ་སྡང་རུས་བྲག་
ཧྲངས་སེ་ཧྲང། བདུད་རྩི་ཟིལ་ཐིག་ན་ར་ར། འོད་ཟེར་ཕུང་པོ་ལམ་མེ་འམ། མཆོད་
པའི་ལོངས་སྤྱོད་སྤུངས་སེ་སྤུང་།། བདེ་སྟོང་སྦྱོར་བ་ཕྱེད་དེ་ཕྱེད།། སྣང་སྟོང་བསྒྲོལ་
བ་ཤིགས་སེ་ཤིག །གསལ་སྟོང་དགོངས་ཉམས་ལྷག་གེ་ལྷག །སྐྱེ་མེད་ལྷ་མོ་དུན་
38



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ནེ་དུན།། འགག་མེད་ལྷ་སྲས་ཁྲིགས་སེ་ཁྲིག །འདི་ལྟར་མཆོད་པའི་སྤྲིན་ཆེན་
འདིས། གསང་བདག་ཆེན་པོ་ལ་སོགས་ཏེ། རིག་འཛིན་བརྒྱུད་པའི་ཐུགས་དམ་
བསྐང་།། གཙོ་མཆོག་མཁའ་འགྱིང་ལ་སོགས་ཏེ།། ཡི་དམ་རྒྱ་མཚོའི་ཐུགས་དམ་
བསྐང་། བསྐལ་པ་བཟང་མོ་ལ་སོགས་ཏེ། མཁའ་འགྲོ་མ་ཚོགས་ཐུགས་དམ་བསྐང་།
དྲན་པ་ནམ་མཁའ་ལ་སོགས་ཏེ། དཔའ་བོ་གྲུབ་ཐོབ་ཐུགས་དམ་བསྐང་།། ཉི་མ་
འོད་ལྡན་ལ་སོགས་ཏེ། དཔའ་མོ་རྒོད་ལྕམ་ཐུགས་དམ་བསྐང་། ཡེ་ཤེས་དབལ་
མོ་ལ་སོགས་ཏེ། བོན་སྐྱོང་སྲུང་མའི་ཐུགས་དམ་བསྐང་། གཤེན་གྱེར་རྨ་དབྱིལ་ལ་
སོགས་ཏེ།། བརྒྱུད་འཛིན་བླ་མའི་ཐུགས་དམ་བསྐང་།། འདོད་ཡོན་མཆོད་པས་
ཐུགས་དམ་བསྐང་། སྨན་རཀ་གཏོར་མས་ཐུགས་དམ་བསྐང་། སྦྱོར་སྒྲོལ་མཆོད་
པས་ཐུགས་དམ་བསྐང་། མཐའ་བྲལ་ལྟ་བས་ཐུགས་དམ་བསྐང་།། འོད་གསལ་
སྒོམ་པས་ཐུགས་དམ་བསྐང་།། ཤུགས་འབྱུང་སྤྱོད་པས་ཐུགས་དམ་བསྐང་། ཧོ༔
དཀྱིལ་འཁོར་ལྷ་ཚོགས་དགོངས་སུ་གསོལ། བདག་ནི་གསང་སྔགས་སྒོར་ཞུགས་ནས།
དམ་ཚིག་ཚུལ་བཞིན་བསྲུང་བགྱིད་ཀྱང་།། དྲན་དང་ཤེས་བཞིན་མི་བརྟན་ཞིང༌།།
བདག་བསྟོད་གཞན་སྨད་ཁེ་དྲག་འདོད།། གཞན་ལ་སྐུར་བཏབ་རང་ཆེ་བྱིན།།
ཆང་དབང་གཏམ་དབང་གཡེང་དབང་གིས། གསང་སྔགས་དམ་ཚིག་ཉམས་གྱུར་པ།།
ཀུན་རྫོབ་དང་ནི་དོན་དམ་པའི།། བྱང་ཆུབ་སེམས་གཉིས་ཉམས་པ་བཤགས།།
རྫོགས་པའི་སངས་རྒྱས་སྤྱིའི་སློབ་དཔོན། ལམ་འདྲེན་པ་དང་དབང་བཞི་བསྐུར།།
ཆགས་ཉམས་སྐོང་དང་ཤེས་རྒྱུད་བཀྲོལ།། མན་ངག་ཟབ་མོ་བསྟན་མཛད་པའི།།
བླ་མ་དྲུག་ལ་འགལ་བ་བཤགས། སེམས་ཅན་རྣམས་ནི་སྤྱིའི་མཆེད་གྲོགས།། གསང་
སྔགས་སྒོར་ཞུགས་རིང་བ་དང་།། ལྟ་སྤྱོད་མཐུན་པ་ཉེ་བའི་གྲོགས། བླ་མ་གཅིག་
པ་འདྲེས་པ་སྟེ།། མཆེད་གྲོགས་བཞི་ལ་སྨད་པ་སོགས།། སྐུ་ཡི་དམ་ཚིག་ཉམས་པ་
39



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཤགས། རྒྱུ་དང་རྐྱེན་དང་བཟླས་པའི་སྔགས། སྐུ་གསུང་ཐུགས་ལས་ཕྱག་རྒྱ་བཞི།
གསུང་གི་དམ་ཚིག་ཉམས་པ་བཤགས། ལྟ་བ་དང་ནི་སྤྱོད་པ་དང་། རང་གི་གསང་
མཚན་ཡི་དམ་མཚན།། སྒྲུབ་པའི་རྟགས་སོགས་སྤྱི་གསང་བཞི།། གནས་དང་དུས་
དང་གྲོགས་དང་རྫས། གཞན་ལ་གསང་བ་བར་གསང་བཞི།། གསང་བ་འོས་དང་
གསང་གཉེར་གཏད། ཐུགས་ཀྱི་དམ་ཚིག་ཉམས་པ་བཤགས།། སྦྱོར་སྒྲོལ་དང་ནི་
མ་བྱིན་ལེན། རྫུན་དུ་སྨྲ་དང་བརླང་པོ་བརྗོད།། སྤྱོད་པའི་དམ་ཚིག་ཉམས་པ་
བཤགས།། ཞེ་སྡང་འདོད་ཆགས་གཞི་མུག་དང་།། ང་རྒྱལ་ཕྲག་དོག་མི་སྤང་ལྔ།།
ཡང་དག་དུག་ལྔ་ཉམས་པ་བཤགསདྲི་ཆེན་དྲི་ཆུ་མང་ས་དང་། རཀྟ་བྱང་སེམས་
བླང་བྱ་ལྔ། དང་དུ་མ་བླང་མཐོལ་ལོ་བཤགས། རིགས་ལྔ་ཡབ་ལྔ་ཡུམ་ལྔ་དང་།།
ཡེ་ཤེས་ལྔ་དང་སྐུ་གསུང་ཐུགས། ཡོན་ཏན་ཕྲིན་ལས་ལྔ་ལྔ་ཡིཀ སྒྲུབ་བྱ་བཞི་བཅུ་རྩ་
ལྔ་ལ། འགལ་བ་གང་གྱུར་མཐོལ་ལོ་བཤགས། ཕུང་པོ་ལྔ་དང་འབྱུང་བ་ལྔ། ཚོགས་
བརྒྱད་ཡུལ་བརྒྱུད་རྒལ་ཚིགས་དང་།། ཕྱག་ཞབས་སོར་མོ་མཐེ་བོང་སོགས།། ལྷ་རུ་
མ་ཤེས་མཐོལ་ལོ་བཤགས། བྱང་ཆུབ་སེམས་དཔའི་བསླབ་པ་དང་། སོ་སོར་ཐར་
པའི་སྡོམ་པ་སོགས། ཐུན་མོང་དམ་ཚིག་འགལ་བ་བཤགས། བླ་མར་སྨད་དང་ཡི་
དམ་སྤང་།། བདེ་གཤེགས་བཀའ་འདས་སྤུན་ལ་བརྩོད།། བྱང་ཆུབ་སེམས་མཆོག་
ཉམས་པ་སོགས།། གསང་སྔགས་རྩ་ལྟུང་ལྔ་པོ་བཤགས།། ཇི་བཞིན་མི་བྱེད་སྣོད་
ལྡན་དོར།། ལུང་ལོག་ཨ་དཀར་ཁས་ལེན་བྱེད།། བླ་མའི་ཡན་ལག་ཉམས་པ་
བཤགས།། ཕུང་པོ་ཡབ་དང་བུད་མེད་སྨད།། བདུད་ལ་བྱང་སེམས་ཏིང་འཛིན་
ཆག །ཡི་དམ་ཡན་ལག་ཉམས་པ་བཤགས། བོན་ལ་སེམས་གཉིས་གྲུབ་མཐའ་སྨད།
བཀའ་ལ་ར་ཆོད་ལུང་ལ་རྐུ། བཀའ་ཡི་ཡན་ལག་ཉམས་པ་བཤགས།། ཚོགས་ལ་
རྩོད་དང་ཐེག་དམན་ཞེན། ལུང་མ་ཟིན་སྤྱད་འགྲོ་ལ་འཚེར། གྲོགས་ཀྱི་ཡན་ལག་
40



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཉམས་པ་བཤགས།། མ་སྨིན་གསང་སྒྲོག་དད་སུན་འབྱིན།། རང་སྨིན་མི་བྱེད་གཞན་
བདེ་འཕྲོག། །བྱང་སེམས་ཡན་ལག་ཉམས་པ་བཤགས། ཞེ་སྡང་འདོད་ཆགས་གཞི་
མུག་དང་
། ང་རྒྱལ་ཕྲག་དོག་དུག་སྐྱོན་ལྔ།། སྡིག་སྤྱོད་བསམ་ངན་དམ་པར་སྨད།།
ནོར་འཕྲོག་དབྱེན་བྱེད་དུག་སྤྱོད་ལྔ།། མ་གནོང་དཀོར་འབགས་བོན་བསྟན་བཤིག་
སློབ་དཔོན་ཡུམ་བསླད་བླ་མར་འཁུ།། ཡོན་བདག་འཁྲུགས་སློང་སྤང་བ་ལྔ། རང་སེམས་
མི་ཉམས་གཤེན་མི་སྨད། སྒོར་ཞུགས་མི་བསྒྲལ་གཡེན་མི་བརྡུག མ་ཉེས་མི་བཅད་མི་
འདའི་དམ། སྣང་སྲིད་གཞལ་ཡས་དུག་ཡེ་ཤེས།། དུག་གསུམ་སྐུ་གསུམ་སྣོད་བཅུད་
ལྷ།། འདོད་ཡོན་བདུད་རྩིར་བསྒྱུར་བ་ལྔ།། མཚན་ལྡན་ཐབས་ཤེས་དམ་རྫས་ལྟ།
བཟའ་བ་ཚོགས་འཁོར་བསྟན་དགྲ་བསྒྲལ། དབྱིངས་ཤེས་སྒོམ་པ་དུས་མིན་སྤྱོད།།
སྤྱི་དམ་སུམ་ཅུའི་དམ་འགལ་བཤགས།། མུ་སྟེགས་ལྷར་དད་ཞིང་དག་བསླུས།།
མ་རྫོགས་དོན་བྱེད་རྫོགས་པ་བསད།། སྨིན་མིན་དབང་བསྐུར་མི་ཞུ་ལེན།། འཁོར་
བ་ལོང་བཏགས་དགེ་གེགས་བྱེད། སྒྲུབ་ལ་འཁྲུགས་བཏང་བྱང་སེམས་གཞོམ། ཕ་
མའི་སུན་འབྱིན་ཚོགས་ལ་རློམ།། ནོར་ཕྱིར་བོན་ཚོང་གྲུབ་ལོར་བྱེད།། མན་ངག་
གཡོས་བྲུས་སྡིག་འདྲེས་ཚོགས།། སྦོམ་པོ་བཅུ་དྲུག་དམ་འགལ་བཤགས།། དམ་
གནས་གཅིག་ཚོགས་འདྲེས་དང་། ཟས་ཟོས་ཉམས་གསོ་ལོག་བསྡོས་བྱས།།
མཐོ་ནས་དམར་མཆོང་དོན་མིན་སྟོན།། ཁས་བླང་ཆག་དང་བསྐྱེད་རིམ་གོལ།།
ཉེས་བྱས་དགུ་ཡི་དམ་འགལ་བཤགས། ལྟ་བ་ལོག་དང་སྒོམ་པ་གོལ། སྤྱོད་པ་
འགྱུར་དང་འབྲས་བུ་སད། ཆེ་བ་བཞི་ཡི་དམ་འགལ་བཤགས།། རྣལ་འབྱོར་དྲུག་
གི་དམ་ཚིག་དང་།། གཞི་ལམ་འབྲས་བུའི་སྐྱོན་དགུ་དང་།། ལྟུང་བའི་ཡན་ལག་
བདུན་པོ་དང་།། དབང་མ་ཞུས་དང་གདར་མ་ཆོད།། གསང་སྔགས་དམ་ཚིག་
ཉམས་པ་བཤགས། དོན་ལ་མི་སྒོམ་ཡི་དམ་སྤང་།། བླ་མ་མི་བསྟེན་མཆེད་ལ་སྡང་།
【41



༧ མ
ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྲུབ་མཐའ་གཞན་སྨད་སྣོད་ལྡན་དོར།། རྩ་བའི་དམ་ཚིག་ཉམས་པ་བཤགས།།
ཞེ་སྡང་འདོད་ཆགས་གཏི་མུག་དང་། ང་རྒྱལ་ཕྲག་དོག་རང་ཁར་སྤྱད།། སྤོང་བའི་
དམ་ཚིག་ཉམས་པ་བཤགས།། ཚུལ་ཁྲིམས་སྨད་དང་བཀའ་ལས་ལྡོག །ལྟ་སྤྱོད་
མི་འབྲེལ་བོན་མི་སྤྱད། ཚིག་བོར་དོན་ལ་མ་འཇུག་བཤགས། བླ་མ་མི་སྒོམ་བསྐྱེད་
རིམ་ཆག །འཛབ་ཆད་ཐེག་ཆེན་ཕྱོགས་རིས་བྱེད།། ལྟ་སྤྱོད་མན་ངག་མ་གསང་
བཤགས། བདུད་རྩི་འདོད་ཡོན་མཆོད་པ་སྤང་།། དགེ་སྡིག་མ་བརྟགས་བརྣག་
མི་སྦྱོར།། བསྟན་པའི་ཁ་འཛིན་མ་བྱས་བཤགས། རིག་འཛིན་ཐུགས་དཀྲུགས་
མཆེད་གྲོགས་འགམ། གར་རོལ་ཆག་དང་དབྱངས་གྱེར་སྤང་། དགེ་བའི་དཀོར་
ལ་རློམ་པ་བཤགས། ཡི་དམ་ལྷ་དང་འཇིག་རྟེན་ལྷ། སྐྱེ་བོ་མི་ནག་དཔོན་གསས་
གྲོགས། རྩབ་རང་སེམས་ཁྲེལ་གྱུར་བཤགས། ཐབས་ཤེས་ཡ་བྲལ་དམ་རྫས་སྤང་།།
ཡུལ་ཤེས་མ་སྦྱོར་ཚོགས་འཁོར་ཆག །དབྱིངས་ཡེ་རོལ་པར་མ་ཤེས་བཤགས།།
གཞན་ཡང་སྤང་བའི་དམ་ཚིག་ནི། རྣམ་གྲངས་སུམ་ཅུ་ཐམ་པ་སོགས།། བྱང་
ཆུབ་སེམས་ཀྱི་དམ་ཚིག་ལ། འགལ་བ་གང་གྱུར་ཐམས་ཅད་བཤགས། ཁྱད་པར་
བླ་མེད་རྫོགས་པ་ཆེའི།། དམ་ཚིག་ཡེ་སྲུང་དོན་མ་རྟོགས།། བསྲུང་བྱ་སྲུང་བྱེད་
འཛིན་པ་སོགས།། རྟོག་པའི་དྲི་མ་ཅི་མཆིས་བཤགས།། དེ་ལྟར་བཤགས་ཤིང་བྱང་
ནས་ཀྱང་། མི་འགྱུར་སྐུ་ཡི་དངོས་གྲུབ་སྩོལ། མི་འགག་གསུང་གི་དངོས་གྲུབ་སྩོལ།
མི་འཁྲུལ་ཐུགས་ཀྱི་དངོས་གྲུབ་སྩོལ།། ལེགས་འབྱུང་ཡོན་ཏན་དངོས་གྲུབ་སྩོལ།།
ཐོགས་མེད་འཕྲིན་ལས་དངོས་གྲུབ་སྩོལ།། མཐུ་རྩལ་སྟོབས་ཀྱི་དངོས་གྲུབ་སྩོལ།།
བཙན་ཕྱུག་འཕེན་དར་ལོངས་སྤྱོད་ཚེ། མཆོག་ཐུན་གཉིས་ཀྱི་དངོས་གྲུབ་སྩོལ། ཞེས་
མཆོད་རྫས་ལ་སྨན་རག་བྲན་ནོ། །གསང་སྔགས་སྤྱི་ཡི་དམ་ཚིག་བཤགས་སྦྱོང་དུ་ཁྲོ་རྒྱུད་དང་སངས་རྒྱས་རྒྱུད་གསུམ་
སོགས་ནས་ལུང་མཐུན་ཚད་མར་ཤར་རྫ་པས་བཀོད་པ་ཤིན་ཏུ་གལ་ཆེ་བའི་བོན་དུ་སྣང་ངོ་། །སརྦ་མངྒ་ལམ།
142



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རྫོགས་པ་ཆེན་པོ་སྐུ་གསུམ་རང་ཤར་ལས།
ཡེ་ཤེས་དབལ་མོའི་སྲོག་བསྐུལ་
སྙིང་གི་ཐིག་ལེ་བཞུགས་སོ། །
༄༅། །བླ་མ་ཡི་དམ་མཁའ་འགྲོ་གསུམ་ལ་ཕྱག་འཚལ་ལོ། གསང་རྒྱུད་ཐེག་པ་ཆེན་པོ་ལས།
བསྟན་སྲུང་ཡེ་ཤེས་དབལ་མོ་ཡི།། སྒྲུབ་ཐབས་སྙིང་གི་ཐེག་ལེ་བསྟན། དེ་ལ་འཇུག་ཚུལ་རྣམ་པ་གསུམ། དབལ་བཤོས་ཤ་
ཁྲག་ཕུད་ཀྱིས་བྲན།། ཕྱི་ནང་མཆོད་རྫས་འཚོགས་པར་བཤམས།། དང་པོ་ཏིང་འཛིན་གི རང་ཉིད་ཀུན་བཟང་
ཡབ་ཡུམ་མདུ། པདྨ་ཉི་ཟླ་བམ་གྱི་སྟེང་། ཡེ་ཤེས་དབྱིངས་ཀྱི་དབལ་མོ་ཆེ། མཐིང་
ཀ་ནམ་མཁའི་ཞལ་མདོག་ཅན།། གཅེར་བུ་རྨ་བྱའི་ན་བཟའ་གསོལ། གཡས་གཡོན་
རལ་གྲི་ཐོད་ཁྲག་འཛིན། ཡེ་ཤེས་མེ་དཔུང་འབར་བའི་དཀྱིལ། གར་སྟབས་ཚུལ་
གྱིས་གདན་ལ་བཞུགས།། བདག་ཉིད་ཀུན་བཟང་ཐུགས་ལས་སུ། འོད་ཟེར་ལྕགས་
ཀྱུ་ལྟ་བུ་ནི། དབྱིངས་སུ་ཡར་འཕྲོས་ཡེ་ཤེས་ཀྱི།། དབལ་མོ་མངོན་སུམ་སྤྱན་དྲངས་
ནས། དམ་ཡེ་དབྱེར་མེད་གྱུར་ནས་ནི། ཅི་བཅོལ་ཕྲིན་ལས་སྒྲུབ་པར་བསམ། གཉིས་
པ་ཐུགས་བཛབ་ནི། བསྲོ་ཐུན་མ་མ་ཌཀྐི་ཙིཏྟ་ས་མ་ཡ་ཧཱུྃ་ཛ༔ རྟགས་མཚན་མ་བྱུང་གི་བར་དུ་
བཟླའོ། །གསུམ་པ་ཐུགས་རྒྱུད་བསྐུལ་བ་ནི། སྤོས་དང་ཚིལ་ཆེན་གྱི་དུད་པ་བཏང་། རོལ་མོའི་སྒྲ་ཕྱུང་ལ་འདི་སྐད་དོ། །
བསྭོ་བོན་ཉིད་སྐྱེ་མེད་བདེ་བའི་དབྱིངས།། ངང་ལས་མ་གཡོས་རང་ཤར་ལྷ།།
དེ་
ཤེས་དབྱིངས་ཀྱི་ཌཱཀྐི་མ། གསང་རྒྱུད་བསྟན་པ་སྐྱོང་བའི་བདག །དབལ་མོ་གཙོ་
འཁོར་སྤྲུལ་པ་བཅསཐུགས་རྗེ་མ་འགག་རྫུ་འཕྲུལ་གྱིས།། རང་བཞིན་ལྷུན་གྲུབ་
དཀྱིལ་འཁོར་དུ།། ཐོཌ་མེད་མྱུར་བར་གཤེགས་སུ་གསོལ། དབྱིངས་སྣང་དག་པའི་
གདན་ལ་བཞུགས། ཐིག་ལེའི་ཚོམ་བུ་གསལ་ཕྱིར་འདུད༎ རྟོག་སྒྲིབ་ཉེས་སྐྱོན་
【43



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མ་ལུས་བཤགས།། རིག་རྩལ་མ་འདྲེས་དོན་གྱིས་མཆོད།། ཤེས་རབ་སྣང་བ་རྒྱས་
པར་མཛོད། བསྭོ་མ་མ་ཌཱཀྐི་སརྦ་རཎ་པུ་ཛ ཁ་ཧི།། བྱོ་སངས་རྒྱས་བསྟན་སྲུང་
ཡེ་ཤེས་དབལ་མོ་ཆེ།། མཐིང་གསལ་ནམ་མཁའ་དྭངས་པའི་ཁ་དོག་ཅན།། བདག་
ལ་བོན་ཉིད་དགོངས་པ་མི་སྟོན་ནམ།། རལ་པ་དམར་སེར་ནམ་མཁའི་ཁམས་སུ་
འཁྱིལ། སྲིད་གསུམ་ཁ་ལོ་གྱེན་དུ་མི་བསྒྱུར་རམ།། སྤྱན་གསུམ་ནམ་མཁའི་དབྱིངས་
སུ་ཁྲོ་གཟིགས་མཛད། ཟད་པའི་ས་ལ་བདག་ནི་མི་བསྐྱལ་ལམ། ཟླ་གམ་སྙན་ནས་
ཆུ་རླུང་འབྲུག་སྒྲ་སྒྲོག །བདེན་གཉིས་དབྱངས་ཀྱིས་བདག་ནི་མི་སྐྱོང་ངམ། ཤངས་
ནས་བསྐལ་པའི་རླུང་ནག་འཚུབ་མ་གཡོ།། དམ་ཉམས་རླུང་གིས་གཡེང་ཞིང་མི་
ཁྱེར་རམ། དྲག་པོའི་ཞལ་ཁར་འབར་བའི་ལྗགས་ཀྱང་རླབས། སྲིད་གསུམ་བསྟན་
དགྲ་ཞལ་དུ་མི་གསོལ་ལམ།། མཆེ་བ་ཟླ་ཚེས་བསྣོལ་མར་དྲག་ཏུ་གཙིག །ས་གསུམ་
ལོག་བྱེད་རྨིང་མེད་མི་གཏོང་ངམ།། ཐོད་སྐམ་ནོར་བུའི་རྩེ་ཕྲན་དབུ་ལ་བརྒྱན།།
རྫོགས་སྐུའི་ཞིང་ཁམས་དབང་ལ་མི་བསྒྱུར་རམ། ཕྱག་གཡས་ཡེ་ཤེས་རལ་གྲི་མཁའ་
ལ་ཕྱར།། བདག་འཛིན་ཉོན་མོངས་ཚུད་ནས་མི་བཅད་དམ། གཡོན་པས་ཚེ་བུམ་
ཐུགས་ཀའི་གོང་དུ་འཆང་། ཚེ་དཔལ་བསོད་ནམས་བདག་ལ་མི་སྟེར་རམ། དུག་
འཇོམ་རྨ་བྱའི་ཐུལ་པ་སྐུ་ལ་གསོལ།། བདག་གི་ཉོན་མོངས་དུག་ལྔ་མི་གཞོམ་མམ།།
ཡེ་ཤེས་མེ་དཔུང་འབར་བའི་དབུས་ན་བཞུགས། འཁྲུལ་རྟོག་བག་ཆགས་གཏིང་
ནས་མི་སྲེག་གམ། ཐབས་ཤེས་ཉི་ཟླ་པདྨ་མཛེས་པའི་སྟེང་ འགྱིང་བག་གར་གྱིས་
སྟི་རའི་གདན་ལ་བཞུགས།། བདག་གི་སྒྲིབ་གཉིས་ཁང་བུ་མི་བཤིག་གམ།། མ་ཡེ་
ཤེས་དབལ་མོ་རྫུ་འཕྲུལ་མཐུ་ལྡན་མ།། དམ་ལྡན་བསྟན་སྲུང་དམ་ཉམས་སྲོག་
གཤེད་མ། འགལ་བྱེད་དབྱིངས་སྒྲོལ་ཐར་པའི་ལམ་སྟོན་མ། ང་བུ་ཅིག་མ་ལ་རྟག་
ཏུ་བོས་བོས་ནས། མཡི་སྙན་གྱིས་བདག་ལ་མི་གསན་ནམ། ང་བུ་ཅིག་མ་ལ་རྟག་ཏུ་
144



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གདུང་གདུང་ནས། མ་ཅིག་ཐུགས་ཀྱིས་བདག་ལ་མི་དགོངས་སམ། མ་ཅིག་ཁྱེད་ལ་
འབོད་པའི་སྒྲུབ་གཤེན་བདག །དཀའ་བ་དང་ལེན་བྱང་ཆུབ་དོན་གཉེར་ཞིང་།།
དབེན་པའི་གནས་རྟེན་བླ་མ་གཙུག་ཏུ་ཁུར། འདུ་འཛིའི་གཡེང་བོར་རང་སེམས་
ཉམས་ལེན་བྱེད།། མ་ཅིག་ཁྱེད་ཀྱིས་བདག་གི་ལམ་སྣ་དྲོངས།། མ་ཅིག་ཁྱེད་ཀྱིས་
བདག་གི་འདོད་དོན་སྒྲུབས། མ་ཅིག་ཁྱེད་ཀྱིས་བདག་གི་བར་ཆད་སོལ། སྐུ་སྟོད་
ཡེ་ཤེས་དབལ་མོ་སྤྲིན་ལྟར་གཏིབ། མཆོག་གི་དངོས་གྲུབ་དགོངས་པའི་རྩལ་གྱིས་
ཕོབ། རྐད་པ་རྫུ་འཕྲུལ་དབལ་མོ་རླུང་ལྟར་འཚུབས།། ཐུན་མོངས་དངོས་གྲུབ་
ཐུགས་རྗེའི་ཤུགས་ཀྱིས་སྡུས། སྐུ་སྨད་ལས་ཀྱི་དབལ་མོ་ཐོག་ལྟར་འདྲིལ།། དམ་
ཉམས་བྱད་མ་ཐལ་བ་རྡུལ་དུ་རློགས། དབལ་མོ་ཁྱེད་ལ་གདུང་བའི་གཤེན་པོ་ང་།།
དུས་གསུམ་མ་གཡེལ་བྱ་ར་ལྷང་ལྷང་མཛོད།། རྫོགས་ཆེན་བསྟན་དང་ནམ་ཡང་
མི་འབྲལ་ཞིང་། མཆོག་གི་གོ་འཕང་ཚེ་ལ་སྦྱར་དུ་གསོལ།། རྫོགས་ཆེན་བསྟན་སྲུང་
སྒྲུབ་བརྒྱུད་བསྟན་པ་སྤེལ། ལོག་བྱེད་གདུག་པའི་ཚོགས་རྣམས་ལྷག་མེད་སྒྲོལ།།
རྣམ་ཤེས་དབྱིངས་བསྟིམ་རྗེས་ཤུལ་མེད་པར་མཛོད། བསྭོ་ཐུན་མ་མ་ཌཱཀྐི་མ་
ཧ་དྲུང་ཟད་རཀྟ་ར་ས་ཡ་ན་ལ་ཁཱ་ཧི། ཞེས་བསྐུལ་ལོ། ས་མ་ཡ། རྒྱ་རྒྱ་རྒྱ། ཤིན་ཏུ་གཉེན་ནོ། །རྣལ་
འབྱོར་དམ་ཚིག་ཅན་མ་ཡིན་པར་གཞན་གྱིས་བསྐུལ་ན་སྲོག་གི་གཤེད་མར་འགྱུར་རོ། །གནད་ལ་དབབ་ན། ཙིཏྟ་
ས་མ་ཡ་ནི་ཏྲི་ཛ་ཛ་རྦད་རྦད། ཞེས་མན་ངག་གོ །འབྲུབ་ཁུང་དུ་གཟས་པ་པོའི་རྟེན་བཅའ་ལ་ཉུངས་དང་
ཁྲག་ཐུན་གྱིས་བྲབ་པོ། །ལས་གྲུབ་པ་ཐེ་ཚོམ་མེད། ཅེས་པ་འདིའང་རྫོགས་པ་ཆེན་པོའི་བཀའ་ཡི་སྲུང་མ་རུ། དམ་
ལྡན་བུ་ཡིས་འཕྲལ་དུ་བསྐུལ་བའི་ངོར། མན་ངག་གསང་བའི་མཛོད་ཆེན་ཞལ་ཕྱེས་ནས། ཕྱི་རབ་དོན་དུ་ཤར་རྫ་པ་
དེས་སོ།
} 45



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྫོགས་པ་ཆེན་པོ་སྐུ་གསུམ་རང་ཤར་ལས།
མ་གསུམ་བསྐུལ་པ་ཐོག་མདའ་
འབར་བ་བཞུགས་སོ། །
༄༅། །སྟོན་པ་ཀུན་ཏུ་བཟང་པོ་ལ་ཕྱག་འཚལ་ལོ།། གང་ཞིག་དད་མོས་ལྡན་པའི་གཤེན་པོ་
ཡིས། ཚེ་གཅིག་ཐར་པའི་དོན་དུ་གཉེར་བ་ལག ལོག་པར་ལྟ་ཞིང་འགལ་བྱེད་དགྲ་བྱུང་ན། ཚར་གཅོད་གདུལ་ཞིང་
བསྒྲལ་བའི་དོན་ཕྱིར་དུ། བཀའ་ཡི་བྱ་ར་མ་གསུམ་ལས་ལ་རྦད། དབེན་པའི་གནས་སུ་ཚོགས་བསགས་སྔོན་འགྲོ་
བྱ། མ་ཉེས་དཔང་གཟུག་དམ་ཅན་ལས་ལ་སྦྲན། གཙང་མའི་ས་ལ་མཎྜལ་གྲུ་བཞི་བརྩེགས། སྐང་རྫས་མཆོད་རྫས་རྟེན་
རྫས་མ་ལུས་བསགས། ལྷོ་ནུབ་མཚམས་སུ་བསད་པའི་འབྲུབ་ཁུང་བཅའ། ནང་དུ་བརྣག་པའི་ལིངྒ་མིང་རུས་བཅུག །
དུག་ཁྲག་ཉུངས་ཐུན་བྲབ་ཅིང་ཕུར་བུ་གདབ། །སྲོག་སྙིང་རྣམ་གསུམ་གང་འགྲུབ་བཟླ་བར་བྱའོ། བསྭོ་ཨོཾ་མ་མ་
ཛ་ར་ཙ་ཁྲག་འཐུང་མ་བྱོ། །བསོ་ཨོཾ་མ་མ་ཛ་ད་ར་མ་ཏི་སྦྱོ། །བསྭོ་ཨོཾ་མ་མ་ཛ་ཙ་ཤུ་
ཁ་ལ་དུང་དུང་དུན་བྱོ། རྟགས་ནི་བུ་མེད་དཀར་མོ་དང་། སྨུག་མོ་ནག་མོའི་ཁྲོམ་ཚོགས་ཀྱིས།། འཇིག་
རྟེན་ཁམས་རྣམས་གང་བ་དང་། བདག་གི་བཀའ་ཉན་ལས་བྱེད་འབྱུང་།། དེ་ཚེ་དྲག་ཏུ་འདི་སྐད་དོ།། བསྭོ་ཡེ་
ཤེས་དབྱིངས་ཀྱི་གསས་མཁར་ན། དཀར་མོ་སྲིད་པའི་རྒྱལ་མོ་ནི། འཇིགས་པའི་
བུ་མེད་རྔམ་པའི་ལུས།། ཟ་བྱེད་ཆེན་མོ་ཁྲག་འཐུང་མ།། གདུག་མོ་དུག་འདུལ་རེ་
ཤག་སྨན།། དུང་ཤེལ་ཁྲོ་མོ་དཀར་མོ་ལ།། འབྱུང་པོ་འདུལ་བའི་ཐོར་ཚུགས་ཅན།
ལྕགས་ཀྱི་རལ་པ་ཤ་ར་ར།། ཤེལ་གྱི་ལན་ཕྲན་སི་ལི་ལི།། རལ་པ་སྤྲུགས་པའི་སྐྲ་
གསེབ་ནས།། དུང་དང་ཤེལ་གྱི་སེར་ཆེན་འབེབས། སྤྱན་མིག་ཉི་མའི་འོད་བས་
ཚ།། ཤངས་ནས་བུ་ཡུག་སྔོ་དམར་འཐུལ། ཤེལ་ཕུར་གཏམ་པའི་མཆེ་བ་ཅན།།
གཡས་པ་ལྕགས་ཀྱུ་ཁྱུང་སྡེར་ཐོགས།། དམ་ཉམས་དགྲ་བོ་འགུག་པར་བྱེད།།
346



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བཅོལ་པའི་ཕྲིན་
གཡོན་པ་ཤེལ་གྱི་ཕུར་པ་འདྲིལ། ལས་ཀྱི་དགྲ་ལ་ཕུར་པ་ཐོབ། ཤེལ་གྱི་བྱ་ཁྲ་ཆིབས་
སུ་བཅིབས། ཤར་གྱི་ཕྱོགས་ནས་རྒྱུག་འདྲོལ་ཞིང་།། རུ་སྦལ་དཀར་མོའི་འདོར་
སྟབས་ཅན། དཀར་མོ་འབུམ་སྡེའི་དབུས་ནས་འགྱིང་།། སྲིད་པའི་བུ་མེད་དབལ་
མོས་བསྐོར།། ལས་ངན་བདུད་དང་སྲིན་པོ་དབང་དུ་བསྡུད།། གཉིས་མེད་དབྱིངས་
ནས་ཐུགས་དམ་རྒྱུད་བསྐུལ་གྱིས།། དམ་ཚིག་བསྙེན་པའི་ལས་ལ་གཤེགས་སུ་
གསོལ།། སྲིད་པ་གཡུང་དྲུང་བོན་གྱི་བསྟན་པ་སྲུངས།། དམ་ཚིག་ཅན་གྱི་གཤེན་
ལ་བྱ་ར་མཛོད།། ལ་
ལས་ཀྱི་མནར་བའི་དགྲ་བོ་ཐུན་བུར་ཐུས།།
ལས་མ་ལུས་གྲུབ་པར་མཛོད།། བསྭོ་ཨོཾ་མ་མ་ཛ་ཁྲག་འཐུང་དམར་ལ་ཛ་ཛ་ཐུན་
བྱོ། ཞེས་བསྐུལ་ལོ།། བསྭོ་དྲག་པོ་གྲུ་གསུམ་ཨེ་ཡི་གསས་མཁར་ན།། སྨུག་མོ་སྲིད་རྒྱལ་
བདུད་འདུལ་དྲག་མོ་རྒྱལ། སྨུག་ནག་མི་སུན་ཁྲོ་གཉེར་རལ་གཅིག་མ།། མཐིང་
ནག་འཇིགས་པ་ནམ་མཁའི་གོ་ཟུར་ཅན། བདུད་འདུལ་ཆེན་མོ་རྔམ་ཆེན་འཁྲོས་
པའི་སྐུ༎ དྲ་མ་ནེ་རྒྱུང་རལ་ཅིག་དགྲ་འདུལ་མ། གསང་བའི་ཐིག་འདེབས་ལྷ་མོ་བྱམས་
མ་ཁྱེད། དབུ་ཡི་རལ་པ་ཐོར་ཙུག་གཅིག་ཏུ་བཅིངས།། གཡུ་ཡི་རལ་པ་སྤྲུག་པའི་
སྐྲ་གསེབ་ནས། ཁྲག་གི་བུ་ཡུག་སེར་ཆེན་ཤ་རྒལ་འབབས།། གདུག་པའི་སྤྱན་
བཟློག་གནམ་ལྕགས་མཆེ་བ་གཙིག །གཡས་ན་ཞེ་སྡང་ཙིཏྟ་དམར་འབྱིན་བསྣམས།།
དམ་ཉམས་དགྲ་བོའི་གློ་སྙིང་ནང་ཁྲོལ་འབྲབ།། གཡོན་པར་དྲག་ཤུལ་ཐབས་ཀྱི་
མདུང་མོ་བསྣམས། ལས་ཀྱི་མནར་བའི་དགྲ་བོ་ལྕར་ཕུང་བྱེད། ཁྱེད་ཀྱི་ཆིབས་
སུ་དྲེའུ་ནག་ཁ་དཀར་བཅིབས། གྱེན་ཐུར་མེད་པར་བང་རྒྱུག་དགྲ་བོ་ལེན། བདུད་
འདུལ་སྲིན་མོ་གདུག་པའི་སྒྲོལ་གིང་མ།། བུ་མེད་སྨུག་ནག་འབུམ་གྱི་དབུས་ན་
འགྱིང་། སྲིད་པའི་བུད་མེད་ཁྲམ་འཚོགས་བྱེ་བས་བསྐོར།། ལས་ངན་བདུད་དང་
སྲིན་པོ་དབང་དུ་བསྡུད།། གཉིས་མེད་དབྱིངས་ནས་ཐུགས་དམ་རྒྱུད་བསྐུལ་གྱི།
47



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དམ་ཚིག་བསྙེན་པའི་ལས་ལ་གཤེགས་སུ་གསོལ།། སྲིད་པ་གཡུང་དྲུང་བོན་གྱི་
བསྟན་པ་སྲུངས།། དམ་ཚིག་ཅན་གྱི་གཤེན་ལ་བྱ་ར་མཛོད། ལས་ཀྱིས་མནར་བའི་
དགྲ་བོའི་སྲོག་རྩ་ཆོད། བཅོལ་པའི་ཕྲིན་ལས་མ་ལུས་གྲུབ་པར་མཛོད། བསྭོ་ཨོཾ་
མ་མ་ཛ་ད་ར་ཏི་སྟ་ར་དུ་ཤ་དགྲ་བོའི་སྙིང་ལ་ཐུན་བྱོ། ཞེས་བསྐུལ་ལོ། བསྲོ་རྒྱ་མཚོ་མུ་
ལེ་ཧད་ཀྱི་ནང་ཤེད་ན། ནག་མོ་སྲིད་པའི་རྒྱལ་མོ་ནི། ཁམས་གསུམ་དབང་བསྡུད་
མཐུ་མོ་ཆེ།། སྲིད་གསུམ་ཟིལ་གནོན་དྲག་ཤུལ་ཅན། ཁྱབ་བྱེད་ཀུན་སྒྲོལ་རྒྱལ་མོའི་
སྐུ༎ མཐིང་ནག་རལ་པ་སྤྲིན་ལྟར་གཏིབ།། རལ་པ་སྤྲུགས་པའི་སྐྲ་གསེབ་ནས།།
གནམ་ལྕགས་ཐོག་དང་སེར་བ་འབེབས། སྐུ་མདོག་ནག་མོ་ཁྲག་དང་ཞག་གིས་
བརྒྱན།། ཁྲག་གི་མིག་བཟློག་དུང་གི་མཆེ་བ་གཙིག །གཡང་གཞི་སྦྲུལ་དང་ཐོད་
ཕྲེང་སེ་རལ་ཁ། སྐུ་ལས་འོད་བྱུང་སྟོང་ཁམས་མེ་ཡིས་བསྲེག །གཡས་པར་རལ་
གྲི་མེ་འོད་ཚྭ་ཚྭ་འཕྲོས།། གཡོན་པར་མི་ཕྱུགས་གསོད་པའི་ཁྲམ་ཤིང་ཐོགས། ནག་
མོ་གཅེར་བུ་ཁྲོས་འཚིག་རྔམ་པའི་སྐུ། མི་བཟད་གདུག་པའི་ཞེ་སྡང་ཐུགས་ལ་
འབར། སྟོང་ཁམས་སྒྲོལ་བའི་ཞལ་མཆིས་དྲག་ཤུལ་ཅན། ཆིབས་སུ་གཡུ་ཡི་ཁྱུང་
ཆེན་ལྡིང་བ་བཅིབས།། འཇིག་རྟེན་སྤྲུལ་པས་འགེངས་ཤིང་ཕྱོགས་མཚམས་ཀུན་
ཏུ་རྒྱུག །ཤ་དང་ཁྲག་ལ་དགའ་བས་མ་ལུས་དགྲ་སྲོག་གཅོད། བུད་མེད་ནག་མོ་
འབུམ་ཚོའི་དབུས་ན་འགྱིང་།། གནོད་སྦྱིན་མི་སྲུན་ཕུང་བྱེད་ནག་མོས་བསྐོར།།
དལ་ཡམས་ནད་ཀྱི་བདག་མོ་ཆེན་མོ་ཁྱེད།། གཉིས་མེད་དབྱིངས་ནས་ཐུགས་དམ་
རྒྱུད་བསྐུལ་གྱི།། དམ་ཚིག་བསྙེན་པའི་ལས་ལ་གཤེགས་སུ་གསོལ།། སྲིད་པ་གཡུང་
དྲུང་བོན་གྱི་བསྟན་པ་སྲུངས།། དམ་ཚིག་ཅན་གྱི་གཤེན་ལ་བྱ་ར་མཛོད།། ལས་ཀྱི་
མནར་བའི་དགྲ་བོའི་ཁུང་ཁྲག་དྲོངས།། མ་གཡེལ་བཅོལ་པའི་ཕྲིན་ལས་གྲུབ་པར་
མཛོད།། བསྭཱ་ཧཱུཾ་མ་མ་ཛ་ཛ་ཙ་ཤུ་དེ་ཙ་ཡ་མ་དགྲ་བོའི་སྙིང་ལ་དུན་སྦྱོ།། ཞེས་བསྐུལ་ལོ། དེ
1 48



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ནས་འབྲུབ་ཁུང་དུ་ཐུན་གྱིས་བྲབ་ཅིང་རྒྱལ་མོ་གསུམ་གྱི་བསད་པའི་སྔགས་འདི་བཟླའོ།། བསྭོ་ཨོཾ་མ་མ་ར་ཙ་
ཏ་ར་མ་ཏི་མ་ཙ་ཤུ་ཁ་ལ་དུང་། གྲན་ཙེ་ཉེ་ན་ཐུམ་རི་ལི་ལི། དེ་ཆོ་རག་མོ། །སྲོག་
ལོང་། དབུགས་ཆོད། སྙིང་ཙ་ལ་འདུས་འདུས་རྦད་རྦད། ཅེས་བསད་པའི་ལས་བྱའོ། །
གང་ཞིག་དགེ་བ་ལ་བར་ཆོད་བྱེད་པ་དེ་ཟླ་བ་དྲུག་ན་ནད་ཀྱིས་འཆི་བར་ངེས་སོ།། བཀའ་ཡི་བྱ་ར་མ་གསུམ་ཞེས་བྱ་
བ་རྒྱལ་མོ་གསུམ་གྱི་སྒྲུབ་ཐབས་བསྟན་པ་རྫོགས་སོ།། ཨུ་ཡ། ཨགྣི། ལི་ཤོ་ཧོ། སྤ་དྲོའི་གཏེར། ཁུ་ཚ་སྨན་པས་བཏོན།
རོང་གི་མགར་སྟོན་ལ་བབ་པའོ།། ཞེས་པ་འདིའང་རྫོགས་པ་ཆེན་པོའི་བཀའ་ཡི་སྲུང་མ་རུ་ཤར་རྫ་པས་ཟུར་དུ་བཀོལ་
དེ་བྲིས་པའོ།།
149



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྫོགས་པ་ཆེན་པོ་སྐུ་གསུམ་རང་ཤར་ལས།
རྫུ་འཕྲུལ་སྨན་བཞིའི་སྒྲུབ་ཐབས་
གློག་གི་ཞགས་པ་བཞུགས་སོ། །
༄༅། །རྩ་བ་གསུམ་ལ་ཕྱག་འཚལ་ལོ།། རྫོགས་པ་ཆེན་པོ་སྐུ་གསུམ་རང་ཤར་གྱི་བཀའ་ཡི་སྲུང་མ་རྫུ་
འཕྲུལ་སྨན་བཞིའི་སྒྲུབ་ཐབས་ལ། གནས་རི་ཁྲོད་དམ། བྲག་ཕུག་གམ། དབེན་ལ་གཙང་སར་ཕྱིན་ལ་རྩ་གསུམ་གཞུང་
ལྟར་ཚོགས་ཀྱི་འཁོར་ལོ་བསྐོར། དུར་ཁྲོད་ཀྱི་གནས་ནས་ས་བླང་ལ་དཀྱིལ་འཁོར་པདྨ་འདབ་བཞིའི་དབུས་སུ་གྲུ་གསུམ་
ནག་པོ། མཐར་ཐོད་རས་བསྐོར་བར་བྲི གཏོར་མ་ཟུར་གསུམ་ཐོད་བཅིང་ཅན་ལ་ཟུར་གསུམ་ཐོད་བཅིང་ཅན་གསུམ་
གྱིས་བསྐོར་བ་ཤ་ཁྲག་གིས་བརྒྱན་ལ་ཁྲིའམ་མཉྫིའི་ཁར་བཤམ་མོ། །དར་སྔོན་པོའམ་དམར་པོ་ལ་འབོད་སྔགས་བྲིས་
པར་རིན་པོ་ཆེའི་གའུར་བཅུག་ལ་རྟེན་དུ་བཀོད། དེ་ནས། རང་ཉིད་ཀུན་བཟང་གཤེན་ལྷ་བསྒོམ་པའི་
ཐུགས་ཀ་ནས་འོད་ཟེར་འཕྲོས་པས་མི་མངོན་པའི་དབྱིངས་ནས་རྫུ་འཕྲུལ་སྨན་
བཞི་མངོན་གསུམ་དུ་སྤྱན་དྲངས་ནས་རྟེན་རྫས་རྣམས་ལ་
མས་ལ་ཐིམ་པར་བསམ་ལ།
འབོད་སྔགས། བསྭོ་ཨོཾ་མ་མ་དུན་ཏིང་དེ་བ་ཐུན་མ་རག་མོ་མུ་ཁ་ཙིཏྟ་ས་མ་ཡ་ཛ་ཛ༔
། རྟགས་མ་བྱུང་བར་དུ་བཟླའོ། ། རྟགས་བྱུང་ན་རང་ལ་བརྣག་པའི་ལིངྒ་ཁྲག་གིས་བྲིས། དུག་སྣས་བྱུག །ལྷ་དང་
དབྱེ འབྲུབ་ཁུང་དུ་བཅུག མདུན་གྱི་རྟེན་རྫས་རྣམས་ཡོངས་སུ་གྱུར་པ་ལས། སྨན་མོ་བཞིས་
དགྲ་བོའི་སྲོག་སྙིང་དྲངས་ནས་ལིང་ག་ལ་ཐིམ་པར་བསམ་ལ། ཟད་སྔགས། བསྭོ་ཨཱི་མ་
མ་དུན་ཏིང་དེ་བ་ཐུན་མ་རག་མོ་མུ་ཁ་ས་མ་ཡ་ཧཱུྃ་ཧཱུྃ། ཁུག་རྟགས་བྱུང་ནས། མ་མོ་བཞི་
ཤིན་ཏུ་འཁྲོས་པའི་ཚུལ་གྱིས་དགྲ་བོ་དངོས་སུ་གསོད་པར་བསམ་ལ། བསད་སྔགས།
བསྭོ་ཨོཾ་མ་མ་དུན་ཏིང་དེ་བ་ཐུན་མ་རག་མོ་ཨ་མུ་ཁ་མ་ར་ཡ་རྦད་རྦད་སོད་སོད།
ཅེས་བཟླས་ཤིང་ཐུན་རྫས་ལ་སྔགས་ཏེ་ལིངྒ་ལ་བྲབ་བོ། །དེ་ནས་དུས་དྲུག་ཏུ་བསྐུལ་བ་ནི། བསྭོ་བོན་ཉིད་མི་
150



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
འགྱུར་གསང་བའི་མཁའ། རང་བཞིན་ཀློང་གི་དཀྱིལ་འཁོར་ཆེ། དུར་ཁྲོད་འབར་
བའི་ཕོ་བྲང་ནས། གནམ་ཕྱི་མཆེད་བཞི་སྲིད་པའི་རྒྱལ། རྫུ་འཕྲུལ་སྨན་བཞི་མཐུ་
མོ་ཚེ། སྒྲུབ་གཤེན་གསང་བའི་གནས་འདི་རུ། སངས་རྒྱས་བསྟན་པ་སྐྱོང་བ་དང་།
རྣལ་འབྱོར་བསམ་དོན་བསྒྲུབ་པའི་ཕྱིར།། མ་ཐོག་མྱུར་བར་གཤེགས་སུ་གསོལ།།
མ་གཡེལ་རྟེན་པའི་རྫས་ལ་བཞུགས། ཐུགས་དང་འགལ་བ་དབྱིངས་ཀློང་མཐོལ།
ཕྱི་ནང་གསང་བའི་མཆོད་རྫས་རྣམས། སྒྲུབ་གཤེན་ཟབ་གསལ་ཏིང་འཛིན་གྱིས།།
དམིགས་མེད་དབྱིངས་སུ་ཐིམ་པར་འབུལ། དགྱེས་པར་བཞེས་ལ་ཕྲིན་ལས་སྒྲུབས།
བསྭ་མི་གཡོ་དབྱིངས་ན་ཀུན་བཟང་ཡུམ།། རང་བཞིན་མཁའ་ལ་ཐུགས་རྗེ་བྱམས།
ཀློང་འདིར་སྲིད་རྒྱལ་མཆེད་བཞི་ཡུམ། གནམ་ཕྱི་གུང་རྒྱལ་དབྱིངས་ཀྱི་སྨན། དཀར་
མོ་ཞལ་གཅིག་ཕྱག་གཉིས་མ།། གཡས་པས་གཡུང་དྲུང་ཐུགས་ཁར་འཆང་། སྒྲུབ་
གཤེན་མི་འགྱུར་སྐུ་ཚེ་བསྲིང་།། གཡོན་པས་གྲི་ཁུག་མཁའ་ལ་ཕྱར།། བསྟན་དགྲ་
ཉམས་པའི་སྲོག་རྩ་གཅོདཆིབས་སུ་ཤེལ་གྱི་སེང་གེ་བཅིབས།། སྟོང་གསུམ་སྐད་
ཅིག་ཡུད་ལ་བསྐོར། འཁོར་དུ་མཁའ་ཡི་མ་མོ་འབུམ།། དམ་རྫས་གཏོར་མ་འདི་
བཞེས་ལ། སྒྲུབ་གཤེན་བཅོལ་པའི་ཕྲིན་ལས་སྒྲུབས།། ཡེ་ཕྱི་གུང་སངས་མཁའ་
ཡི་སྨན། སེར་མོ་ཞལ་གཅིག་ཕྱག་གཉིས་མ། གཡས་པས་རིན་ཆེན་འཁོར་ལོ་བསྣམས།
སྒྲུབ་གཤེན་དབང་ཐང་ལོངས་སྤྱོད་སྤེལ། གཡོན་པས་ཁ་ཊཾ་རྩེ་གསུམ་འཛིན། དུག་
གསུམ་འཁོར་བ་གཏིང་ནས་ལེན། ཆིབས་སུ་གཡུ་འབྲུག་སྔོན་མོ་བཅིབསབང་ནི་
བར་སྣང་གློག་དང་མཉམ།། འཁོར་དུ་ཀློང་གི་མ་མོ་འབུམ། དམ་རྫས་གཏོར་མ་འདི་
བཞེས་ལ།། སྒྲུབ་གཤེན་བཅོལ་པའི་ཕྲིན་ལས་སྒྲུབས།། ཕྱོ་མ་ཡེ་སངས་ཀློང་གི་སྨིན།།
དམར་པོ་ཞལ་གཅིག་ཕྱག་གཉིས་མ།། གཡས་པས་པདྨ་དམར་པོ་བསྣམས།། སྣང་
ཁམས་མ་ལུས་དབང་དུ་སྡུད།། གཡོན་པས་རིན་ཆེན་འབར་བ་བསྣམས།། གཤེན་
11



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་དངོས་གྲུབ་ཆར་ལྟར་ཕོབ། ཆིབས་སུ་མཆོང་གི་ཁྱུང་ཆེན་བཅིབས། སྲིད་གསུམ་
བསྟན་པའི་ཞིང་ཁམས་སྐྱོང་།། འཁོར་དུ་དབྱིངས་ཀྱི་མ་མོ་འབུམ། དམ་རྫས་གཏོར་
མ་འདི་བཞེས་ལ། སྒྲུབ་གཤེན་བཅོལ་པའི་ཕྲིན་ལས་སྒྲུབས།། གནམ་སྨན་ཆེན་མོ་
ལས་ཀྱི་སྨན། སྔོན་མོ་ཞལ་གཅིག་ཕྱག་གཉིས་མ།། གཡས་པས་ཡིད་བཞིན་ནོར་
བུ་བསྣམས།། སྒྲུབ་གཤེན་བསམ་པའི་རེ་བ་སྐོང་།། གཡོན་པས་པྲ་ཕུད་འབར་བ་
བསྣམས།། དམ་ཉམས་ལུས་སྲོག་ཕུང་པོ་བཤིག །ཆིབས་སུ་རིན་ཆེན་རྐང་འགྲོས་
བཅིབས། དགྲ་བོའི་ཡུལ་དུ་ད་ཆོས་ཤིག །འཁོར་དུ་རྫུ་འཕྲུལ་མ་མོ་འབུམ། དམ་
རྫས་གཏོར་མ་འདི་བཞེས་ལ། སྒྲུབ་གཤེན་བཅོལ་པའི་ཕྲིན་ལས་སྒྲུབས།། རྒྱལ་མོ་
རྣམ་བཞི་སྤྲུལ་པ་བཅས། རིག་འཛིན་གོང་མའི་སྤྱན་སྔ་རུ། ཁས་བླངས་དམ་བཅས་
ཅི་བཞིན་དུ།། མ་གཡེལ་ཐ་ཚིག་དྲན་པར་གྱིས།། བྱང་ཆུབ་སྒྲུབ་པའི་འགལ་
རྐྱེན་སོལ།། གནོད་བྱེད་བགེགས་ཀྱི་དཔུང་ཚོགས་ཤིགས།། སྡང་བྱེད་དགྲ་བོའི་
སྲོག་རྩ་ཆོད།། མི་མཐུན་འགལ་རྐྱེན་དགྲ་ལ་བསྒྱུར། ཞི་རྒྱས་དབང་དྲག་མངོན་
སྤྱོད་ཀྱི། ཕྲིན་ལས་མ་ལུས་གྲུབ་པར་མཛོད།། ཅེས་བསྐུལ་ལ་ཕུད་དང་གཏོར་མ་འབུལ། སོད་
རྟོགས་བྱུང་ནས་ཤ་ཁྲག་ཚོགས་སུ་འབུལ། རྣམ་ཤེས་དབྱིངས་སུ་སྤར། ཚེ་བཀྲག་རང་ལ་བསྡུ། ལིང་རོ་དེ་ཆ་གཅིག་
མནན། ཆ་གཅིག་རླུང་ལ་བསྐུར། ཆ་གཅིག་ཟོར་དུ་འཕེན། དེས་དགྲ་བོ་རྗེས་ཤུལ་མེད་པར་བསྒྲལ་བར་ངེས་སོ།
རྣལ་འབྱོར་པའི་དགེ་བ་ལ་བར་ཆད་སྡང་བའི་དུས་སུ་ཕུད་དང་གཏོར་མ་འབུལ་ཞིང་བསྐུལ་ལོ། བསམ་པ་ཐམས་ཅད་
ཐོག་མེད་གྲུབ་པར་ངེས་སོ།། ཅེས་པའང་མཆོག་སྤྲུལ་དྲུང་མུ་དང་དགེ་བཤེས་གཡུང་དྲུང་ཡེ་ཤེས་མཚན་གྱིས་བསྐུལ་
ངོར་གཤེན་བཙུན་བཀྲ་ཤིས་རྒྱལ་མཚན་གྱིས་བརྩམས་པ་དགེའོ།།
152



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རྫོགས་པ་ཆེན་པོ་སྐུ་གསུམ་རང་ཤར་ལས།
བྲག་བཙན་དམར་པོའི་བསྐུལ་པ་
མེ་རླུང་འཁྱིལ་པ་བཞུགས་སོ། །
༄༅། །ཡི་དམ་ལྷ་ལ་ཕྱག་འཚལ་ལོ། བྱང་ཆུབ་དོན་དུ་གཉེར་བའི་སྐྱེས་བུའི་བྲག་བཙན་དམར་པོ་
ལས་ལ་བསྐུལ་བ་འདོད་ན། ཟངས་གཞོང་དུ་གཏོར་མ་ཟུར་གསུམ་བཙན་ལམ་ཅན་ཐོད་བཅིང་ལ། འདོད་ཡོན་སྣ་ཚོགས་
ཀྱིས་བསྐོར། ཤ་ཁྲག་དང་ཡུ་ཏི་བྲན། འབྲུབ་ཁུང་དུ་ལིངྒ་མིང་རུས་བཅས་བཅུག་ལྷ་དང་དབྱེ། བསད་པའི་ཐུན་སྣ་
བསག །དེ་ནས་ཏིང་འཛིན་ལ། རང་ཉིད་ཡི་དམ་དབལ་གསས་སྒོམ།། མདུན་དུ་མེ་རླུང་
འཚུབས་མའི་ནང་། བསྟན་སྲུང་བྲག་བཙན་དམར་པོ་ནི།། བཙན་རྟ་དམར་ཞུར་
ཆིབས་སུ་བཅིབས།། གཡས་གཡོན་སྦྲུལ་ཞགས་འུག་པ་ཐོགས། སྐུ་ལ་དར་དམར་
བེར་ཆེན་གསོལ། བཙན་དམག་འབུམ་གྱི་འཁོར་དང་བཅས།། ཅི་ཟེར་བཀའ་ལ་
ཉན་པར་བསམ། འབོད་པའི་དུས་སུ། བདག་གི་ཐུགས་ལས་འོད་ཟེར་ནི།། ལྕགས་ཀྱུ་ལྟ་
བུ་འཕྲོས་པ་ཡི།། བྱང་ཤར་བསྭེ་མཁར་སྨུག་པོ་ནས།། བྲག་བཙན་དམར་པོ་གཙོར་
འཁོར་བཅས། མངོན་སུམ་ཐོགས་མེད་སྤྱན་དྲངས་ནས།། བསྐྱེད་པ་རྣམས་ལ་ཐིམ་
པར་བསམ། འབོད་སྔགས་ནི། ཨ་བྷི་ཤུ་ས་མ་ཡ་ཏྲི་ཏྲི་ར་ཙ་ཨེ་ཕཊ རྟགས་བྱུང་ན་ཅད་སྔགས་
ནི། ཨ་བྷི་ཤུ་ས་མ་ཡ་ཏྲི་ཏྲི་ར་ཙ་ཨེ་ཕཊ ་རྦད་རྦད། དེ་ནས་གསོད་སྔགས་ནི། ཨ་བྷི་ཤུ་ས་
མ་ཡ་ཏྲི་ཏྲི་ར་ཙ་ཨེ་ཕཊ	རྦད་རྦད་དགྲ་བོ་ནི་སོད་ནི་མ་ར་ཡ་སོད་སོད། ཐུན་གྱིས་བྲབ་གོ།
ཐུན་མཚམས་སུ་བསྐུལ་པ་ནི། ར་ཚིལ་གྱི་གསུར་བྱ་། རཀྟ་སྒྲིང་ཞིང་དགོངས་པས་གཟེར་ལ་འདི་སྐད་དོ།
བྱང་ཤར་བསྭེ་མཁར་སྨུག་པོ་ནས། བྲག་བཙན་དམར་པོ་གཙོ་འཁོར་བཅས། སྔོན་
ཚེ་སྟོན་པ་གཤེན་རབ་དང་། བཙན་བོན་རམ་པོ་མཐུ་ཆེན་དང་།། ཞང་ཞུང་སྟོང་
oo
53



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྒྱུང་མཐུ་ཆེན་སོགས། རིག་འཛིན་གོང་མའི་སྤྱན་སྔར་རུ།། ཁས་བླང་དམ་དུ་བཅས་
པ་བཞིན། བོན་གྱི་བསྟན་པ་བསྲུང་བ་དང་། སྒྲུབ་གཤེན་བསམ་དོན་སྒྲུབ་པའི་ཕྱིར།།
མ་ཐོགས་མྱུར་བ་གནས་འདིར་སྤྱོན། སྒྲུབ་ཁང་རྟེན་རྫས་འདི་ལ་བཞུགས།། ཐུགས་
དང་འགལ་བ་འདུད་ཅིང་བཤགས།། གཡག་དམར་ལུག་དམར་ར་དམར་དང་།།
བཙན་བཤོས་འདོད་ཡོན་འཚོགས་པར་འབུལ། ཅི་བཅོལ་ཕྲིན་ལས་མྱུར་དུ་སྒྲུབས།།
བྱོ་ཡབ་ནི་ཨ་བསྲེ་རྒྱལ་བ་དང་། ཡུམ་ནི་ས་སྲིན་མ་མོ་གཉིས།། རྫུ་འཕྲུལ་ཐབས་ཀྱིས་
བསྡེབ་པའི་སྲས། བྲག་བཙན་གཡུང་དྲུང་དགྲ་འདུལ་རྩལ། དབུ་ལ་རལ་པ་དམར་
པོ་གཟིང་། སྐུ་ལ་དར་དམར་བེར་ཆེན་གསོལ། ཞབས་ལ་ལྕགས་ལྷམ་ཡུ་ཐུང་མནབ།
ཕྱག་གཡས་དར་མདུང་དམར་པོ་བསྣམས།། གཡོན་པས་བྲག་བྱ་འུག་པ་ཐོགས།།
ཆིབས་སུ་བཙན་རྟ་དམར་ཞུར་བཅིབས། འཁོར་དུ་བཙན་དམག་འབུམ་གྱིས་བསྐོར།།
དམ་རྫས་གཏོར་མ་འདི་བཞེས་ལ། སྔོན་གྱི་ཐ་ཚིག་མ་བསྙེལ་བར། སྒྲུབ་གཤེན་བདག་
གི་ཕྲིན་ལས་སྒྲུབས།། བསྟན་དགྲ་ཉམས་པ་རྩད་ནས་ཆོད། བཙན་ནད་ཁྲག་གཟེར་
དགྲ་ལ་ཐོངས།། དགྲ་བོའི་ཙིཏྟ་དམར་འདྲེན་གྱིས། སྲོག་ཆོད་སྙིང་ཕྱུང་ཞལ་དུ་གསོལ།།
དམ་ཉམས་རྗེས་ཤུལ་མེད་པར་མཛོད།། ཁྱད་པར་སངས་རྒྱས་བསྟན་པ་ལ། འཚེ་
བའི་ལོག་བྱེད་ཕྱི་མ་རྣམས། བརྒྱ་ཤི་སྟོང་ལིང་རྨིང་མེད་ཐོངས། གཅིག་ཙམ་མ་ཤོར་
མྱུར་དུ་སོད། སངས་རྒྱས་བསྟན་པའི་རྒྱལ་མཚན་ཚུགས། སྙིང་པོའི་བསྟན་པ་དར་
བར་མཛོད། དམ་ལྡན་གཤེན་གྱི་བསྟན་པ་སྲུངས། དམ་ཉམས་གྲོང་འགྲིམ་སྲོག་རྩ་
ཆོད།། མ་གཡེལ་ལས་འདི་གྲུབ་པར་མཛོད།། ཨ་བྷི་ཤུ་ས་མ་ཡ་དགྲ་བོའི་རྩིཏྟ་ལ་ཁཱ་ཧི།
སྙིང་ཁྲག་ལ་ཁཱ་ཧི། དགྲ་བོ་མ་ར་ཡ་སོད་སོད། ཅེས་བསྐུལལལིངྒལཐུན་གྱིས་བྲབ་བོ། རྣམ་ཤེས་ཡི་དམ་
གྱི་ཐུགས་ཁེར་སྤར། ལིང་རོ་དེ་བཙན་གནས་ངེས་པའི་ས་རུ་མནན་ནོ།། རྗེས་སྐང་བ་དང་ཚོགས་གསོལ་བྱའོ།། འདི་ལ་འབད་
ཅིང་རྫོགས་པ་ཆེན་པོའི་དམ་ཚིག་ལ་གནས་ན། ཕྲིན་ལས་ཐམས་ཅད་ཡིད་བཞིན་གྲུབ་པ་ཐེ་ཚོམ་མེད་དོ།། ས་མ་ཡག རྒྱ་
རྒྱུ་རྒྱུ། ཅེས་པ་འདིའང་ཤར་རྫ་པས་འཕྲལ་དུ་བརྩམས་པ་དགེའོ། ། དགེའོ། ། དགེའོ། ། བཀྲ་ཤིས་སོ། །
154



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རྫོགས་ཆེན་སྐུ་གསུམ་རང་ཤར་གྱི་དབང་བཞིའི་
ཟིན་རིས་འཕྲུལ་གྱི་མེ་ལོང་
བཞུགས་སོ།།
༄༅། །རྩ་བ་གསུམ་ལ་ཕྱག་འཚལ་ལོ། །འདི་རྫོགས་ཆེན་སྐུ་གསུམ་རང་ཤར་གྱི་དབང་བཞི་བསྐུར་ཚུལ་ལ། བཅའ་
གཞི་གྲུབ་ནས། དུག་ཕྱུང་ནས་རྒྱན་བཀོད་ཡན་ཚང་བ་བརྗོད། དེ་ནས་དབང་གི་སྟ་གོན་ལ། བླ་མས། མ་ནམ་
མཁའི༔ ཀླད་དོན་རྒྱབ་ཡིག་དང་། སྤྲོས་བཅས་དབང་ཆོག་འཕྲུལ་གྱི་སྒྲོན་མའི་དབུ་ནས་རྒྱབ་ཡིག་འདོན་ལ།
མེད་པ་ལྔ༔ ནས། འདི་གསལ་བར་བྱf ཡན་བརྗོད། དེ་ནས་ཀླད་དོན་ཚང་བ་བརྗོད་
ལ། སྐབས་འདིར། དབང་ཆོག་འཕྲུལ་གྱི་སྒྲོན་མ་ལྟར། དེ་ལ་འདི་རྫོགས་པ༔ ནས། བཤམས་པའོ། །
ཡན་དང་། གསུམ་པ་སྒོ༔ ནས། ཁྲུས་བྱ། ཡན་དང་། དེ་ནས་སློབ་མས་ཞུ་བ་ནི། ཧོ་གཤེན་རབ་
ནས། འཚལ། ཡན་གྱིས་ཞུ། གར་མས། ང་ནི་སྒོ༔ ནས་དང་། སློབ་མས། བླ་མེད༔ དང་གར་མས།
གསང་ཆེན༔ ནས་རིམ་བཞིན། རྗེས་བཟུང་འཚལ། ཡན་བྱ། བླ་མས། འོ་གསས་མཁར༔ ནས་
མ་གནས་ཤིག །ཡན་དང་། ཁྲོ་སྒྲུབ་ལྟར། བསོ་ཨ་ཕཊ༔ ང་ནི༔ ནས། ཐུན་བྷོ། ཡན་བརྗོད། དེ་
ནས་སློབ་མས། ཀྱེ་དཔོན་གསས༔ ནས། གསོལ། ཡན་དང་། བླ་མས། ཨེ་མ༔ ནས། མི་ཟ། ཡན་
དང་། ཞི་སྒྲུབ་ལྟར། ཨཱ་མཐའ་བྲལ༔ ནག རཀྵ་ཧཱུཾ། ཡན་བརྗོད། དེ་ནས། བླ་མས། ད་ཁྱོད༔ ནས་
རམ་རམ། ཡན་དང་། དཔོན་སློབ་ཀུན་གྱིས། རམ་རམ། མང་དུ་བགྲ། དེ་ནས་སློབ་མས། ཀྱེ་མན་ངག་
ནས། རིམ་བཞིན ཞུ་བ། ལན་དང་། ཁྲུས་དང་། སྤོས་ཀྱིས་བདུག་པ། སྐྱབས་འགྲོ། སེམས་བསྐྱེད། བཤགས་པ། མཎྜལ།
བཞུགས་སུ་གསོལ། དེ་ནས་བསྲེ་བ་གསུམ་ལ། སློབ་མས་ཞུ་བ། ཀྱེ་ཧོ་དཔོན་གསས༔ ནག བསྲེ་
བར་འཚལ། ཡན་ཞུ། མར་མཆོངས་ལ། བླ་མ་དང་བསྲེ་བ་ཞུ་བ། ཀྱེ་གསང་བའི༔ མཆེད་ལྕམ་དང་
བསྲེ་བ། འགྲོགས་པར་བྱོས། ཡན་བརྗོད། ཡར་སྙོགས་ལ། སྒོ་དབྱེ། ཧྲི་དཀྱིལ་འཁོར༔ ནས།
55



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སལ་སལ། ཡན་དང་
། མར་མཆོངས་ལ། ལྷ་དང་བསྲེ་བ་ལ། སློབ་མས་ཞུ་བ། ཀྱེ་དཔོན་གསས། ནས།
ཞུ་བ་དང་
། ལག ཧོ་གཡུང་དྲུང་{ ནས། རིམ་བཞིན། མེ་ཏོག་དོར་བ། གསང་མཚན་བཏགས་པ། མིག་དབྱེ་བ།
མཐོང་བ་བསྟན་པ། དཀྱིལ་འཁོར་བཤད་པ། བླ་མ་དང་། མཆེད་གྲོགས་ཀྱི་མཐོང་བ་དྲི་བ་དང་། གདན་བཀོད་པ།
དམ་བཏགས། ས་མ་ཡ༔ ཡན་བརྗོད་དོ། ༈ ༧ །དེ་ནས་ཕྲིན་ལས་ཚོགས་འཁོར་རྣམས་ལག་ལེན་ལྟར་རོ།
༈ །དེ་ནས་དབང་བསྐུར་བ་ལ། བླ་མས། མ་ནམ་མཁའི༔ ནས། རྒྱབ་ཡིག་དང་། ཀླད་དོན་རྣམས་གོང་བཞིན་
བརྗོད། སྐབས་འདིར་ནས། དབང་ཆོག་ལྟར་མར་མཆོངས་ལ། གཉིས་པ་དངོས༔ ནས། གླུད་དོར་
བ། ཁྲུས་བྱ་བ། སྐྱབས་སེམས་བཤགས་པ་མཎྜལ་སྒོ་དབྱེ་བྱིན་འབེབས་རྣམས་དབང་ཆོག་ནས་བཤད་པ་བཞིན་དུ་
བྱའོ། །དེ་ནས་གསུམ་པ་དབང་བསྐུར་བ་ལ། ཞུ་བ། ཀྱེ་གསང་༑ ནས། ཞུ། ལན་དུ་བླ་མས།
ཨེ་མ༔
ནས་
རིམ་བཞིན་དུ། བརྒྱུད་དབང་། བུམ་པ་ལྔའི་དབང་བསྐུར་བ། ཙགླིའི་དབང་བསྐུར་བ། ཥིཉྩ་ཧཱུཾ། ཡན་བརྗོད།
དེ་ནས། གཉིས་པ་ནང་གསང་དབང་༑ ནས། ཁྱོད་རང་༔ ནས། ཧཱུྃ་སྟོང་ཆེན༔ ནག གྱིས་
ཤིག །ཡན་དང་། གསུམ་པ་གསང་བ་ཤེར་དབང་། ཨེ་མ་སྐལ་ལྡན༔ ནས། པར་གྱིས་ཤིག །ཡན་
བརྗོད། བཞི་པ་ཡང་གསང་ངོ་སྤྲད་ལ། བླ་མས་སློབ་མར་ངོ་བོ་སྐྱོང་བྱོས་ལ། ཀྱེ་སྐལ་བ་ ནས། པར་གྱིས་
ཤིག །ཡན་བརྗོད། དེ་ནས་དབང་གཞན་བསྐུལ་བ་ལ། མེ་དབང་བསྐུར་བ་ལ་སློབ་མས་ཞུ་ག དཔོན་གསས་
ནས། རིམ་བཞིན། ཕྱི་བུམ་དབང་། ནང་ལྷ་དབང་། གསང་བ་ས་བོན་དབབ ཡང་གསང་རྫས་དབང་། དབང་
དོན་བཤད་པ། རས་རྐྱང་ལ་གནས་དགོས་སོ། །ཡན་བརྗོད། མར་མཆོངས་ལ། （རྫས་རིལ་བྱ་ཐབས་
དོར་མཆན།) གཉིས་པ། ཏིང་ནམ༔ ནས། ཞུ་བ་དཔོན་གསས་ ནས། རིམ་བཞིན། བུམ་དབང་།
ས་བོན་དབང་། རྫས་དབང་། པར་འགྱུར་རོ། །ཡན་དང་། གཟེངས་བསྟོད་པ། འོ་སྐལ་བ་ ནས། བྱའོ། །
ཡན་བརྗོད། ༈ ༧ དེ་ནས་སྤྲོས་མེད་དབང་ཆོག་ནོར་བུའི་དོ་ཤལ་བསྐུར་ཐབས་ལ། བླ་མས། མ་ནམ་མཁའི་
དང༌། ཀླད་དོན་རྒྱབ་ཡིག་དང་། དབང་ཆོག་དབུ་ནས། རྫོགས་པ་ཆེན་པོ་ རྒྱབ་ཡིག་དང་། སྐྱེ་འགག་
ན་ས། དབང་ཆོག་སྤེལ༔ ཡན་དང་། ཀླད་དོན་ཚང་མ་བརྗོད། སྐབས་འདིར༔ ཞེས་པ་ནས། དབང་
ཆོག་ལྟར། གཉིས་པ་ནང་ ནས། སྣང་ངོ་། །ཡན་དང་
། མར་མཆོངས། དེ་ནས་སློབi ནས།
156



**
རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཕྱིར་རོ། ཞེས་བཤད་ལ། ཨ་ལི་ཀ་ལི་དང་
། ཡིག་བརྒྱ་དང་། དོང་སྤྲུགས་སྙིང་པོ་ཉེར་གཅིག་གམ་གང་འགྲུབ་
བརྗོད་དོ། །དེ་ནས་མཚམས་བཅད་ནི། ཞི་སྒྲུབ་ལྟར། ཨོཾ་ང་ནི༔ དང་བསྲུང་གུར། ཨཱ མཐའ་བྲལ༔
ནས། རཀྟ་། ཡན་བརྗོད། དེ་ནས། དོན་གྱི་སྐྱབས་སེམས་དང་བསགས་སྦྱང་༔ ནས།
རིམ་བཞིན་སྐྱབས་འགྲོ། སེམས་བསྐྱེད། བཤགས་པ། ཚོགས་བསག་རྣམས་བརྗོད་དོ། །དེ་ནས་བླ་མས། དེ་ནས་
རྫོགས༔ ནས། འདི་ཡིན། ཡན་བརྗོད། སྐབས་འདིར་དངོས་གཞི་སོགས་ཀྱི་ལུང་འདོན་ནའང་ཆོག། སྔར་
ཐོབ་ཟིན་ན་མི་དགོས་སོ། །དེ་ནས་ལག་ལེན་བཞིན་ཕྲིན་ལས་ཚོགས་འཁོར་རྣམས་བྱའོ། ༈ །དེ་ནས་དབང་བསྐུར་བ་
ལ། ཀླད་དོན་དང་། དབང་ཆོག་གི་རྒྱབ་ཡིག་དང་། དབུ་ནས། སྐྱེ་འགག༔ ནས། སྤེལ། ཡན་དང་ཀླད་དོན་
ཚང་མ་འདོན། སྐབས་འདིར༔ དབང་ཆོག་ལྟར། མར་མཆོངས་ལ། གསུམ་པ་དབང་༔ དང་།
སློབ་མས་ཞུ་བ། དཔོན་གསས༔ ནས། གསོལ། ཡན་དང་
། བླ་མས། བུ་ཁྱོད༔ ནས། བསྟན་
ཡན་དང་། སྡོམ་གཟུང་ལ། སློབ་མས། ཀྱེ་ཧོ༔ ནས། བགྱིའོ། །ཡན་དང་། བླ་མས། འོ་དམ་ཚིག༔
ནས། གྱིས་ཤིག །ཡན་དང་། བླ་མས། དཔོན་གསས༔ ནས། གཞི་མའོ། །ཡན་བླ་མའི་རྗེས་སུ་བཟླ་བར་
བྱའོ། །དེ་ནས་བླ་མས། ཀུན་གསལ་སེམས༔ ཞེས་པ་ནས། བར་བགྱིའོ། །ཡན་ཆད་རྗེས་བཟློས་མི་དགོས་
ལ་བླ་མས་གསུངས་པས་ཆོག་གོ །དེ་ནས་མནའ་ཆུ་བླུད་པ། ཧཱུཾ་འདི༔ ནས། བྱའོ། །ཡན་དང་། དམ་ཚིག་ཁས་
བླང་ནི། སློབ་མས། ཨེ་མ༔ ནས་རིམ་བཞིན། དམ་ཚིག་བསྒྲགས་པ། གསང་བ་གདམས་པ། ཐུབ་པར་གྱིས།
ཡན་བརྗོད། དེ་ནས། གཉིས་པ་ཐུན༔ ནས་དབང་པོའི་སྒོ་བསལ་བ། བརྡ་སྒོ་དབྱེ་བ། བྱིན་ དབབ་པ།
མེ་ཏོག་དོར་བ མ་ཡིན་པའོ། །ཡན་བརྗོད་དོ། །དེ་ནས་དབང་བསྐུར་ལ། དོན་གཉིས་པ༔ ནས། ཞུ་བ།
མན་ངག༔ ནས། ངས་བསྐུར་རོ། །ཡན་དང་། གཉིས་པ་དབང་བསྐུར་བ་ལྔ༔ ངོ་བོ་
ནས། བསྐུར་བའོ། ནས། དང་པོ་ཕྱི་སྔགས༔ ནས། ས་ལེ་འོད་ཀྱི་དབང་དང་། ས་བོན་གྱི་དབང་དང་།
རྫས་དབང་དང་། བྷ་ར་ཏྲང་འདུ། ཡན་བསྐུར་རོ། དེ་ནས། བཞི་པ་ཡང། ནས། གྱིས་ཤིག །ཡན་
གྱིས་ངོ་སྤྲད་ཀྱི་དབང་། དེ་ཡང་མཎྜལ་ཟླུམ༔ ན་ས། གྱིས་ཤིག །ཡན་བརྗོད་དོ། །དེ་ནས། གཉིས་
པ་རྗེས༔ ནས། སློབ་མ། ཀྱེ་མ་བླ་མ༔ ནས། གསོལ། ཡན་དང་། བླ་མ། འོ་བུ་རྣམས༔ ནས་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དགག་གོ །ཡན་བརྗོད་ལ། སེམས་ངོ་སྐྱོང་བ་ཁས་ལེན་བྱའོ། །དེ་ནས་གཟེངས་བསྟོད། བླ་མས། འོ་བུ་
རྣམས༔ ནས། གསུངས་སོ། །ཡན་བརྗོད་དོ། ༈ །དེ་ནས་ཤིན་ཏུ་སྤྲོས་མེད་དབང་མཆོག་ཨུཏྤལ་ཕྲེང་བ་
བསྐུར་ཐབས་ལ་ཀླད་དོན་དང་དབང་གི་རྒྱབ་ཡིག་བརྗོད། དབང་ཆོག་དབུ་ནས། ཟབ་ཞི་ ནས། བྱའོ། །
ཡན་ཀླད་དོན་ཚང་མ་བརྗོད། སྐབས་འདིར༔ དོན་གསུམ་ ནས། གླུད་དོར། ཁྲུས་བྱ་བ། ཡན་དབང་
ཆོག་ནས་བཤད་པ་བཞིན་དུ་བྱའོ། །དེ་ནས་ལག་ལེན་བཞིན་ཕྲིན་ལས་ཚོགས་འཁོར་རྣམས་བྱའོ། ༈ །དེ་ནས་དབང་
བསྐུར་བ་ལ། ཀླད་དོན་དང་དབང་ཆོག་རྣམས་སྔར་བཞིན་ཀླག་ལ། སྐབས་འདིར༔ མར་མཆོངས་ལ། གསུམ་
པ་དབང་༑ ནས། པར་བྱའོ། །ཡན་བརྗོད། སྐབས་འདིར་འཁོར་འདས་རུ་ཤན་སྦྱང་བའོ། །དེ་ནས་འཚོགས་ལ་
བླ་མས། གཉིས་པ་སྤྲོས་པ་བཅད༔ ནས། སྐྱབས་འགྲོ། སེམས་བསྐྱེད། བཤགས་སྦྱོང་། ཚོགས། ཤེས་
པར་གྱིས་ཤིག །ཡན་བརྗོད། དེ་ནས། བླ་མས། གསུམ་པ་ཁྱད༔ ནས། བཤད་དོ། །ཡན་དང་། མདུན་
གྱི་
ནས། སྔགས་རྣམ་བཟླ་བ་དང་། ཕྱག་འཚལ་བ་དང་། བཤགས་པ། མཛད་དུ་གསོལ། ཡན་བརྗོད།
དེ་ནས་བསྲེ་བ་ལ། བརྒྱུད་པའི་བླ་ ནས། སྤུངས་འདུ། ཡན། སྤྲོས་བཅས་བྱིན་འབེབས་ལྟར་གསོ་བ་
དག ཡེཤེས་དབབ་པ། བརྡ་སྒོ་དབྱེ་བ ཞུ་ལན་བྱ་ག པར་བགྱིའོ། །ཡན་བརྗོད། དེ་ནས་བླ་མས་གཉིས་པ་
དངོས༔ ཨེ་མ་སྐུལ༔ ནས། ཧམ་ཨ། ཡན་བརྗོད་ལ་རིག་མའི་ཙཀ་ལི་གཏད་དོ། །འདིར་ཤར་བྱང་ནུབ་
ལྷོ་བཞིའི་བུད་མེད་སྟེ། རིག་མའི་དབང་འདི་ཉིད་སྐལ་བ་དང་ལྡན་པ་གཅིག་གམ་གཉིས་སམ་གསུམ་ཙམ་ལས་བཞི་
ཡན་ཆད་ལ་བསྐུར་མི་རུང་སྟེ། གསང་སྔགས་ཀྱི་གདམས་པ་ཟབ་མོ་རྣམས། མི་མང་པོའི་རྣ་ལམ་དུ་བསྒྲུག་མི་རུང་
བའི་ཕྱིར་རོ། །དེའི་ཕྱིར་སློབ་མ་བཞི་འམ་ལྔ་ཡན་ཆད་ལ། མར་མཆོངས་ལ། དེ་ནས་སློབ་མ་རྣམས་དངོས་སམ་ཡིད་
གྱི་མུ་ཏྲ་ལ་འཁྱུད་ལ། བླ་མས། ཧོ་ཡུམ་གྱི༔ ནས། གཡེལ་ཞིག །ཡན་བརྗོད། དེ་ནས། སློབ་མས་ངོ་བོ་སྐྱོང་ལ།
བླ་མས། གཉིས་པ་གསང་༑ ནས། ཨ་སེམས་ཉིད༔ ནས བཞུགས་པའོ། ། ཡན་ངོ་སྤྲོད་རྣམས་རིམ་
པ་བརྗོད་དོ། །དེ་ནས་ཕྱག་རྒྱ་ལྔའི་དབང་བསྐུར་བ་ལ། ཕྱག་རྒྱ༔ ནས། གྱུར་ཅིག །དང་། བརྡ་རྟགས་ཆས་
ཀྱི་དབང་བསྐུར་བ། ཧོ་བླ༔ ནས། ཤིག །ཡན་དང་། དཀྱིལ་འཁོར་ངོ་སྤྲད། ཀྱེ་སྐལ་བ༑ ནས། ཞེས་
བྱའོ། །དང་། གཟེངས་བསྟོད། འོ་བུ་མཆོག༔ ནས། བྱའོ། །ཡན་བརྗོད་ལ། ཕྲིན་ལས་མཐའ་ཕྱུང་བ་
58



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
སོགས་བཀྲ་ཤིས་བསྔོ་སྨོན་རྣམས་བྱའོ། ༈ །ད་ནི་རབ་ཏུ་སྤྲོས་མེད་དབང་ཆོག་འོད་ཀྱི་དྲྭ་བ་བསྐུར་ཚུལ་ནི། ཀླད་དོན་
རྒྱབ་ཡིག་དང་དབང་གི་རྒྱབ་ཡིག་བཀླག །དབུ་ནས། གདོད་ནས༑ ནས། བྱའོ། །ཡན་དང་། ཀླད་དོན་
ཚང་མ་བརྗོད། སྐབས་འདིར། བཞི་པ་ཡང་དག༔ ནས། བསགས་གོ །ཡན་བརྗོད་ལ། ལག་ལེན་
ལྟར་ཕྲིན་ལས་ཚོགས་འཁོར་བསྐོར། ༈ དེ་ནས་དབང་བསྐུར་བ་ལ། ཀླད་དོན་དབང་ཆོག་སྔ་ལྟར་བརྗོད། སྐབས
གསུམ་པ་དབང་༑ ནས། སློབ་མས་ཞུ་བ། ཀྱེ་གཡུང་དྲུང་༑ ནས། གསོལ། ཡན་དང་། བླ་མས།
འོ་སྐལ༔ ནས། ཤིག །ཡན་བརྗོད་ལ། བླ་མས་ཌཱ་མ་རུ་དཀྲོལ་ལ། སྤྱི་གཙུག་བདེ་བ་ཆེན་པོའི་ཕོ་
བྲང་དུ།། དྲིན་ཆེན་རྩ་བའི་བླ་མར་གསོལ་བ་འདེབས། སངས་རྒྱས་སེམས་སུ་སྟོན་
པ་རིན་པོ་ཆེ། རང་ངོ་རང་གིས་ཤེས་པར་བྱིན་གྱིས་རློབས།། དབྱངས་ལ་བསྐྱོན་ནས་བརྗོད་
པའི་མཐར། ཕཊ འོ་གཏད༔ ནས། ཡིན་པའོ། །ཡན་བརྗོད། མར་མཆོང་ལ། (བརྡ་སྒོ་དབྱེ་བ་འོག་
ཏུ་འབྱུང་མཆ།) གཉིས་པ་དབང་{ ནས། བའོ། །ནས། དང་པོ་ གཟུགས་སྐུའི༔ ནས། འཁྲུལ་
འཁོར་བསླབ་ལ། ཨེ་མ་སྐལ༑ ནས། ཤར་དང་བྱང་དང་ནུབ་དང་ལྷོ་དང་དབུས་ཕྱོགས། བར་བསམ། དང།
གཉིས་པ་བོན་སྐུའི༔ ན་ས། ཨེ་མ་སྐལ༔ ཨཱ ཡན་བརྗོད། ཡར་སྙོགས་ལ། ཞི་སྒྲུབ་ལྟར། གྷི་ཙིཏྟ༔
ནས། ཡ་སལ། ཡན་བརྗོད། དེ་ནས་མར་མཆོངས་ལ། བླ་མས། གཉིས་པ་རིག་པའི༔ ནས། སློབ་མ་
ལ་སྐུ་གསུམ་གྱི་བཞུགས་སྟངས་དང་ལྟ་སྟངས་བསླབ་ལག ཀྱེ་སྐལ་བ༔ ནས། གྲུབ་པའོ། །ཡན་དང་
། གསུམ་
ཨེ་མ༔ ནས། ཁུག་པ་ཡིན་ནོ། དང་། བཞི་པ་རྗེས་གནང་༑ ནས།
ཀྱེ་སྐལ་བ༔ ནས། སྙིང་གི་བུ། ཡན་བརྗོད་དོ། །དེ་ནས་གཟེངས་བསྟོད་པ། བླ་མས། རིགས་ཀྱི་བུ་
ནས། རྟོགས་པར་བྱའོ། །ཡན་བརྗོད། དེ་ནས། གཉིས་པ་སྤྱི་དོན༔ ནས། ཚད་དུའོ། །ཡན་བརྗོད།
དེ་ནས་བཀའ་སྐྱོང་རྗེས་གནང་བྱ། རྒྱལ་ཐེབས་ཀྱི་དབང་བསྐུར་བ་སྐབས་དང་སྦྱར། བརྒྱུད་རིམ་འཐོན་ལ་ཁས་ལེན་
བཅོལ། ( དེ་ནས་ལག་ལེན་ལྟར་མཐར་ཕྱུང་དམ་བཅའ་མན་ཆད་མཆན། )བའོ། །ཅེས་པ་འདི་ཡང་དབང་ཆོག་གི་
ཤུགས་ལས་ལག་ལེན་གསལ་བར་སྟོན་པ་མི་དགོས་ཀྱང་། བློ་ཆུང་རྣམས་ཀྱིས་རྟོགས་སླ་ཞིང་ལག་ཏུ་ལེན་བདེའི་ཕྱིར་
དུ་ཤུར་རྫའི་བྱ་བྲལ་བཀྲ་ཤིས་རྒྱལ་མཚན་གྱིས་སྦྱར་བའོ།།
པ་ཐོག་བབ༔ ནས།
59



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྫོགས་པ་ཆེན་པོ་སྐུ་གསུམ་རང་ཤར་ལས།
སྤྲོས་བཅས་དབང་ཆོག་འཕྲུལ་གྱི་
སྒྲོན་མ་བཞུགས་སོ།།
༄༅། རྫོགས་པ་ཆེན་པོ་སྐུ་གསུམ་རང་ཤར་གྱི་ཁྲིད་ལས་སྤྲོས་བཅས་དབང་ཆོག་
འཕྲུལ་གྱི་སྒྲོན་མ་ཞེས་བྱ་བ་བརྒྱུད་པའི་བླ་མ་རྣམས་ལ་ཕྱག་འཚལ་ལོ།།
མེད་པ་ལྔ་ལྡན་བོན་སྐུའི་ནམ་མཁའ་ལ།།
ངེས་པ་ལྔ་ལྡན་ལོངས་སྐུའི་དཀྱིལ་འཁོར་རྒྱས།
མ་ངེས་ལྔ་ལྡན་སྤྲུལ་སྐུའི་འོད་ཟེར་སྤྲོས།།
འགྲོ་བའི་བློ་མུན་སེལ་མཛད་གང་དེར་འདུད།།
ཤེས་བྱའི་གནས་ལ་ཤེས་རབ་ཤིན་ཏུ་རྒྱས།།
རབ་འབྱམས་མཁས་མང་དབུས་ནས་རབ་བསྔགས་པ།།
རྒྱལ་བསྟན་འཛིན་མཁས་རྒྱལ་བ་མཉམ་མེད་ཅེས།།
མཚན་ཐོས་དཀའ་བའི་མཚན་ལྡན་བླ་མ་རྒྱལ།
ཐེག་པའི་དྭངས་མ་བསྒྲགས་གསུམ་ཡང་བཅུད་བོན།།
བོན་ཉིད་དབྱིངས་ཀློང་འདུ་མ་བྱས་གདངས་རྩལ།
རྩལ་སྣང་རང་གྲོལ་དབང་བཞིའི་མན་ངག་མཆོག།
160



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
མཆོག་གྱུར་སྨིན་བྱེད་ལམ་སྒོ་འདི་གསལ་བྱ།།
དེ་ལ་འདི་རྫོགས་པ་ཆེན་པོ་སྐུ་གསུམ་རང་ཤར་གྱི་ཁྲིད་ལས་སྐལ་ལྡན་བློ་རབ་རྣམ་གྲོལ་མཆོག་གི་ལམ་ལ་བསླབ་
པ་ལ། འཇུག་སྒོའི་ཐོག་མ་དབང་བཞི་བསྐུལ་བའི་མན་ངག་བསྟན་ཏེ། དེ་ལའང་གསུམ། ཕྱོགས་གང་དུ་གཏོགས་
པ། བརྒྱུད་པའི་ཁུངས་བཤད་པ། བརྒྱུད་པ་དེ་ལྡན་གྱི་དབང་བསྐུར་བའི་ཚུལ་ལོ། །དང་པོ་ནི། སྤྱིར་མན་ངག་གི་ཁྲིད་
འདི་ནི་གནས་ཀྱི་ཁྱད་པར་འོག་མིན་གྱི་གནས་ནས་བྱུང་བའི་བོན་ལ། སྟོན་པའི་ཁྱད་པར་ཀུན་ཏུ་བཟང་པོས་གསུངས་
པ་སྟེ། ཕྱོགས་ནི་གསས་མཁར་སུམ་བརྒྱ་དྲུག་ཅུ་ལས་གསང་བ་སེམས་ཕྱོགས་ཀྱི་གསས་མཁར་བརྒྱ་ཉི་ཤུ ཐེག་པ་རིམ་
དགུ་ལས་བླ་མེད་ཡང་རྩེའི་ཐེག་པ། སྒོ་བཞི་མཛོད་ལྔལས་ཐེག་ཆེན་མཛོད་ཀྱི་བོན་སྒོ ཕྱི་ནང་གསང་གསུམ་ལས་གསང་བ་
དེ་ཁོ་ན་ཉིད་ཀྱི་བོན། དཀའ་སྤྱོད་སླ་འགྱུར་གཉིས་ཀ་མ་ཡིན་པའི་སྡེ་གསུམ་ལས་དཀའ་སྤྱོད་ཀྱི་སྡེ། རྒྱུད་ལུང་མན་
ངག་གསུམ་ལས་མན་ངག་གི་སྡེ། གཏེར་ལའང་བྱང་གཏེར། ལྷོ་གཏེར། དབུས་གཏེར། ཁམས་གཏེར། གཏེར་གསར་ལྔ་
ལས་ལྷོ་གཏེར་དུ་གཏོགས་ལ། ལྷོ་གཏེར་ལའང་འབྲིང་མཚམས་མོ་དང་། སྤ་གྲོ་མ་དང་། ལྷོ་བྲག་མ་གསུམ་སོགས་ལས་
འདི་གཤེན་རྒུར་གྱིས་འབྲིང་མཚམས་མཐའ་ཀར་ནས་ཐོན་པའི་གཏེར་ཁར་གཏོགས་ལ། དེལའང་སྲས་བརྒྱུད་སློབ་བརྒྱུད་
གཉིས་ལས། སྲས་བརྒྱུད་གཤེན་སྲས་རིན་ཆེན་རྒྱལ་མཚན་དང་
། བྱང་ཆུབ་རྒྱལ་མཚན་གཉིས། སློབ་བརྒྱུད་ལ་བཀའ་
བབ་ཀྱི་སློབ་མ་བཞི། རྒྱལ་མཚན་ཐོབ་པའི་མི་བཞི། ཉང་སྟོད་ཀྱི་དཔོན་བཞི། ཉང་སྨད་ཀྱི་ཀ་བ་བརྒྱད། ལྕོ་རོ་སྲིད་
པའི་མི་ལྔ་ལ་སོགས་མང་དུ་བྱུང་བ་ལས་མཆོག་ཏུ་གྱུར་པ་བཀའ་བབ་ཀྱི་སློབ་མ་བཞི་སྟེ། ཞུ་ཡས་ལེགས་པོ་ལ་བྱང་སེམས་
གབ་པ་ལ་སོགས་སེམས་ཕྱོགས་བོན་གྱི་བཀའ་བབ། བྲུ་ཤ་ནམ་མཁའ་གཡུང་དྲུང་ལ་སྣང་སྲིད་མཛོད་ཕུགས་ལ་སོགས་
མཚན་ཉིད་བོན་གྱི་བཀའ་བབ། ཅོག་ལ་གཡུ་སྐྱིད་ལ་ཁམས་བརྒྱུད་ལ་སོགས་གསུང་རབ་ཀྱི་བཀའ་བབ། སྤ་སྟོན་
དཔལ་མཆོག་ལ་ཁྲོ་བོ་དབང་ཆེན་སོགས་གསང་སྔགས་ཀྱི་བཀའ་བབ་བོ། །བྲུ་ཞུ་སྤ་གསུམ་ལ་རྨེའུ་སྟོན་ལྷ་རི་གཉེན་པོས་
ཞུས་ཤིང་། རྨེའུ་སྟོན་ལ་དམ་པ་རི་ཁྲོད་པས་ཞུས་ཏེ། དེ་གཉིས་ལ་རྨེའུ་སྟོན་སྒོམ་གཉིས་སུ་གྲགས་པའོ། །དམ་པ་རི་
ཁྲོད་པས་གབ་པ་ལ་སོགས་སེམས་སྨད་སྡེ་དགུའི་བཅུད་ཕྱུང་ནས་དེ་ལ་རང་གི་ཉམས་མྱོང་གིས་གསོས་བཏབ་སྟེ་ཐུན་
མཚམས་བརྒྱད་ཅུ་པ་མཛད། དེ་ཉིད་འགྲོ་མགོན་བློ་གྲོས་ཀྱིས་ཐུན་མཚམས་སུམ་ཅུ་པར་བསྡུས། དེ་ཡང་སྙིགས་
དུས་ཀྱི་བློ་ཆུང་རྣམས་ཀྱི་དོན་དུ་བྲུ་རྒྱལ་བ་རིན་པོ་ཆེས་ཐུན་མཚམས་བཅོ་ལྔ་པར་བསྡུས་པ་བྲུའི་ཨ་ཁྲིད་ཅེས་གྲགས་
161



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའོ། །འདི་དེ་ལ་གཞིར་བྱས་ནས་ཞང་ཞུང་སྙན་བརྒྱུད་ལ་སོགས་གཞན་ཡང་རྫོགས་ཆེན་གྱི་རྒྱུད་སྡེ་མང་པོ་ནས་ཁ་
བསྐངས། ཉམས་རྒྱུད་ཀྱི་ཞལ་རྒྱུན་མ་འཆུག་པར་ཡི་གེར་བཀོད་པའོ། །གཉིས་པ་བརྒྱུད་པ་ལ་གཉིས། རིང་བརྒྱུད།
ཉེ་བརྒྱུད་དོ། །དང་པོ་ལ་གཉིས། སྟོད་བརྒྱུད་སྨད་བརྒྱུད་དོ། །དང་པོ་ནི། ཁྲིད་ལུང་དབང་གསུམ་གང་ཡིན་ཀྱང་འདྲ་
སྟེ། བརྒྱུད་ཁུངས་ནི་ཡེ་ཉིད་སྟོན་པ་ཀུན་ཏུ་བཟང་པོ་ཡིན་ལ། ཡེ་ཉིད་ཀྱི་སྟོན་པའི་དགོངས་པ་ཟང་ཐལ་གྱི་རྒྱུད་
རྣམས་ཐུགས་རྗེའི་སྟོན་པ་གཤེན་ལྷ་འོད་དཀར་གྱིས་རྟོགས་ཤིང་གསན་ནས་རིག་པའི་སྟོན་པ་ཚད་མེད་འོད་ལྡན་ལ་
བརྒྱུད། དེས་སྤྲུལ་པའི་སྟོན་པ་འཆི་མེད་གཙུག་ཕུད་ལ་བརྒྱུད། དེས་ཡུམ་བཟང་ཟ་རིང་བཙུན་ལ་བརྒྱུད། དེས་གཤེན་
གསང་བ་འདུས་པ་ལ་བརྒྱུད། དེ་ཡན་ཆད་ལ་དགོངས་བརྒྱུད་དྲུག་ཟེར་ཏེ་ཨ་ཁྲིད་ཀྱི་བརྒྱུད་ཚུལ་ཡིན་ལ། གཞན་དུ་
ན་སྙན་བརྒྱུད་ལ་དགོངས་བརྒྱུད་དགུ་དང་། སྤྱི་སྤུངས་ཞི་ཁྲོའི་བརྒྱུད་ཚུལ་ལས་དགོངས་བརྒྱུད་བཞིར་གསུངས་པའང་
ཡོད་དོ། །གསང་འདུས་ཀྱིས་ལྷ་གཤེན་ཡོངས་སུ་དག་པ་ལ་བརྒྱུད། བཟང་ཟས་ཀླུ་གྲུབ་ཡེ་ཤེས་སྙིང་པོ་ལ་བརྒྱུད། ལྷ་
ཀླུ་གཉིས་ལ་རྒྱལ་གཤེན་མི་ལུས་བསམ་ལེགས་ཀྱིས་ཞུས་ཤིང་། རྒྱལ་གཤེན་གྱིས་ནམ་མཁའ་སྣང་བའི་མདོག་ཅན་ལ་
བརྒྱུད། དེས་མུ་ཁྲི་བཙད་པོ་ལ་བརྒྱུད་དེ་སེམས་ཕྱོགས་བརྒྱུད་ཚུལ་ཁོ་ནའོ། །ཡང་སྔགས་སེམས་གཉིས་ཀ་འཆི་མེད་
གཙུག་ཕུད་ཀྱིས། གསང་འདུས། སྟག་མེ། བཟང་ཟ་གསུམ་ལ་བརྒྱུད། དེ་གསུམ་གྱིས་ལྷ་ཀླུ་མིའི་གཤེན་གསུམ་ལ་
བརྒྱུད། རྒྱལ་གཤེན་གྱིས་སྣང་མདོག །དེས་མུ་ཁྲི་བཙད་པོ་ལ་བརྒྱུད་དེ། སྟབག་ལ་བརྩིས་པས་བླ་མ་ཆེ་དྲུག་བཞེད་དོ། །
མུ་ཁྲིས་བོན་ཟབ་བའི་དོན་གྱིས་མི་རབས་གསུམ་ལ་མ་སྟོན་པས། རྫུ་འཕྲུལ་སྨན་བཞིས་བོན་ནུབ་པར་དགོངས་ནས་
རྒྱལ་པོའི་དཀོར་མཛོད་ནས་བསྲེ་སྒྲོམ་ཕྱུང་སྟེ། མོན་བོན་ཧ་ར་ཅི་པར་བོན་མོ་སྟག་ཝེར་ལི་ཝེར་གཉིས་ལ་བརྒྱུད།
དེ་གཉིས་ཀྱིས་ཞང་ཞུང་ཨ་ནུ་འཕྲག་ཐག་ལ་བརྒྱུད། དེས་ཞང་ཞུང་སད་ནེ་གའུ་ལ་བརྒྱུད། དེས་དད་མི་ཐ་ཀེ་ལ་བརྒྱུད།
དེས་ཤད་བུ་ར་ཁུག་ལ་བརྒྱུད། དེས་རྒྱ་བོན་ཟིང་པ་མཐུ་ཆེན་ལ་བརྒྱུད། དེས་སྤེ་བོན་ཐོག་རྩེ་ལ་བརྒྱུད། དེས་སྤེ་བོན་
ཐོག་འཕྲུལ་ལ་བརྒྱུད་དེ་རྫུ་འཕྲུལ་སྨན་བཞི་བརྩིས་པས་བཅུ་གསུམ་ནི་གདུང་བརྒྱུད་བཅུ་གསུམ་བཞེད་དོ །སྤེ་བོན་
ཐོག་འཕྲུལ་གྱིས་ཞང་ཞུང་སྟོང་རྒྱུང་མཐུ་ཆེན་ལ་བརྒྱུད། དེས་བོད་སེ་བོན་ཤ་རི་དབུ་ཆེན། སྡེ་བོན་གྱིམ་ཚ་རྨ་ཆུང་།
མེ་ཉག་ལྕེ་ཚ་མཁར་བུ་གསུམ་ལ་བརྒྱུད་དེ་མཁས་པ་མི་བཞི་ཟེར་རོ། །མཁས་བཞིའི་རིང་ལ་གཙང་དུ་རྒྱལ་པོ་གྲི་གུམ་
གྱིས་བོན་བསྣུབས་ཀྱང་དབུས་སུ་མ་ནུབ་པར་ལོ་པཎ་གཤེན་བརྒྱད་ཀྱིས་བརྒྱུད་པར་འཛིན་པ་ཡིན་ཏེ། སེ་སྡེ་མེ་ཉག་
162



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གསུམ་གྱིས་དམུ་གཤེན་དྲན་པ་ནམ་མཁའ་ལ་བརྒྱུད། དྲན་པས་སྟག་གཟིག་ཟ་རང་མེ་འབར། སུམ་པ་མུ་སྤུངས་གསལ་
ཏང་། ཞང་ཞུང་བྲིས་པ་གྱེར་མེད། རྗེ་ལྷ་སྒོམ། བློན་ཆེན་མུ་ཐུར་ར་སངས་ཁོད་རམ། སྟོང་ཆེན་དམུ་ཚ་གྱེར་མེད།
ཞང་ཟླ་བ་རྒྱལ་མཚན་བརྒྱད་ལ་བརྒྱུད་དེ་གྲོལ་ཐོབ་གཤེན་པོ་བརྒྱད་ཟེར་རོ། །འདིའི་རིང་ལ་རྒྱལ་པོ་ཁྲི་སྲོང་གིས་དབུས་
སུ་ཡང་བསྒྲུབས་པས་བོན་རྣམས་གཏེར་དུ་སོང་བའོ། །ཕྱིས་བོན་གཤེན་རྣམས་ཀྱི་སྨོན་ལམ་དབང་གིས་མེ་མོ་སྦྲུལ་གྱི་
ལོར་དགུན་ཟླ་འབྲིང་པོའི་ཉི་ཤུ་བཞིའི་ཉི་མ་རྩེ་ཤར་དང་དུས་མཚུངས་པར་སྟོང་རྒྱུང་དངོས་བྱོན་གཤེན་ཆེན་ཀླུ་དགས་
འབྲིང་མཚམས་ནས་སྤྱན་དྲངས་ཏེ་བྲུ་ཞུ་སྤ་རྨེའུ་བཞི་ལ་བརྒྱུད། བྲུ་ཞུ་སྤ་གསུམ་གྱིས་རྨེའུ་ལྷ་རི་གཉེན་པོ་ལ་བརྒྱུད།
དེས་རྨེའུ་དམ་པ་རི་ཁྲོད་པ་ལ་བརྒྱུད། དེས་རྟོགས་ལྡན་སྒོམ་ཆེན་འབར་བ་ལ་བརྒྱུད། དེས་གྲུབ་ཆེན་ཁྱུང་སྒོམ་ཇོ་
གཡུང་ལ་བརྒྱུད། དེས་ཞང་དམ་པ་ཚུལ་ཤེས་ལ་བརྒྱུད། དེས་སུམ་ལྡན་གཡོར་པོ་མེ་དཔལ་ལ་བརྒྱུད། དེས་འགྲོ་མགོན་
བདུད་རྩི་རྒྱལ་མཚན་ལ་བརྒྱུད། དེས་འགྲོ་མགོན་བློ་གྲོས་རྒྱལ་མཚན་ལ་བརྒྱུད། དེས་མཉམ་མེད་འདུལ་བ་རྒྱལ་
མཚན་ལ་བརྒྱུད། དེས་བྲུ་སྟོན་རྒྱལ་བ་གཡུང་དྲུང་ལ་བརྒྱུད། དེས་བྲུ་ཤ་ནམ་མཁའ་འོད་ཟེར་ལ་བརྒྱུད། དེས་མཐའ་
བྲལ་བསོད་ནམས་རྒྱལ་མཚན་ལ་བརྒྱུད། དེས་མཚུངས་མེད་བསོད་ནམས་བློ་གྲོས་ལ་བརྒྱུད། དེས་མཚན་ལྡན་རྣམ་
རྒྱལ་ཀ་ར་ལ་བརྒྱུད། དེས་མཁས་གྲུབ་རིན་ཆེན་བློ་གྲོས་ལ་བརྒྱུད། དེས་མཉམ་མེད་ཤེས་རབ་རྒྱལ་མཚན་ལ་བརྒྱུད།
དེས་རྒྱལ་ཚབ་རིན་ཆེན་རྒྱལ་མཚན་ལ་བརྒྱུད། དེས་རྣམ་སྤྲུལ་ནམ་མཁའ་ཡེ་ཤེས་ལ་བརྒྱུད། དེས་མཁས་གྲུབ་ཀུན་
བཟང་རྒྱལ་མཚན་ལ་བརྒྱུད་དོ། །འདི་ཡན་ཆད་སྟོད་བརྒྱུད་སྨད་བརྒྱུད་གང་ཡིན་ཀྱང་འདྲ་ལ། ཀུན་བཟང་རྒྱལ་མཚན་
ནས་རིན་ཆེན་རྒྱལ་མཚན་ལ་བརྒྱུད། དེས་ཚུལ་ཁྲིམས་རྒྱལ་མཚན་ལ་བརྒྱུད། དེས་བསོད་ནམས་ཡེ་ཤེས་ལ་བརྒྱུད། དེས་
བསོད་ནམས་གཡུང་དྲུང་ལ་བརྒྱུད། དེས་ཤེཙུ་དྲུང་མུ་ལ་བརྒྱུད། དེས་ཤེས་རབ་འོད་ཟེར་ལ་བརྒྱུད། དེས་གཡུང་དྲུང་
རྒྱལ་མཚན་ལ་བརྒྱུད། དེས་ཤེས་རབ་བློ་གྲོས་ལ་བརྒྱུད། དེས་ཤེས་རབ་འོད་ཟེར་ལ་བརྒྱུད། དེས་གཙུག་ཕུད་འོད་
ཟེར་ལ་བརྒྱུད། དེས་མཁས་མཆོག་གཡུང་ཚུལ་ལ་བརྒྱུད། དེས་རིན་ཆེན་འོད་ཟེར་ལ་བརྒྱུད། དེས་རིན་ཆེན་ལྷུན་གྲུབ་
ལ་བརྒྱུད། དེས་ཤེས་རབ་བསྟན་འཛིན་ལ་བརྒྱུད། དེས་ཤེས་རབ་དབང་རྒྱལ་ལ་བརྒྱུད། དེས་གཡུང་དྲུང་དབང་རྒྱལ་
ལ་བརྒྱུད། དེས་ཕུན་ཚོགས་རྣམ་རྒྱལ་ལ་བརྒྱུད། དེས་བསོད་ནམས་བློ་གྲོས་ལ་བརྒྱུད། དེས་ཉི་མ་བསྟན་འཛིན་ལ་
བརྒྱུད། དེས་བསོད་ནམས་ཕུན་ཚོགས་ལ་བརྒྱུད། དེས་ཤེས་རབ་གཡུང་དྲུང་ལ་བརྒྱུད། དེས་བསམ་གཏན་ཡེ་ཤེས་ལ་
163



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བརྒྱུད། དེས་བདག་ལའོ། །གཉིས་པ་སྨད་བརྒྱུད་ནི ཀུན་བཟང་རྒྱལ་མཚན་ནས་སྒོ་ཛུང་བློ་གྲོས་རྒྱལ་མཚན་ལ་བརྒྱུད།
དེས་སློབ་དཔོན་བསྟན་པ་འོད་ཟེར་ལ་བརྒྱུད། དེས་སྟ་གུ་ཉི་མ་རྒྱལ་མཚན་ལ་བརྒྱུད། དེས་དམ་པ་བློ་གྲོས་རྒྱལ་མཚན་
ལ་བརྒྱུད། དེས་རྒྱ་རོང་གཡུང་དྲུང་ཡེ་ཤེས་ལ་བརྒྱུད། དེས་རོང་སྒོམ་གཡུང་དྲུང་རྒྱལ་མཚན་ལ་བརྒྱུད། དེས་རྗེ་བཙུན་
གཡུང་དྲུང་བསྟན་འཛིན་ལ་བརྒྱུད། དེས་རིག་འཛིན་ཀུན་གྲོལ་གྲགས་པ་ལ་བརྒྱུད། དེས་རྟོགས་ལྡན་ཡེ་ཤེས་བསྟན་
འཛིན་ལ་བརྒྱུད། དེས་གྲུབ་དབང་གཡུང་དྲུང་ཕུན་ཚོགས་ལ་བརྒྱུད། དེས་རིག་འཛིན་ཀུན་གྲོལ་གསང་བ་རྩལ་ལ་
བརྒྱུད། དེས་རྒྱལ་སྲས་ཚེ་དབང་འགྱུར་མེད་དང་། ཤར་རྫ་བཀྲ་ཤིས་རྒྱལ་མཚན་གཉིས་ལ་བརྒྱུད་པའོ། །གཉིས་པ་
ཉེ་བརྒྱུད་ནི། རྩ་གསུམ་ལ་སོགས་མན་ངག་གཞན་རྣམས་གོང་གི་གྲོལ་ཐོབ་གཤེན་བརྒྱད་རིང་ལ་དྲན་པ་ནམ་མཁས་
སེམས་ཕྱོགས་ཀྱི་གདམས་པ་དམར་ལ་ཟབ་པ་རྣམས་རྒྱས་འབྲིང་བསྡུས་གསུམ་ཕྱེས་ནས་ཡང་ཏིག་ཟབ་མོའི་སྐོར་རྣམས་
སེམས་དཔའ་རྗེ་བློན་སྡང་གསུམ་དང་ལོ་ཆེན་བཻ་རོ་སོགས་ལ་གཏད། བ་རོས་མདོ་སྨད་སྦས་གནས་ཤང་ལང་བྲག་
དཀར་ལ་གཏེར་དུ་སྦས། ཤིང་ཕོ་སྤྲེའུ་ལོ་ཤར་བའི་ཚེ་གཏེར་ཆེན་གསང་སྔགས་གླིང་པས་སྤྱན་དྲངས་ནས་ལོ་ཉེར་གཅིག་
གི་བཀའ་རྒྱ་ཡོལ་བ་དང་མཁའ་འགྲོའི་བརྡ་ཡིག་བཀྲོལ་ནས་བདག་ལ་གནང་བའོ། །གསུམ་པ་བརྒྱུད་པ་དེ་ལྡན་གྱི་དབང་
བསྐུར་བའི་ཚུལ་ལ་བཞི། ངོ་གོ །ངེས་ཚིག །དབྱེ་བ། བསྐུར་ཐབས་སོ། །དང་པོ་ངོ་བོ་ནི། རྒྱུ་གཉིས་རྐྱེན་བཞི་འཛོམས་པ་
ལས། མཐར་ཐུག་གི་ཡེ་ཤེས་རྒྱུད་ལ་འཇོག་ཅིང་། འབྲས་བུ་སྨིན་པར་བྱེད་པའོ། །དེ་ཡང་བོན་ཉིད་ཀྱི་དོན་གདོད་
ནས་རང་ལ་བཞུགས་པ་ནི་མཚུངས་ལྡན་གྱི་རྒྱུ། དོན་དང་ལྡན་པའི་དབང་རྫས་རྣམས་ནི་ལྷན་གཅིག་བྱེད་པའི་རྒྱུ་སྟེ་རྒྱུ་
གཉིས། སྣོད་ལྡན་གྱི་སློབ་མ་རྒྱུའི་རྐྱེན། དབང་བཞི་བསྐུར་ནུས་པའི་བླ་མ་མཚན་ལྡན་བདག་པོའི་རྐྱེན། དབང་རྫས་
སྔགས་དང་ཏིང་འཛིན་འཛོམ་པའི་ནུས་པ་ཁྱད་པར་ཅན་དམིགས་པའི་རྐྱེན། དབང་གི་རིམ་པ་སྔ་མས་གོ་ཕྱེས་ནས་
ཕྱི་མ་འབྱུང་བ་དེ་མ་ཐག་པའི་རྐྱེན་ཏེ་རྐྱེན་བཞིའོ། །ངེས་ཚིག་ནི། རྒྱལ་བུ་རྒྱལ་སར་བཏོན་པ་ལྟར། རིགས་ཁྱད་པར་
ཅན་གྱི་ས་བོན་སད་པར་བྱས་ནས་ལམ་དང་འབྲས་བུའི་བོན་ལ་དབང་བསྒྱུར་བའི་བདག་པོར་བསྐུར་བའི་ཕྱིར་དེ་སྐད་
བཤད་དོ། །གསུམ་པ་དབྱེ་བ་ནི། ཚེ་དབང་སྙན་བརྒྱུད་ལས། བུམ་པའི་དབང་། གསང་བའི་དབང་། ཤེས་རབ་ཡེ་ཤེས་
ཀྱི་དབང་། ཚིག་དབང་རིན་པོ་ཆེ་བཞི་ཅེས་དང་། ཡང་རྩེ་ལྟར་ན། ཕྱི་དབང་། ནང་དབང་། གསང་དབང་། ཡང་
གསང་གི་དབང་བཞི་ཅེས་དང་། རྫོགས་ཆེན་གསེར་ཐུར་ལས། སྤྲོས་བཅས། སྤྲོས་མེད། ཤིན་ཏུ་སྤྲོས་མེད། རབ་
364



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཏུ་སྤྲོས་མེད་བཞིར་གསུངས་པ་རྣམས་དོན་གཅིག་གོ །བཞི་པ་བསྐུར་ཚུལ་ནི། རྫོགས་ཆེན་གསེར་ཐུར་ལས། གང་
ཟག་དབང་པོ་ཐ་མ་ལ། ལྷ་རེ་དག་ལ་དབང་རེ་བསྟན་། གང་ཟག་དབང་པོ་འབྲིང་རྣམས་ལ། གྲགས་སྟོང་སྔགས་ཀྱི་
དབང་མཆོག་བསྐུར། གང་ཟག་དབང་པོ་རབ་རྣམས་ལ རིག་པ་ཟང་ཐལ་ངོ་སྤྲོད་གདག ཡང་རབ་ཐོད་རྒལ་རྣམས་
ལ་ནི། རང་ཤར་འཁོར་འདས་བོན་སྐུར་བསྐུར། ཞེས་པས་བཞི་ལས། དང་པོ་ཕྱི་ལྟར་མཚན་མ་རྡུལ་ཚོན་གྱི་དཀྱིལ་
འཁོར་ལ་རྟེན་ལྷ་དབང་ལུས་ལ་བསྐུར་བ་བུམ་པའི་དབང་ལ་གསུམ་སྟེ། སྔ་མ་ལས། ཐམས་ཅད་གསུམ་གསུམ་སྟོན་
པར་བྱེད། ཅེས་པས། འཇུག་པའི་གང་ཟག་གི་མཚན་ཉིད། སྔོན་འགྲོ་སྟ་གོན་གྱི་རིམ་པ། དངོས་གཞི་དབང་བསྐུར་
བའི་ཚུལ་ལོ། །དང་པོ་ལ་གཉིས། སྟོན་བྱེད་སློབ་དཔོན་གྱི་མཚན་ཉིད། བསྟན་བྱ་སློབ་མའི་མཚན་ཉིད་དོ །དང་པོ་ནི
རྫོགས་ཆེན་གསེར་ཐུར་ལས། ཤེས་རབ་རྣམ་གསུམ་གོ་མྱོང་ལྡན། ལག་ལེན་མཁས་ཤིང་གནད་ལ་གོམས། ཚིག་དོན་རྗེས་
སུ་སོབ་པ་ན། དབང་མཆོག་བསྐུར་བའི་བླ་མ་རབ། ཅེས་པས། ཐོས་བསམ་སྒོམ་གསུམ་གྱི་ཤེས་རབ་དང་ལྡན་པས་
གཞན་རྒྱུད་གྲོལ་བའི་ནུས་པ་ཡོད་པ། སྤྱི་མདོ་རྒྱུད་དང་ཁྱད་པར་རྫོགས་ཆེན་གྱི་ལག་ལེན་ལ་མཁས་ཤིང་གནད་ལ་
གོམས་པའོ། །གཉིས་པ་ནི། དེ་ཉིད་ལས། དད་པ་བརྩོན་འགྲུས་སྤྱོབ་པ་ཆེ། ལོག་ལྟ་ལེ་ལོ་ཐམས་ཅད་ཆུང་། བླ་མ་
ལ་གུས་དམ་ཚིག་བསྲུངས། དེ་དག་དབང་འདིའི་སྣོད་ཡིན་ནོ། །ཅེས་པས། མངོན་སུམ་སྙིང་པོའི་དོན་སྟོན་པའི་བླ་
མ་ལ་སངས་རྒྱས་དངོས་ཀྱི་འདུ་ཤེས་དང་ལྡན་པའི་དད་པ། བསླབ་པའི་དོན་ལ་བརྩོན་འགྲུས་ཆེ་ཞིང་ཤེས་རབ་ཀྱི་
སྤོབས་པ་དང་ལྡན་པ། བདེན་པའི་དོན་ཐེ་ཚོམ་དང་བྲལ་ཞིང་དམ་ཚིག་མིག་འབྲས་བཞིན་དུ་བསྲུང་བའོ། །དེ་ལྟ་བུའི་
མཚན་ཉིད་དང་ལྡན་པ་ཡིན་ན་བདུན་ནམ་བཅུ་བཞིའམ་དེ་ལས་མང་བ་ཉེར་གཅིག་ལ་སོགས་ལ་དབང་བསྐུར་རུང་
སྟེ། སྔ་མ་ལས། བདུན་ནམ་བཅུ་བཞི་ཉེར་གཅིག་རུང་། ཞེས་པས་སོ། །གཞན་ཡང་ལུང་ཁ་ཅིག་ནས་སྐལ་བ་དང་ལྡན་
ན་མང་པོའང་འགལ་བ་མེད་པར་བཤད་ཀྱང་རྫོགས་ཆེན་སྤྲོས་བཅས་དབང་ཆོག་དོན་གསལ་སྒྲོན་མ་ལས། ཉི་ཤུ་རྩོ་
གཅིག་ལས་མི་མང་བ་ངོས་བཟུང་བ་སྣང་ངོ་། །གཉིས་པ་ སྔོན་འགྲོ་སྟ་གོན་རིམ་པ་ལ། དང་པོ་གནས་ནི། རྫོགས་ཆེན་
གསེར་ཐུར་ལས། ཡིད་འོང་གནས་སུ་མཚམས་གཅོད་ལ། ཞེས་གནས་རང་བཞིན་གྱི་ཕུན་སུམ་འཚོགས་པའམ།
གནས་རི་ཁྱད་པར་ཅན་ནམ་ཉམས་དགའ་ཞིང་ཡིད་དུ་འོང་བའི་གནས་བཙལ་ལོ། །གཉིས་པ་དཀྱིལ་འཁོར་བཤམ་
པ་ནི། དེ་ཉིད་ལས། སྔོན་འགྲོ་དཀྱིལ་འཁོར་མཆོད་རྫས་བཤམ ཅེས་དཀྱིལ་འཁོར་རྩགསུམ་ནས་བཤད་པ་བཞིན་དུ་
165



ཀུན་མཁྱེན་ཤར་རྫ་པ་བཀྲ་ཤིས་རྒྱལ་
ཤེས་རྒྱལ་མཚན་གྱི་གསུང་འབུམ།
བྲིས་ལ་དབང་ཆོག་ནས་བྱུང་བ་ལྟར་དབང་རྫས་རྣམས་རིམ་པར་བཀོད། ཕྱི་རོལ་མཆོད་རྫས་ཕུན་སུམ་འཚོགས་པར་
བཤམ་པའོ། །གསུམ་པ་སྒོ་སྲུང་ལ་ཞུ་བ་ནི། བགེགས་བསྐྲད་ཁྲུས་བྱ་སྒོ་སྲུང་ཞུ། ཞེས་སློབ་མ་རྣམས་དབང་ཁང་ཕྱི་
རོལ་དུ་འཚོགས་ལ་དྲག་སྔགས་བགྲང་ཞིང་གུ་གུལ་གྱིས་བདུག །དོང་སྤྲུགས་སྙིང་པོ་བཏོན་ལ་ཁྲུས་བྱ། དེ་ནས་དད་
མོས་གུས་པས་ཐལ་མོར་སྦྱར་ལ་དཀྱིལ་འཁོར་བསྐོར་ཞིང་ཞུ་བ། ཧོ་གཤེན་རབ་བླ་མ་ཐུགས་རྗེ་ཅན།།
དབང་མཛོད་རྒྱལ་པོ་འགྲོ་བའི་མགོན། བདག་ཅག་རིགས་ཀྱི་བུ་མཆོག་ལ། སྒོ་བས་
སྒོ་ཕྱེ་དབང་བསྐུར་འཚལ། ཞེས་ཞུས་པས། སྒོ་བས། ང་ནི་སྒོ་སྲུང་རྒྱལ་པོ་ཡིན།། བླ་མེད་
ཐེག་མཆོག་གསས་ཁང་འདི།། ཀུན་གྱིས་མཐོང་དཀའ་དབང་ཐོབ་དཀོན། དད་
ཅན་ཡིན་ན་སྐྱབས་སུ་གསོལ། ཅེས་བརྗོད་ལ། སློབ་མ་རྣམས་ཀྱིས། བླ་མེད་དཀྱིལ་འཁོར་ཆེན་
པོའི་བདག །བདག་ཅག་གསང་བའི་སྒོར་འཇུག་ཅིང་།། དཔོན་གསས་ལྷ་ལ་སྐྱབས་
གསོལ་བས།། དཀྱིལ་འཁོར་སྒོ་འདི་དབྱེ་རུ་གསོལ། །ཞེས་ཞུས་ལ། ཡོལ་བ་ཕྱི་མ་ཕྱེས་ལ་གར་
མས། གསང་ཆེན་ངེས་པའི་དཀྱིལ་འཁོར་འདིར།། འཇུག་པའི་ཚོགས་ནི་དཀའ་བ་སྟེ།།
ཁྱོད་ཅག་དམན་པའི་ཚོགས་དོར་ནས། ངེས་པའི་ལམ་དུ་འཇུག་འདོད་ན། དཔོན་
གསས་ཉིད་ལ་ཞུ་བ་གསོལ། ཞེས་བརྗོད། སློབ་མས།། ངེད་ཅག་ལས་དང་སྐལ་བ་ལྡན།།
དམན་པའི་བསམ་སྤྱོད་ངེས་པར་དོར།། བླ་མེད་སྒོ་འདིར་འཇུག་པར་སྤྲོ།། ལ་འུར་
དཔོན་གསས་སྙན་ལམ་དུ།། གར་མ་ཉིད་ཀྱིས་ཞུ་གསོལ་འཚལ། ཞེས་ཞུས་ལ། ཡོལ་བ་བར་
མ་བཏེག་ལ་གར་མས་དཔོན་གསས་ལ་ཞུ་བ། ཀྱེ་ཧོ་དཔོན་གསས་འགྲོ་བའི་མགོན།། འདི་ལྟའི་
སྐབས་སུ་ཐུགས་དམ་གྱི།། སྐད་ཅིག་ཡུད་ཙམ་དགོངས་མཛོད་དང་། ངེས་པའི་དད་
ཅན་སྐལ་བཟང་གཤེན།། འགའ་ཞིག་མཆོག་ལ་གུས་འདུད་ནས།། བླ་མེད་རྫོགས་
ཆེན་གསང་བའི་བོན།། དབང་ལུང་མན་ངག་ནོད་འཚལ་བས། བརྩེ་བས་འདི་ནི་
རྗེས་བཟུང་འཚལ། ཞེས་གསོལ་བས། དཔོན་གསས་ཀྱིས་དགོངས་པ་ཟབ་མོ་མི་གཡོ་བའི་ངང་ནས་གནས་
གསང་ཆེན་ཞིང་ཁམས། ལུས་ལྷའི་དཀྱིལ་འཁོར། རྫས་མེ་དཔུང་དང་མཚོན་ཆའི་རང་བཞིན་དུ་ཝལ་གྱིས་བསམ་ལ།
66



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
འོ་གསས་མཁར་གསང་བའི་གནས་འདིར་ཉུལ་ལེ་ཉམས་གསོད་བྱེད་པ་ཁྱེད་རྣམས་
སུ་ཡི་རིགས། གང་གི་སྡེ། ལྷ་བསླུ་བྱེད། འདྲེ་གདུག་ཅན། བདུད་འགོང་པོ། བཙན་
སྣ་འདྲེན། དམུ་རྗེས་དེད། མ་མོ་ཆོ་འཕྲུལ་ཅན། དྲི་ཟ་འཁྱམས་པོ། ལོག་བྱེད་སྲིན་
པོ། མི་ལས་མེད། ཟོལ་པོ་རྫུན་ཅན་ལ་སོགས་གསང་ཆེན་ངེས་པའི་སྒོར་འཇུག་
པར་མི་དབང་བའི་རིགས་ཐམས་ཅད། མཐོ་སྲིད་པའི་རྩེ་མོ། །དམའ་ན་རག་གདར་
སོར། མཐའ་ཟངས་ལྕགས་རྭ་བ་ཚུན་ཆད་མ་འཁོར་ཞིག །མ་ཆགས་ཤིག །མ་
གནས་ཤིག །ཅེས་བརྗོད་ཅིང་རོལ་མོ་དྲག་ཏུ་དཀྲོལ་ལ་མཚམས་བཅད་པ་ནི། བསྭོ་ཨ་ཕཊ༔ ང་
ནི་ཁྲོ་རྒྱལ་གཙོ་མཆོག་མཁའ་འགྱིང་ཁ། སྣང་གྲགས། ནས། ཐུན་བྷོ། ཡན་བརྗོད་ལ་
ཐུན་སྣས་བླབ་ཅིང་ཡོལ་བ་ཕྱིས་ཕོབ། སྐལ་ལྡན་ཡིན་ན་ཉམ་ང་མེད་ཅིང་སྐལ་མེད་དད་པའི་རིགས་རྣམས་འདར་
བ་དང་། སྔངས་པར་འབྱུང་ངོ་། །དེ་ནས་ཡང་གར་མས་སྣ་དྲངས་ཏེ་སློབ་མ་རྣམས་ཀྱིས། མེ་ཏོག་ཐོགས་ལ་ཞུ་བ། ཀྱེ་
དཔོན་གསས་བླ་མ་ཐུགས་རྗེ་ཅན།། བདག་ཅག་དེ་ཀུན་རིགས་མ་ལགས།། དད་པ་
གསུམ་གྱིས་སྣ་དྲངས་ཏེ། འཇུག་སྒོ་བོན་ལ་མོས་འདུན་ཅན།། ལྷ་དང་སློབ་དཔོན་
མཇལ་ལ་སྤྲོ།། བླ་མའི་ཐུགས་རྗེས་བཟུང་དུ་གསོལ།། ཞེས་ཞུས་ལ། བླ་མས་ཨེ་མ་སྐལ་
ལྡན་ལས་ཀྱི་བུ།། ངེས་པ་བླ་མེད་གསང་སྒོ་འདིར། སྙིང་ནས་འཇུག་པར་སྤྲོ་ལགས་
ན།། དད་དང་བརྩོན་འགྲུས་ཤུགས་བསྐྱེད་ལ།། ཡེངས་མེད་རྩེ་གཅིག་སྒོ་འདིར་
འཇུག །རྫོགས་ཆེན་བླ་མེད་དོན་བསྟན་གྱི།། ཚེ་གཅིག་གྲོལ་བ་གདོན་མི་ཟ།། ཞེས་
གསུངས་ལ་ཡོལ་བ་བར་མ་ཕྱེས་ཏེ་གར་མས་སྲིན་མཐེ་ལ་འཇུས་ནས་ནང་དུ་ཁྲིད་དོ། །བཞི་པ་བསྲུང་གུར་དབུབ་ཅིང་
གྲལ་དུ་བཅུག་པ་ནི། སྔ་མ་ལས། བསྲུང་འཁོར་བསྒོམ་ལ་གྲལ་དུ་འདུག །ཅེས་པས། སློབ་མ་རྣམས་སྟོང་ཉིད་འབྱམས་
ཡས་ཀྱི་གུར་དུ་ཚུད་པས་ཉོན་མོངས་རྣམ་རྟོག་གི་མཚན་མས་ནམ་ཡང་མི་ཚུགས་པར་བསམ་ལ། རོལ་མོའི་སྒྲ་ཕྱུང་
ལ། ཨ མཐའ་བྲལ་སྟོང་ཆེན་ཟ་
་ཟང་ཐལ་འབྱམས་ཡས་ཞིང་། ལྷུན་གྲུབ་རིག།
ནས་ རཀྟ་ཧཱུྃ༔ ཞེས་བརྗོད་ལ་གྲལ་དུ་གཞུག །བླ་མས། ད་ཁྱོད་རྣམས་ཀྱིས་རང་ལུས་ལས་མེ་བྱུང་ནས་ལུས་ཕྱི་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནང་ཀུན་དང་ནད་གདོན་སྡིག་སྒྲིབ་ཉོན་མོངས་རྣམ་རྟོག་ཐམས་ཅད་གཞོབ་ཐུལ་གྱིས་བསྲེགས་ཏེ་སྟོང་གསུམ་མེའི་
རང་བཞིན་དུ་གྱུར་པར་སོམས་ལ་ངག་ཏུ་རཾ་ངར་དང་ལྡན་པ་མང་དུ་ཟློས་ཤིག་བྱོས་ལ། དཔོན་སློབ་ཀུན་གྱིས་རཾ་
རཾ་རཾ་ཅེས་བགྲང་ངོ་། །དེ་ནས་སློབ་མ་རྣམས་ཀྱིས་མཎྜལ་འབུལ་ལ། ཀྱེ་མན་ངག་དོན་སྟོན་འགྲོ་བའི་
མགོན། བདག་ཅག་མ་རིག་འཁྲུལ་པས་སྒྲིབ། རང་རིག་ངོ་བོ་མ་མཐོང་བར།།
འཁྲུལ་པས་འཁོར་བ་མཐའ་མེད་འཁྱམས།། ད་ནི་བླ་མའི་ཐུགས་རྗེ་ཡིས།། སྐྱེ་མེད་
ཀློང་དུ་ངོ་སྤྲད་འཚལ།། དོན་གྱི་དཀྱིལ་འཁོར་བཅུག་མཛད་གསོལ། ཞེས་གུས་པས་
ཞུའོ། །དེ་ལ་བླ་མས། ཀྱེ་ཧོ་བུ་ཁྱོད་སྐལ་བ་བཟང་།། ཐེག་པའི་ཡང་རྩེ་བླ་མེད་བོན།། བློ་
དམན་སོ་སྐྱེས་སྤྱོད་ཡུལ་མིན། གྲུབ་མཐའ་ཕྱོགས་འཛིན་སྤྱོད་ཡུལ་མིན།། ས་ལམ་
རིམ་བསྒྲོད་སྤྱོད་ཡུལ་མིན། བསྙེན་སྒྲུབ་བློ་སྒོམ་སྤྱོད་ཡུལ་མིན། སྨྱོ་སྤྱོད་བབ་ཆོལ་
སྤྱོད་ཡུལ་མིན། འཁོར་བ་བཙོན་ར་ལྟར་མཐོང་ཞིང་། ཇིབཞིན་ཐར་པ་དོན་གཉེར་
བ། བླ་མ་སྤྱི་བོའི་རྒྱན་དུ་ཁུར།། དམ་ཚིག་མིག་འབྲས་ཇི་བཞིན་བསྲུངས། བརྩོན་
འགྲུས་དད་པའི་ཤུགས་ལྡན་པ།། སྐལ་ལྡན་བློ་རབ་ཐོད་རྒལ་རིགས།། སྣོད་ལྡན་དེ་
ལ་སྟོན་བྱ་སྟེ། སྣོད་དང་ལྡན་པར་ཤིན་ཏུ་གཅེས། རྫོགས་ཆེན་སྙིང་པོ་ངེས་བསྟན་
བྱ། ཅེས་བྱའོ། །དེ་ནས་དཔོན་གསས་ཀྱིས་ལས་བུམ་ཐོགས་ལ།། ཧོཚང་པ་ཡན་ལག་བརྒྱད་ལྡན་
རིན་ཆེན་བུམ་པའི་བཅུད་དུ་སྩལ། སྐལ་ལྡན་བུ་ལ་ཁྲུས་གསོལ་བས། ཉེས་ལྟུང་
དྲི་མ་དག་གྱུར་ཅིག །ཨོཾ་ཤུདྷོ་གུ་ཤུདྷོ་གཙང་སལེ་སང་ངེ་སྭཱཧཱ། ཞེས་ཀྱིས་ཁྲུས་གསོལ། སྤོས་
ཀྱིས་བདུག་ལ། ཧོ༔ སུམ་བརྒྱ་དྲུག་ཅུ་སྦྱར་པའི་སྤོས།། དྲི་ཞིམ་ངད་ལྡན་དུད་པའི་
སྤྲིན།། སྐལ་ལྡན་བུ་ལ་བསང་བཏབ་བས། ཉམས་གྲིབ་མ་ལུས་སངས་གྱུར་ཅིག །
ༀ་ཞིམ་ཞིམ་གྲམ་གྲམ་བུན་ནེ་ཐིམ་ཐིམ་ཡེ་སྭཱཧཱ། ཞེས་བརྗོད་ལ་ལྔ་པ་ལམ་སྒོ་དབྱེ་བ་ནི། སྔ་མ་ལས།
སྐྱབས་སེམས་བཤགས་སྡོམ་མཎྜལ་དབུལ ཞེས་པས་བདུན་ལས། དང་པོ་སྐྱབས་འགྲོ་ནི་བླ་མས་འདི་ལྟར། འོ་སྐོལ་
རྣམས་འཁོར་བའི་འཇིགས་པ་ཆེན་པོ་འདི་ལས་སྐྱབ་པའི་ཕྱིར་སྐྱབས་ཡུལ་ཁྱད་པར་
68



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
མཁར་ད་
ཅན་ལ་སྐྱབས་སུ་འགྲོ་དགོས་པས། ཕྱིའི་སྐྱབས་ཡུལ་གཡུང་དྲུང་གནས་བཞི་ནི།
བླ་མ་སངས་རྒྱས་བོན་དང་སེམས་དཔའ་བཞིའམ། བླ་མ་ཡི་དམ་མཁའ་འགྲོ་སྲུང་
མ་བཞིའམ། རྩ་རླུང་ཐིག་ལེ་ངོ་བོ་བྱང་ཆུབ་སེམས་བཞི་ལ་སྐྱབས་སུ་འགྲོ་བ་ཡིན།
ནང་དམིགས་པ་སྒོ་བཞི་ནི། སངས་རྒྱས་བོན་དང་གཤེན་རབ་གསུམ་མདུན་གྱི་ནམ་
དམིགས། བླ་མ་ཡི་དམ་མཁའ་འགྲོ་གསུམ་རང་ལུས་ལ་དམིགས། རྩ་རླུང་
ཐིག་ལེ་གསུམ་བྱང་ཆུབ་སེམས་ཀྱི་ངང་དུ་དམིགས། འགྲོ་དྲུག་སེམས་ཅན་སྙིང་རྗེའི་
ཡུལ་དུ་དམིགས་པའོ། །དེས་ན་མདུན་གྱི་ནམ་མཁར་ཉི་ཟླ་པདྨའི་གདན་གསུམ་
གཤིབ་ལ། གཡས་སུ་སངས་རྒྱས། གཡོན་དུ་གཤེན་རབ། དབུས་སུ་འཕྲུལ་ངག་
གི་བོན་རིན་པོ་ཆེ་དང་། རང་གི་སྤྱི་བོར་བླ་མ། རང་ལུས་ཡིད་དམ་དང་མཁའ་
འགྲོ་བསྒོམ་སྟེ། དེ་ཡང་ཀུན་གཞིའི་སྟོང་ཆ་ལ་ཡུམ་གསལ་ཆ་ལ་ཡབ། ཟུང་འཇུག་
གི་ཆ་ནས་ཡབ་ཡུམ་འཁྲིལ་སྦྱོར་དང་། དེའི་ལུས་ཀྱི་ནང་ན་རྩ་གསུམ་འཁོར་ལོ་
ལྔ། རླུང་ལྔ་རིགས་རྟགས་དབྱིབས་ཅན་དང་། ཐབས་ཤེས་ཀྱི་ཐིག་ལེ་རྣམས་སྐད་
ཅིག་གིས་སྒོམས་ཤིག །གསང་བ་ཤེས་རབ་རྒྱུན་བཞི་ནི། དེ་ལྟར་གྱི་སྐྱབས་ཡུལ་
རྣམས་གསལ་ལ་མ་འགག་པ་ཐབས་ཀྱི་རང་བཞིན། དེ་ལ་རང་བཞིན་མེད་པར་ཤེས་
པ་ཤེས་རབ་ཀྱི་རོལ་པ་སྟེ། བློ་གསལ་བ་མི་དམིགས་པ་ཤེས་རབ་ཀྱི་རྒྱུན། རིག་པ་
ར་གསལ་བ་ཤེས་རབ་ཀྱི་རྒྱུན། རྟག་དང་ཆད་པར་མི་དམིགས་པ་ཤེས་རབ་
ཀྱི་རྒྱུན། ཤེས་རབ་གང་ལ་ཡང་མི་ དམིགས་པ་ཤེས་རབ་ཀྱི་རྒྱུན་དང་བཞིས་ཟིན་པ་
གལ་ཆེའོ། །ཡང་གསང་ཕྱག་རྒྱུ་གཟེར་བཞི་ནི། སྣང་སྲིད་ཐམས་ཅད་ནམ་མཁའི་
ངང་དུ་འདུ་འབྲལ་མེད་པའི་གཟེར། བོན་ཅན་ཐམས་ཅད་བོན་ཉིད་དབྱིངས་
སུ་འགྱུར་བ་མེད་པའི་གཟེར། སེམས་འབྱུང་ཐམས་ཅད་སེམས་ཉིད་གཤིས་ལ་རང་
བཞིན་མེད་པའི་གཟེར། ཀུན་རྫོབ་ཐམས
བ་ཐམས་ཅད་དོན་དམ་ཀློང་དུ་འཕོ་འགྱུར་མེད་
སོ་སོར་
Y 69



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་གཟེར་དང་བཞིའི་རྒྱས་གདབ་ལ། སྐྱབས་སུ་འགྲོ་བའི་ཚིག་འདིས་གསལ་
གདབ་མཛོད་ཅིག །ཨ་ཨཾ་ཧཱུྃ། དངོས་མེད་མཐའ་བྲལ་ཀློང་ཆེན་བོན་གྱི་སྐུ།། རང་
གསལ་འཛིན་མེད་ཀུན་སྣང་ལོངས་སྤྱོད་རྫོགས། གང་ཤར་རང་གྲོལ་ཞེན་བྲལ་སྤྲུལ་
པའི་སྐུ། ཇི་བཞིན་བཅོས་མེད་རྫོགས་པར་སྐྱབས་སུ་མཆིའོ།། ཞེས་བརྗོད་དོ། །དེ་ཡང་མུན་
སེལ་ལས། སྐྱབས་འགྲོའི་དོན་མཐོང་བྱང་ཆུབ་སེམས་ཀྱང་སྐྱེ། ཞེས་སྐྱབས་འགྲོ་སྔོན་དུ་འགྲོ་བ་བཤད་པ་དང་། སེམས་
ལུང་ལས། སེམས་བསྐྱེད་སྔོན་ལ་མ་སོང་ཞིང་སའི་རྒྱུ་བརྗེད་འདྲ། ཞེས་སེམས་བསྐྱེད་སྔོན་དུ་འགྲོ་བ་བཤད་པ་གཉིས་
ལས། དམ་བཅའ་ཅན་གྱིས་སྐྱབས་འགྲོ་སྔོན་ཞེས་དང་། དམ་བཅའ་མིན་པས་སེམས་བསྐྱེད་སྔོན། ཞེས་མཁྱེན་
ལྡན་གཤེན་གྱི་ཞལ་ནས་གསུངས་པས། ད་ཁྱོད་རྣམས་ཀྱང་འདི་ནས་བྱང་ཆུབ་བར་དུ་སྐྱབས་སུ་འགྲོ་བའི་དམ་བཅས་
ལག གཞུང་ལྟར་སྐྱབས་འགྲོའི་བསླབ་བྱ་ལ་གནས་པར་གྱིས་ཤིག །ཅེས་བྱའོ། །གཉིས་པ་སེམས་བསྐྱེད་པ་ནི། ད་
ཁྱོད་རྣམས་ཀྱིས་བྱང་ཆུབ་མཆོག་ཏུ་སེམས་མ་བསྐྱེད་ན་སངས་རྒྱས་ཐོབ་མི་ སྲིད་
པས་བྱང་ཆུབ་མཆོག་ཏུ་སེམས་བསྐྱེད་འཚལ། དེ་ཡང་སེམས་ལུང་ལས། ཉོན་
བ་རིག་པ་ཤེས་རབ་མ། འཁོར་བ་སྤང་པ་བརྟུལ་ཤུགས་སྟོབས་ཀྱི་མ།
འགྲོ་དྲུག་འདྲེན་པ་ཐུགས་རྗེ་རྒྱུན་གྱི་མ། དགྲ་ཚོགས་བཅོམ་པ་ཚད་མེད་བཟོད་
པའི་མ། ཞེས་རིག་པ་ཡེ་ཤེས་ཀྱི་སེམས་བསྐྱེད། མི་ཆགས་བརྟུལ་ཤུགས་ཀྱི་སེམས་
བསྐྱེད། ཐུགས་རྗེ་སྟོབས་ཆེན་གྱི་སེམས་བསྐྱེད། ཚད་མེད་ཟུང་འཇུག་གི་སེམས་
བསྐྱེད་བཞི་ལས། དང་པོ་ནི་མ་རིག་པ་ལ་རིག་པའི་ཡེ་ཤེས་བསྐྱེད་པ། གཉིས་པ་
ནི་འཁོར་བ་ལ་མི་ཆགས་པའི་བརྟུལ་ཤུགས་བསྐྱེད་པ། གསུམ་པ་འཁོར་བ་མ་སྟོང་
གི་བར་དུ་ཐུགས་རྗེའི་སྟོབས་བསྐྱེད་པ། བཞི་པ་ནི་དགྲ་གློ་བུར་བ་ལ་སྙིང་རྗེའི་
སེམས་བསྐྱེད་པའོ། །དང་པོ་གཉིས་ནི་ཐེག་པ་ཐུན་མོང་གི་སེམས་བསྐྱེད་ཡིན་ལ།
ཕྱི་མ་གཉིས་ཐེག་ཆེན་ཁོ་ནའི་སེམས་བསྐྱེད་ཡིན་ནོ། །དེ་ཡང་དབྱེ་ན་རིག་པ་ཡེ་
ཤེས་ཀྱི་སེམས་བསྐྱེད་པ་ལ་ལྔ། ཞེ་སྡང་ལ་སྟོང་ཉིད། འདོད་ཆགས་ལ་སོར་རྟོགས། གཏི་མུག་ལ་མེ་ལོང་།
170



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ང་རྒྱལ་ལ་མཉམ་ཉིད། ཕྲག་དོག་ལ་བྱ་གྲུབ། མཆན། མི་ཆགས་བརྟུལ་ཤུགས་ཀྱི་སེམས་བསྐྱེད་
ལ་ལྔ། ལྟ་བ་རྟོགས་པའི་བརྟུལ་ཤུགས། སེམས་གནས་སྒོམ། ཆགས་མེད་སྤྱད། མི་འདའི་དམ་ཚིག །ལྷུན་གྲུབ་
ཕྲིན་ལས་མཆན། ཐུགས་རྗེའི་སྟོབས་ཆེན་གྱི་སེམས་བསྐྱེད་ལ་བཞི། དཔག་མེད་ནམ་མཁའ།
ཀུན་སྙོམས་ཉི་མ། ཟད་མེད་ས་གཞི རྒྱུན་མེད་ཆུབོ། མཆན ཚད་མེད་ཟུང་འཇུག་གི་སེམས་བསྐྱེད་
ལ་བཞི། སྙིང་རྗེ། བྱམས་པ། དགའ་བ། བཏང་སྙོམས། མཆན་ནོ། དང་བཅོ་བརྒྱད་སྔོན་གྱི་མཁས་
པ་དག་གིས་དབྱེའོ། །ཡང་བསྡུ་ན་ཀུན་རྫོབ་སེམས་བསྐྱེད་དང་། དོན་དམ་སེམས་
བསྐྱེད་གཉིས་སུ་འདུའོ། །ཀུན་རྫོབ་སེམས་བསྐྱེད་ལའང་། སྨོན་པ་སེམས་བསྐྱེད།
འཇུག་པ་སེམས་བསྐྱེད་གཉིས་སུ་ཡོད་དེ། བདུད་རྩི་དབང་ཆེན་ངོ་མཚར་རྒྱུད་ལས། སྨོན་དང་འཇུག་
པའི་བྱང་ཆུབ་སེམས། མོས་དད་དེ་བཞིན་བསྒྲུབ་པའོ། །ཞེས་སོ། །དོན་དམ་སེམས་བསྐྱེད་བྱ་སྐྱེད་བྱེད་བྲལ་བ་བོན་ཉིད་
ཀྱི་དོན་ལ་གནས་པའོ། །དེ་ལྟ་བུའི་དོན་རྟོགས་པར་གྱིས་ལ། ཚིག་འདིས་གསལ་གདབ་མཛོད་ཅིག །ཨ་ཨཱི་ཧཱུྃ།
སྣང་སྲིད་གཞིར་བཞེངས་བོན་ཉིད་ངོ་བོ་ལ། བདག་གཞན་རིས་མེད་སྤང་བླང་
རེ་དོགས་བྲག རྩོལ་མེད་རང་བབ་ཤུགས་ལས་གྲོལ་བའི་སྐུ། སྣང་སྟོང་ཟུང་འཇུག་
ངང་དུ་སེམས་བསྐྱེད་དོ། ཅེས་དེ་ལྟར་བྱང་ཆུབ་ཏུ་སེམས་བསྐྱེད་པ་འདི་ཉིད་ཤིན་ཏུ་གལ་ཆེ་བས་སངས་
རྒྱས་མ་ཐོབ་བར་དུ་མི་ཉམས་པའི་དམ་བཅའ་བླང་ལ་གཞུང་ལྟར་སེམས་བསྐྱེད་བསླབ་བྱ་ལ་གནས་པར་གྱིས་ཤིག །
ཅེས་བྱའོ། །གསུམ་པ་བཤགས་པ་ནི། ད་ཁྱོད་རྣམས་ཀྱིས་སྔོན་བསགས་ཀྱི་ལས་སྒྲིབ་དང་དམ་
ཚིག་ཉམས་ལྟུང་གི་རིགས་ཐམས་ཅད་མ་སྦྱང་ན་རྫོགས་པ་ཆེན་པོའི་སྣོད་དུ་མི་
རུང་བར་མ་ཟད། ཐར་ལམ་འགག་ནས་སངས་རྒྱས་འཐོབ་པའི་ཐབས་མ་མཆིས་
པས་སྡིག་ལྟུང་སྦྱང་བ་གལ་ཆེ། སྦྱང་ཚུལ་ལའང་ཐུགས་རྗེ་ཉི་མའི་རྒྱུད་ལས། ཉམས་
པའི་རྩ་ལྟུང་སྟོབས་བཞི་ཚང་པས་བཤགས། ཞེས་སྟོབས་བཞི་ལྡན་པས་སྦྱོང་ན་བྱང་
བའོ། །དེ་ལ་སྟོབས་བཞི་ནི་ཉེས་བྱས་སུན་འབྱིན་སྟོབས། དཔང་པོ་རྟེན་གྱི་སྟོབས།
གཉེན་པོ་དགེ་བའི་སྟོབས། ཉེས་པ་ལས་ལྡོག་པའི་སྟོབས་དང་བཞིའོ། །དང་པོ་ནི་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འགྱོད་པ་བསྐྱེད་པ། གཉིས་པ་ནི་བཤགས་ཡུལ་བསྒོམ་པ། གསུམ་པ་ནི་དགེ་བ་
སྒྲུབ་པ། བཞི་པ་ནི་སླར་བསྡོམ་པའོ། །དེ་ཡང་དབྱེ་ན་སྟོབས་བཞི་ལ་བཞི་བཞི་བཅུ་
དྲུག་ཡོད་དེ། ཉེས་བྱས་སུན་འབྱིན་ལ་ཉམས་པའི་སྐྱོན་ལ་ཉེས་པར་ཤེས་པ། ཉམས་
པའི་ཉེས་དམིགས་ལ་ནོངས་པ། ཉམས་པའི་ཉེས་དམིགས་ལ་འགྱོད་པ། ཉམས་
པའི་ཉེས་དམིགས་ལ་འཇིགས་པ་བཞི། རྟེན་གྱི་སྟོབས་ལ། སྐྱབས་ཡུལ། རྟེན་གསུམ།
བླ་མ། བྱང་ཆུབ་ཀྱི་སེམས་བཞི། གཉེན་པོའི་སྟོབས་ལ། དགེ་བ་མཚན་བཅས།
མཚན་མེད། རང་གིས་བྱེད་པ། གཞན་ལ་བཅོལ་བ་བཞི། སླར་སྡོམ་པ་ལ། ལུས་
ཀྱིས་མི་བྱ། ངག་ཏུ་མི་བསྒྲག །ཡིད་ལ་མི་རྒྱུ། ཉེས་ལྟུང་ལ་བཙན་དུག་གི་འདུ་ཤེས་
བཞག་པ་བཞིའོ། །དེ་དག་ཐབས་བླ་ན་མེད་པའི་སྡིག་པ་སྦྱང་ཚུལ་ཡིན་ལ། ཤེས་
རབ་སྟོང་ཉིད་བཟོ་མ་འཆོས་པའི་ངང་དུ་བཞག་པས་སྒྲིབ་པ་ཐམས་ཅད་དུས་གཅིག་
ལ་འདག་པའོ། །དེ་དག་གི་ཚུལ་ལེགས་པ་ཤེས་པར་གྱིས་ལ་ཚིག་འདིས་གསལ་
གདབ་མཛོད་ཅིག །ཨ་ཨཱི་ཧཱུྃ། ཇི་བཞིན་གནས་ལུགས་གདོད་མའི་ངང་ཉིད་ལ།
དགེ་དང་མི་དགེའི་མཚན་མ་དབྱིངས་སུ་དག །འཕོ་འགྱུར་གསལ་སྒྲིབ་རེ་དོགས་
ལས་འདས་ཏེ། དང་པོའི་སངས་རྒྱས་ཉག་གཅིག་ཀློང་དུ་ཨ༔ ཞེས་བརྗོད། བཞི་པ་མཎྜལ་
ནི། ཕྱི་ནང་གསང་བ་ཡང་གསང་བཞི་ལས། ཕྱི་སྣོད་འཇིག་རྟེན་མཎྜལ་གྱི་གཞི། ནང་བཅུད་སེམས་ཅན་མཎྜལ་གྱི་
ཚོམ་བུའི་ཚུལ་དུ་བཀོད་ནས་དབུལ་བ་དང་། ཕུང་པོ་ཁམས་ལྔ་མཎྜལ་གྱི་གཞི། ཚོགས་དྲུག་གི་ཡུལ་རྣམས་ཚོམ་བུའི་
ཚུལ་དུ་བཀོད་ནས་དབུལ་བ་དང་། ཀུན་གཞི་སེམས་ཉིད་མཎྜལ་གྱི་གཞི། སེམས་འབྱུང་རྟོག་ཚོགས་ཚོམ་བུའི་ཚུལ་
དུ་བཀོད་ནས་དབུལ་བ་དང་། རང་རིག་ཡེ་ཤེས་མཎྜལ་གྱི་གཞི། རིག་རྩལ་འགག་མེད་ཚོམ་བུའི་ཚུལ་དུ་དབུལ་བའོ། །
དེ་དག་ཐམས་ཅད་རིག་པའི་ཡེ་ཤེས་གཅིག་གིས་གཟེར་ཐེབས་པར་བྱས་ནས་དབུལ་ཏེ་ཚིག་འདིའི་གསལ་གདབ་པར་
མཛོད་ཅིག །ཨ་ཨཾ་ཧཱུཾ། འཁོར་འདས་བོན་སྐུའི་ཞིང་ཁམས་སུ།། རང་གྲོལ་བོན་ཉིད་
ཆག་ཆག་འདེབས།། འཛིན་མེད་ཀུན་སྣང་ཚོམ་བུར་བཀོད།། གྲགས་སྟོང་བརྗོད་
172



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
མེད་མཆོད་སྤྲིན་གཏིབས།། རྟོག་དཔྱོད་རྩོལ་བྲལ་ཀ་དག་ཀློང་།། རང་བབས་ངང་
དེར་བཞེས་སུ་གསོལ།། ཞེས་རྫས་ཀྱི་མཎྜལ་དང་ལུས་དང་ལོངས་སྤྱོད་དང་བཅས་པ་ཆགས་མེད་ཞེན་མེད་
ཀྱི་ངང་དུ་འབུལ་ལོ། །དྲུག་པ་བསྲེ་བ་གསུམ་ལ་ཞུ་བ་ནི། ཀྱེ་ཧོ། དཔོན་གསས་འགྲོ་བའི་མགོན།
བདག་ཅག་གསང་གྲལ་འདིར་འཁོད་སྤྲོ། ད་ཡང་ལྷ་དང་སློབ་དཔོན་གྲོགས། གསང་
དམ་གཅིག་ཏུ་བསྲེ་བར་འཚལ། ཞེས་ཞུས་པ་དང་
། གར་མས་དཀྱིལ་འཁོར་ཕྱོགས་བཞིར་མར་མེ་བཏེགས་
། དཔོན་གསས་ཀྱིས་སྒོ་དབྱེ་སྟེ། རོལ་མོའི་སྒྲ་དང་བཅས། ཧྲི༔ དཀྱིལ་འཁོར་ཤར་ནས་སྒོ་དབྱེ་
མ། ཞི་བའི་ལྷ་མོ་ལྕགས་ཀྱུ་མ། གསལ་བའི་སྒྲོན་མེའི་མཆོད་པ་འབུལ། གཏི་མུག་
སྐྱེ་བའི་སྒོ་ཆོད་ལ། མེ་ལོང་ཡེ་ཤེས་སྒོ་ཕྱེས་ཤིག །རང་རིག་ལྷ་ཞལ་བསྟན་དུ་གསོལ།
།དཀྱིལ་འཁོར་ལྷོ་ནས་སྒོ་དབྱེ་མ། རྒྱས་པའི་ལྷ་མོ་ཞགས་པ་མ།། གསལ་བའི་
སྒྲོན་མེའི་མཆོད་པ་འབུལ།། ང་རྒྱལ་རྒ་བའི་སྒོ་ཆོད་ལ། མཉམ་ཉིད་ཡེ་ཤེས་སྒོ་ཕྱེས་
ཤིག །རང་རིག་ལྷ་ཞལ་བསྟན་དུ་གསོལ། ཧྲི༔ དཀྱིལ་འཁོར་ནུབ་ཀྱི་སྒོ་དབྱེ་མ།
དབང་གི་ལྷ་མོ་ལྕགས་སྒྲོག་མ།། གསལ་བའི་སྒྲོན་མེའི་མཆོད་པ་འབུལ། འདོད་
ཆགས་ན་བའི་སྒོ་ཆོད་ལ། སོར་རྟོགས་ཡེ་ཤེས་སྒོ་ཕྱེས་ཤིག །རང་རིག་ལྷ་ཞལ་
བསྟན་དུ་གསོལ། །ཧཱི༔ དཀྱིལ་འཁོར་བྱང་ནས་སྒོ་དབྱེ་མ།། དྲག་པོའི་ལྷ་མོ་གླང་
རེ་མ། གསལ་བའི་སྒྲོན་མེའི་མཆོད་པ་འབུལ།། ཕྲག་དོག་འཆི་བའི་སྒོ་ཆོད་ལ།།
བྱ་གྲུབ་ཡེ་ཤེས་སྒོ་ཕྱེས་ཤིག །རང་རིག་ལྷ་ཞལ་བསྟན་དུ་གསོལ།། སད་དོ་ཧ་ར་
པྲ་བེ་ཤ་ཡ་སལ་སལ།། ཞེས་བརྗོད་ལ་བླ་མ་དང་དཀྱིལ་འཁོར་བར་གྱི་ཡོལ་བ་བསལ་ལོ། །དེ་ནས་བསྲེ་བ་གསུམ་
གྱི་དང་པོ་བླ་མ་ལ་བསྲེ་བ་ལ། ཞུ་བ་ནི། ཀྱི གསང་བའི་མཛོད་འཛིན་དམ་པ་ལགས། ཉིད་ཀྱི་
གསང་གསུམ་དཀྱིལ་འཁོར་དང་།། བདག་ཅག་སྒོ་གསུམ་དབྱེར་མེད་པར། ཐུགས་
དམ་གཅིག་ཏུ་བསྲེ་བར་འཚལ། ཞེས་ཞུས་ལ། ལན་དུ་བླ་མས། ཧོ༔ བུ་ཁྱོད་སྒོ་གསུམ་
བདག་གི་གསང་གསུམ་རོལ།། བདག་བཞིན་ཁྱོད་ཀྱང་དོན་དང་ལྡན་པ་ངེས།།
ཧོ
173



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ང་ཉིད་མི་སྤང་སྤྱི་བོའི་གཙུག་ཏུ་ཁུར།། ཇི་བཞིན་དོན་ལ་ནམ་ཡང་མ་གཡེལ་ཞིག །
གལ་ཏེ་གཡེལ་ན་ཕུང་བཀྲོལ་ཆེན་པོར་འགྱུར།། དེ་བས་ངས་སྟོན་ཁྱོད་ཀྱི་སྙིང་ལ་
བསྒོམ། ས་མ་ཡ་ཨི་དན་ན་ར་ཀན། ཆང་ལ་སྒྲུབ་སྨན་བཏབ་པ་ལན་གསུམ་བླུད། གནས་གསུམ་ཐིག་ལེ་
བྱ་སྟེ། ཨ་ཨོཾ་ཧཱུྃ ༔ གསུམ་གྱིས་དཔོན་སློབ་དབྱེར་མེད་དུ་བསྲེ་བར་བྱའོ། །གཉིས་པ་མཆེད་ལྕམ་ལ་བསྲེ་བ་ནི། མཆེད་
ལྕམ་རྣམས་སྲིན་མཛུབ་སྦྲེལ་ལ་དཔོན་གསས་ལ་ཞུ་བ་ནི། ཀྱི གསང་བའི་བདག་ཉིད་དགོངས་སུ་
གསོལ། བདག་ཅག་མཆེད་ལྕམ་དམ་ཚིག་བསྲེ། ཉིད་ཀྱི་དཔང་པོ་གྲོགས་མཛོད་
ཅིག །བྱིན་གྱིས་རླབས་པར་མཛད་དུ་གསོལ། ཞེས་ཞུས་ལ། ལན་དུ་དཔོན་གསས་ཀྱིས་ལྕེ་ལ་
སྨན་ཆང་བཞག་ཅིང་འདི་གསུངས་ཏེ ཧོ༔ དཀྱིལ་འཁོར་འདིར་འདུས་མཆེད་ལྕམ་སྤུན་གྲོགས་
རྣམས།། རྫོགས་ཆེན་དོན་འདི་མི་བཏང་སྒོམ་པ་ལ། གཅིག་གིས་གཅིག་ལ་འཚེ་ཞིང་
སྨོད་པ་དང་། རུ་ང་གྱོང་ཁེངས་གདུག་སེམས་ཅི་སྨོས་ཀྱི།། བཞིན་ཙམ་མི་སྡུད་དགེ་
བའི་འདུན་བསྐྱེད་ཅིང་། རྟག་ཏུ་བརྩེབའི་སེམས་ཀྱིས་འགྲོག་པར་བྱོས། ཞེས་བྱའོ། །
གསུམ་པ་ལྷ་དང་བསྲེ་བ་ནི། སློབ་བུ་རྣམས་ཀྱིས་ཞུ་བ་ནི། ཀྱི དཔོན་གསས་བླ་མ་ཐུགས་རྗེ་ཅན།།
བདག་ཅག་མ་རིག་དབང་གྱུར་པས། དཀྱིལ་འཁོར་ལྷ་ཡི་ཞལ་མ་མཐོང་། དེ་རིང་
བླ་མའི་ཐུགས་རྗེ་ཡིས།། ལྷ་ཞལ་བདག་ལ་ངེས་སྟོན་ཞིང་། དམ་ཚིག་གཅིག་ཏུ་བསྲེ་
བར་ཞུ། ཞེས་ཞུས་ལ། ལན་དུ་བླ་མས། ཧོ༔ གཡུང་དྲུང་མཆེད་ལྕམ་ལས་ཅན་ཁྱོད་ཅག་
གསོན། བདག་དང་ལྷ་དང་དབྱེར་མེད་གཅིག་ཏུ་ངེས། འོན་ཀྱང་ཐབས་ཐུགས་མ་
འགག་ཆེན་པོའི་སྒོས།། གསང་གསུམ་ལྷ་དང་དབྱེར་མེད་གཅིག་བསྲེས་ན།། འདའ་
དཀའི་དམ་ཚིག་འདོར་བ་མི་བྱེད་དམ།། ཕལ་པ་རྣམས་དང་ཐུན་མོང་མ་ཡིན་པས།།
ཀུན་བཟང་བོན་སྐུ་ཁྱོད་ཀྱི་སྙིང་དཀྱིལ་བཞུགས།། རྟག་ཏུ་མ་ཡེང་ཡི་དམ་ལྷ་འདི་
བསྒོམ།། རྫོགས་ཆེན་སྙིང་པོ་ངེས་སྟོན་སྙིང་ལ་སིམ།། མཐར་ཐུག་ལམ་འདིར་རབ་
འཇུག་བུ་མཆོག་ཀྭ །ཞེས་བཤད། བདུན་པ་མེ་ཏོག་དོར་བ་
ནི། སྔ་མ་ལས། ལན་གདབ་མིག་བཀབ་མེ་ཏོག་
174



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དོར། ཞེས་བླ་མས། བུ་ཁྱོད་རྫོགས་ཆེན་དོན་མོས་ན།། འགྱུར་མེད་དོན་གྱི་དཀྱིལ་འཁོར་
དུ། བཅོས་མེད་སེམས་ཀྱི་མེ་ཏོག་དབུལ། བརྡ་ཐབས་རྟེན་འབྲེལ་བརྟག་པར་བྱ། ཅེས་
བཤད་དོ། །སློབ་བུ་རྣམས་ཀྱིས་རང་གི་མིག་དར་གྱིས་བཀབ་ལ་རིག་པའི་ངོ་བོ་ཨའི་
རྣམ་པར་ཕྱུང་བ་ལས་ཀྱི་ལྷ་གང་ཡིན་པ་ལ་ཕོག་པར་བསམ་ལ།། མེ་ཏོག་ཐལ་མོ་
གཉིས་ཀྱི་བར་དུ་སྙིང་ཀར་བཟུང་ལ། ཧོ༔ གནས་ལུགས་དོན་གྱི་དཀྱིལ་འཁོར་
དུ།། ལྷུན་གྲུབ་རིག་པའི་ལྷ་ཚོགས་ལ། གང་ཤར་སེམས་ཀྱི་མེ་ཏོག་འབུལ། ཡི་དམ་
ལྷ་དང་འཕྲད་གྱུར་ཅིག །ཨ་ཨ་ཨ༔ ཞེས་དཀྱིལ་འཁོར་གྱི་དབུས་སུ་དོར་རོ། །བརྒྱད་པ་གསང་མཚན་
གདག་ཅིང་མིག་དབྱེ་བ་ནི། སྔ་མ་ལས། མིང་གདག་མིག་དབྱེ་མཐོང་བ་བསྟན། ཞེས་དང་པོ་མེ་ཏོག་ཕྱོགས་གང་དུ་
བབས་པའི་རིགས་ཀྱི་ལྷའི་མཚན་ལས་གྲས་ཏེ་མིང་གདག་པ་ནི། དབུས་སུ་བབས་ན། ཀུན་སྣང་མི་འཁྲུལ་
རྩལ། ཤར་དུ་བབས་ན། གསལ་བ་མི་འགྱུར་རྩལ། བྱང་དུ་བབས་ན། དགེ་ལྷ་ལེགས་འབྱུང་
རྩོལ། ནུབ་ཏུ་བབས་ན། བྱེ་བྲག་མི་འགག་རྩལ། ལྷོ་རུ་བབས་ན། དགའ་བ་ལེགས་གྲུབ་རྩོལ།
དབུས། འོ་བུ་ཁྱོད་རྣམས་ཀྱི་ཡི་དམ་ནི་འཁྲུལ་མེད་ཐུགས་ཀྱི་ལྷ་ཀུན་སྣང་ཁྱབ་པ།
ཤར་འགྱུར་མེད་སྐུའི་ལྷ་གསལ་བ་རང་བྱུང་། བྱུང་ལེགས་འབྱུང་ཡོན་ཏན་ལྷ་དགེ་ལྷ་གར་ཕྱུག །ནུབ་མི་འགག་གསུང་
གི་ལྷ་བྱེ་བྲག་དངོས་མེད། ལྷོ་ལྷུན་གྲུབ་ཕྲིན་ལས་ཀྱི་ལྷདགའ་བ་དོན་འགྲུབ། མཆན་ནོ། ཞེས་བྱ་བ་ཡིན་ལ། དེ་
ཡང་སྟོང་ཉིད་ཡེ་ཤེས་རྒྱུད་ལ་གསལ་བའི་བརྡར་སྐུ་མདོག་དཀར་པོ། མེ་ལོང་ཡེ་ཤེས་སྐུ་
མདོག་སེར་པོ། མཉམ་ཉིད་ལྡང་། སོར་རྟོགས་དམར། བྱ་གྲུབ་སྔོ། མཆན་ནོ། །དབུས་དེ་བཞིན་ཉིད་ཀྱི་
རིགས་འཛིན་པའི་བརྡར་ཕྱག་མཚན་རིན་པོ་ཆེའི་ཆག་ཤིང་དང་འཁོར་ལོ། །ཤར་
གཡུང་དྲུང་རིག་དུང་གི་ཆག་ཤིང་དང་གཡུང་དྲུང་། གཡུའི་ཆག་ཤིང་དང་འཁོར་ལོ། །ཟངས་ཀྱི་ཆག་ཤིང་དང་པདྨ་
བིཌཱུརྱའི་ཆག་ཤིང་དང་རིན་པོ་ཆེ མཆན བོན་སྐུ་བདེ་ཆེན་གྱི་ངང་ལ་གནས་པའི་བརྡར་ཕྱག་
མཉམ་བཞག །རྫོགས་སྐུ་རང་གསལ། ཕྱག་རྒྱ་ཐུགས་ཀར་བཀྲོལ་ག ངོ་ཉིད་གཡོ་མེད་ཕྱག་རྒྱ་སྐྱབ་སྦྱིན། སྤྲུལ་
སྐུ་རང་ཤར་ཕྱག་རྒྱ་བོན་འཆད། མངོན་བྱང་འགྱུར་མེད་ཕྱག་རྒྱ་ས་གནོན། མཆ། འབྱུང་བ་ནམ་མཁའི་
【75



་་་་་་
ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཁམས་ལ་དབང་སྒྱུར་བའི་བརྡར་ཡུམ་ནམ་མཁའི་ལྷ་མོ། །འབྱུང་བ་ས། སའི་ལྷ་མོ། །འབྱུང་
བ་རླུང་། རླུང་གི་ལྷ་མོ། །འབྱུང་བ་མེ། མེའི་ལྷ་མོ། །འབྱུང་བ་ཆུ། ཆུའི་ལྷ་མོ། །མཆན། ཞེ་སྡང་ཟིལ་གྱིས་
གནོན་པའི་བརྡར་སེང་གེའི་གདན། གཏི་མུག་གླང་པོ། ང་རྒྱལ་འབྲུག །འདོད་ཆགས་ཁྱུང་། ཕྲག་
དོག་རྟ། མཆན། བྱམས་པ་ཆེན་པོའི་སྟོབས་དང་ལྡན་པས་དམྱལ་བ་ཚ་གྲང་གི་སྡུག་
བསྔལ་ལས་སྐྱོབས་ཤིང་འགྲོ་བའི་དོན་མཛད་པོ། ཡེ་ཤེས་བྱོལ་སོང་། ཞི་བ་ལྷ་མིན། སྦྱིན་པ་ཡི་
དྭགས། ཡང་པ་མི། མཆ། དེ་ཉིད་ཕྱི་ལྟར་ན་གཤེན་ལྷ་འོད་དཀར། གསས་རྗེ གར་གསས། གནམ་
གསས། རྒོད་གསས་མཆན ནང་ལྟར་ན་ཀུན་སྣང་ཁྱབ་པ། གསལ་ བ་རང་བྱུང་། དགེ་ལྷ་གར་ཕྱུག །བྱེ་
བྲག་དངོས་མེད། དགའ་བ་དོན་འགྲུབ་མཆན། གསང་བ་ལྟར་ན་གཙོ་མཆོག་ མཁའ་འགྱིང་། ཁྲོ་
གསས། རྔམ་གསས། དབལ་གསས། གཏུམ་གསས། མཆན། ཡང་གསང་ལྟར་ན་སྟོང་ པ་ཉིད་ཀྱི་ཡེ་
ཤེས་ལགས་པས། མེ་ལོང་། མཉམ་ཉིད། སོར་རྟོགས། བྱ་གྲུབ། མཁན་ནོ། །བུ་ཁྱོད་སྟོང་ཉིད་ཡེ་
ཤེས་ལ་བློ་གོམས་པར་གྱིས། མེ་ལོང་། མཉམ་ཉིད། སོར་རྟོགས། བྱ་གྲུག མཆན་ནོ། ཤིག སྐྱེས་དམན་
རིགས་
ལ། ཀུན་སྣང་མི་འཁྲུལ་ལྕམ། ལ་སོགས་བསྒྱུར་ལ་གོང་བཞིན་ངོ་སྤྲད་དོ། །གཉིས་པ་ལ་གཉིས་ལས་
དང་པོ་མིག་ཕྱེ་བ་ལ། སློབ་བུས། ཀྱེ་མ་གཡུང་དྲུང་སློབ་དཔོན་རྗེ། བདག་ཅག་མ་རིག་འཁྲུལ་
པས་སྒྲིབ། རང་རིག་ཡེ་ཤེས་ཞལ་མ་མཐོང་། བླ་མའི་ཐུགས་རྗེས་མིག་ཕྱེར་འཚལ།
ཞེས་ཞུས་ལ། ལན་དུ་བླ་མས། སྐལ་ལྡན་རིགས་ཀྱི་བུ་ཁྱོད་ཉིད། མ་རིག་མུན་པས་མིག་ལོང་
ནས། རང་རིག་ཡེ་ཤེས་དོན་མ་མཐོང་། དིང་འདིར་བརྡའ་ཐབས་རྟེན་འབྲེལ་
གྱིས། མ་རིག་མུན་བསལ་རིག་སྤྱན་ཕྱེ། ལྷ་དང་སློབ་དཔོན་གྲོགས་ལ་ལྟོས། ཞེས་
གསེར་གྱི་ཐུར་མས་མིག་དར་ཕྱེས་ཏེ། དཀྱིལ་འཁོར་ལ་ལྟོས་ཤིག །བྱས་ལ་ཅིར་མཐོང་དྲིས་པས། དཀྱིལ་
འཁོར་ ཕྱོགས་མདོག་གི་དར་གྱིས་གཡོགས་པ་ལས། དཀར་པོ་མཐོང་
། ཟེར་ན། འོ་བུ་ཁྱོད་ཀུན་སྣང་
ཁྱབ་པ་ལ་གསོལ་བཏབ་གྱིས་ཤིག །གཙོ་མཆོག་མཁའ་འགྱིང་བསྙེན་སྒྲུབ་གྱིས་ཤིག
སྟོང་ཉིད་ཡེ་ཤེས་ལ་བློ་གོམས་པར་གྱིས་ཤིག །ནམ་ཞིག་དབུས་དེ་བཞིན་རིགས་
76



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཀྱི་ཞིང་ཁམས་སུ་སངས་རྒྱ་བར་འགྱུར་རོ།། ཞེས་བཤད་དོ། །དེ་བཞིན་སེར་པོ་ལ་གསལ་བ་རང་བྱུང་།
ཁྲོ་གསས། མེ་ལོང་། གཡུང་དྲུང་རིགས། ལྗང་གུ་ལ། དགེ་ལྷ་གར་ཕྱུག །རྔམ་གསས། མཉམ་ཉིད། འཁོར་ལོ་རིགས་
དམར་པོ་ལ། བྱེ་བྲག་དངོས་མེད། དབལ་གསས། སོར་རྟོགས། པདྨ་རིགས། སྔོན་པོ་ལ། དགའ་བ་དོན་གྲུབ།
གཏུམ་གསས། བྱ་གྲུབ། རིན་ཆེན་རིགས་སོགས་ཁ་བསྒྱུར་ལ་བཤད་དོ། །གཉིས་པ་དཀྱིལ་འཁོར་གྱི་དེ་ཉིད་བཤད་པ་
གི གར་མས་ཐུར་མས་མཚོན་དཔོན་གསས་ཀྱིས་ངོ་སྤྲད་དེ ཀྱེ་སྐལ་བ་དང་ལྡན་པའི་བུ་མཆོག་རྣམས་
དཀྱིལ་འཁོར་འདིའི་དབུས་ཟླུམ་པོ་མཐིང་གར་བྱུང་བ་ནི། གཞི་བོན་ཉིད་ཀྱི་དོན་གང་
གིས་ཀྱང་བཅོས་སུ་མེད་པའི་བརྡའོ། །པད་འདབ་བརྒྱད་མཛེས་ཚོན་དུ་བྱུང་བ་ནི་
གཞི་ལ་འགག་པ་མེད་པར་སྣ་ཚོགས་སུ་ཤར་བའི་བརྡའོ། །གྲུ་ཆད་བཞིར་བྱུང་བ་ནི་
ཕྲིན་ལས་བཞི་རང་ལ་ཚང་པའི་བརྡའོ། །སྒོ་བཞི་དང་ལྡན་པ་ནི་ཚད་མེད་བཞི་ལྷུན་
གྱིས་གྲུབ་པའི་བརྡའོ། །པདྨ་གྲངས་མེད་དང་ལྡན་པ་ནི་བསམ་གྱིས་མི་ཁྱབ་པའི་
ཡོན་ཏན་འབྱུང་བའི་བརྡའོ། ། རིན་པོ་ཆེའི་རྩིགས་པ་ལྔ་བྱུང་བ་ནི་ཡེ་ཤེས་ལྔའི་རང་
མདངས་དང་ལྡན་པའི་བརྡའོ། །རྟ་བབས་བཞི་དང་ལྡན་པ་ནི། ཐུགས་རྗེ་ཆེན་པོ་
བཞིའི་རྒྱུན་མི་འགག་པའི་བརྡའོ། །འདོད་ཡོན་གྱི་སྣམ་བུ་ནི་ཚོགས་དྲུག་མ་སྤང་
རྒྱུན་དུ་ཤར་བའི་བརྡའོ། །དྲ་བ་དང་དྲ་ཕྱེད་ནི་གཞིའི་ཡོན་ཏན་ཡོངས་སུ་རྫོགས་
པའི་བརྡའོ། །དར་བུ་ཁད་ནི་འགྲོ་དོན་ལ་ ཕྱོགས་རིས་མེད་པའི་བརྡའོ།། ཞེས་རྟེན་
དཀྱིལ་འཁོར་ངོ་སྤྲད་ལ། དེ་ནས་བརྟེན་པ་རྫས་ཀྱི་དེ་ཉིད་བཤད་པ་ནི། དཀྱིལ་འཁོར་དབུས་སུ་སྒྲུབ་བུམ་ལྔ་དང་
གཞན་དབང་རྫས་བཀོད་པ་རྣམས་གར་མས་ཐུར་མས་མཚོན་ལ་དཔོན་གསས་ཀྱིས་ངོ་སྤྲད་དེ། ཀྱེ་སྐལ་བ་དང་
ལྡན་པ་སྙིང་གི་བུ་དཀྱིལ་འཁོར་དབུས་ཀྱི་བུམ་པ་ལྔ་ནི་ཞིང་ཁམས་ལྔ་རང་ལ་རྫོགས་
པའི་བརྡའོ། །ཁ་རྒྱན་ལྔ་ནི་སྐུ་གསུང་ཐུགས་ཡོན་ཏན་ཕྲིན་ལས་ལྔའི་དོན་དང་ལྡན་
པའི་བརྡའོ། །རིགས་རྟགས་ལྔས་བརྒྱན་པ་ནི་རིགས་ཀྱི་ཡབ་ལྔ་ལྷུན་གྱིས་གྲུབ་པའི་
བརྡའོ། །དར་སྣ་ལྔའི་མགུལ་ཆིངས་ལྔ་ནི་ཡུམ་ལྔ་ཡེ་གནས་གཞི་ལ་རྫོགས་པའི་
77



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བརྡའོ། །གཟུང་ཐག་ལྔ་ནི་ཡབ་ཡུམ་གཉིས་མེད་ཀྱི་ཐུགས་རྒྱུད་ལྔའི་འགྲོ་བ་རྗེས་
སུ་བཟུང་བའི་བརྡའོ། །པད་འདབ་བརྒྱད་ཀྱི་རིག་འཛིན་ཡབ་བརྒྱད་ནི་ཚོགས་
བརྒྱུད་གནས་སུ་དག་པའི་བརྡའོ། །ཡུམ་བརྒྱད་ནི་ཡུལ་བརྒྱུད་འཛིན་མེད་རང་
གྲོལ་གྱི་བརྡའོ། །སྒོ་མ་བཞི་ནི་སྐྱེ་རྒ་ན་འཆིའི་བདུད་ལས་གྲོལ་བའི་བརྡའོ། །གཏོར་
ཚོགས་དང་མཆོད་པས་བརྒྱན་པ་ནི་འདོད་ཡོན་རང་ལ་ཤར་བའི་བརྡའོ། ཞེས་བཤད་
གོ །དེ་ནས། བླ་མ་ལ་ཅིར་མཐོང་། དྲིས་པས། བླ་མ་སངས་རྒྱས་སུ་མཐོང་། ཟེར་ན། འོ་
བུ་ཁྱོད་རྣམས་ཀྱིས་དེ་རིང་ནས་བླ་མ་ལ་སངས་རྒྱས་དངོས་ཀྱི་འདུ་ཤེས་གྱིས་ལ་
བླ་མ་མི་རུ་མ་བཟུང་། བླ་མ་ཐ་མལ་མི་རུ་བཟུང་ཞིང་སྨོད་ན་དངོས་གྲུབ་ཀྱི་སྐལ་
བ་ཆད་པར་མ་ཟད་གསང་སྔགས་རྩ་བའི་དམ་ཚིག་ལ་འགལ་ན་ཕྱི་མར་མནར་མེད་
པའི་དམྱལ་བར་སྦྱང་བ་གདོན་མི་ཟའོ།། ཞེས་བསྒོ། དེ་ནས། མཆེད་གྲོགས་ལ་ཅིར་
མཐོང་། དྲིས་པས། ཐར་པ་སྒྲུབ་པའི་གྲོགས་སམ་ལྷ་དང་ལྷ་མོ་མཐོང་། ཟེར་ན། འོ་བུ་
ཁྱོད་རྣམས་ཀྱིས་མཆེད་གྲོགས་ཕན་ཚུན་དམ་ཚིག་གཡུང་དྲུང་སྤུན་གྲོགས་ལྷ་དང་ལྷ་
མོའི་འདུ་ཤེས་ཀྱིས་བརྩེ་བས་འགྲོགས་ལ་འཁོན་པ་སྤོངས་ཤིག །མཆེད་གྲོགས་ལ་
གཤེ་ཞིང་འཐབ་ན་འདྲེས་པའི་དམ་ཚིག་ལ་འགལ་ནས་ཚ་དམྱལ་བརྒྱད་དུ་སྦྱང་བ་
གདོན་མི་ཟའོ།། ཞེས་བསྒོའོ། །དགུ་པ་མནའ་ཆུ་བླུད་ཅིང་སློབ་མའི་དམ་བཅའ་བོར་བ་ནི། སྔ་མ་ལས། གཡུང་
དྲུང་གདན་སྟེང་མནའ་ཆུ་བླུད། ཅེས་སློབ་མ་རྣམས་ཀྱི་འོག་ཏུ་གཡུང་དྲུང་རེ་རེ་བྲིས་ལ་དེའི་སྟེང་དུ་བཞག་སྟེ་བླ་མས་
འདི་སྐད་བརྗོད། བུ་ཁྱོད་གཡུང་དྲུང་གསང་བའི་གདན་བཀོད་པས། འཁོར་འདས་
མ་ལུས་ཟིལ་གྱིས་ནོན་པ་ཡི། འགྱུར་མེད་གཡུང་དྲུང་ཏིང་འཛིན་རབ་ཐོབ་ནས།
ཤེས་སྒྲིབ་ཕྲ་བཅོམས་སངས་རྒྱས་མངོན་གྱུར་ཅིག །དྲུང་མུ་རཏྣ་ཏིཧྥ་ལྷན། དེ་ནས་
དམ་ལ་བཏག་སྟེ་དམ་ཆུ་སྦྱིན་ལ། བླ་མས། ཨེ་མ་སྐལ་ལྡན་རིགས་ཀྱི་བུ་མཆོག་ཁྱོད། སྔོན་
བསགས་ལས་ཀྱིས་གཡུང་དྲུང་བོན་དང་འཕྲད། སྦྱངས་པའི་འཕྲོ་སད་རྫོགས་ཆེན་
Y 78



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དོན་ལ་མོས། སངས་རྒྱས་ལག་འཆང་ཡང་ཟབ་སྙིང་ཏིག་མཇལ། ང་ཡིས་བསྟན་
པ་ཇི་བཞིན་མ་འགྱུར་ན། ཚེ་གཅིག་འཇའ་ལུས་གཡུང་དྲུང་འཕོ་བ་ཆེ། ངེས་པ་
རབ་འཐོབ་ཐེ་ཚོམ་བྲལ་བར་གྱིས། གལ་ཏེ་ཡིད་བཞིན་ནོར་མཆོག་ཕྱིས་དོར་
ནས། མཆོང་བུ་དག་ལ་བྱི་དོར་བྱེད་གྱུར་ན། ལྷ་དང་སློབ་དཔོན་དངོས་སུ་བསླུས་
པས་ན། ཁྱོད་ཉིད་མནར་མེད་གནས་སུ་སྦྱང་བར་ངེས། དེ་བས་དམ་ལ་མ་འདའ་
ཆུ་འདི་འཐུང་། ཨ་ཨོཾ་ཧཱུྃ་ས་མ་ཡ། ཞེས་བདུད་རྩི་བླུད་ཅིང་རྫོགས་ཆེན་གྱི་དོན་བསྒོམ་པའི་དམ་བཅའ་
འབུལ། བཅུ་པ་ལས་བྱང་གཞུང་བསྲང་བ་ནི། སྔ་མ་ལས། ལས་བྱང་གཞུང་བསྲང་ཚོགས་མཆོད་རོལ། ཞེས་རྩ་
གསུམ་དང་བླ་མའི་ཕྲིན་ལས་བཞི་སྦྲག་གམ། ཡང་ན་ཞི་བའི་གཞུང་ལྟར་ནང་མཚམས་ནས་སྐུ་བསྟོད་ཡན་དང་ཚོགས་
མཆོད་བཅས་རྒྱུས་པར་བྱའོ། །གཉིས་པ་དངོས་གཞི་དབང་བསྐུར་བའི་རིམ་པ་ལ་གསུམ། ལམ་སྒོ་དབྱེ་བ། བྱིན་དབབ་
པ། དབང་བསྐུར་དངོས་སོ། །དང་པོ་ལ་བཞི་ལས། དང་པོ་གླུད་དོར་ཞིང་བགེགས་བསྐྲད་པ་ནི། དངོས་གཞིའི་
དབུའི་རིག་པའི་རྩལ་དབང་དོན་བསྡུས་ལྟར། ཧཱུྃ༔ གནས་ལུགས་ཡང་དག་དགོངས་པ་ལ། ཞེས་
པ་ལ་སོགས་པས་སློབ་མའི་གྲངས་ཀྱི་གླུད་ཕྱིར་དོར་རོ། །གཉིས་པ་ཁྲུས་གསོལ་བ་ནི། དེའི་གོང་ནས་ཨེ་མ་སྐལ་
ལྡན་བུ་ཁྱོད་ཉིད། ལ་སོགས་པས་ཁ་བཤལ་ལ་གདོང་བཀྲུར་བཅུག །གསུམ་པ་ཡན་ལག་ལ། གོང་གི་སྟ་གོན་
སྐབས་ལྟར། སྐྱབས་འགྲོ། སེམས་བསྐྱེད། བཤགས་པ། ཚོགས་བསགས་རྣམས་བྱའོ། །བཞི་པ་སྒོ་དབྱེ་བའང་གོང་
ལྟར་ཚིག་བཤད་ཀྱིས་དབྱེའོ། གཉིས་པ་བྱིན་དབབ་པ་ལ་གསུམ། སྙིང་པོས་བྱིན་དབབ་པ། ཏིང་འཛིན་
གྱིས་བྱིན་དབབ་པ། ཚིག་བཤད་ཀྱིས་བྱིན་དབབ་པའོ། །དང་པོ་སྙིང་པོས་བྱིན་དབབ་པ་ནི། ཨ་ཨཾ་ཧཱུཾ། རོ་ཛ་
ཨ་དཀར་བ་གྱེར་གསལ་འབར་ནམ་དྲང་གྱེར་སྤུངས་ཧྲི་མ་ཧ་རི་ནི་ས་སརྦ་སི་ཏི་
ཧཱུྃ་ཧཱུྃ་ཧཱུྃ། ཞེས་རྩ་སྔགས་ཁ་ཡར་བགྲང་ངོ༌། །གཉིས་པ་ཏིང་འཛིན་གྱིས་བྱིན་དབབ་པ་ནི། དཔོན་གསས་
ཀྱིས་དཔྲལ་བར་གཡུང་དྲུང༌ དཀར་པོ་གཡས་སུ་འཁོར་བ་ལ་ཤེས་པ་གཏད། སློབ་
མ་རྣམས་ཀྱིས་རང་རང་གི་སྙིང་ནང་དུ་གཡུང་དྲུང་དམར་སེར་རམ་མཐིང་ཀ་
གཡས་སུ་ཀྱི་ལི་ལི་འཁོར་བ་ལ་ཤེས་པ་གཏད་དུ་བཅུག །བླ་མ་དང་གསང་བ་འདུས་
17



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་དབྱེར་མེད་དུ་རང་རང་གི་སྤྱི་གཙུག་ཏུ་གར་སྟབས་མཛད་ནས་བཞུགས་པར་
བསམ། འཁོར་དུ་བརྒྱུད་པའི་བླ་མ་རྣམས་དང་རིག་འཛིན་མཁའ་འགྲོ་ཐམས་ཅད་
སྤྲིན་གཏིབ་པ་ལྟར་བྱོན་པར་བསམ། མཁའ་འགྲོ་མ་ཊཱ་སིལ་ཐོགས་པ་གྲངས་མེད་
པ་གར་བྱེད་ཅིང་རང་རང་གི་རྩ་དབུ་མ་ནས་མར་སིབ་སིབ་ཐིམ་པར་བསམ། གསུམ་
པ་ཚིག་བཤད་ཀྱིས་བྱིན་དབབ་པ་ནི། སློབ་མ་རྣམས་ལུས་ཆ་ལུགས་ལྔ་ལྡན་བྱ་ལ་ཏིང་འཛིན་བསྒོམ་དུ་བཅུག་ཁྱེའུ་
དང་བུ་མོ་བཞི་འམ་བརྒྱད་ཀྱིས་རུས་རྒྱུན་གསོལ་ལ་ཁཱ་སིལ་དཀྲོལ་གྱིན་གར་བྱེད། གར་མས་དར་ནག་གི་ཨང་གྷ་རག་
དང་། དར་དམར་གྱི་དཔྱང་བུ་དང་། ཐོད་པའི་ཕྲེང་བ་གསོལ་ལ་དབང་གི་ལས་བྱེད། དཔོན་གསས་ཀྱིས་རིན་པོ་ཆེའི་
སྲོག་ཞུ་དང་
། དར་གྱི་དབང་བེར་དང་། རུས་པའི་རྒྱུན་ཆ་གསོལ་ལ་དབང་བྱིན་དབབ། དེ་ནས་མི་རྐང་གི་གླིང་བུ་
འབུད། ཐོད་ཆེན་གྱི་ཌཱ་རུ་དཀྲོལ། ཚིལ་ཆེན་གྱི་དུད་པ་ཕྱུང་། རྔ་གཤང་གི་སྒྲ་དང་བཅས་འདི་སྐད་དོ། ཨེ་མ་ཧོ།
བོན་སྐུ་ཀུན་བཟང་མཁའ་ལྟར་སྤྲོས་དང་བྲལ།། གཤེན་ལྷ་འོད་དཀར་བདེ་གཤེགས་
འདུས་པའི་ལྷ།། ཚད་མེད་འོད་ལྡན་ཐུགས་རྗེ་བཞི་ལྡན་གཤེན།། འཆི་མེད་གཙུག་
ཕུད་སྲོག་མེད་གཡུང་དྲུང་སྐུ། བཟང་ཟ་རིང་བཙུན་རྒྱལ་བ་ཀུན་གྱི་ཡུམ། གསང་བ་
འདུས་པ་གསང་བའི་མཛོད་ཆེན་འཆང་།། བདེར་གཤེགས་དགོངས་པའི་བརྒྱུད་པའི་
བླ་མ་རྣམས། ༧ འདིར་སྤྱོན་དབང་ལ་གཤེགས་སོ་ཤ་ར་ར། བྱིན་རླབས་དབང་གི་
སྤྲིན་དཔུང་ཡ་ལ་ལ། དངོས་གྲུབ་དབང་གི་ཆར་འབེབས་སི་ལི་ལི།། ཐུགས་རྗེ་དབང་
གི་ཟིལ་ཐིག་ན་ར་ར།། ཕྲིན་ལས་དབང་གི་འཁོར་ལོ་སྒ་ར་ར།། ཡེ་ཤེས་མདངས་ལྔའི་
འཇའ་ཚོན་ཀོ་རོ་རོ། །གསལ་སྟོང་ཟུང་འཇུག་དགོངས་ཉམས་ས་ལ་ལ།། ལྷ་སྲས་
དབྱིངས་ནས་ཕེབས་པ་འུ་རུ་རུ།། དབང་བཞི་མངོན་དུ་སྐུར་ཞིག་བླ་མ་རྗེ། མཐུ་
རྩལ་སྟོབས་ཤུགས་སྐྱེད་ཅིག་ཡི་དམ་ལྷ།། མཆོག་ཐུན་དངོས་གྲུབ་སྩོལ་ཞིག་མཁའ་
འགྲོ་མ། བརྟུལ་ཤུགས་ཉམས་ཆེན་སྤོར་ཞིག་རིག་འཛིན་ཚོགས། ཨ་ༀ་ཧཱུྃ་ཅི་པར་
རཏྣ་སརྦ་སིདྡྷི་ཧཱུཾ་ཧཱུཾ་ཧྲིང་ཧྲིང་ཛ་ཛ	ཕོ་ཝཾ༔ ཅེས་ རོལ་ཚོམ་བྱ་ལ་བྱིན་དབབ་བོ། །སྟག་ལ་
180



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
མེ་འབར་སྲིན་བདུད་དངོས་སུ་སྒྲོལ།། ངས་སུ་དག་པ་ལྷ་ཁམས་བདེ་ལ་བཀོད།།
ཡེ་ཤེས་སྙིང་པོ་ཀླུ་རྣམས་དབང་དུ་བསྡུད།། མི་ལུས་བསམ་ལེགས་མི་ལ་བཀའ་དྲིན་
ཆེ། སྣང་བའི་མདོག་ཅན་སྨན་བཞི་བྲན་དུ་བཀོལ། མུ་ཁྲི་བཙད་པོ་གྲུབ་པའི་རྟགས་
དང་ལྡན། སེམས་དཔའ་བརྡ་ཡི་བརྒྱུད་པའི་བླ་མ་རྣམས། འདིར་སྤྱོན༔ ། འགྲེས་
སོ།། རྫུ་འཕྲུལ་སྨན་བཞི་གསང་བརྒྱུད་བསྟན་པ་སྤེལ། ཡེ་ཤེས་བླ་མ་གནམ་བབ་
བཀའ་ཡི་བདག །སྟག་ཟ་ཀླུང་རྒྱལ་གཅན་གཟན་གདོང་ལ་འདེད།། ཨ་ནུ་འཕྲག་
ཐག་བཀའ་རྒྱུད་འཁོར་ལ་སྟོན།། སད་ནེ་གའུ་མུར་མཛེ་དུག་ནད་སེལ།། དད་མི་ཐ་
ཀེ་རྫུ་འཕྲུལ་ཕྱོགས་བཅུར་འགྱེད།། ཤད་བུ་ར་ཁུག་མཁའ་ལ་བྱ་ལྟར་འཕུར།། ཟིང་
པ་མཐུ་ཆེན་ལུང་སྐམ་ཆུ་བོ་འབེབས། སྤེ་བོན་ཐོག་འཕྲུལ་ཉི་ཟེར་རྟ་ལ་ཞོན།།
བོན་ཐོག་རྩེ་བདུད་སྲིན་དངོས་སུ་སྒྲོལ།། གྲུབ་ཐོབ་སྙན་ཁུངས་བརྒྱུད་པའི་བླ་མ་
རྣམས། འདིར་སྤྱོན༔ ། འགྲེས་སོ།། སྟོང་རྒྱུང་མཐུ་ཚེ་ལོ་པཎ་མཁས་པའི་ཕུལ། ཤ་
རི་དབུ་ཆེན་རིགས་སྒྲོགས་ཐལ་མོ་རྡེབ། གྱིམ་ཚ་རྨ་ཆུང་ལུང་རིགས་སྨྲ་དབང་ཐོབ།།
ལྕེ་ཚ་མཁར་བུ་སྒྲ་ཚད་ཕུལ་དུ་ཕྱིན།། སྒྲ་བསྒྱུར་ལོ་ཙཱའི་བརྒྱུད་པའི་བླ་མ་རྣམས།།
འདིར་སྤྱོན༔ ། འགྲེས་སོ།། དྲན་པ་ནམ་མཁས་དུན་ཙེ་ཕྱེ་མར་འཐག །ཟ་རང་མེ་འབར་
མེ་ཡི་ཕྲེང་བ་སྦྲེང་།། མུ་སྤུངས་གསལ་ཏང་འོག་མིན་ཐོགས་མེད་གཤེགས།། ཧྲིས་པ་
གྱེར་མེད་ཁྱུང་ཞོན་མཁའ་ལ་ལྡིང་། རྗེ་ཆེན་ལྷ་སྒོམ་ཚེ་ལ་རང་དབང་ཐོབ།། བློན་
ཆེན་མུ་ཐུར་མཆོག་ཐུན་དངོས་གྲུབ་བརྙེས།། ར་སངས་ཁོད་རམ་སྲིན་ལུས་ཕུར་
པས་བཤིགས། དམུ་ཚ་གྱེར་མེད་བསྟན་པའི་མདོ་འཛིན་གཤེན། ཟླ་བ་རྒྱལ་མཚན་
གཅན་ཟན་ཁལ་དུ་འགེལ། ལོ་པཎ་གྲོལ་ཐོབ་བརྒྱུད་པའི་བླ་མ་རྣམས། འདིར་
སྤྱོན༔ ། འགྲེས་སོ།། གཤེན་ཆེན་ཀླུ་དགའ་བཀའ་ཡི་གཏེར་སྒོ་འབྱེད།། བྲུ་ཤ་ནམ་
མཁའ་མཚན་ཉིད་བོན་ལ་དབང་།། ཅོག་ལ་གཡུ་སྐྱིད་འབུམ་སྡེའི་མཛོད་ཆེན་འཆང་།།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྤ་སྟོན་དཔ་
།
དཔལ་མཆོག་གསང་སྔགས་རྟོགས་ཚད་ལྡན།། ཞུ་ཡས་ལེགས་པོ་སེམས་
ཕྱོགས་གདམས་པའི་མཛོད།། རྨེའུ་སྟོན་ལྷ་རི་བཀའ་རྒྱུད་ཡོངས་ལ་སྤེལ། ལས་
འཕྲོ་གཏེར་བརྒྱུད་འཛིན་པའི་བླ་མ་རྣམས། ། འགྲེས་སོ། དམ་པ་དགོངས་མཛོད་ནམ་
མཁའི་མཛོད་ལ་དབང་།། རྟོགས་ལྡན་སྒོམ་འབར་ཕུང་པོ་འཇའ་ལུས་གྲོལ། ཁྱུང་
སྒོམ་ཇོ་གཡུང་འབྱུང་བཞིར་ཐོགས་ཆགས་མེད། དམ་པ་ཚུལ་ཤེས་གཡུང་དྲུང་འཕོ་
ཆེན་ཐོབ།། གཡོར་པོ་མེ་དཔལ་དམར་ཐག་ནང་ནས་ཆོད།། བདུད་རྩི་རྒྱལ་མཚན་
འོད་གསལ་འཁོར་ཡུག་འཆར།། འགྲོ་མགོན་བློ་གྲོས་སྡེ་སྣོད་མ་ལུས་མཁྱེན།། བྲུ་
སྟོན་འདུལ་བ་ཟག་མེད་འོད་ལུས་བརྙེས།། རྟོགས་ལྡན་ཉམས་བརྒྱུད་འཛིན་པའི་
བླ་མ་རྣམས། འདིར་སྤྱོན༔ ། འགྲེས་སོ།། རྒྱལ་བ་གཡུང་དྲུང་མན་ངག་མཛོད་འཛིན་
གཤེན།། བྲུ་ཤ་ནམ་མཁའ་རིག་པ་ངར་དང་ལྡན།། བྲུ་སྟོན་བསོད་རྒྱལ་སྣང་སྲིད་
ས་ལེར་མཁྱེན།། བྲུ་རྗེ་བསོད་བློ་གཟུང་འཛིན་མཚན་མར་གྲོལ།། རྣམ་རྒྱལ་ཀ་ར་
གདོས་བཅས་འོད་དུ་གསལ། རིན་ཆེན་བློ་གྲོས་ཟག་མེད་དགོངས་པ་ལྡན། མན་
ངག་མཛོད་འཛིན་བྲུ་ཤའི་བླ་མ་རྣམས། འདིར་སྤྱོན༔ ། འགྲེས་སོ། ཤེས་རབ་རྒྱལ་
མཚན་མཁའ་ལ་བྱ་ལྟར་འཕུར།། རིན་ཆེན་རྒྱལ་མཚན་དངོས་སྣང་མཚན་མ་དག །
ནམ་མཁའ་ཡེ་ཤེས་དྲོད་ཚད་དོན་དང་ལྡན། ཀུན་བཟང་རྒྱལ་མཚན་གྲོལ་འཁྲུལ་
གཞི་རྩ་ཆོད།། རིན་ཆེན་རྒྱལ་མཚན་འཆར་ཚད་བོན་སྐུར་གྲོལ། ཚུལ་ཁྲིམས་རྒྱལ་
མཚན་ཡི་དམ་ལྷ་ཞལ་གཟིགས། བསོད་ནམས་ཡེ་ཤེས་ཀུན་བཟང་དགོངས་པར་
བརྙེས། བསོད་ནམས་གཡུང་དྲུང་གདུལ་བྱ་ཐར་པར་འདྲེན།། ཤེ་ཙུ་དྲུང་མུ་གྲུབ་
རྟགས་མངོན་དུ་སྟོན། ཤེས་རབ་འོད་ཟེར་ཚད་མེད་བཞི་དང་ལྡན།། གཡུང་དྲུང་
རྒྱལ་མཚན་འོད་གསལ་ལྷ་སྐུར་གཟིགས།། ཤེས་རབ་བློ་གྲོས་ཀུན་བཟང་བདག་
ཞལ་མཇལག ཤེས་རབ་འོད་ཟེར་འཁོར་འདས་སྒྲིབ་མེད་གསལ།། གཙུག་ཕུད་འོད་
82



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཟེར་སྐུ་བཞི་རང་ལ་བརྙེས། མཁས་མཆོག་གཡུང་ཚུལ་ལུང་རིགས་སྨྲ་དབང་ཐོབ།
རིན་ཆེན་འོད་ཟེར་རྫོགས་ཆེན་དགོངས་པ་ལྡན།། རིན་ཆེན་ལྷུན་གྲུབ་ལྟ་སྤྱོད་རྣམ་
པར་དག །ཤེས་རབ་བསྟན་འཛིན་བསླབ་གསུམ་མཛོད་འཛིན་གཤེན། ཤེས་རབ་
དབང་རྒྱལ་སྒྲ་ཚད་ཕུལ་དུ་ཕྱིན།། གཡུང་དྲུང་དབང་རྒྱལ་དབང་བཞིའི་མངའ་
བདག་ཆེ།། ཕུན་ཚོགས་རྣམ་རྒྱལ་བདུད་བཞི་རང་སར་གྲོལ།། བསོད་ནམས་བློ་
གྲོས་བཀའ་གཏེར་མཛོད་ཆེན་བདག །ཉི་མ་བསྟན་འཛིན་བསྟན་པའི་སྒོ་འབྱེད་
གཤེན།། བསོད་ནམས་ཕུན་ཚོགས་གཤིས་ལུགས་མཁའ་ལྟར་དག །ཤེས་རབ་གཡུང་
དྲུང་དགོངས་པ་མཐའ་དང་བྲལ། བསམ་གཏན་ཡེ་ཤེས་སྣང་བཞི་མཐའ་རུ་ཕྱིན།།
བཀྲ་ཤིས་རྒྱལ་མཚན་རྫོགས་ཆེན་བསྟན་པ་སྤེལ། བརྒྱུད་འཛིན་མཆོག་གྱུར་མཉམ་
མེད་བླ་མ་རྣམས། འདིར་སྤྱོན། ། འགྲེས་སོ། སྨད་བརྒྱུད་ནི། བློ་གྲོས་རྒྱལ་མཚན་བདེ་
ཆེན་བོན་སྐུར་བརྙེས།། བསྟན་པ་འོད་ཟེར་ཉིན་མཚན་འཁོར་ཡུག་འདྲེས།། ཉི་མ་
རྒྱལ་མཚན་མི་མིན་འགྲོ་དོན་མཛད།། དམ་པ་བློ་གྲོས་གཅིག་ཆར་རྟོགས་པ་ཤར།།
གཡུང་དྲུང་ཡེ་ཤེས་རྟོགས་གྲོལ་དུས་མཉམ་གྱུར།། གཡུང་དྲུང་རྒྱལ་མཚན་དུས་
གསུམ་སྒྲིབ་མེད་མཁྱེན། གཡུང་དྲུང་བསྟན་འཛིན་མཁའ་སྤྱོད་ཞིང་ཁམས་ཉུལ།།
ཀུན་གྲོལ་གྲགས་པ་གྲགས་པས་འཇིག་རྟེན་ཁྱབ། ཡེ་ཤེས་བསྟན་འཛིན་ཕྱི་ནང་
སྒྲིབ་མེད་གསལ། གཡུང་དྲུང་ཕུན་ཚོགས་སྣང་སྲིད་སྒྱུ་མར་གཟིགས། ཀུན་གྲོལ་
གསང་རྩལ་གསང་བའི་མཛོད་ཆེན་འཆང་།། རྒྱལ་སྲས་འགྱུར་མེད་རྒྱལ་བསྟན་
རྒྱས་མཛད་གཤེན།། བཀྲ་ཤིས་རྒྱལ་མཚན་སྔ་འགྱུར་བསྟན་པའི་སྒྲོན།། གསང་
སྔགས་གླིང་པ་བཀའ་གཏེར་མཛོད་ལ་དབང་། རྩ་བའི་བླ་མ་དབང་བཞིའི་མངའ་
བདག་ཚེ།། རྫོགས་ཆེན་བརྒྱུད་འཛིན་མདོ་གམ་བླ་མ་རྣམས།། འདིར་སྤྱོན༔ འགྲེས་
སོ། །ཅེས་བྱིན་དབབ་བོ། །གསུམ་པ་དབང་བསྐུར་བ་དངོས་ལ་གཉིས། ཞུ་ལན། དབང་བསྐུར་བའོ། དང་པོ་ནི།
ཟླ 3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སློབ་བུ་རྣམས་ཀྱིས་མནྟེལ་འབུལ་ལ་ཞུ་བ། ཀྱེ་གསང་བདག་བླ་མ་དགོངས་སུ་གསོལ། བདག་
ཅག་སྣོད་ལྡན་སློབ་མ་རྣམས།། ཐུགས་རྗེ་བརྩེ་བའི་རྗེས་བཟུང་ལ། བྱིན་རླབས་
དབང་མཆོག་སྩལ་དུ་གསོལ། ཞེས་ཞུས་པས། ལན་དུ་བླ་མས།། ཨེ་མ་སྐལ་ལྡན་བུ་མཆོག་
རྣམས།། ཕྱི་དབང་ཟབ་མོ་བསྐུར་བར་བྱ།། དད་དང་མོས་གུས་ཤུགས་བསྐྱེད་ལ།
དབང་གི་སྣོད་དུ་རུང་བར་གྱིས། ཞེས་བཤད་དོ། །གཉིས་པ་དབང་བསྐུར་བ་ལ་བདུན། སྤྱིར་ཕྱི་དབང་
ཙམ་ལ། ངོ་བོ་ཐུགས་རྗེ་ནུས་པའི་རྟེན་འབྲེལ་གྱིས་ཕུང་པོ་ལྷ་དང་ཡེ་ཤེས་སུ་སྨིན་པ་ཡིན་ལ། ངེས་ཚིག་ཕུང་པོ་ལྷ་དང་
ཡེ་ཤེས་སུ་དབང་བསྒྱུར་བས་ན་ཕྱི་དབང་དང་། དབྱེ་བ་ཕྱི་བུམ་དབང་། ནང་གསང་དབང་། གསང་བ་ཤེར་དབང་།
ཡང་གསང་ངོ་སྤྲོད་ཀྱི་དབང་། དགོས་པ་ཕུང་པོའི་གདོས་པ་ལས་གྲོལ་བ་དང་སྤྲོས་མེད་དབང་གི་སྣོད་དུ་རུང་བའི་
ཡོན་ཏན་ཡོད་དོ །བསྐུར་ཚུལ་ལ་ཕྱི་བུམ་དབང་
། ནང་གསང་དབང་
། གསང་བ་ཤེར་དབང་
། ཡང་གསང་ངོ་སྤྲོད་ཀྱི་
དབང་། ཞར་བྱུང་དབང་ཕྲན་གཞན་བསྐུར་བ། གཟེངས་བསྟོད་པའོ། །དང་པོ་བུམ་དབང་ལའང་གསུམ། བརྒྱུད་
པའི་བླ་མའི་དབང་། དཀྱིལ་འཁོར་བུམ་པའི་དབང་། རྩ་བའི་ལྷ་དབང་བསྐུར་བའོ། །དང་པོ་བརྒྱུད་དབང་བསྐུར་
བ་ལ། སློབ་མ་རྣམས་ཀྱིས་བརྒྱུད་པའི་བླ་མ་རིམ་དང་གཅིག་ཆར་དུ་མདུན་གྱི་ནམ་
་བསྒོམ་ལ་གནས་གསུམ་ནས་ཡིག་འབྲུ་གསུམ་བྱུང་བ་རང་གི་གནས་གསུམ་
དུ་ཐིམ་པས་སྐུ་གསུང་ཐུགས་ཀྱི་དབང་ཐོབ་པའི་མོས་པར་གྱིས་ཤིག ། བྱོས་ལ་དབང་བསྐུར་
བ་ནི། ཨེ་མ་ཧོ། ཀུན་ཏུ་བཟང་པོ་བོན་སྐུ་བདེ་བའི་ངང་།། གཤེན་ལྷ་འོད་དཀར་
ཐུགས་རྗེ་བཞི་ལྡན་ལྷ། ཚད་མེད་འོད་ལྡན་འགྲོ་ལ་མ་ལྟར་བྱམས།། དེང་གི་སྐལ་
ལྡན་བུ་མཆོག་ལ།། མཆོག་གི་ལྷ་མཆོག་གསུམ་གྱི་དབང་བསྐུར་བས། གནས་ལུགས་
གཞི་རྩ་ཆོད་པའི་དབང་ཐོབ་པར་གྱུར་ཅིག །འཆི་མེད་གཙུག་ཕུད་གཙུག་ཏུ་འོད་
ཟེར་འབར།། བཟང་ཟ་རིང་བཙུན་འགྲོ་དྲུག་གསོ་བའི་མ།། གསང་བ་འདུས་པ་
དགུ་འཕར་གསང་བའི་བདག །དིང་གི་སྐལ་ལྡན་བུ་མཆོག་ལ། སྒྱུ་འཕྲུལ་ལྷ་གསུམ་
གྱི་དབང་བསྐུར་བས། རང་རིག་བདག་ཞལ་མཇལ་བའི་དབང་ཐོབ་པར་གྱུར་
མཁར་བ
184



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཅིག །སྟག་ལ་མེ་འབར་དབལ་མོ་བྲན་དུ་བཀོལ།། ཡོངས་སུ་དག་པ་མཁའ་ལ་བྱ་
ལྟར་འཕུར།། མི་ལུས་བསམ་ལེགས་ལྷ་ཡུལ་དངོས་སུ་ཕེབས། དིང་གི་སྐལ་ལྡན་
བུ་མཆོག་ལ། སྤྲུལ་པའི་ལྷ་གསུམ་གྱི་དབང་བསྐུར་བས། ལྷ་སྐུ་རིག་སྟོབས་འཆར་
བའི་དབང་ཐོབ་པར་གྱུར་ཅིག །ཡེ་ཤེས་སྙིང་པོ་ཀླུ་སྲིན་དབང་དུ་སྡུད།། སྣང་བ་
མདོག་ཅན་བསྒྲགས་གསུམ་བོན་གྱི་བདག །མུ་ཁྲི་བཙད་པོ་ལྷ་དང་གཉིས་མེད་
མཉམ། དིང་གི་སྐལ་ལྡན་བུ་མཆོག་ལ།། རྫུ་འཕྲུལ་སྟོབས་ལྡན་གསུམ་གྱི་དབང་
བསྐུར་བས། འཁྲུལ་པ་རྩད་ནས་ཆོད་པའི་དབང་ཐོབ་པར་གྱུར་ཅིག །རྫུ་འཕྲུལ་
སྨན་བཞི་གསང་བའི་མཛོད་སྒོ་དབྱེ། ཧ་ར་ཅི་པར་བདུད་བཞི་གནས་སུ་དག །སྟག་
ཝེར་ལི་ཝེར་སྤྲུལ་པ་སྣ་ཚོགས་སྟོན།། དིང་གི་སྐལ་ལྡན་བུ་མཆོག་ལ། སྨན་བཞི་ལྷ་
གཤེན་གཉིས་ཀྱི་དབང་བསྐུར་བས།། གདེངས་གྲོལ་རྩལ་ཆེན་རྫོགས་པའི་དབང་
ཐོབ་པར་གྱུར་ཅིག །ཨ་ནུ་འཕྲག་ཐག་མུ་མར་གསེར་ཛཱ་བསྒྱུར། སད་ནེ་གའུ་ཀླུ་
སྨན་དབང་དུ་བསྡུད།། དད་མི་ཐ་ཀེ་ཀུན་བཟང་ངང་དང་མཉམ།། དིང་གི་སྐལ་
ལྡན་བུ་མཆོག་ལ། ཞང་ཞུང་གཤེན་པོ་གསུམ་གྱི་དབང་བསྐུར་བས།། དགོངས་
པ་མཐའ་དང་བྲལ་བའི་དབང་ཐོབ་པར་གྱུར་ཅིག །ཤད་བུ་ར་ཁུག་གློག་གི་ཞགས
པ་འགིང་། ཟིང་པ་མཐུ་ཆེན་འཇའ་འོད་ཕྲེང་བ་འཐེན།། སྤེ་བོན་ཐོག་འཕྲུལ་ཉི་
མའི་ཟེར་ལ་འཇུ།། དིང་གི་སྐལ་ལྡན་བུ་མཆོག་ལ། རྒྱ་བོད་སྒོམ་གཤེན་གསུམ་གྱི་
དབང་བསྐུར་བས། རྟོགས་ཚད་ཡེ་ཤེས་འབར་བའི་དབང་ཐོབ་པར་གྱུར་ཅིག །སྤེ་
བོན་ཐོག་རྩེ་མཁའ་འགྲོ་དབང་དུ་བསྡུད།། སྟོང་རྒྱུང་མཐུ་ཆེན་ཟང་ཐལ་མཁའ་ལ་
གཟིགས།། ཤ་རི་དབུ་ཆེན་མེ་ནང་གཏུམ་མོར་སྐྱོང་། དིང་གི་སྐལ་ལྡན་བུ་མཆོག་
ལ།། ཕྲོམ་ཞང་བོད་ཀྱི་གཤེན་པོའི་དབང་བསྐུར་བས།། འཁོར་འདས་སེམས་སུ་
ཆོད་པའི་དབང་ཐོབ་པར་གྱུར་ཅིག །གྱིམ་ཚ་རྨ་ཆུང་ཕ་བོང་བྱ་ལྟར་འདེད། ལྕེ་
q
195



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཚ་མཁར་བུ་ཉི་ཟླ་མཁའ་ལ་དཀྲོལ། རྒྱུང་ཡར་མུ་ཁོད་ལྷུན་གྲུབ་རིག་འཛིན་བརྙེས།།
དིང་གི་སྐལ་ལྡན་བུ་མཆོག་ལ། གྲུབ་ཐོབ་རིག་འཛིན་གསུམ་གྱི་དབང་བསྐུར་བས།།
འཁྲུལ་མེད་དོན་དང་ལྡན་པའི་དབང་ཐོབ་པར་གྱུར་ཅིག །རྗེ་ཆེན་ལྷ་སྒོམ་གསང་
སྤྱོད་གྲུབ་པ་ལྡན།། བློན་ཆེན་མུ་ཐུར་ཚེ་ལ་རང་དབང་བ།། སྟོང་ཆེན་དམུ་ཚ་རྒྱུད་
ལུང་གསང་བའི་བདག །དིང་གི་སྐལ་ལྡན་བུ་མཆོག་ལ།། སེམས་དཔའ་རྗེ་བློན་
སྟོང་གསུམ་དབང་བསྐུར་བས།། རྣམ་རྟོག་བོན་སྐུར་འཆར་བའི་དབང་ཐོབ་པར་
གྱུར་ཅིག །བླ་ཆེན་དྲན་པ་ཐུགས་དགོངས་མཁའ་ལྟར་དག །རྔམ་པ་ལྕེ་རིང་སྣང་
སྲིད་ཟིལ་གྱིས་ནོན།། ཟ་རང་མེ་འབར་བར་སྣང་ཏིང་འཛིན་སྐྱོང་།། དིང་གི་སྐལ་
ལྡན་བུ་མཆོག་ལ།། རིག་འཛིན་གཤེན་པོ་གསུམ་གྱི་དབང་བསྐུར་བས། གདོས་
བཅས་འོད་དུ་གྲོལ་བའི་དབང་ཐོབ་པར་གྱུར་ཅིག །མུ་སྤུངས་གསལ་ཏང་མཆོག་
གི་དོན་དང་ལྡན།། ཡེ་ཤེས་དབལ་མོ་བཀའ་གཏེར་བོན་གྱི་བདག །གཤེན་ཆེན་
ཀླུ་དགའ་ཟབ་གཏེར་སྒོ་བརྒྱ་འབྱེད།། དིང་གི་སྐལ་ལྡན་བུ་མཆོག་ལ།། བསྟན་
པའི་མངའ་བདག་གསུམ་གྱི་དབང་བསྐུར་བས།། གཉུག་མ་རྒྱུན་ཆད་མེད་པའི་
དབང་ཐོབ་པར་གྱུར་ཅིག །བྲུ་ཤ་ནམ་མཁའ་མཚན་ཉིད་བོན་གྱི་བདག །ཅོག་
ལ་གཡུ་སྐྱིད་གསུང་རབ་མཛོད་འཛིན་གཤེན།། སྤ་སྟོན་དཔལ་མཆོག་རྒྱུད་སྡེའི་
མངའ་དབང་ཆེ། དིང་གི་སྐལ་ལྡན་བུ་མཆོག་ལ། བསྟན་པའི་མདོར་འཛིན་གསུམ་
གྱི་དབང་བསྐུར་བས། འབྲེལ་ཚད་དོན་དང་ལྡན་པའི་དབང་ཐོབ་པར་གྱུར་
ཅིག །ཞུ་ཡས་ལེགས་པོ་ཐེག་ཆེན་བོན་ལ་དབང་། ལྷ་རི་གཉེན་པོ་བཀའ་གཏེར་
བརྒྱུད་པ་འཛིན།། རྨེའུ་སྒོམ་རི་ཁྲོད་འབྲེལ་ཚད་དོན་དང་ལྡན།། དིང་གི་སྐལ་ལྡན་
བུ་མཆོག་ལ།། གསང་ཆེན་སྤེལ་མཛད་གསུམ་གྱི་དབང་བསྐུར་བས།། ས་བཅུ་
གཅིག་ཆར་བགྲོད་པའི་དབང་ཐོབ་པར་གྱུར་ཅིག །བཞག་སྒོམ་འབར་བ་གདོས་
186



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བཅས་དབྱིངས་སུ་དག །ཁྱུང་སྒོམ་ཇོ་གཡུང་བྱ་ལ་སྒོམ་ཁྲིད་འདེབས།། ཞང་སྒོམ་
ཚུལ་ཤེས་ནམ་མཁའི་མཐའ་དང་མཉམ།། དིང་གི་སྐལ་ལྡན་བུ་མཆོག་ལ།། རྟོགས་
ལྡན་སྒོམ་ཆེན་གསུམ་གྱི་དབང་བསྐུར་བས།། སྟོང་ཆེན་གཞི་ཐོག་ཕེབས་པའི་
དབང་ཐོབ་པར་གྱུར་ཅིག །གཡོར་པོ་མེ་དཔལ་སྒྲ་ཚད་དོན་དང་ལྡན།། འགྲོ་
མགོན་བདུད་རྩི་ལུང་རིགས་སྨྲ་དབང་ཐོབ། འ་ཞ་བློ་གྲོས་སྡེ་སྣོད་མ་ལུས་མཁྱེན།།
དིང་གི་སྐལ་ལྡན་བུ་མཆོག་ལ།། མཁས་པའི་དབང་པོ་གསུམ་གྱི་དབང་བསྐུར་བས།།
གཅིག་ཤེས་ཀུན་ལས་གྲོལ་བའི་དབང་ཐོབ་པར་གྱུར་ཅིག །བྲུ་སྟོན་འདུལ་བ་
ཉག་ཅིག་དོན་དང་ལྡན།། བྲུ་རྒྱལ་གཡུང་དྲུང་མི་བརྗེད་གཟུངས་ལྡན་གཤེན།།
ཤ་ནམ་འོད་སྐྱེ་མེད་དགོངས་པ་རྟོགས།། དིང་གི་སྐལ་ལྡན་བུ་མཆོག་ལ།། བྲུ་ཤའི་
གཤེན་པོ་གསུམ་གྱི་དབང་བསྐུར་བས།། ལྟ་བ་ཡེ་གྲོལ་ཆེན་པོའི་དབང་ཐོབ་པར་
གྱུར་ཅིག །མཐའ་བྲལ་བསོད་རྒྱལ་སྐུ་ལུས་སུམ་སྣང་སྤྲུལ།། མཚུངས་མེད་བ་
་བསོད་
བློ་ཤེས་རབ་མཁའ་ལྟར་ཡངས།། རྣམ་རྒྱལ་ཀ་ར་གྲོལ་བ་བཞི་དང་ལྡན།། དིང་གི་
སྐལ་ལྡན་བུ་མཆོག་ལ།། བྲུ་རྗེ་མཚུངས་མེད་གསུམ་གྱི་དབང་བསྐུར་བས། སྒོམ་
པ་སྣང་སྲིད་གཞིར་བཞག་གི་དབང་ཐོབ་པར་གྱུར་ཅིག །རིན་ཆེན་བློ་གྲོས་རྒྱལ་
བསྟན་ཕྱོགས་བཅུར་སྤེལ། ཤེས་རབ་རྒྱལ་མཚན་རྒྱལ་བ་གཉིས་པར་བྱོན།། རྒྱལ་
ཚབ་རིན་རྒྱལ་གཤེན་བསྟན་གསལ་བའི་སྒྲོན།། དིང་གི་སྐལ་ལྡན་བུ་མཆོག་ལ།།
བསྟན་པའི་མངའ་བདག་གསུམ་གྱི་དབང་བསྐུར་བས། སྤྱོད་པ་ཡེ་ཤེས་རོ་གཅིག་
གི་དབང་ཐོབ་པར་གྱུར་ཅིག །ནམ་མཁའ་ཡེ་ཤེས་མཁྱེན་བརྩེ་སྟོབས་དང་ལྡན།།
ཀུན་བཟང་རྒྱལ་མཚན་སྣང་སྲིད་སྒྱུ་མར་གཟིགས། རིན་ཆེན་རྒྱལ་མཚན་དུ་མ་
རོ་གཅིག་རྟོགས།། དིང་གི་སྐལ་ལྡན་བུ་མཆོག་ལ།། མཉམ་མེད་གདེངས་ལྡན་
གསུམ་གྱི་དབང་བསྐུར་བས། འབྲས་བུ་རང་སར་ཟིན་པའི་དབང་ཐོབ་པར་གྱུར་
187



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཅིག །ཚུལ་ཁྲིམས་རྒྱལ་མཚན་ཀུན་བཟང་ངང་ལ་གནས།། བསོད་ནམས་ཡེ་ཤེས་
ལྟ་སྤྱོད་རྣམ་པར་དག །བསོད་ནམས་གཡུང་དྲུང་མཁས་པའི་གྲགས་པ་ཐོབ།།
དིང་གི་སྐལ་ལྡན་བུ་མཆོག་ལ།། མཚུངས་མེད་བླ་མ་གསུམ་གྱི་དབང་བསྐུར་བས།།
གང་ཤར་རྒྱན་དུ་འཆར་བའི་དབང་ཐོབ་པར་གྱུར་ཅིག །ཤེ་ཙུ་དྲུང་མུ་གྲུབ་རྟགས་
ཐོགས་མེད་སྟོན། ཤེས་རབ་འོད་ཟེར་བསྡུ་བཞིའི་དོན་དང་ལྡན།། གཡུང་དྲུང་རྒྱལ་
མཚན་འགྲོ་བའི་སྡུག་བསྔལ་སེལ། དིང་གི་སྐལ་ལྡན་བུ་མཆོག་ལ། འགྲོ་འདྲེན་
གཤེན་པོ་གསུམ་གྱི་དབང་བསྐུར་བས།། སྨིན་གྲོལ་ཕྱོགས་བཅུར་རྒྱས་པའི་དབང་
ཐོབ་པར་གྱུར་ཅིག །ཤེས་རབ་བློ་གྲོས་ཡི་དམ་ལྷ་ཞལ་གཟིགས།། ཤེས་རབ་འོད་
ཟེར་བཀའ་སྐྱོང་བྲན་དུ་བཀོལ།། གཙུག་ཕུད་འོད་ཟེར་དབང་བཞིའི་དོན་དང་
ལྡན།། དིང་གི་སྐལ་ལྡན་བུ་མཆོག་ལ།། མཉམ་མེད་གྲུབ་ཐོབ་གསུམ་གྱི་དབང་
བསྐུར་བས། མྱོང་རྟོགས་གྲོལ་བ་ལྡན་པའི་དབང་ཐོབ་པར་གྱུར་ཅིག །གཡུང་
དྲུང་ཚུལ་ཁྲིམས་སྡེ་སྣོད་སྒོ་འབྱེད་གཤེན།། རིན་ཆེན་འོད་ཟེར་འོད་ཀྱི་ལུས་སུ་གྲོལ།།
རིན་ཆེན་ལྷུན་གྲུབ་རྫོགས་ཆེན་དོན་དང་ལྡན།། དིང་གི་སྐལ་ལྡན་བུ་མཆོག་ལ།།
མཉམ་མེད་འགྲན་བྲལ་གསུམ་གྱི་དབང་བསྐུར་བས།། སྒྲིབ་གཉིས་གནས་སུ་དག་
པའི་དབང་ཐོབ་པར་གྱུར་ཅིག །ཤེས་རབ་བསྟན་འཛིན་བསྟན་པའི་མངའ་
བདག་ཚེ། ཤེས་རབ་དབང་རྒྱལ་ངག་དབང་རྣམ་པར་གྲོལ།། གཡུང་དྲུང་དབང་
རྒྱལ་དུས་གསུམ་སྒྲིབ་མེད་མཁྱེན། དིང་གི་སྐལ་ལྡན་བུ་མཆོག་ལ། འགྲོ་འདྲེན་
དམ་པ་གསུམ་གྱི་དབང་བསྐུར་བས། ཚོགས་གཉིས་གཏེར་ལ་སྤྱོད་པའི་དབང་
ཐོབ་པར་གྱུར་ཅིག །ཕུན་ཚོགས་རྣམ་རྒྱལ་ཚད་མེད་བཞི་དང་ལྡན། ཤེས་རབ་
དགོངས་རྒྱལ་མཁའ་འགྲོའི་ལུང་ཐོབ་གཤེན།། ཉི་མ་བསྟན་འཛིན་བཅུ་ཕྲག་གནས་
ལ་གཟིགས།། དིང་གི་སྐལ་ལྡན་བུ་མཆོག་ལ།། ཕུལ་བྱུང་གཤེན་པོ་གསུམ་གྱི་དབང་
88



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བསྐུར་བས།། སྐུ་གཉིས་མངོན་དུ་གྱུར་པའི་དབང་ཐོབ་པར་གྱུར་ཅིག །བསོད་
ནམས་ཕུན་ཚོགས་ལུང་རྟོགས་ཡོན་ཏན་བརྙེས།། ཤེས་རབ་གཡུང་དྲུང་དོན་གཉིས་
ལྷུན་གྱིས་གྲུབ།། བསམ་གཏན་ཡེ་ཤེས་གནས་ལུགས་ངང་དུ་གྲོལ།། དིང་གི་སྐལ་
ལྡན་བུ་མཆོག་ལ།། བརྒྱུད་ལྡན་གཤེན་པོ་གསུམ་གྱི་དབང་བསྐུར་བས། མཁྱེན་
གཉིས་དོན་དང་ལྡན་པའི་དབང་ཐོབ་པར་གྱུར་ཅིག ། སྨད་བརྒྱུད་དབང་། རང་གྲོལ་
བློ་གྲོས་ཤེས་བྱའི་དཀྱིལ་འཁོར་རྒྱས། བསྟན་པ་འོད་ཟེར་བསྟན་པའི་ཉི་མ་ཆེ།།
ཉི་མ་རྒྱལ་མཚན་རྒྱལ་བསྟན་རྒྱས་མཛད་གཤེན།། དིང་གི་སྐལ་ལྡན་བུ་མཆོག་ལ།
སྐྱེས་མཆོག་དམ་པ་གསུམ་གྱི་དབང་བསྐུར་བས།། དོན་གཉིས་ལྷུན་གྱིས་གྲུབ་
པའི་དབང་ཐོབ་པར་གྱུར་ཅིག །བློ་གྲོས་རྒྱལ་མཚན་སྒྲོ་འདོག་སེམས་སུ་ཆོད།།
གཡུང་དྲུང་ཡེ་ཤེས་བསྟན་པའི་སྲོག་ཤིང་ཚེ།། གཡུང་དྲུང་རྒྱལ་མཚན་སེམས་ཉིད་
རྣལ་དུ་ཕེབས།། དིང་གི་སྐལ་ལྡན་བུ་མཆོག་ལ།། གཙུག་རྒྱན་གཤེན་པོ་གསུམ་གྱི་
དབང་བསྐུར་བས།། དབྱིངས་ཤེས་དབྱེར་མེད་རྟོགས་པའི་དབང་ཐོབ་པར་གྱུར་
ཅིག །གཡུང་དྲུང་བསྟན་འཛིན་རང་རིག་མངོན་གྱུར་གཤེན།། ཀུན་གྲོལ་གྲགས་
པ་སྨིན་གྲོལ་མཛོད་ཆེན་འཆང་།། ཡེ་ཤེས་བསྟན་འཛིན་བདག་མེད་དགོངས་པ་
བརྙེས།། དིང་གི་སྐལ་ལྡན་བུ་མཆོག་ལ། ལུང་རིགས་མངའ་བདག་གསུམ་གྱི་དབང་
བསྐུར་བས། འཁོར་འདས་མཉམ་པ་ཉིད་ཀྱི་དབང་ཐོབ་པར་གྱུར་ཅིག །གཡུང་
དྲུང་ཕུན་ཚོགས་རྟོགས་པ་མཐའ་རུ་ཕྱིན།། ཚེ་དབང་གྲགས་པ་བཀའ་གཏེར་སྙན་
བརྒྱུད་བདག །རྒྱལ་སྲས་འགྱུར་མེད་ཕྲིན་ལས་ཕྱོགས་བཅུར་སྤེལ།། དིང་གི་སྐལ་
ལྡན་བུ་མཆོག་ལ།། བསྟན་པའི་མཛོད་འཛིན་གསུམ་གྱི་དབང་བསྐུར་བས།། ཀུན་
བཟང་བདག་ཞལ་མཇལ་བའི་དབང་ཐོབ་པར་གྱུར་ཅིག །བཀྲ་ཤིས་རྒྱལ་མཚན་
མན་ངག་མཛོད་ཆེན་བརྡོལ།། གསང་སྔགས་གླིང་པ་བརྒྱུད་འཛིན་རྣམ་ལྔའི་ཕུལ།།
139



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྩ་བའི་བླ་མ་རྩ་གསུམ་འདུས་པའི་སྐུ།། དིང་གི་སྐལ་ལྡན་བུ་མཆོག་ལ། དྲིན་ཆེན་
དམ་པ་གསུམ་གྱི་དབང་བསྐུར་བས།། ཉག་གཅིག་མངོན་དུ་གྱུར་པའི་དབང་
ཐོབ་པར་གྱུར་ཅིག ། ཅེས་བསྐུར་རོ། །གཉིས་པ་དཀྱིལ་འཁོར་བུམ་པའི་དབང་བསྐུར་བ་ལ། དབུས་ཀྱི་བུམ་པ་
བླངས་ཏེ་སློབ་མའི་སྤྱི་བོར་བཞག་ལ། ཨ བྱམས་པ་ཆེན་པོའི་བུམ་པ་རུ།། དྲན་སྟོང་ཡེ་ཤེས་
བུམ་བཅུད་བལྟམས། སྐལ་ལྡན་བུ་ལ་དབང་བསྐུར་བས།། ཞེ་སྡང་སྟོང་པ་ཉིད་དུ་
གྲོལ་བའི་དབང་ཐོབ་པར་གྱུར་ཅིག །ཨོཾ་མུ་ཡེ་ཧ་ར་ཨ་བྷི་ཥིཉྩ་ཧཱུྃ། བུམ་ཆུ་སྤྱི་གཙུག་
དུ་བླུགས་ལ། ཧོ་འཁོར་འདས་གཉིས་ཀྱིས་བསྡུས་པའི་བོན་ཐམས་ཅད། སྟོང་པའི་ཆ་
ནས་རྟག་པ་མེད། ཆད་པ་མེད། སྣང་བ་མེད། སྟོང་པ་མེད། གཟུགས་ནས་རྣམ་
མཁྱེན་གྱི་བར་མེད་དོ། །བོན་སྐུ་སྐྱེ་བ་མེད་པའི་དབང་ཐོབ་པར་གྱུར་ཅིག །སྣང་
བའི་ཆ་ནས་རྟག་པ་ཡོད། ཆད་པ་ཡོད། སྣང་བ་ཡོད། སྟོང་པ་ཡོད། གཟུགས་
ནས་རྣམ་མཁྱེན་གྱི་བར་དུ་ཡོད་དོ། །རྫོགས་སྐུ་འགག་པ་མེད་པའི་དབང་ཐོབ་པར་
གྱུར་ཅིག །སྣང་སྟོང་གཉིས་སུ་མེད་པའི་ངོས་ནས། རྟག་ཆད། སྣང་སྟོང་། འཁོར་
འདས་གཉིས་ཀྱི་བསྡུས་པའི་བོན་རྣམས་གཟུགས་ནས་རྣམ་མཁྱེན་གྱི་བར་དུ་
གཉིས་སུ་བྱར་མེད། སོ་སོར་མ་ཡིན། ཐ་དད་པ་མ་ཡིན། སྨྲ་བསམ་བརྗོད་མེད་
ཆེན་པོའོ། །སྤྲུལ་སྐུ་དབྱེར་མེད་མཐའ་གྲོལ་གྱི་དབང་ཐོབ་པར་གྱུར་ཅིག ། ཅེས་བཤད་
དོ། །དེ་ནས་ཤར་གྱི་བུམ་པ་བླངས་ཏེ་དཔྲལ་བར་གཏུགས་ལ། ཨ ཡེ་ཤེས་ཆེན་པོའི་བུམ་པ་རུ།
སྣང་སྟོང་ཡེ་ཤེས་བུམ་བཅུད་བལྟམས། སྐལ་ལྡན་བུ་ལ་དབང་བསྐུར་བས། གཏི་
མུག་མེ་ལོང་ཡེ་ཤེས་སུ་གྲོལ་བའི་དབང་ཐོབ་པར་གྱུར་ཅིག །ཡཾ་མུ་ཡེ་ཧ་ར་ཨ་བྷི་
ཥིཉྩ་ཧཱུཾ། བུམ་ཆུ་སྦྱིན་ནོ། །དེ་ནས་ལྷོ་ཡི་བུམ་པ་བླངས་ཏེ་རྣ་ལྟག་གཡས་སུ་བཞག་ལ། ཨ ཡངས་པ་ཆེན་
པོའི་བུམ་པ་རུ། མྱོང་སྟོང་ཡེ་ཤེས་བུམ་བཅུད་བལྟམས། སྐལ་ལྡན་བུ་ལ་དབང་བསྐུར་
བས། ཕྲག་དོག་བྱ་གྲུབ་ཡེ་ཤེས་སུ་གྲོལ་བའི་དབང་ཐོབ་པར་གྱུར་ཅིག །ཧཱུྃ༔ མུ་
190



རྫོགས་ཆེན་སྐུ་གསུམ་རང་ཤུར་གྱི་ཁྲིད་དང་སྒྲུབ་སྐོར།
ཡེ་ཧ་ར་ཨ་བྷི་ཥིཉྩ་ཧཱུྃ། བུམ་ཆུ་སྦྱིན་ནོ། །དེ་ནས་ནུབ་ཀྱི་བུམ་པ་བླངས་ཏེ་ལྟག་པར་གཏུགས་ལ། ཨ སྦྱིན་
པ་ཆེན་པོའི་བུམ་པ་རུ།། ཚོར་སྟོང་ཡེ་ཤེས་བུམ་བཅུད་བལྟམས།། སྐལ་ལྡན་བུ་
ལ་དབང་བསྐུར་བས།། འདོད་ཆགས་སོ་སོར་རྟོགས་པའི་ཡེ་ཤེས་སུ་གྲོལ་བའི་
དབང་ཐོབ་པར་གྱུར་ཅིག །རོ་མུ་ཡེ་ཧ་ར་ཨ་བྷི་ཥིཉྩ་ཧཱུྃ། བུམ་ཆུ་སྦྱིན་ནོ། །དེ་ནས་བྱང་གི་བུམ་པ་
བླངས་ཏེ་རྣ་ལྟག་གཡོན་དུ་གཏུགས་ལ། ཨ ཞི་བ་ཆེན་པོའི་བུམ་པ་རུ།། གྲགས་སྟོང་ཡེ་ཤེས་
བུམ་བཅུད་བལྟམས། སྐལ་ལྡན་བུ་ལ་དབང་བསྐུར་བས། ང་རྒྱལ་མཉམ་ཉིད་ཡེ་
ཤེས་སུ་ གྲོལ་བའི་དབང་ཐོབ་པར་གྱུར་ཅིག །ཁཾ མུ་ཡེ་ཧ་ར་ཨ་བྷི་ཥིཉྩ་ཧཱུྃ། ཞེས་བུམ་ཆུ་
སྦྱིན་ནོ། །གསུམ་པ་རྩ་བའི་ལྷ་དབང་བསྐུར་བ་ལ་གཉིས། རིགས་ལྔའི་ལྷ་དབང་བསྐུར་བ། རྩབའི་ལྷ་དབང་བསྐུར་བ་
དང་པོ་ནི། ཀུན་སྣང་ ཁྱབ་པའི་སྐུའི་དབང་བསྐུར་ཏེ། ཧོ༔ གཞི་ཡི་ངོ་བོ་སྟོང་པ་ལ། དངོས་
དང་མཚན་མའི་ཡུལ་ལས་འདས། འདི་ནི་ཀུན་ལ་ཁྱབ་ཅིང་སྣང་། སྐལ་ལྡན་ཁྱོད་
ཀྱི་རྟོགས་པར་གྱིས། ཨ དོན་རྟོགས་པ། ཨ བརྟན་པ་ཐོབ་པ། ཨ༔ གྲོལ་བ་མངོན་གྱུར། མཚན་
ནོ། །གསལ་བ་རང་བྱུང་གི་སྐུའི་དབང་བསྐུར་ཏེ། ཧོ༔ གཞི་ཡི་སྙིང་པོ་གསལ་བ་ལ། སྐྱེ་མེད་
འགག་མེད་གནས་པའང་མེད། འདི་ནི་གསལ་བ་རང་བྱུང་ངང་། སྐལ་ལྡན་ཁྱོད་
ཀྱིས་རྟོགས་པར་
རྟོགས་པར་གྱིས། ཨ་ཨ་ཨ༔ དགེ་ལྷ་གར་ཕྱུག་གི་སྐུའི་དབང་བསྐུར་ཏེ། ཧོ གསལ་སྟོང་
གཉིས་མེད་མཉམ་པ་ལ། སྤང་ལེན་དགག་བསྒྲུབ་མཐའ་དང་བྲལ། འདི་ནི་དགེ་ལྷ་
གར་དབང་ཕྱུག །སྐལ་ལྡན་ཁྱོད་ཀྱིས་རྟོགས་པར་གྱིས། ཨ་ཨ་ཨ༔ བྱེ་བྲག་དངོས་མེད་
སྐུའི་དབང་བསྐུར་ཏེ། ཧོ སྣ་ཚོགས་སྣང་བ་འགགས་མེད་ཅིང་། མ་འདྲེས་ཡོང་རྫོགས་
རོལ་པའི་རྩལ། འདི་ནི་བྱེ་བྲག་དངོས་པོ་མེད།། སྐལ་ལྡན་ཁྱོད་ཀྱིས་རྟོགས་པར་
གྱིས། ཨ་ཨ་ཨ༔ དགའ་བ་དོན་འགྲུབ་སྐུའི་དབང་བསྐུར་ཏེ ཧོ༔ འཁོར་དང་འདས་པ་ཀུན་གྱི་
གཞི། སངས་རྒྱས་སེམས་ཅན་དབྱེ་རུ་མེད།། འདི་ནི་དགའ་བ་དོན་ཀུན་འགྲུབ།།
སྐལ་ལྡན་ཁྱོད་ཀྱིས་རྟོགས་པར་གྱིས། ཨ་ཨ་ཨ༔ ཅེས་བུམ་པའི་ཁ་རྒྱན་རིགས་རྟགས་ལྔའམ་
oo
9 }



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རིགས་ལྔའི་སྐུ་བླངས་ལ་སྤྱི་བོར་བཞག་གོ །གཉིས་པ་རྩ་བའི་ལྷ་དབང་བསྐུར་བ་ལ། པད་འདབ་བརྒྱད་དང་སྒོ་བཞིར་
བཀོད་པའི་རིག་འཛིན་རྣམས་ཀྱི་འདྲ་འབག་གམ་ཙ་ཀ་ལི་བླངས་ཏེ་ རིམ་གྱིས་སྤྱི་བོར་བཞག་ལ། གསང་བདག་
ཆེན་པོ་མཐིང་གསལ་མདངས། ཡུམ་ནི་མཁའ་གསལ་དཀར་མོ་འཁྲིལ། སྐལ་ལྡན་
བུ་ལ་དབང་བསྐུར་བས། གསང་བདག་སྐུ་རུ་གྲུབ་གྱུར་ཅིག །ༀ་གུ་རུ་རཏྣ་ཨ་བྷི་
ཥིཉྩ་ཧཱུྃ། རྣམ་སྨིན་རིག་འཛིན་སྐུ་མདོག་དཀར།། གཡུང་དྲུང་མཁའ་འགྲོ་སྐུ་ལ་
འཁྲིལ། སྐལ་ལྡན་བུ་ལ་དབང་བསྐུར་བས། རྣམ་སྨིན་རིག་འཛིན་གྲུབ་གྱུར་ཅིག །
ཨོཾ་གུ་རུ་རཏྟ་ཨ་བྷི་ཥིཉྩ་ཧཱུྃ།། ཚེ་དབང་རིག་འཛིན་སྐུ་མདོག་སྔོ། རིན་ཆེན་མཁའ་
འགྲོ་སྐུ་ལ་འཁྲིལ།། སྐལ་ལྡན་བུ་ལ་དབང་བསྐུར་བས།། ཚེ་དབང་རིག་འཛིན་
གྲུབ་གྱུར་ཅིག །ༀ་གུ་རུ་རཏྟ་ཨ་བྷི་ཥི་ཉྩ་ཧཱུྃ། །ཕྱག་རྒྱ་ཆེན་པོའི་རིག་འཛིན་དམར།།
པདྨ་མཁའ་འགྲོ་སྐུ་ལ་འཁྲིལ། སྐལ་ལྡན་བུ་ལ་དབང་བསྐུར་བས། ཕྱག་རྒྱའི་རིག་
འཛིན་གྲུབ་གྱུར་ཅིག །ཨོཾ་གུ་རུ་རཏྣ་ཨ་བྷི་ཥིཉྩ་ཧཱུཾ།། །ལྷུན་གྲུབ་རིག་འཛིན་སྐུ་མདོག་
ལྗང་། འཁོར་ལོ་མཁའ་འགྲོ་སྐུ་ལ་འཁྲིལ། སྐལ་ལྡན་བུ་ལ་དབང་བསྐུར་བས།། ལྷུན་
གྲུབ་རིག་འཛིན་གྲུབ་གྱུར་ཅིག །ༀ་གུ་རུ་རཏ་ཨ་བྷི་ཥིཉྩ་ཧཱུྃ། ས་གནས་རིག་འཛིན་
སྐུ་མདོག་མཐིང་། ཞི་བའི་མཁའ་འགྲོ་སྔོ་སྐྱ་འཁྲིལ། སྐལ་ལྡན་བུ་ལ་དབང་བསྐུར་
བས། ས་གནས་རིག་འཛིན་གྲུབ་གྱུར་ཅིག །ༀ་གུ་རུ་རཏྟཱ་ཨ་བྷི་ཥིཉྩ་ཧཱུྃ། །ཐོགས་
མེད་ཀུན་སྙོམས་རིག་འཛིན་སེར།། རྒྱས་པའི་མཁའ་འགྲོ་སེར་སྐྱ་འཁྲིལ།། སྐལ་
ལྡན་བུ་ལ་དབང་བསྐུར་བས། ཐོགས་མེད་རིག་འཛིན་གྲུབ་གྱུར་ཅིག །ཨོཾ་གུ་རུ་རཏྣ་
ཨ་བྷི་ཥིཉྩ་ཧཱུཾ།། །གྲུབ་པ་མཐའ་སེལ་རིག་འཛིན་སྨུག །དབང་གི་མཁའ་འགྲོ་སྐུ་ལ་
འཁྲིལ། སྐལ་ལྡན་བུ་ལ་དབང་བསྐུར་བས།། མཐའ་སེལ་རིག་འཛིན་གྲུབ་གྱུར་
ཅིག །ༀ་གུ་རུ་རཏ་ཨ་བྷི་ཥིཉྩ་ཧཱུྃ། བདག་དང་འབྲེལ་པའི་རིག་འཛིན་ལྗང་།།
ལས་གྱི་མཁའ་འགྲོ་ལྗང་སྐྱ་འཁྲིལ། སྐལ་ལྡན་བུ་ལ་དབང་བསྐུར་བས། བདག་
92



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
འབྲེལ་རིག་འཛིན་གྲུབ་གྱུར་ཅིག །ༀ་གུ་རུ་རཏ་ཨ་བྷི་ཥིཉྩ་ཧཱུཾ།། སྒོ་བཞི་སྲུང་མཛད་
ཊཱཀྐི་བཞི། དཀར་སེར་དམར་ལྗང་རྒྱན་དང་ལྡན། སྐལ་ལྡན་བུ་ལ་དབང་བསྐུར་
བས། བདུད་བཞི་གནས་དག་དབང་ཐོབ་ཤོག །ཨོཾ་མ་མ་ཌཀྐི་རཌ་ཨ་བྷི་ཥིཉྩ་ཧཱུྃ། ། ཞེས་
བསྐུར་རོ །གཉིས་ པ་ནང་གསང་དབང་ལག ཀཱ་པ་ལཱ་བདུད་རྩིས་བཀང་བ་བཏེགས་ལ་སྤྱི་བོ་མགྲིན་པ་ཐུགས་ཁ་གསུམ་
དུ་བཞག་ལ། དེ་ཡང་ཁྱོད་རང་རྣམས་ཀྱི་སྤྱི་གཙུག་ཏུ་བླ་མ་དང་ཀུན་བཟང་ཡབ་ཡུམ་
དབྱེར་མེད་དུ་ཐབས་ཤེས་རོལ་པའི་སྦྱོར་མཚམས་ནས་བྱང་སེམས་དཀར་དམར་
གྱི་རྒྱུན་བབས་པ་རང་གི་རྩ་དབུ་མ་ནས་ཐིམ་པས། ལུས་ཀུན་མེར་གྱིས་གང་བར་
སོམས་ཤིག །བྱོས་ལ། ཧཱུྃ༔ སྟོང་ཆེན་མཐའ་བྲལ་རང་བྱུང་ཀཱ་པ་ལཱར།། བདེ་ཆེན་མཆོག་
འབར་རོལ་པའི་བདུད་རྩིས་བཀང༌། རིགས་ཆེན་སྐལ་ལྡན་བུ་ལ་དབང་བསྐུར་
བས།། མཆོག་ཆེན་རང་བྱུང་ཡེ་དབང་ཐོབ་པར་ཤོག །བསྭཱ་ཨོཾ་བ་བ་དེ་ན་ར་ས་ཡ་
ན་ཧཱུྃ་བྷོ་དྷི་ཙིཏྟ་མ་ཧ་སུ་ཁ་ཨ་ཧོ། བདུད་རྩི་ཧུབ་རེ་འཐུང་བས་བདེ་བ་རྒྱས་པར་བསམ་མོ། །དེ་ཡང་
རང་བྱུང་གི་ཡེ་ཤེས་ཡེ་ནས་ངོས་བཟུང་དང་བྲལ་བ་བདེ་བ་ཆེན་པོའི་ངང་དུ་
ཀུན་བཟང་ཡབ་ཡུམ་གྱི་དྭངས་མ་བབས་པས་བདེ་བ་ཤར་བ་ནི། གཉིས་མེད་ཡོངས་
གྲོལ་གྱི་བོན་སྐུ་བདེ་བ་ཆེན་པོར་ངོ་ཤེས་པར་གྱིས་ཤིག །ཅེས་བཤད་དོ། །གསུམ་པ་གསང་བ་
ཤེར་དབང་ནི། གཉེན་པོ་ཡེ་ཤེས་ཀྱི་ཁྱད་པར་དངོས་སམ་ཡིད་ཀྱི་མུ་ཏྲ་ལ་འཁྱུད་ཅིང་འཁོར་ལོ་ལྔ་ལ་དགའ་བཞི་ཡེ་
ཤེས་ངོས་བཟུང་བཅོལ་ཏེ། བླ་མས་གསུངས་པའི་ཚིག་རིམ་པ་བཞིན་སློབ་མས་བསྒོམ་ཞིང་རླུང་བཟུང་ལབླ་མས་
དལ་བུས་ཌ་མ་རུ་དཀྲོལ་ཏེ་དབྱངས་སྙན་པོས། ཨེ་མ་སྐལ་ལྡན་རིགས་མཆོག་སྙིང་གི་བུ། ཐབས་
མཆོག་རྒྱལ་པོ་ཀུན་ཏུབཟང་པོ་ཡག ཤེས་རབ་ཡུམ་ཆེན་ཀུན་ཏུ་བཟང་མོ་ཡུམ། ཡབ་
ཡུམ་གཉིས་མེད་ཟུང་འཇུག་རོལ་པའི་རྩལ། ཟག་མེད་ཡེ་ཤེས་བདེ་བའི་གར་བསྒྱུར་
བས། ཐིག་ལེ་གྲངས་མེད་བདེ་ཆེན་འཁོར་ལོར་བབས། གཡུང་དྲུང་རིགས་རྣམས་
སྦྱོར་བ་ཕྱེད་དེ་ཕྱེད། རྟོག་མེད་རང་བཞིན་དགའ་བདེ་མེ་རེ་རེ།། ཨེ་མ་སྐལ་ལྡན་
93



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རིགས་མཆོག་སྙིང་གི་བུ།། སྤྱི་བོའི་བཅུ་དྲུག་ལོངས་སྤྱོད་འཁོར་ལོར་བབས། རིན་
ཆེན་རིགས་རྣམས་སྦྱོར་བ་ཕྱེད་དེ་བྱེད། འཛིན་མེད་ཡས་བབ་དགའ་བདེ་མེ་རེ་རེ།།
ཨེ་མ་སྐལ་ལྡན་རིགས་མཆོག་སྙིང་གི་བུ། མགྲིན་པ་ནས་བརྒྱུད་བོན་ཉིད་འཁོར་
ལོར་བབས། སངས་རྒྱས་རིགས་རྣམས་སྦྱོར་བ་ཕྱེད་དེ་ཕྱེད། དམིགས་མེད་མཆོག་
དགའི་ཡེ་ཤེས་མེ་རེ་རེ།། ཨེ་མ་སྐལ་ལྡན་རིགས་མཆོག་སྙིང་གི་བུ།། སྙིང་ག་ནས་
བཞི་སྤྲུལ་པའི་འཁོར་ལོར་བབས།། པདྨ་རིགས་རྣམས་སྦྱོར་བ་ཕྱེད་དེ་ཕྱེད།།
དགའ་བའི་ཁྱད་དགའི་ཡེ་ཤེས་མེ་རེ་རེ།། ཨེ་མ་སྐལ་ལྡན་རིགས་མཆོག་སྙིང་གི་བུ།།
ལྟེ་བ་ནས་གཉིས་ཐབས་ཤེས་འཁོར་ལོར་བབས།། ལས་ཀྱི་ལྷ་ཚོགས་སྦྱོར་བ་ཕྱེད་དེ་
ཕྱེད།། ལྷན་གཅིག་སྐྱེས་དགའི་ཡེ་ཤེས་མེ་རེ་རེ།། ཨེ་མ་སྐལ་ལྡན་རིགས་མཆོག་སྙིང་
གི་བུ།། ཡང་དག་འབྲས་བུ་རྩ་འཁོར་ལྔ་པོ་དེར།། རླུང་ལྔས་ཐིག་ལེ་གྱེན་དུ་དྲང་
བ་ཡིས། སྐུ་ལྔ་ཚེ་འདི་ཉིད་ལ་འཐོབ་འགྱུར་ཏེ། གསང་བར་དྲངས་པས་བདེ་
ཆེན་སྤྲུལ་སྐུ་ཐོབ། ལྟེ་བར་དྲངས་པས་གསལ་བ་རྫོགས་སྐུ་ཐོབ། སྙིང་ཁར་དྲངས་
པས་མི་རྟོག་བོན་སྐུ་ཐོབ།། མགྲིན་པར་དྲངས་པས་བཏང་སྙོམས་མངོན་བྱང་ཐོབ།།
སྤྱི་བོར་དྲངས་པས་བདེ་ཆེན་ཡེ་སངས་ ཨེ་མ་སྐལ་ལྡན་རིགས་མཆོག་སྙིང་གི་
བུ། ལམ་འདི་ཤིན་ཏུ་མྱུར་བའི་མཆོག་གྱུར་པས། བུ་ཁྱོད་དམན་པའི་ལྟ་སྤྱོད་ཕྱིས་
དོར་ལ། ངེས་པར་གསང་ལམ་ཟབ་མོ་འདིར་འཇུག་དང་། ཐབས་ཤེས་ལམ་
མཆོག་ཁྱོད་ལ་དབང་བྱས་པས།། ཤིན་ཏུ་གསང་ལ་སྤྱོད་པ་རབ་ཏུ་གཅེས། ཞེས་དགའ་
བཞིའི་ཡེ་ཤེས་ངོ་སྤྲོད་ལ། དབང་གི་དོན་བཤད་པ་ནི སྐལ་བ་ལྡན་པ་རྣམས། ནམ་མཁའ་དང་སྣང་
སྲིད། སྟོང་པ་དང་གསལ་བ། དབྱིངས་དང་ཡེ་ཤེས། ཐབས་དང་ཤེས་རབ། ཡབ་
དང་ཡུམ་རྣམས་ཡེ་ནས་གཉིས་མེད་ལྷན་ཅིག་རོལ་པའི་བདེ་བ་ནི། རྒྱལ་བའི་དགོངས་
པ་ཡེ་ཤེས་བཞི་སྦྱོར་ཞེས་བྱ་སྟེ། མ་སྤངས་པར་ཡེ་ཤེས་ཀྱི་ངོ་བོར་ལྷན་ཅིག་སྦྱོར་བ་
194



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ལ་གནས་པར་གྱིས་ཤིག །ཅེས་བཤད་དོ། །བཞི་པ་ཡང་གསང་ངོ་སྤྲོད་གྱི་དབང་བསྐུར་བ་ལ། བརྡས་
དོན་བརྗོད་པས་སྟོན་ཏེ། ཀྱི་སྐལ་བ་དང་ལྡན་པའི་བུ་རྣམས་ཉོན་ཅིག །གནས་མཆོང་
གུར་སྨུག་པོ་ཉི་ཟླའི་ཁ་པད་སྤྲས་པ་ན་རིན་པོ་ཆེ་སྣ་ལྔས་བཀང་ནས་འདུག་པ་དེ་
མཐོང་ངམ། རིན་པོ་ཆེའི་ཟ་མ་ཏོག་གི་ནང་ན་ཡིད་བཞིན་གྱི་ནོར་བུ་དགོས་འདོད་
འབྱུང་བ་འདུག་པ་དེ་མཐོང་ངམ། རི་རབ་ཀྱི་རྩེ་མོའི་གྲོང་ཁྱེར་གཉིས་ན་མི་རྒོད་ལྔ་
འདུག་པ་དེ་མཐོང་ངམ། གསེར་གཡུའི་ཁང་པ་ན་རིན་པོ་ཆེ་སྣ་ལྔའི་མཆོད་རྟེན་རང་
བྱུང་དུ་བྱོན་ནས་མུ་ཏིག་གི་འཁོར་བར་འདུག་པ་དེ་མཐོང་ངམ། གསེར་གྱི་སྤང་
བཟང་ལ་རིན་པོ་ཆེའི་མེ་ཏོག་བཀྲ་བ་གཡུའི་ཁང་པའི་སྒོ་ནས་གསལ་བ་དེ་མཐོང་
ངམ། ཞེས་བརྗོད་ལ་བརྡ་ལྔའི་དོན་བཀྲོལ་བ་ལས། བརྡ་དང་པོས་རང་ལུས་ལ་
ལྷའི་དཀྱིལ་འཁོར་གནས་པ་སྟོན་པ་ཏེ། མཆོང་གུར་སྨུག་པོ་སྙིང་། ཟླ་བ་གླད་པ་
དུང་ཁང་
། ཉི་མ་རྩེ་རྣམས་ཏེ་ཉི་མའི་འོད་ཟེར་གྱི་ཚུལ་དུ་རྩ་ལུས་ཀུན་ལ་ཁྱབ་པར་
གནས་སོ། །རིན་པོ་ཆེ་སྣ་ལྔས་བཀང་ཅེས་པ་རང་གི་རྩིཏྟའི་དབུས་ན་ཡེ་ཤེས་ལྔའི་
རང་གདངས་འོད་ལྔར་ཤར་ནས་སངས་རྒྱས་འོད་ཀྱི་ཕུང་པོར་བཞུགས་པ་སྟེ། སྟོང་
ཉིད་ལས་ཀུན་སྣང་ཁྱབ་པ། མེ་ལོང་ལས་གསལ་བ་རང་བྱུག མཉམ་ཉིད་ལས་དགེ་ལྷ་
གར་ཕྱུག །སོར་རྟོགས་ལས་བྱེ་བྲག་དངོས་མེད། བྱ་གྲུབ་ལས་དགའ་བ་དོན་འགྲུབ།
དེ་རྣམས་ཀྱང་སྐུ་ཉུངས་འབྲུ་ཙམ་སྤྱན་ཅེར་རེ་བཞུགས་སོ། །ཀླད་པ་དུང་ཁང་ན་
ཁྲོ་བོའི་ལྷ་ཚོགས་བཞུགས་པ་སྟེ། ཤར་ཁྲོ་གསས། བྱང་རྔམ་གསས། ནུབ་དབལ་
གསས། ལྷོ་གཏུམ་གསས། དབུས་གཙོ་མཆོག་དང་ལྔ་ལ་སྐུ་གསུང་ཐུགས་ཡོན་
ཏན་ཕྲིན་ལས་ཀྱི་ཚོགས་བསམ་གྱིས་མི་ཁྱབ་པས་བསྐོར་ནས་གནས་སོ། །དེ་ཡང་
སྙིང་དང་མིག་རྩ་འབྲེལ། མིག་དང་ཀླད་རྩ་འབྲེལ་བའི་གནད་ཀྱིས་སོ། །ལུས་ཀྱི་
རྩ་ཁམས་རྣམས་སུ་ཞི་བ་དང་ཁྲོ་བོ་ལས་མཁན་རྣམས་ཏིལ་གྱི་སྒོང་བུ་ཁ་ཕྱེ་བ་
195



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཞིན་དུ་གནས་སོ། །རིགས་ཀྱི་བུ་རང་ལུས་ལ་ལྷའི་དཀྱིལ་འཁོར་ཡེ་ནས་གནས་པ་
ལ་གསལ་གདབ་པ་ཙམ་ལས་ལྷ་གཞན་དུ་མེད་པར་ཐག་ཆོད་ཅིག །དེ་རིང་ནས་
བུ་ཁྱོད་ བསྐྱེད་རིམ་ལ་དབང་བ་ཡིན་པས་ལུས་ཐ་མལ་དུ་མ་བཞག་ཅིག། ཅེས་
བཤད་དོ། བརྡ་གཉིས་པས་སྙིང་ནང་དུ་སངས་རྒྱས་ཡེ་ཤེས་ལུས་ཅན་བཞུགས་པ་སྟོན་པ་
སྟེ། རིགས་ཀྱི་བུ་རིན་པོ་ཆེའི་ཟ་མ་ཏོག་སྙིང་། ཡིད་བཞིན་ནོར་བུ་རང་གི་སེམས་
ཉིད་དེ། དགོས་འདོད་འབྱུང་བ་ཅེས་པ་སེམས་ཉིད་ལས་སངས་རྒྱས་ཀྱི་ཡོན་
ཏན་ཐམས་ཅད་འབྱུང་པའོ། །ཡང་དག་པ་རྫོགས་པའི་སངས་རྒྱས་ཀྱི་ངོ་བོ་རང་གི་
སེམས་ཉིད་འདི་ལུས་བྱང་ཁོག་ཙིཏྟའི་དབུས་ན་ཡེ་ཤེས་ཟང་ཐལ་དུ་བཞུགས་པ་
སྟེ། ཤ་ཁྲག་ཕུང་པོར་དྲིལ་ཡང་མ་ཐུབ་པར་རང་རིག་ཕྱི་ནང་ཀུན་ལ་ཁྱབ་པས་ལུས་
ཟང་ཐལ་དུ་གནས་པའོ། །མིག་གཉིས་ན་གང་གིས་མ་སྒྲིབ་པ་ས་ལེར་གསལ་བས་
རྩ་ཟང་ཐལ་དུ་གནས་པའོ། །ལྕགས་ཀྱི་ཁང་པར་བཅུགས་ཀྱང་མ་ཐུབ་པར་གཞན་
འཆར་བས་ཡུལ་ཟང་ཐལ་དུ་གནས་པའོ། །ཕར་འགྲོ་བའི་ཡུལ་མེད་དེ་ཡུལ་
སྣང་སེམས་ཀྱིས་བཟོས་པས་ཡུལ་གློ་བུར་བའོ། །ཚུར་གནས་པའི་ས་མེད་དེ་ལུས་
ཕུང་པོ་ཀྱང་སེམས་ཀྱི་རྩལ་ལས་བྱུང་བས་ལུས་ཆུ་ལྷ་ལྟ་བུའོ། །བར་ན་སེམས་ཀྱི་
ངོ་བོ་ལ་སྐྱེ་ཤི་མེད་དེ་དུས་གསུམ་འཕོ་འགྱུར་མེད་པར་བཞུགས་པའོ། །རིགས་ཀྱི་བུ་
རང་སེམས་སངས་རྒྱས་སུ་ཡེ་ནས་གནས་པ་ལས་གཞན་པའི་སངས་རྒྱས་མེད་པར་
ཐག་ཆོད་ཅིག །བུ་ཁྱོད་དེ་རིང་ནས་སངས་རྒྱུས་རང་ལས་རྙེད་པས་སངས་རྒྱས་
གཞན་དུ་མ་ཚོལ་ཞིག །ཅེས་བཤད་དོ། ། བརྡ་གསུམ་པས་མིག་གཉིས་སུ་ཡེ་ཤེས་ཟང་
ཐལ་དུ་ གནས་པ་སྟོན་པ་སྟེ། རིགས་ཀྱི་བུ་རི་རབ་རང་གི་ལུས། རྩེ་མོ་མགོ །གྲོང་
ཁྱེར་གཉིས་མིག་གཉིས། མི་རྒོད་ལྔ་འདུག་པ་ཅེས་པ་མིག་ནས་ཡེ་ཤེས་ལྔ་ཟང་
ཐལ་དུ་བཞུགས་པ་སྟེ་རང་གི་སེམས་ཉིད་འདི། བརྟེན་པ་རང་གི་ཙིཏྟའི་དབུས་ན་
96



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བརྟེན། བྱུང་བ་རྩ་ཡི་ལམ་ལས་བྱུང་
། འཆར་བ་མིག་གཉིས་ཀྱི་སྒོ་ནས་འཆར་ཞིང་།།
ཚུལ་ནི་གང་གིས་ཀྱང་མ་སྒྲིབ་པ་ས་ལེར་གསལ་བ། ངོ་བོ་མཚོན་དུ་མེད་ཅིང་སྐྱེ་
འགག་དང་འཕོ་འགྱུར་བྲལ་བར་གནས་སོ། །རིགས་ཀྱི་བུ་མིག་སྒོ་ན་སངས་རྒྱས་
ཡེ་ནས་ས་ལེར་གསལ་བ་ལ་སངས་རྒྱས་བསྒྲུབ་ཏུ་མེད་པར་ཐག་ཆོད་ཅིག །བུ་ཁྱོད་
དེ་རིང་ནས་འཁྲུལ་པ་ཐམས་ཅད་ཐད་ཀར་ཆོད་པར་ལྟ་བར་དབང་བས་སེམས་
གཟུང་འཛིན་གྱི་སྒྲོགས་སུ་མ་བཅུག་ཅིག །ཅེས་བཤད་དོ། །བརྡ་བཞི་པས་ཡེ་ཤེས་ཀྱི་
གདངས་དབྱིངས་ལ་འགག་མེད་ཤར་བ་སྟོན་པ་སྟེ། གསེར་ནི་བོན་ཉིད་ཀྱི་དབྱིངས་
རྣམ་པར་དག་པ་སྤྲོས་པའི་མཐའ་དང་བྲལ་བ། གཡུའི་ཁང་པ་རང་རིག་པའི་ཡེ་
ཤེས། རིན་པོ་ཆེ་སྣ་ལྔའི་མཆོད་རྟེན་རང་བྱུང་དུ་བྱོན། ཅེས་པ། དེའི་གདངས་སྐུ་
དང་ཞིང་ཁམས་ཀྱི་སྣང་བ་གང་གིས་ཀྱང་བྱས་པ་མ་ཡིན་པ། མུ་ཏིག་གི་འཁོར་
བ་འདུག་ཅེས་པ། མིག་གཉིས་ནས་དབྱིངས་ཀྱི་ནམ་མཁའ་ལ་རང་བཞིན་གྱིས་
འཆར་བ་ཡིན་ཏེ། ནང་གི་དབྱིངས་རྣམ་དག་སྒྲོན་མ་སྙིང་གའི་འོད་ཕུང་གི་དབུས་
ན་རིག་པ་གནས་པ་ལས། ལུ་གུ་རྒྱུད་འོད་རྩར་ཕྱིར་འཕྲོས་པའི་སྣ་གཉིས་ལས་
མིག་གི་གདངས་ཐིག་ལེ་སྟོང་པའི་སྒྲོན་མར་ཤར་བ་ཡིན་ལ། ཕྱིའི་དབྱིངས་ནམ་
མཁའ་སྤྲིན་མེད་ལ་གདངས་ཀྱི་རིག་པ་ལུ་གུ་རྒྱུད་ཤར་བའོ། །དེ་ཡང་ནང་དབྱིངས་
ཀྱི་གདངས་ལྔ་བར་སྣང་ལ་ཤར་དུས། རིག་པ་མ་ཡེངས་པར་གཏད་ནས་རླུང་
འགྲོ་འོང་བཅད་པས། ཐིག་ལེ་འགུལ་འཕྲིགས་མེད་པར་ཟིན་པའོ། །དེས་ན་ཡེ་
ཤེས་སུམ་བརྩེགས་ཀྱི་སྣང་བ་ཅེས་བྱ། རང་བཞིན་དག་པའི་སྣང་བ། བོན་ཉིད་
དག་པའི་རང་གདངས། ཡེ་ཤེས་དག་པའི་འོད་གདངས་གསུམ་ལས། རང་བཞིན་
དག་པའི་སྣང་བ་ནི་རང་རིག་པའི་ངོ་བོ་སྟོང་པ་དངོས་མཚན་དང་བྲལ་བ་འདིའོ། །
བོན་ཉིད་དག་པའི་རང་གདངས་ནི་སྟོང་པ་ལ་འགག་ཏུ་མེད་ཅིང་གང་གིས་ཀྱང་
97



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གླག་མི་རྙེད་པ་མིག་གཉིས་ཀྱི་སྒོ་ན་ཟང་ཐལ་དུ་འཆར་བ་འདིའོ། །ཡེ་ཤེས་དག་
པའི་འོད་གདངས་ནི། སྙིང་གའི་རིག་པའི་གདངས་ཤེལ་སྦུག་ཅན་གྱི་ནང་ནས་
ཞུགས་ནས་ཆུའི་སྒྲོན་མ་ནས་དབྱིངས་ཀྱི་ནམ་མཁའ་ལ་རིག་པ་ལུ་གུ་རྒྱུད་དུ་ཤར་
བ་དེའོ། །རིགས་ཀྱི་བུ་བོན་ཅན་མཚན་མར་སྣང་བ་ཐམས་ཅད་རང་གི་རིག་པའི་
ཆོ་འཕྲུལ་དུ་ངོ་ཤེས་པར་གྱིས་ཤིག །སྐུ་དང་ཞིང་ཁམས་འོད་དུ་སྣང་བ་ཐམས་
ཅད་རང་གི་རིག་པའི་གདངས་སུ་ངོ་ཤེས་པར་གྱིས་ཤིག །རྣམ་པར་རྟོག་པ་ཐམས་
ཅད་རང་གི་རིག་པའི་རྩལ་དུ་ངོ་ཤེས་པར་གྱིས་ཤིག །དེ་དག་གང་ཡང་གདོད་མ་
ནས་རང་བཞིན་མ་གྲུབ་པར་སེམས་ཉིད་ཐིག་ལེ་ཉག་ཅིག་ཏུ་གནས་པར་ཐག་
ཆོད་ཅིག །བུ་ཁྱོད་དེ་རིང་ནས་སྣང་བ་ཐམས་ཅད་རང་སྣང་ཐོད་རྒལ་སྒོམ་པར་
དབང་བས་སྣང་བ་ཐ་མལ་དུ་མ་བཞག་ཅིག། ཅེས་བཤད་དོ། བརྡ་ལྔ་པས་ཡེ་ཤེས་ཀྱི་
རྩལ་སྤང་མེད་རང་བཞིན་ལྷུན་གྲུབ་ཏུ་གནས་པ་སྟོན་པ་སྟེ། གསེར་ཀྱི་སྤང་བཟང་
ཀུན་གཞིའི་ཀློང་གང་གིས་ཀྱང་ལུང་མ་བསྟན་དུ་གནས་པ་ལ། རིན་པོ་ཆེའི་མེ་ཏོག་
བཀྲ་བ་དགེ་མི་དགེའི་རྣམ་པར་རྟོག་པ་སྣ་ཚོགས་སུ་ཤར་བ། གཡུའི་ཁང་པའི་སྒོ་
ནས་གསལ་བ་ཅེས་པ་ཚོགས་དྲུག་གི་རྟོག་པ་དབང་པོའི་སྒོ་ནས་ཕྱིར་འཕྲོ་བ་སྟེ།
རང་གི་མིག་གི་ནང་ནས་གཟུགས་མཛེས་མི་མཛེས། རྣ་བའི་ནང་ནས་སྒྲ་སྙན་མི་
སྙན། སྣའི་ནང་ནས་དྲི་ཞིམ་མི་ཞིམ། ལྕེའི་ནང་ནས་རོ་ཁ་མངར། ལུས་ཀྱི་རེག་བྱ་
འཇམ་རྩུབ། ཡིད་ཀྱི་དགའ་སྡུག་ལ་སོགས་པའི་རྟོག་པ་སྣ་ཚོགས་སྐྱེ་བ་ལ། དེའི་
ངོ་བོར་ཚུར་བལྟས་པས་ངོས་བཟུང་བྲལ་བར་གནས་པ་ཡེ་ཤེས་ཏེ། རྟོག་པ་དང་
ཡེ་ཤེས་ཐ་དད་མེད་པས། རྟོག་པ་སྣ་ཚོགས་སུ་སྣང་བ་ཡེ་ཤེས་ཀྱི་སྣང་བ་ཡིན་ལ་
རྟོག་པ་ཐམས་ཅད་རང་རིག་པའི་ཡེ་ཤེས་སུ་འུབ་ཆུབ་ཀྱིས་འདུས་སོ། །རིགས་ཀྱི་
བུ་བྱང་ཆུབ་ཀྱི་སེམས་ཡེ་ནས་རྩལ་མ་འགག་པར་བཞུགས་པས་རྟོག་པ་སྤང་དུ་
198



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
མེད་པར་ཐག་ཆོད་ཅིག །བུ་ཁྱོད་དེ་རིང་ནས་སྤྱོད་པ་ཡེ་ཤེས་རོ་གཅིག་ལ་དབང་
བར་བྱས་པས། རྟོག་པ་དགག་སྒྲུབ་མེད་པར་ཡེ་ཤེས་ཀྱི་རྩལ་སྣང་འབའ་ཞིག་ཏུ་
ཤེས་པར་གྱིས་ཤིག། ཅེས་བཤད་དོ། །ས་བཅད་ལྔ་པ་ཞར་བྱུང་དབང་ཕྲན་གཞན་བསྐུར་བ་ལགཉིས ཚངས་སྟ
ང་མེ་དབང་། ཏིངནམ་ཆུདབང་བསྐུར་བའོ། །དང་པོ་མེ་དབང་བསྐུར་བ་ལ་གསུམ། ཞུ་ལན དབང་བསྐུར། དབང་དོན་
བཤད་པའོ། །དང་པོ་སློབ་མ་རྣམས་ཀྱིས་ཞུ་བ་ནི། དཔོན་གསས་བླ་མ་འགྲོ་བའི་མགོན།། བདག་
ཅག་མོས་པའི་བུ་ལ་དགོངས།། ཚངས་སྟངས་ལུས་ལ་སྤུར་བའི་སླད། ཡེ་ཤེས་མེ་དབང་
བསྐུར་དུ་གསོལ།། ཉོན་མོངས་དུག་ལྔ་བསྲེགས་ནས་ཀྱང་།། ཡེ་ཤེས་ཚངས་སྟངས་
འབར་བར་མཛོད།། ཅེས་ཞུས་པས། ལན་དུ་བླ་མས།། བུ་ཁྱོད་ལས་དང་སྐལ་བ་ལྡན།། ཚངས་
སྟང་མེ་ཆེན་འབར་བ་ཡིན། ཡེ་ཤེས་མེ་དབང་ངས་བསྐུར་རོ། །གུས་པའི་ལུས་བཏུད་
དད་སྤྲོ་བསྐྱེད།། ཅེས་བཤད་དོ། །གཉིས་པ་དབང་བསྐུར་བ་ལ་
བཞི ཕྱི་བུམ་དབང་། ནང་ལྷ་དབང་། གསང་བ་
ས་བོན་གྱི་དབང་། ཡང་གསང་རྫས་དབང་བསྐུར་བའོ། །དང་པོ་བུམ་དབང་གི བུམ་པ་སློབ་མའི་སྤྱི་བོར་བཞག་ལ།
ༀ་བུམ་པ་རང་བཞིན་གཞལ་ ཡས་ཁང་། བཅུད་ནི་ཡེ་ཤེས་མེ་ཡི་ལྷ། སྐལ་ལྡན་
བུ་ལ་དབང་བསྐུར་བས། དུག་ལྔའི་རྣམ་རྟོག་བསྲེགས་ནས་ཀྱང་། ཡེ་ཤེས་ཚངས་
སྟང་འབར་གྱུར་ཅིག །ཅེས་བུམ་ཆུ་སྦྱིན་ལ་མེའི་རང་བཞིན་དུ་བསམ་ལ་འཐུང་བས། སྒོ་གསུམ་གྱི་
ལས་སྒྲིབ་ཐམས་ཅད་འཚིགས་ནས་སྐུ་གསུང་ཐུགས་ཀྱི་མེ་དབང་ཐོབ་པར་བསམ་
མོ། །དེ་ནས་བུམ་པ་མགོའི་ཕྱོགས་བཞིར་གཏུགས་ལ། བསྭོ་ཨོཾ་བཛྲ་དྷ་ཀི་ནི་བྷུདྡྷ་དྲུང་མུ་ཀརྨ་པདྨ་
རཏྣ་ནེ་རཾ་སྤར་ན་ཡེ་སྭཱཧཱ། ཉི་རི་བྷ་ར་དྲང་དུ། ལན་བཞི་བརྗོད་དོ། །གཉིས་པ་ལྷ་དབང་བསྐུར་
བ་
ནི། མཁའ་དབྱིངས་བོན་ཉིད་ངང་ལས་སྐུར་བཞེངས་པ། དབུས་ཕྱོགས་དེ་བཞིན་
རིགས་ཀྱི་རྒོད་ལྕམ་གྱི། གཏི་མུག་སྲེགས་པ་
གས་པའི་ཚངས་སྟང་དབང་བསྐུར་བས།
སྟོང་ཉིད་ནེ་རི་འབར་བའི་དབང་ཐོབ་ཤོག །ཤར་ཕྱོགས་གཡུང་དྲུང་རིགས་ཀྱི་
རྒོད་ལྕམ་གྱི། ཞེ་སྡང་སྲེགས་པའི་ཚངས་སྟང་དབང་བསྐུར་བས། མེ་ལོང་ནེ་རམ་
399



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འབར་བའི་དབང་ཐོབ་ཤོག །བྱང་ཕྱོགས་ལས་མཆོག་རིགས་ཀྱི་རྒོད་ལྕམ་གྱི། ང་རྒྱལ་
སྲེགས་པའི་ཚངས་སྟང་དབང་བསྐུར་བས། མཉམ་ཉིད་ནེ་རམ་འབར་བའི་དབང་
ཐོབ་ཤོག །ནུབ་ཕྱོགས་པདྨ་རིགས་ཀྱི་རྒོད་ལྕམ་གྱི། འདོད་ཆགས་སྲེགས་པའི་
ཚངས་སྟང་དབང་བསྐུར་བས། སོར་རྟོགས་ནེ་རཾ་འབར་བའི་དབང་ཐོབ་ཤོག །
ལྷོ་ཕྱོགས་རིན་ཆེན་རིགས་ཀྱི་རྒོད་ལྕམ་གྱི། ཕྲག་དོག་སྲེགས་པའི་ཚངས་སྟང་དབང་
བསྐུར་བས། བྱ་གྲུབ་ནེ་རི་འབར་བའི་དབང་ཐོབ་ཤོག །ཨོཾ་བཛྲ་དྷ་ཀི་ནི་བྷུདྡྷ་དྲུང་
མུ་ཀརྨ་པདྨ་རཏྣ་ཛཱ་རོ་ཧ་ར་ཉི་རི་བྷ་ར་ཧཱུཾ་འདུ། ཞེས་བསྐུར། གསུམ་པ་ས་བོན་གྱི་དབང་ནི། རཾ༔
ཡིག་མཚལ་གྱིས་བྲིས་པ་སློབ་མ་ལ་གཏད་དེ། རཾ ཉོན་མོངས་རྣམ་རྟོག་སྲེགས་པའི་མེ། བདེ་
ཆེན་ཚངས་སྟང་སྤར་བའི་མེ། འོད་རྩ་ཁ་འབྱེད་ཡེ་ཤེས་མེ། བྱང་ཆུབ་བདེ་འདོན་
རིག་པའི་མེ། མེ་ཡི་སྙིང་པོ་ཡི་གེ་རཾ༔ སྐལ་ལྡན་བུ་ལ་དབང་བསྐུར་བས། མི་རྟོག་
སྤྲོས་བྲལ་མེ་འབར་ཤོག །རོ་རོ་རོ་རོ་རོ་གྱིས་འཁོར་ལོ་ལྔ་ལ་མེ་སྤར་ལ་རོ་ཡིག་གནས་
ལྔར་གཏུགས་སོ། གྲུབ་ན་གཏུམ་མོའི་དྲག་རླུང་ལྟར་རླུང་བཟུང་བཅོལ། སློབ་དཔོན་གྱིས་ཌཱ་མ་རུ་དཀྲོལ་
ལ་གསོལ་འདེབས་བྱའོ། །བཞི་པ་རྫས་དབང་ནི། མེ་རི་འབར་བ་གཏད་ལ རང་ལུས་དྲོད་བྱུང་རང་བཞིན་
དྲོད། དྲོད་ལས་དྲོད་སྤར་མཚོན་བྱར་མེ། སྐལ་ལྡན་བུ་ལ་གཏད་པ་ཡིས། ལུས་
ལ་བདེ་དྲོད་འབར་བར་ཤོག །ནེ་རི་རོ་ཧ་ར་ཧཱུཾ་འདུ། བདུད་རྩི་ཁོལ་བ་གཏད་ལ། ཁྲག་ལས་
དྲོད་བྱུང་རང་བཞིན་དྲོད། དྲོད་ལས་དྲོད་སྤུར་མཚོན་བྱར་ཆང་། སྐལ་ལྡན་བུ་
ལ་གཏད་པ་ཡིས། ཁྲག་ལས་བདེ་དྲོད་འབར་བར་ཤོག །ནེ་རི་རོ་ཧ་ར་དྡྷོ་འདུ།
ཤ་གཏད་ལ། ཤ་ལས་དྲོད་བྱུང་རང་བཞིན་དྲོད། དྲོད་ལས་དྲོད་སྤར་མཚོན་བྱར་ཤ །
སྐལ་ལྡན་བུ་ལ་གཏད་པ་ཡིས། ཤ་ལས་བདེ་དྲོད་འབར་བར་ཤོག །ནེ་རི་རོ་ཧ་ར་
གྷོ་འདུ། རྫས་ཀྱི་རིལ་བུ་གཏད་ལ རུས་ལས་དྲོད་བྱུང་རང་བཞིན་དྲོད། དྲོད་ལས་དྲོད་
སྤར་མཚོན་བྱར་རྫས། སྐལ་ལྡན་བུ་ལ་གཏད་པ་ཡིས། རུས་ལས་བདེ་དྲོད་འབར་
20



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བར་ཤོག །ནེ་རི་རཾ་ཧ་ར་དྡྷོ་འདུ། རས་གོས་སམ་དར་དཀར་གཏད་ལ། པགས་པར་དྲོད་བྱུང་
རང་བཞིན་དྲོད། དྲོད་ལས་དྲོད་སྤར་མཚོན་བྱར་རྫས། སྐལ་ལྡན་བུ་ལ་གཏད་པ་
ཡིས། པགས་ལས་བདེ་དྲོད་འབར་བར་ཤོག །ནེ་རི་རོ་ཧ་ར་གྷོ་འདུ། འདིང་བ་དམར་
པོ་གཏད་ལ། སྐལ་ལྡན་རིགས་ཀྱི་བུ་ཁྱོད་ལ། མེ་རི་འབར་བའི་གདན་གཏད་པས།
མེ་རི་འབར་བའི་ཀློང་ཡངས་སུ། དཀྱིལ་འཁོར་ལྷ་ཡི་དབང་དང་ལྡན་གྱུར་ཅིག །
ནེ་རི་རཾ་ཧ་ར་བྷོ་འདུ། ཞེས་རྫས་རྣམས་རིམ་པར་གཏད་དོ། །གསུམ་པ་དབང་དོན་བཤད་པ་ནི། འོ་དབང་
འདི་ཐོབ་ནས་ལུས་ལ་རླུང་གི་བདེ་དྲོད་འབར། ངག་ལ་སྔགས་ཀྱི་ནུས་པ་འབར།
སེམས་ལ་རྟོགས་པ་ཁྱད་པར་ཅན་འཆར་བའོ། །བུ་ཁྱོད་རྣམས་ད་ཕྱིན་གཏུམ་མོ་
མེའི་ཏིང་ངེ་འཛིན་བསྒོམ་ཞིང་གོས་རས་རྐྱང་ལ་གནས་དགོས་སོ།། རྫས་རིལ་བྱ་ཐབས་
ལ་ཕྱི་ནང་གཉིས་ལས། ནང་གི་རྫས། འབྲོང་ངམ་གཡག་རོག་པོ་ཤི་མ་ཐག་གི་མཁྲིས་པ་དྲོད་མ་ཡལ་བའི་ནང་དུ་ཕོ་རིལ་
འཁྱོར་བ་གང་བླུགས་ལ་སྐམ་པ་དང་། བཅའ་སྒ་པི་ལིང་གཉིས་འབྱོར་བ་ཕྱེད་རེ། ལྕེ་ཚའི་མེ་ཏོག་དང་ཛཱ་ཏི་ཐུན་རེ།
གོ་བོའི་ཕོ་བའམ་ཤ །སྤྱང་ཀི་དང་བྱ་རྒོད་ཀྱི་མཁྲིས་པའམ་ཤ་གང་རྙེད་དེ་རྣམས་ཞིབ་པར་བཏུལ་ལ་རིལ་བུ་བྱ། བུ་
རམ་ཨ་རག་གམ་ཆང་བཟང་པོས་ཕུག ལོ་གཅིག་ལ་བརྟེན་ན་ལུས་མེ་དཔུང་བཞིན་དུ་འགྲོ། ཕྱིའི་རྫས་ལ་སྒ་པི་ཕོ་
གསུམ་ཁྱོར་བ་གང་རེ། གཡེར་མ་ཁྱོར་ཕྱེད རྡོ་སོལ་ངར་ལྡན་ཁྱོར་ཕྱེད་མིན་ཙམ། ཤིང་ཚ་དང་བཙན་དུག་གཉིས་མཐེ་
བོང་ཙམ་རེ་ཞིབ་པར་བཏུལསྣོད་གཡའ་མེད་ཀྱི་ནང་དུ་དབྱར་ཡིན་ན་ཞག་གཅིག་གམ་དགུན་ཡིན་ན་ཞག་གསུམ་
དྲོ་བར་བསྙལ། དེ་ནས་རང་གི་ལུས་ཐམས་ཅད་དྲི་ཆུས་དག་པར་བཀྲུས་ཏེ། སྨན་ཆེན་བཞི་དང་ཕོ་བ་མིན་པ་ཆ་སྙོམས་
སུ་བྱུག །དེ་རྣམས་དང་མར་རྙིང་གིས་ བཀུ་མཉེ་བྱས་ན་ལུས་དྲོད་མེ་བཞིན་དུ་འབར་རོ། །གཉིས་པ་ཏིང་ནམ་ཆུའི་
དབང་བསྐུར་བ་ལ་གསུམ། ཞུ་ལན དབང་བསྐུར། དབང་དོན་བཤད་པའོ། །དང་པོ་སློབ་མས། དཔོན་གསས་
བླ་མ་ཐུགས་རྗེ་ཅན།། བདག་ཅག་ཐུགས་ཀྱི་བུ་རྣམས་ལ། གཡུང་དྲུང་ཐར་ལམ་སྒྲུབ་
པའི་ཕྱིར། ཏིང་ནམ་བདུད་རྩིའི་དབང་བསྐུར་འཚལ། ཞེས་ཞུས་པའི་ལན་དུ་བླ་མས། ཁྱོད་
ནི་ལས་དང་སྐལ་བ་འཛོམ༎ ཏིང་ནམ་བདུད་རྩི་ཆུ་རྒྱུན་གྱི།། དངོས་གྲུབ་དབང་
20



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཆོག་བསྐུར་བར་བྱ།། དད་པའི་སེམས་ཀྱིས་དབང་ཞུར་འཚལ། ཞེས་བཤད་དོ། །གཉིས་པ་
དབང་བསྐུར་བ་ལ་གསུམ། བུམ་དབང་། ས་བོན་གྱི་དབང་། རྫས་དབང་བསྐུར་བའོ། །དང་པོ་བུམ་པ་བཅུད་ལྡན་
སྤྱི་བོར་བཞག་ལ། ཨོྃ་བུམ་པ་རང་བཞིན་གཞལ་ཡས་ཁང་། བཅུད་ནི་ཏིང་ནམ་རྒོད་ལྕམ་
སྐུ།། ཐུགས་ལས་བདུད་རྩིའི་ཆུ་རྒྱུན་སྤྲོས།། སྐལ་ལྡན་གནས་གསུམ་དབང་བསྐུར་
བས།། བདུད་རྩིའི་རྒྱུན་གྱི་དབང་ཐོབ་ནས།། མཆོག་ཐུན་དངོས་གྲུབ་བརྙེས་པར་
ཤོག །བསྭོ་ཨཱི་གཡུ་འབྲང་བདུད་རྩི་སཱཧཱ། ཏིང་ནམ་ཨོཾ་ལྷན་ཉི་རི་བྷ་ར་དྲང་འདུ།
བུམ་ཆུ་སྤྱི་བོར་བླུགས་པས་ཡེ་ཤེས་ཆུས་ནད་གདོན་སྡིག་སྒྲིབ་ཐམས་ཅད་སོལ་ཁུ་
ལྟར་ནག་ནུར་གྱིས་ཐོན་པར་བསམ།། དེ་ནས་བུམ་ཆུ་ཐིགས་གསུམ་བླུད་པས་སྐུ་
གསུང་ཐུགས་ཀྱི་དབང་ཐོབ་ནས་ལུས་བདུད་རྩིས་མེར་གྱིས་གང་བར་བསམ་མོ། །
གཉིས་པ་ས་བོན་གྱི་དབང་བསྐུར་བ་ནི། མི་ཡིག་གཏད་ལ། མོ༔ ཡེ་ཤེས་ལྔ་ཡི་བདུད་རྩིའི་རྒྱུན།
ས་བོན་མོ༔ ཡིག་དབང་བསྐུར་བས།། ཉོན་མོངས་དྲི་མ་དག་གྱུར་ནས། ཉམས་
ཀྱི་ཆུ་རྒྱུན་འབྲུག་གྱུར་ཏེ།། གཉུག་མའི་བཏུང་བ་ལ་བརྟེན་ནས། གཡུང་དྲུང་སྐུ་
རུ་བརྙེས་པར་ཤོག ། མོ་མོ་མོ་གྱིས་གནས་གསུམ་གཏུགས་སོ། ། གསུམ་པ་རྫས་དབང་ལ། ཐོད་ཞལ་
བདུད་རྩིས་གང་བ་གཏད་ལ། མ་སྤང་གནས་དག་ཀཱ་པཱ་ལཱར། རང་བྱུང་ཡེ་ཤེས་བདུད་རྩིས་
བལྟམས།། སྐལ་ལྡན་བུ་ལ་གཏད་པ་ཡིས།། ཟག་མེད་ཏིང་འཛིན་མཆོག་བརྙེས་
ཤོག །སྨན་མཆོག་ཨ་རུ་གཏད་ལ། སྨན་མཆོག་རྒྱལ་པོ་ཨ་རུ་ར།། སྐལ་ལྡན་བུ་ལ་གཏད་པ་
ཡིས། ཉོན་མོངས་ནད་རྣམས་རང་བཅོམ་ནས།། ཏིང་འཛིན་ཟས་དང་ལྡན་པར་
ཤོག །ཙོངཞི་གཏདལ བདུད་རྩི་ཅོང་ཞི་དཀར་པོ་འདི། འཚོ་བའི་ཟས་སུ་གཏད་པ་ཡིས།
འཁོར་བའི་སྒྲིབ་སྐྱེམས་ཀུན་སངས་ནས།། ལུས་ཀྱི་དྭངས་མ་རྒྱས་པར་ཤོག །འབྲས་
དཀར་ཕྱེ་མར་གཏད་ལ། འབྲུ་དགུའི་སྙིང་པོ་ཕྱེ་མར་འདི།། སྐལ་ལྡན་བུ་ལ་གཏད་པ་ཡི།
བཟའ་བ་ཚོགས་ཀྱི་རང་བཞིན་དུ།། བསོད་ནམས་ཡེ་ཤེས་རྫོགས་པར་ཤོག །ཅེས་བསྐུར་
ས་
202



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རོ། །གསུམ་པ་དབང་དོན་བཤད་པ་ནི འོ་ཏིང་ནམ་ཆུའི་དབང་འདི་ཐོབ་ནས། བཟའ་བ་སྨན་
མཆོག་དང་ཅོང་ཞི། བཏུང་བ་རླུང་དང་གཡའ་ཆབ་ལ་བརྟེན། ཐ་ནའང་བཟའ་
བ་ཚོགས་ཀྱི་རང་བཞིན་ལས་ཐ་མལ་བ་ལྟར་མི་བཟའ་བའི་དམ་ཚིག་ལ་གནས་ན།
དུག་གསུམ་གྱི་ལས་སྒྲིབ་དག་ནས་ཉམས་དང་རྟོགས་པའི་ཡོན་ཏན་ཐམས་ཅད་གོང་
དུ་འཕེལ་ཏེ། མཐར་ཐུག་སྐུ་གསུམ་གྱི་འབྲས་བུ་འཐོབ་པར་འགྱུར་རོ། །དྲུག་པ་གཟེངས་
བསྟོད་པ་ནི། འོ་སྐལ་བ་དང་ལྡན་པ་རྣམས་ཉོན་ཅིག །དབང་འདི་ཐོབ་ནས་དབང་
བཞི་ཡོངས་རྫོགས་ཐོབ་པ་ཡིན་པས། དབང་ཕྱི་མ་གསུམ་མ་ཐོབ་ནའང་བསྐྱེད་
རྫོགས་གནས་ལུགས་ཀྱི་དོན་ལ་དབང་ཐོབ་པ་དང་། རྩ་རླུང་ཡེ་ཤེས་ཀྱི་བདེ་བ་
བསྒོམ་པར་དབང་བས། མ་འབད་ཀྱང་སྐྱེ་བ་གསུམ་ན་གྲོལ་བར་འགྱུར་བ་ཡིན་
ནོ། །དེ་ཡང་དབང་འདི་ཐོབ་ནས་སྣང་བ་དང་ཕུང་པོ་ལ་ཞེན་པ་བཟློག་སྟེ་སྣོད་
བཅུད་དོམ་ཕུང་ཁམས་ལྷ་དང་གཞལ་ཡས་སུ་གོམས་པར་བྱའོ།། དེ་ནས་སློབ་མ་རྣམས་
ཀྱིས་འབྱོར་ཚད་ཀྱི་དབང་ཡོན་འབུལ་ལ་སྤྱི་ལྟར་མཎྜལ་ཚར་གཅིག་བྱའོ། །རྗེས་སུ་གཞུང་གི་མཇུག་ཆོག་དང་བསྔོ་
སྨོན་གྱི་རྒྱས་གདབ གཞན་ཡང་སྨོན་ལམ་རྣམ་གསུམ་ལ་སོགས་ཅི་རིགས་པར་བྱ། བཀྲ་ཤིས་བྱ་ཞིང་འབྲུ་དང་མེ་ཏོག་གི་
ཆར་བསྙིལ་ལོ། །སྨྲས་པ།
ཀུན་བཟང་ཐུགས་གསང་ནས་བྱུང་གདམས་པས་བཅུད།།
གོལ་དང་ལོག་སྐྱོན་དྲི་མས་མ་གོས་པས།།
རང་རིག་རྩལ་ལས་རང་དབང་མཆོག་ཐོབ་ཅིང་།།
ཇི་བཞིན་མངོན་དུ་བྱེད་འདི་རྨད་དུ་བྱུང་།
སྒོ་བཞི་མཛོད་ལྔ་ཐེག་རིམ་དགུ་ལ་སོགས།།
203



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བརྒྱུད་ཁྲི་བཞི་སྟོང་ཇི་སྙེད་གསུངས་པའི་བོན།།
ཀུན་གྱི་སྙིང་པོའི་ཡང་རྩེ་རྫོགས་པ་ཆེའི།།
དོན་གྱི་སྒོ་འབྱེད་འདི་མིན་གཞན་གྱིས་ཅི།།
དེ་ཡི་ལག་ལེན་ཟབ་རྒྱས་མང་བཞུགས་ཀྱང་།།
འཁྲུགས་དང་མི་གསལ་གབ་ཅིང་རྟོགས་དཀའི་གནས།།
འདི་ནི་དོན་རྒྱས་ཟབ་གསལ་འཇུག་པ་བདེ།།
ངེས་གསང་ཐེག་པའི་སྒོ་བརྒྱ་འདི་ཡིས་འབྱེད།།
རང་བཞིན་ཕལ་པའི་ཚིག་རིས་སྤང་བྱས་ནས།།
ངེས་པའི་ལུང་ལས་ཇི་བཞིན་གསུངས་པའི་དོན།།
ལེགས་འདོམས་གདམས་པའི་ཡང་བཅུད་འདི་ཁོ་ན།།
སྐལ་བཟང་སྐྱེ་བོའི་ཚོགས་རྣམས་དགའ་བར་མཛོད།།
དེར་བྱུང་རྣམ་དཀར་དགེ་བའི་སྒྲོན་གང་དེས།།
འགྲོ་བའི་སྒྲིབ་གཉིས་མུན་པ་གསལ་གྱུར་ཏེ།།
ཚོགས་གཉིས་ལེགས་པར་བསྐྲུན་པའི་སྟོབས་རྒྱས་ཤིང་།།
མཐར་ཐུག་ཀུན་བཟང་མཆོག་ལ་རེག་པར་ཤོག།
ཅེས་པའང་ངེས་པའི་དོན་གཅེས་སྤྲས་མཛད་པའི་སྨན་སྤྲུལ་དམ་པ་བསྟན་འཛིན་ཉི་མ་བཟང་པོ་ནས་ཁྲིད་འདིའི་
མན་ངག་ཡོངས་རྫོགས་ཁ་སྐང་དགོས་ཚུལ་གྱིས་བཀའ་ཡང་ཡང་ཕེབས་པ་ཡིད་ལ་བཅགས་བཞིན་པ་ལ། ཕྱིས་སུ་མཆོག་
སྤྲུལ་མཁས་བཙུན་དུལ་བའི་རང་བཞིན་ཅན་གཡུང་དྲུང་མཚན་གྱིས་བཀས་བསྐུལ་བ་ལ་བརྟེན་ནས་ཤར་རྫ་བཀྲ་ཤིས་



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རྒྱལ་མཚན་མིང་པས་འཕྲལ་དུ་བརྩོམ་པས། བསྟན་པ་རིན་པོ་ཆེའི་རྒྱུན་དུ་འགྱུར་ཞིང་སེམས་ཅན་ཐམས་ཅད་ཐར་
པའི་ལམ་ལ་བགྲོད་པའི་མཐུན་རྐྱེན་དུ་འགྱུར་བ་གྱུར་ཅིག་གུ །ཐ་མལ་སྐྱེ་བོའི་ ཚོགས་ལ་དབང་འདི་བསྐུར་མི་རུང་བས་
དེ་བཞིན་བླ་མ་རྣམས་ནས་མི་ངོ་ཟས་ཕྱིར་མི་གཏོང་བར་ཞུ། ཤར་རྫ་པས་གདམས་སོ། །དགེའོ། །
205



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྫོགས་པ་ཆེན་པོ་སྐུ་གསུམ་རང་ཤར་ལས།
སྤྲོས་མེད་དབང་ཆོག་ནོར་བུའི་
དོ་ཤལ་བཞུགས་སོ། །
༄༅།། རྫོགས་པ་ཆེན་པོ་སྐུ་གསུམ་རང་ཤར་གྱི་ཁྲིད་ལས་སྤྲོས་མེད་དབང་ཆོག་
ནོར་བུའི་དོ་ཤལ་ཞེས་བྱ་བ།
སྐྱེ་འགག་གནས་བྲལ་ནམ་མཁའི་ངོ་བོ་ཉིད།།
ཡེ་ཤེས་ཉི་མ་བྱེ་བས་གནས་ལུགས་དོན།།
འགྱུར་མེད་རྟག་པར་གསལ་མཁྱེན་རང་བྱུང་སྐུ།།
གདོད་མའི་མགོན་པོ་ཡེ་སངས་རྒྱས་ལ་འདུད།།
འཁོར་འདས་བྱེད་པོ་གྲོལ་འཁྲུལ་ལས་འདས་ཤིང་།།
བདེ་སྡུག་སྐྱོན་ཡོན་གང་གིས་མ་གོས་ཀྱང་།།
ལམ་སྣང་མ་འགག་ཐ་དད་བྱུང་རྣམས་ཀུན།།
ཇི་བཞིན་བདེན་མེད་ཆུ་ཟླའི་འཁོར་ལོའི་ཚུལ།།
ས་བདག་གནད་གསང་འཁྲུལ་མེད་མཇལ་བྱེད་པ།།
གཞན་གྱིས་ཅི་སྨོས་ཐེག་བརྒྱད་ཀྱང་མིན་ན།།
མ་ནོར་དོན་ཐོག་ཕེབས་པ་ཡང་རྩེའི་བོན།།
206



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དེ་ཡི་སྒོ་འབྱེད་སྤྲོས་མེད་དབང་ཆོག་སྤེལ།།
གཉིས་པ་ནང་ལྟར་ཏིང་འཛིན་ཡིད་ཀྱི་དཀྱིལ་འཁོར་ལ་རྟེན་ནས་རྫས་དབང་ངག་ལ་བསྐུར་བ་གསང་བའི་དབང་
ལ་གསུམ་ལས། སྤྲོས་བཅས་སྐབས་སུ་ཐམས་ཅད་གསུམ་གསུམ་སྟོན་པར་བྱེད། ཅེས་པས་འཇུག་པའི་གང་ཟག་གི་
མཚན་ཉིད་དེ་དག་ལས་བསྟན་ཟིན་བཞིན་ལས། འདི་འོག་ནས་འབྱུང་བཞིན་དབང་དམ་རྒྱུད་ལ་བཀལ་ནུས་པ་
བདུན་རེ་ཙམ་ལས་མང་བ་མི་མཛད་པ་བླ་མའི་ཕྱག་ལེན་ལ་སྣང་ ངོ། །གཉིས་པ་སྔོན་འགྲོ་སྟ་གོན་རིམ་པ་ལ། རྫོགས་
ཆེན་གསེར་ཞུན་ལས། ངག་སྨིན་སྤྲོས་མེད་གསང་དབང་ནི། དཀྱིལ་འཁོར་བུམ་རྫས་ཤེལ་དང་ནི། འཁོར་བའི་ཡོ་
བྱད་ཚོགས་གཏོར་བཤམ། ཞེས་དབང་བསྐུར་བའི་གནས་དབེན་ཞིང་ཉམས་དགའ་བར་གསང་བདག་ཁྲོ་སྒྲུབ་ལྟར་
དཀྱིལ་འཁོར་བྲི་ཞིང་རྡུལ་མཚོན་དྲུག །དབུས་སུ་བུམ་པར་སྨན་སྤོས་དང་འོ་མས་བཀང་པ་ཁ་རྒྱན་མགུལ་ཆིངས་དང་
ལྡན་པ་དགོད། རྩིབ་བརྒྱད་ལ་ལོག་འཁྲུལ་དམན་པའི་ལྟ་བ་ཚར་བཅད་པའི་མཚོན་བྱེད་དུ་བསྔོ་རོ༔ བརྒྱད། སྒོ་བཞིར་
བདུད་བཞི་ཚར་བཅད་པའི་མཚོན་བྱེད་དུ་རོ་བཞི་བྲིས་པ་རྣམས་དང་
། བུམ་པའི་ཁ་རྒྱན་གསེབ་ཏུ་ཤེལ་རྡོ་དང་མེ་
ལོང་དང་རྨ་བྱའི་མདང་གསུམ་བཅས་དང་
། གཞན་ཡང་ཚོགས་དང་མཆོད་པ་ཕུན་སུམ་ཚོགས་པ་དང་། ལས་བུམ་
དྲི་དང་འོ་ཆུས་བཀང་བ། གུ་གུལ་ལ་སོགས་ཉེ་བར་མཁོ་བའི་ཡོ་བྱེད་ཚོགས་པར་བྱའོ། །དེ་ནས་སློབ་དཔོན་རང་ཉིད་
ལྷ་བྱེ་བྲག་དངོས་མེད་ཡབ་ཡུམ་གསལ་བའི་ལྗགས་སྟེང་སྔགས་ཀྱི་འཁོར་ལོ་གཞུང་བཞིན་བསྐྱེད་ལ་ཨཱ་ལི་ཀཱ་ལིའི་བསྙེན་
པ་ཅི་འགྲུབ་དང་། གཞན་ཡང་ཡིག་བརྒྱ་དོང་སྤྲུགས་སྙིང་པོ་སོགས་ཀྱིས་ངག་སྒྲིབ་སྦྱང་ཞིང་ངག་ བྱིན་གྱིས་རླབས་
པའི་སྙིང་པོའང་ཅི་རིགས་སུ་བཟླ་སྟེ། སློབ་དཔོན་རང་གི་ངག་མ་དག་ན་སློབ་མའི་ངག་སྨིན་མི་ནུས་པར་བཤད་པའི་
ཕྱིར་རོ། །དེ་ནས་སྤྲོས་བཅས་དབང་གིས་ལུས་སྨིན་པའི་སློབ་མ་རྣམས་སླར་ཡང་བགེགས་བསྐྲད་ཅིང་ཁྲུས་ནས་ཕྱུང་
ལནང་དུ་ཁྲིད་དེ དེ་ལྟར་ཡང་རྒྱུད་ཀྱི་རྒྱལ་པོ་ལས། ཁྲུས་བྱ་བགེགས་བསྐྲད་ནང་དུ་གཏོང་
། ཞེས་པས་ནང་དུ་འཚོགས་
ལ། དེ་ཉིད་ལས། གྲལ་བྱས་བསྲུང་བའི་འཁོར་ལོར་བསྒོམ། མཚམས་བཅད་རིན་ཆེན་མཎྜལ་དབུལ། ཞེས་ཕྲིན་ལས་
ལྟར་མཚམས་བཅད་ཅིང་བསྲུང་གུར་དབུབ། དེ་ནས་དོན་གྱི་སྐྱབས་སེམས་དང་བསག་སྦྱང་ལ་འབད་པ་ལས།
དང་པོ་གནས་ལུགས་ཀྱི་ངང་དུ་སྐྱབས་སུ་འགྲོ་བ་ནི། བླ་མས།
བུ་ཁྱོད་རྣམས་རྟོགས་འཁྲུལ་གྱི་རྩ་བ་
རྩ་བ་གནས་ལུགས་དོན་གྱི་ངང་དུ་སྐྱབས་སུ་མ་
207



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སོང་ན། བསྐལ་པ་སྟོང་དུ་སངས་རྒྱས་བསྒྲུབ་ཀྱང་མི་འགྲུབ་པས། སངས་རྒྱས་
རང་ངོ་ན་བཞུགས་པ་ངོས་ཟིན་པར་གྱིས་ལ་སྐྱེ་འགག་མཐའ་བྲལ་གྱི་ངང་དུ་སྐྱབས་
སུ་སོང་ཞིག ། བྱོས་ལ། སྤྲོས་བཅས་ལྟར། ཨ་ཨཾ་ཧཱུྃ། དངོས་མེད་མཐའ་བྲལ༔ ། ཞེས་ལན་གསུམ་
བརྗོད་དོ། དེ་ཡང་དོན་དམ་པའི་སྐྱབས་འགྲོ་ལ་ཡང་ལྡོག་ཆ་ནས་དབྱེ་ན་མཐར་ཐུག་
ཐོབ་བྱའི་འབྲས་བུ་གཞན་ན་མེད་པར་ཐག་ཆོད་པ་སངས་རྒྱས། དེ་ལ་རྩལ་སྦྱང་
ཞིང་གོམས་པ་བོན། རང་གྲོལ་རང་གིས་བསྐྱེད་པ་སེམས་དཔའ་སྟེ། དཀོན་
མཆོག་གསུམ་རང་ངོ་ན་བཞུགས་པས་གཞན་དུ་མ་བཙལ་ཞིག། ཅེས་བཤད་དོ། །གཉིས་པ་
དོན་དམ་པའི་བྱང་ཆུབ་ཏུ་སེམས་བསྐྱེད་པ་ནི བུ་ཁྱོད་རྣམས་ཀུན་རྫོབ་བྱང་ཆུབ་མཆོག་ཏུ་སེམས་
བསྐྱེད་ཀྱང་། དེའི་འདོད་དོན་བདེ་བླག་ཏུ་འགྲུབ་པར་བྱེད་པ་དོན་དམ་པའི་བྱུང་
ཆུབ་ཏུ་སེམས་བསྐྱེད་པ་ལ་རག་པས་ན། མཉམ་བཞག་ཏུ་དོན་གྱི་ངོ་བོ་བཅོས་སླད་
དང་བྲལ་བའི་ངང་དུ་བཟོ་མེད་ལྷུགས་པ་ཐོག་བབ་ཏུ་རང་བབ་ཀྱི་གཉུག་མའི་རང་
ཞལ་ལ་ལྟ་བ་དོན་དམ་པའི་སེམས་བསྐྱེད་ལ། རྗེས་ཐོབ་ཏུ་ཁྱད་པར་གྱི་བྱང་ཆུབ་
སེམས་ཡེ་ནས་སེམས་ཅན་ཐམས་ཅད་ལ་ཆེ་ཆུང་བཟང་ངན་མེད་པ་ཁྱབ་པར་
གནས་པས། སྤང་བླང་ཕྱོགས་རིས་མི་བྱེད་པར་ཐམས་ཅད་ཀུན་ཏུ་བཟང་པོར་
ཡོ་ལང་དུ་ཤེས་པར་གྱིས་ལ་ཚིག་འདིས་གསལ་གདབ་ཅིག། བྱོས་ལ། སྔར་ལྟར། ཨ་ཨཾ་
ཧཱུྃ། སྣང་སྲིད་གཞིར་བཞེངས༑ ། ཞེས་ལན་གསུམ་བྱའོ། །གསུམ་པ་གནས་ལུགས་ཀྱི་ངང་དུ་བཤགས་
སྦྱང་བྱེད་པ་ལ། བུ་ཁྱོད་ཐེག་པ་འོག་མ་བ་ལྟར་སྤྲོས་བཅས་ཐབས་ལ་རྟེན་ནས་ཉིང་སྒྲིབ་
ཚན་པོ་ཆེ་སྦྱངས་ནས་བྱང་དུ་རེ་བ་ནི། ལྕགས་ཀྱི་སྡོང་པོ་ལ་བྱ་ཡི་གཤོག་པས་རྒྱུན་
དུ་ངང་བསྲིང་ནས་བྱབ་པས་ཆོད་དུ་འོང་བར་རེ་བ་དང་མཚུངས་པ་སྟེ་ཚི་ཆད་
དོ། །དེ་བས་ན་རང་རིག་པའི་ཡེ་ཤེས་ལ་དགེ་བས་ཕན་མ་གདག །སྡིག་
གནོད་མ་སྐྱལ། ཡེ་ནས་དྲི་མ་ཐམས་ཅད་དང་བྲལ་བར་གནས་པའི་དོན་ཤེས་ན་
208



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
སྒྲིབ་པ་ཐམས་ཅད་མུན་ཁུང་དུ་སྒྲོན་མེ་བཏེགས་པ་དང་འདྲ་སྟེ། དུས་གཅིག་ཏུ་
འབྱོངས་བ་གདོན་མི་ཟ་བས་ཅིས་ཀྱང་གནས་ལུགས་ཀྱི་ངང་དུ་མཉམ་པར་བཞག་
འཚལ། བྱོས་ལ། སྤྲོས་བཅས་ལྟར། ཨ་ཨཱི་ཧཱུྃ། ཇི་བཞིན་གནས་ལུགས༔ ། ཞེས་ལན་གསུམ་གྱིས་
གསལ་གདབ་བོ། །བཞི་པ་ཁྱད་པར་གྱི་ཚོགས་བསག་པ་ལ། བུ་ཁྱོད་སྣང་ཞིང་སྲིད་པས་བསྡུས་པའི་བོན་
ཐམས་ཅད་རང་སེམས་ཀྱི་རྩལ་ལས་བྱུང་བ་ཡིན་པས། དོན་དམ་པར་བདེན་པར་
གྲུབ་པ་རྡུལ་ཙམ་ཡང་མེད་ཅིང་། དོན་དེ་ཁོ་ན་ཉིད་བཅོས་མ་མ་ཡིན་པར་གཤའ་
མ་རྟོགས་ན་འབྲས་བུ་ཡེ་ཤེས་ཀྱི་ཚོགས་ཞེས་བྱ་བ། གང་གིས་ཀྱང་བཤིག་ཅིང་གཞོམ་
དུ་མེད་དེ། ཟག་པ་ཟད་པས་གཉེན་པོས་བཤིག་ཏུ་མེད་པའོ། །དེ་ལྟར་མ་རྟོགས་ན་
སྦྱིན་པ་ལ་སོགས་རྒྱུ་བསོད་ནམས་ཀྱི་ལེགས་སྤྱོད་གང་ཞིག་གཉེན་པོས་འཇོམ་ཞིང་
ཟོད་པའི་རང་བཞིན་ཅན་ཡིན་ནོ། །དེ་བས་ན་འཁོར་འདས་ལམ་གསུམ་ གྱིས་
བསྡུས་པའི་བོན་ཐམས་ཅད་སྣང་བའི་དུས་དེ་ཉིད་ནས་རང་བཞིན་མ་གྲུབ་པར་
ཤེས་པར་གྱིས་ལ་ཚིག་འདིས་གསལ་གདབ་མཛོད་ཅིག། བྱོས་ལ། ཨ་ཨཱ་ཧཱུཾ། འཁོར་
འདས་བོན་སྐུའི༔ ། ཞེས་ལན་གསུམ་བརྗོད་དོ། །དེ་ནས་རྫོགས་ཆེན་ཡང་རྩེ་ལས། མ་རྟོགས་མ་བཤད་གང་
ཟག་ལ། ཕྱི་ནང་དབང་རྣམས་གང་བསྐུར་ཡང་། དེ་ལ་དབང་གི་དངོས་གྲུབ་མེད། སླར་ཡང་དྲེགས་པ་སྐྱེ་བར་ངེས། དེ་
བས་དབང་རྣམས་ཐོབ་འདོད་པར། དང་ལ་བོན་འདི་བཤད་པར་བྱ། ཅེས་དང་། རྒྱུད་ཀྱི་རྒྱལ་པོ་ལས། དྲང་བས་དོན་
གྱིས་བློ་བཅོས་ག གདམས་པ་ འདི་ཡི་ཆེ་བ་བཤད། ཅེས་དབང་མ་ཞུས་པའི་སྔོན་དུ་བོན་བཤད་པ་གསུངས་པ་དང་།
ཁྲོ་རྒྱུད་ལས། དབང་བསྐུར་ནས་ནི་རྒྱུད་བཤད་དེ། ཅེས་དང་། མ་རྒྱུད་ལས། བཤད་དབང་མ་ཐོབ་ལྐུགས་པ་ཁ་མེད་
སྐྱེ། ཞེས་བོན་མ་བཤད་པའི་སྔོན་དུ་དབང་བསྐུར་བ་གསུངས་པ་ལས། དང་པོ་དྲང་དོན་གྱི་བོན་བཤད་ནས་དེའི་རྗེས་
སུ་དབང་བསྐུར་བར་དགོངས་པ་དང་། ཕྱི་མ་ངེས་དོན་གྱི་བོན་མ་བཤད་པའི་སྔོན་དུ་དབང་ཐོབ་དགོས་པའི་དོན་ཡིན་
པས། འདིའང་ཐུན་མོང་དང་ཐུན་མིན་གྱི་སྔོན་འགྲོའི་བཤད་པ་སྔོན་དུ་སོང་ནས། དངོས་གཞི་སེམས་འཛིན་སྐབས་སུ་
སྤྲོས་བཅས་ཀྱི་དབང་བསྐུར། དེ་ནས་ཁྱད་པར་གྱི་སྔོན་འགྲོའི་མྱོང་བ་ཐོན་པ་དང་། སྤྲོས་མེད་ཀྱི་དབང་བསྐུར་བ་
209



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྟེ་སྐབས་འདིར་སླར་ཡང་བློ་ལྡོག་བཞི་ལ་སོགས་དྲང་དོན་བོན་གྱི་བཤད་པ་ཅུང་ཟད་གཏང་སྲོལ་ཡོད་པས། དེ་ཡང་
གསེར་ཐུར་སྤྲོས་མེད་དབང་མཆོག་ལས་གསུངས་པའི་དོན་འདིར་འདོམས་ནས། དེ་ཉིད་ལས། འོ་བུ་རྣམས་
ཉོན་ཅིག །རྙེད་པ་དཀའ་བའི་དལ་འབྱོར་རིན་ཆེན་ནི་རྙེད། སྐྱེ་བ་དཀའ་བ་
ལྷོ་འཛམ་བུའི་གླིང་དུ་ནི་སྐྱེས། མཇལ་བ་དཀའ་བ་བླ་མ་དགེ་བའི་བཤེས་གཉེན་
དང་ནི་མཇལ། འཕྲད་པ་དཀའ་བ་རྫོགས་པ་ཆེན་པོའི་བོན་སྡེ་དང་ནི་འཕྲད། ཐོས་
པ་དཀའ་བ་བླ་མའི་གདམས་ངག་ཟབ་མོ་ནི་ཐོས། ཟིན་པ་དཀའ་བ་ཐར་པའི་ལམ་
སྣེ་ལ་ད་རེས་ཟིན། ད་རེས་མ་འབད་ན་འཁོར་བའི་རྒྱ་མཚོ་ནི་གཏིང་ཟབ། རིགས་
དྲུག་གི་རྦ་ཀླུང་ནི་ཤུགས་དྲག །སྐྱེ་ཤིའི་དྲྭ་བ་ནི་བཅད་དཀའ། འཁོར་བའི་སྡུག་
བསྔལ་ལ་སྲན་ཐབས་མི་རྙེད། ངན་སོང་དུ་ལྷུང་རྟིང་ཐར་པའི་དུས་མེད་དེ།
བོང་མཚོ་གཏིང་དུ་སོང་བ་དང་འདྲ། གཟིངས་ཐག་ཆད་པའི་ཚོང་པ་དང་འདྲ།
འདབ་ཆགས་སྙི་ལ་ཟིན་པ་དང་འདྲ། འཇིགས་བཅས་ཀྱི་ལམ་ཁར་སྐྱེལ་མ་བོར་
བ་དང་འདྲ། དེ་བས་ན་ད་རེས་འཁོར་བ་ལས་ཐར་པ་གཅིག་བྱ་དགོས། དེ་ལས་ཐར་
པ་གཅིག་སྒྲུབ་པ་ལ་བོན་སྒོ་བརྒྱད་ཁྲི་བཞི་སྟོང་ཡོད་ཀྱང་། དེ་དག་ལས་རྫོགས་པ་
ཆེན་པོ་འདི་ཁྱད་པར་འཕགས་ཏེ། ཅི་ལྟར་ན་སངས་རྒྱས་ཀྱིས་གསུངས་པའི་བོན་
ཐམས་ཅད་བསྡུ་ན་ཕྱི་རྒྱུད་ནང་རྒྱུད་གསང་རྒྱུད་གསུམ་ལ་འདུས། དེ་གསུམ་ལས་
གསང་རྒྱུད་ཀྱི་བོན་རྣམས་ཁྱད་པར་འཕགས། དེ་ལའང་སྔགས་ཕྱི་མ་དང་། ནང་
མ་གཉིས་ལས་ནང་མ་ཁྱད་པར་འཕགས། ནང་མ་ལའང་བོན་ཐམས་ཅད་རང་
རིག་རྩལ་དུ་འདོད་པའི་སེམས་སྡེ་བ་གསལ་བ་ཤས་ཆེ་སྒོམ་པ་དང་། བོན་ཐམས་
ཅད་རང་བཞིན་སྤྲོས་བྲལ་དུ་འདོད་པའི་ཀློང་སྡེ་བ་སྟོང་པ་ཤས་ཆེ་སྒོམ་པ་དང་།
བོན་ཐམས་ཅད་ཡེ་གྲོལ་ཆེན་པོར་འདོད་པ་འདི་མན་ངག་སྡེ་པ་ཟུང་འཇུག་ཆ་མཉམ་
སྒོམ་པ་གསུམ་ལས་འདི་ཁྱད་པར་འཕགས་སོ། །དེ་ལས་ཀྱང་མན་ངག་སྡེ་ཕྱི་མ་
210



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གསུམ་ནི་བར་དོར་དུས་འདེབས་པ་ལས་མེད་པས་ན། འདི་ནི་རང་གི་བརྩོན་
འགྲུས་ཀྱིས་བྱུང་ན་ཚེ་འདིར་ཕུང་པོ་འཇའ་འོད་དུ་ཡལ་ནུས་པས། ཀུན་གྱི་ནང་
ནས་འདི་ཁྱད་པར་འཕགས་སོ། །ཞེས་བདག་གི་བླ་མའི་ཞལ་ནས་ཀྱང་། བྲུ་ཆེན་
ཡབ་སྲས་ཕྱག་ཁྲིད་ཟབ་མོ་སོགས། སྔར་འགྱུར་དག་བཀའི་རྗེས་སུ་ཉམས་ལེན་
མཛོད། གངས་ཅན་གྲུབ་ཐོབ་ཕལ་ཆེར་འདི་ལས་གྲོལ། སངས་རྒྱས་བསྟན་པའི་
གཞི་མ་འདི་ཉིད་ཡིན། ཞེས་གསུངས་པའི་དོན་རྣམས་བཀྲོལ་ལ་བསྟན། དེ་ན་ས་གཞི་ཡོངས་རྫོགས་ཀྱི་ལུང་འདིར་
གནང་བ་སྟེ། བླ་མའི་ཕྱག་ལེན་འཆུགས་མེད་ཡིན་ལ། ལུང་གནོང་ཟིན་ནས་ཕྲིན་ལས་ལ་འཇུག་པ་སྟེ། རྫོགས་ཆེན་
གསེར་གྱི་ཐུར་མ་ལས། ཕྲིན་ལས་གཞུང་གྱེར་ཚོགས་མཆོད་རོལ། ཞེས་ཞི་ཁྲོ་གཉིས་རིག་འཛིན་མཁའ་འགྲོ་གཉིས་
དང་བཞི་ཀའི་ཕྲིན་ལས་སྒྲུགས་པའམ། ཡང་ན་ཁྲོ་སྒྲུབ་ལྟར་སྐྱབས་སེམས་ནས་ཚོགས་མཆོད་ཡན་གཏོང་ལ། དེ་ཡང་
སྐབས་འདིར་བླ་མའི་ཕྱག་བཞེས་ཀྱིས་སྔ་མའི་དམ་ཚིག་ཉམས་ལྟུང་མ་སྦྱངས་ན་དབང་མི་ཐོབ་པས་ཉམས་ཆག་བསྐང་
བའི་ཕྱིར། ཚོགས་སྐང་འདོད་འབྱུང་ཡིད་བཞིན་ནོར་བུ་ཚར་བརྒྱ་བས་མི་ཉུང་བ་ངེས་པར་བྱ་དགོས་སོ། །གསུམ་པ་
དབང་བསྐུར་བ་ལ་གསུམ། སྔོན་འགྲོར་འཇུག་པ། དངོས་གཞི་དབང་བསྐུར་བ། རྗེས་གཟེངས་ བསྟོད་པའོ། །དང་པོ་
སྔོན་འགྲོ་འཇུག་པ་ལ་གཉིས། ཐུན་མོང་དང་། ཐུན་མོང་མ་ཡིན་པའི་འཇུག་པའོ། །དང་པོ་ནི། རྫོགས་ཆེན་སྤྲོས་མེད་
དབང་མཆོག་ལས། དེ་ནས་སྡོམ་བཟུང་མནའ་ཆུ་བླུད། སློབ་མས་ཁས་བླངས་དམ་བཅའ་འབོག །ཅེས་པ་འདི་ལ་ལྔ།
གསོལ་བ་བཏབ་པ། སྡོམ་པ་བཟུངག མནའ་ཆུ་བླུད་པ། དམ་ཚིག་ཁས་བླངག དམཚིག་བསྒྲགས་ཏེ་གསང་བ་གད་མས་
པའོ། །དང་པོ་གསོལ་བ་བཏབ་པ་ནི། དེ་ཉིད་ལས། མེ་ཏོག་ཐོགས་ལ་གསོལ་བ་གདབ། ཅེས་པས་སློབ་མས་དབང་
ཡོན་མེ་ཏོག་ཐོགས་ལ་བླ་མ་ལཞུ་བ་ནི། དཔོན་གསས་བླ་མ་འགྲོ་བའི་མགོན། སྐུ་ནི་གཤེན་ར
སེམས་དཔའ་ཆེ། གསུང་ནི་བོན་སྒོ་བརྒྱད་ཁྲིའི་དབྱངས། ཐུགས་ནི་སངས་རྒྱས་
དགོངས་པ་སྟེ།། དིང་འདིར་བརྩེ་བས་དགོངས་མཛད་ལ། བདག་ནི་བྱང་ཆུབ་
སྙིང་པོའི་བར།། ཁྱེད་ལས་རེ་ས་གཞན་མེད་པས། སྙིང་ནས་ཁྱེད་ལ་སྐྱབས་སུ་མཆི།།
སྒོ་གསུམ་བྱིན་གྱིས་བརླབ་ཏུ་གསོལག སྨིན་གྲོལ་ཆེན་པོར་མཛད་དུ་གསོལ། དབང་
21



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཞི་མཐར་ཕྱིན་བསྐུར་དུ་གསོལ། ཞེས་ཞུས་ལ། ལན་དུ་བླ་མས།། བུ་ཁྱོད་ཐེག་མཆོག་དོན་
སྒོམ་ན།། བླ་མེད་རྫོགས་པ་ཆེན་པོ་ཡི།། དམ་ཚིག་སྡོམ་པ་བསྲུང་ནུས་སམ། འཁོར་
བ་བློ་ཡིས་གཏོང་ནུས་སམ། སྙིང་ནས་མོས་པ་ཡོད་གྱུར་ན།། ཐེག་མཆོག་རྒྱལ་པོ་
ངས་བསྟན་གྱི།། ཅེས་བཤད་དོ། །གཉིས་པ་སྡོམ་གཟུང་ནི། སློབ་མས་ཞུ་བ། ཀྱེ་ཧོ་བླ་མ་འགྲོ་བའི་
མགོན།། བདག་ཅག་ཐུགས་རྗེས་གཟུང་མཛད་གསོལ།། བླ་མའི་བཀའ་སྩལ་ཅི་
བཞིན་དུ།། དམ་ཚིག་སྡོམ་པ་བསྲུང་བར་བགྱིའོ། ། ཞེས་ཞུས་ལ། ལན་དུ་བླ་མས། འོ་དམ་
ཚིག་ནི་ཤིན་ཏུ་གལ་ཆེ་བ་ཡིན་ཏེ། རྒྱུད་ལས། དབང་གི་རྩ་བ་དམ་ཚིག་ཡིན། ཉིས་
བརྒྱ་ལྔ་བཅུ་འདི་ལ་ཆིབ། ཅེས་དང་། དམ་ཚིག་རྩིག་པ་འདྲ་བ་འདི་མེད་ན། དབང་
རི་མོ་བཀྲ་བ་མི་ཆགས།། དབང་རིས་མོ་བཀྲ་བ་མ་ཆགས་ན།། ཏིང་འཛིན་མིག་འདྲ་
བས་མི་མཐོང་། ཞེས་དང་། དེ་ལྟར་ཡང་གཡུང་དྲུང་གསང་བའི་རྒྱུད་ལས། གཞི་
དམ་ཚིག་གིས་བཟུང་། རིམ་པ་དབང་གིས་བགྲོད།། ཐག་ལྟ་བས་གཅོད། ལ་སྤྱོད་
པས་དོར།། ཉམས་སུ་ཏིང་ངེ་འཛིན་གྱིས་ལེན།། ཞེས་དང་ཡང་རྩེ་ལསདོན་རྣམས་
ལུང་དང་མན་ངག་བསྡུས།། ཞེས་པས།། རྫོགས་པ་ཆེན་པོའི་སྒོར་ཞུགས་ནས་ཚེ་
གཅིག་སངས་རྒྱས་སྒྲུབ་པ་ལ། སྒོ་དབང་གིས་འབྱེད། གཞི་དམ་ཚིག་གིས་གཟུང་།
ཉམས་ལེན་མན་ངག་ལ་བསྡུ་བ་གསུམ་གནད་དུ་ཤེས་དགོས་པས་ན་སྡོམ་བཟུང་གི་
ཆོ་ག་འདིའི་རྗེས་ཟློས་གྱིས་ཤིག ། བྱོས་ལ། དཔོན་གསས་བླ་མ་དམ་པ་བརྒྱུད་པ་དང་ .
བཅས་པ་རྣམས་བདག་ལ་དགོངས་སུ་གསོལ། །ཕྱོགས་བཅུའི་སངས་རྒྱས་དང་ས་
བཅུའི་སེམས་དཔའ་ཆེན་པོ་རྣམས་བདག་ལ་དགོངས་སུ་གསོལ། ། ཡི་དམ་ཞི་ཁྲོ་
མཁའ་འགྲོ་སྲུང་མ་དང་བཅས་པ་རྣམས་བདག་ལ་དགོངས་སུ་གསོལ། བདག་མིང་
འདི་ཞེས་བགྱི་བ་ཡིས།། འདི་ནས་བཟུང་ནས་ཇི་སྲིད་ཀྱི།། བྱང་ཆུབ་སྙིང་པོ་མཆིས་
ཀྱི་བར།། བསླབ་པ་གསུམ་ལགཞིར་བཅའ་སྟེ། བྱང་ཆུབ་མཆོག་ལ་བརྩོན་པར་བགྱི་
212



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བདག་ནི་རང་གི་དོན་སྤངས་ནས། གཞན་གྱི་དོན་ལ་འབད་པར་བགྱི།། ནོར་བུ་རྙེད་
པ་ལམ་མི་དོར།། དྲི་ཟའི་གྲོང་ལ་རྟག་མི་འཛིན།། དམྱལ་བའི་འདམ་དུ་གནས་མི་
བགྱི། བཙན་དུག་ཟས་སུ་ཟ་མི་བྱའོ། །རྒྱ་མཚོའི་འགྲམ་དུ་སྐོམ་མི་གདུངས། ག་
བུར་རྩེ་རུ་ན་བ་མིན། ལོ་ཏོག་གསེབ་ཏུ་ལྟོག་མི་ཉལ།། རིན་ཆེན་གླིང་དུ་སྐལ་མི་
ཆད། དམ་ཚིག་ཀུན་གྱི་གཞི་མའོ། ༧ ཀུན་གསལ་སེམས་ཀྱི་མེ་ལོང་ལ།། གཡའ་
ཡིས་གོས་མིན་ཕྱི་བདར་བྱ། ཨུད་དུ་འབར་བའི་མེ་ཏོག་དེ།། མི་བྲལ་གཙུག་ཏུ་
བརྒྱན་བྱ་ཞིང་།། དགོས་འདོད་ཀུན་འབྱུང་ཡིད་བཞིན་ནོར།། མི་སྤང་ཁོག་པའི་སྙིང་
ལྟར་བསྒོམ། མཛེས་ལྡན་རིན་ཆེན་ཕྲེང་བ་ནི།། སྦས་པ་མི་བྱ་རྒྱུན་དུ་བཏག །མུན་
པ་སེལ་བའི་ཉི་མ་དེ། ཕྱོགས་འཛིན་སྤྲིན་གྱིས་སྒྲིབ་མི་བྱའོ། །འབྲས་ལྡན་ས་བོན་
བཟང་པོ་ནི། སྐམ་ལ་མི་འཐོར་ཆུ་ལུད་སྤྲད།། ༧ རྣོ་བའི་མཚོན་ཆ་རྩེ་མི་བགྱི།
མི་གཙང་འདམ་ལ་བྱིང་མི་བྱའོ། །མུན་པའི་ནང་གི་སྒྲོན་མི་བསད།། མཐོང་བའི་
སྐུ་མཁར་གཟུང་མི་བགྱི།། ཚེར་མའི་ནེའུ་ཐང་འབོ་མི་བསྐོར།། འདབ་བརྒྱུད་
མེ་ཏོག་མདངས་མི་འཕྲོག །ལྐུགས་པ་ཁ་འབྱེད་བརྗོད་མི་འདོར།། ལྷ་གཉེན་ཤེལ་
སྒོང་དོར་མི་བྱའོ། །བདུད་རྩི་སྐོམ་དུ་ངོམས་མེད་བཏུང་། གསེར་རྙེད་ཁྲོན་གྱི་ས་
རྡོ་བོར། ༧ གཞན་ཡང་བྱེ་བྲག་དམ་ཚིག་ཏུ། དྲུག་ཅུ་རྩ་ལྔ་ལ་སོགས་པ། བླ་མས་
ཇི་ལྟར་བཀའ་སྩལ་བཞིན།། བདག་གིས་ཐུབ་པར་བསྲུང་བར་བགྱིའོ། ། ཞེས་བརྗོད་དོ། །
གསུམ་པ་མནའ་ཆུ་བླུད་པ་ནི། འོ་མ་འམ་བདུད་རྩི་ཐིགས་པ་རེ་ལྕེ་ཐོག་ཏུ་བླུགས་ལ། ཧཱུཾ་འདི་ནི་དམ་ཚིག་
སྲོག་གི་ཆུ།། སྐལ་ལྡན་ཁྱོད་ཀྱི་ལྕེ་ཡིས་བླང་།། དམ་ཚིག་བསྲུང་ན་དངོས་གྲུབ་ཐོབ།
དམ་ལ་འགལ་ན་འབྲས་བུ་ཚིག །སྐྱེ་བ་ལྔ་བརྒྱ་ངན་སོང་ལྟུང་། དེ་བས་དམ་ལ་མ་
འདའ་བར།། བླ་མེད་རྫོགས་པ་ཆེན་པོའི་དོན།། སྲོག་གི་ཕྱིར་ཡང་མི་གཏོང་ཞིང་།
རྟག་ཏུ་ཡིད་ལ་ཚུལ་བཞིན་སྒོམས། ས་མ་ཡ་ཧཱུྃ་འདུག འོ་དམ་ཚིག་ཅེས་བྱ་བ་བསྲུང་
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ན་བླ་མེད་འབྲས་བུ་མི་འཆོར་བས་དམ། སྒྲིབ་གཉིས་དུས་གཅིག་འཚིག་པས་ཚིག་
ཅེས་བྱ། མ་བསྲུང་ན་སྒྲིབ་གཉིས་འཆིངས་བ་དམ་པས་དམ། ཐར་པའི་འབྲས་
བུ་འཚིག་པས་ཚིག་ཅེས་བྱའོ། །བཞི་པ་དམ་ཚིག་ཁས་བླང་ནི། སློབ་མས། ཨེ་མ་དཔོན་གསས་
མན་ངག་མཛོད།། ཐུགས་རྗེའི་མངའ་བདག་འགྲོ་བའི་མགོན། ཉིད་ཀྱི་བཀའ་སྩལ་
ཇི་བཞིན་དུ། དམ་ལ་མི་འདའ་བསྲུང་བར་བགྱིའོ། །བྱང་ཆུབ་སྙིང་པོ་མ་ཐོབ་བར།།
བླ་མའི་ཐུགས་རྗེས་བཟུང་དུ་གསོལ།། བདག་ནི་འཁོར་བའི་གནས་སྤངས་ནས།།
མཚོ་གླིང་དུར་ཁྲོད་དབེན་གནས་བསྟེན། ཕ་མ་གཉེན་གྲོགས་ཀུན་སྤངས་ནས།།
གཅིག་པུར་བྱ་བྱིའུ་དང་འགྲོགས་ཤིང་།། འཇིག་རྟེན་སྤྱོད་པ་རྣམས་ཀྱང་དོར།།
རྟག་ཏུ་དགེ་སྤྱོད་ལ་བརྩོན་ཏེ། བླ་མེད་དོན་ལ་སྒོམ་པར་བྱའོ། ། ཞེས་པ་ལན་གསུམ་བརྗོད་
དོ། །ལྔ་པ་དམ་ཚིག་བསྒྲགས་ཏེ་གསང་བ་གད་མས་པ་ནི། བླ་མས། འོ་སྐལ་བ་དང་ལྡན་པ་སྙིང་གི་བུ་
གཅིག །དམ་ཚིག་ཇི་ལྟ་བ་བཞིན་ཁས་བླངས་ནས་དེ་ཉིད་ཚུལ་བཞིན་དུ་བསྲུང་བ་ལ་
ནན་ཏན་བྱེད་པ་གལ་ཆེ། དེ་ལ་བསྲུང་བའི་དམ་ཚིག་གི་རྣམ་གྲངས་སེམས་ལ་ངེས་
པར་བྱ་བ་ལ། སྤྱིར་རྫོགས་པ་ཆེན་པོའི་གཞི་བསླབ་པ་གསུམ་ལ་བཅའ། ཉམས་ལེན་
མན་ངག་ཟབ་མོ་དང་འབྲེལ་དགོས་པས་ན། བསླབ་པ་གསུམ་ལས་ལྷག་པ་ཚུལ་ཁྲིམས་
ཀྱི་བསླབ་པའི་གཞིར་བཟུང་སྟེ། ཕྱི་སོ་སོར་ཐར་པའི་སྡོམ་པ། ནང་བྱང་ཆུབ་
སེམས་དཔའི་བསླབ་པ། གསང་བ་རིག་འཛིན་སྔགས་ཀྱི་དམ་ཚིག་གསུམ་མིག་
གི་འབྲས་བུ་བཞིན་དུ་བསྲུང་། ལྷག་པ་ཏིང་ངེ་འཛིན་གྱི་བསླབ་པའི་ཉམས་སུ་ལེན་
ཏེ། ཡང་གསང་ཐེག་པ་ཆེན་པོ་བྱང་ཆུབ་སེམས་ཀྱི་དམ་ཚིག་གི་དོན་ལས་མི་འདའ།
ལྷག་པ་ཤེས་རབ་ཀྱི་བསླབ་པས་འབྲས་བུ་མངོན་དུ་བྱེད་དེ། ཡང་ཁྱད་རྫོགས་པ་
ཆེན་པོ་དམ་ཚིག་སྲུང་མཚམས་དང་བྲལ་བའི་དོན་ལ་གནས་པར་བྱའོ། །
དེ་ཡང་ལྷག་པ་ཚུལ་ཁྲིམས་ཀྱི་བསླབ་པའི་དམ་ཚིག་ནི། ཐེག་པ་འོག་མ་ནས་
214



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཞིབ་ཀྱི། འདི་ཐེག་པ་ཆེན་པོའི་ལས་དང་པོ་བ་རྣམས་ལྷག་པ་ཏིང་ངེ་འཛིན་གྱི་
བསླབ་པའི་དམ་ཚིག་ལ་གནས་དགོས་པས། དེ་ལ་དམ་ཚིག་རྣམ་གྲངས་བསམ་གྱིས་
མི་ཁྱབ་པ་རྫོགས་ཆེན་གྱི་རྒྱུད་སྡེ་གཞན་ནས་བཤད་ཀྱང་། རྫོགས་ཆེན་ཡང་རྩེ་དང་།
ཐབས་ཆེན་མཁའ་ཡི་རྒྱུད་སོགས་ལས་གསུངས་པའི་དོན་འདིར་འདོམས་ན་དམ་
ཚིག་ཙམ་དང་། དམ་ཚིག་གི་རྒྱལ་པོ་གཉིས། དང་པོ་དམ་ཚིག་ཙམ་ལའང་སྤྱི་དང་
བྱེ་བྲག་གཉིས། དང་པོ་སྤྱི་ཡི་དམ་ཚིག་ལའང་གཞི་དང་རྩབའི་དམ་ཚིག་གཉིས་སོ། །
དང་པོ་གཞིའི་དམ་ཚིག་ལ། ནོར་བུ་རྙེད་ནས་ལམ་མི་དོར། ཞེས་པ། མི་ལུས་
དོན་མེད་དུ་མི་གཏོང་བའོ། །དྲི་ཟའི་གྲོང་ལ་རྟག་མི་འཛིན་ཞེས་པ།། འཇིག་རྟེན་
ལ་རྟག་པར་མི་འཛིན་པའོ། །དམྱལ་བའི་འདམ་དུ་གནས་མི་བགྱི། ཅེས་པ། འཁོར་
བ་ལ་བདེ་བར་མི་འཛིན་པའོ། །བཙན་དུག་ཟས་སུ་ཟ་མི་བྱའོ། ། ཞེས་པ། སྡིག་པ་དང་
ཉོན་མོངས་མི་བསག་པའོ། །རྒྱ་མཚོའི་འགྲམ་དུ་སྐོམ་མི་གདུངས། ཞེས་པ། བཀའ་
ལུང་ངོམས་མེད་ཞུ་བའོ། །ག་བུར་རྩ་རུ་ན་བ་མིན། ཞེས་པ། བླ་མའི་མན་ངག་གཙོ་
བོར་གཟུང་བའོ། །ལོ་ཏོག་གསེབ་ཏུ་རྟོག་པ་མི་ཉལ། ཞེས་པ། རྒྱུན་དུ་དགེ་སྤྱོད་ལ་
བརྩོན་པའོ། །རིན་ཆེན་གླིང་དུ་སྐལ་མི་བཅད། ཅེས་པ། བསྟན་པ་དང་མཇལ་བ་
དོན་མེད་མི་བྱ་བའོ། །དེ་ནི་གཞིའི་དམ་ཚིག་གོ །
གཉིས་པ་རྩ་བའི་དམ་ཚིག་ལ་གཉིས། རྩ་བ་དང་ཡན་ལག་གོ །དང་པོ་རྩ་
བའི་དམ་ཚིག་ལ། ཀུན་གསལ་སེམས་ཀྱི་མེ་ལོང་ལ། གཡའ་ཡིས་གོས་མིན་ཕྱི་
བདར་བགྱི། ཅེས་པ། བྱང་ཆུབ་སེམས་ཀྱི་མེ་ལོང་ལ་འཁྲུལ་རྟོག་གཡའ་ཡིས་གོས་
པར་མི་བྱ་བའོ། །ཨུད་དུ་འབར་བའི་མེ་ཏོག་དེ། མི་འབྲལ་གཙུག་ཏུ་བརྒྱན་བྱ་
ཞིང་། ཞེས་པ། ཡི་དམ་སྤང་བླང་མི་བྱ་བའོ། །དགོས་འདོད་ཀུན་འབྱུང་ཡིད་བཞིན་
ནོར། མི་སྤང་ཁོག་པའི་སྙིང་ལྟར་བསྒོམ། ཞེས་པ། རང་གི་རྩ་བའི་བླ་མ་ནི་ཡི་དམ་
2;



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལྷ་བས་ཀྱང་གཉེན་པས་རྟག་ཏུ་ཅི་གསུངས་སྒྲུབ་པའོ། །མཛེས་ལྡན་རིན་ཆེན་ཕྲེང་
བ་ནི། སྤངས་པར་མི་བྱ་རྒྱན་དུ་བཏག །ཅེས་པ། མཆེད་གྲོགས་ཕན་ཚུན་མི་འཐབ་
པའོ། །མུན་པ་སེལ་བའི་ཉི་མ་དེ། ཕྱོགས་འཛིན་སྤྲིན་གྱིས་སྒྲིབ་མི་བྱའོ། །ཞིས་པ། ཐེག་
པ་གཞན་ལ་མི་སྨད་པའོ། །འབྲས་ལྡན་ས་བོན་བཟང་པོ་ནི། སྐམ་ལ་མི་འཐོར་
ཆུ་ལུད་སྤྲད། ཅེས་
པ། སྣོད་ལྡན་ལམ་ལ་བཀྲི་བའོ། །གཉིས་པ་ཡན་ལག་གི་དམ་ཚིག་
ལ་གཉིས། སྤང་བ་དང་
། བླང་བའོ། །དང་པོ་སྤང་པའི་དམ་ཚིག་ལྔ་ནི། རྣོ་བའི་
མཚོན་ཆ་རྩེར་མི་བྱ། ཅེས་པ། ཞེ་སྡང་གིས་གཞན་གྱི་སྲོག་མི་བཅད་པའོ། །མི་གཙང་
འདམ་ལ་བྱིང་མི་བྱའོ།།ཞེས་པ། འདོད་ཆགས་དབང་གིས་ནོར་མི་བླང་བའོ། །མུན་པའི་
ནང་གི་སྒྲོན་མི་བསད། ཅེས་པ། གཏི་མུག་དམ་ཆོལ་མི་སྤྱད་པའོ། །མཐོ་བའི་སྐུ་མཁར་
གཟུང་མི་བགྱི། ཅེས་པ། ང་རྒྱལ་དབང་གིས་བདག་བསྟོད་མི་བྱའོ། །ཚེར་མའི་ནེའུ་
ཐང་འོབ་མི་བསྐོར། ཞེས་པ། ཕྲག་དོག་དབང་གིས་གཞན་ལ་སྨད་པ་མི་བྱ་བའོ། །
གཉིས་པ་བླང་བའི་དམ་ཚིག་ལྔ་ནི། འདབ་བརྒྱད་མེ་ཏོག་མདངས་མི་འཕྲོག་
ཅེས་པ། ཆུང་ནས་རབ་ཏུ་བྱུང་བའོ། །ལྐུགས་པ་ཁ་འབྱེད་བརྗོད་མི་འདོར། ཞེས་
པ། ཡི་གེའི་རྒྱུད་ལ་བསླབ་པའོ། །ལྷ་གཉེན་ཤེལ་སྒོང་དོར་མི་བྱ། ཅེས་པ། ཕྱི་ཚུལ་
ནང་ཁྲིམས་ཟུང་འབྲེལ་ལ་བསླབ་པའོ། །བདུད་རྩི་སྐོམ་དུ་ངོམས་མེད་བཏུང་།
ཞེས་པ། བོན་ལ་རྒྱུན་དུ་སྤྱོད་པའོ། །གསེར་རྙེད་ཁྲོན་གྱི་ས་རྡོ་བོར། ཞེས་པ། ཚིག་
བོར་དོན་ལ་སྤྱོད་པའོ། །
གཉིས་པ་བྱེ་བྲག་གི་དམ་ཚིག་ལ་གསུམ། ། ཡན་ལག །ཁྱད་པར་རོ། །དང་
པོ་རྩ་བའི་དམ་ཚིག་ལྔ་ནི། དེ་ཡང་བྱེ་བྲག་གི་དམ་ཚིག་རྣམས་ཆོ་ག་ལས་མདོར་
བསྡུས་ཙམ་ལས་ཡི་གེ་མང་བས་དོག་ནས་སྦས་པའི་དོན་འདིར་གསལ་བར་བསྟན་
ན། སྤྱི་བོའི་གཙུག་གི་ནོར་མི་དགོག ། ཅེས་པ། བླ་མ་མི་སྤང་བའོ། །ཕོ་བྲང་གཞལ་
216



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཡས་མདངས་མི་འཕྲོག ། ཅེས་པ། ཡི་དམ་གྱི་བསྐྱེད་རིམ་མི་བརྗེད་པའོ། །ས་ཆུ་རྒྱུན་གྱི་
གྲངས་མི་བཅད། ཅེས་པ། སྔགས་དང་ཕྱག་རྒྱ་རྒྱུན་མི་བཅད་པའོ། །དྲི་མེད་ལམ་ལ་དོག་
མི་དགག ། ཅེས་པ། སེམས་ཀློང་མན་ངག་གསུམ་ལ་ཕྱོགས་རིས་མི་བྱ་བའོ། །གསང་སྒོ་
གཉན་པོ་ཡན་མི་བཞག ། ཅེས་
པ། རྫོགས་པ་ཆེན་པོའི་ལྟ་སྤྱོད་མན་ངག་གསང་བའོ། །
གཉིས་པ་ཡན་ལག་ལའང་། ཡན་ལག་དང་། ཉིང་ལག་གི་དམ་ཚིག་གཉིས།
དང་པོ་ཡན་ལག་གི་དམ་ཚིག་ལྔ་ནི། ཞེ་སྡང་གསང་བའི་ཡན་ལག་སྟེ། བདུད་རྩི་
སྨན་མཆོད་མི་སྤང་བའོ། །འདོད་ཆགས་གསས་མཁར་ཡན་ལག་སྟེ། འདོད་ཡོན་
མཆོད་པ་མི་སྤང་བའོ། །གཏི་མུག་དཔོན་གསས་ཡན་ལག་སྟེ། རྨི་ལམ་དྲ་ལྟས་མི་
སྤང་བའོ། །ང་རྒྱལ་སྔགས་ཀྱི་ཡན་ལག་སྟེ། བརྣག་པའི་ལས་སྦྱོར་མི་སྤང་བའོ། །ཕྲག་
དོག་སྤྱི་དམ་ཡན་ལག་སྟེ། བསྟན་པའི་ཁ་འཛིན་མི་སྤང་བའོ། །གཉིས་པ་ཉིང་ལག་
གི་དམ་ཚིག་ལྔ་ནི། སེང་གེ་དཀར་མོའི་ལྟག་མི་བཅག ། ཅེས་པ། གྲོགས་མཆེད་གོང་
མ་མི་འགམ་པའོ། །སྟོབས་ལྡན་གླང་ཆེན་རྣལ་མི་བསྐྱོད། ཅེས་པ། གལ་མེད་རིག་
འཛིན་ཐུགས་མི་དཀྲུག་པའོ། །ཤུགས་ལྡན་རྟ་མཆོག་འགྲོས་མི་བཅག ། ཅེས་པ། གར་
དང་རོལ་མོའི་རྒྱུན་མི་བཅད་པའོ། །གཡུ་འབྲུག་སྔོན་མོའི་སྒྲ་མི་བཅད། ཅེས་པ།
གླུ་དབྱངས་གྱེར་གྱི་གཞུང་བསྲང་བའོ། །བྱ་ཁྱུང་གཙུག་གི་ནོར་མི་བླང་། ཞེས་པ།
དགེ་བའི་དཀོར་ལ་མི་རློམ་པའོ། །
གསུམ་པ་ཁྱད་པར་གྱི་དམ་ཚིག་ལ་ལྔ་ལས། ཐོག་མ་མི་འདའི་དམ་ཚིག་ལྔ་ནི།
ཐུགས་རྗེ་ལྡན་པའི་བཀའ་མི་འདའ། ཞེས་པ། ཡི་དམ་ལྷ་ཡི་ཐུགས་མ་ཁྲེལ་བའོ། །ཁྱུ་
མཆོག་རླབ་ཆེན་དཔུང་མི་འདའ། ཞེས་པ། ལྷ་འདྲེ་དྲེགས་པས་མ་ཁྲེལ་བའོ། །སྤུ་གྲི་
ནག་པོའི་སོ་མི་འདའ། ཞེས་པ། སྐྱེ་བོ་མི་ནག་གིས་མ་ཁྲེལ་བའོ། །ཐུགས་རྗེ་ཉག་ཐག་
རྒྱུན་མི་འདའ། ཞེས་པ། དཔོན་གསས་དང་མཆེད་ལྕམ་གྱིས་མ་ཁྲེལ་བའོ། །ཡེ་སྲིད་
2༔ ?



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྒྱལ་པོའི་ཁྲིམས་མི་འདའ། ཞེས་པ། རྩ་བ་རང་སེམས་ཀྱིས་མ་ཁྲེལ་བའོ། །གཉིས་
པ་གསང་བའི་དམ་ཚིག་ལྔ་ནི། གང་དུ་གནས་ཀྱང་མིང་མི་མཚན། ཞེས་པ། སྒྲུབ་
པའི་གནས་གསང་བའོ། །བྱིན་རླབས་རྩ་བའི་མདངས་མི་འབྱིན། ཞེས་པ། ཡི་དམ་
གྱི་ལྷ་གསང་བའོ། །སྲོག་གི་སྙིང་པོ་སྟོན་མི་བྱ། ཞེས་པ། སྒྲུབ་པའི་དམ་རྫས་གསང་
བའོ། །ལོ་ཟླ་ཞག་གི་ཚད་མི་འཛིན། ཞེས་པ། ལོ་ཟླ་གྲངས་ཀྱི་དུས་གསང་བའོ། །ས་
སྦུབས་ལྗང་པ་གབ་ཅིང་བསྐྱེད། ཅེས་པ། གྲུབ་པའི་འབྲས་བུ་གསང་བའོ། །གསུམ་
པ་བསྒྱུར་བའི་དམ་ཚིག་ལྔ་ནི། རྣམ་དག་ལྷ་ཡི་གཞལ་ཡས་དབུབ། ཞེས་པ། ཕྱི་སྣོད་
ལྷ་ཡི་གཞལ་ཡས་སུ་བསྒྱུར་བའོ། །ལྷ་སྐུ་ཕྱག་རྒྱུ་རིག་སྟོབས་གཟུགས། ཅེས་པ། ནང་
བཅུད་སེམས་ཅན་ལྷ་དང་ལྷ་མོར་བསྒྱུར་བའོ། །རྣམ་གསུམ་དག་པའི་གདན་ལ་
བསྐྱོད། ཅེས་
པ། དུག་གསུམ་སྐུ་གསུང་ཐུགས་ཀྱི་དཀྱིལ་འཁོར་དུ་བསྒྱུར་བའོ། །མཆེད་
ལྔ་གཞའ་ཚོན་འོད་དུ་སྦྲེལ། ཞེས་པ། དུག་ལྔ་ཡེ་ཤེས་ལྔ་ཡི་རང་བཞིན་དུ་བསྒྱུར་
བའོ། །སྣ་ཚོགས་སྒྱུ་མ་མིག་འཕྲུལ་ཆེ། ཞེས་པ། ཕུང་པོ་ལྷ་སྐུ་ཕྱག་རྒྱུར་བསྒྱུར་བའོ། །
བཞི་པ་སྦྱང་པའི་དམ་ཚིག་ལྔ་གི ཐབས་དང་ཤེས་རབ་རོལ་དང་སྤྱོད། ཅེས་པ། མཚན་
ལྡན་གཟུངས་མ་མི་སྤང་བར་སྤྱད་པའོ། །ལྟ་བ་ཡེ་ཤེས་རོལ་པར་སྤྱད། ཅེས་པ། དམ་
རྫས་ལྔ་ནི་བདུད་རྩི་དམུ་ཡད་དུ་སྤྱད་པའོ། །དབྱིངས་དང་ཡེ་ཤེས་རོལ་པར་སྤྱད།
ཅེས་པ། མཆོད་པའི་བྱེ་བྲག་ཡུལ་ཤེས་དབྱེར་མེད་དུ་སྤྱད་པའོ། །ཟད་མེད་གཡུང་
དྲུང་རོལ་བར་སྤྱད། ཅེས་པ། དངོས་གྲུབ་ཀྱི་ཞལ་ཟས་གཡུ་འབྲང་ལང་འཚོར་སྤྱོད་
པའོ། །མཁའ་ཀློང་ཡངས་པའི་རོལ་པར་སྤྱད། ཅེས་པ། རྒྱུ་རྐྱེན་ཐམས་ཅད་དབྱིངས་
ཡེ་ཤེས་ཀྱི་སྤྲུལ་པ་གྲངས་མེད་དུ་སྤྱད་པའོ། །ལྔ་པ་སྤང་བའི་དམ་ཚིག་ལ་སུམ་ཅུ་
ཐམ་པ་ཡོད་དེ། སེང་གེ་དཀར་མོའི་དཔུང་མི་བཅིངས། ཞེས་པ། རྟུལ་ཞུགས་སྤྱོད་
པའི་རྣལ་འབྱོར་གྱི་ལྟ་བ་མི་སྨད་པའོ། །མེ་རི་དམར་པོའི་མདངས་མི་བཤལ། ཞེས་
218



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
པ། དགེ་འདུན་འཚོགས་པའི་ཞིང་ལ་འགྲན་མི་ཚོལ་བའོ། །སྤུ་གྲི་ནགས་ལ་ཤིང་མི་
ཐུ། ཞེས་པ། སྐྱེ་བོའི་གསེབ་ཏུ་མི་ཉལ་བའོ། །དོམ་སྒྲོ་ནག་པོའི་ཁ་མི་སློང་། ཞེས་པ། བུད་
མེད་དམན་པའི་ཚིག་དང་ཁ་མི་ཡ་བའོ། །ཡིད་བཞིན་གླིང་གི་ནོར་མི་སྨད། ཅེས་པ།
ཡོན་ཏན་དང་ལྡན་པའི་མཁན་པོ་མི་སྨད་པའོ། །ས་བདག་རྒྱལ་པོའི་སྙིང་མི་དགྲམ།
ཞེས་པ། དཔོན་གསས་བླ་མའི་ཐུགས་མི་དཀྲུག་པའོ། །ཤེལ་ཕྲེང་དཀར་པོའི་ཐག་མི་
བཅད། ཅེས་པ། དམ་ཚིག་གཅིག་པའི་མཆེད་ལ་འཁོན་མི་བྱ་བའོ། །གཡུང་དྲུང་
གསང་བའི་ཞགས་མི་ལྡོག ། ཅེས་ང། མཆེད་དང་ལྕམ་དྲལ་གྱི་ཕྱི་ཤུལ་མི་ལྡོག་པའོ། །འབྲུ་
དགུ་བཅུད་ཀྱི་ལྗང་མི་འགམ། ཞེས་པ། དབང་དང་བྱིན་རླབས་མཐུན་པ་ལ་འགལ་
བ་མི་བྱེད་པའོ། །གསེར་ཛ་འབར་བའི་དབལ་མི་སྣུབ། ཅེས་པ། སྔགས་དང་བསྙེན་
པའི་དུས་སུ་མེ་ལ་ཕུ་མི་སྤོར་བའོ། །མེ་རི་འབར་བའི་འོབ་མི་བཤིག །ཅེས་པ། གསང་
བའི་མཚམས་མི་བཀྲལ་བའོ། །མེ་མར་མུར་གྱི་གདན་མི་བཏིང་། ཞེས་པ། སློབ་
དཔོན་གྱི་ཡུམ་མི་བསླད་པའོ། །ཐབས་དང་ཤེས་རབ་ཡ་མི་བྲལ། ཞེས་པ། གསང་
བའི་སྤྱད་པ་མི་སྤང་བའོ། །དབྱིངས་དང་ཡེ་ཤེས་ཁ་མི་དབྱེ། ཞེས་པ། རླུང་སེམས་
ཁ་སྦྱོར་གྱི་བདེ་བ་མྱོང་བའོ། །ཤེལ་གྱི་སྐས་པ་དབབ་པ་མིན། ཅེས་པ། དགེ་བ་ཅན་
གྱི་ཚོགས་མི་བཅག་པའོ། །རགྷ་སྲིན་པོའི་བུ་མི་གསོ། ཞེས་པ། སྡིག་པ་ཅན་གྱི་གྲོགས་
མི་བསྟེན་པའོ། །དུག་དང་འདྲེས་པའི་ཟས་མི་ཟ། ཞེས་པ། དགེ་སྡིག་འཆོལ་བར་
མི་སྤྱད་པའོ། །ཁྲོ་ཆུ་ཁོལ་མ་སྐོམ་མི་བཏུང་། ཞེས་པ། ཚོགས་དང་འདྲེས་པའི་ནོར་
མི་རྐུ་བའོ། །འདོད་པ་དགུ་འགྱུར་ནོར་མི་ལེན། ཞེས་པ། ཟབ་མོའི་བཀའ་ལ་དཔེ་
རྐུན་མི་བྱེད་པའོ། །གཡུང་དྲུང་བསྣོལ་མའི་དབལ་མི་བཤིག ཅེས་པ། རང་བཞིན་
བཅའ་བསྒྱུར་ཕྱག་རྒྱ་མི་བཤིག་པའོ། །གསང་བ་སྔགས་ཀྱི་སྒྲ་མི་བཅད། ཅེས་པ།
ཡི་དམ་གྱི་བསྙེན་པ་རྒྱུན་མི་བཅད་པའོ། །སྒྲོན་མེའི་སྣང་བ་སྣུབ་མི་བྱ། ཅེས་པ། ཏིང་
219



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ངེ་འཛིན་ཕྱལ་བར་མི་བཏང་བའོ། །ནམ་ཟླ་དུས་བཞིའི་རྒྱུན་མི་བཅད། ཅེས་པ།
ཚོགས་དང་གཏོར་མའི་རྒྱུན་མི་བཅད་པའོ། །གདུག་པ་ཅན་གྱི་ཚོགས་མི་བཤིགས།
ཅེས་པ། བཀའ་སྐྱོང་སྲུང་མའི་གསོལ་ཁ་མི་བཅད་པའོ། །ཡི་དམ་ལྷ་ལ་འཁོན་མི་བྱ།
ཅེས་པ། བཀའ་རྒྱུད་གཏོར་རླག་མི་བྱའོ། །དམ་ཚིག་ལྷ་ལ་དམེ་མི་བསྣོལ། ཞེས་པ།
ནོར་ཕྱིར་བོན་ཚོང་མི་བྱེད་པའོ། །ལས་པ་ལྷ་ལ་དབང་མི་ཟ། ཞེས་པ། མ་སྲིང་ལ་
ཚད་ཡོད་མི་བྱ་བའོ། ཕ་ཡི་ལུས་ལ་ཐོ་མི་འཚམས། ཞེས་པ། རྒྱབ་རིའི་རྩེ་ནས་ཤིང་
མི་བཅད་པའོ། །མ་ཡི་ལུས་ལ་མངལ་མི་སྤྱོད། ཅེས་པ། རྒྱ་མཚོའི་གཏིང་དུ་དུག་མི་
གཡོ་བའོ། ཆོ་གའི་སྐབས་སུ་འདི་བྱེ་བྲག་གི་དམ་ཚིག་རྣམས་རྒྱས་པ་མ་བྱུང་ཡང་མདོ་འདུས་པས་དེས་མཐུས་
རུང་། འོན་ཀྱང་རྗེས་ཟློས་བྱེད་པར་འདོད་ན། གོང་གི་ཤམ་དུ། སྤྱི་བོའི་གཙུག་གི་ནོར་མི་དགོག །ཅེས་པ་མན་ཆོད་
འདོར་ལེན་ཤེས་པར་གྱིས་ལ་འབོག་དང་ཆོག་པའོ། །གཉིས་པ་དམ་ཚིག་གི་རྒྱལ་པོ་ནི། དེ་དག་ཀུན་ཀྱང་བླང་
དོར་དང་བཅས་པའི་སེམས་ཡིན་པས་དམ་ཚིག་ཙམ་ལ། དོན་དམ་པར་ཀུན་གཞི་
བྱང་ཆུབ་ཀྱི་སེམས་རིན་པོ་ཆེ་དུས་གསུམ་མི་འགྱུར་བས་དམ། བླང་དོར་དགག་
སྒྲུབ་བྲལ་བས་ཚིག་ཅེས་བྱ་སྟེ། ཡེ་ནས་བསྲུང་བྱ་བསྲུང་བྱེད་ལས་འདས་པ་ནི་དམ་
ཚིག་གི་རྒྱལ་པོ་ཡེ་བསྲུང་ཆེན་པོའོ། །དེ་ལྟར་ཡང་རྫོགས་པ་ཆེན་པོ་རྒྱུད་བུ་ཆུང་བཅུ་
གཉིས་ལས། དམ་ཚིག་ཡེ་བསྲུངས་ཆེན་པོ་ལ། བསྲུང་བྱ་སྲུང་བྱེད་ཅི་ཡང་མེད།
ཅེས་དང་། ཐབས་ཆེན་མཁའ་ཡི་རྒྱུད་ལས། ཀུན་གཞི་བྱང་ཆུབ་སེམས་ཉིད་ནི།
ཡེ་ནས་ཀ་དག་འགྱུར་མེད་ལ། གདོད་ནས་སྲུང་མཚམས་དྲི་མ་བྲལ། བསྲུང་བྱ་སྲུང་
བྱེད་སེམས་ཀྱི་ངང་། སྣང་སྲིད་འཁོར་བ་མྱང་འདས་བོན། སྤང་དུ་མེད་པར་ཕུན་
སུམ་ཚོགས། བླང་དུ་མེད་པར་འགྱུར་མེད་གནས། གང་ཡང་བླང་དོར་དྲི་མ་བྲལ།
ཆགས་བྲལ་ཡེ་བསྲུང་རྣམ་པར་དག །དམ་ཚིག་ཆེན་པོར་ཡིན་པར་བཤད། ཅེས་
དང་། སྙན་རྒྱུད་ལས། ཡེ་བསྲུང་གདེངས་དང་ལྡན་པ་རྣལ་འབྱོར་དམ་ཚིག་ཡིན།
220



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཞེས་འདི་ནི་རྫོགས་པ་ཆེན་པོའི་རྣལ་འབྱོར་ཁོ་ནའི་དམ་ཚིག་གོ ། ཅེས་བཤད་ལ་གསང་
བ་གདམས་པ་ནི། ཀྱེ་སྐལ་ལྡན་གསང་བའི་བུ་གཅིག་ཉོན། དབང་བསྐུར་ཆོ་ག་ཅི་ལྟ་
བར། གཞན་ལ་བཤད་པར་མ་བྱེད་ཅིག །མན་ངག་གནད་ཟབ་གསང་དམ་རྣམས།
དབང་མ་ཐོབ་པའི་མི་རྣམས་ལ། ཤིན་ཏུ་གསང་ཞིང་བསྒྲུགས་མི་བྱ། སྐྱོན་ཡོད་
གསང་བ་མ་ཡིན་ཀྱང་། སྣོད་མེད་བློ་ཆུང་རྣམས་ཀྱིས་ནི། སྒྲ་ཙམ་ཐོས་མི་རུང་ཕྱིར་
དང་། མཆོག་ཐུན་དངོས་གྲུབ་མྱུར་བར་འགྱུར། དེ་བས་གསང་དམ་ཐུབ་པར་
གྱིས། ཞེས་གདམས་སོ། །གཉིས་པ་ཐུན་མིན་གྱི་འཇུག་པ་ལ་བཞི། དབང་པོའི་སྒོ་བསལ་བ། དཀྱིལ་འཁོར་བརྡ་
སྒོ་དབྱེ་བ། ཡེ་ཤེས་ལྷའི་བྱིན་དབབ་པ། རིག་པའི་མེ་ཏོག་དོར་བའོ། །དང་པོ་ནི། སློབ་མས་ཞུ་བ། ཀྱེ་ཧོ་དཔོན་
གསས་གསང་བའི་མཛོད། བདག་ཅག་བོན་ལ་འཕྲོ་དཀར་ཞིང་། རྫོགས་ཆེན་དོན་
ལ་མོས་སྤྲོ་ཆེ། དབང་པོའི་སྒོ་ཉིད་བསལ་མཛད་གསོལ། ཞེས་ཞུས་ལ། གར་མས་མར་མེ་དུད་
སྤོས་ཞལ་ཟས་གུ་གེ་རྣམས་རིམ་གྱིས་གཏད་ལ། དཔོན་གསས་ཀྱིས་འདི་སྐད་དོ། །ཧོ་སྐལ་ལྡན་ལས་ཀྱི་འཕྲོ་
སད་རྣམས། སྨིན་པར་བྱ་བའི་ལམ་ལ་གནས། དེ་སྔར་འཁོར་བའི་ས་ལ་ལྷུང་།
མཐོང་བ་མིག་གི་དབང་པོ་འཐིབས། ཐོས་བྱེད་སྒྲ་དབང་བག་ལ་ཞ། མི་གཙང་
རྫས་ཀྱི་དྲི་ངས་མྱོས། བག་ཆགས་ཟས་ཀྱི་དང་ཀ་འགག །མ་རིག་རྨོངས་པས་
བློ་གྲོས་ཞན། དེ་རིང་དཔོན་གསས་ཐུགས་རྗེ་ཡིས། བརྡ་ཐབས་རྟེན་འབྲེལ་
ལ་བརྟེན་ནས། དབང་པོ་ནང་གི་གསང་སྒོ་དབྱེ། མིག་སྒོར་མར་མེ་བསྟན་ལ། མིག་གི་དབང་
པོ་གནས་དག་ཕྱིར། ཡེ་ཤེས་སྒྲོན་མེ་སྤྱན་ལ་གཏད། འོད་གསལ་མཐོང་སྒོ་གསལ་
གྱུར་ནས། གཡུང་དྲུང་སྐུ་རུ་གྲུབ་གྱུར་ཅིག ། རྣ་བར་སྒྲ་བསྒྲགས་ལ། རྣ་བའི་དབང་པོ་
གནས་དག་ཕྱིར། ཨུན་ཆེན་སྒྲ་དབྱངས་སྙན་ལ་གཏད། བོན་སྒོ་བརྒྱད་ཁྲི་ཐོས་
གྱུར་ནས། ཚངས་པའི་སྒྲ་དབྱངས་ཐོབ་གྱུར་ཅིག ། སྣ་སྒོར་སྤོས་དྲི་བཏང་ལ། སྣ་ཡི་དབང་
པོ་གནས་དག་ཕྱིར། ངད་ལྡན་གྱི་སྤོས་ཤང་ལ་གཏིད། ཡེ་ཤེས་རྒྱུན་མེད་ལྡན་གྱུར་ནས་
221



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡོན་ཏན་དྲི་རྒྱུན་ཐོབ་གྱུར་ཅིག །ཞལ་ཟས་ལྕེ་ཐོག་ཏུ་སྦྱིན་ལ། ལྕེ་ཡི་དབང་པོ་གནས་དག་
ཕྱིར། ཞལ་ཟས་བདུད་རྩི་ལྗགས་ལ་གཏད། ངག་གི་དབང་པོ་རྣམ་གྲོལ་ནས།
བཀའ་བཙན་འགྲོ་དོན་ནུས་གྱུར་ཅིག །གླེགས་བམ་སྙིང་ཁར་བཞག་ལ། ཡིད་ཀྱི་དབང་པོ་
གནས་དག་ཕྱིར། གུ་གེ་གླེགས་བམ་སེམས་ལ་གཏད། ཤེས་རབ་རིག་པའི་ཚད་
སླེབ་ནས། འགྲོ་དོན་རྒྱ་ལགས་ཕྱད་གྱུར་ཅིག །ཨ་པར་ཤག་ཤག་ས་
།ཨ་པར་ཤག་ཤག་ས་ལེ་སཱཧཱ། གཉིས་
པ་དཀྱིལ་འཁོར་བརྡ་སྒོ་དབྱེ་བ་ནི། དཀྱིལ་འཁོར་གྱི་ཕྱོགས་བཞིར་མར་མེ་བལྟམ་ལག རོལ་མོ་དང་བཅས་པས།
སྟོང་ཆེན་བདེ་བའི་དཀྱིལ་འཁོར་དུ།། མཚན་བྲལ་རང་བྱུང་ལྷ་ཚོགས་གསལ། སྨོན་
མེད་བདག་ཞལ་བདག་མཐོང་ཕྱིར། རིག་པའི་ལྷ་མོ་འོད་གསལ་མས། གྲོལ་བ་བཞི་
ལྡན་སྒོ་དབྱེ་འཚལ།། གྲོལ་འཁྲུལ་ལས་འདས་དྲི་བྲལ་གྱི། བདག་མེད་ཀུན་བཟང་
ཞལ་མཐོང་ནས། འཁོར་འདས་གཉིས་མེད་མཉམ་གྱུར་ཅིག །སད་དོ་ཧ་ར་སལ་
ར་སལ་སལ།
གསུམ་པ་ཡེ་ཤེས་ལྷའི་བྱིན་དབབ་པ་ནི། སློབ་མ་རྣམས་གནས་ལུགས་ཀྱི་ངང་དུ་ལྷན་ནེར་བཞག །གར་མ་སོགས་དབང་
གི་ལས་བྱེད་རྣམས་ཀྱིས་སྤོས་དྲི་ལྡན་གྱི་དྲི་ཕྱུང་། མི་རྐང་གི་སྒྲ་བཏང་
། ཐོད་རྔ་བརྡུང་ཞིང་གླིང་བུ་འབུད། དཔོན་
གསས་ཀྱིས་ཏིང་ངེ་འཛིན་གྱི་ངང་ནས་ཚིག་འདི་དབྱངས་ལ་བསྐྱོན་ཏེ། ཧཱི༔ འོག་མིན་དབྱིངས་ཀྱི་ཞིང་
ཁམས་ནས། བོན་སྐུ་ཀུན་ཏུབཟང་པོ་ཡང་། ཡེ་ཤེས་རིག་རྩལ་ལྷ་ཚོགས་བཅས། ཀ
དག་ཀློང་ནས་སྐུར་བཞེངས་ལ། གནས་འདིར་གཤེགས་སོ་བྱིན་ཆེན་ཕོབ། ༈ །ལུས་
ལ་དེ་ནི་བྱིན་གྱིས་རློབས།། གཡུང་དྲུང་སྐུ་རུ་བསྒྱུར་དུ་གསོལ།། ངག་ལ་དེ་ནི་བྱིན་
གྱིས་རློབས།། བོན་དབྱངས་དྲུག་ཅུར་བསྒྱུར་དུ་གསོལ། སེམས་ལ་དེ་ནི་བྱིན་གྱིས་
རློབས། འཁྲུལ་མེད་ཐུགས་སུ་བསྒྱུར་དུ་གསོལ། འཁྲུལ་སྣང་དབྱིངས་སུ་ཟད་པའི་
བྱིན་ཆེན་ཕོབ།། གདོས་བཅས་འོད་དུ་གསལ་བའི་བྱིན་ཆེན་ཕོབ། གཉུག་མའི་
རང་ཞལ་མཇལ་བའི་བྱིན་ཆེན་ཕོབ།། ཡེ་ཤེས་མེ་ཆེན་འབར་བའི་བྱིན་ཆེན་ཕོབ།།
རྟོགས་པའི་རྩལ་ཆེན་རྫོགས་པའི་བྱིན་ཆེན་ཕོབ། ཉམས་ཀྱི་ཆུ་རྒྱུན་འབྲུབ་ཕྱིར་བྱིན་
222



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཆེན་ཕོབ། རྣམ་རྟོག་རྒྱན་དུ་འཆར་བའི་བྱིན་ཆེན་ཕོབ། བྱིན་ཆེན་ལུས་ལ་ཕེབས་སོ་
སྤྲུལ་བསྒྱུར་ནུས།། བྱིན་ཆེན་ངག་ལ་ཕེབས་སོ་བོན་མཛོད་རྡོལ། བྱིན་ཆེན་ཡིད་ལ་
ཕེབས་སོ་མངོན་ཤེས་འཆར།། ལུས་ལ་བྱིན་ཕེབས་གར་བསྒྱུར་འཁྲབ་སྙིང་འདོད།
ངག་ལ་བྱིན་ཕེབས་མགུར་འཐེན་བོན་དབྱངས་བསྒྲིགས། སེམས་ལ་བྱིན་ཕེབས་
གདེངས་ཐོབ་ཉམས་ཆེན་འབར། ལུས་འདར་གཡོ་མེད་ལུས་ལ་བྱིན་ཕེབས་རྟགས།
ངག་རྒོད་མི་སྨྲ་ངག་ལ་བྱིན་ ཕེབས་རྟགས། སེམས་སྤྲོ་བསམ་བྲལ་སེམས་ལ་བྱིན་
ཕེབས་རྟགས། དེ་ལྟར་བྱིན་ཆེན་ཕོབ་ཅིག་ཡེ་ཤེས་ལྷ། ཨ་ཨཾ་ཧཱུྃ་གུ་རུ་དེ་བ་ཌཱཀྐི་ཧྲི་
མ་ཧ་རི་ནི་ས་ས་མ་ཡ་ཛ་ཛ༔ ཕོ་ཕོ་ཧྲིང་ཧྲིང་ཧཱུྃ་ཧཱུྃ་ཨ་བེ་ཤ་ཡ་ཛ་ཧཱུཾ་བཾ་ཧོ། ཞེས་རོལ་མོ་ཚོམ་
ཚོམ་དང་བཅས་པས་བྱིན་དབབ་བོ། །ལྷུན་གྲུབ་བདེ་ཆེན་ཞིང་ཁམས་ནས།། ལོངས་སྐུ་གཤེན་
ལྷ་འོད་དཀར་ཡང་། ཚོགས་བརྒྱད་རང་གྲོལ་ལྷ་ཚོགས་བཅས།། འོད་གསལ་ངང་
ནས་སྐུར་བཞེངས་ལ། གནས་འདིར་གཤེགས་སོ་བྱིན་ཆེན་ཆེན་ཕོབ། ལུས་ལ༔ ། ནས།
ཛ་ཧཱུཾ་བཾ་ཧོ། ཡན་གོང་ལྟར་འགྲེས་སོ། སྒྲུབ་གནས་དྲག་པོའི་ཞིང་ཁམས་ནས།། གསང་བདག་
གསང་བ་འདུས་པ་ཡང་། བརྒྱུད་པ་དྲུག་ལྡན་ཚོགས་དང་བཅས།། མི་མངོན་དབྱིངས་
ནས་སྐུར་བཞེངས་ལ། གནས་འདིར༔ ། ནས་འགྲེས་སོ།། དབང་དྲག་འབར་བའི་ཞིང་
ཁམས་ནས། ཁྲོ་རྒྱལ་གཙོ་མཆོག་མཁའ་འགྱིང་ཡང་། ཡི་དམ་རྒྱ་མཚོའི་ཚོགས་
དང་བཅས། མཁའ་ཀློང་དབྱིངས་ནས་སྐུར་བཞེངས་ལ།། གནས་འདིར༔ ། ནས་
འགྲེས་སོ། མཁའ་སྤྱོད་བདེ་བའི་ཞིང་ཁམས་ནས། མཁའ་འགྲོ་བསྐལ་པ་བཟང་མོ་
ཡང་། མ་བརྒྱུད་མཁའ་འགྲོའི་ཚོགས་དང་བཅས། བདེ་ཆེན་ཀློང་ནས་སྐུར་བཞེངས་
ལག གནས་འདིར ། ནས་ འགྲེས་སོ བྱ་རི་གཙུག་ལྡན་གནས་མཆོག་ནས། རིག་འཛིན་
དྲན་པ་ནམ་མཁའ་ཡང་། ཕོ་བརྒྱུད་རིག་འཛིན་ཚོགས་དང་བཅས།། གསང་ཆེན་
གནས་ནས་སྐུར་བཞེངས་ལ། གནས་འདིར༔ ། ན་ས་འགྲེས་སོ།། འདས་དང་མ་འདས་ས་
223



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཚམས་ནས། ཊཱཀྐི་ཡེ་ཤེས་དབལ་མོ་ཡང་། བོན་སྐྱོང་སྲུང་མའི་ཚོགས་དང་
བཅས།། དུར་ཁྲོད་གནས་ནས་སྐུར་བཞེངས་ལ། གནས་འདིར། ནས་འགྲེས་སོ། །ཞེས་
རྟགས་མ་བྱུང་བར་བྱའོ། །བཞི་པ་རིག་པའི་མེ་ཏོག་དོར་བ་ལ། སློབ་མས་ཞུ་བ། གཡུང་དྲུང་སློབ་དཔོན་
ཆེན་པོ་དགོངས། བདག་ནི་སྙིང་གི་བུ་གཅིག་ལགས།། རང་བཞིན་རྫོགས་པ་ཆེན་
པོ་ཡི། བླ་མེད་དོན་གྱི་དཀྱིལ་འཁོར་དུ།། སྙིང་ནས་འཇུག་པ་སྤྲོ་ལགས་པས། བརྩེ་
བས་བདག་ཅག་རྗེས་གཟུང་ལག ཉིད་ཀྱི་ཐུགས་ཉིད་ཅི་ལྟར་བ། བདག་ཀྱང་དབྱེར་
མེད་བསྲེ་རུ་གསོལ། ཞེས་ཞུས་ལ། །བླ་མས། ཨེ་མ་སྐལ་ལྡན་ལས་འཕྲོ་ཅན། རྫོགས་ཆེན་
དཀྱིལ་འཁོར་འཇུག་སྤྲོ་ན།། སེམས་ཀྱི་རྟོག་པ་ཀུན་སོལ་ལ། གཉེན་པོས་གཞོམ་
མེད་ཀ་དག་ཀློང་། ཡེ་གྲོལ་ངང་དུ་གནས་པར་གྱིས། ཀུན་ཏུ་བཟང་པོའི་དགོངས་
པ་ཡིན། ཞེས་བཤད་ལ། སློབ་མས་སྟོད་གཡོགས་ཕུད་ལ། ཐལ་མོ་སྙིང་གར་སྦྱར་ནས་བླ་མའི་ཐུགས་ཀར་ཨཱདཀར་
པོ་ལ་དམིགས་པ་རྩེ་གཅིག་ཏུ་གཏད། བླ་མས་ངག་ཏུཨཱ་ཨཱ་བརྗོད་ཅིང་སྡིག་མཛུབ་སློབ་མའི་སྙིང་གར་གཏད་དེ་སློབ་མ་
དང་ཐུགས་ཡིད་དབྱེར་མེད་དུ་ བསམ་ལ་དམིག་
དམིགས་པས་ག
གཟིར་བ་ནི་བསྲེ་བ་ཐུན་མོང་མ་ཡིན་པའོ། །དོན་གཉིས
དངོས་གཞི་དབང་བསྐུར་བ་དངོས་ལ་གཉིས། ཞུ་བ། མན་ངག་མཛོད་འཛིན་འགྲོ་འདྲེན་མཆོག །
ངེད་ཅག་ལས་ཅན་བུ་སློབ་རྣམས།། རྫོགས་ཆེན་དོན་ལ་འཇུག་ལགས་པས། དབང་
གི་ལམ་སྒོ་བསལ་དུ་གསོལ། ལན་དུ་བླ་མས། བུ་ཁྱོད་ཞུ་བ་ཤིན་ཏུ་ལེགས། བླ་མེད་
རྫོགས་ཆེན་ཐེག་སྒོ་འདིར། འཇུག་པའི་ཐོག་མ་དབང་བསྐུར་གཙོ། ཁྱོད་ཅག་དད་
མོས་རབ་བསྐྱེད་དང་། ནང་དབང་ངག་སྨིན་ཟབ་མོ་ཡི། དབང་མཆོག་ཐུན་མིན་
ངས་བསྐུར་རོ། ། ཞེས་བརྗོད་དོ། །གཉིས་པ་དབང་བསྐུར་བ་ལལྔ་ལས། ངོ་བོ་ཐུགས་རྗེ་ནུས་པའི་རྟེན་འབྲེལ་གྱིས་
ངག་སྔགས་དང་གསུང་དུ་སྨིན་པ་ཡིན་ལ། ངེས་ཚིག་ངག་སྔགས་དང་གསུང་དུ་དབང་བསྒྱུར་བས་ན་ནང་དབང་དང་།
དབྱེ་བ་ཕྱི་སྔགས་དབང་། ནང་ཡིག་དབང་། གསང་བ་རྫས་དབང་། ཡང་གསང་ངོ་སྤྲོད་ཀྱི་དབང་། དགོས་པ་ཐ་མལ་
གྱི་ངག་ལས་གྲོལ་བ་དང་ཤིན་ཏུ་སྤྲོས་མེད་ཀྱི་དབང་གི་སྣོད་དུ་རུང་བའི་ཡོན་ཏན་ཡོད་དོ། །བསྐུར་ཚུལ་ལ་ཕྱི་སྔགས་
224



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དབང་
། ནང་ཡིག་དབང་། གསང་བ་རྫས་དབང་། ཡང་གསང་ངོ་སྤྲོད་ཀྱི་དབང་བསྐུར་བའོ། །དང་པོ་ཕྱི་སྔགས་
དབང་བསྐུར་བ་ལ། ཨཱ་ཨ་དཀར་ས་ལེ་འོད་ཨ་ཡང་ༀ་འདུ། བརྒྱ་རྩ་བརྒྱད་བགྲང་ལ་ཡིག་འབྲུ་རྣམས་
རིམ་བཞིན་སྤྱི་བོར་བཞག་སྟེ། ཨ ཨ་ནི་སྐྱེ་མེད་བོན་གྱི་སྐུ། མ་སྐྱེ་མི་སྐྱེ་སྐྱེ་བ་མེད། རང་བཞིན་
སྤྲོས་བྲལ་ནམ་མཁའི་དབང་། སྐལ་ལྡན་བུ་ཡིས་ཐོབ་གྱུར་ཅིག །ཨ་ཨོཾ་ཧཱུྃ་ཨཱ་ཨ་
དཀར་ས་ལེ་འོད་ཨ་ཡང་ༀ་འདུ། །ཨཾ་ནི་འགག་མེད་རྫོགས་པའི་སྐུ། མ་འགག་མི་
འགག་འགག་པ་མེད།། རང་ཤར་རང་བྱུང་འོད་གསལ་དབང་། སྐལ་ལྡན་བུ་ཡིས་
ཐོབ་གྱུར་ཅིག །ཨ་ཨོཾ་ཧཱུྃ་ཨཱ་ཨ་དཀར་ས་ལེ་འོད་ཨ་ཡང་ༀ་འདུ། །ཧཱུཾ་ནི་ཅིར་ཡང་
སྤྲུལ་པའི་སྐུ།། སྐྱེ་མེད་འགག་མེད་སྣ་ཚོགས་འཆར། ཡེ་ནས་རང་རྩལ་ལྷུན་གྲུབ་
དབང་། སྐལ་ལྡན་བུ་ཡིས་ཐོབ་གྱུར་ཅིག །ཨ་ཨོཾ་ཧཱུྃ་ཨཱ་ཨ་དཀར་ས་ལེ་འོད་ཨ་ཡང་
་འདུ། །ཨཱ་རིང་ངོ་བོ་ཀུན་བཟང་ཡབ། དངོས་མེད་འཛིན་བྲལ་རང་གསལ་ཆེ།
འཕོ་འགྱུར་སྒྲིབ་གཡོགས་བྲལ་བའི་དབང་།། སྐལ་ལྡན་བུ་ཡིས་ཐོབ་གྱུར་ཅིག །ཨ་
ༀ་ཧཱུྃ་ཨཱ་ཨ་དཀར་ས་ལེ་འོད་ཨ་ཡང་ཨོཾ་འདུ། །ཨ་ཐུང་རང་བཞིན་ཀུན་བཟང་ཡུམ།
ཀུན་ཁྱབ་མཐའ་བྲལ་བདེ་བ་ཆེ། ཡེ་གྲོལ་རྫོགས་པ་ཆེན་པོའི་དབང་
། སྐལ་ལྡན་
བུ་ཡིས་ཐོབ་གྱུར་ཅིག །ཨ་ཨཱ་ཧཱུྃ་ཨཱ་ཨ་དཀར་ས་ལེ་འོད་ཨ་ཡང་ཨོཾ་འདུ། །དཀར་
ནི་མིག་དབང་རྣམ་པར་གྲོལ། གཟུགས་འཛིན་རྟོག་པ་ཡེ་སངས་རྒྱས།། ཤར་སྟོང་
དངོས་མེད་རང་གསལ་དབང་།། སྐལ་ལྡན་བུ་ཡིས་ཐོབ་གྱུར་ཅིག །ཨ་ཨོཾ་ཧཱུྃ་ཨཱ་ཨ་
དཀར་ས་ལེ་འོད་ཨ་ཡང་ཨོཾ་འདུ། །ས་ནི་སྣ་དབང་རྣམ་པར་གྲོལ།། དྲི་འཛིན་རྟོག་
པ་ཡེ་སངས་རྒྱས། ཚོར་སྟོང་བདེ་ཆེན་རྒྱུན་འབྱུང་དབང་། སྐལ་ལྡན་བུ་ཡིས་
ཐོབ་གྱུར་ཅིག །ཨ་ཨོཾ་ཧཱུྃ་ཨཱ་ཨ་དཀར་ས་ལེ་འོད་ཨ་ཡང་ཨོཾ་འདུ། །ལེ་ནི་རྣ་དབང་
རྣམ་པར་གྲོལ།། སྒྲ་འཛིན་རྟོག་པ་ཡེ་སངས་རྒྱས། གྲགས་སྟོང་འགག་མེད་རང་
བྱུང་དབང་། སྐལ་ལྡན་བུ་ཡིས་ཐོབ་གྱུར་ཅིག །ཨ་ཨཱི་ཧཱུྃ་ཨཱ་ཨ་དཀར་ས་ལེ་འོད་
225



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཛིན་རྟོག་
ཨ་ཡང་ༀ་འདུ། །འོད་ནི་ལུས་དབང་རྣམ་པར་གྲོལ། རིག་འཛིན་རྟོག་པ་ཡེ་སངས་
རྒྱས། འཇམ་རྩུབ་སྣང་བ་རང་གྲོལ་དབང་།། སྐལ་ལྡན་བུ་ཡིས་ཐོབ་གྱུར་ཅིག །ཨ་
ༀ་ཧཱུྃ་ཨཱ་ཨ་དཀར་ས་ལེ་འོད་ཨ་ཡང་ལྷོ་འདུ། །ཨ་ནི་ལྕེ་དབང་རྣམ་པར་གྲོལ། རོ་
ག་པ་ཡེ་སངས་རྒྱས། མྱོང་སྟོང་གཉུག་མ་རང་གསལ་དབང་། སྐལ་ལྡན་
བུ་ཡིས་ཐོབ་གྱུར་ཅིག །ཨ་ཨཾ་ཧཱུྃ་ཨཱ་ཨ་དཀར་ས་ལེ་འོད་ཨ་ཡང་ཨཾ་འདུ། །ཡང་ནི་
ཡིད་དབང་རྣམ་པར་གྲོལ། བོན་དུ་སེམས་པ་ཡེ་སངས་རྒྱས།། རིག་སྟོང་ཡེ་ཤེས་
རང་ཤར་དབང་། སྐལ་ལྡན་བུ་ཡིས་ཐོབ་གྱུར་ཅིག །ཨ་ཨཱ་ཧཱུྃ་ཨཱ་ཨ་དཀར་ས་ལེ་
འོད་ཨ་ཡང་ༀ་འདུ། །ཨཽ་ནི་ཉོན་ཡིད་རྣམ་པར་གྲོལ། ཉོན་མོངས་འཁྲུལ་རྟོག་ཡེ་
སངས་རྒྱས། དྲན་སྟོང་འགག་མེད་རང་ཤར་དབང་སྐལ་ལྡན་བུ་ཡིས་ཐོབ་གྱུར་
ཅིག །ཨ་ཨོཾ་ཧཱུྃ་ཨཱ་ཨ་དཀར་ས་ལེ་འོད་ཨ་ཡང་ཨོཾ་འདུ། །འདུ་ནི་ཀུན་གཞིའི་ཡིད་
དབང་གྲོལ།། ཀུན་འབྱུང་ཀུན་སྣང་ཡེ་སངས་རྒྱས།། བདེ་སྟོང་མཚན་བྲལ་དཔེར་
འདས་དབང་། སྐལ་ལྡན་བུ་ཡིས་ཐོབ་གྱུར་ཅིག །ཨ་ཨོཾ་ཧཱུྃ་ཨཱ་ཨ་དཀར་ས་ལེ་འོད་
ཨ་ཡང་ༀ་འདུ། ཞེས་བསྐུར་རོ། །གཉིས་པ་ལོག་འཁྲུལ་ཚར་གཅོད་པའི་ཕྱིར། ས་བོན་ཡི་གེའི་དབང་བསྐུར་བ་ལ།
རིམ་བཞིན་ས་བོན་ཡིག་འབྲུ་སྤྱི་བོར་བཞག་ལ། གཙོ་མཆོག་མཁའ་འགྱིང་གདུག་མོ་ཡུམས་བོན་
བསྭཱ་རཾ་མཐིང་ནག་འབར། ལོག་པའི་ལྟ་བ་ཚར་གཅོད་ཕྱིར།། སྐལ་ལྡན་བུ་ལ་དབང་
བསྐུར་བས།། ལོག་ལྟའི་འཕྲང་ལས་ཐར་གྱུར་ཅིག །བསྲོ་རཾ་ཁྲོ་ཏ་ཧ་ར་ཨ་བྷི་
ཥིཉྩ་ཧཱུྃ།། དབལ་གསས་རྔམ་པ་རྔམ་མོ་ཡུམ།། ས་བོན་བསྭཱ་རཾ་མཐིང་ནག་འབར།
འཁྲུལ་པའི་ལྟ་བ་ཚར་གཅོད་ཕྱིརསྐལ་ལྡན་བུ་ལ་དབང་བསྐུར་བས། འཁྲུལ་
ལྟའི་འཕྲང་ལས་ཐར་གྱུར་ཅིག །བསྭཱ་རཾ་ཁྲོ་ཏ་ཧ་ར་ཨ་བྷི་ཥིཉྩ་ཧཱུྃ།། ལྷ་རྒོད་ཐོག་
པ་སྲིད་རྒྱལ་ཡུམ།། ས་བོན་བསྭཱ་རཾ་མཐིང་ནག་འབར།། དམན་པའི་ལྟ་བ་ཚར་
གཅོད་ཕྱིར།། སྐལ་ལྡན་བུ་ལ་དབང་བསྐུར་བས། དམན་ལྟའི་འཕྲང་ལས་ཐར་
226



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གྱུར་ཅིག །བསོ་རཾ་ཁྲོ་ཏཱ་ཧ་ར་ཨ་བྷི་ཥིཉྩ་ཧཱུཾ།། དབལ་ཆེན་བདུད་འདུལ་ལི་ནམ་
ཡུམ། ས་བོན་བསྭཱ་རཾ་གསེར་འོད་འབར།། མཐའ་དྲུག་ལོག་འདྲེན་ཚར་གཅོད་
ཕྱིར། སྐལ་ལྡན་བུ་ལ་དབང་བསྐུར་བས།། གཏད་བཅས་འཕྲང་ལས་ཐར་གྱུར་
ཅིག །བསྭཱ་རཾ་ཁྲོ་ཏ་ཧ་ར་ཨ་བྷི་ཥིཉྩ་ཧཱུྃ། འབྲུག་གསས་ཆེམ་པ་སྟོང་ཁྱབ་ཡུམ།
ས་བོན་བསྭཱ་རཾ་མཐིང་ནག་འབར།། མུ་བཞི་གདུག་པ་ཚར་གཅོད་ཕྱིར།། སྐལ་ལྡན་
བུ་ལ་དབང་བསྐུར་བས།། མཐར་འཛིན་འཕྲང་ལས་ཐར་གྱུར་ཅིག །བསྭཱ་རཾ་ཁྲོ་
ཏ་ཧ་ར་ཨ་བྷི་ཥིཉྩ་ཧཱུཾ། ཁྲོ་རྒྱལ་སྤྱི་འདུལ་སྒྲོལ་བྱེད་ཡུམ།། ས་བོན་བསྲོ་རཾ་དམར་
ནག་འབར།། གོལ་ལྟུང་ནོར་ས་ཚར་གཅོད་ཕྱིར།། སྐལ་ལྡན་བུ་ལ་དབང་བསྐུར་
བས།། སྒོམ་པའི་འཕྲང་ལས་ཐར་གྱུར་ཅིག །བསྭཱ་རཾ་ཁྲོ་ཏ་ཧ་ར་ཨ་བྷི་ཥིཉྩ་ཧཱུྃ།
ཁྲག་འཐུང་རོལ་པ་དུར་ཁྲོད་ཡུམ། ས་བོན་བསྲོ་རཾ་མཐིང་ནག་འབར། སྐྱོན་གེགས་
གཡེལ་བ་ཚར་གཅོད་ཕྱིར།། སྐལ་ལྡན་བུ་ལ་དབང་བསྐུར་བས།། སྤྱོད་པའི་འཕྲང་
ལས་ཐར་གྱུར་ཅིག །བསྭཱ་རཾ་ཁྲོ་ཏ་ཧ་ར་ཨ་བྷི་ཥིཉྩ་ཧཱུྃ།། དབལ་ཆེན་རིམ་པ་ཡང་
ཁྱབ་ཡུམ།། ས་བོན་བསྭཱ་རཾ་དམར་ནག་འབར།། ཤོར་ས་ལྔ་པོ་ཚར་གཅོད་ཕྱིར།
སྐལ་ལྡན་བུ་ལ་དབང་བསྐུར་བས།། ལྟ་བའི་འཕྲང་ལས་ཐར་གྱུར་ཅིག །བསྭཱ་རཾ་
ཁྲོ་ཏ་ཧ་ར་ཨ་བྷི་ཥིཉྩ་ཧཱུྃ།། རྔམ་ཆེན་འབུམ་པ་འབར་མ་ཡུམ།། ས་བོན་བསྭཱ་རཾ་
དམར་ནག་འབར།། རེ་དོགས་གཉིས་འཛིན་ཚར་གཅོད་ཕྱིར།། སྐལ་ལྡན་བུ་ལ་
དབང་བསྐུར་བས། འབྲས་བུའི་འཕྲང་ལས་ཐར་གྱུར་ཅིག །བསྭཱ་རཾ་ཧ་ར་ཨ་བྷི་
ཥིཉྩ་ཧཱུྃ༎ སྒོ་སྲུང་དབལ་གྱི་ཁྲོ་མོ་བཞི།། ས་བོན་རི་ཡིག་འབར་བ་བཞི། འབྱམས་
བཞི་ཚར་ཐག་གཅོད་པའི་ཕྱིར།། སྐལ་ལྡན་བུ་ལ་དབང་བསྐུར་བས། གཏི་མུག་
མུན་ཁང་གསལ་གྱུར་ཅིག །བསྲོ་རཾ་མ་མ་ཧ་ར་ཨ་བྷི་ཥིཉྩ་ཧཱུཾ།། རིགས་ཀྱི་བུ་ཁྱོད་
ལ་ཁྲག་འཐུང་ཁྲོ་བོ་དགུའི་གསང་བའི་ས་བོན་ཡི་གེའི་དབང་བསྐུར་བས། ལྟ་ལོག་
227



།
ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སུམ་བརྒྱ་དྲུག་ཅུ། རིགས་དྲུག་འཁྲུལ་ལྟ་བརྒྱ་དང་བཞི། ཐེག་པ་འོག་མའི་ཞེན་
ལྟ་བརྒྱད། སྐུགས་འབྱམས་བྱེར་འདུས་སྦྲག་རྐྱང་སྟེ་མཐའ་དྲུག །ཡོད་མེད་ཡིན་
མིན་གྱི་མཐར་ཞེན་པའི་མུ་བཞི། གཞན་ཡང་གོལ་ས་དགུ །ལྟུང་ས་བཞི། ཤོར་
ས་ལྔ། ནོར་ས་དྲུག །སྐྱོན་གསུམ། གེགས་བཞི། གཡེལ་བ་བཞི་ལ་སོགས་ལྟ་སྒོམ་
སྤྱོད་པའི་འཕྲང་ལས་ཐར་བའི་དབང་ཐོབ་པར་གྱུར་ཅིག ། གསུམ་པ་རྫས་དབང་བསྐུར་བལ
གཡུང་དྲུང་གི་དབང་བསྐུར་བ་ནི། འགྱུར་བ་མེད་པ་གཡུང་དྲུང་དབང་། །སྐལ་ལྡན་བུ་ཡིས་
ཐོབ་གྱུར་ཅིག །དེ་ལྟར་དབང་མཆོག་ཐོབ་ནས་ཀྱང་། འགྱུར་མེད་སྐུ་རུ་འགྲུབ་
པར་ཤོག །ཨོཾ་དྲུང་མུ་སད་དོ་ཉི་རི་བྷ་ར་ཏྲང་འདུ། རིན་ཆེན་དབང་བསྐུར་བ་ནི། དགོས་
འདོད་འབྱུང་བ་རིན་ཆེན་དབང་། སྐལ་ལྡན་བུ་ཡིས་ཐོབ་གྱུར་ཅིག །དེ་ལྟར་དབང་
མཆོག་ཐོབ་ནས་ཀྱང་།། ལེགས་འབྱུང་ཡོན་ཏན་མཆོག་ཐོབ་ཤོག །ཨོཾ་རཏྣ་སད་
དོ་ཉི་རི་བྷ་ར་ཏྲང་འདུ། པདྨའི་དབང་བསྐུར་བ་ནི། སྐྱོན་དང་བྲལ་བ་པདྨའི་དབང་། སྐལ་
ལྡན་བུ་ཡིས་ཐོབ་གྱུར་ཅིག །དེ་ལྟར་དབང་མཆོག་ཐོབ་ནས་ཀྱང་།། འགག་མེད་
གསུང་དང་ལྡན་པར་ཤོག །ཨོཾ་པདྨ་སད་དོ་ཉི་རི་བྷ་ར་ཏྲང་འདུ། འཁོར་ལོའི་དབང་
བསྐུར་བ་ནི། ཐོགས་མེད་དབང་བསྒྱུར་འཁོར་ལོའི་དབང་།། སྐལ་ལྡན་བུ་ཡིས་ཐོབ་
གྱུར་ཅིག །དེ་ལྟར་དབང་མཆོག་ཐོབ་ནས་ཀྱང་།། ལྷུན་གྲུབ་ཕྲིན་ལས་རབ་ཐོབ་
ཤོག །ཨོཾ་ཙཀྲ་སད་དོ་ཉི་རི་བྷ་ར་ཏྲང་འདུ། རྒྱལ་མཚན་གྱི་དབང་བསྐུར་བ་ནི། དུས་གསུམ་
མི་ནུབ་རྒྱལ་མཚན་དབང་། སྐལ་ལྡན་བུ་ཡིས་ཐོབ་གྱུར་ཅིག །དེ་ལྟར་དབང་
མཆོག་ཐོབ་ནས་ཀྱང་།། འཁྲུལ་མེད་ཐུགས་དང་ལྡན་པར་ཤོག །ཨོཾ་ཝེར་ཞི་སད་
དོ་ཉི་རི་བྷ་ར་ཏྲང་འདུ། ཞེས་བསྐུར་རོ། །བཞི་པ་ཡང་གསང་ངོ་སྤྲོད་ཀྱི་དབང་བསྐུར་བ་ལ་གཉིས། གཞིའི་
ངོ་སྤྲད་པ་དང་། དཔེ་དོན་མཚོན་ནས་རིག་པ་ངོ་སྤྲོད་པའོ། །དང་པོ་ལ་གསུམ། གཞིའི་གནས་ལུགས། མ་རྟོགས་འཁྲུལ་
ལུགས། འཁྲུལ་པའི་ཕུ་ཐག་གཅོད་པའོ། དང་པོ་གནས་ལུགས་ལ་གསུམ། བོན་ཉིད་ཀྱི་གནས་ལུགས། རིག་པའི་
228



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གནས་ལུགས། ཡེ་ཤེས་ཀྱི་གནས་ལུགས་ངོ༌ སྤྲད་པའོ། །དང་པོ་ནི། སློབ་མའི་སྨིན་མཚམས་སུ་ཐིག་ལེ་དཀར་དམར་
གཉིས་བརྩེགས་མར་བྱུགས་པ་ཉི་ཟླ་ཁ་སྦྱོར་དུ་གྱུར་པ་ལ་སེམས་ཉིད་སྤྲོ་བསྡུ་མེད་པར་གཏོད་ལ་སྒོམ་དུ་བཅུག །བུམ་
པ་སྤྱི་བོར་བཞགས་པས་བུམ་པའི་ནང་ནས་ཚིག་འདི་དག་རང་བྱུང་ལྷང་ལྷང་བྱུང་བར་བསམ་ལ། བླ་མས་རིག་པ་
རྒྱ་བསྐྱེད་ལ་དབྱངས་སྙན་པོས་བརྗོད་པ་ནི། ཨ༔ བོན་ཉིད་སྐྱེ་མེད་སྟོང་པ་ལ།། མཐོ་དམན་
ཆེ་ཆུང་བཟང་ངན་མེད། རྩིས་གདབ་མེད་པར་ཀུན་ལ་ཁྱབ།། གྱི་ན་སོ་མ་རང་ལུགས་
གནས།། རིགས་ཀྱི་བུ་བོན་ཉིད་ཀྱི་གནས་ལུགས་ནི། སྟོང་པ་ཆེན་པོ་མཚོན་མེད།
སྨོན་མེད་དུ་གནས་པ་སྟེ། དེ་ཡང་མཐོ་དམན་མེད་པར་ཀུན་གྱི་གཞི།། ཆེ་ཆུང་མེད་
པར་ཡོངས་ལ་བརྡལ། བཟང་ངན་མེད་པར་མཉམ་པ་ཉིད། རྩིས་གདབ་མེད་པར་
ཀུན་ལ་ཁྱབ་པར་གནས་སོ། །དེ་ཡང་གང་གིས་ཀྱང་མ་བཅོས་མ་སླད་པར་གྱི་ན་སོ་
མ་རང་ལུགས་སུ་གནས་པར་ངོ་ཤེས་པར་གྱིས་ཤིག །གཉིས་པ་རིག་པའི་གནས་ལུགས་ངོ་སྤྲད་
པ་ནི། ཤེས་པ་མིག་ལམ་ནས་ཕར་བར་སྣང་ལ་གཏད་མེད་དུ་ས་ལེར་ཞོག་ཅིག་བྱོས་
ལ། བླ་མས། ཨ་རང་གི་ཤེས་རིག་ངོ་བོ་ནི། ས་ལེ་སང་ངེ་རྒྱུ་རྐྱེན་བྲལ། གྲོལ་འཁྲུལ་འཁོར་
འདས་བླང་དོར་ཟད། རང་བཞིན་ལྷུན་གྲུབ་ཡེ་སངས་རྒྱས། རིགས་ཀྱི་བུ་རང་རིག་
ནི། ཀུན་གཞིའི་ཀློང་ན་མ་འགག་པར་ས་ལེར་གསལ་ཡང་། རང་བཞིན་མེད་པར་
སྟོང་སང་ངེ། རྒྱུ་རྐྱེན་གྱིས་མ་བསྐྱེད། གྲོལ་བ་མ་བྱས། འཁྲུལ་པར་མ་སོང་། སངས་
རྒྱས་ཀྱིས་མ་བླངས། སེམས་ཅན་གྱིས་མ་དོར། རང་བཞིན་གྱིས་རང་ལ་ལྷུན་གྱིས་
གྲུབ་ཅིང་
། ཡེ་ནས་སངས་རྒྱས་ཀྱི་ངོ་བོར་གནས་པར་ངོ་ཤེས་པར་གྱིས་ཤིག །གསུམ་
པ་ཡེ་ཤེས་ཀྱི་གནས་ལུགས་ངོ་སྤྲད་པ་ནི། སློབ་མ་ལ་སྔ་ལྟར་རིག་པ་སྐྱོང་ཞིག་བྱོས་ལ། བླ་མས། ཨ་ཤེས་རིག་
ངོ་བོ་སྟོང་ལ་གསལ། དབྱེར་མེད་ཟུང་འཇུག་མཐོང་དང་བྲལ། ཐམས་ཅད་རྩོལ་
མེད་ལྷུན་གྱིས་གྲུབ། གཡོ་འགྱུར་ཉ་འཕྱོ་ཆུ་ལས་ཅི།། རིགས་ཀྱི་བུ་ད་ལྟར་གྱི་ཤེས་
རིག་རང་གི་ངོ་བོ་ནི། རྟོགས་ན་ཡེ་ཤེས་ལྔའི་རང་བཞིན་དུ་གནས་པ་ཡིན་ཏེ།
22



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དེ་ཡང་དངོས་མཚན་དང་བྲལ་བ་སྟོང་ཉིད་ཡེ་ཤེས། མ་འགག་པར་གསལ་བ་མེ་
ལོང་ཡེ་ཤེས། གསལ་སྟོང་དབྱེར་མེད་ཟུང་འཇུག་ཐིག་ལེ་ཉག་ཅིག་དེ་རང་ལ་གསལ་
ནས་མཐོང་རྒྱུ་བྲལ་ཡང་གཞན་མ་འགག་པར་གསལ་བ་སོར་རྟོགས་ཡེ་ཤེས། དེ་
དག་ཀྱང་རང་ངོར་བཟང་ངན་སྤང་བླང་ཟད་པ་མཉམ་ཉིད་ཡེ་ཤེས། དེ་ཡང་རྩོལ་
བས་མ་བསྒྲུབ་པར་རང་ལ་ལྷུན་གྱིས་གྲུབ་པ་བྱ་གྲུབ་ཡེ་ཤེས། དེས་ན་རྟོག་པའི་གཡོ་
འགྱུ་ཐམས་ཅད་ཡེ་ཤེས་ལས་མ་འདས་ཏེ། ཞྭ་འཕྱོ་བ་ཆུ་ལས་གཞན་དུ་འགྲོ་ས་མེད་
པ་ལྟ་བུ་ཡིན་པར་ངོ་ཤེས་པར་གྱིས་ཤིག །ཅེས་བཤད དོ། །གཉིས་པ་འཁྲུལ་ལུགས་ངོ་སྤྲད་པ་ནི། བླ་མས།
ཀུན་གཞི་བྱང་ཆུབ་སེམས་ཉིད་འདི། དུས་གསུམ་འགྱུར་མེད་རང་བཞིན་གནས།
རང་ལ་རང་མཐོང་སངས་རྒྱས་གྲོལ། རང་ལ་གཞན་མཐོང་སེམས་ཅན་འཁྲུལ།
རིགས་ཀྱི་བུ་ཀུན་གཞི་བྱང་ཆུབ་ཀྱི་སེམས་འདི། སངས་རྒྱས་ཀྱིས་འབད་ནས་གྲོལ་
བར་མ་བྱས། སེམས་ཅན་གྱིས་མ་འབད་ནས་འཁྲུལ་བར་མ་སོང་། ཡེ་ནས་འགྱུར་
བ་མེད་པར་རང་བཞིན་གྱིས་གནས་པ་ལས། རྩལ་མ་འགག་པ་སྣ་ཚོགས་སུ་འཆར་
བ་སངས་རྒྱས་ཀྱིས་རང་རྩལ་དུ་ཤེས་ནས་གྲོལ། སེམས་ཅན་གྱིས་གཞན་སྣང་དུ་གཟུང་
ནས་འཁྲུལ་པའོ། །དེ་ཡང་འཁྲུལ་པའི་གཞི་ནི་ངོ་བོ་སྟོང་པ་ལ་གྲོལ་འཁྲུལ་གྱི་ཐ་སྙད་
ཟད་པ་དེའོ། །འཁྲུལ་པའི་རྐྱེན་ནི་རྩལ་མ་འགག་པར་སྣ་ཚོགས་སུ་ཤར་བས་བྱས་སོ། །
འཁྲུལ་པའི་རྒྱུ་ནི་བློའམ་སེམས་ཀྱིས་དེ་ཉིད་གཞན་སྣང་འཛིན་པ་ལས་བྱུང་ངོ་། །
འཁྲུལ་པའི་དཔེ་ནི་ཐག་ཁྲ་ལ་སྦྲུལ་དུ་འཛིན་པའམ། ཆུ་ནང་དུ་རང་གཟུགས་ཤར་བ་
ལ་གཞན་དུ་བཟུང་བ་ལྟ་བུའོ། །འཁྲུལ་པའི་ཚུལ་ནི། ངོ་བོ་སྟོང་པ་ལས་འོད་ལྔ་བྱུང་།
དེ་ལས་མེ་ཆུ་ལ་སོགས་འབྱུང་བ་ལྔ་ཆགས། དེ་ལས་མིག་གི་རྣམ་ཤེས་ལ་སོགས་
ཡུལ་ལྔ་སྨིན། དེ་ལས་ཆགས་སྡང་ལ་སོགས་དུག་ལྔ་ཤར། དེ་ལས་དམྱལ་བ་ལ་སོགས་
འཁོར་བར་བརྒྱུད་པའི་ལམ་ལྔར་དོད། དེ་ལས་ཚ་གྲང་ལ་སོགས་རིགས་དྲུག་གི་སྣང་
བ་
230



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བ་སྣ་ཚོགས་སུ་གྲུབ་པའོ། ། གསུམ་པ་འཁྲུལ་པའི་ཕུ་ཐག་གཅོད་པ་ནི། བླ་མས། ཨེ་མ་བྱང་ཆུབ་སེམས་
ཉིད་ལ།། འཁྲུལ་གཞི་འཁྲུལ་རྐྱེན་འཁྲུལ་འབྲས་བྲལ།། ཡེ་ནས་རང་གྲོལ་ཆེན་པོ་
རུ། དྲི་མེད་ཀ་དག་རྗེན་པར་གནས།། རིགས་ཀྱི་བུ་ཀུན་གཞི་ལ་བལྟས་པས་སྟོང་པ་
ལ་མཚོན་དུ་མེད་དེ་ཡུལ་མེད་ཟང་ཐལ། རིག་པ་ལ་བལྟས་པས་གསལ་བ་འདི་ཞེས་
མཐོང་དུ་མེད་དེ་དངོས་མེད་དྭངས་སངས། གཉིས་ཀ་ལ་བལྟས་པས་གཉིས་སུ་གྲུབ་
པ་མེད་དེ་དབྱེར་མེད་ཟུང་འཇུག་ཏུ་གནས་པས་འཁྲུལ་པའི་གཞི་མ་གྲུབ། གཞི་
ལ་མཚོན་བྱ་རྡུལ་ཙམ་ཡང་མེད་ཀྱང་། རྩལ་མ་འགག་པ་སྣ་ཚོགས་སུ་ཤར་བས།
དེ་ལ་བལྟས་པས་ཀྱང་ངོས་བཟུང་དང་བྲལ་བར་གནས་པས་འཁྲུལ་པའི་རྐྱེན་མ་
གྲུབ། བློ་དྲན་རིག་ཤེས་པ་ལ་བལྟས་པས། འགྱུ་བ་གློ་བུར་བ་གཞི་མེད་རྩ་བྲལ་བར་
སྣང་གི་སེར་བུ་ལྟ་བུར་འདུག་པས་འཁྲུལ་པའི་རྒྱུ་མ་གྲུབ། འདི་ལྟར་གྱི་སྣང་བ་སྣ་
ཚོགས་སུ་སྣང་བའི་དུས་དེ་ཉིད་ནས་རང་བཞིན་གྱིས་བདེན་པར་མ་གྲུབ་པར་སྒྱུ་
མའི་དཔེ་བརྒྱད་དང་ མཚུངས་པས་འཁྲུལ་པའི་འབྲས་བུ་མ་གྲུབ། དེ་ལྟར་བྱང་
ཆུབ་ཀྱི་སེམས་འདི་ཡེ་ནས་རང་གྲོལ་དུ་གནས་པ་སྟེ། སུས་ཀྱང་རྩོལ་བས་བསྒྲུབ་
པ་མ་ཡིན་ཞིང་། དེར་ཡང་སྐྱོན་གྱིས་མ་གོས་པས་དྲི་མེད། གང་གིས་མ་སྒྲིབ་པས་
ཀ་དག །ཡུལ་དང་མ་འདྲེས་པས་རྗེན་པ་རུ་གནས་པར་ངོ་ཤེས་པར་གྱིས་ཤིག ། ཅེས་
བཤད་དོ། །གཉིས་པ་ལས་གཉིས་ལས། དང་པོ་དཔེ་ཡིས་མཚོན་ནས་དོན་ངོ་སྤྲད་པ་ལས། ཤེལ་སྒོང་བསྟན་ནས་རིག་
པའི་རང་ངོ་སྤྲད་པ་ནི། བླ་མས། ཧོ་བོན་སྐུ་སྐྱེ་མེད་ཤེལ་དང་འདྲ། དྲི་མེད་ཟང་ཐལ་སྒྲིབ་
གཡོག་བྲལ། འོད་ལྔ་ལྷུན་གྲུབ་མ་འདྲེས་གསལ། མཉམ་པར་གནས་ཤིང་མཉམ་
པར་གྲོལ། རིགས་ཀྱི་བུ་རང་གི་རིག་པ་བོན་སྐུ་མན་ཤེལ་གྱི་དཔེ་འདིས་མཚོན་ཏེ།
དེའང་དཔེ་མན་ཤེལ་གྱི་ངོ་བོར་བརྟགས་ན་དྲི་མ་གང་ཡང་མེད་པ་བཞིན་དུ། རིག་
པ་ལ་དགེ་སྡིག་གི་དྲི་མས་མ་གོས་པའོ། །མན་ཤེལ་ཉིད་ཕྱི་ནང་མེད་པར་ཟང་ཐལ་
མ་ཡཔལ
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དུ་གནས་པ་ལྟར། རང་རིག་ཡང་འཁོར་འདས་ཀྱི་བོན་གང་གིས་ཀྱང་སྒྲིབ་གཡོག་
མེད་པར་ཟང་ཐལ་དུ་གནས་པའོ། །མན་ཤེལ་ཉིད་མ་བྱས་པར་རང་བྱུང་དུ་རང་
འོད་གཏིང་ནས་གསལ་བ་ བཞིན་དུ། རང་རིག་མ་བྱས་པར་རང་བྱུང་ལ་ཡེ་ཤེས་
ཀྱི་སྙིང་པོ་ཅན་དུ་གསལ་བའོ། །ཤེལ་ལ་དབྱིབས་ཁ་དོག་གི་རྣམ་པ་ཀུན་དང་ལྡན་
ཀྱང་དེས་མ་གོས་པར་ངང་དྭངས་བ་བཞིན་དུ། རང་རིག་ལ་འཁོར་འདས་བོན་གྱི་
རྣམ་པ་ཀུན་དང་ལྡན་ཀྱང་སྐྱོན་ཡོན་གྱིས་མ་གོས་པ་ངང་དྭངས་པའོ། །ཤེལ་འོད་
ནང་གསལ་རྐྱེན་དང་འཕྲད་པ་ལས་འཇའ་ཟེར་ཕྱིར་གསལ་དུ་ཤར་བའི་ཚེ་སྔ་ཕྱིར་
མ་འདྲེས་པ་ལྟར། བོན་སྐུའི་རང་ཚུལ་སྐུ་དང་ཡེ་ཤེས་ཀྱི་སྣང་བ་མ་འདྲེས་པར་
ཤར་བའམ། དངོས་སྣང་གདོས་བཅས་འཁོར་བའི་བོན་ལས་སྣང་མེད་མྱང་འདས་
ཀྱི་བོན་རང་རིག་གི་ཀློང་དུ་སྔ་ཕྱི་མ་འདྲེས་པར་གསལ་བའོ། །འོད་ནང་གསལ་ཕྱི་
གསལ་ཐམས་ཅད་མན་ཤེལ་གཅིག་གི་ངང་དུ་མཉམ་པར་གནས་པ་ལྟར། སྣང་རིག་
སྟོང་གསུམ་པོའམ་རང་རིག་གཅིག་པུའི་ཀློང་དུ་མཉམ་པོར་གནས་པའོ། །ཤེལ་
འོད་ཕྲམ་ཕྲམ་འཕྲོ་ཡང་རང་ཡལ་བ་ལྟར། འགྱུ་བ་མ་འགག་པར་ཤར་ཡང་རང་
བཞིན་གྱིས་སྟོང་པའོ། །ཤེལ་ལ་ཡུལ་འཛིན་མེད་པས་ཡུལ་སྣང་དགག་བྱར་མེད་
པ་བཞིན། རྟོག་བྲལ་བོན་ཉིད་ཀྱི་རིག་པ་རྗེན་པ་ལ་གང་སྣང་རང་འབྱུང་ཡེ་ཤེས་ཡིན་
པས་སྣང་ལ་དེར་འཛིན་མེད་པའོ། །མན་ཤེལ་ཉིད་དྲན་བསམ་སྨྲ་བརྗོད་དང་བྲལ་
ཡང་སྣང་བ་མ་འགགས་པ་ལྟར། བོན་ཉིད་ངང་དྭངས་ཀྱི་ངོ་བོ་འདི་ཞེས་སྨྲ་བསམ་
བརྗོད་དུ་མེད་ཀྱང་གཞི་མ་འགགས་པར་གནས་པའོ། །ཤེལ་གྱི་ངོ་བོ་ལ་སྣང་མི་
སྣང་གི་ཁྱད་པར་མེད་པ་བཞིན་དུ། ཡུལ་དང་ཡུལ་རྐྱེན་དུ་རིག་བྱ་རིག་བྱེད་མེད་
ཅིང་ཡེ་ཤེས་ཉིད་ཀྱང་ངོ་བོས་གྲོལ་བས་མཉམ་ཉིད་དུ་རང་རིག་ཅིང་བཅིངས་གྲོལ་
ལས་འདས་པ་དང་བཅུས་བརྡ་དོན་མཚོན་ནས་ངོ་སྤྲད་པར་ཤེས་པར་གྱིས་ཤིག །
232



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཅེས་ སྤྲད་དོ། །གཉིས་པ་དཔེ་མེ་ལོང་མར་མེ་ཉི་མས་མཚོན་ཏེ་སྐུ་གསུམ་ངོ་སྤྲད་པ་དང་། རྗེས་ཀྱི་བྱ་བ་དགའ་སྟོན་
གྱི་རིམ་པའོ། །དང་པོ་ལ་གསུམ་ལས། མེ་ལོང་དག་པའི་ངོས་ལ་འཇའ་ཚོན་གྱི་སྐུ་འཆར་བཅུག་ལ། བླ་མས། ཧོ་
མེ་ལོང་དྲི་མེད་བོན་སྐུ་ལ། སྐུ་སྣང་འཇའ་ཚོན་ལོངས་སྐུ་སྟེ། འགུལ་འཕྲིག་རྣམ་
འགྱུར་སྤྲུལ་པའི་སྐུ།། འབྲས་བུ་རང་ཆས་ཤེས་པར་གྱིས། རིགས་ཀྱི་བུ་མེ་ལོང་ངོས་
དྲི་མ་ཐམས་ཅད་དང་བྲལ་ཞིང་ཀུན་གྱི་འཆར་གཞིར་གྱུར་པ་ནི་སྐྱེ་བ་མེད་པ་བོན་གྱི་
སྐུ་དང་འདྲའོ། །དེ་ལ་འཇའ་ཚོན་སྣ་ལྔའི་སྐུ་འཛིན་མེད་རང་ཤར་དུ་ལྷག་གེར་
གསལ་བ་ནི། འགག་པ་མེད་པ་ལོངས་སྤྱོད་རྫོགས་པའི་སྐུ་དང་འདྲའོ། །དེ་ཡང་
འགུལ་འཕྲིག་གི་རྣམ་འགྱུར། སྣ་ཚོགས་དང་བཅས་པ་ནི་ཅིར་ཡང་སྤྲུལ་པའི་སྐུ་
དང་འདྲའོ། །དེ་དག་ཀྱང་མེ་ལོང་ལས་མ་གཡོས་ཤིང་འཛིན་པ་དང་བྲལ་བ་ནི།
ཀུན་གཞི་བྱང་ཆུབ་སེམས་ཀྱི་ངང་ངམ་རང་རྩལ་ལས་སྐུ་གསུམ་གྱི་སྣང་བ་
ཀྱི་སྣང་བ་གཞན་
དུ་མ་གྲུབ་པའི་ཚུལ་ལོ། །དེ་བས་ན་འབྲས་བུ་རང་ལ་རང་ཆས་སུ་གནས་པར་ངོ་
པར་གྱིས་ཤིག །ཅེས་སྤྲད་དོ། །གཉིས་པ་མར་མེ་ཉི་ཤུ་རྩགཅིག་སྤར་ལམེ་ལོང་ལ་འཆར་བཅུག་ལ། བླ་མས ཧོ་
འཁོར་འདས་ཡེ་དག་བོན་སྐུ་ལ། རྣམ་པར་གསལ་བ་རྫོགས་སྐུ་ཡིན། ཞེན་མེད་རང་
གྲོལ་སྤྲུལ་སྐུའོ། །གཅིག་ལས་ཀུན་ཤར་གོ་བར་གྱིས། རིགས་ཀྱི་བུ་འཁོར་འདས་
གཉིས་ཀྱིས་བསྡུས་པའི་བོན་ཐམས་ཅད་ངོ་བོ་ཡེ་ནས་མ་སྐྱེ་མི་སྐྱེ་སྐྱེ་བ་མེད་པ་ནི།
མེ་ལོང་ནང་དུ་མར་མེ་གདོད་ནས་མ་གྲུབ་པ་དང་འདྲ་སྟེ་བོན་སྐུའོ། །རང་བཞིན་
འགག་པ་མེད་པ་ངང་གིས་འབད་མེད་དུ་གསལ་བ་ནི། མེ་ལོང་ནང་དུ་མར་མེ་མ་
གྲུབ་བཞིན་དུ་མ་འགག་པར་ས་ལེར་གསལ་བ་དང་འདྲ་སྟེ་རྫོགས་སྐུའོ། །རྣམ་པར་
སྣ་ཚོགས་སུ་སོ་སོར་གསལ་ཡང་ཞེན་འཛིན་དང་ཡེ་ནས་བྲལ་བ་ནི། མེ་ལོང་ནང་
དུ་མར་མེ་སོ་སོར་གསལ་ཡང་ཞེན་འཛིན་བྱར་མེད་པ་དང་འདྲ་སྟེ་སྤྲུལ་སྐུའོ། །དེ་
དག་ཀུན་ཀྱང་གཅིག་ལས་གཅིག་བྱུང་བ་མེ་ལོང་ནང་གི་མར་མེ་དང་འདྲ་སྟེ། མེ་
233



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མ་
ལོང་མེད་ན་མེ་ལོང་གི་དྭངས་ཆ་གསལ་བ་མི་འབྱུང་། དྭངས་ཆ་མེད་ན་མར་མེ་མི་
འཆར་བས། ཐམས་ཅད་མེ་ལོང་གཅིག་གི་ངོ་བོར་བྱུང་བ་བཞིན་ཀུན་གཞི་བྱང་
ཆུབ་སེམས་ཀྱི་རྩལ་ལས་བྱུང་བར་ངོ་ཤེས་པར་གྱིས་ཤིག ། ཅེས་སྤྲད་དོ། །གསུམ་པ་སློབ་བུ་
རྣམས་ཀྱི་ནམ་མཁའི་དབྱིངས་སུ་ཉི་མའི་དཀྱིལ་འཁོར་བསྒོམ་དུ་བཅུག་ལ་དེ་ལ་མིག་གཏད་དེ་འོད་ཟེར་ཁ་དོག་སྣ་ལྔར་
སྤྲོས་ལ། བླ་མས། ཧོ་ཉི་མའི་ངོ་བོ་མི་རྟོག་པས།། བོན་སྐུའི་འབྲས་བུ་རང་ཐོབ་དཔེ།
འོད་ལྔའི་སྣང་བ་བཀྲ་བ་ལ།། ངོས་བཟུང་བྲལ་བ་ལོངས་སྐུའི་དཔེ།། སྣ་ཚོགས་དུ་
མ་འཕྲོས་བྱེད་ཅིང་། གཅིག་ལས་མི་གནས་སྤྲུལ་སྐུའི་དཔེ།། དེ་གསུམ་སྐད་ཅིག་
གཅིག་ལ་རྫོགས། རིགས་ཀྱི་བུ་ཉི་མ་ཡིད་ལ་བྱེད་པའི་མི་རྟོག་པ་ནི་བོན་སྐུའི་དཔེའོ། །
དེ་ལས་འོད་ཟེར་སྣ་ཚོགས་འཆར་ཡང་ངོས་བཟུང་དང་བྲལ་བ་ལོངས་སྐུའི་དཔེའོ། །
དེ་ཡང་གཅིག་ཏུ་མ་ངེས་ཤིང་སྣ་ཚོགས་སུ་འགྱུ་བ་སྤྲུལ་སྐུའི་དཔེའོ། །དེ་གསུམ་
ཡང་སྐད་ཅིག་གཅིག་གི་ངང་དུ་རྫོགས་པ་ནི། ཤེས་པ་སྐད་ཅིག་མ་ལ་སྐུ་གསུམ་རྫོགས་
པའི་དཔེ་ཡིན་ཏེ་ངོ་ཤེས་པར་གྱིས་ཤིག ། ཅེས་སྤྲད་དོ། །ཞར་ལ་དག་པ་དང་སྦྱར་ཏེ་དཀྱིལ་འཁོར་
ངོ་སྤྲད་པ་ནི། གསེར་གྱི་ཐུར་མའམ་སྦ་དཀར་དབྱུག་པ་
པས་རིམ་པ་ལྟར་ངོ་སྤྲད་དེ། དེར་ཡང་མཎྜལ་ཟླུམ་
པོ་ནི་བོན་གྱི་དབྱིངས་རང་བཞིན་གྱིས་རྣམ་པར་དག་པའི་བརྡའོ། །ངོས་མཉམ་
པ་ནི་མུ་མཐའ་དང་བྲལ་བའི་བརྡའོ། །དབུས་མཐིང་ནག་ཏུ་འདུག་པ་ནི་བོན་སྐུའི་
དགོངས་པ་ལ་འགྱུར་བ་མེད་པའི་བརྡའོ། །ཟུར་གསུམ་དུ་བྱུང་བ་སྐུ་གསུམ་དགོངས་
པ་ལྡན་པའི་བརྡའོ། །དེ་ལ་བསྔོ་རཾ་གྱིས་མཚོན་པ་ནི་ལོག་པའི་ལྟ་བ་ཚར་གཅོད་པའི་
བརྡའོ། །ཟླ་གམ་གསུམ་བྱུང་བ་ནི་དུག་གསུམ་རང་སར་གྲོལ་བའི་བརྡའོ། །དེ་
ལ་མེ་རི་དམར་ནག་ཏུ་འབར་བ་ནི་འཁྲུལ་རྟོག་མ་ལུས་བསྲེགས་པའི་བརྡའོ། །དེ་
རྒྱབ་ཐོད་རས་བསྐོར་བ་ནི་འདུ་བྱེད་ལྔ་བཅུ་རྩ་གཅིག་གནས་སུ་དག་པའི་བརྡའོ། །
འཁོར་ལོ་རྩིབ་བརྒྱད་ནི་ཚོགས་བརྒྱུད་བག་ཆགས་གཞོམ་པའི་བརྡའོ། །དེ་ལ་བསྔོ་
234



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རཾ་བརྒྱད་ཀྱིས་མཚོན་པ་ནི་ཐེག་པ་བརྒྱད་ཀྱི་ལྟ་བ་ཟིལ་གྱིས་གནོན་པའི་བརྡའོ། །
གྲུ་ཆད་བཞིར་བྱུང་བ་ནི་མུ་བཞིའི་གོལ་ས་དག་པའི་བརྡའོ། །དེ་ལ་ཤིང་ལོས་བརྒྱན་
པ་ནི་ཐུགས་རྗེ་འགགས་པ་མེད་པའི་བརྡའོ། །དེའི་དབུས་སུ་བུམ་པ་རྒྱན་ལྡན་མཛེས་
པ་ནི་བོན་ཉིད་ཀྱི་དབྱིངས་ལས་རྩལ་སྣང་མ་འགགས་པའི་བརྡའོ། །བུམ་པའི་ནང་
དུ་བཅུད་ཕུན་སུམ་ཚོགས་པས་བལྟམས་པ་ནི་སྐུ་གསུང་ཐུགས་ཡོན་ཕྲིན་ལས་ལྔའི་
དོན་དང་ལྡན་པའི་བརྡའོ། །ཁ་རྒྱན་མགུལ་ཆིངས་དང་བཅས་པ་ནི་ལྷུན་གྱིས་གྲུབ་
པའི་ཡོན་ཏན་དང་ཕྲིན་ལས་ཐོགས་པ་མེད་པའི་བརྡའོ། །ཤེལ་དང་རྨ་བྱ་མེ་ལོང་
གསུམ་ནི་ངོ་བོ་རང་བཞིན་རྩལ་སྣང་གསུམ་གྱི་བརྡའོ། །གཞལ་ཡས་ཁང་གྲུ་བཞིར་
འདུག་པ་ནི་རང་བྱུང་གི་ཡེ་ཤེས་ལ་ཆེ་བའི་ཡོན་ཏན་དཔག་ཏུ་མེད་པར་རྒྱས་པ་དེ་
ཉིད་གདུལ་བྱ་ལ་བསྟན་པའི་བརྡའོ། །གློ་འབུར་བཞི་ནི་རང་བྱུང་གི་ཡེ་ཤེས་ལས་རྩལ་
ལྷག་པའི་ཡེ་ཤེས་བཞིར་བྱུང་བའི་བརྡའོ། །ངོས་བཞི་ལ་སྒོ་བཞི་སྒོར་རྒྱན་དང་ལྡན་
པ་ནི་ཕྲིན་ལས་བཞིས་འགྲོ་དོན་མཛད་པའི་བརྡའོ། །ཏོག་གམ་རྩེ་མོ་གཅིག་ཏུ་བྱུང་
བ་ནི་རྒྱལ་བ་ཐམས་ཅད་ཀྱི་དགོངས་པ་རང་བྱུང་གི་ཡེ་ཤེས་སུ་འདུས་པའི་བརྡའོ།
རྩིག་པ་དང་འདོད་ཡོན་ཟ་ར་ཚག་དར་བུ་ཁད་དྲ་བ་དྲ་ཕྱེད་དང་ལྡན་པ་ནི་ཡེ་ཤེས་
ཀྱི་བྱེ་བྲག་བསམ་གྱིས་མི་ཁྱབ་པའི་དོན་དང་ལྡན་པ་དང་། དེ་དག་ཀྱང་དོན་དུ་རང་
བྱུང་ཡེ་ཤེས་ཆེན་པོའི་ཡོན་ཏན་ལས་ཤར་བས་དགོས་འདོད་སྐོང་བའི་བརྡའོ། །ཡེ་
ཤེས་ཀྱི་མཐོང་ལུང་ཡོངས་སུ་གསལ་བ་ནི་རྣམ་པར་ཐར་པའི་སྒོ་གསུམ་དང་ལྡན་
པའི་བརྡའོ། །ཕྱི་རིམ་ལྕགས་རི་འཁོར་ཡུག་གིས་བསྐོར་བ་ནི་རྫོགས་པ་ཆེན་པོའི་
ལྟ་བ་མཐའ་གང་དུའང་མ་ལྷུང་ཞིང་ཕྱོགས་གང་ལའང་མ་ཞེན་པའི་བརྡའོ། །དེ་
ལྟ་བུ་མཁའ་ལ་ཡིད་ཀྱིས་དམིགས་ནས་སོ་སོར་མ་འདྲེས་གསལ་ཐེབས་པ་ནི་ཏིང་
འཛིན་ཡིད་ཀྱི་དཀྱིལ་འཁོར་ཞེས་བྱ་སྟེ། དེ་ཡང་དབྱིངས་ཀྱི་ངང་ལས་ཡེ་ཤེས་ཀྱི་
235



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རོལ་པར་ཤར་བའི་དཀྱིལ་འཁོར་ཆེན་པོ་རྒྱུན་དང་བཅས་པ་ཐམས་ཅད་རང་
རྩལ་ཡིན་པའི་དོན་གྱིས་རྒྱ་ཆད་ཕྱོགས་ལྷུང་མེད་ཅིང་། དབྱིབས་དང་མཚན་ཉིད་
འདས་པར་ཤེས་པར་གྱིས་ཤིག ། ཅེས་བཤད་དོ། །གཉིས་པ་རྗེས་དགའ་སྟོན་རོལ་མོ་བྱ་བ་ནི། སློབ་མ་རྣམས་
ཀྱིས་ཇི་འབྱོར་གྱི་ཡོན་ཕུལ་ལ་ཕྱག་འཚལ་ཏེ་མགྲིན་གཅིག་ཏུ་འདི་སྐད་དོ། ཀྱེ་མ་བླ་མ་འགྲོ་བའི་མགོན།
ཐུགས་རྗེས་བཟུང་བར་སྐུ་དྲིན་ཆེ། ཡེ་ཤེས་སྒྲོན་མེ་འོད་པོ་ཆེ། མ་རིག་སེལ་བ་སྐུ་
དྲིན་ཆེ། ཡིད་བཞིན་ནོར་བུ་རིན་པོ་ཆེ། དབུལ་བ་སེལ་བར་སྐུ་དྲིན་ཆེ། བླ་མེད་
རྫོགས་པ་ཆེན་པོའི་དོན། མ་ལུས་གནོང་བར་སྐུ་དྲིན་ཆེ། མགོན་པོས་ད་རུང་བསྐྱབ་
ཏུགསོལ། ཞེས་གསོལ་ལ། གསེར་ཐུར་སྤྲོས་མེད་ལས། བླ་མས་སློབ་བུ་རྣམས་ལ། འོ་བུ་རྣམས་སྐུ་གསུམ་
རང་ཆས་ཡོད་ཀྱང་ཉམས་སུ་མ་བླང་ན་མངོན་དུ་མི་འགྱུར་བས། ལྟ་བ་མཐའ་བྲལ།
སྒོམ་པ་ཐོད་རྒལ། སྤྱོད་པ་རང་ཤར། འབྲས་བུ་ཡེ་ཐོབ་ཀྱི་དོན་འདི། ཞག་རེར་
ཐུན་དྲུག་གམ། བཞི་འམ། གསུམ་མམ། ལན་རེ་མི་བསྒོམ་རེ་མནའ་བསྐྱོལ་ཞིག ། བྱོས་
ལ དཀྱིལ་འཁོར་འོག་ཏུ་མནའ་དགག་གོ །ཅེས་གསུངས་པ་ལྟར་སློབ་མ་ལ་ཁས་ལེན་བཅོལ་བའོ། །གསུམ་པ་གཟེངས་
བསྟོད་པ་ནི། སྤྲོས་མེད་ལ། འོ་བུ་རྣམས་འདི་ལྟ་བུའི་དབང་ཐོབ་ནས་ཉམས་སུ་བླང་པས་
ཕུང་པོ་འཇའ་འོད་དུ་ཡལ། སེམས་སྐྱེ་མེད་དུ་གྲོལ། ཉམས་སུ་མ་བླང་ཀྱང་དབང་ཐོབ་
ནས་བར་དོ་དང་པོ་སྐུ་གསུམ་འདུ་འབྲལ་མེད་པའི་སྣང་བ་ཤར་དུས། མ་པང་དུ་བུ་
རྒྱུག་པ་ལྟར་གྲོལ་བ་ཡིན་ནོ། །དེ་ལྟར་ཡང་རྒྱུད་ཀྱི་རྒྱལ་པོ་ལས། སྐུ་གསུམ་དབྱེར་མེད་
དབང་མཆོག་འདི། སུས་ཐོབ་ཚེ་འདིར་ལྷག་མེད་འགྲོ། འབྲེལ་ཐོབ་ཙམ་ཡང་བར་
དོར་གྲོལ། ཞེས་གསུངས་སོ། །དེ་ཡང་དབང་ཐོབ་ཙམ་གྱིས་བར་དོར་གྲོལ་བ་གསུང་ས་པའི་གདམས་པ་འདི
ཤིན་ཏུ་ལམ་མྱུར་ཞིང་དམར་ལ་ཟབ་པ། བྱིན་རླབས་ཀྱི་ཚན་ཁ་གཞན་ལས་ཆེས་ལྷག་ཅིང་
། གསང་རྒྱུད་ངེས་པ་ཆེན་པོའི་
སྙིང་ཐིག་ཁོ་ན། ལམ་རྣམས་ཀྱི་མཐར་ཐུག་ལ་དགོངས་པ་སྟེ། དབང་ཐོབ་ནས་ཉམས་སུ་མ་བླང་ན་སངས་རྒྱ་བ་ལྟར་
ཞོག །དམ་ཚིག་རལ་ནས་དམྱལ་བ་ལས་ཀྱང་མནར་མེད་ལས་མི་སྐྱེ་བས། འདི་ལྟར་གོ་བ་ལེན་པར་བྱ་བ་གནད་དོ། །དེ་
236



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཡང་དབང་འདི་ཐོབ་ནས་ཐ་མལ་ངག་གི་ཞེན་འཛིན་བཟློག་སྟེ་ངག་སྔགས་དང་གྲགས་སྟོང་དུ་གོམས་པར་བྱའོ།།
ཨ་ཧོ་གདམས་པའི་བཅུད་བསྡུས་ཡིད་བཞིན་ནོར།།
དད་བརྩོན་ལྡན་པའི་རྒྱལ་མཚན་རྩེར་མཆོད་ན།།
བླ་མེད་ཡོན་ཏན་འབུམ་གྱིས་ཡོངས་ཕྱུགས་ཤིང་།
འཁོར་བའི་འདོད་གདུངས་མ་ལུས་སེལ་བར་ངེས།།
འདི་ནི་སྤྲུལ་བའི་གཏེར་སྟོན་བོན་ཞིག་གླིང་།
རྒྱལ་བའི་རྣམ་འཕྲུལ་མུ་ཁྲི་དངོས་བྱོན་དེས།།
ཕྱུགས་མོ་དཔལ་རིའི་གནས་ལས་ཐོན་པ་ཡི།།
རྒྱུད་རྒྱལ་རིན་ཆེན་མཛོད་ལས་ཁོ་བོས་སྤྲོས།།
དེ་ལས་བྱུང་བའི་དགེ་བའི་ཆ་གང་དེས།།
རིགས་དྲུག་འཁོར་བའི་ཉིང་སྒྲིབ་ཀུན་སངས་ནས།།
ཐར་པའི་ལམ་ལ་གཅིག་ཆར་ཕྱིན་གྱུར་ཏེ།།
ཀུན་སྣང་གླིང་དུ་བདེ་ཆེན་མཆོག་བརྙེས་ཤོག།
ཅེས་པ་འདིའང་མཆོག་སྤྲུལ་དམ་པ་གཡུང་དྲུང་བསྟན་འཛིན་སྙིང་པོས་དད་བརྩོན་གྱི་མེ་ཏོག་གིས་མཚོན་ནས་བསྐུལ་
བའི་ངོར་ཐེག་དགུའི་ཡང་རྩེ་ལ་མོས་པ་ལམ་དུ་བྱེད་པའི་མུ་ཏོ་བ་ཤར་རྫ་བཀྲ་ཤིས་རྒྱལ་མཚན་གྱིས་བརྩམ་པས་བསྟན་
འགྲོའི་དོན་དུ་འགྱུར་བར་གྱུར་ཅིག་སྣོད་ལྡན་ཡིན་ཀྱང་བདུན་ལས་མི་མང་ཐབས་ཀྱིས་གསང་ཞིང་། ནན་ཏན་སྒྲུབ་
ལ་བརྩོན་ན། བྱིན་རླབས་ཁྱད་པར་མྱུར་འགྱུར། ས་མ་ཡག ཨུ་ཡ ཨ། ཤར་རྫ་པས་སོ། མངྒ་ལམ། བྷ་ཝནྟུ།།
237



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྫོགས་པ་ཆེན་པོ་སྐུ་གསུམ་རང་ཤར་ལས།
ཤིན་ཏུ་སྤྲོས་མེད་དབང་ཆོག་ཨུཏྤལ་
ཕྲེང་བ་བཞུགས་སོ། །
༄༅།། རྫོགས་པ་ཆེན་པོ་སྐུ་གསུམ་རང་ཤར་གྱི་ཁྲིད་ལས་ཤིན་ཏུ་སྤྲོས་མེད་
དབང་ཆོག་ཨུཏྤལ་ཕྲེང་བ་ཞེས་བྱ་བ།
ཟབ་ཞིང་སྤྲོས་བྲལ་མི་གཡོ་བདེ་བ་ཆེ།།
རང་བཞིན་ལྷུན་གྲུབ་འོད་གསལ་འདུས་མ་བྱས།།
རྩལ་སྣང་རང་གྲོལ་དབྱིངས་རིག་དབྱེར་མེད་ཀློང་།།
སྐྱེ་འགག་གནས་བྲལ་གཤིས་ལུགས་ངང་དུ་འདུད།།
ཡུམ་སྲས་གཤེན་དང་ཆེ་དྲུག་བཅུ་གསུམ་དང་།།
མཁས་བཞི་གཤེན་བརྒྱུད་གྲོལ་ཐོབ་བླ་མ་བརྒྱད།།
ཀླུ་དབང་མཚན་སོགས་བརྒྱུད་འཛིན་ཞེ་ལྔ་དང་།།
གདམས་པའི་བདག་ཉིད་མཆོག་རྣམས་ལ་ཕྱག་འཚལ།།
སེམས་ཀློང་མན་ངག་ཀུན་ཀྱི་སྙིང་པོའི་བཅུད།།
ཟབ་རྒྱས་དོན་འདུས་སྐུ་གསུམ་རང་ཤར་ཁྲིད།།
སྒོ་འབྱེད་ཤིན་ཏུ་སྤྲོས་མེད་དབང་ཆོག་གི།
238



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཆོ་ག་མདོར་བསྡུས་འདི་ན་གསལ་བར་བྱའོ།།
དོན་གསུམ་པ་བྱང་ཆུབ་སེམས་ཀྱི་དཀྱིལ་འཁོར་ལ་རྟེན་ནས་བདེ་ཆེན་སེམས་ལས་བསྐྱེད་པ་ཤེས་རབ་ཡེ་ཤེས་
ཀྱི་དབང་བསྐུར་བ་ལ་གསུམ་ལས། དང་པོ་བླ་མ་དང་སློབ་བུའི་མཚན་ཉིད་སྤྲོས་བཅས་ལྟར་རོ། །གཉིས་པ་མཚོན་
བྱ་དོན་ཀྱི་དཀྱིལ་འཁོར་མཚོན་བྱེད་བརྡ་ཡི་དཀྱིལ་འཁོར་བྲི་བ་མཁའ་འགྲོའི་སྒྲུབ་པ་དགའ་འཁྱིལ་ལྟར་ལ། ཡང་ཤར་
མེ་ལོང་ ལྷོར་ཐོད་པ་བུར་ཆང་གིས་སྐང་བ། ནུབ་མར་མེ བྱང་དུ་སྤོར་ཕོར། མཚམས་བཞིར་ཌ་སིལ། པུས་འཁྱུད།
ཨང་གྷ་རག །རྔུལ་གཟན། སྦ་མཁར་རྣམས་དང་
། དབུས་སུ་སྒྲུབ་བུམ་རྩ་གསུམ་སྐུ་ཙག་དགོད། ཕྱི་རོལ་དུ་མཆོད་
ཚོགས་ཕུན་སུམ་ཚོགས་པ་བཀྲམ། མཚན་ལྡན་གྱི་ཁྱེའུ་བཞི། བུ་མོ་གཙང་མ་བཞི་དང་བརྒྱད་དཔའ་བོ་དང་དཔའ་
མོའི་ཆས་སུ་གཞུག་གོ །དེ་ནས་གསེར་ཐུར་གྱི་ཤིན་ཏུ་སྤྲོས་མེད་དབང་མཆོག་ལས། སློབ་བུ་རྣམས་ནི་གྲལ་དུ་འདུག །
ཕྲིན་ལས་གཞུང་བསྲང་ཚོགས་ལ་རོལ། ཞེས་པས། སློབ་བུ་རྣམས་འཚོགས་ལ་གྲལ་དུ་འདུག་ཅིང་། དངོས་གཞིའི་
རིག་པའི་རྩལ་དབང་ལྟར། ཧཱུྃ་གནས་ལུགས་ཡང་དག་དགོངས་པ་ལ། ཞེས་པ་ལ་སོགས་པས་
སློབ་མའི་གྲངས་ ཀྱི་གླུད་ཕྱིར་དོར་རོ། །དེ་ནས་སློབ་དཔོན་གྱིས་ལས་བུམ་ཐོགས་ལ་ཁྲུས་བྱ་སྟེ། ཨེ་མ་སྐལ་ལྡན་
བུ་ཁྱོད་ཉིད། ལ་སོགས་པས་ཁ་བཤལ་ལ་གདོང་བཀྲུར་བཅུག་གོ །དེ་ནས་ཕྲིན་ལས་བཞི་སྦྲགས་གམ་བསྡུ་
ན་མཁའ་འགྲོའི་སྒྲུབ་པ་དགའ་འཁྱིལ་ལྟར། ཕྲིན་ལས་གཞུང་བསྲང་ཚོགས་འཁོར་བཅས་བྱ་ལ་དངོས་གྲུབ་རོལ།
གསུམ་པ་དབང་བསྐུར་པ་ལ་གསུམ། སྔོན་འགྲོ་འཇུག་པ། དངོས་གཞི་དབང་བསྐུར་བ། རྗེས་གཟེངས་བསྟོད་པའོ། །
དང་པོ་འཇུག་པ་ལ་གསུམ། སྤྱོད་པ་བརྩོམས་པ། སྤྲོས་པ་བཅད་པ། ཁྱད་པར་གྱི་ལམ་སྒོ་དབྱེ་བའོ། །དང་པོ་ནི།
སློབ་མ་རྣམས་དབེན་པར་སོང་ལ་གཞི་བདག་མཆོད། མཁའ་འགྲོ་ལ་གཏོར་མ་སྦྱིན་ལག བདག་ལུང་པ་འདིར་སྤྱོད་པ་
བྱེད་པ་ཡིན་པས་བར་དུ་གཅོད་པ་མ་བཏང་ཞིག་ཅེས་བཀའ་བསྒོ་ལ། སྒོ་གསུམ་གྱི་སྤྱོད་པ་དག་མ་དག་གང་དྲན་བྱེད་
དེ། དངོས་གཞིའི་ཁྱད་པར་གྱི་སྔོན་འགྲོའི་སྒོ་གསུམ་འཁོར་འདས་རུ་ཤན་ཕྱེ་བ་ལྟར་ཞག་གསུམ་མམ་རྟགས་མ་ཐོན་
པར་བྱའོ། གཉིས་པ་སྤྲོས་པ་བཅད་པ་ལ་བཞི་ལས། དང་པོ་ཐུན་མོང་སྐྱབས་འགྲོའི་སྤྲོས་པ་བཅད་པ་ནི། ཧོ།
རྫོགས་པ་ཆེན་པོའི་དོན་རྟོགས་ན། སྐྱབས་ཡུལ་གཞན་ནས་བཙལ་དུ་མེད། སྐྱབས་
བྱ་སྐྱབས་བྱེད་རང་རིག་རྩལག གཉུག་མའི་ངང་གནས་སྐྱབས་ཀྱི་རབ། སྙིང་གི་བུ་
239



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཅིག་ཐེག་པ་འོག་མ་མཚན་ཉིད་པས་ཕྱིའི་སྐྱབས་ཡུལ་དཀོན་མཆོག་གསུམ་དང་།
གསང་སྔགས་པས་ནང་གི་སྐྱབས་ཡུལ་རྩ་བ་གསུམ་དང་། ཡེ་གཤེན་པས་གསང་བའི་
སྐྱབས་ཡུལ་རྩ་རླུང་ཐིག་ལེ་གསུམ་ལ་སྐྱབས་སུ་འགྲོ་སྟེ། དེ་དག་མཐར་ཐུག་གི་སྐྱབས་
ཡུལ་མ་ཡིན་ནོ། །འདི་རྫོགས་པ་ཆེན་པོས་སྐྱབས་ཡུལ་གཞན་ནས་བཙལ་དུ་མེད་
དེ། ལྟ་བ་སྤྱི་གཅོད་ལས། སེམས་ལས་མ་རྟོགས་སངས་རྒྱས་གཞན་དུ་ཚོལ། བཙལ་
བས་མི་རྙེད་སེམས་མིན་སངས་རྒྱས་མེད། ཅེས་པ་ལྟ་བུ་ཡིན་པས། རང་སེམས་
ལས་གཞན་པའི་སྐྱབས་ཡུལ་ལོག་ན་མེད་པར་ཐག་ཆོད། ཅེས་བཤད་དོ། །གཉིས་པ་ཐུན་
མོང་སེམས་བསྐྱེད་ཀྱི་སྤྲོས་པ་བཅད་པ་ནི། ཧོ་གནས་ལུགས་མཐའ་བྲལ་དགོངས་པ་ལ། བདེ་
གཤེགས་སྟོང་གི་ཡོན་ཏན་འདུས། ཀུན་བཟང་བོན་སྐུ་རང་ལ་ཤར། བཙལ་བ་མེད་
པར་ལྷུན་གྱིས་གྲུབ།། སྙིང་གི་བུ་ཅིག་ཐེག་པ་འོག་མ་རྣམས་ཀྱིས།། སངས་རྒྱས་བྱ་
བ་འབྲས་བུ་བཟང་པོ་གཅིག་གཞན་ནས་འོངས་ཤིང་ད་གཟོད་ཐོབ་ཏུ་རེ་སྟེ། དཔེར་
ན་རི་བོང་རྭ་དང་མོ་གཤམ་གྱི་བུ་ཡེ་ནས་མེད་པ་བཞིན་དུ་རང་སེམས་ལས་གཞན་
པའི་སངས་རྒྱས་ལོགས་སུ་ཐོབ་ཏུ་མེད་པར་ངེས་ཏེ། སྙན་རྒྱུད་ལས། ཐེག་པ་འོག་
མ་རྣམས་ནི་སྤྲེལ་འདྲའི་ལུང་།། རྡོ་ལས་གསེར་དུ་གྲུབ་འདོད་ཇི་བཞིན་ནོ། །ཞེས་
པ་ལྟ་བུའོ། །འདི་རྫོགས་པ་ཆེན་པོས་རང་སེམས་སངས་རྒྱས་ཀྱི་ངོ་བོ་ཡེ་ནས་གནས་
པ་གཞིའི་སངས་རྒྱས། ངོ་ཤེས་ཉམས་སུ་མྱོང་བ་ལམ་གྱི་སངས་རྒྱས། རྩལ་རྫོགས་
མངོན་དུ་གྱུར་པ་འབྲས་བུའི་སངས་རྒྱས་ཏེ། གཞི་ལ་སངས་རྒྱས་ཀྱི་ངོ་བོ་ཡེ་ནས་
ཡོད་པས། ད་གཟོད་བསྐྱེད་མི་དགོས་པ་དཔེར་ན་ཁྱུང་དང་སེང་གེའི་བུ་གསོ་ཞིང་
སྣུན་མི་དགོས་པར་དང་པོ་ནས་རྩལ་རྫོགས་པ་ལྟ་བུའོ། །རྒྱུད་བུ་ཆུང་བཅུ་གཉིས་
ལས། སྐུ་གསུམ་ལྷུན་རྫོགས་ཆེན་པོ་ལ། སངས་རྒྱས་གཞན་ནས་བསྒྲུབ་ཏུ་མེད།
ཅེས་པས་སངས་རྒྱས་གཞན་ནས་འཐོབ་ཏུ་མེད་པར་ཐག་ཆོད་ཅིག །ཅེས་བཤད་དོ། །
240



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གསུམ་པ་ཐུན་མོང་བཤགས་སྦྱང་གི་སྤྲོས་པ་བཅདཔ་གི ཧོ། རང་བཞིན་ཁྱབ་བདལ་དཀྱིལ་འཁོར་
ལ། དགེ་དང་སྡིག་པའི་དྲི་མ་བྲལ། ཡེ་ནས་ཀ་དག་རྫོགས་པ་ཆེ།། བཤག་བྱ་བཤག་
བྱེད་མཐའ་དང་བྲལ། སྙིང་གི་བུ་ཅིག་ཐེག་པ་འོག་མ་རྣམས་ཀྱིས། ཉོན་མོངས་རྒྱུད་
ལས་སྐྱེས་པར་འགྱོད་པ་བྱེད་ཅིང་། ཕྱིས་ཉོན་མོངས་ཡིད་ལ་མི་བྱེད་པ་སྤང་བའི་འདུ་
ཤེས་བསྐྱེད་འདུག་ཀྱང་། ཉོན་མོངས་སེམས་ཀྱི་རྩལ་ཡིན་པས་སྤང་པས་སྤང་དུ་
མི་བཏུབ་ཅིང་རང་གིས་རང་གྲོལ་བ་ལས། ཐབས་གཞན་གྱི་བཤིག་ཅིང་གཞོམ་
དུའང་མེད་དེ། དཔེར་ན་ལྕགས་ཀྱིས་ལྕགས་གཅོད་པ་ལས་གཞན་གྱིས་ཆོད་པར་
མི་འགྱུར་བ་ལྟ་བུའོ། །འདི་རྫོགས་པ་ཆེན་པོས་ཉོན་མོངས་མི་སྤང་སྟེ། གབ་པ་
ལས། ཞེ་སྡང་སྤང་བས་བྱམས་པ་ལྷག་མི་མཐོང་། ཞེས་པ་ལྟར། ཉོན་མོངས་ཡེ་
ཤེས་རོལ་པ་ཡེ་ནས་ཡིན་པ་ལ་ཡིན་པར་གསལ་གདབ་པས་གྲོལ་བའོ། །མདོ་འགྲེལ་
ལས། བརྒྱད་ཁྲི་བཞི་སྟོང་ཉོན་མོངས་ཀྱང་། རང་གིས་རང་སར་གྲོལ་ཅིང་དག །ཅིས་
སོ། །བཞི་པ་ཐུན་མོང་ཚོགས་བསག་གི་སྤྲོས་པ་བཅད་པ་ནི། ཧོ་སྟོང་ཆེན་མཐའ་བྲལ་བོན་ཉིད་ཀློང་།།
ཚོགས་གཉིས་ཟུང་འཇུག་གཏེར་ཆེན་རྡོལ།། རང་བཞིན་རྩོལ་མེད་ལྷུན་གྱིས་གྲུབ།
མི་ཟད་རྒྱན་གྱི་འཁོར་ལོ་ཆེ།། སྙིང་གི་བུ་ཅིག་ཐེག་པ་འོག་མ་བ་རྣམས་ཀྱིས་ཚོགས་
གཉིས་སྔོན་དུ་བསགས་པ་ལས།། སངས་རྒྱས་རྗེས་སུ་འཐོབ་པར་འདོད་དེ་མཐར་
ཐུག་གི་ལམ་མ་ཡིན་ནོ། །འདི་རྫོགས་པ་ཆེན་པོས་རང་སེམས་ཀྱི་ངོ་བོ་ཡེ་ནས་སངས་
རྒྱས་ཡིན་པ་ལ། རང་སེམས་ལས་གཞན་པའི་སངས་རྒྱས་ཚོགས་གཉིས་ཀྱིས་བསྐྱེད་
དུ་མེད་དེ། སྙན་རྒྱུད་ལས། དགེ་སྤྱོད་དངོས་པོས་དེ་ལས་འཕེལ་རྒྱུ་མེད།། སྡིག་
པས་འགྲིབ་རྒྱུ་དེ་ལ་འགྲིབ་པའང་མེད།། ཅེས་པ་ལྟར། དཔེར་ན་གསེར་ཙཱ་མ་བསྒྱུར་
བྱེད་ཚོས་ཀྱིས་ཅི་ལྟར་བཙོས་ཀྱང་། ཙོ་མ་ལས་གཞན་མི་འགྱུར་ཞིང་ཁ་དོག་འཕེལ་
འགྲིབ་མེད་པ་ལྟ་བུའོ། །དེས་ན་རྒྱུད་བུ་ཆུང་བཅུ་གཉིས་ལས། ཐམས་ཅད་བོན་
241



ཀུན་མཁྱེན་ཤར་རྫ་བ་བཀྲ་ཤིས་རྒྱལ་མཚན་གྱི་གསུང་འབུམ།
སྐུར་རྟོགས་པ་ན།། རིན་ཆེན་གསེར་གླིང་ཕྱིན་པར་འདྲ།། ཞེས་པ་ལྟར། དཔེར་
ན་གསེར་གླིང་དུ་ས་རྡོ་མེད་པ་བཞིན། རང་སེམས་ལས་གཞན་པའི་ཚོགས་བསག་
ཏུ་མེད་པར་ཤེས་པར་གྱིས་ཤིག ། ཅེས་བཤད་དོ། །གསུམ་པ་ཁྱད་པར་གྱི་ལམ་སྒོ་དབྱེ་བ་ལ་གསུམ།
གསོ་སྦྱོང་། ཡེ་ཤེས་དབབ་པ། ཞུ་ལན་བྱ་བའོ། །དང་པོ་ལ་གཉིས་སྦྱང་པ་དང་གསོ་བའོ། དང་པོ་ནི། །སྐབས་འདིར་
བསྲེ་བ་ལ་སོགས་མི་དགོས་ཀྱང་། དབང་མཆོང་ལས། གསང་སྔགས་དབང་བསྐུར་མང་བ་དང་། འདྲེ་བརྡུང་དྲག་
ལས་མང་བ་དང་ ཚེ་འདས་འདྲེན་སྟོན་མང་བ་ན། རྙིང་པར་བསྣོན་པའི་དུས་སུ་ཡང་། གསོ་སྦྱོང་ཆོ་ག་བྱ་བ་གཅེས་
ཅེས་པས། ཉམས་ལྟུང་སྦྱང་བ་ལ་གསུམ། ཏིང་འཛིན། གཟུང་སྔགས། ཚིག་བཤད་དོ །དངཔོ་གི མདུན་གྱི་ནམ་
མཁར་རྒྱལ་བ་རིགས་ལྔ་ཡབ་ཡུམ་འཁྲིལ་སྦྱོར་དུ་བཞུགས་པར་བསྒོམ། ཐུགས་ཀ་
ནས་ཡེ་ཤེས་ཀྱི་ཆུ་བོ་བབས་ནས་རང་གཞན་ཐམས་ཅད་ཀྱི་སྤྱི་བོར་ཐིམ་པས་དུག་
ལྔས་བསགས་པའི་ལས་སྒྲིབ་ཐམས་ཅད་འོག་སྒོ་ནས་དུད་སོལ་གྱི་ཁུ་བ་ལྟ་བུར་བྱུང་
ནས་དག་པར་བསམ་ལ། གཉིས་པ་གཟུངས་ནི། ༀ་ཨ་དཀར་རཏྣ་ཧྲི་ལམ་ འདུ་སྭཱཧཱ།
ཉེར་གཅིག་བཟླས་པས། ལས་སྒྲིབ་བྱང་ནས་གསལ་བ་རང་བྱུང་གི་སྐུར་ཐོབ་པར་བསམ།
ཨོཾ་ཧ་ར་དྲུང་མུ་ཐ་ཚན་ཧྲི། ཉེར་གཅིག་བཟླས་པས། སྐྱོན་སྒྲིབ་དག་ནས་དགེ་ལྷ་གར་ཕྱུག་
ཐོབ་པར་བསམ། ཨོཾ་པདྨ་ཎི་ཡ་དྲུང་མྲི་ཏ་ཡ་ཧཱུཾ། ཉེར་གཅིག་བཟླས་པས། ཆགས་འཁོར་
སྒྲིབ་པ་དག་ནས་བྱེ་བྲག་དངོས་མེད་ཐོབ་པར་བསམ། བསྭོ་ཨཱི་རཏྣ་ཤྲཱི་ཡང་ཧྲི་ལམ་
ཨ་མ་འདུ། ཉེར་གཅིག་བཟླས་པས། སྡུག་སེམས་སྒྲིབ་པ་དག་ནས་དགའ་བ་དོན་འགྲུབ་
ཐོབ་པར་བསམ། ཨོཾ་མ་ཧ་རཏྣ་མུ་ལམ་ཨ་ནི་ས་ལེ་ཏྲི་ཡ་འདུ། ཉེར་གཅིག་ བཟླས་པས།
འཁྲུལ་སྒྲིབ་དག་ནས་ཀུན་སྣང་ཁྱབ་པ་ཐོབ་པར་བསམ། ཨོཾ་ཨ་དཀར་དྲུང་མུ་ས་
ལེ་ལྷན་ནེ་འདུ། ཉེར་གཅིག་བཟླས་པས། མ་རིག་མུན་སྒྲིབ་དག་ནས་ཀུན་བཟང་ཡབ་ཡུམ་
ཐོབ་པར་བསམ། ཨ་ཨཾ་ཧཱུཾ་རཾ་ཛ༔ ཨཱ་ཨ་དཀར་ས་ལེ་འོད་ཨ་ཡང་ༀ་འདུབསྭོ་
པུས་པ་ལི་ད་དྷ་ཡེ་སྭཱཧཱ། ཨ་ཏྲི་མ་ཧ་ཨ་དཀར་སད་སཱཧཱ། ནག་པོ་ཞི་ཞི་མལ་སྨར་ཡེ་
242



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
སྭཱཧཱ། ཉེར་གཅིག་བཟླས་པས། བདག་གི་སྒྲིབ་པ་དག་ནས་བོན་གྱི་སྐུར་ཐོབ་པར་བསམ།
བསྭོ་ཨོཾ་སུ་ལ་མ་ཏྲི་ཨརྱ་ནེ་ཡ་སྲུངས། ཨ་ཏྲ་ལམ་ལམ་སལ་སལ་ཨོྃ་མ་ཏྲི་མུ་ཡེ་ས་ལེ་
འདུ། ཨ་དཀར་ཏྲི་ཡ་ས་ལེ་སྨངས། ནག་པོ་ཞི་ཞི་སྨར་ཡེ་སྭཱཧཱ། ཉེར་གཅིག་བཟླས་པས།
གཞན་གྱིས་སྒྲིབ་པ་དག་ནས་གཟུགས་སྐུ་རྣམ་གཉིས་ཐོབ་པར་བསམ། གསུམ་པ་ཚིག་
བཤད་། བརྒྱུད་ཕྱག་ཆེན་མོ་ལྟར་ཕྱག་འཚལ་ཏེ། མི་དམིགས་ཁྱབ་གདལ་བོན་གྱི་དབྱིངས། ཞེས་
སོགས་བརྗོད། དེ་ནས་བཤགས་པ་ནི། ན་མོ་དཔོན་གསས་བླ་མ་དང་།། ཡི་དམ་རིག་འཛིན་
མཁའ་འགྲོ་བཅས། སྒྲུབ་གཤེན་བདག་ལ་དགོངས་སུ་གསོལ། བདག་ནི་ཚེ་རབས་
ཐོག་མ་ནས།། ད་ལྟ་དུས་འདི་ཡན་ཆད་དུ།། གསང་བ་སྔགས་ཀྱི་སྒོར་ཞུགས་ནས། ཕྱི་
ནང་གསང་བའི་དབང་མནོས་ཤིང་།། ཁས་བླངས་དམ་དུ་བཅས་པ་ལ། རྩེ་གཅིག་
ཡེངས་མེད་མ་བསྒོམས་པས། ཡུན་ཐུང་དོན་དམ་མ་རྟོགས་པ།། ཐིག་ལེ་ཉག་གཅིག་
ངང་དུ་བཤགས།། ཟབ་མོའི་བསྙེན་སྒྲུབ་གཉན་པོ་ལ།། འཆལ་དང་མཚམས་རལ་
གྲིབ་ཀྱིས་ཕོག །དཀྱིལ་འཁོར་གཉན་པོའི་ལྷ་ལ་བཤགས། འདྲེ་བརྡུང་མང་པོའི་ཕྲིན་
ལས་ཀྱིས། ཟབ་མོ་སྔགས་ཀྱི་ནུས་པ་ཤོར། ཡི་དམ་ལྷ་ཡི་དྲུང་དུ་བཤགས། མི་ཕོད་
དབང་བསྐུར་ལས་མང་བྱས། ཉམས་པ་ཅན་གྱི་དྲི་མས་གོས།། དཔོན་གསས་སློབ་
དཔོན་སྤྱན་སྔར་བཤགས། ཡི་དམ་མ་སྲིང་སྙིང་ཁྲག་བཅུད།། གསང་བའི་མན་ངག་
ཁྲོམ་དུ་བསྒྲགས།། མཆེད་དང་ལྕམ་དྲལ་རྣམས་ལ་བཤགས།། དགྲ་བགེགས་སྡིག་
ཅན་ལོག་པ་ཀུན།། བསྒྲལ་ནས་གནས་སྤར་མ་ཤེས་པ། བོན་གྱི་སྐུ་ལ་མཐོལ་ལོ་
བཤགས། བླ་མེད་ཚོགས་ཀྱི་འཁོར་ལོ་ལ།། བྱིན་གྱིས་མ་རླབས་རྒྱུད་མ་སྐོང་། ཚོགས་
ཀྱི་རྗེ་མོའི་སྐུ་ལ་བཤགས།། ཤ་ལྔ་སྨན་ལྔ་བདུད་རྩི་ལྔ། ཡེ་ཤེས་བདུད་རྩིར་མ་ཤེས་
པས།། གསང་སྔགས་ལྷ་ཡི་སྤྱན་སྔར་བཤགས།། དུག་ལྔ་ཡེ་ཤེས་ཆེན་པོ་ལྔ།། བདེ་
གཤེགས་རིགས་ལྔར་མ་ཤེས་པ།། རྒྱལ་བ་ཞི་ཁྲོའི་ལྷ་ལ་བཤགས།། གཞན་ཡང་རྩ་
24}



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བ་ཡན་ལག་གི། ཉམས་ཆག་འགལ་འཁྲུལ་ཅི་མཆིས་པ། གསང་སྔགས་ལྷ་ཡི་སྐུ་ལ་
བཤགས། དམ་རྫས་ཤ་ཁྲག་གཡུ་འབྲང་སྨན།། བདུད་རྩི་བྱིན་རླབས་མ་ཤེས་པ།
དབལ་མོ་མཁའ་འགྲོ་རྣམས་ལ་བཤགས།། དགྲ་བགེགས་ཤ་ཁྲག་རུས་པ་རྣམས། སྦྱོར་
སྒྲོལ་མཆོད་པ་མ་ཤེས་པ། བོན་སྐྱོང་སྲུང་མ་རྣམས་ལ་བཤགས།། བྱང་ཞིང་དག་
པར་མཛད་དུ་གསོལ། གཉིས་པ་གསོ་བ་ལ། རྒྱུད་པའི་བླ་མ་རྣམས་མངོན་སུམ་ཉིད་དུ་
མདུན་གྱི་ནམ་མཁའ་གང་བ་ཙམ་དུ་བྱོན་པ་ལ་གསོལ་བ་བཏབ་པས། གནས་གསུམ་
ལས་ཡེ་ཤེས་ཀྱི་བདུད་རྩི་བབས་ནས་རང་ལུས་གང་བར་བསམ། ཡང་ཡིག་འབྲུ་
ཨ་ༀ་ཧཱུྃ་གསུམ་འོད་ཟེར་དང་བཅས་པ་འཕྲོས་པ་རང་གི་སྒོ་གསུམ་ལ་ཐིམ་པ་
སྐུ་གསུང་ཐུགས་ཀྱི་དབང་དང་བྱིན་རླབས་ཐོབ་པར་བསམ། ཊ་སིལ་དཀྲོལ་ལ་དབྱངས་སྙན་
པོས་སྤྲོས་བཅས་དབང་གི་བྱིན་འབེབས་ལྟར་འདི་སྐད་དོ།། ཨེ་མ་ཧོ། བོན་སྐུ་ཀུན་བཟང་མཁའ་
ལྟར་སྤྲོས་དང་བྲལ། ཅེས་པ་ནས། བདེར་གཤེགས་དགོངས་པའི་བརྒྱུད་པའི་བླ་མ་ལ།
༈ གསོལ་བ་འདེབས་སོ་དབང་བསྐུར་བྱིན་གྱིས་རློབས། བདག་གི་ལུས་ལ་སྐུ་ཡི་
དབང་བསྐུར་ཅིག །བདག་གི་ངག་ལ་གསུང་གི་དབང་བསྐུར་ཅིག །བདག་གི་
སེམས་ལ་ཐུགས་ཀྱི་དབང་བསྐུར་ཅིག །ལྟ་བ་ཡེ་གྲོལ་ཆེན་པོའི་དབང་བསྐུར་ཅིག །
སྒོམ་པ་རང་གྲོལ་ཆེན་པོའི་དབང་བསྐུར་ཅིག །སྤྱོད་པ་མཉམ་གྲོལ་ཆེན་པོའི་དབང་
བསྐུར་ཅིག །འབྲས་བུ་ཡེ་ཐོབ་ཆེན་པོའི་དབང་བསྐུར་ཅིག །དམ་ཚིག་ཡེ་སྲུང་
ཆེན་པོའི་དབང་བསྐུར་ཅིག །ཕྲིན་ལས་རྩོལ་མེད་ཆེན་པོའི་དབང་བསྐུར་ཅིག །
ཚ་ཨ་ཧཱུྃ་ཧྲི་གྱེར་ཁོད་སྤུངས་ཉེ་ལོ་ཡོ་སྤུངས་འདུ། ཌཱ་རོལ་བྱ་ལ་བྱིན་དབབ་པོ། སྟག་ལ་མེ་
འབར་བདུད་སྲིན་དངོས་སུ་སྒྲོལ། ཞེས་པ་ནས་གོང་ལྟར་རིམ་ གྱིས་གསོལ་བ་བཏབ་བོ། །གཉིས་པ་
ཡེ་ཤེས་དབབ་པ་ནི། སློབ་བུ་རྣམས་དཀྱིལ་ཀྲུང་དུ་འདུག་ལ། ཐུགས་ཀར་ཟླ་བའི་གདན་ལ་ཡི་གེ་ཡཾ
གཅིག་བསམ། དེ་ཡི་སྟེང་དུ་གཡུང་དྲུང་མཐིང་ག་གཅིག་བསམ། དེའི་ལྟེ་བར་
244



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཨ གྲུ་ཁུག་བཞིའི་ཤར་ཟླ་ཚེས། བྱང་དུ་འ ནུབ་ཏུ་ན་རོ། ལྷོ་རུ་ཐིག་ལེ་བསྒོམ་
དུ་བཅུག་ལ། དཔོན་གསས་ཀྱིས་རོལ་མོ་གཏོང་ཞིང་ཡཾ་ཡཾ ༔ བརྗོད་པས། སློབ་
མའི་ཐུགས་ཁའི་ཡཾ༔ ལས་རླུང་བྱུང་ནས་གཡུང་དྲུང་བྱང་བསྐོར་དུ་སྒ་ར་ར་འཁོར་
བ་ལ་ཤེས་པ་གཏད། དཔོན་གསས་ཀྱིས་དེ་ལྟ་བུ་རང་གི་སྨིན་མཚམས་སུ་འཁོར་
བ་ལ་ཤེས་པ་གཏད་པས། སློབ་མའི་ལུས་འཕར་བ་དང་། རྡེག་པ་དང་། ངག་སྨྲ་བ་
དང་། ཤེས་པ་འུར་བ། ཤེས་རབ་འབར་བ་འབྱུང་ངོ་། །དེ་ལྟར་མ་བྱུང་ན་ཀུན་མགྲིན་
གཅིག་ཏུ་བསྡེབས་ལ་སྔར་ལྟར་གསོལ་བ་གདབ་ཅིང་བྱིན་དབབ། སློབ་མ་རྣམས་
ཀྱིས་སྨིན་མཚམས་མགྲིན་པ་སྙིང་ཁར་གཡུང་དྲུང་དཀར་དམར་མཐིང་གསུམ་རེས་
མོར་བསྐོར། དེས་ཀྱང་མ་ཕེབས་པར་ཡེ་ཤེས་བུལ་ན་དམ་ཚིག་ལ་སེལ་ཡོད་པས་
བཤགས་སྦྱང་བྱ་ལ། གཟོད་ཡིག་འབྲུ་མི་དགོད་པར་གཡུང་དྲུང་རྐྱང་པ་བསྐོར་བ་
ལ་ཤེས་པ་གཏད་བཅུག་གོ ། དེའི་དུས་སུ་སྙིང་པོ་འདི། ༀ་ཨ་ཧཱུྃ་ཧྲི་གྱེར་ཁོད་སྤུངས་ཉེ་ལོ་
ཡོ་སྤུངས་འདུ། ཅེས་བཟླས་སོ། །ཡེ་ཤེས་ཕེབས་པ་དང་ངོ་སྤྲད་པ་ནི། འོ་སྙིང་གི་བུ་ཅིག་གཡུང་
དྲུང་ནི་གཡོ་བ་མེད་ཅིང་མི་འགྱུར་བའི་དོན་ཡིན། དེ་ཡང་དོན་དུ་རང་གི་རིག་པའོ། །
རིག་པ་གོམས་པ་ཡེ་ཤེས་ལྔའི་རང་བཞིན་ཡིན་ཏེ། ཨ་དཀར་པོ་སྟོང་ཉིད། ཟླ་ཚེས་
མེ་ལོང་། ཐིག་ལེ་མཉམ་ཉིད། ན་རོ་སོར་རྟོགས། འ་བྱ་གྲུབ་ཡེ་ཤེས་སོ། །དེས་
ན་ཉོན་མོངས་དུག་ལྔ་ཡེ་ཤེས་ལྔའི་རང་བཞིན་ཡིན། དེ་ཡང་དོན་དུ་རང་གི་རིག་
པ་གཡུང་དྲུང་གི་སེམས་ཡིན་ནོ། །སེམས་འདིར་མ་འགག་ལ་འགྱུ་ཞིང་རང་གསལ་
བ་ཞིག་ཡིན་ནོ། །བལྟས་ཤིང་བརྟགས་ན་དབྱིབས་དང་ངོ་བོ་གང་ཡང་མ་གྲུབ་པར་
ངོས་བཟུང་དང་བྲལ་བ་རྟོགས་ན་ཡེ་ཤེས་ཟིན་པ་ཞེས་བྱའོ། ། ཅེས་སྤྲད་དོ། །དེ་ནས་དོན་གྱི་
བརྡ་སྒོ་དབྱེ་བ་མར་མེ་བསྟན་ལ་རྔ་གཤང་གི་སྒྲ་བསྒྲག་སྟེ ཧོ་ལྟ་བ་མཐའ་བྲལ་གཞལ་ཡས་སུ།། སྒོམ་
པ་རང་གསལ་སྒྲོན་མེ་སྤར།། སྤྱོད་པ་རྣམ་དག་སྒོ་ཕྱེས་ལ།། འབྲས་བུ་གཉུག་མའི་
245



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལྷ་ཞལ་སྟོན། དམ་ཚིག་སྲུང་བྲལ་དོན་རྟོགས་ནས། ཕྲིན་ལས་འགྲོ་དོན་ལྷུན་གྲུབ་
གསོག སད་དོ་ཧ་ར་པྲ་བེ་ཤ་ཡ་ཕཊ༔ ཅེས་བརྗོད་དོ། །གསུམ་པ་ཞུ་ལན་ལ། སློབ་མས་རང་ལུས་བླ་
མ་ལ་འབུལ་ནས་ཚེ་གཅིག་ཁོལ་པོར་བགྱི་སྟེ། འཆི་བ་མ་བྱུང་གི་བར་རྫོགས་ཆེན་དོན་བསྒོམ་པར་བྱའོ་སྙམ་དུ་དམ་བཅའ་
དང་བཅས་ཏེ་ཞུ་བ་ནི། ཀྱི་མན་ངག་གཏེར་མཛོད་བླ་མ་ལགས། བདག་ནི་འདི་ནས་བྱང་
ཆུབ་བར།། ཁྱེད་ཉིད་མ་གཏོགས་རེ་ས་མེད།། བདག་ལུས་ལོངས་སྤྱོད་རྒྱུན་དང་
བཅས།། ལྟོས་པ་མེད་པར་ཁྱེད་ལ་འབུལ། རྟག་ཏུ་ཁྱེད་ཀྱི་ཁོལ་པོར་བགྱི།། ཕོག་པའི་
སྡོམ་པ་བསྲུང་བགྱིད་ཅིང་། བཞག་པའི་དགོན་པ་ལའང་འདུག །བསྒོ་བའི་བཀའ་
ཚིག་ཀྱང་ནི་ཉག། ཅིལྟར་བཀའ་སྩལ་དེ་བཞིན་བསྒྲུབ། བདག་དབང་ཁྱེད་ལ་འབུལ་
བགྱིའོ། །བླ་མའི་ཐུགས་རྗེས་བཟུང་དུ་གསོལ།། བླ་མེད་རྫོགས་པ་ཆེན་པོའི་དོན།
མ་ལུས་བདག་ལ་གནོང་དུ་གསོལ། ཞེས་ཕྱག་འཚལ། ལན་དུ་བླ་མས། ཨེ་མ་སྐལ་ལྡན་ལས་
འཕྲོ་ཅན།། ལུས་སྲོག་འབུལ་བ་ངོ་མཚར་ཆེ། བླ་མེད་རྫོགས་ཆེན་བོན་སྒོ་འདི།
འཆད་ན་བསྟན་པའི་རྒྱལ་མཚན་ཚུགས།། ཐོས་ན་ཤེས་རབ་མེ་བཞིན་མཆེད།
བསྒོམ་ན་སངས་རྒྱས་ལག་འཆང་ཡིན།། བསྒྲུབ་ན་རྫུ་འཕྲུལ་འབུམ་དུ་འགྱེད། སྤྱད་
ན་མི་ཟད་གཏེར་ཆེན་རྡོལ། གསང་ན་མཆོག་ཐུན་ཚེ་འདིར་བརྙེས། དེ་ཕྱིར་ཐེག་
མཆོག་རྒྱལ་པོ་འདི།། བརྒྱ་དང་རྩ་བརྒྱད་གདན་ལ་བཞུགས། བཞི་བཅུ་རྩ་ལྔ་ཟིལ་
གྱིས་ནོན། ཐེག་རིམ་བརྒྱད་ཀྱིས་ཨ་ཐང་ཆད། ངེས་པར་འདིར་འཇུག་ཨེ་མ་མཚར།
ཞེས་བཤད་དོ། །ཡང་སློབ་མས། ཀྱེ་ཧོ་བླ་མ་བདེ་ཆེན་སྐུ། བདག་ཅག་ཉོན་མོངས་འདམ་
དུ་བྱིང་། དེ་རིང་བླ་མའི་ཐུགས་རྗེ་ཡིས།། གཟུང་འཛིན་དྲྭ་བར་བཅད་མཛད་ལ།
སྣང་སྟོང་ཟུང་འཇུག་དབང་བསྐུར་འཚལ། ཞེས་ཞུས་ལ། ལན་བླ་མས། སྐལ་ལྡན་རིགས་ཀྱི་
བུ་ཁྱོད་ཉིད། ཐེག་ཆེན་ཡང་དག་ཐབས་ཀྱི་ལམ།། མཁའ་གསང་བ་ག་ཡངས་པ་
འདིར། རིགས་བཞིའི་ཕྱག་རྒྱ་བརྟེན་ནུས་སམ། ཟབ་མོའི་ལམ་ལ་འཇུག་ནུས་
246



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
སམ།། རྩ་རླུང་ཐིག་ལེ་བསྒོམ་ནུས་སམ།། གསང་བའི་དམ་ཚིག་བསྲུང་ནུས་སམ།
དེ་ལྟར་ནུས་ན་གདམས་ངག་སྟེར། ཞེས་བཤད་ དོ། སློབ་མས། གསང་བའི་མངའ་བདག་
སློབ་དཔོན་རྗེ།། ཉིད་ཀྱི་བཀའ་སྩལ་ཅི་བཞིན་དུགསང་བའི་སྤྱོད་ལ་འཇུག་སྤྲོ་ཞིངག
དམ་ཚིག་ཚུལ་བཞིན་བསྲུང་བགྱིའོ། ། ཞེས་ཞུའོ། །དེ་ནས་བདུད་རྩིལྕེ་ཐོག་ཏུ་བླུགས་ལ། ཧོ་སྙིང་
གི་བུ་ཅིག་ཚུལ་བཞིན་ཉོན། རྫོགས་པ་ཆེན་པོའི་དམ་ཚིག་ནི།། ཐེག་རིམ་བརྒྱུད་
ཀྱི་ཞེན་གྲོལ་ནས། སྤང་དང་བླང་བ་གཉིས་མེད་ཅིང་། དགེ་དང་སྡིག་པ་མི་དབྱེ་
བ།། བདག་གཞན་མི་འབྱེད་བཟང་ངན་མེད།། དུག་དང་ཡེ་ཤེས་དབྱེར་མེད་ལྟ།
དགག་སྒྲུབ་རེ་དོགས་ལས་འདས་ཏེ། ཐམས་ཅད་ཡོངས་གྲོལ་མཉམ་པ་ཉིད།
ཉག་གཅིག་དོན་ལ་གནས་པ་ན། དམ་ཚིག་ཡེ་སྲུང་ཆེན་པོ་ཞེས། དེ་ཡི་དོན་ལ་ག
ནས་པར་གྱིས། འདི་ནི་དམ་ཚིག་སྲོག་གི་ཆུ།། བུ་ལ་སྦྱིན་ནོ་ཐུབ་པར་བསྲུང་། ཅེས་
སྦྱིན་ནོ། །སློབ་མས། ཤིའམ་སྲོག་ལ་བབ་གྱུར་ཀྱང་། རྫོགས་ཆེན་དོན་ཉིད་མི་གཏོང་ཞིང་།
བྱ་དཀའ་ཆེན་པོ་བྱུང་ན་ཡང་། དེ་བཞིན་དམ་ལ་གནས་པར་བགྱིའོ། ། ཞེས་ཁས་བླང་
ངོ་། །གཉིས་པ་དངོས་གཞི་དབང་བསྐུར་བ་ལ་ལྔ་ལས། ངོ་བོ་ཐུགས་རྗེ་ནུས་པའི་རྟེན་འབྲེལ་གྱིས་འགྱུར་བ་རང་རིག་
ཏུསྨིན་པ་ཡིན་ལ ངེས་ཚིག་འཁྲུལ་རྟོག་ཡེ་ཤེས་སུ་བསྒྱུར་བས་ན་གསང་དབང་དང་། དབྱེ་བ། ཆས་དབང་། ཕྱོག་
རྒྱུའི་དབང་། ཤེས་རབ་ཡེ་ཤེས་ཀྱི་དབང་། གསང་དོན་ངོ་སྤྲོད་ཀྱི་དབང་དང་བཞིའོ། །དགོས་པ་གི དྲན་རྟོག་འགྱུ་བ་
རང་སར་སངས་བ་དང་རབ་ཏུ་སྤྲོས་མེད་ཀྱི་དབང་གི་སྣོད་དུ་རུང་བའི་ཡོན་ཏན་ཡོད་དོ། །དེ་ཡང་དབང་འོག་མ་གོང་
མའི་སྣོད་དམ་རྟེན་དུ་རུང་བར་བསྟན་པ་གང་ཟག་རིམ་པ་རྣམས་ལ་བཤད་པ་སྟེ། དེ་ལས་གཞན་དུ་ངེས་པ་མེད་པའི་
ཚུལ། རྒྱུད་རྒྱལ་ལས། གང་ཟག་དབང་པོ་འབྲིང་རྣམས་ལ། གྲགས་སྟོང་སྔགས་ཀྱི་དབང་མཆོག་བསྐུར། ཞེས་དབང་
པོའི་ཁྱད་པར་དང་བསྟུན་ནས་བསྐུར་ཆོག་པར་བཤད་པས་སོ། །ལྔ་པ་བསྐུར་ཚུལ་ལ་བཞི། ཤེས་རབ་ཡེ་ཤེས་ཀྱི་དབང་།
གསང་དོན་ངོ་སྤྲོད་ཀྱི་དབང་། དོན་རྟགས་ཕྱག་རྒྱའི་དབང་། བརྡ་རྟགས་ཆས་ཀྱི་དབང་བསྐུར་བའོ། །དང་པོ་ལ་གསུམ་
ལས། སྔོན་འགྲོ་བུད་མེད་བཞིའི་ཆས་སྤྲས་ལ་རང་རང་གི་ཕྱག་ཆ་ཐོགས་ལ། དཔོན་གསས་ཀྱིས་འདི་གསུངས་ཏེ།
247



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཨེ་མ་སྐལ་ལྡན་བུ་མཆོག་རྣམས།། སྟོང་ཆེན་ཡངས་པའི་བྷ་ག་རུ།། མཚོན་མེད་པ་
ཕུད་འབར་བ་བསྣུན།། སྨོན་མེད་རང་བྱུང་དགའ་བཞི་རྒྱུས། རྣམ་ཐར་སུམ་ལྡན་
བུད་མེད་འདི།། སྐལ་ལྡན་ཁྱོད་ཀྱིས་གྲོགས་སུ་ལོངས།། ཚངས་པར་སྤྱོད་ལ་གནས་
པར་གྱིས། འདི་སྤངས་མཆོག་གི་དངོས་གྲུབ་མེད། ཤེས་རབ་མ་ལ་མ་བརྙས་ཤིག །
ཐིག་ལེ་དབབ་བཟུང་ཟློག་དང་དགྲམ།། རྟག་ཆད་གཉིས་ཀྱི་མཐར་ལྷུང་ན། འཁོར་
བའི་གནས་ལས་མི་ཐར་བས། དེ་བས་འདི་ལ་དམ་ཆོས་ལ། དྭངས་མ་དྲངས་ལ་
མཁས་པར་གྱིས། ས་མ་ཡ་གུ་ཧྱ་དྷ་ཐིམ་ར་ཧམ་ཨ། གཉིས་པ་དངོས་གཞི་ལ་ཤར་གྱི་བུད་མེད་
དེས། མེ་ལོང་ཐོགས་ལ། ཧོ་ང་ནི་གཡུང་དྲུང་དཔའ་མོ་སྟེ། ང་ཡི་བྷ་ག་ཡངས་པ་རུ།། གསལ་
སྟོང་ཆེན་པོའི་ཡེ་ཤེས་འབར།། ཞེ་སྡང་ཉོན་མོངས་གྲོལ་ས་ཡིན། སྟོང་ཉིད་ཕྱག་རྒྱས་
ང་ལ་རོལག བྱང་གི་དེ་ས་སྤོས་ཕོར་ཐོགས་ལ ཧོ་ང་ནི་འཁོར་ལོ་དཔའ་མོ་སྟེ། ང་ཡི་བྷ་ག་ཡངས་
པ་རུ།། གྲགས་སྟོང་ཆེན་པོའི་ཡེ་ཤེས་འབར།། ང་རྒྱལ་ཉོན་མོངས་གྲོལ་ས་ཡིན།
མཉམ་ཉིད་ཕྱག་རྒྱས་ང་ལ་རོལ། ནུབ་ཀྱི་དེས་ཞུན་མེ་ཐོགས་ལ། ཧཱུཾ་ང་ནི་པདྨ་དཔའ་མོ་སྟེ།
ང་ཡི་བྷ་ག་ཡངས་པ་རུ།། བདེ་སྟོང་ཆེན་པོའི་ཡེ་ཤེས་འབར། འདོད་ཆགས་ཉོན་
མོངས་གྲོལ་ས་ཡིན།། སོར་རྟོགས་ཕྱག་རྒྱས་ང་ལ་རོལ། ལྷོ་དེས་བུར་ཆང་ཐོགས་ལ། ཧཱུྃ་
ང་ནི་རིན་ཆེན་དཔའ་མོ་སྟེ།། ང་ཡི་བྷ་ག་ཡངས་པ་རུ།། ཚོར་སྟོང་ཆེན་པོའི་ཡེ་ཤེས་
འབར། ཕྲག་དོག་ཉོན་མོངས་གྲོལ་ས་ཡིན།། ནན་ཏན་ཕྱག་རྒྱས་ང་ལ་རོལ། རྫས་
རྣམས་ཕྱར་ལ་འགྱིང་གར་ག མོ་ལ་ཁྱེའུ་བས། ཧོ་ང་ནི་གཡུང་དྲུང་དཔའ་བོ་སྟེ།། ང་ཡི་པྲ་ཕུད་
རྩེ་མོ་རུ། ལ་སོགས་ཁ་བསྒྱུར་ལ་གོང་ལྟར་རོལ། དེ་ནས་ཤར་གྱི་ཕྱག་རྒྱ་མོ་དེས་མེ་ལོང་ལག་ཏུ་གཏད་ལ། དཔོན་
གསས།། ཧོ་སྟོང་ཉིད་བདེ་བ་རང་བྱོན་མོ། །ཐོས་ན་སྤྲོ་བའི་དཔལ་སྦྱིན་མོ། །འདི་
ལོངས་དགའ་བཞིའི་དོན་ལ་སྤྱད། རྣམ་སྨིན་རིག་འཛིན་མཆོག་ཐོབ་ཤོག ། ཅེས་གཏད་
། བྱང་གི་དེས་སྤོས་ཕོར་གཏད་ལ། ཧོ་སོར་རྟོགས་བདེ་བ་རང་བྱོན་མོ། །རེག་ན་ཚིམས་
248



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
པའི་ཡིད་ཕྲོག་མོ། །འདི་ལོང་དགའ་བཞིའི་དོན་ལ་སྤྱད། ཕྱག་རྒྱུའི་རིག་འཛིན་
མཆོག་ཐོབ་ཤོག །ཅེས་གཏད་དོ། །ལྷོ་དེས་བུར་ཆང་གཏད་ལ ཧོ་བྱ་གྲུབ་བདེ་བ་རང་བྱོན་མོ། །
རོལ་ན་བདེ་བ་མཆོག་སྟེར་མོ། །འདི་ལོངས་དགའ་བཞིའི་དོན་ལ་སྤྱད།། ལྷུན་གྲུབ་
རིག་འཛིན་མཆོག་ཐོབ་ཤོག ། ཅེས་གཏད་དོ། །མོ་ལ་ཁྱེའུ་བཞིས། ཧོ་སྟོང་ཉིད་བདེ་བ་རང་
བྱོན་པོ། ལ་སོགས་བསྒྱུར་བ་གོང་ལྟར་རོ། །གསུམ་པ་རྗེས་ལ་བླ་མ་ཡབ་ཡུམ་སྦྱོར་བ་མཛད་པའི་བྱང་སེམས་དཀར་
དམར་མེ་ལོང་ཡུ་བ་ཅན་གྱིས་བླངས་ལ། སློབ་མའི་ལྕེ་ཐོག་ཏུ་བཞག་སྟེ། ཧོ་རང་བྱུང་གསང་བའི་བ་ག་
རུ། བླ་མེད་རྫས་མཆོག་བདུད་རྩིས་བཀང་། སྐལ་ལྡན་བུ་ཡི་ལྕེ་ཡིས་བླང་། འདི་ནི་
ཡེ་ཤེས་རབ་འབར་བཅུདརོལ་པ་ཙམ་གྱིས་དགའ་བཞི་རྒྱུས། ཐིག་ལེ་དབབ་
བཟུང་ཟློག་དགྲམ་གྱི། དབང་མཆོག་དམ་པ་ཐོབ་གྱུར་ཅིག །ཨ་ཨཾ་ཧཱུྃ་སྭཱཧཱ། ཅེས་
བདུད་རྩི་བླུད་དོ། །དེ་ནས་སློབ་མ་རྣམས་དངོས་སམ་ཡིད་ཀྱི་མུ་ཏྲ་ལ་འཁྱུད། བླམས། ཧོ་ཡུམ་གྱི་བྷ་ག་ཡངས་
པ་འདིར། མ་ཆགས་མི་ཆགས་ཆགས་པ་མེད།། ཆགས་བྲལ་རྣམ་དག་མཁའ་གསང་
དུ།། ཆགས་པ་ཆེན་པོའི་དཀྱིལ་འཁོར་རྒྱས། མ་བྲིས་ཚོམ་བུ་ཐིག་ལེས་བརྒྱན།
འདས་ཐམས་ཅད་འདིར་འུབ་ཆུབ། མ་ཆགས་སྦྱོར་ཞིག་རིགས་ཀྱི་བུ།། སྙིང་
གི་བུ་ཤེས་རབ་ཡེ་ཤེས་ཀྱི་དབང་ཐོབ་ནས་སྙོམས་འཇུག་དགའ་བཞིའི་དོན་ལ་སྤྱད་
པར་དབང་བས་རྟག་ཏུདབྱིངས་དང་ཡེ་ཤེས། ཐབས་དང་ཤེས་རབ། སྣང་བ་དང་
སྟོང་པ། ཡབ་དང་ཡུམ་སྦྱོར་བ་ལ་མ་གཡེལ་ཞིག ། ཅེས་བཤད་དོ། །གཉིས་པ་གསང་དོན་ངོ་སྤྲད་ཀྱི་
དབང་བསྐུར་བ་ལ་བཞི། གཞི་ལམ་འབྲས་གསུམ་ལྟ་སྒོམ་སྤྱོད་གསུམ། དཔེ་དོན་རྟགས་གསུམ རྒྱས་གདབ་པའོ། །དང་པོ་
ལ་གསུམ་ལས། གཞི་ངོ་སྤྲོད་པ་ནི ཨ་	སེམས་ཉིད་སྟོང་པ་ཁྱབ་བདལ་ཆེ།། འཁོར་འདས་
གཉིས་ཀྱི་གཞི་མ་ལ།། གང་གི་དྲི་མས་མ་གོས་པར།། དུས་གསུམ་དྲི་མེད་རྗེན་པར་
གནས།། སྙིང་གི་བུ་ཅིག་རང་གི་སེམས་ཉིད་སྟོང་པ་ཁྱབ་བརྡལ་ཆེན་པོ་འདི་འཁོར་
འདས་གཉིས་ཀྱི་གཞི་ཡིན་ལ། དེ་དག་གང་གིས་ཀྱང་སྐྱོན་ཡོན་གྱི་དྲི་མས་མ་གོས་
249



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཏེ། དཔེར་ན་ནམ་མཁའ་འབྱུང་བ་གཞན་རྣམས་ཀྱི་གཞི་ཡིན་ཀྱང་། དེས་ནམ་
མཁའ་ལ་གོས་པ་མེད་པ་ལྟ་བུའོ། ། གཉིས་པ་ལམ་ངོ་སྤྲད་པ་ནི། ཨ༔ དེ་རྟོགས་མ་རྟོགས་ཁྱད་
པར་ཆེ། རྟོགས་པའི་སངས་རྒྱས་ཡེ་སངས་རྒྱས། མ་རྟོགས་སེམས་ཅན་འཁོར་
བར་འཁྱམས། དོན་དུ་གྲོལ་འཁྲུལ་གཉིས་ལ་ས་འདས། སྙིང་གི་བུ་ཅིག་རང་སེམས་
ཀ་དག་རྗེན་པར་གནས་ཀྱང་། དེའི་དོན་རྟོགས་མ་རྟོགས་ཀྱི་ཁྱད་པས་སངས་རྒྱས་
སེམས་ཅན་གཉིས་སུ་འབྱུང་བ་ལས། སེམས་ཅན་ལམ་སྣང་གི་འཁྲུལ་པ་གློ་བུར་
བ་ཙམ་ལས། དོན་དུ་གཞིའི་ངོ་བོ་གྲོལ་འཁྲུལ་གཉིས་ཀ་ལས་འདས་པས། དེ་ཉིད་
ཚིག་གི་ལམ་གྱིས་དོན་གྱི་ལམ་ལ་སྦྱར་བས་འཁྲུལ་པ་རང་སར་དག་ནས་གཞིའི་རང་
སར་ཟིན་པ་སྟེ། དཔེར་ན་རྒྱལ་བུ་འཁྱམས་པོས་རྒྱལ་ས་ཟིན་པ་ལྟ་བུའོ། ། གསུམ་པ་
འབྲས་བུ་ངོ་སྤྲོད་ནི། ཨ༔ སེམས་ཉིད་མཐའ་བྲལ་བདེ་བ་ཆེ།། ཡེ་ནས་སངས་རྒྱས་ངོ་བོ་
སྟེ། སྐུ་གསུམ་རང་ལ་ལྷུན་གྱིས་གྲུབ།། རྩོལ་མེད་འབྲས་བུ་ཨེ་མ་ཧོ། སྙིང་གི་བུ་ཅིག་
རང་གི་སེམས་ཉིད་འདི་ཡེ་ནས་སངས་རྒྱས་ཀྱི་ངོ་བོ་ཡིན་པས། སངས་རྒྱས་ཀྱི་
འབྲས་བུ་ད་གཟོད་འཐོབ་ཀྱི་རེ་བ། མི་ཐོབ་ཀྱི་དོགས་པ་དང་བྲལ་བ་སྟེ། སྐུ་གསུམ་
རང་ལ་རྩོལ་བ་མེད་པར་ལྷུན་གྱིས་གྲུབ་པ་དཔེར་ན་བྱད་རང་ལ་ཡོད་པ་ལ་རེ་
དོགས་གང་ཡང་མི་དགོས་པ་ལྟ་བུའོ། ། གཉིས་པ་ལ་གསུམ། ལྟ་བ་ངོ་སྤྲད་པ་ནི། ནམ་མཁའི་དབྱིངས་
སུ་སྡིགས་མཛུབ་གཏད་དེ། ཨ རྫོགས་ཆེན་ང་ཡི་ལྟ་བ་ནི། དངོས་མཚན་མེད་པར་ཡོངས་
ལ་ཁྱབ། གཟའ་གཏད་མཐའ་བྲལ་ཡེ་གྲོལ་ཆེ། ནམ་མཁའི་མཚན་ཉིད་ང་ཡི་དཔེ།
ཨ་ཨ་ཨ༔ སྙིང་གི་བུ་ཅིག་རྫོགས་པ་ཆེན་པོའི་ལྟ་བ་ནི།། དངོས་པོ་དང་མཚན་མ་
མེད་པར་འཁོར་འདས་ཡོངས་ལ་ཁྱབ་པ། གཟའ་གཏད་དང་བྲལ་བས་ལྟ་བྱ་ལྟ་
བྱེད་ལས་འདས་པ། མཐའ་གང་ལའང་མ་ལྷུང་བ་མཐའ་བྲལ་ཆེན་པོ། གཟོད་
གྲོལ་བ་གཏན་ལ་ཕབ་མི་དགོས་པ་ཡེ་གྲོལ་ཆེན་པོ། དཔེར་ན་ནམ་མཁའ་སྣང་སྲིད་
ཐམས་ཅད་གཅན་ཚ་དང་
250



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཀུན་ལ་ཁྱབ་ཅིང་ངོས་བཟུང་དང་བྲལ་བར་གནས་པ་ལྟ་བུའོ། ། གཉིས་པ་སྒོམ་པ་ངོ་སྤྲད་ནི།
ཉི་ཟླའི་འོད་སྣང་བསྟན་ལ། ཨ རྫོགས་ཆེན་ང་ཡི་སྒོམ་པ་ནི།། གསལ་སྒྲིབ་མེད་པར་རང་ལ་
ཤར།། དུས་གསུམ་མི་ནུབ་འགྱུར་བ་མེད།། ཉི་ཟླའི་འོད་སྣང་ང་ཡི་དཔེ། ཨ་ཨ་ཨ
སྙིང་གི་བུ་ཅིག་རྫོགས་པ་ཆེན་པོའི་སྒོམ་པ་ནི་ཡེ་ནས་གསལ་སྒྲིབ་མེད་པ་རང་ལ་རང་
ཤར་ཡིན་ཏེ། དུས་གསུམ་འགྱུར་ནུབ་མེད་པས་མ་སྒོམ་ཀྱང་སྟོར་འབྲལ་མེད་ལ།
བསྒོམ་ཀྱང་ངོས་བཟུང་དང་བྲལ་ཏེ་གསལ་བའི་མཚན་ཉིད་སྟོང་པ་ལས་མི་འདའ་
བའི་ཕྱིར་བསྒོམ་བྱ་སྒོམ་བྱེད་དང་བྲལ་བར་གནས་པ་སྟེ། དཔེར་ན་ཉི་ཟླའི་འོད་
སྣང་གིས་སྣང་བའི་གོ་འབྱེད་ཀྱང་ངོས་བཟུང་དང་བྲལ་ཞིང་གསལ་སྒྲིབ་འགྱུར་ནུབ་
མེད་པ་ལྟ་བུའོ།། གསུམ་པ་སྤྱོད་པ་ངོ་སྤྲད་ནི། སྤྲིན་དང་གཟའ་སྐར་བསྟན་ལག
ཨ རྫོགས་ཆེན་ང་ཡི་སྤྱོད་པ་ནི།། འཁོར་འདས་ཐམས་ཅད་རིག་པའི་རྩལ། ངང་
ལ་གནས་ཤིང་ངང་ལ་གྲོལ།། ནམ་མཁའི་ཆོ་འཕྲུལ་ང་ཡི་དཔེ། ཨ་ཨ་ཨ སྙིང་གི་
བུ་ཅིག་རྫོགས་པ་ཆེན་པོའི་སྤྱོད་པ་ནི། འཁོར་འདས་ཀྱི་བོན་ཐམས་ཅད་རང་རང་
སེམས་ཀྱི་ངང་ལས་མི་འདའ་ཞིང་ཐམས་ཅད་ངོ་བོ་ལ་མ་གྲོལ་བ་གཅིག་ཀྱང་མེད་
པས། ངང་ལ་གནས་ཤིང་ངང་ལ་གྲོལ་བ་སྟེ། དཔེར་ན་ནམ་མཁའི་ངང་དུ་སྤྲིན་
དང་ཁུ་རླུང་གཟའ་སྐར་ལ་སོགས་ཅི་ལྟར་སྣང་ཡང་སྣང་དུ་རུང་ཞིང་། གཡོ་འཁྲུགས་
ཀྱི་རྣམ་པ་གང་བྱུང་ཡང་ནམ་མཁའ་ལས་མི་འདའ་བ་དང་། དེས་ནམ་མཁའ་ལ་
གོས་པའང་མེད་པ་ལྟ་བུའོ། ། གསུམ་པ་དཔེ་དོན་རྟགས་གསུམ་ལས། དང་པོ་དཔེ་ནམ་མཁའ་ངོ་སྤྲད་ནི།
ན་མ་མཁའི་མཚན་ཉིད་བསྟན་ཏེ། ཨ སེམས་ཉིད་དཔེ་ནི་ནམ་མཁའ་འདྲ།། མཐའ་དབུས་
ཕྱོགས་བྲལ་དངོས་མཚན་མེད། ཐ་སྙད་ཀུན་གྲོལ་ཚིག་ལས་འདས། དེ་ཡི་རང་བཞིན་
ཤེས་པར་གྱིས།། སྙིང་གི་བུ་ཅིག་སེམས་ཉིད་དཔེ་ནི་ནམ་མཁའ་ཡིན་ཏེ། ནམ་
མཁའ་ལ་མཐའ་དབུས་དངོས་མཚན་མེད་པ་བཞིན་དུ། སེམས་ཉིད་ཀྱང་ཚིག་
25



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གིས་བརྗོད་པ་ལས་འདས་ཏེ་ངོས་བཟུང་བྲལ་བའོ། ། གཉིས་པ་རྟགས་སེམས་ཉིད་ལ་ངོ་སྤྲད་པ་ནི།
ཨ རྟགས་ནི་རང་སེམས་འགགས་མེད་དོ། །སྣ་ཚོགས་ཅིར་ཡང་འཆར་བ་ལ།
མ་སྤང་མ་སྒྲུབ་མཐོང་ཡུལ་བྲལ། རང་ཞི་རང་གྲོལ་བདེ་བ་ཆེ། སྙིང་གི་བུ་ཅིག་
རྟགས་ནི་སེམས་འབྱུང་འགགས་པ་མེད་པ་སྟེ། ཅི་ལྟར་འཆར་ཡང་རང་བཞིན་
མ་གྲུབ་སྤང་བླང་དགག་གྲུབ་མེད་པར་རང་ཞི་རང་ཡལ་བའོ། ། གསུམ་པ་དོན་བོན་ཉིད་ངོ་
སྤྲད་པ་ནི། ཨ༔ དོན་ནི་བོན་ཉིད་སྐྱེ་བ་མེད། དངོས་མེད་དམིགས་མེད་བརྗོད་དུ་མེད།
སྙིང་པོ་གསལ་དག་རང་བཞིན་ཀློང་། བཟོ་མེད་ལྷུགས་པར་གནས་པར་གྱིས།
སྙིང་གི་བུ་ཅིག་དོན་བོན་ཉིད་ལ་བརྗོད་དུ་མེད་ཅིང་དངོས་མཚན་དང་བྲལ་བར་
དག་པ་ཟང་ཐལ་ཆེན་པོར་གནས་ཏེ། དེའི་ངང་ལ་རང་བཞིན་གྱིས་རང་བབས་
སུ་གནས་པའོ། ། བཞི་པ་རྒྱས་གདབ་ལ་བཟླགཉིས་ལས། དང་པོ་འགྱུར་མེད་དུ་རྒྱས་གད་བ་པ་ནི། ཨ་ ༔ སངས་
རྒྱས་རང་གི་སེམས་ལ་དབང་།། སྣང་སྲིད་རྒྱས་འདེབས་འཁྲུལ་རྩད་ཆོད། རང་དབང་
རང་ཐོབ་བརྗོད་མེད་ཀློང་།། འགྱུར་མེད་ཆེན་པོར་རྒྱས་ཐེབས་སོ། ཨ ཨ ཨ
སྙིང་གི་བུ་ཅིག་རང་གི་སེམས་ཉིད་ནི་སངས་རྒྱས་དངོས་ཡིན་ལ། སངས་རྒྱས་དང་
ནམ་ཡང་འབྲལ་བ་མེད་པ་ངོ་ཤེས་པར་གྱིས་ཤིག །གཉིས་པ་ལ་བཟླ་བ་ནི། ཨ༔ དཀྱིལ་
འཁོར་རྩེ་རྒྱལ་རིག་པ་དྲི་མེད་ཡིན། སྒོ་འཇུག་རྒྱལ་པོ་ཚོགས་དྲུག་ལྷུགས་པ་ཡིན།
དབང་གི་རྒྱལ་པོ་འཁོར་འདས་དབྱེར་མེད་ཡིན།། དམ་ཚིག་རྒྱལ་པོ་སྲུང་མཚམས་
བྲལ་བ་ཡིན།། རྒྱུད་ལུང་མན་ངག་རིག་རྩལ་རྒྱལ་པོ་ཡིན།། རེ་མེད་དོགས་མེད་
ཀུན་བཟང་ཨེ་མ་ཧོ། སྙིང་གི་བུ་ཅིག་འཁོར་འདས་ཀྱི་བོན་ཐམས་ཅད་ཀྱི་རྒྱལ་པོ་
རང་སེམས་ཡིན་ལ། རང་སེམས་སྐྱེ་འགགས་གནས་གསུམ་དང་བྲལ་བའི་ཀློང་
དུ་དུས་གསུམ་འགྱུར་བ་མེད་པ་ཐིག་ལེ་གཅིག་གི་ངང་དུ་བཞུགས་པའོ། ། ཞེས་བཤད་དོ། །
གསུམ་པ་དོན་རྟགས་ཕྱག་རྒྱའི་དབང་བསྐུར་བ་ལ་ལྔ་ལས། དང་པོ་མི་ནུབ་རྒྱལ་མཚན་གྱི་ཕྱག་རྒྱ་བཅའ་ལ། ཕྱག་
252



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
།
རྒྱུ་འདི་ནི་མི་ནུབ་རྒྱལ་མཚན་སྟེ། དུས་གསུམ་མི་ནུབ་ཉོན་མོངས་བདུད་ལས་རྒྱལ།
སྐལ་ལྡན་སློབ་མ་རྣམས་ལ་དབང་བསྐུར་བས། དུས་གསུམ་ནུབ་པ་མེད་པའི་དབང་
ཐོབ་ཤོག །ཨོཾ་ན་མ་སརྦ་ཝེར་ཞི་ཉི་རི་བྷ་ར་ཏྲང་འདུ། ན་མོ་རིག་འཛིན་གཤེན་
གྱི་བུ་འདི་ལ། མི་ནུབ་རྒྱལ་མཚན་གྱི་ཕྱག་རྒྱའི་དབང་བསྐུར་བས། དབུས་ཕྱོགས་
དེ་བཞིན་རིགས་ཀྱི་བདེ་བར་གཤེགས་པའི་དབང་ཐོབ་པར་གྱུར་ཅིག ། གཉིས་པ་མི་
འགྱུར་གཡུང་དྲུང་གི་ཕྱག་རྒྱ་བཅའ་ལ། ཕྱག་རྒྱ་འདི་ནི་གཡུང་དྲུང་རྒྱ་གྲམ་འཁྱིལ། རང་བཞིན་
རྣམ་དག་དོན་ལ་འགྱུར་བ་མེད། སྐལ་ལྡན་སློབ་མ་རྣམས་ལ་དབང་བསྐུར་བས།
དུས་གསུམ་འགྱུར་བ་མེད་པའི་དབང་ཐོབ་ཤོག །ཨོཾ་ན་མ་སརྦ་དྲུང་མུ་ཉི་རི་བྷ་ར་
ཏྲང་འདུ། ན་མོ་རིག་འཛིན་གཤེན་གྱི་བུ་འདི་ལ། གཡུང་དྲུང་རྒྱ་གྲམ་གྱི་ཕྱག་རྒྱུའི་
དབང་བསྐུར་བས། ཤར་ཕྱོགས་གཡུང་དྲུང་རིགས་ཀྱི་བདེ་བར་གཤེགས་པའི་
དབང་ཐོབ་པར་གྱུར་ཅིག ། གསུམ་པ་དབང་བསྒྱུར་འཁོར་ལོའི་ཕྱག་རྒྱ་བཅའ་ལ། ཕྱག་རྒྱ་འདི་ནི་
དབང་བསྒྱུར་འཁོར་ལོ་ཆེ། རང་དབང་རང་ཐོབ་གཞན་དབང་འཁོར་ལོ་བསྒྱུར།
སྐལ་ལྡན་སློབ་མ་རྣམས་ལ་དབང་བསྐུར་བས། བོན་གྱི་འཁོར་ལོ་བསྒྱུར་བའི་དབང་
ཐོབ་ཤོག །ཨོཾ་ན་མ་སརྦ་ཙཀྲ་ཉི་རི་བྷ་ར་ཏྲང་འདུ། ན་མོ་རིག་འཛིན་གཤེན་ཀྱི་
བུ་འདི་ལ་དབང་བསྒྱུར་འཁོར་ལོའི་ཕྱག་རྒྱའི་དབང་བསྐུར་བས། བྱང་ཕྱོགས་
འཁོར་ལོ་རིགས་ཀྱི་བདེ་བར་གཤེགས་པའི་དབང་ཐོབ་པར་གྱུར་ཅིག ། བཞི་པ་སྐྱོན་
བྲལ་པདྨའི་ཕྱག་རྒྱ་བཅའ་ལ། ཕྱག་རྒྱ་འདི་ནི་སྐྱོན་བྲལ་པདྨ་སྤུངས། སྐྱོན་མེད་རྣམ་རྟོག་བག་
ཆགས་དྲི་མ་བྲལ། སྐལ་ལྡན་སློབ་མ་རྣམས་ལ་དབང་བསྐུར་བས། སྒོ་གསུམ་
རྣམ་པར་དག་པའི་དབང་ཐོབ་ཤོག །ཨོཾ་ན་མ་སརྦ་པདྨ་ཉི་རི་བྷ་ར་ཏྲང་འདུ། ན་
མོ་རིག་འཛིན་གཤེན་གྱི་བུ་འདི་ལ་སྐྱོན་བྲལ་པདྨའི་ཕྱག་རྒྱའི་དབང་བསྐུར་བས།
ནུབ་ཕྱོགས་པདྨ་རིགས་ཀྱི་བདེ་བར་གཤེགས་པའི་དབང་ཐོབ་པར་གྱུར་ཅིག །ལྔ་པ་
253



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རིན་ཆེན་གཏེར་ཁྱིམ་གྱི་ཕྱག་རྒྱ་བཅའ་ལ། ཕྱག་རྒྱ་འདི་ནི་དགོས་འབྱུང་རིན་ཆེན་འབར། འདོད་
པ་ཀུན་འབྱུང་ཡོན་ཏན་ལྷུན་གྱིས་གྲུབ། སྐལ་ལྡན་སློབ་མ་རྣམས་ལ་དབང་བསྐུར་
བས། སྐུ་གསུམ་ལྷུན་གྱིས་གྲུབ་པའི་དབང་ཐོབ་ཤོག །ཨོཾ་ན་མ་སརྦ་རཏྣ་ཉི་རི་བྷ་
ར་ཏྲང་འདུ། ན་མོ་རིག་འཛིན་གཤེན་གྱི་བུ་འདི་ལ་རིན་ཆེན་གཏེར་ཁྱིམ་གྱི་ཕྱག་
རྒྱའི་དབང་བསྐུར་བས། ལྷོ་ཕྱོགས་རིན་ཆེན་རིགས་ཀྱི་བདེ་བར་གཤེགས་པའི་
དབང་ཐོབ་པར་གྱུར་ཅིག ། ཅེས་བསྐུར་རོ། །བཞི་པ་བརྡ་རྟགས་ཆས་ཀྱི་དབང་བསྐུར་བ་ལ། རས་དཀར་
གྱི་གཟན། ཨང་གྷ་རག །སྒོམ་ཐག །སྦ་འཁར། ཌཱ་སིལ་རྣམས་གཏད་ལ། ཧོ་བླ་མེད་ཡང་རྩེ་གསང་བའི་
ཆས། སྐལ་ལྡན་བུ་མཆོག་ཁྱོད་ལ་གཏད། འབྲལ་བ་མེད་པར་རྟག་ཏུ་ཆོངས།
རྫོགས་ཆེན་དོན་ལ་གནས་པར་གྱིས། སྙིང་གི་བུ་ཅིག་བླ་མེད་གསང་བའི་ཆས་
འདི་རྣམས་རྟག་ཏུ་འཆང་ཞིང་། རྣལ་འབྱོར་སྤྱོད་པ་དང་དུ་ལོང་ལ་གཉུག་མའི་
རང་ཞལ་ལྟ་བ་ལ་མི་འབྲལ་བར་གྱིས་ཤིག ། ཅེས་བཤད་ལ་གཏད་དོ། །ཞར་ལ་མཚོན་བྱེད་བརྡ་ཡི་
དཀྱིལ་འཁོར་གྱིས་མཚོན་ཏེ་མཚོན་བྱ་དོན་གྱི་དཀྱིལ་འཁོར་ངོ་སྤྲད་པ་ནི། གར་མས་བརྡ་ཡི་དཀྱིལ་འཁོར་རིམ་བཞིན་
ངོ་སྤྲད་ལ་དཔོན་གསས་ཀྱིས། ཀྱི་སྐལ་བ་དང་ལྡན་པ་རྣམས་ལྟོས་ཤིག །མཎྜལ་གྱི་དབུས་
སྔོ་ལ་ཟླུམ་པ་ནི་ཡུམ་གྱི་བ་ག་བདེ་བ་ཆེན་པོའི་ཀློང་མཐའ་ཐམས་ཅད་དང་བྲལ་
བའི་བརྡའོ། །དེ་ལ་ཡི་གེ་ཧཱུྃ མཐིང་ནག་གསལ་བ་ནི་བྱང་ཆུབ་ཀྱི་སེམས་གང་གིས་
ཀྱང་མ་བཅོས་ཤིང་བཅོས་སུ་མེད་པའི་བརྡའོ། །དེ་ལས་ཟེར་སྤྲོས་པ་ནི་རྩལ་མ་འགག་
པ་སྣ་ཚོགས་སུ་འཆར་བའི་བརྡའོ། །འོད་ལྔས་ཁྱུད་མོར་བསྐོར་བ་ནི་ཡེ་ཤེས་ལྔའི་
དོན་དང་ལྡན་པའི་ བརྡའོ། །འདབ་བརྒྱད་ཡུལ་བརྒྱད་མ་འགགས་པའི་བརྡའོ། །
མ་ཡིག་བརྒྱད་ནི་ཚོགས་བརྒྱད་གནས་སུ་དག་པའི་བརྡའོ། །གྲུ་ཆད་བཞི་ནི་ལས་
བཞི་ལྷུན་གྱིས་གྲུབ་པའི་བརྡའོ། །སྒོ་བཞི་ནི་ཐུགས་རྗེ་བཞིའི་རྒྱུན་མི་འགགས་པའི་
བརྡའོ། །ཕྱི་རིམ་འབྱུང་རྩིགས་དང་དུར་ཁྲོད་ཀྱི་གནས་བརྒྱུད་སྒོ་ཁྱུད་ཏོག་བཅས་
254



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཡོངས་སུ་རྫོགས་པ་ནི། འཁོར་འདས་ཐམས་ཅད་བྱང་ཆུབ་སེམས་ཀྱི་ངང་ལ་སྐྱེ་
འགགས་གནས་གསུམ་དང་བྲལ་བའི་བརྡའོ། །དེ་དག་བྱང་ཆུབ་སེམས་ཀྱི་རོལ་
རྩལ་ལམ་ངང་དུ་རྫོགས་པས་ན་གསང་བ་བྱང་ཆུབ་སེམས་ཀྱི་དཀྱིལ་འཁོར་ཏེ། དེ་
ཡང་ཕྱི་རྩ་རླུང་། ནང་ཐིག་ལེ། གསང་བ་བདེ་བའི་ཡེ་ཤེས་རྣམས་ལ་བྱང་ཆུབ་ཀྱི་
སེམས་ཞེས་བྱའོ། །ཞེས་བརྗོད་དོ། །དོན་གསུམ་པ་གཟེངས་བསྟོད་པ་ནི། འོ་བུ་མཆོག་རྣམས་འདི་
ལྟ་བུའི་དབང་ཐོབ་ནས་རྫོགས་པ་ཆེན་པོའི་དོན་གང་ལའང་ཐད་ཀར་སྤྱད་ཆོག་
པས་ན། འབད་ན་ཚེ་འདིར་གྲོལ་ཞིང་མ་འབད་ཀྱང་འཆི་ཁའི་བར་དོར་གྲོལ་བའོ། །
དེ་ཡང་དབང་འདི་ཐོབ་ནས་འགྱུ་བ་རང་སངས་སུ་བཀྲོལ་ལ་རྟོག་མེད་ཡེ་ཤེས་རྒྱུད་
ལ་བརྟེན་པར་བྱའོ།།
ཨ་ཧོ་དྲི་མེད་ལུང་གི་དགོངས་པའི་དོན།།
ཇི་བཞིན་ནོར་མེད་རིན་ཆེན་དབྱིགས་བཟང་པོ།།
དད་བརྩོན་ལྡན་པའི་རྒྱལ་མཚན་རྩེར་འགོད་པ།།
འདིར་ལྟོས་ཆེ་སྙན་གྲགས་པ་ཐོབ་ཕྱིར་མིན།།
མཁས་རློམ་ཆེ་དྲེགས་རྣམ་དཔྱོད་ཆེ་ལྡན་པ།།
དེ་ལྟས་འདི་མིན་བློ་ཆུང་ཁོང་དགེ་བ།།
བདག་འདྲ་ཤེས་ཆུང་རྣམས་ཀྱིས་བཀུར་བྱེད་ན།།
ཚོགས་གཉིས་རིན་ཆེན་གཏེར་ལ་སྤྱད་པར་ངེས།།
དེ་ལས་བྱུང་བའི་བསོད་ནམས་གང་གའི་རྒྱུན།།
25



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཟང་པོ་སྤྱོད་པས་རང་གཞན་ཉམ་ཐག་འགྲོ།
འཁོར་བའི་སྡུག་བསྔལ་སྐོམ་ནད་སེལ་གྱུར་ནས།།
ཞི་བ་ཆགས་བྲལ་གླིང་དུ་ཕྱིན་པར་ཤོག།
ཅེས་པ་འདིའང་མཆོག་སྤྲུལ་གཡུང་དྲུང་མཚན་ཅན་དང་སྐལ་ལྡན་བུ་སློབ་མང་པོས་ཡང་ཡང་བསྐུལ་བའི་ངོར་
རྫོགས་པ་ཆེན་པོའི་རྒྱུད་སྡེ་རྣམས་ལས་སྤྲོས་ཏེ་མདོགམ་ཤར་རྫའི་ཞིང་དུ་སྐྱེས་པའི་བསྟན་པའི་སྙིང་པོ་ལ་སྤྱོད་པའི་སྐལ་
བ་ཅན་གཤེན་བཙུན་བཀྲ་ཤིས་རྒྱལ་མཚན་གྱིས་སྦྱར་བས་བསྟན་འགྲོའི་དོན་ཆེན་ནུས་པར་གྱུར་ཅིག །སྐལ་ལྡན་གྱི་
བུ་སློབ་ཚེ་འདི་བློས་གཏང་ནུས་ཤིང་རྫོགས་ཆེན་གྱི་དོན་ལ་མོས་པ་ཅན་བློ་རབ་རྣམས་ལས་གཞན་དུ་བསྟན་པར་མི་
བྱ་ཞིང་ཤིན་ཏུ་གཅེས་སྤྲས་ཀྱིས་འཆང་བར་རིགས་སོ། །ས་མ་ཡ། རྒྱ་རྒྱ་རྒྱུ། ཨུ་ཡ་ཐམ། ཤར་རྫ་པས་སྨྲས་སོ། །
-，
256



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རྫོགས་པ་ཆེན་པོ་སྐུ་གསུམ་རང་ཤར་ལས།
རབ་ཏུ་སྤྲོས་མེད་དབང་ཆོག་འོད་ཀྱི་
དྭ་བ་བཞུགས་སོ།།
༄༅། །གདོད་ནས་དྲི་བྲལ་ཀ་དག་ཀུན་ཁྱབ་ཀློང་།།
ལྷུན་གྲུབ་རིག་རྩལ་འགག་མེད་སྐུ་དང་ཞིང་།།
མངོན་རོལ་ཇི་སྙེད་རྒྱལ་ཀུན་ཐུགས་རྗེའི་བདག།
དྲིན་ཆེན་བླ་མ་སྙིང་གི་གུར་དུ་རོལ།།
སྒྲུབ་བྱའི་མཐར་ཐུག་སྐུ་གསུམ་བདེ་བ་ཆེ།།
སྒྲུབ་བྱེད་ཡང་རྩེ་སྐུ་གསུམ་རང་ཤར་གྱི།།
འཇུག་སྒོ་ཐོག་མ་རབ་ཏུ་སྤྲོས་མེད་ཀྱི།།
དབང་མཆོག་ཆོ་ག་འདི་ན་བཤད་པར་བྱའོ།
བཞི་པ་ཡང་དག་དོན་གྱི་དཀྱིལ་འཁོར་ལ་བརྟེན་ནས་རིག་པའི་ཡེ་ཤེས་བསྐྱེད་པ་ཚིག་དབང་རིན་པོ་ཆེ་བསྐུར་བ་ལ་
གསུམ་ལས། དང་པོ་འཇུག་པའི་སློབ་མ་གོང་དུ་བསྟན་ཟིན་བཞིན་ལ། གཉིས་པ་ནི། འདི་ཡང་དག་དོན་གྱི་དཀྱིལ་
འཁོར་དུ་འཇུག་དགོས་ཕྱིར་མཚན་བཅས་ཀྱི་དཀྱིལ་འཁོར་ལ་མ་བརྟེན་ཀྱང་ཆོག་སྟེ། ཡང་སྟོན་གྱིས། འུ་བུའི་དབང་
འདི་ལ་མཚན་བཅས་ཀྱི་དཀྱིལ་འཁོར་མི་དགོས་གསུངས་པ་ལྟ་བུ་ཡིན་ནོ། །འོན་ཀྱང་མཚོན་བྱ་ཙམ་དུ་སྙིང་ཐིག་ལྟར་
རམ། ཡང་ན་རས་དཀར་དྲི་མེད་ཀྱི་སྟེང་དུ་སྐུད་རིས་སམ་འབྲུའི་གཡུང་དྲུང་བྲིས་ལ་ལྟེ་བར་བུམ་པ་བཅུད་ལྡན་
དགོད། ཕྱི་རིམ་མཆོད་རྫས་ཕུན་སུམ་ཚོགས་པ་བསག་གོ །རྩ་གསུམ་དང་སྙིང་ཐིག་ལྟར་ཚོགས་འཁོར་རྒྱས་པ་དབུལ་
ལོ། །གསུམ་པ་དབང་བསྐུར་རིམ་པ་ལ་གཉིས། དངོས་གཞི་དང་། རྒྱལ་ཐེབས་ཀྱི་དབང་བསྐུར་བའོ། །དང་པོ་ལ་གསུམ།
257



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཇུག་པ། དབང་བསྐུར། གཟེངས་བསྟོད་དོ། །དང་པོ་ནི། སློབ་མས་མཎྜལ་འབུལ་ལ། ཀྱི་གཡུང་དྲུང་སློབ་
དཔོན་ཆེན་པོ་ལགས། བདག་ལ་རབ་ཏུ་དགོངས་མཛོད་གསོལ། བདག་ནི་རྫོགས་
ཆེན་ཐེག་པ་ཆེས། གདུལ་བྱའི་སྣོད་རུང་སྐལ་ལྡན་ཏེ། འཁོར་བའི་གནས་ནས་
ཚེ་གཅིག་ཏུ། བླ་མེད་འབྲས་བུ་འཐོབ་པའི་ཕྱིར།། སྙིང་པོའི་དོན་ལ་སྦྱར་དུ་གསོལ།
དབང་བཞི་མཐར་ཕྱིན་བསྐུར་དུ་གསོལ།། སེམས་ཀྱི་དེ་ཉིད་སྟོན་དུ་གསོལ། ཞེས་
ཞུས་ལ་ཕྱག་འཚལ། དེ་ནས་བླ་མས། འོ་སྐལ་ལྡན་སྙིང་གི་བུ་ཅིག་རིག་པ་རྩེ་གཅིག་ཏུ་དྲིལ་ལ་
བདག་གི་སྙིང་གར་མ་ཡེངས་པར་གཏད་ལ་ཅེར་རེ་ལྟོས་ཤིག་བྱོས་ལ། སློབ་མའི་དེ་ལྟར་
བལྟས་ནས་ཡེངས་བའི་མཚམས་སུ། བླ་མས་དྲག་ཤུལ་དང་བཅས་པས། ཕཊ ཋ འོ་གཏད་མཁན་གྱི་ཤེས་
པ་གང་ན་ཡོད། མིང་ཅི་སྐད་ཟེར། གཟུགས་ཅི་འདྲ་འདུག །ཅེས་བརྗོད་པས།
བར་དེར་ཧད་དེ་ས་ལེར་གཟུང་འཛིན་དང་བྲལ་བའི་ཤེས་པ་རང་བབ་ཅིག་ཕྱམ་
གྱིས་ཤར་བ་ནི། བོན་སྐུའི་དགོངས་པ་སྟེ་ཡེ་ཤེས་ཐོག་བབ་ཏུ་སྐྱེ་བས་འཇུག་པ་
ཐུན་མོང་མ་ཡིན་པའོ། །དེ་ནས་བརྡ་སྒོ་དབྱེ་བ་ནི། ཞི་སྒྲུབ་ལྟར། ཧྲི ཙིཏྟ་ཤ་སྒྲོན་ཡངས་པའི་
རྐོང་བུ་རུ། ནས། གཤའ་ཡ་སལ། ཡན་བརྗོད་ལ་མར་མེ་བསྟན་ནོ། །གཉིས་པ་དབང་བསྐུར་བ་དངོས་
ལ་ལ ངོ་བོ་ཐུགས་རྗེ་ནུས་པའི་རྟེན་འབྲེལ་གྱིས་རིག་པ་བོན་ཉིད་དུ་རྟོགས་ཤིང་སྨིན་པ་ཡིན་ལ ངེས་ཚིག་རིག་པ་བོན་
ཉིད་དུ་ངོ་སྤྲད་པས་ན་ཡང་གསང་དབང་ངོ། །དབྱེ་བ་དཀྱིལ་འཇུག་རིག་པའི་རྩལ་དབང་། ཐོག་བབ་ངོ་སྤྲད། རྗེས་
གནང་ལུང་བསྟན་ནོ། །དགོས་པ་རིག་པའི་རྒྱལ་པོ་རང་དབང་གི་ཐོབ་པས་སྨྲ་བསམ་བརྗོད་མེད་དོན་དམ་ཆེན་པོའི་
དབང་ཐོབ་པ་དང་། རྫོགས་པ་ཆེན་པོའི་ལམ་ཐ་དག་ལ་བསྒོམ་པ་དབང་བའོ། །ལྔ་པ་བསྐུར་ཚུལ་ལ་བཞི། ཡེ་ཤེས་
དཀྱིལ་འཇུག་གི་དབང་། རིག་པ་རྩལ་རྫོགས་ཀྱི་དབང་། ཐོག་བབ་ངོ་སྤྲོད་ཀྱི་དབང་། རྗེས་གནང་ལུང་ བསྟན་གྱི་
དབང་བསྐུར་པའོ། །དང་པོ་ལ་གཉིས། གཟུགས་སྐུའི་དཀྱིལ་འཁོར་དུ་འཇུག་པ་དང་
། བོན་སྐུའི་དཀྱིལ་འཁོར་དུ་
འཇུག་པའོ། །དང་པོ་ལ། སློབ་བུ་རྣམས་འདུག་ལ་ལག་པ་གཡོན་པའི་ལག་མགོ་མཆན་འོག་གཡས་སུ་བཅུག །ལག་པ་
གཡས་པའི་ལག་མགོ་སྐྱིད་ཁུག་གཡས་སུ་བཅུག །རྐང་པ་གཡས་པའི་རྐང་མགོ་གཡོན་གྱི་ནང་དུ་བཞག་པུས་གཡོན་
258



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གྲུ་མོ་གཡོན་པའི་ཁུད་དུ་བཅུག་ནས་ཁ་ཤར་དུ་བལྟ། བླ་མས། ཨེ་མ་སྐལ་བ་ལྡན་པ་སྙིང་གི་བུ། ཤར་
ཕྱོགས་ན་མངོན་པར་དགའ་བའི་ཞིང་ཁམས་མཛེས་ཤིང་ཉམས་དགའ་བ་ཡིད་དུ་
འོང་བ་ན། བདེར་གཤེགས་གསལ་བ་རང་བྱུང་ཞེས་བྱ་བ་སྐུ་མདོག་སེར་པོ། ཡུམ་
ས་ཡི་ལྷ་མོ་དང་གཉིས་སུ་མེད་པར་རིན་པོ་ཆེའི་རྒྱན་གྱིས་བརྒྱན་པ། འཁོར་རྡུལ་
གཅིག་གི་སྟེང་ན་རྡུལ་སྙེད་ཀྱི་སངས་རྒྱས་ཇི་སྙེད་བཞུགས་པ་ལ་སྐུའི་སྒོ་ནས་བོན་
སྟོན་ཞིང་འཁོར་རང་རང་གིས་ཉེ་འཁོར་ལ་བོན་སྟོན་པ་ཡོད་དོ། །བུ་ཁྱོད་ཤར་ཕྱོགས་
ཀྱི་ཞིང་ཁམས་སུ་རྩལ་ཆེན་སེང་གེའི་ལྟ་སྟངས་ཀྱིས་ལྟོས་ལ། འགྱུར་བ་མེད་པའི་
ཏིང་ངེ་འཛིན་གྱིས་བསྐྱོད་ཅིག །ཨ་ཨ་ཨ༔ ཞེས་བརྗོད་དོ། །སློབ་བུ་དེས་རྩལ་ཆེན་སེང་
གེའི་ལྟ་སྟངས་ཞེས་བྱ་བ་ཞེ་སྡང་རང་གྲོལ་གྱི་ལྟ་སྟངས་ཤར་དུ་གཟིར་ལ། འགྱུར་
བ་མེད་པའི་ཏིང་འཛིན་ཞེས་བྱ་བ་རང་ལུས་གསེར་གྱི་གཡུང་དྲུང་འདོམ་གང་པ་
ཞིག་ཏུ་གྱུར་ནས་ཤར་ཕྱོགས་སུ་བྱ་འཕུར་བ་ལྟར་སོང་བར་བསམ་ལ། ཤར་དུ་ཐེབ་གསུམ་
མཆོངས་སོ། །དེ་ནས་སློབ་བུའི་ལག་པ་གཉིས་སྙིང་ཁར་བསྣོལ་ལ་སོར་མོས་ནུ་མ་གཡས་གཡོན་གནོན། རྐང་མཐིལ་
གཉིས་སྤྲད་ལ་འདུག་ཅིང་ཁ་བྱང་དུ་ལྟ། བླ་མས། ཨེ་མ་སྐལ་བ་དང་ལྡན་པ་སྙིང་གི་བུ། བྱང་ཕྱོགས་
ན་ལས་རབ་རྫོགས་པའི་ཞིང་ཁམས་མཛེས་ཤིང་ཉམས་དགའ་བ་ཡིད་དུ་འོང་བ་
ན། བདེར་གཤེགས་དགེ་ལྷ་གར་ཕྱུག་ཅེས་བྱ་བ་སྐུ་མདོག་ལྗང་གུ་ཡུམ་རླུང་གི་ལྷ་
མོ་དང་གཉིས་སུ་མེད་པར་རིན་པོ་ཆེའི་རྒྱན་གྱིས་བརྒྱན་པ། འཁོར་རྡུལ་གཅིག་གི་
སྟེང་ན་རྡུལ་སྙེད་ཀྱི་སངས་རྒྱས་ཇི་སྙེད་བཞུགས་པ་ལ་ཡོན་ཏན་གྱི་སྒོ་ནས་བོན་སྟོན་
ཞིང་། འཁོར་རང་རང་གིས་ཉེ་འཁོར་ལ་བོན་སྟོན་པ་ཡོད་དོ། །བུ་ཁྱོད་བྱང་ཕྱོགས་
ཀྱི་ཞིང་ཁམས་སུ་ངར་ཆེན་འབྲུག་གི་ལྟ་སྟངས་ཀྱིས་ལྟོས་ལ། ཐོགས་པ་མེད་པའི་
ཏིང་ངེ་འཛིན་གྱིས་བསྐྱོད་ཅིག །ཨ་ཨ་ཨ༔ ཞེས་བརྗོད་དོ། །སློབ་བུ་དེས་ངར་ཆེན་འབྲུག་
གི་ལྟ་སྟངས་ཞེས་བྱ་བ་ང་རྒྱལ་རང་གྲོལ་གྱི་ལྟ་སྟངས་བྱང་དུ་གཟིར་ལ། ཐོགས་པ་
259



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མེད་པའི་ཏིང་འཛིན་ཞེས་བྱ་བ་རང་ལུས་རིན་པོ་ཆེའི་འཁོར་ལོ་གྲུ་གང་པ་ཞིག་
ཏུ་གྱུར་ནས་བྱང་ཕྱོགས་སུ་མདའ་འཕེན་པ་ལྟར་སོང་པར་བསམ་ལ། བྱང་དུ་ཐེབ་
གསུམ་མཆོངས་སོ། །དེ་ ནས་སློབ་བུ་རྣམས་ཀྱིས་རྐང་པ་གཉིས་ཀྱི་ལུང་བུ་གཤིབ་སྟེ་འདུག །ལག་པ་གཡས་པའི་སོར་
མོས་འཕྲག་གཡས་གནོན། ལག་པ་གཡོན་གྱི་སོར་མོས་འཕྲག་གཡོན་གནོན། གྲུ་མོ་གཉིས་རྒྱུང་ལ་ཁ་ནུབ་ཏུ་ལྟ། བླ་
མས། ཨེ་མ་སྐལ་བ་ལྡན་པ་སྙིང་གི་བུ། ནུབ་ཕྱོགས་ན་བདེ་བ་ཅན་གྱི་ཞིང་ཁམས་མཛེས་
ཤིང་ཉམས་དགའ་བ་ཡིད་དུ་འོང་བ་ན། བདེར་གཤེགས་བྱེ་བྲག་དངོས་མེད་ཅེས་
བྱ་བ་སྐུ་མདོག་དམར་པོ། ཡུམ་མེ་ཡི་ལྷ་མོ་དང་གཉིས་སུ་མེད་པར་རིན་པོ་ཆེའི་རྒྱན་
གྱིས་བརྒྱན་པ། འཁོར་རྡུལ་གཅིག་གི་སྟེང་ན་རྡུལ་སྙེད་ཀྱི་སངས་རྒྱས་ཇི་སྙེད་བཞུགས་
པ་ལ་གསུང་གི་སྒོ་ནས་བོན་སྟོན་ཞིང་། འཁོར་རང་རང་གི་ཉེ་འཁོར་ལ་བོན་སྟོན་པ་
ཡོད་དོ། །བུ་ཁྱོད་ནུབ་ཕྱོགས་སུ་རླབས་ཆེན་ཁྱུང་གི་ལྟ་སྟངས་ཀྱིས་ལྟོས་ལ། ཆགས་
པ་མེད་པའི་ཏིང་འཛིན་གྱིས་བསྐྱོད་ཅིག །ཨ་ཨ་ཨ། ཞེས་བརྗོད་དོ། །སློབ་བུ་དེས་རླབས་
ཆེན་ཁྱུང་གི་ལྟ་སྟངས་ཞེས་བྱ་བ་འདོད་ཆགས་རང་གྲོལ་གྱི་ལྟ་སྟངས་ནུབ་ཏུ་གཟིར་
ལ། ཆགས་པ་མེད་པའི་ཏིང་འཛིན་ཞེས་བྱ་བ་རང་ལུས་རིན་པོ་ཆེའི་པདྨ་མཐོ་གང་
པ་ཞིག་ཏུ་གྱུར་ནས་ནུབ་ཏུ་ཐོག་འཕེན་པ་ལྟར་སོང་བར་བསམ་ལ། ནུབ་ཏུ་ཐེབ་གསུམ་
མཚོངས་སོ། །དེ་ནས་སློབ་བུ་སྔར་ལྟར་འདུག་ལ་ལག་སོར་གཉིས་ཀྱིས་རྐེད་པ་བརྟེན་ལོ་གྲུ་མོ་རྒྱུང་ཞིང་ཁ་ལྷོ་རུ་ལྟ། བླ་
མས། ཨེ་མ་སྐལ་བ་དང་ལྡན་པ་སྙིང་གི་བུ། ལྷོ་ཕྱོགས་ན་དཔལ་དང་ལྡན་པའི་ཞིང་
ཁམས་མཛེས་ཤིང་ཉམས་དགའ་བ་ཡིད་དུ་འོང་བ་ན། བདེར་གཤེགས་དགའ་བ་
དོན་གྲུབ་ཅེས་བྱ་བ་སྐུ་མདོག་སྔོན་པོ། ཡུམ་ཆུ་ཡི་ལྷ་མོ་དང་གཉིས་སུ་མེད་པ་རི་
ན་པོ་ཆེས་རྒྱན་གྱིས་བརྒྱན་པ། འཁོར་རྡུལ་གཅིག་གི་སྟེང་ན་རྡུལ་སྙེད་ཀྱི་སངས་
རྒྱས་ཇི་སྙེད་བཞུགས་པ་ལ་ཕྲིན་ལས་ཀྱི་སྒོ་ནས་བོན་སྟོན་ཞིང་། འཁོར་རང་རང་
གི་ཉེ་འཁོར་ལ་བོན་སྟོན་པ་ཡོད་དོ། །བུ་ཁྱོད་ལྷོ་ཕྱོགས་སུ་ཤུགས་ཆེན་རྟ་ཡི་ལྟ་སྟངས་
260



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཀྱིས་ལྟོས་ལ་རྩོལ་བ་མེད་པའི་ཏིང་འཛིན་གྱིས་བསྐྱོད་ཅིག །ཨ་ཨ་ཨ༔ ཞེས་བརྗོད་དོ།
སློབ་བུ་དེས་ཤུགས་ཆེན་རྟ་ཡི་ལྟ་སྟངས་ཞེས་བྱ་བ་ཕྲག་དོག་རང་གྲོལ་གྱི་ལྟ་སྟངས་
གཟིར་ལ། རྩོལ་བ་མེད་པའི་ཏིང་འཛིན་ཞེས་བྱ་བ་རང་ལུས་རིན་པོ་ཆེ་ཁྱུད་གང་
པ་ཞིག་ཏུ་གྱུར་ནས་ལྷོ་ཕྱོགས་སུ་གློག་འཁྱུག་པ་ལྟར་སོང་བར་བསམ་ལ། ལྷོ་རུ་ཐེབ་གསུམ་
མཆོངས་སོ། །དེ་ནས་སློབ་བུ་དེས་ཐལ་མོ་སྤྱི་བོར་བཞག་གྲུ་མོ་རྒྱང་ལ་ལུས་ས་ལ་འདུག་ཅིང་མིག་བར་སྣང་ལ་བལྟ།
བླ་མས། ཨེ་མ་སྐལ་བ་དང་ལྡན་པ་སྙིང་གི་བུ། དབུས་ཕྱོགས་ན་སྡུག་པོ་བཀོད་པའི་ཞི་
ང་ཁམས་མཛེས་ཤིང་ཉམས་དགའ་བ་ཡིད་དུ་འོང་བ་ན། བདེར་གཤེགས་ཀུན་
སྣང་ཁྱབ་པ་ཞེས་བྱ་བ་སྐུ་མདོག་དཀར་པོ། ཡུམ་ནམ་མཁའི་ལྷ་མོ་དང་གཉིས་སུ་
མེད་པར་རིན་པོ་ཆེའི་རྒྱན་གྱིས་བརྒྱན་པ། འཁོར་རྡུལ་གཅིག་གི་སྟེང་ན་རྡུལ་སྙེད་
ཀྱི་སངས་རྒྱས་ཇི་སྙེད་ལ་ཐུགས་ཀྱི་སྒོ་ནས་བོན་སྟོན་ཞིང་། འཁོར་རང་རང་གི་ཉེ་
འཁོར་ལ་བོན་སྟོན་ཞིང་ཡོད་དོ། །བུ་ཁྱོད་དབུས་ཕྱོགས་ཀྱི་ཞིང་ཁམས་སུ་སྟོབས་
ཆེན་གླང་པོའི་ལྟ་སྟངས་ཀྱིས་ལྟོས་ལ། ནུབ་པ་མེད་པའི་ཏིང་ངེ་འཛིན་གྱིས་བསྐྱོད་
ཅིག །ཨ་ཨ་ཨ་ ཞེས་བརྗོད་པས། སློབ་བུ་དེས་སྟོབས་ཆེན་གླང་པོའི་ལྟ་སྟངས་ཞེས་
བྱ་བ་གཏི་མུག་རང་གྲོལ་གྱི་ལྟ་སྟངས་བར་སྣང་ལ་གཟིར་ལ། ནུབ་པ་མེད་པའི་
ཏིང་འཛིན་ཞེས་བྱ་བ་རང་ལུས་རིན་པོ་ཆེའི་རྒྱལ་མཚན་ཚོན་གང་པ་ཞིག་ཏུ་གྱུར་
ནས་སྐར་མདའ་ཡལ་བ་ལྟར་སོང་བར་བསམ་ལ། གནམ་ལ་ཐེབ་གསུམ་མཆོངས་སོ། །གཉིས་
པ་བོན་སྐུའི་དཀྱིལ་འཁོར་དུ་འཇུག་པ་ལ། སློབ་མ་རྣམས་ཆ་ལུགས་ལྔ་ལྡན་གྱི་ཕྱག་རྒྱ་བྱ་ལ། སངས་རྒྱས་ཀྱི་ས་ན་ཡོད་
པའི་སྤྱན་ལྔ་ཁྱད་པར་ཅན་ཐོབ་པའི་རྟེན་འབྲེལ་དུ་མིག་གྱེན་ཐུར་གཡས་གཡོན་ཐད་དྲང་དུ་བལྟ་། བླ་མས།
ཨེ་མ་
སྐལ་བ་དང་ལྡན་པ་སྙིང་གི་བུ། གཟུགས་ སྐུ་དེ་ལས་འདས་པའི་ཕ་རོལ་ན་དེ་དག་
གི་འཆར་གཞིར་གྱུར་པ་རང་གི་རིག་པ་བསམ་ངོ་དང་བྲལ་བའི་ངོ་བོ། །ཡེ་ཤེས་
ཐིམ་ལ་མ་རྨུགས་པ། གང་དུའང་མ་ཕྱེ་བའི་བོན་ཉིད་ཚད་མེད་དཔག་ཏུ་མེད་པ་
པ་
263



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དམིགས་སུ་མེད་པ་བཞུགས་ཀྱི། བུ་ཁྱོད་འགྲོ་ས་མེད་པའི་གཤིས་ལ་འགྲོ་མཁན་
རྩེ་གདར་ཆོད་ལ་ཞོག་ཅིག་རིག་སྟོངས་སུ་ཤེས་པ་གནད་ཚུགས་ཤིག །མ་འགགས་
པར་འགྱུར་བས་རྩལ་སྦྱངས་ཤིག །ཡེ་ཤེས་སུ་གསལ་བས་ལམ་སྦྱོངས་ཤིག །སྣ་
ཚོགས་སུ་འཆར་བ་ལ་མ་ཞེན་ཅིག །མཉམ་ཉིད་མཐའ་བྲལ་གྱི་ངང་དུ་ཨ་ཨ་ཨ
ཞེས་བརྗོད་དོ། །སློབ་བུ་དེས་བོན་སྐུ་བློ་འདས་ཀྱི་ངང་དུ་མཉམ་པར་བཞག་གོ །གཉིས་པ་རིག་པའི་རྩལ་དབང་བསྐུར་
བ་ལ། སློབ་མ་རྣམས་སྒོ་གསུམ་བཞུགས་སྟངས་དང་ལྟ་སྟངས་ཀྱི་གནད་འཆུན་དུ་བཅུག །འོད་གསལ་ཐོད་རྒལ་གྱི་
གནད་མཚོན་པར་བྱས་ལ། ཀྱེ་ཀྱེ་སྐལ་བ་དང་ལྡན་པ་སྙིང་གི་བུ། སྙིང་མཆོང་གུར་སྨུག་
པོ་ཤེལ་གྱི་ཁ་བད་ཅན་གྱི་ནང་དུ་གནས་པ་གཞིའི་སྒྲོན་མ་ཞེས་བྱ་བ། ངོ་བོ་རང་
བཞིན་ཐུགས་རྗེས་མཚོན་པར་བཞུགས་ཏེ། དེར་ཡང་ངོ་བོའི་ཆ་ནས་སྟོང་པ།
རང་བཞིན་གྱི་ཆ་ནས་གསལ་བ། ཐུགས་རྗེའི་རྩལ་ལས་སྐུ་དང་ཡེ་ཤེས་དབྱེར་མེད་
བུམ་ནང་གི་སྒྲོན་མེ་ལྟར་གསལ་བའི་འོད་གདངས་ཤེལ་བུག་ཅན་ལས་འཐོན་ཏེ་སྒྲོན་
མ་བཞིའི་རང་བཞིན་དུ་གསལ་བའོ། །ཅི་ལྟར་ན་ཕྱི་དབྱིངས་ནམ་མཁའི་ཀློང་གསལ་
ལ་གོ་འབྱེད་པའི་དཀྱིལ་དུ་རིག་པ་ཐིམ་པ་ལྟར་གཏད་པས། འོད་གདངས་སྔོ་རབ་
ཤིན་ཏུ་དག་པ་ཞིག་ཐོག་མར་སྣང་ལ། དེ་ལས་སྣང་བ་མཆེད་པའི་ཚུལ་དུ་འོད་ལྔའི་
གདངས་ཁ་དོག་ལྔ་པ་ཟ་འོག་ཁ་ཕྱེ་བ་ལྟ་བུར་གསལ་བ་ནི་ནང་གི་དབྱིངས་ཕྱི་རུ་
གསལ་བ་སྟེ་དབྱིངས་རྣམ་དག་གི་སྒྲོན་མ་ཞེས་བྱའོ། །དེའི་ནང་དུ་ལས་ཀྱི་རླུང་དག་
པའི་ཆ་ལས་བྱུང་བའི་ཐིག་ལེ་སྟོང་པའི་སྒྲོན་མ་ཀོ་མོའི་ཆུ་ལ་རྡོ་བོར་བའི་རྣམ་པས་
མཚོན་པའི་ཐིག་ཟླུམ་འོད་ལྔའི་མུ་ཁྱུད་ཅན་ལ་སོགས་པར་སྣང་ཞིང་དེར་རྒྱང་ཞགས་
གཟིགས་སྟངས་ཀྱིས་གཅུན་པས་ནང་གི་རིག་པ་ཤིན་ཏུ་དྭངས་ལ་ཡུལ་མེད་པ་ཞིག་
ཉམས་སུ་མྱོང་བ་དེ་ནི་ཤེས་རབ་རང་བྱུང་གི་སྒྲོན་མའི་ངོ་བོ་ཡིན་ནོ། །དེ་ལས་ཡུལ་
ཤེས་ཀྱི་ཤེས་རབ་རྣོ་ལ་མྱུར་བ་དང་། བོན་གྱི་ཚིག་དོན་ཀློང་རྡོལ་དུ་འཆར་བ་ནི་
262



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དེའི་ཚུལ་ཡིན་ནོ། །དེ་ལས་ལྷག་མཐོང་གི་རིག་པ་ལུ་གུ་རྒྱུད་མུ་ཏིག་བསྟར་ལ་བརྒྱུས་
པའམ། གསེར་སྐུད་ལྡིང་བ་ལྟར་སྣང་བ་ལ་ཤེས་རབ་ཀྱི་གདངས་ཞེས་བྱ་སྟེ། ངོ་བོ་
གཅིག་ལ་ལྡོག་པ་གསུམ་གྱིས་དབྱེ་བ་ངོས་ཟིན་པར་བྱའོ། །དེས་ན་དེ་བཞིན་གཤེགས་
པ་ཐམས་ཅད་ཀྱི་སྐུ་གསུང་ཐུགས་བོན་ཉིད་མངོན་དུ་མཐོང་ནས་རིག་པ་རྩལ་གྱི་
དབང་ཆེན་ཐོབ་པ་ཡིན་ནོ། །དེ་ཡང་རིག་པའི་ཡེ་ཤེས་ཀུན་ཏུ་སྣང་བས་ཀུན་སྣང་
ཁྱབ་པ། འོད་གསལ་བས་གསལ་བ་རང་བྱུང་། སྐྱོན་གྱིས་མ་གོས་པའི་དགེ་ལྷ་
ལྷ་གར་
ཕྱུག །མ་འགགས་པས་བྱེ་བྲག་དངོས་མེད། མ་བཙལ་རང་ལ་གྲུབ་པས་དགའ་
བ་དོན་འགྲུབ་སྟེ། རིགས་ལྔའི་སངས་རྒྱས་རྣམས་ཀྱི་ཞལ་མངོན་སུམ་དུ་མཐོང་
བའོ། དེའི་ཡེ་ཤེས་ཀྱང་རིག་པ་དྲི་མེད་དུ་མཐོང་བ་མེ་ལོང་། འོད་གསལ་དང་ངོ་
བོ་གཉིས་སུ་མི་ཕྱེད་པས་མཉམ་ཉིད། བྱེ་བྲག་མ་འདྲེས་པར་འཆར་བས་སོར་རྟོགས།
མ་བཙལ་ལྷུན་གྱིས་གྲུབ་པས་བྱ་གྲུབ། ཡེ་སྟོང་རྩ་བ་བྲལ་བས་སྟོང་ཉིད་ཡེ་ཤེས་ཏེ་
རྣམ་པ་ལྔའི་རང་བཞིན་ནོ། །ངོ་བོ་འཕོ་འགྱུར་མེད་པས་གཡུང་དྲུང་། ཡོན་ཏན་ཕུན་
སུམ་ཚོགས་པས་རིན་ཆེན།། སྣང་བ་ལ་སྐྱོན་གྱིས་མ་གོས་པས་པདྨ། དེ་གོམས་པ་ལས་
ལྷག་མེད་གྲུབ་པར་ཐོགས་པ་མེད་པས་འཁོར་ལོ། །སངས་རྒྱས་གཤེགས་ཤུལ་ཡིན་
པས་དེ་བཞིན་རིགས་སོ། །འོད་གསལ་དེ་དག་དྲི་མ་མེད་པས་དཀར་པོ། ཡོན་
ཏན་རྫོགས་པས་སེར་པོ།། མ་བཙལ་བཞག་པས་དམར་པོ། བྱ་རྩལ་རྫོགས་པས་ལྗང་
གུ །མི་འགྱུར་བརྟན་པས་མཐིང་གའོ། །རླུང་ལྔར་གནས་པའི་ཚུལ་ཡང་།། འོད་
གསལ་གྱི་སྣང་བའི་ཡེ་ཤེས་ཀྱི་དྲོད་དང་མ་བྲལ་བས་མེ་མཉམ་གྱི་རླུང་། འཁོར་
འདས་ཀྱི་སྲོག་འཛིན་པས་སྲོག་འཛིན་པའི་རླུང་
། འཁོར་འདས་དྭངས་སྙིགས་འབྱེད་
པས་དྭངས་སྙིགས་འབྱེད་པའི་རླུང་། ཀུན་ལ་སྙོམས་པར་བརྡལ་བས་ཁྱབ་བྱེད་ཀྱི་
རླུང་། འཁོར་བའི་སྲོག་ཆད་ནས་མྱ་ངན་ལས་འདའ་བར་བྱེད་པས་སྙིང་རྗེ་མེད་པ་
26



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསྐལ་པ་ལས་ཀྱི་རླུང་ངོ་། །ཤེས་རབ་ལྔར་གནས་པའང་འོད་གསལ་གྱི་བོན་ཉིད་
རྟོགས་མ་རྟོགས་ལས་འཁོར་འདས་གཉིས་སུ་འབྱེད་པས་འབྱེད་པའི་ཤེས་རབ།
ཉམས་གོང་འཕེལ་ལ་སོགས་ཏེ་ཡེ་ཤེས་ཀྱི་རྩལ་སྣང་སྡུད་པས་སྡུད་པའི་ཤེས་རབ།
ཀུན་ལ་ཁྱབ་པས་ཁྱབ་བྱེད་ཀྱི་ཤེས་རབ། འོད་སྣང་འགྲོ་འོང་དང་བཅས་པས་བསྐྱོད་
པས་བསྐྱོད་པའི་ཤེས་རབ། དེ་ཉིད་རྟོགས་ན་འཁོར་བ་ལས་སྒྲོལ་བས་སྒྲོལ་བའི་
ཤེས་རབ་སྟེ་ལྔ་ཚན་དྲུག་གི་བདག་ཉིད་རྣམས་ཀྱང་ངང་ལ་གནས་པ་ལམ་མཐར་
ཕྱིན་པས་འབྲས་བུ་བོན་ཉིད་དུ་གྲུབ་པའོ། །ཞེས་བཤད་དོ། །གསུམ་པ་ཐོག་བབ་ངོ་སྤྲོད་ཀྱི་དབང་
བསྐུར་བ་ལ། སློབ་བུས་རིག་པའི་ངང་སྐྱོང་ལ། བླ་མས། ཨེ་མ་སྐལ་བ་དང་ལྡན་པའི་བུ་ཁྱོད། རང་
རིག་ཀུན་ཏུ་བཟང་པོའི་ཞལ་མཐོང་བར་འདོད་ན། སོ་པའི་མིག་བཏོན་ལ། དམུ་
ལོང་ལ་སོ་པ་བཅོལ། ཅི་ཡང་མ་མཐོང་བ་དེ་ཀུན་ཏུ་བཟང་པོའི་ཞལ་མཐོང་བ་ཡིན་
ནོ། །འཕྲིན་པའི་ལྕེ་བཅད་ལ། ལྐུགས་པ་ལ་འཕྲིན་པ་བཅོལ། བརྗོད་པ་དང་བྲལ་
བ་དེ་ཀུན་ཏུ་ བཟང་པོས་གསུང་ཐོས་པ་ཡིན་ནོ། །བང་ཆེ་བའི་རྐང་པ་བཅག་ལ།
ཞ་བ་ལ་བང་ཆེན་བཅོལ། གང་དུའང་འགྲོ་མཁན་དང་འདུག་མཁན་མེད་པ་བརྗོད་
པ་དང་བྲལ་བ་དེ་ཀུན་ཏུ་བཟང་པོས་གཏན་སྲིད་ཟིན་པ་ཡིན་ནོ། །གྲོས་མཁན་
གྱི་སྙིང་བཏོན་ལ། སྙིང་མེད་ལ་གྲོས་བཅོལ། ལྟ་མཁན་དང་སྒོམ་མཁན་ཁོང་ནས་
སྟོར་བ་དེ་ཀུན་ཏུ་བཟང་པོ་གྲོས་སུ་ཁུག་པ་ཡིན་ནོ། ། ཅེས་བརྗོད་ལ་བརྡ་བཀྲོལ་ལ་བཤད་དོ། །
བཞི་པ་རྗེས་ གནང་ལུང་བསྟན་ནི། སྐལ་བ་དང་ལྡནཔའི་བུ་དེ་ལ་གདམས་པ། ཀྱེ་སྐལ་བ་དང་ལྡན་པ་རྣམས་
ཉོན་ཅིག །དུས་དེ་རིང་ནས་འཁོར་བ་རྒྱབ་ཏུ་སྤོང་ཞིག །ཐར་པ་དང་དུ་ལོངས་
ཤིག །ཟས་ནོར་གྱི་གསོག་འཇོག་བོར་ཞིག །ཚེ་འདིའི་བྱ་བ་བསྐྱུར་ཞིག །དགྲ་
གཉེན་གྱི་འཕྲེང་ཐག་ཆོད་ཅིག །ཆེ་འདོད་ཀྱི་བློ་ཐོངས་ཤིག །ཡུལ་གཅིག་ལ་མ་
འདུག་ཅིག །གནས་གཅིག་ཏུ་མ་བཟུང་ཞིག །སྐྱིད་འདོད་ཀྱི་རེ་བ་མ་བྱེད་ཅིག །



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
སྡུག་བསྔལ་བྱུང་ན་སྔོན་མའི་ལས་སུ་ཤེས་པར་གྱིས་ཤིག །ན་ཚ་བྱུང་ན་ལས་ངན་
གྱི་ཕྱག་མར་ཤེས་པར་གྱིས་ཤིག །དགྲ་གདོན་གྱི་འཚེ་བ་བྱུང་ན་ཐར་པའི་སྡོང་
འདེབས་སུ་ཤེས་པར་གྱིས་ཤིག །ལྷ་འདྲེས་འཇིགས་སྐྲག་བསྐུལ་ན་ཉམས་ཀྱི་བོགས་
འདོན་དུ་ཤེས་པར་གྱིས་ཤིག །འགྲོ་ས་རྒྱལ་ཁམས་ཕྱོགས་མེད་ལ་འཁྱམས་ཤིག
འདུག་ས་བྲག་ཕུག་སྟོང་པའི་ནང་དུ་སྡོད་ཅིག །གྲོགས་བེ་རྒ་དང་ཐོད་ཕོར་གཉིས་
དང་འགྲོགས་ཤིག །ལོངས་སྤྱོད་འཕགས་པའི་ནོར་བདུན་ལ་སོག་ཅིག །ཉམས་
ལེན་རྫོགས་པ་ཆེན་པོ་སྐུ་གསུམ་རང་ཤར་ལ་གྱིས་ཤིག །མི་སྐྱ་ཕོ་མོའི་མོས་འདུན་
བྱུང་ན་ཐར་པའི་བདུད་དུ་ཤེས་པར་གྱིས་ཤིག །ཟས་ནོར་གྱི་སྙན་བསྐུར་རྒྱ་ཆེར་
བྱུང་ན་ཐར་པའི་གཤེད་དུ་ཤེས་པར་གྱིས་ཤིག །ཆེ་སྙན་དང་གྲགས་པ་བྱུང་ན་ཐར་
པའི་གེགས་སུ་ཤེས་པར་གྱིས་ཤིག །ཚེ་ཐབས་དང་གོ་ས་མཐོན་པོར་འགྲོ་ན་འཁོར་
བར་ཕྱིས་ལྟུང་བ་ཤེས་པར་གྱིས་ཤིག །སློབ་མ་མང་པོས་ཞབས་ནས་བཏེགས་པའི་
དུས་སུ་རང་རྒྱུད་ལ་རྟོག་དཔྱོད་མ་བརྗེད་ཅིག །ཅིས་ཀྱང་རང་རྒྱུད་འདུལ་བ་ལ་
བརྩོན་ཅིག །ཅིས་ཀྱང་མི་ལུས་དོན་མེད་དུ་མ་གཏོང་ཞིག །ཅིས་ཀྱང་རང་མདོ་
མ་ཤོར་བར་གྱིས་ཤིག །སེམས་ལ་ཞོག་ཅིག་སྙིང་གི་བུ། ཅེས་གདམས་སོ། །གསུམ་པ་གཟེངས་
བསྟོད་ལ་གཉིས། གཟེངས་བསྟོད། སྤྱི་དོན་ནོ། །དང་པོ་ནི། རིགས་ཀྱི་བུ་དབང་འདི་ཐོབ་ནས་མ་
རིག་པ་གཞི་ལ་ སངས་ཏེ་རིག་པ་ཡེ་ཤེས་སུ་རྒྱས་པས་རང་སྣང་མངོན་སུམ་བསྒོམ་
པ་ལ་དབང་ཞིང་། མཆོག་ཚེ་འདིར་གྲོལ་བ་དང་། ཉམས་སུ་མ་བླངས་ཀྱང་བར་དོར་
གྲོལ་བ་ཐེ་ཚོམ་མེད་དོ །དེ་ཡང་དབང་འདི་ཐོབ་ནས་རིག་པ་བོན་ཉིད་དུ་རྟོགས་པར་
བྱའོ། །གཉིས་པ་སྤྱི་དོན་ལ་གསུམ། དབང་མ་ཐོབ་པའི་སྐྱོན། ཐོབ་པའི་ཡོན་ཏན།
ཐོབ་པའི་ཚད་དོ། དང་པོ་ནི། དབང་མ་ཐོབ་ན་ཉན་བཤད་སྒོམ་སྒྲུབ་གང་ཡང་
བྱ་མི་རུང་བར། མ་ཟད་ཉམས་སུ་བླངས་པ་ལའང་ཡོན་ཏན་ཅུང་ཟད་ཀྱང་མི་ཐོབ་
26



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྟེ། རྒྱུད་ལས་དབང་མེད་ལ་ཁའི་བྱ་སྒྲོ་འདྲ། ཞེས་དང་། དབང་བཞི་མ་རྫོགས་རྣལ་
འབྱོར་ནི། སྐས་མེད་ཐོག་ཁར་མཆོང་པ་འདྲ། ཅེས་དང་ཡང་རྩེ་ལས། དབང་བཞི་མ་
ཐོབ་པ་དག་གིས། ཉན་པ་དང་ནི་འཆད་པ་དང་། ཕྲིན་ལས་སྐྱོང་དང་སྒོམ་པ་
རྣམས། འདི་དང་ཕྱི་མའི་འབྲས་བུ་ཀུན། མེད་ཅིང་བརླག་པར་འགྱུར་བའོ། །ཞེས་
དང་། མ་རྒྱུད་ལས། ཉན་དབང་མ་ཐོབ་བོན་ཉན་ན། གསང་བ་འོན་ཅན་གནས་
སུ་ལྟུང་། འཆད་དབང་མ་ཐོབ་བོན་འཆད་ན། ལྐུག་པ་ཁ་མེད་རིགས་སུ་སྐྱེ། ལས་
དབང་མ་ཐོབ་ལས་བརྩམས་ན། ནད་མང་ཚེ་ཐུང་མཐར་མི་ཕྱིན། སྒྲུབ་དབང་
མ་ཐོབ་སྒྲུབ་བྱེད་ན། བགེགས་ཀྱིས་བར་དུ་གཅོད་པར་འགྱུར། བཟླས་དབང་
མ་ཐོབ་བཟླས་བྱེད་ན། མཐུ་བྱིན་ཆུང་ཞིང་རང་རྒྱུད་འཚིག །ཕྱག་རྒྱ་བསྒྱུར་
དབང་མ་ཐོབ་པར། བསྒྱུར་ན་དོན་དམ་བདེན་མི་ཐོབ། ཏིང་འཛིན་སྒོམ་དབང་
མ་ཐོབ་པར། བསྒོམ་ན་གོལ་ཞིང་རྟོགས་པ་བུལ། བསྐུར་དབང་མ་ཐོབ་དབང་
བསྐུར་ན། རང་གཞན་གཉིས་ཀ་ངན་འགྲོར་ལྟུང་། ཞེས་སོགས་གསུངས་སོ། །གཉིས་པ་ཐོབ་
པའི་ཡོན་ཏན་ནི། དབང་ཐོབ་ན་འདི་དང་ཕྱི་མ་གཉིས་ཀའི་དོན་ཐམས་ཅད་འགྲུབ།
སྒྲུབ་པ་དང་ཉམས་ལེན་ལ་གེགས་མི་འབྱུང་ཞིང་མཐར་ཕྱིན། སྒྲུབ་པ་ལ་དྲོད་རྟགས་
མྱུར། སྒོམ་པ་ལ་བོགས་འབྱུང་། ཡོན་ཏན་བསམ་གྱིས་མི་ཁྱབ་བོ། །དེ་ལྟར་ཡང་
རྒྱུད་ལས། དབང་ཐོབ་གཤེན་རབ་རི་རབ་རྒྱ་མཚོ་འདྲ། ཞེས་དང་། ཉན་དང་
འཆད་དང་སྒོམ་པ་རྣམས། དབང་ཐོབ་ནས་ནི་བྱ་བར་གསུངས། ཞེས་པ་ལ་སོགས་མང་
དུ་གསུང་ས་སོ། །གསུམ་པ་དབང་ཐོབ་པའི་ཚད་ནི སྒྱུ་འཕྲུལ་དྲ་བ་ལས། ལན་དགུ་བསྐུར་བས་རིམ་
པ་རྫོགས། གཙུག་ཕུད་དགུ་བཅས་དོན་རྟགས་ཚང་། ཚུལ་མཐུན་ཐོན་པ་ཉམས་
ལ་བརྟག །ཅེས་པས། ལན་དགུའམ་ཉམས་ལ་ནུས་པ་སྐྱེས་པ་ཐོབ་པའི་ཚད་དུའོ། །འདི་
སྐབས་བཀའ་སྐྱོང་བསྐུལ་ལ་སྤྱི་ལྟར་རྗེས་གནང་བྱའོ། །ས་བཅད་གཉིས་པ་རྒྱལ་ཐེབས་ཀྱི་དབང་བསྐུར་བ་ལ་གཉིས་
266



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ལས། དང་པོ་ལ། ཤེས་རབ་གསལ་བ། རྒྱུད་དག་པ། དོན་དང་ལྡན་པ། བསྟན་པ་འཛིན་སྐྱོང་སྤེལ་གསུམ་ནུས་པ།
སེམས་ཅན་ལ་ཕན་ཐོགས་ངེས་པའི་སློབ་མ་དེ་ཁྲི་མཐོན་པོའི་ཁར་བཞུགས་སུ་གསོལ། དབུ་ཞྭ་ན་བཟའ་རྣམས་ཀྱིས་
ལེགས་པར་བརྒྱན་ལ། རྫོགས་པ་ཆེན་པོ་སྐུ་གསུམ་རང་ཤར་གྱི་ཡི་གེ་པོ་ཏི་ཡོངས་རྫོགས་ལག་ཏུ་གཏོད་ལ། བླ་མས།
ཧོ། སྐལ་ལྡན་རིགས་མཆོག་ཀུན་གྱི་ཕུལ།། འགྲོ་བ་ཡོངས་ཀྱིས་ཕྱག་བྱར་འོས།
བུ་ཁྱེད་དེ་རིང་ཕན་ཆད་ནས།། བདག་གི་གདུང་ཚབ་དམ་པ་རུ།། བསྟན་དང་
འགྲོ་བའི་དོན་གྱིས་ལ།། འཆད་དང་རྩོད་དང་རྩོམ་པ་དང་།། དབང་བསྐུར་ལུང་
བྱིན་སྡོམ་པ་ཕོག །མན་ངག་སྒྲོགས་དང་འགྲོ་བ་དྲོངས།། བསྡུ་བཞིས་འགྲོ་དོན་
མཐའ་སྐྱོང་ཞིང་། སྣོད་ལྡན་བུ་རྣམས་སྨིན་པར་མཛོད། གདམས་པའི་ཁྲིད་རྒྱུན་
མ་ཆད་པར།། ལས་ཅན་བྱུང་ན་བཀའ་གཏད་གྱིས།། རང་གཞན་དོན་རྣམས་
མཐར་ཕྱིན་བྱ།། ཨེ་མ་སྐལ་ལྡན་སྙིང་གི་བུ། བདག་གི་ཇི་ལྟར་བཀའ་སྩལ་པ། མ་
བརྗེད་སྙིང་ལ་ཆོངས་ཤིག་བུ། ཅེས་བརྗོད་དོ། །གཉིས་པ་རྗེས་དགའ་སྟོན་བྱ་བ་ལ། སློབ་མ་རྣམས་ཀྱིས་
བླ་མལ་དབང་ཡོན་འབྱོར་ཚད་འབུལ་ལ་འདི་སྐད་དོ། །ཨེ་མ་དྲིན་ཆེན་བླ་མ་ལགས། བླ་མེད་རྫོགས་
པ་ཆེན་པོ་ཡིག དབང་བཞི་ཡོངས་རྫོགས་བསྐུར་བ་ནི།། བཀའ་དྲིན་ཤིན་ཏུ་ཆེ་བ་
ལགས།། ད་ཡང་བྱང་ཆུབ་སྙིང་པོའི་བར།། ཐུགས་རྗེས་གཟུང་ཞིང་བསྐྱབ་མཛད་
གསོལ།། ཞེས་བསྟོད་ཅིང་ཕྱག་འཚལ་མེ་ཏོག་འཐོར་རོ། །གཞན་ཡང་ཚོགས་ཀྱི་འཁོར་ལོ་བསྐོར། སྤྲོ་དགའི་གླུ་
བླངས། ཉམས་ལྡན་གྱི་གར་བྱེད། རེ་མེད་ཀྱི་སྨོན་ལམ་བཏབས། རང་གནས་ཀྱི་རྒྱ་ཡིས་གདབ་པར་བྱའོ། །ས་མ་ཡ།
རྒྱུ་རྒྱུ་རྒྱུ།
བཀའ་ལུང་སྙིང་པོ་སྐུ་གསུམ་རང་ཤར་གྱི།།
རབ་ཏུ་སྤྲོས་མེད་དབང་གི་ཆོ་ག་འདི།།
དད་བརྩོན་ལྡན་པའི་སློབ་མས་རབ་བསྐུལ་ནས།།
267



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྒྱུད་ཀྱི་དགོངས་དོན་ཇི་བཞིན་འདི་ཉིད་བྱས།།
དེ་ལས་བྱུང་བའི་དགེ་ཚོགས་སྒྲོན་གང་དེས།།
འགྲོ་བའི་སྒྲིབ་གཉིས་མུན་པ་རབ་གསལ་ནས།།
་བཟང་བདག་ཞལ་བདག་གིས་མཐོང་འགྱུར་ཏེ།།
གདོད་མའི་དབྱིངས་སུ་རང་བཞིན་གནས་པར་ཤོག།
ཅེས་པ་འདིའང་སྙིང་གི་བུ་སློབ་དགེ་སྦྱོར་བ་གཡུང་དྲུང་ཡེ་ཤེས་དང་མཆོག་སྤྲུལ་དྲུང་མུའི་མཚན་གྱིས་ཡང་ཡང་བསྐུལ་
ངོར་ཤར་རྫ་བཀྲ་ཤིས་རྒྱལ་མཚན་མིང་པས་གནས་ཆེན་ལྷང་བྲག་ཤེལ་འོད་འབར་བའི་མདུན་ཞོལ་དུ་བྲིས་པས་བསྟན་
དང་འགྲོ་བའི་དོན་རྒྱ་ཆེན་པོར་འབྱུང་བར་གྱུར་ཅིག །སརྦ་མངྒ་ལམ། ཛཡནྟུ། ཤུ་ཧཱུཾ།
268



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རྫོགས་པ་ཆེན་པོ་སྐུ་གསུམ་རང་ཤར་ལས།
སྔོན་འགྲོ་རྗེས་ཀྱི་ཚིག་བཤད་ཐུགས་རྗེས་
མྱུར་གཟིགས་བཞུགས་སོ། །
༄༅། །ཀུན་བཟང་ངང་ལ་ཕྱག་འཚལ་ལོ། རྫོགས་པ་ཆེན་པོ་སྐུ་གསུམ་རང་ཤར་ལས་རྩ་རླུང་ཐིག་ལེ་ཉམས་སུ་ལེན་
པའི་རྣལ་འབྱོར་གྱིས། སྔོན་འགྲོ་རྗེས་ཀྱི་ཚིག་བཤད་ལས། དང་པོ་བགེགས་བསྐྲད་པ་ནི། ཧཱུྃ༔ འདི་སྣང་རྒྱལ་
བའི་དཀྱིལ་འཁོར་ལ། བགེགས་ཞེས་བྱ་བ་མ་མཆིས་ཀྱང་། མ་རྟོགས་གཉིས་འཛིན་
འཁྲུལ་པའི་རིགས། ཐམས་ཅད་གདོད་མའི་ཀློང་དུ་དེངས། བསྭོ་ཨ་ཕཊ༔ ཕཊ
ཐམས་ཅད་རང་སྣང་བདེ་ཆེན་གྱི་ཞིང་དུ་བསམ། དེ་ནས་གནས་ལུགས་ཀྱི་ངང་དུ་སྐྱབས་སུ་འགྲོ་བ་ནི། ངོ་བོ་སྟོང་
པ་བོན་གྱི་སྐུ། རང་བཞིན་གསལ་བ་རྫོགས་པའི་སྐུ། གཉིས་མེད་རྩལ་སྣང་སྤྲུལ་པའི་སྐུ། རང་རིག་
ཀློང་དུ་སྐྱབས་སུ་མཆི། ཞེས་སྐྱབས་སུ་འགྲོའོ། དེ་ནས་ཁྱད་པར་གྱི་བྱང་ཆུབ་སེམས་བསྐྱེད་པ་ནི སྣང་སྲིད་
དག་པ་རབ་འབྱམས་ཞིང་།། གདོད་ནས་ཀུན་བཟང་མཉམ་བདལ་ཀློང་། ཡེ་
གྲོལ་ཆེན་པོའི་སེམས་མཆོག་བསྐྱེད། མཐའ་ཡས་འགྲོ་བ་སྒྲོལ་བར་བྱ། ཞེས་སེམས་
བསྐྱེད་དོ། །རྩ་རླུང་དོན་གྱི་མཎྜལ་འབུལ་བ་ནི། རྩ་གསུམ་འཁོར་ལོ་ལྔ་ཡི་སྣོད།། རླུང་ལྔའི་འོད་ཀྱི་
ཚོམ་བུ་བཀོད།། བཅུ་དྲུག་ཐིག་ལེའི་རྒྱན་དང་བཅས།། རང་ལུས་རྒྱལ་བའི་ཞིང་
ལ་འབུལ། ཞེས་མཎྜལ་འབུལ་ལོ། །དེ་ནས་དགོངས་བརྡ་སྙན་ཁུང་གི་བརྒྱུད་པའི་བླ་མ་ལ་གསོལ་བ་བཏབ་པ་
ནི། ཨེ་མ་ཧོ། བོན་དབྱིངས་སྤྲོས་བྲལ་སྒྱུ་འཕྲུལ་རོལ་པའི་ཞིང་།། ཡེ་ཉིད་སྟོན་པ་
ཀུན་ཏུ་བཟང་པོ་སོགས།། དགོངས་བརྒྱུད་བླ་མ་རྣམས་ལ་གསོལ་བ་འདེབས།
ཐིག་ལེ་ཉག་གཅིག་རྟོགས་པར་བྱིན་གྱིས་རློབས།། འོད་ཟེར་དྲ་བ་འཁྲིགས་པའི་
ཀློང་དཀྱིལ་ན།། གསང་བའི་བདག་པོ་སྟག་ལ་མེ་འབར་སོགས།། བརྡ་བརྒྱུད་བླ་
269



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མ་རྣམས་ལ་གསོལ་བ་འདེབས།། འཁྲུལ་སྣང་ཡེ་ཤེས་འཆར་བར་བྱིན་གྱིས་རློབས།
མ་ངེས་སྤྲུལ་པ་འགྱེད་པའི་ཞིང་ཁམས་ན། རྫུ་འཕྲུལ་སྟོབས་ལྡན་ཡེ་ཤེས་བླ་མ་སོགས།
སྙན་ཁུང་བརྒྱུད་པའི་བླ་མ་ལ་གསོལ་བ་འདེབས།། དབྱིངས་སྣང་འདུ་འབྲལ་མེད་
པར་བྱིན་གྱིས་རློབས།། ཡེ་ཤེས་མདངས་འོད་འཁྱིལ་བའི་གཞལ་ཡས་ན།། རིག་
འཛིན་གཙོ་བོ་སྟོང་རྒྱུང་མཐུ་ཆེན་སོགས།། སྒྲ་བསྒྱུར་ལོ་ཙཱའི་བརྒྱུད་པ་ལ་གསོལ་
བ་འདེབས།། འོད་གསལ་སྣང་བ་རྒྱས་པར་བྱིན་གྱིས་རློབས།། སྣང་སྲིད་ཕྱག་རྒྱ་
ཆེན་པོའི་ཞིང་མཆོག་ན།། ལྔ་བརྒྱའི་གཉེན་གཅིག་དྲན་པ་ནམ་མཁའ་སོགས།
གྲོལ་ཐོབ་བླ་མ་རྣམས་ལ་གསོལ་བ་འདེབས།། སྣང་བཞི་ཟད་སར་ཕྱིན་པར་བྱིན་
གྱིས་རློབས།། ཡེ་ཤེས་མེ་དཔུང་འབར་བའི་དཀྱིལ་འཁོར་ན།། སངས་རྒྱས་བསྟན་
སྲུང་ཡེ་ཤེས་དབལ་མོ་སོགས། བོན་སྐྱོང་གཏེར་བདག་རྣམས་ལ་གསོལ་བ་འདེབས།
ལམ་གྱི་བར་ཆད་ཞི་བར་བྱིན་གྱིས་རློབས། ཟབ་གཏེར་སྒོ་བརྒྱ་འབྱེད་པའི་ཕོ་བྲང་ན།
བསྟན་པའི་མངའ་བདག་གཤེན་ཆེན་ཀླུ་དགའ་སོགས། བོན་སྒོ་གསལ་བྱེད་རྣམས་
ལ་གསོལ་བ་འདེབས།། དགའ་བཞི་ཡེ་ཤེས་འབར་བར་བྱིན་གྱིས་རློབས། དབྱིངས་
རིག་འདུ་འབྲལ་མེད་པའི་ཀློང་ཡངས་ན། མཁྱེན་བརྩེའི་བདག་ཉིད་དགོངས་མཛོད་
ཆེན་པོ་སོགས། རྟོགས་ལྡན་གྲུབ་ཐོབ་རྣམས་ལ་གསོལ་བ་འདེབས། རིམ་གཉིས་རྣལ་
དུ་ཕེབས་པར་བྱིན་གྱིས་རློབས། བསྟན་པ་འཛིན་སྐྱོང་སྤེལ་བའི་གནས་མཆོག་ན།
རྒྱལ་བ་གཉིས་པ་མཉམ་མེད་བླ་མ་སོགས། བརྒྱུད་འཛིན་མཆོག་གྱུར་རྣམས་ལ་
གསོལ་བ་འདེབས།། འཇའ་ལུས་འཕོ་ཆེན་གྲུབ་པར་བྱིན་གྱིས་རློབས། སྤྱི་གཙུག་
ཉི་ཟླ་པདྨའི་གདན་སྟེང་ན།། རྒྱལ་ཀུན་ངོ་བོ་དྲིན་ཅན་བླ་མ་སོགས།། འགྲོ་འདྲེན་
སྐྱེས་བུ་རྣམས་ལ་གསོལ་བ་འདེབས།། དོན་གཉིས་ལྷུན་གྱིས་གྲུབ་པར་བྱིན་གྱིས་
རློབས།། ལུས་སྲོག་ལྟོས་མེད་བྱང་ཆུབ་དོན་གཉེར་ལ། ལུས་ལ་བདེ་དྲོད་མེ་དཔུང་
270



/
རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
འབར་བ་དང་།། ངག་ལ་སྔགས་ཀྱི་ནུས་པ་འབར་བ་དང་།། སེམས་ལ་རྟོགས་པའི་
ཡེ་ཤེས་འབར་བར་མཛོད། ཅེས་གསོལ་བ་བཏབ་པའི་བླ་མ་རྣམས་འོད་དུ་ཞུ་ནས་
རང་གི་སྤྱི་གཙུག་ནས་མར་ཐིམ་པས་སྐུ་གསུང་ཐུགས་ཀྱི་དབང་དང་བྱིན་རླབས་
ཐམས་ཅད་ཐོབ་པར་བསམ། ཞེས་གསོལ་བ་བཏབ་པའོ། །དེ་ནས་རླུང་སྦྱོར་ལ་འཇུག་པ་སྟེ་རང་གཞུང་
དུ་ལྟའོ། །རྗེས་ཀྱི་བྱ་བ་བསྔོ་སྨོན་ནི བདག་གི་སྒོ་གསུམ་ཡང་དག་དགེ་བ་འདི། འགྲོ་ཀུན་བླ་མེད་
བྱང་ཆུབ་འཐོབ་པའི་ཕྱིར། འཁོར་གསུམ་མི་དམིགས་བདེ་ཆེན་དབྱིངས་སུ་བསྔོ།
ཀུན་ཀྱང་གདོད་མའི་ངང་ལ་མཉམ་གྱུར་ཅིག ། ཅེས་པ་འདིའང་བོན་འདི་ལ་མཆོག་ཏུ་མོས་པའི་དགེ་
བཤེས་གཡུང་དྲུང་ཡེ་ཤེས་མཚན་གྱིས་བསྐུལ་ངོར་ཤར་རྫ་བས་འཕྲལ་དུ་བརྩམས་པ་དགེའོ། །བཀྲ་ཤིས་སོ། ཛཡནྟུ།
བླ་མེད་ཐར་པའི་ལམ་བཟང་སྟོན་མཛད་པ།། སྟོན་པ་ཀུན་བཟང་རང་རིག་
དབྱེར་མེད་ཀྱི། ངོ་བོ་གཅིག་དྲིལ་བླ་མར་སྐྱབས་སུ་མཆི།། ཚེ་གཅིག་ལམ་མཆོག་
མཐར་ཕྱིན་བྱིན་གྱིས་རློབས།། དེ་ལ་འདིར་རྫོགས་པ་ཆེན་པོ་སྐུ་གསུམ་རང་ཤར་
གྱི་ཁྲིད་ཉམས་སུ་ལེན་ཚུལ་ལ། ཐོག་མར་སེམས་ཅན་ཐམས་ཅད་ཀྱི་དོན་དུ་སངས་
རྒྱས་ཀྱི་འབྲས་བུ་ཐོབ་པར་བྱ། དེའི་ཆེད་དུ་ལམ་མཆོག་འདི་ཉམས་སུ་བླང་བར་
བྱའོ་སྙམ་པ་འདི་ཤིན་ཏུ་གལ་ཆེ་བའི་སྔོན་འགྲོ་བཀའ་ལུང་རྒྱ་མཚོའམ་ལྟུང་བཤགས་
ཀྱི་ཁྲིད་ལྟ་བུའི་ཀུན་སློང་བཅོས་ཚུལ་གྱིས་བློ་སྦྱོང་ལ་ཞག་ཡུན་ཏུ་འབད་ལ་ནན་
ཏན་བྱའོ། །དེ་ནས་རྒྱུད་སྦྱོང་བ་ལམ་གྱི་རྨིངས་གཞི་ཡིན་པས་ཐོག་མར་མི་རྟག་
གིས་བློ་སྦྱོང་ནི་ཨ་ཁྲིད་ཐུན་མཚམས་བཅོ་ལྔ་པའི་དབུ་ནས། ཞེན་པ་རང་ལོག་གི་
ཕཊ༔ ཅེས། ང་ང་ཟེར་བའི། ལྟར་ཁ་ནང་དུ་ལོག་ནས་ཞིབ་ཏུ་རང་རྒྱུད་ལ་ཁེལ་
ངེས་ཀྱི་དཔྱོད་སྒོམ་ལ་འབད་པ་དང་། དེ་ནས་ལྟུང་བཤགས་ཀྱི་ཁྲིད་ལྟར་དལ་
འབྱོར་རྙེད་དཀའ་བར་བསམ་པ་སོགས་བློ་ལྡོག་རྣམ་བཞི་ནས་ཕར་ཕྱིན་དྲུག་ཡན་
ཆད་ལ་ནང་རེ་བཞིན་དུ་ལན་གྲངས་བསྐྱལ་ནས་ཡང་ཡང་བསྒོམ་པ་དང་། ཉིན་
27



ཀུན་མཁྱེན་ཤར་རྫ་པ་བཀྲ་ཤིས་རྒྱུལ་མཚན་གྱི་གསུང་འབུམ།
གུང་ནས་བསྒོམ་རིམ་ཐར་ལམ་མྱུར་བགྲོད་ལྟར་སྔོན་འགྲོ་འབུམ་དགུའི་བསགས་
སྦྱོང་སྨྲ་བ་བཅད་ལ་བསྐྱེད་རིམ་དང་མི་འབྲལ་བར་བསོག །མཎྜལ་འབུལ་བའི་
འབྲུ་ནས་ནི་འབྱོར་པ་དང་བསྟུན། ཕྱག་ནི་ནུས་ན་རྐྱང་ཕྱག་ཁོ་ནར་འཚལག གཞན་
ཡང་སཱཙཱ་འབུམ་ཕྲག་དང་། ཆུ་གཏོར་འབུམ་ཕྲག་སོགས་ཤིན་ཏུ་གལ་ཆེ་བས་
འགྲོ་ངེས་བྱ། དེ་ནས་སྐུ་གསུམ་རང་ཤར་ལྟར་ཞི་གནས་འཇོག་ལ་རིག་པ་རྩད་
གཅོད་གོ་མ་ལོག་པར་ཞལ་ཁྲིད་དང་བཅས་པས་གདམས་ངག་ཐེབས་ངེས་བྱ།
དེའི་རྗེས་འཁོར་འདས་རུ་ཤན་དབྱེ་བའི་སྤྱོད་པ་ལའང་སྦྱང་ཞིང་། ནང་གི་རུ་ཤན་
དབྱེ་བ་ལ་ཨ་རྫོགས་སྙན་གསུམ་གྱི་རིགས་དྲུག་རང་སྦྱོང་ཞག་ཞེ་དགུ་རེ་ལ་སྨྲ་
བཅད་བྱ་ལ་འབད། དེ་ནས་ལུས་ངག་ཡིད་གསུམ་སྦྱོང་བ་སྙིང་ཐིག་ལྟར་རམ་སྐུ་
གསུམ་རང་ཤར་ལྟར་ཉམས་སུ་བླངས་ལ། རྣལ་དབབ་ལ་ཟླ་བ་གསུམ་དང་སོར་
ཞུགས་ཞག་བདུན་རེ་ལས་མི་ཉུང་བར་བྱ། འདི་སྐབས་བློས་དཔོག་ན་དབྱིངས་
རིག་མཛོད་སྨད་དུམ་ལྟར་མཚན་མའི་ཏིང་ངེ་འཛིན་དགུ་ལ་བློའི་མྱོང་བ་ཐོན་པར་
དེ་ནས་གཏུམ་མོ་ལྟར་རྩ་ཐིག་རླུང་གསུམ་ཞག་བརྒྱུར་ཉམས་སུ་བླངས་པའི་
མཐར་ལི་ཕྱོད་བདུན་པ་གསང་ཐུར་བཅུད་ལེན་དང་བཅས་པའི་མཐར་ཐོན་ངེས་
སུ་བྱ་ལ། སྤྱིར་ཡང་ཐུན་བཞི་ལ་འབད་ཅིང་ཉམས་མྱོང་རྟོགས་པ་ལ་ཉམས་ལེན་
གྱི་མཐིལ་བྱེད་པ་ལ་ནི་དཔོན་སློབ་གཉིས་ཀས་རྩལ་བཏོན་དགོས། འདི་སྐབས་
རྣམས་སུ་དངོས་གཞི་སྐུ་གསུམ་རང་ཤར་གྱི་རྩ་རླུང་སྦྱོང་ལ་བོགས་འདོན། དེ་ནས་
སྙན་རྒྱུད་ཀྱི་འོད་གསལ་བདུན་སྐོར་དང་། སྐུ་གསུམ་རང་ཤར་གྱི་འོད་གསལ་
བདུན་སྐོར་གཉིས་ཞག་ཞེ་དགུ་རེ་མཚམས་བསྡོམས་ལ་གཞུག །དབང་པོ་དང་
བསྟུན་ལ་སྙིང་ཐིག་ལྟར་རམ་སྐུ་གསུམ་རང་ཤར་གྱི་དངོས་གཞི་ཁྲེགས་ཆོད་ལ་
ཉམས་ལེན་གྱི་གཞུང་ཤིང་བྱ། འདི་སྐབས་ཉིན་མཚན་ནང་ནུབ་འཆི་ཀས་ཐབས་
272



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ལམ་དྲུག་སྐུ་གསུམ་རང་ཤར་ལྟར་རམ་སྡེ་སྣོད་མཛོད་ལྟར་འབད་པ་འདོན། སྔར་
དགོང་གི་ཉམས་ལེན་ཟེར་གཉིས་འཛོམ་དུས་དང་ཟླ་བ་མར་མེ་སོགས་ལ་བསྟེན་
ནས་ཐོད་རྒལ་གྱི་ཉམས་ལེན་ལ་ཚེ་སྐྱལ། དེ་དག་ལ་ལོ་གསུམ་མམ་ལོ་བདུན་ནམ་
དགུའམ་བཅུ་གཉིས་ལ་སོགས་མི་ཚེ་སྐྱལ་ནས་ཉམས་ལེན་ལ་གདིང་ལོན་པར་
བྱའོ། །ཨ་ཧོ། །བསྟན་པའི་སྙིང་པོ་གཡུང་དྲུང་བོན་མཆོག་བཀའ།། གདམས་པའི་
བཅུད་དྲིལ་སྐུ་གསུམ་རང་ཤར་ཁྲིད།། ཉམས་སུ་ལེན་ཚུལ་ལོང་བའི་མིག་བུ་བཞིན།
ཐར་པའི་ལམ་ཁྲིད་དེད་དཔོན་འདི་ཀོ་རྨད། ཅེས་པ་འདིའང་རིན་སྤུངས་མཆོག་སྤྲུལ་ཤེས་རབ་
རྣམ་རྒྱལ་གྱིས་བསྐུལ་ངོར་ཤར་རྫའི་བྱ་བྲལ་བཀྲ་ཤིས་རྒྱལ་མཚན་གྱིས་རྔ་ཡུལ་གྱི་བཤད་སྒྲུབ་བསྟན་པའི་གླིང་ཆེན་པོ་
བཀྲ་ཤིས་སྨིན་གྲོལ་འཁྱིལ་གླིང་དགོན་དུ་སྦྱར་བའོ། །བཀྲ་ཤིས་སོ། །དགེའོ། །
ལས་དང་པོ་བའི་སེམས་སྐྱོང་ཐབས་བཞུགས་སོ། །
༄༅།། བླ་མ་དམ་པ་རྣམས་ལ་ཕྱག་འཚལ་ལོ། །བློ་དང་པོ་བ་གང་ཞིག་ཐེག་པ་ཆེན་
པོའི་ལམ་ལ་བཀྲི་བ་ལ། དམིགས་རྟེན་ཨའམ་ལྷ་སྐུ་གང་རུང་ལ་རང་སེམས་མི་ཡེངས་
པར་རྩེ་གཅིག་ཏུ་ཁྲིག་གེར་གཏད་པས། ལྕགས་སྦུབས་ནས་ཆུ་འདྲེན་པ་ལྟ་བུ་
རྒྱུན་མེད་དུ་དུང་ངེར་གནས་པ་དང་། འགའ་ཞིག་དམིགས་པ་ལ་མི་གནས་པ་དྲན་
རྟོག་ཕྲ་མོ་འཕྲོ་བས་སེམས་ཚབས་ཚུབས་ལ་ཡ་ང་བ་འབྱུང་སྟེ། ཁོས་སྟོང་གསུམ་
ཡུད་གཅིག་ལ་བསྐོར་ནས་དམིགས་པའི་སྟེང་དུ་ལྷན་ནེར་གནས་འོང་བས་རང་
ངོ་ཟིན་ཐོག་ནས་དྲན་འགྱུ་ཕྲ་མོ་འཕྲོ་ཡང་མི་གནོད་པས་དུས་རྒྱུན་དུ་རང་རིག་
རང་ངོ་སྐྱོང་བ་ལ་འབད་པ་གལ་ཆེ། མཚན་མེད་ལ་མཉམ་པར་འཇོག་པའི་དུས་
སུའང་སྔ་བསམ་ཕྱི་མནོའི་རྟོག་པ་ཐམས་ཅད་རྦད་ཀྱིས་གཅོད་ནས་རང་སེམས་
གནས་ལུགས་ཀྱི་ཐོག་ཏུ་ཁྲིག་གེར་བཞག་པས། བཞག་ཐོག་ཏུ་དྲན་རྟོག་མི་འཕྲོ་
བར་ལྷང་ངེར་གནས་པ་དེ་ལ་གནས་པ་ཟེར། གནས་ཐོག་ནས་དྲན་རྟོག་ཕྲ་མོ་འཕྲོ་
273



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བ་ནི་འགྱུ་བ་ཟེར། འགྱུ་བ་རང་ངོ་ཟིན་ནས་གནས་ངོར་རང་དག་ཏུ་སོང་སྟེ་
གཞིའི་ངོ་བོ་ལྷག་གེར་མཐོང་བ་ནི་རིག་པ་ཟེར། བླ་མ་ཁ་ཅིག་གིས། དྲན་རྟོག་རང་
གིས་རང་ངོ་མཐོང་བ་ལ་རིག་པ་ཟེར་ཏེ་དེ་མ་ཡིན། དྲན་རྟོག་རང་གིས་རང་ངོར་
མཐོང་བ་ནི་རྗེས་ཤེས་ཁྱད་པར་ཅན་ཏེ། སྐྱེ་འགག་ཅན་གྱི་རང་བཞིན་ཡིན། རིག་
པ་ནི་སྐྱེ་འགག་གནས་གསུམ་དང་བྲལ་བ་སྟེ། གྲོལ་ས་ཅེར་མཐོང་ཉིད་ལ་འདོད་
དོ། །དེ་ལྟར་གཞིའི་ཐོག་ནས་དྲན་རྟོག་ཕྲ་མོ་འཕྲོ་ཡང་འཕྲོ་ཐོག་དེར་ངོས་ཟིན་
འོང་བས་དེས་ཀྱང་མི་གནོད། དེས་ན་སེམས་རང་གི་རང་བཞིན་གནས་ལུགས་
ཀྱི་སྟེང་དུ་མི་འཇོག་པར་གནས་པ་ཁོ་ན་དོན་དུ་གཉེར་ནས་འཛིན་རྟོག་གིས་བཅིངས་
པ་ནི་གཟུང་འཛིན་རང་ཁ་མ་སྟེ་གནས་དགའ་འགྱུར་སྡུག་ཅན་གྱི་ལྟ་བས་ས་མི་
ཆོད་པས། དེའི་ཕྱོགས་སུ་མ་ཞེན་པ་གལ་ཆེ། ཞེས་པའང་དགེ་བཤེས་རྩ་བའི་ཞལ་ངོར་ཝ་ལོ་མཆོག་
སྤྲུལ་གཡུང་དྲུང་ཐོགས་མེད་ལ་ཤར་རྫ་པས་གདམས་སོ། །ལྟ་མེད་སྟོང་པའི་རང་མདངས་དེ་མཇལ་
ཤེས་ན་ལྟ་བ་ཡིན། སྒོམ་མེད་རིག་པའི་རང་སོ་དེ་ཡེངས་མི་ཤེས་ན་སྒོམ་པ་ཡིན།
སྤྱོད་མེད་ཡེ་ཤེས་ལྷུག་པ་རུ་འཆར་ཤེས་ན་སྤྱོད་པ་ཡིན། བོན་སྐུ་ཡེ་ཐོག་རང་ཆས་
སུ་ཡོད་ཤེས་ན་འབྲས་བུ་ཡིན། སྣང་བའི་དངོས་པོས་སེམས་ལ་ཐུག་པ་མེད།
ལྟར་སྣང་ཡང་སེམས་ཀྱི་སྣང་བ་ཡིན། རྣམ་པར་རྟོག་ཅེས་སེམས་ལ་གྲུབ་པ་མེད།
ཅི་ལྟར་ཤར་ཡང་རྩལ་གྱི་ཡེ་ཤེས་ཡིན། བསྒོམ་དང་མ་བསྒོམ་སེམས་ལ་གསལ་འགྲིབ་
མེད། རྟག་པར་སྟོང་ཆེན་དོ་ར་ཡངས་པར་གནས། ཞེས་ཤར་རྫ་པས་གསུངས་སོ། ། ལྟ་ཡུལ་
སྟོང་པས་མཐོང་རྒྱུ་མེད། ལྟ་མཁན་སྟོང་པས་ངོས་བཟུང་མེད། ལྟ་བའི་ངོ་བོ་འདི་
ཞེས་མེད། ཞེས་དང་། འདི་ཡིན་མེད་པའི་ཐོག་ཏུ། ཐོག་མཐའ་མེད་པ་ཡེ་གནས།
ཞེས་དང་། སྣང་བ་མ་ཡིན་སྟོང་པ་མིན། གང་ཡང་མ་ཡིན་པ་དེ་ཡིན་ནོ། །ཞེས་དང་། རྟོག་
མེད་ཀྱི་རིག་པ་གར་འཕྱོ་འཕྱོ། གང་ཤར་ཤར་ཡེ་ཤེས་རང་ཤར་ཤར། ཅི་སྣང་སྣང་
།
274



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
སྟོང་གཟུགས་རང་སྣང་སྣང་། བདེ་ཆམ་ཆམ་སེམས་ཉིད་བདེ་ཆམ་ཆམ། སྟོང་
ཕྱལ་ཕྱལ་ཀུན་གཞི་སྟོང་ཕྱལ་ཕྱལ། གསལ་ཧྲིག་ཧྲིག་རིག་པ་གསལ་ཧྲིག་ཧྲིག ཞེས་
ཤར་རྫ་པས་སོ།། དགེའོ། །
275



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྫོགས་པ་ཆེན་པོ་སྐུ་གསུམ་རང་ཤར་ལས།
ཐུན་མོང་གཏུམ་མོའི་ཉམས་ལེན་ཡེ་ཤེས་
མེ་དཔུང་བཞུགས་སོ།།
༄༅།། རང་བཞིན་ཀུན་ཁྱབ་འདུས་མ་བྱས་ཀྱི་བུམ།།
རང་རིག་ཡེ་ཤེས་གཏིང་གསལ་གཞོན་ནུའི་སྐུ།།
རང་ལས་མི་གཞན་ཚོགས་བརྒྱད་ལྷ་ཚོགས་བསྐོར།
རང་བྱུང་དཀྱིལ་འཁོར་ཀློང་ལ་ཕྱག་འཚལ་ལོ།།
གསང་ལམ་སྡེ་སྣོད་ལ་རྟེན་ནས།།
ཐབས་ལམ་རྩ་རླུང་ཉམས་ལེན་སྒོ།།
ཟབ་ལམ་མཐར་ཐུག་འདི་ན་དབྱེ།།
མྱུར་ལམ་འཐོབ་འདོད་འཇུག་པར་རིག།
དེ་ལ་འདིར་རྫོགས་པ་ཆེན་པོ་སྐུ་གསུམ་རང་ཤར་ལས་ཚེ་གཅིག་སངས་
རྒྱས་སྒྲུབ་པའི་གདམས་པ་ཟབ་མོ་ཐབས་ལམ་གནད་ཀྱི་མན་ངག་འདི་ལ་གཉིས།
གཏུམ་མོ། །སྙོམས་འཇུག་གོ །དང་པོ་ལ་གཉིས། རྩ་རླུང་ཐིག་ལེའི་རྣམ་དབྱེ།
དེ་ཉིད་ཉམས་ལེན་དུ་འཁྱེར་ཚུལ་ལོ། །དང་པོ་ལ་གསུམ། གསང་སེམས་ལས།
གནས་པ་རྩ། གཡོ་བ་རླུང་། རྟེན་པ་ཐིག་ལེ། ཅེས་པའོ། །དང་པོ་གནས་པ་རྩ་
ལ་གསུམ་ངོ་བོ། ངེས་ཚིག །དབྱེ་བའོ། །དང་པོ་ངོ་བོ་ནི་སྦུ་གུ་དང་བཅས་པར་
ཁྲག་དང་ཆུ་རླུང་རྒྱུ་བའོ། གཉིས་པ་ངེས་ཚིག་ནི། ལུས་དང་དབང་པོ་སྲོག་དོན་
276



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
སྙིང་ཐམས་ཅད་ཀྱི་རྩ་བར་གྱུར་པས་ན་རྩ་ཞེས་བྱ་ལ། ཡང་ན་སྐྱེ་གནས་འཕེལ་
འགྲིབ་འཆི་བ་ཡེ་ཤེས་སྐྱེ་བའི་རྩ་བ་ཡིན་པས་རྩ་ཞེས་བྱའོ། །
གསུམ་པ་དབྱེ་བ་ནི། གཞི་ཡེ་སངས་རྒྱས་པའི་ལུང་ལས། རྩ་བ་གཅིག་ལ་ཡེ་
ཤེས་སྡོང་པོ་གསུམ། འཁོར་ལོ་ལྔ་ལ་ཡེ་ཤེས་ཞེ་ལྔ་གནས། ཕྱི་རྩར་ཁྲག་རྒྱུ་ནང་རྩེར་
སྦྲགས་མ་རྒྱུ། གསང་རྩར་རླུང་རྒྱུ་རྩ་ཆེན་བརྒྱ་རྩ་བརྒྱད། རྩ་ཕྲན་སུམ་བརྒྱ་བརྒྱད་
ཁྲི་ཞི་སྟོང་ཕྱེ། ཞེས་པས། རྩ་བ། ཡན་ལག །ཉིང་ལག །ལོ་མ་བཞི་ལས་དང་པོ་
ལ་ལྔ། ཡེ་ཞེས་རྒྱུ་བའི་རྩ་ལྔ། འོད་རྒྱུ་བའི་རྩ་ལྔ། རླུང་རྒྱུ་བའི་རྩ་ལྔ། ཁྲག་རྒྱུ་བའི་
རྩ་ལྔ། ཐིག་ལེ་རྒྱུ་བའི་རྩ་ལྔའོ། དང་པོ་ནི། རྩ་བ་གཅིག་ཅེས་པ་ནི། སྙིང་གི་དཀྱིལ་
ན་རྩའི་རྒྱལ་པོ་ཤེལ་ཀང་ཀ་རི་འདྲ་བ། རིང་ཐུང་ཚོན་གང་བ། འཕྲ་སྦོམ་རྟ་རྔ་
བཅུ་ཚལ་ཙམ་དུ་ཡོད་དེ་ཡེ་ཤེས་གཉུག་མའི་རྩ་ཞེས་བྱ་བ་རང་བྱུང་གི་རིག་པའི་
རྟེན་གནས་བྱེད་དོ། །སྙིང་གི་རྩ་དེ་ལ་བློན་པོའི་རྩ་བཞི་གྱེས་ཏེ། མིང་ནི་སྲིད་པ་
གཞི་འཛིན་གྱི་རྩ། དབང་པོ་གསལ་བྱེད་ཀྱི་རྩ། འཁོར་ལོ་བསྒྱུར་བྱེད་ཀྱི་རྩ། གསལ་
བྱེད་མདངས་འབྱིན་གྱི་རྩ་ཞེས་བྱའོ། །སྡོང་པོ་གསུམ་ནི། གཡས་རྐྱང་མ་དཀར་
མོ་ཐབས་ཀྱི་རྩ་དང༌། གཡོན་རོ་མ་དམར་མོ་ཤེས་རབ་ཀྱི་རྩ་དང་། དབུས་ཨ་
བ་དྷུ་ཏི་བྱང་ཆུབ་ཀྱི་རྩ་གསུམ་མོ། །ཡང་ལུང་ཁ་ཅིག་ནས་གཡས་རྐྱང་མ། གཡོན་
རོ་མ། མདུན་ཉུང་ཟུག །རྒྱབ་ཉུང་མ། དབུས་ཀུན་འདར་མ་དང་ལྔ་བཤད་པ་
ཡང་ཡོད་དོ། །དེས་ན་བདེ་ཆེན་ལ་སོགས་འཁོར་ལོ་ལྔ་གཅིག་ཏུ་བརྩི། སྙིང་རྩ་
ལ་སོགས་དྭངས་མ་ལྔ་གཅིག་ཏུ་བརྩི། སྡོང་པོ་གསུམ་དང་ལྔ་ནི་ཡེ་ཤེས་རྒྱུ་བའི་
རྩ་ལྔའོ། །གཉིས་པ་འོད་རྒྱུ་བའི་རྩ་ལྔ་ནི། སྙིང་རྩ་དབང་པོ་གསུམ་བྱེད་ལས་གྱེས་
ཏེ། མིང་དཀར་འཇམ། ལྗང་འཇམ། དམར་འཇམ། སྔོ་འཇམ། སེར་འཇམ་
ལྔ་དབང་པོའི་སྒོ་ལྔ་ན་ཟུག་པའོ། །
-
277



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསུམ་པ་རླུང་རྒྱུ་བའི་རྩེ་ལྔ་ནི་སྙིང་རྩ་འཁོར་ལོ་བསྒྱུར་བྱེད་ལས་གྱེས་ཏེ། དོན་
ལྔ་ནས་མགོ་དང་ཡན་ལག་བཞི་ལ་ཟུག་པའོ། །བཞི་པ་ཁྲག་རྒྱུ་བའི་རྩ་ལྔ་ནི་སྙིང་
རྩ་གསལ་བྱེད་མདངས་འབྱིན་ལས་གྱེས་ཏེ་མིང་སྙིང་སྐྱེད་པ་སུམ་བསྒྲིལ་མ། གློ་
བ་སྐྱེད་པ་དྲི་བྲལ་མ། མཆིན་པ་སྐྱེད་པ་དགུ་རྩེ་མ། མཁལ་མ་སྐྱེད་པ་རག་སྦོམ་མ།
མཚེར་པ་སྐྱེད་པ་སྨྱུག་གུ་མ་དང་ལྔ་སྟེ་གོང་ལྟར་དོན་ལྔ་ནས་མགོ་ཡན་ལག་ལ་
ཟུག་པའོ། །
ལྔ་པ་ཐིག་ལེ་རྒྱུ་བའི་རྩ་ལྔ་ནི་སྙིང་གི་སྲིད་པ་གཞི་འཛིན་ལས་སྟོད་སྨད་བར་
གསུམ་ལ་གྱེས་ཏེ། རྩེ་གཅིག་ལྟེ་བར་ཟུག་ནས་སྲིད་པ་ཆགས་པའི་གཞི་བྱེད། རྩ་
གཅིག་ཐུགས་ཀར་ཟུག་ནས་དྲན་པ་གསོ་བའི་སྒྲོན་བྱེད། རྩ་གཅིག་མགྲིན་པར་
ཟུག་ནས་གསུང་དབྱངས་སྒྲོག་པའི་ང་རོ་བྱེད། རྩ་གཅིག་སྤྱི་བོར་ཟུག་ནས་བྱང་
ཆུབ་ཐོབ་པའི་ལམ་བྱེད། རྩ་གཅིག་གསང་བར་ཟུག་ནས་ས་བོན་རྒྱུ་བའི་རྐྱེན་བྱེད་
དོ། །གཉིས་པ་ཡན་ལག་གི་རྩ་བརྒྱ་དང་རྩ་བརྒྱད་དེ། དེ་ཡང་གླད་པ་དར་གྱི་
དཔྱང་ཐག་སུམ་ཅུ་རྩ་གཉིས། བྱང་ཁོག་འཕྲུལ་གྱི་མདོ་འཛིན་སུམ་ཅུ་རྩ་གཉིས།
ཡན་ལག་གུར་གྱི་འཐེན་ཐག་སུམ་ཅུ་རྩ་གཉིས་དང་དགུ་བཅུ་རྩ་དྲུག །གཞུང་པ་
རྩའི་རྒྱལ་པོ། སྲོག་རྩ་རྩེའི་རྒྱལ་མོ་གཉིས་ལས་གྱེས་པ་སྦས་པའི་རྩ་དྲུག །མངོན་
དུ་རྒྱུ་བའི་རྩེ་དྲུག་དང་བརྒྱ་རྩ་བརྒྱད་དོ། །དེ་ཡང་དཔྱང་ཐག་རྩི་དཀར་ཡིན་པས་
རླུང་རྒྱུ། མདོ་འཛིན་འཆུག་མེད་ཡིན་པས་འདྲེས་མ་རྒྱུ། ཡན་ལག་གཡོ་བསྐྱོད་
ཡིན་པས་ཁྲག་རྒྱུའོ། །གསུམ་པ་ཉིང་ལག་སུམ་བརྒྱ་དྲུག་ཅུ་ནི། ཕྱི་བདག་སྲིབ་
ཀྱི་མཚོན་རྩ་བརྒྱ་ཉི་ཤུ །བར་རུས་པའི་འདྲེན་རྩ་བརྒྱ་ཉི་ཤུ །གསལ་བ་དོན་སྙིང་
གཟུང་རྩ་བརྒྱ་ཉི་ཤུའོ། །
བཞི་པ་ལོ་མ་བརྒྱད་ཁྲི་བཞི་སྟོང་ནི། རླུང་གི་འཕར་རྩ་ཉི་ཁྲི་ཆིག་སྟོང་། མཁྲིས་
278



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
པའི་གྲོད་རྩ་ཉི་ཁྲི་ཆིག་སྟོང་། བད་ཀན་ལྗོན་རྩ་ཉི་ཁྲི་ཆིག་སྟོང་། ཁྲག་གི་རྒྱུ་རྩ་ཉི་
ཁྲི་ཆིག་སྟོང་། དེ་ཡང་ཉིང་ལག་ལ་བདུན་བརྒྱ་ཉི་ཤུ་དང་། ལོ་མར་ཉི་ཁྲི་བདུན་
འབུམ་གྱེས་པ་ནི་ཡིག་ཚོགས་ལ་འཇིགས་ནས་མ་དྲངས་སོ། །རྒྱུད་འགྲེལ་ལས།
རྩ་ཆེན་ཆུན་ཐག་བརྐྱང་པ་འདྲ། རྩ་བློན་ཚོན་སྐུད་དྲང་པ་འདྲ། རྩ་བྲན་དྲ་བ་
འབྲེལ་པ་འདྲ། ཞེས་པ་ལ། སྐྱོན་ཡོན་ཐམས་ཅད་རྩ་ལས་འབྱུང་བ་སྟེ། དེ་ཉིད་
ལས། འོད་ཀྱི་རྩ་ལྔ་འགག་ན་གླེན། དྭངས་མའི་རྩེ་ལྔ་ཞ་ན་ལྐུགས། རླུང་རྩ་མཁྲིས་
པས་གང་ན་རྒྱལ། སྦྲག་རྩ་ཁྲག་གིས་གང་ན་གཉིད། སྲོག་རྩ་རླུང་གིས་གཡོས་ན་
ཡེ་ཤེས་རྩེ་འགག་དོན་དམ་འགོག་ཅེས་གསུངས་སོ།།
གཉིས་པ་རླུང་ལགསུམ། རྣམ་བཞག །རྣམ་གྲངས། རྣམ་དབྱེའོ། །དང་པོ་ནི། རླུང་གི་
རྣམཔར་བཞག་པ་ཙམགྱི་དབང་དུ་བྱས་ན་ལས་ཀུན་བྱེད་པ་ཡིན་ཏེ གསུང་རབ་ལས། ཀུན་
ནས་ཉོན་མོངས་པ་འཁོར་བའི་རླུང་དང་རྣམ་པར་བྱང་བ་མྱ་ངན་ལས་འདས་
པའི་རླུང་ཞེས་བྱའོ། །ཞེས་པས་ལས་གང་ཞིག་སྡུག་བསྔལ་དང་བདེ་བ་སྐྱེད་བྱེད་
དོ། །གཉིས་པ་རྣམ་གྲངས་ལ་གསུམ། རྒྱས་འབྲིང་བསྡུས་གསུམ་མོ། །དང་པོ་ནི།
སྲིད་པའི་རླུང་རིན་པོ་ཆེ་ཞེས་བྱ་སྟེ་གསུང་རབ་ལས་གསུང་པའི་ཉི་ཤུ་རྩ་ལྔའོ། །གཉིས་
པ་ནི། དགུ་སྟེ། བོན་ཉིད་ཀྱི་དབྱིངས་རླུང་ཞེས་བྱ་བ་རང་བཞིན་ངོ་བོ་ཉིད་ཀྱི་ལས་
བྱེད་པ། ཡེ་ཤེས་ཀྱི་བདེ་རླུང་ཞེས་བྱ་བ་ཡེ་ཤེས་སྐྱེ་བའི་ལས་བྱེད་པ། རིག་པའི་
རང་རླུང་ཞེས་བྱ་བ་རང་བྱུང་དེ་ཁོ་ན་ཉིད་ཀྱི་ལས་བྱེད་པ། ཡིད་ཀྱི་དྲན་རླུང་
ཞེས་བྱ་བ་འགྱུ་བྱེད་སྣ་ཚོགས་ཀྱི་ལས་བྱེད་པ། ལས་ཀྱི་ཤུགས་རླུང་ཞེས་བྱ་བ་བར་
དོའི་ལས་བྱེད་པ། ཉོན་མོངས་པའི་རྩུབ་རླུང་ཞེས་བྱ་བ་དུག་ལྔའི་ལས་བྱེད་པ།
འདུ་བའི་འཁྲུག་རླུང་ཞེས་བྱ་བ་ཁམས་འཁྲུག་ནད་བསྐྱེད་པའི་ལས་བྱེད་པ། སྲིད་
པའི་སྟོབས་རླུང་ཞེས་བྱ་བ་སྣོད་བཅུད་ཆགས་པའི་ལས་བྱེད་པ། བསྐལ་པའི་
279



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཇིག་རླུང་ཞེས་བྱ་ཕྱི་ནང་བཤིག་པའི་ལས་བྱེད་པ་དང་དགུའོ། །དེ་རྣམས་རེ་རེ་
ལ་ཡང་ལྔ་ལྔ་སྟེ། བོན་ཉིད་ལ་སྐུ་ལྔའམ་ཡེ་ཤེས་ལྔ། རིག་པ་ལ་ཡུལ་དང་དོན་དང་
ལས་དང་འཁྲུལ་པ་དང་མི་འཁྲུལ་པ་རིག་པའི་རླུང་ལྔའོ། །ལས་ཀྱི་ཤུགས་ལ་བཟང་
ངན་བཏང་སྙོམས་བདེ་སྡུག་གི་རླུང་ལྔའོ། །ཉོན་མོངས་ལ་དུག་ལྔའི་རླུང་ལྔའོ། །འདུ་
བ་ལ་རླུང་མཁྲིས་པད་ཀན་འདུས་ལྡན་དུ་སྐྱེད་བྱེད་གཉིས་དང་ལྔའོ། །སྲིད་པ་ལ་
དག་མ་དག་ཕྱི་སྣོད་ནང་བཅུད་བར་དོའི་སྲིད་པ་ལྔའི་རླུང་ལྔའོ། །བསྐལ་པ་ལ་
ཐུགས་རྗེ་ཤུགས་དང་འཁོར་བུ་ཆུང་དང་ཚེ་དང་དུས་དང་ལས་དང་འཇིག་བྱེད་
ཀྱི་རླུང་ལྔའོ། །དེ་ལྟར་དབྱེ་བས་རླུང་གི་རྣམ་གྲངས་བཞི་བཅུ་རྩ་ལྔའོ། །
གསུམ་པ་བསྡུས་པའི་རྣམ་གྲངས་ལ་གསུམ། སྲིད་པའི་རླུང་། ལྷན་སྐྱེས་ཀྱི་རླུང་།
སྒོམ་པའི་རླུང་ངོ་། །དང་པོ་ནི། སྲོག་འཛིན་པ་སྦུ་གུ་སེལ་བ་ལ་སོགས་འབུམ་ལས་
གསུངས་པ་རྣམས་སོ། །གཉིས་པ་ནི་གོང་དུ་བཤད་པའི་རླུང་དགུ་ལྔ་བཞི་བཅུ་རྩ་
ལྔའོ། །གསུམ་པ་ལ་བཞི། རང་འགག །རྩིས་འགག །བཙན་ཐབས་འགག །རིམ་
འགོག་གོ །དང་པོ་ནི། མཐར་ཐུག་སངས་རྒྱས། ཆ་མཐུན་སེམས་དཔའ། ལྟར་
སྣང་བསམ་གཏན་གྱི་ལྷ་རིགས་རྣམས་ཀྱི་དབུགས་འགྲོ་འོང་རྣམ་པ་མེད་པ་དག་
གོ །གཉིས་པ་ནི། གོང་གི་བོན་ཉིད་ཀྱི་དབྱིངས་རླུང་ལ་སོགས་དགུ་ལ་ཉིས་སྟོང་
བཞི་བརྒྱ་རེ་ཕྱེ་བས་ཉིན་ཞག་ཕྲུག་གཅིག་ལ་ལྷན་སྐྱེས་ཀྱི་རླུང་ཉི་ཁྲི་ཆིག་སྟོང་དྲུག་
བརྒྱ་རྒྱུ་བས། དེ་དག་གིས་བསྐྱེད་པའི་བདེ་སྡུག་བཟང་ངན་ལེགས་ཉེས་དགའ་
འགྱོད་གཉིད་སད་སྐྱེ་འཆི་དུ་མ་འབྱུང་བ་གྲངས་སུ་བརྩིས་ནས་འགོག་པ་སྟེ། ཤེས་
བྱ་ཕྲ་བས་རྫོགས་པ་དཀའོ། །གསུམ་པ་ནི། རླུང་བུམ་པ་ཅན་ཞེས་བྱ་བ་སྟེང་འོག་
རླུང་གཉིས་ཁ་སྦྱར་དུ་དགང་པ་སྟེ། འདིར་འཆད་འགྱུར་ཀྱི་དངོས་གཞིའི་རླུང་
ལྟ་བུའོ། །བཞི་པ་ལ་བཞི་ལས། དང་པོ་སྲོག་འཛིན་པའི་རླུང་ཞེས་བྱ་བ་
ས་བྱ་བ་སྲོག་སྩོལ་
280



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གཅུད་ལ་བོར་བ་སྟེ། རླུང་སེམས་འཕྲོ་རྟོག་ཆད་པའི་སྐབས་ལྟ་བུའོ། །གཉིས་པ་
སྦུ་གུ་སེལ་བའི་རླུང་ཞེས་བྱ་བ་རྩ་སྦུབ་རྣམ་པར་བསེང་བ་སྟེ། རྩ་ལམ་སྦྱང་བའི་
རླུང་ལྟ་བུའོ། །གསུམ་པ་སྨན་དུ་ཆེ་བའི་རླུང་ཞེས་བྱ་བ་གཏུམ་མོས་ནད་རྣམས་
བུ་གར་འབྱིན་པ་སྟེ། གེགས་སེལ་གྱི་སྐབས་ནས་བྱུང་བའི་རླུང་ལྟ་བུའོ། །བཞི་པ་
བདེ་བ་བསྐྱེད་པའི་རླུང་ཞེས་བྱ་བ་དབུ་མའི་རྩ་ཁ་འབྱེད་པ་སྟེ། སྙོམས་འཇུག་
གི་རླུང་ལྟ་བུའོ། །
གསུམ་པ་རླུང་གི་རྣམ་དབྱེ་ལ་གསུམ། རྩ་བ། ཡན་ལག །ཉིང་ལག་གི་རླུང་
ངོ་། དང་པོ་ལ་ལྔ་ཚན་བཅུ་བདུན་ཡོད་པས། དང་པོ་རྩ་བའི་རླུང་ལྔ་ནི། གཞི་ཡེ་
སངས་རྒྱས་པའི་རྒྱུད་ལས། རྩ་བའི་རླུང་ལྔ་གྱེན་རྒྱུ་སྲོག་འཛིན་དང་། མེ་མཉམ་
ཁྱབ་བྱེད་ཐུར་སེལ་རིམ་པའོ། །ཞེས་གྱེན་རྒྱུའི་རླུང་། སྲོག་འཛིན་གྱི་རླུང་། མེ་
མཉམ་གྱི་རླུང་། ཁྱབ་བྱེད་ཀྱི་རླུང་། ཐུར་སེལ་གྱི་རླུང་རིན་པོ་ཆེ་དང་ལྔའོ། །གཉིས་
པ་གནས་ས་ལྔ་ནི། སྔ་མ་ལས། གནས་ས་མགོ་སྙིང་ལྟེ་བ་ལྟེ་འོག་གསང་། ཞེས་
རླུང་ལྔ་རིམ་པ་ལྟར་ལུས་གནས་ཀྱི་འཁོར་ལོ་ལྔར་གནས་ཤིང་། བྱེ་བྲག་ཏུ་གྱེན་
རྒྱུ་བྲང་ནས་སྣ་སྒོ་གླད་པ། སྲོག་འཛིན་སྙིང་། མེ་མཉམ་ལྟེ་བ་དང་ཕོ་ཁ། ཁྱབ་
བྱེད་ལྟེ་འོག་དང་ལུས་སྤྱི། ཐུར་སེལ་རྒྱུ་ཞབས་འོག་སྒོ་གསང་བར་གནས་སོ། །གསུམ་
པ་གཟུགས་དབྱིབས་ནི། གཟུགས་ནི་གདུགས་རིན་འཁོར་པད་གཡུང་དྲུང་འདྲ།
ཞེས་གྱེན་རྒྱུ་གདུགས། སྲོག་འཛིན་རིན་པོ་ཆེ་། མེ་མཉམ་དཔལ་འཁོར། ཁྱབ་བྱེད་
ཉི་ཟེར། ཐུར་སེལ་སྦུད་པ་ལྟ་བུ་ཡོད་དོ། །བཞི་པ་བྱེད་ལས་ལྔ་ནི། བྱེད་ལས་
དབུགས་སྲོག་དྲོད་ལས་འབྱིན་པར་བྱེད། ཅེས་དང་གྱེན་རྒྱུས་དབུགས་རྒྱུ་བས་ཟས་
མིད་པ་གཏམ་སྨྲ་བར་བྱེད། སྲོག་འཛིན་པས་སྲོག་བཟུང་ཞིང་བློ་སྟོབས་དང་ལྡན་
པར་བྱེད། མེད་མཉམ་གྱིས་ཟས་འཇུ་དྲོད་སྐྱེ་ལུས་གསོ་པར་བྱེད། ཁྱབ་བྱེད་ཀྱིས་
28



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལུས་ཅན་གྱི་ལས་ཕལ་ཆེར་བྱེད། ཐུར་སེལ་བཤང་གཅི་དང་ཐིག་ལེ་འབྱིན་སྡོམ་
བྱེད་དོ། །ལྔ་པ་དགོངས་གཞི་ལྔ་ནི། དགོངས་གཞི་སྨྲ་ཚེ་འབར་འཕྲུལ་བདེ་བ་རྒྱས།
ཞེས་གྱེན་རྒྱུས་ཚངས་པའི་དབྱིངས་མཛོད་རྡོལ། སྲོག་འཛིན་པས་ཚེ་རིང་དྲན་
པ་གསལ། མེ་མཉམ་གྱིས་བདེ་དྲོད་འབར། ཁྱབ་བྱེད་ཀྱིས་རྫུ་འཕྲུལ་ཐོག་ཆག་
མེད་པར་སྟོན། ཐུར་སེལ་བདེ་བ་རྒྱས་ཤིང་རྩི་ཁ་འབྱེད་དོ། །དྲུག་པ་ཁ་དོག་ལྔ་
ནི། ཁ་དོག་སེར་དཀར་དམར་ལྗང་སྔོ་བར་སྟོན། ཞེས་གྱེན་རྒྱུ་སའི་རླུང་སྟེ་སེར།
སྲོག་འཛིན་ནམ་མཁའི་རླུང་སྟེ་དཀར། མེ་མཉམ་མེ་ཡི་རླུང་སྟེ་དམར། ཁྱབ་བྱེད་
རླུང་གི་རླུང་སྟེ་ལྗང་། ཐུར་སེལ་ཆུའི་རླུང་སྟེ་སྔོ། ཞེས་སོ། བདུན་པ་ཡོན་ཏན་ལྔ་
ནི། ཡོན་ཏན་དབང་རྩོལ་གཟུང་ཤུགས་སྟོབས་འཕེལ་འདེགས། ཅེས་གྱེན་རྒྱུས་
དབང་པོ་བསྐྱེད། སྲོག་འཛིན་པས་སྲོག་སྩོལ་བསྐྱེད། མེ་མཉམ་གྱིས་ལུས་བཟུང་
བསྐྱེད། ཁྱབ་བྱེད་ཀྱིས་ཡན་ལག་ལ་སྟོབས་ཤུགས་བསྐྱེད། ཐུར་སེས་རོ་སྨད་ཀུན་
འདེག་པའོ། །བརྒྱད་པ་མེད་སྐྱོན་ལྔ་ནི། མེད་སྐྱོན་ཞུགས་འཐིབ་འཆི་བཤལ་ལྡང་
མི་ནུས། ཞེས་གྱེན་རྒྱུ་མེད་ན་ངག་ལྐུགས་དབང་པོ་འཐིབས། སྲོག་འཛིན་མེད་
ན་བརྒྱལ་བའམ་འཆི། མེ་མཉམ་མེད་ན་ཟས་སྐྱུག་འཁྲུ་བཤལ་བྱེད། ཁྱབ་བྱེད་
མེད་ན་ལྡང་མི་ནུས། ཐུར་སེལ་མེད་ན་རྩ་ཆུ་འགག་གོ །དགུ་པ་སྒོམ་སྟོབས་ལྔ་ནི།
སྒོམ་སྟོབས་འཕུར་ལྡིང་སྦར་འདོན་ཆགས་ལམ་སྤྱོད། ཞེས་གྱེན་རྒྱུ་མགྲིན་པ་
བསྒོམས་པས་འཕུར་བ་བོན་དབྱངས་སྒྲོགས་པ། སྲོག་འཛིན་སྙིང་གར་སྒོམ་པས་
དགའ་སྤྲོ་དང་དྭངས་བ་བསྐྱེད་ཡེ་ཤེས་འབར། མེ་མཉམ་ལྟེ་བར་བསྒོམ་པས་བདེ་
དྲོད་སྐྱེ། ཁྱབ་བྱེད་ཡན་ལག་ལ་སྒོམ་པས་གྲུབ་རྟགས་སྣ་ཚོགས་འབྱུང་། ཐུར་སེལ་
གསང་བར་བསྒོམས་པས་ཐིག་ལེ་འཛིན་འདྲེན་འགྲམ་པ་ལ་དབང་ཐོབ། བཅུ་
པ་ཉོན་མོངས་འགྱུར་སྐྱོན་ལྔ་ནི། འགྱུར་སྐྱོན་རྫུན་ཁྲོ་བརྒྱལ་རྐུ་མི་ཚངས་སྤྱོད།
ཉེས་
282



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གྱེན་རྒྱུ་མ་ཟིན་ན་རྫུན་ཕྲ་ངག་འཁྱལ་ཚིག་རྩུབ་འབྱུང་། སྲོག་འཛིན་མ་ཟིན་ན་
འཁྲོ་འཚིག་རྣམ་རྟོག་འཕེལ། མེ་མཉམ་མ་ཟིན་ན་གཉིད་འཐིབས་བྱིང་། ཁྱབ་
བྱེད་མ་ཟིན་ན་རྐུ་འཕྲོག་དང་བྱ་བྱེད་མང་
། ཐུར་སེལ་མ་ཟིན་ན་གཡེམ་སྤྱོད་དང་
འདོད་ཆགས་རྒྱུ། བཅུ་གཅིག་པ་འཛིན་ཐབས་ལྔ་ནི། འཛིན་ཐབས་སྡོམ་ཀློད་
གཅར་བསྐུམ་འབྱེད་འཛུམ་བྱ། ཅེས་གྱེན་རྒྱུ་སྣའི་དབང་པོ་སྡོམ་ཞིང་ཚངས་བུག་
འཕོང་། སྲོག་འཛིན་ཤེས་པ་ཀློད་ཅིང་བསྟིམ་པའི་ཚུལ་བྱ། མེ་མཉམ་དཀྱིལ་ཀྲུང་
བྱ་ལ་རྒྱ་མཚོ་བྲག་ལ་བཅར། ཁྱབ་བྱེད་མགོ་བོ་དང་ཡན་ལག་རྣམས་བསྐུམ། ཐུར་
སེལ་འོག་སྒོ་དབྱེ་འཛུམ་བྱེད་ཚུལ་བྱའོ། །བཅུ་གཉིས་པ་ཟིན་རྟགས་ལྔ་ནི་ཟིན་
རྟགས་འཕུར་དང་གྲོང་འཇུག་སྤྲུལ་བསྒྱུར་ནུས། ཞེས་གྱེན་རྒྱུ་ཟིན་ན་འཕུར་ཞིང་
ལྷ་གནས་བགྲོད། སྲོག་འཛིན་ཟིན་ན་ཚེ་རིང་གྲོང་འཇུག་ནུས། མེ་མཉམ་ཟིན་
ན་ཆུ་ལ་བྱིང་བ་མེད། ཁྱབ་བྱེད་ཟིན་ན་ཕུང་པོ་སྤྲུལ་བསྒྱུར་ལ་དབང་ཐོབ། ཐུར་
སེལ་ཟིན་ན་ཆགས་ལམ་གྱི་ཡོན་ཏན་ཐམས་ཅད་ཐོབ། བཅུ་གསུམ་པ་ལོག་སྐྱོན་
ལྔ་ནི། ལོག་སྐྱོན་འཁོར་སྨྱོན་མཁྲིས་འཁྲུག་ཞི་བར་འགྱུར། ཞེས་གྱེན་རྒྱུ་ལོག་ན་
ཀླད་ཡུས་འཁོར་བ་དང་ངག་ལྐུགས། སྲོག་འཛིན་ལོག་ན་སྙིང་རླུང་ལངས་སྨྱོ་
བའམ་བརྗེད་དད་ཆེ། མེ་མཉམ་ལོག་ན་མཁྲིས་པ་དང་སྐྲན་དང་དམུ་ཆུ་སོགས་
ནད་འབྱུང་། ཁྱབ་བྱེད་ལོག་ན་ཡན་ལག་ཞ་འཁུམ་གྲུམ་བུར་འགྱུར། ཐུར་སེལ་
ལོག་ན་མཁལ་མ་ན་ཞིང་འདུ་བ་འཁྲུག །བཅུ་བཞི་པ་ལོག་ནོན་ལྔ་ནི། ལོན་ནོན་
མནན་བཀུ་དུབ་རྒྱུག་གྱེན་དུ་འདྲེན། ཞེས་བཅོས་ཐབས་གྱེན་རྒྱུ་ལ་སྟེང་རླུང་ཐུར་
དུ་མནན་ལ་ཤེས་པ་འོག་སྒོར་གཏད། སྲོག་འཛིན་ལ་བཀུ་མཉེ་བྱ་ཞིང་མཉམ་
བཞག་ལ་ཡུན་རིང་དུ་འབད། མེ་མཉམ་ལ་རྒྱུག་མཆོང་དང་ཕོ་བར་ཆང་ལྕགས་
བརྒྱབ་ཅིང་དྲག་ཏུ་འཕུར། ཁྱབ་བྱེད་ཡན་ལག་འཕུར་སུབ་དང་བརྐྱང་བསྐུམ་
283



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བྱ། ཐུར་སེལ་ལ་སོག་རླུང་གྱེན་དུ་དྲང་ཞིང་རྒྱ་མཚོ་འཕང་ལ་གཏད། བཅོ་ལྔ་པ་
སྦྱར་སོ་ལྔ་ནི། སྦྱར་སོ་རྩ་གནས་འཁོར་ལོ་སྐུ་ལྔ་བཞེད། ཅེས་གྱེན་རྒྱུ་སྤྱི་བོ་བདེ་
ཆེན་འཁོར་ལོ་དང་སྦྱར་ཏེ་བོན་སྐུ། སྲོག་འཛིན་སྙིང་ག་བོན་གྱི་འཁོར་ལོ་དང་སྦྱར་
ཏེ་རྫོགས་སྐུ། མེ་མཉམ་ལྟེ་བ་སྤྲུལ་པའི་འཁོར་ལོ་དང་སྦྱར་ཏེ་སྤྲུལ་སྐུ། ཁྱབ་བྱེད་
ཡན་ལག་ཀུན་དང་སྦྱར་ཏེ་ངོ་བོ་ཉིད་སྐུ། ཐུར་སེལ་ལྟེ་འོག་གསང་བའི་འཁོར་ལོ་
དང་སྦྱར་ཏེ་བདེ་བ་ཆེན་པོའི་སྐུའོ། །བཅུ་དྲུག་པ་ལམ་གྱི་འབྲས་བུ་ལྔ་ནི། འབྲས་
བུ་ལམ་དྲུག་ཀུན་ཀ་མངའ་བསྙེམས་པ། ཞེས་གྱེན་རྒྱུའི་འབྲས་བུ་འཕོ་བ་ལ་དབང་
ཐོབ་པ་དང་ཚངས་བུག་རྡོལ། སྲོག་འཛིན་གྱི་འབྲས་བུ་སྲོག་སྩོལ་གནད་དུ་ཚུད་ཅིང་
དམིགས་པ་ལ་གནས། ཁྱབ་བྱེད་ཀྱི་འབྲས་བུ་སྒྱུ་ལུས་སྤྲུལ་བསྒྱུར་བྱེད་པ་འབྱུང་།
མེ་མཉམ་གྱི་འབྲས་བུ་རྨི་ལམ་དང་འོད་གསལ་ཟིན། ཐུར་སེལ་གྱི་འབྲས་བུ་ཆགས་
ལམ་གྱི་དངོས་གྲུབ་མ་ལུས་པ་ཐོབ་པའོ། །བཅུ་བདུན་པ་མཐར་ཐུག་གི་འབྲས་བུ་
ནི། རྒྱུས་ལས་ཡང་དག་འབྲས་བུ་རྩ་གནས་ལྔ་པོ་དེར། རླུང་ལྔས་ཐིག་ལེ་དྲང་པའི་
ཡོན་ཏན་ལ། འོག་སྒོར་དྲངས་པས་བདེ་ཆེན་སྤྲུལ་སྐུ་ཐོབ། ལྟེ་བར་དྲངས་པས་
གསལ་བ་རྫོགས་སྐུ་ཐོབ། སྙིང་ཁར་དྲངས་པས་མི་རྟོག་བོན་སྐུ་ཐོབ། མགྲིན་པར་
དྲངས་པས་གཏང་སྙོམས་མངོན་བྱང་སྟེ། སྤྱི་བོར་དྲངས་པས་བདེ་ཆེན་ཡེ་སངས་
རྒྱ། ཞེས་གསུངས་སོ། །དེ་ལྟར་རྩ་བའི་རླུང་ལྔ་པོ་དེ་དག་རྩེ་གསུམ་འཁོར་ལོ་ལྔ་
ལ་གནས་པས་རྩ་བའི་རླུང་ཞེས་བྱའོ། །གཉིས་པ་ཡན་ལག་གི་རླུང་ནི་རྩ་ཆེན་
བརྒྱ་རྩ་བརྒྱད་ལ་གནས་པའོ། །
གསུམ་པ་ཉིང་ལག་གི་རླུང་ནི། མཚོན་རྩ་སུམ་བརྒྱ་དྲུག་ཅུ། མགོ་ལུས་ཡན་
ལག་གི་རྩ་བདུན་བརྒྱ་ཉི་ཤུ །འདུ་བའི་རྩ་བརྒྱད་ཁྲི་བཞི་སྟོང་། རྩ་བྲན་ཉི་ཁྲི་བདུན་
འབུམ་རྣམས་སུ་གནས་པའོ། །གསུམ་པ་ཐིག་ལེའི་རྣམ་བཞག་ལ་དྲུག །གྲུབ་པ་
284



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
སྐུའི་ཐིག་ལེ་བཞི་བཅུ་རྩ་ལྔ། སྣང་བ་ཕྱིའི་ཐིག་ལེ་བཞི་བཅུ་རྩ་ལྔ། རང་རིག་ནང་
གི་ཐིག་ལེ་བཞི་བཅུ་རྩ་ལྔ། གཡུང་དྲུང་གསང་བའི་ཐིག་ལེ་བཞི་བཅུ་རྩ་ལྔ། ཡང་
དག་དོན་གྱི་ཐིག་ལེ་བཞི་བཅུ་རྩ་ལྔ། ཡེ་ཤེས་ལྷའི་ཐིག་ལེ་བཞི་བཅུ་རྩ་ལྔ། དེ་དག་
ཕྱེ་ན་ཐིག་ལེ་གཉིས་བརྒྱ་དང་བདུན་བཅུ་ཡོད། དང་པོ་གྲུབ་པ་སྐུའི་ཐིག་ལེ་ནི་
གཞི་ཡེ་སངས་རྒྱས་པའི་རྒྱུད་ལས། ཡེ་ཤེས་གནས་ལ་ལུས་ཡོད་དེ་ལ་རྩ། དེ་ལ་ཁྲག་
གནས་ཞག་བཅུད་ཐིག་ལེ་གྲུབ། ཐིག་ལེ་བདེ་གནས་དེ་ལ་མཁའ་འགྲོ་གནས།
མཁའ་འགྲོ་གནས་སར་བདེ་ཆེན་ཡེ་ཤེས་གནས། ཡེ་ཤེས་དེ་ལ་བདེ་བ་ཆེན་པོའི་
སྐུ། གནས་ཕྱིར་གྲུབ་པ་སྐུའི་ཐིག་ལེ་བསྟན། ཞེས་གང་ལ་ཡེ་ཤེས་གནས་པ་དེ་ལ་
ལུས་གནས། ལུས་གནས་པ་ལ་རྩ་གནས། རྩེ་གནས་པ་ལ་ཁྲག་གནས། ཁྲག་
གནས་པ་ལ་ཞག་གནས། ཞག་གནས་པ་ལ་ཐིག་ལེ་གནས་ཐིག་ལེ་གནས་པ་ལ་ཟག་
བཅས་ཀྱི་བདེ་བ་གནས། བདེ་བ་གནས་པ་ལ་མཁའ་འགྲོ་གནས། མཁའ་འགྲོ་
གནས་པ་ལ་ཡེ་ཤེས་གནས། ཡེ་ཤེས་ལ་བདེ་བ་ཆེན་པོའི་སྐུ་གནས་པའོ། དེ་ལྟར་
གནས་པའི་ཐིག་ལེ་བཞི་བཅུ་རྩ་ལྔ་པོ་དེ་དག་ལུས་ཀྱི་འཁོར་ལོ་ལྔ་ལ་གནས་པས་
དེ་ལས། དང་པོ་ནི། རྒྱུད་འགྲེལ་ལས། སྤྱི་བོ་བདེ་ཆེན་འཁོར་ལོར་བཞི་གནས་
པ། ཞེས་དང་། གཡས་དཀར་ཤིན་ཤོན་ཐིག་ལེས་གསལ་བ་བསྐྱེད། གཡོན་དམར་
མང་རུམ་ཐིག་ལེས་བདེ་བ་བསྐྱེད། ཙང་རི་ཀླད་པའི་ཐིག་ལེས་བཏང་སྙོམས་
བསྐྱེད། པུ་ཙམ་ཧྲི་ཁའི་ཐིག་ལེས་བྱང་ཆུབ་བསྐྱེད་པའོ། །ཞེས་སོ། གཉིས་པ་ནི།
མགྲིན་པ་ལོངས་སྤྱོད་འཁོར་ལོར་བརྒྱད་གནས་པ། ཞེས་སྲོག་རྩོལ་སྲོག་གི་ཐིག་
ལེས་ཚེ་འཛིན་པར་བྱེད། ས་ལེ་སྒྲོན་མའི་ཐིག་ལེས་སྤྱན་གསལ་བར་བྱེད། རྫུ་འཕྲུལ་
སྒྲ་རྒྱལ་ཐིག་ལེས་རྣ་བ་གསང་བར་བྱེད། གཡུ་བུན་རླུང་གི་ཐིག་ལེས་སྣ་བུག་སྲུང་
བར་བྱེད། བདུད་རྩི་རོལ་པའི་ཐིག་ལེས་ལྗགས་ཀྱི་ངར་འདོན་པར་བྱེད། བྱིན་ཆེན་
235



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལུས་ཀྱི་ཐིག་ལེས་རྩལ་སྟོབས་བསྐྱེད་པར་བྱེད། རྫུ་འཕྲུལ་ཕྱག་གི་ཐིག་ལེས་ཕྲིན་
ལས་སྒྲུབ་པར་བྱེད། ཐར་པ་དབུ་ཡི་ཐིག་ལེས་ལམ་སྒོ་འབྱེད་པར་བྱེད་དོ། གསུམ་
པ་ནི། སྔ་མ་ལས། ཐུགས་ཀ་བོན་ཉིད་འཁོར་ལོ་བཞི་གནས་པ། ཞེས་ཟག་མེད་
ཡེ་ཤེས་ཐིག་ལེས་སེམས་ཉིད་བརྟན་པར་བྱེད། ཁུ་བྱུག་དྭངས་བའི་ཐིག་ལེས་སེམས་
ལས་སྤྲོ་བ་བསྐྱེད་པར་བྱེད། རྒྱལ་པོ་དབང་གི་ཐིག་ལེས་སེམས་སྟོབས་དང་ལྡན་
པར་བྱེད། ཡེ་ཤེས་དྲོད་ཀྱི་ཐིག་ལེས་སེམས་ལས་ཡེ་ཤེས་སྐྱེ་བར་བྱེད། གཡུང་དྲུང་
བརྟན་པའི་ཐིག་ལེས་བློ་བརྟན་པར་བྱེད་དོ། །བཞི་པ་ནི། ལྟེ་བ་སྤྲུལ་པའི་འཁོར་
ལོར་ཉེར་གཅིག་གནས། ཞེས་མཚེར་པ་ས་ཡི་ཐིག་ལེས་ལུས་བརྟན་པར་བྱེད།
གློ་བ་རླུང་གི་ཐིག་ལེས་ཡང་ཞིང་གཡོ་བར་བྱེད། མཆིན་པ་དྲོད་ཀྱི་ཐིག་ལེས་དབང་
པོ་དྭངས་བར་བྱེད། མཁལ་མ་ཆུའི་ཐིག་ལེས་ཤུགས་དང་ལྡན་པར་བྱེད། མང་
ས་ཤའི་ཐིག་ལེས་ལུས་རྒྱས་པར་བྱེད། ཁྲི་སེག་དབུགས་ཀྱི་ཐིག་ལེས་རླུང་སྟོབས་
སྐྱེད་པར་བྱེད། ནེ་རམ་དྲོད་ཀྱི་ཐིག་ལེས་བདེ་དྲོད་སྐྱེད་པར་བྱེད། ཏིང་མུར་ཁྲག་
གི་ཐིག་ལེས་གཟི་མདངས་རྒྱས་པར་བྱེད། ཟག་མེད་ས་ཡི་ཐིག་ལེས་ལུས་ཁམས་
རྒྱས་པར་བྱེད། རྒྱུན་མེད་ཆུའི་ཐིག་ལེས་མིག་བཀྲག་ཆེ་བར་བྱེད། དམིགས་མེད་
དྲོད་ཀྱི་ཐིག་ལེས་ལུས་ཁམས་དྲོས་པར་བྱེད། དཔག་མེད་ནམ་མཁའི་ཐིག་ལེས་
བཟོད་པ་སྐྱེ་བར་བྱེད། གཞུངས་པ་འདྲེན་པའི་ཐིག་ལེས་ཐམས་ཅད་སྡུད་པར་
བྱེད། པགས་པ་གཞི་ཡི་ཐིག་ལེས་ལུས་ཟུང་སྐྱེད་པར་བྱེད། ཚིལ་བུ་བཅུད་ཀྱི་ཐིག་
ལེས་ལུས་གཉེན་ཞིང་གཡོ་བར་བྱེད། ཀེང་ཆེན་རུས་པའི་ཐིག་ལེས་སྲ་འཁྲིག་སྐྱེད་
པར་བྱེད། རྒྱུ་འགྲུལ་རྩ་ཡི་ཐིག་ལེས་ལམ་སྒོ་འབྱེད་པར་བྱེད། རྨན་བུ་ཤའི་ཐིག་
ལེས་གཉེན་སྒོ་བཀག་པར་བྱེད། ཀུན་བཅུད་རྐང་གི་ཐིག་ལེས་ལུས་ཀྱི་མཁར་
བསྐྱེད་པར་བྱེད། དྭངས་མ་བཅུད་ཀྱི་ཐིག་ལེས་ལུས་ཀུན་གསོ་བར་བྱེད། འབར་
286



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
འཛག་ཞུན་སྡུད་ཐིག་ལེས་ལུས་སྨིན་པར་བྱེད་པའོ། །ལྔ་པ་ནི། གསང་བ་ཐབས་
ཤེས་འཁོར་ལོ་བརྒྱད་གནས་པ། ཞེས་ཟག་བཅས་ལུས་ཀྱི་ཐིག་ལེས་ས་བོན་འཛིན།
གཡོ་འཁྲུག་རྒྱུ་ལོང་ཐིག་ལེས་དྲི་ཆེན་འབྱིན། སྨིན་སྡུད་མཁྲིས་པའི་ཐིག་ལེས་རཀྟ་
རྒྱུ་སྲང་རྒང་པའི་ཐིག་ལེས་དྲི་ཆུ་བཟུང་། རྒྱས་བྱེད་ཕོ་བའི་ཐིག་ལེས་ཤ་སྟོབས་
འཕེལ། རྫུ་འཕྲུལ་ཞབས་ཀྱི་ཐིག་ལེས་རྐང་ཤད་སྐྱེད། མཛེས་པ་རྒྱན་གྱི་ཐིག་ལེས་
པ་སྤུ་འཕེལ སྙིགས་མ་དྲི་ཟའི་ཐིག་ལེས་ཤུལ་ལམ་སེལ། ཞེས་སོ། །དེ་དག་གནས་
ས་དངཔོ་ངོ་བོ་དང་མཚན་ཉིད་དང་སྤྱི་མིང་དང་ཡོན་ཏན་ལྔས་བསྟན་པར་ཕྱེ་བས་ཉིས་
བརྒྱ་དང་ཉི་ཤུ་རྩེ་ལྔ་འགྱུར་རོ། །དེ་ལྟར་ཡང་སྐུ་བཞི་ལྷུན་གྲུབ་ལས། གནས་ས་
ངོ་བོ་མཚན་ཉིད་སྤྱི་མིང་དང་། ཡོན་ཏན་ལྡན་པ་ལྔ་ལྔའི་དོན་ཚང་བ། ལུས་ཀྱི་
ཐིག་ལེ་དེ་ཉིད་རྣམ་གྲངས་ནི། ཉིས་བརྒྱ་ཉི་ཤུ་རྩ་ལྔ་མ་ཡི་ལུགས། ཀུན་གྲུབ་འདི་
ལྟར་མཁྱེན་པ་རྒྱལ་སྲས་ཡིན། ཞེས་སོ། །
གཉིས་པ་སྣང་བ་ཕྱིའི་ཐིག་ལེ་བཞི་བཅུ་རྩ་ལྔ་ནི། གཞི་ཡེ་སངས་རྒྱས་པའི་རྒྱུད་
ལས། ནང་དུ་རང་ལ་ཡོད་པའི་ཡོན་ཏན་རྩལ། ངོ་བོ་འགག་མེད་ཕྱི་ནས་འཆར་བ་
ཡིན། སྒོམ་ཚུལ་ཐབས་དང་ལྡན་པའི་ལྟས་མཐོང་ན། ས་མཚམས་ཚད་མར་བདེན་
པའི་ཐིག་ལེ་འཆར། ཞེས་འདིའི་དངོས་གཞི་ཐོད་རྒལ་དང་འོད་གསལ་གྱི་ཉམས་
ལེན་ལྟ་བུ་གནད་དུ་བསྣུན་པས་ཚད་དུ་ཕྱིན་པ་དང་སྣང་བ་ཕྱིའི་ཐིག་ལེ་འཆར་བས་
དེ་ལ་དགུ་ལས། དང་པོ་ཐིག་ལེའི་ཚད་ལྔ་ནི། སྐུ་བཞི་ལྷུན་གྲུབ་ལས། ཚད་ནི་ཉུངས་
འབྲས་མཐོ་འདམ་ནམ་མཁའ་ཞེས། ཐིག་ལེའི་ཚད་ཉུངས་འབྲུ་ཙམ་དང་། སྤྱན་
འབྲས་ཙམ་དང་། ཕོར་བུ་ཙམ་དང་། བསྲེ་ཕུབ་ཙམ་དང་། དེ་ལས་ཡུལ་ཁང་གང་
བ་ཙམ་དུ་འཆར་རོ། །གཉིས་པ་ཁ་དོག་ལྔ་ནི། སྔ་མ་ལས། ཁ་དོག་དཀར་སེར་
དམར་སྔོ་ནག་པོའོ། །ཞེས་ཁ་དོག་ཀྱང་དཀར་པོ། སེར་པོ། དམར་པོ། སྔོན་པོ།
237



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནག་པོའམ་མཐིང་ཀ་སྟེ་ལྔ་ཀ་ཚང་བ་
ང་བར་འཆར་བའོ། །གསུམ་པ་གཟུགས་དབྱིབས་ལྔ་
ནི། དེ་ཉིད་ལས། གཟུགས་ནི་ཟླུམ་མཉམ་ཟུར་ཕྱེད་ནར་མོར་འཆར། ཞེས། ཐིག་
ལེ་དེ་དག་དབྱིབས་ཟླུམ་པོ། གྲུ་བཞི། ཟླ་གམ། ཟུར་གསུམ། ནར་མོ་ལ་སོགས་
འཆར་རོ། །བཞི་པ་འཆར་ཚུལ་ལྔ་ནི། སྣང་ཚུལ་འགྲོ་འདུག་འཕར་འཕྱོ་བརྟན་
པའོ། །ཞེས་དེ་དག་ཀྱང་གཡོ་འགུལ་ཅུང་ཟད་དང་བཅས་པས་འདུག་པ་དང་།
དེ་ལས་ཆེས་གཡོ་འགུལ་བྱེད་པ་དང་། མི་འདུག་པར་ཡར་མར་དུ་འགྲོ་བ་དང་།
བྱ་ཁྲ་གཟན་ཚུགས་བཞིན་དུ་འཕར་བ་དང་། གཡོ་འགུལ་མེད་པར་བརྟན་པ་ཐོབ་
པ་འཆར་རོ། །ལྔ་པ་ཟེར་ལྔ་ནི། ཟེར་ལྔ་སྐྱིལ་རྐྱང་སྤུང་བསྐོར་ཟ་འོག་འདྲ།
ཞེས་ཟེར་གྱི་རྣམ་པ་སྐྱིལ་བ་ལྟ་བུ། རྐྱང་པ་ལྟ་བུ། སྤུངས་པ་ལྟ་བུ། བསྐོར་བ་ལྟ་
བུ། ཟ་འོག་ཁ་བྱེ་བ་ལྟ་བུ་འཆར་རོ། །དྲུག་པ་དོན་ལྔ་ནི། དོན་ལྔ་རང་བྱུང་ཡེ་
ཤེས་ལྔ་ཡིན་ཀྱང་། ཞེས་ཐིག་ལེ་ལྔ་པོ་དེ་དག་དོན་དུ། སྟོང་ཉིད། མེ་ལོང་། བྱ་
གྲུབ། སོར་རྟོགས། མཉམ་ཉིད་ཡེས་ཤེས་དང་ལྔའི་ངོ་བོ་ཡིན་ལ། བདུན་པ་
འཁྲུལ་ཚུལ་ལྔ་ནི། འཁྲུལ་པ་དུག་ལྔ་འཁྲུལ་སྐྱོན་འགྲོ་བ་ལྔ། ཞེས་རང་སྣང་དུ་
མ་རྟོགས་པའི་ཉོན་མོངས་པ་ཞེ་སྡང་། གཏི་མུག །འདོད་ཆགས། ཕྲག་དོག །
ང་རྒྱལ་ལྔར་འཛིན་པ་དང་། བརྒྱད་པ་འཁྲུལ་སྐྱོན་ལྔ་ནི། དུག་ལྔས་དམྱལ་བ།
བྱོལ་སོང་། ཡི་དྭགས། མི་དང་བཞི། ལྷ་ལྷ་མིན་གཉིས་དང་འགྲོ་བ་ལྔར་གྲུབ་
པའོ། །དགུ་པ་འབྲས་བུ་ལྔ་ནི། དེ་ལ་རང་སྣང་དུ་རྟོགས་པས་ཤར་གཡུང་དྲུང་
རིགས་ལ་སོགས་རིགས་ལྔའི་ཞིང་དུ་སྐུ་ལྔའི་འབྲས་བུ་འཐོབ་པའོ། །དེ་དག་རེ་
རེ་ལའང་ངོ་བོ་དང་དུས་དང་ས་མཚམས་དང་སྒོམ་ཚུལ་དང་འབྲས་བུ་ལྔ་ལྔར་
བཤད་པ་གཉིས་བརྒྱ་དང་ཉི་ཤུ་རྩ་ལྔར་འགྱུར་རོ། །དེ་ལྟར་གྱི་ཉམས་ལེན་མཐའ་
སྐྱོལ་ན་ཐིག་ལེ་ལས་སྐུ་དང་ཞིང་ཁམས་སྨིན་པ་སྟེ་ཐོད་རྒལ་དང་འོད་གསལ་
288



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ནང་དུ་ཞིབ་པ་བསྟན་ཟིན་ཏོ། །ད་ནི་ཉམས་སུ་བླང་བྱ་དངོས་བསྟན་པ་ཡོད་དོ། །
༈ ས་བཅད་གཉིས་པ་ཉམས་སུ་ལེན་བྱ་དངོས་ལ་གཉིས་ཏེ། རླུང་གི་ཉམས་
ལེན་དང་། ཕན་ཡོན་ནོ། །དང་པོ་ལ་གསུམ་སྟེ། སྔོན་འགྲོ། དངོས་གཞི། རྗེས་
བྱའོ། །དང་པོ་ལ་སྤྱིའི་སྔོན་འགྲོ། ཁྱད་པར་གྱི་སྔོན་འགྲོའོ། །དང་པོ་ལ་སྟོང་ར་
བསྒོམ་པ། རྩ་ལམ་སྦྱང་པའོ། །དང་པོ་ལ་གསུམ་ལས། ༧ དང་པོ་ལོངས་སྐུའི་
སྟོང་ར་ལྷ་བསྒོམ་པ་ནི། ལུས་གནད་ཚང་སྟང་གི་གནད་བདུན་བྱ་སྟེ། ཐོབ་བབས་
ལས། དཀྱིལ་ཀྲུང་འོག་རླུང་སྡོམ་པའི་གནད། མཉམ་བཞག་འདུ་བྱེད་བོར་བའི་
གནད། ཚིག་བསྲང་འཐོར་བུ་བསྡུད་པའི་གནད། མཚོ་སྐྱོད་ཐིག་ལེ་བསྡུས་པའི་
གནད། མགྲིན་བཀུག་སྨྲ་རྩོལ་བྲལ་བའི་གནད། རོ་འཛིན་དབང་པོ་རང་ཡན་
གནད། འཕྲག་ལྡིང་རྩེ་ལམ་དྲང་བའི་གནད། ཞེས་རྐང་པ་སྐྱིལ་ཀྲུང་། ལག་པ་
མཉམ་བཞག །སྒལ་ཚིགས་དྲངས་པོ། རྒྱུ་མ་སྒལ་པ་ལ་གཅར། མགྲིན་པ་དགུག །ལྕེ་
ཡར་རྐན་ལ་སྦྱར། འཕྲག་པ་གཉིས་ལྡིང་ལ་གནད་དུ་འགྲོ་བར་བྱའོ། །རླུང་གནད་
དབུགས་རང་སར་བཞག ། ༧ དམིགས་པའི་གནད་རང་ཉིད་འཁོད་པའི་གནས་
འདི་ཡང་ཐ་མལ་གྱི་སྣང་བ་འདི་ལྟ་བུ་མ་ཡིན་པར་གདོས་བཅས་ཀྱི་དངོས་པོ་
ཐམས་ཅད་འཁྱགས་པ་མཚོ་དཀྱིལ་དུ་ཞིག་པ་ལྟར་འོད་ལྔར་ལྡེམ་གྱིས་ཞུ་ནས།
གནས་མཁའ་སྤྱོད་བདེ་བ་ཆེན་པོའི་ཞིང་ཁམས་སུ་གྱུར་པ། དེའི་དབུས་སུ་ཡེ་ཤེས་
ལྔའི་ཕོ་བྲང་སྣང་ལ་རང་བཞིན་མ་གྲུབ་པ་མཚན་ཉིད་རྫོགས་པར་གསལ་གདབ་
ལ། ༧ དེ་ནས་གནད་དྲུག་ལས། སྟོང་པའི་ངང་ལས་ཡི་གེ་པཾ། འོད་ཞུ་པདྨ་
འདབ་སྟོང་ལྡན། དེ་ཡི་སྟེང་དུ་ཡི་གེ་ཨ། འོད་ཞུ་ཟླ་བ་ཤེལ་དཀར་འོད། དེ་ཡི་
སྟེང་དུ་ཡིག་འབྲུ་རམ། འོད་ཞུ་ཉི་མའི་དཀྱིལ་འཁོར་སེར། དེ་སྟེང་སྲོག་བྲལ་རོ་
གདན་སྟེང་། རིག་པ་ཡི་དམ་དབྱེར་མེད་པའི། ངོ་བོ་ཡི་གེ་མ་དམར་མོ། །དེ་ཉིད་
28



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འོད་དུ་ཞུ་བ་ལས། གྲི་གུག་མ་ཡིས་མཚན་པར་གྱུར། དེ་ཡང་གནས་གྱུར་རང་ཉིད་
ནི། ངོ་བོ་མཁའ་འགྲོ་འོད་ལྡན་མ། རྣམ་པར་ཐུགས་རྗེ་ཀུན་སྒྲོལ་སྐུ། དམར་མོ་
ཞལ་གཅིག་ཕྱག་གཉིས་མ། ཕྱག་གཡས་གྲི་གུག་ནམ་མཁར་ཕྱར། གཡོན་པས་
ཐོད་ཁྲག་ཐུགས་ཁར་འཛིན། ཞེས། ༧ གཞལ་ཡས་ཁང་དེའི་དབུས་སུ། སྟོང་
དེ་ཏིང་།ཉིད་དང་སྙིང་ཀུན་ཏིང་། རྗེའི་རྩལ་ རྒྱུ་ཏིང་མཆན། ལས་འཁྲུངས་པའི་ཡེ་པཾ་སྦྱང་བྱ་
སྐྱེ་གནས་སྦྱོང་བྱེད་མཆན། འོད་དུ་ཞུ་བ་ལས་སྣ་ཚོགས་པདྨའི་གདན་འདབ་མ་སྟོང་དང་
ལྡན་པའི་ཁ་གྱེན་དུ་ཕྱོགས་པ། དེ་ཡི་སྟེང་དུ་ཡི་གེ་ཨ་སྦྱང་བྱ་ཁུ་བ་མཆན། འོད་དུ་ཞུ་བ་
ལས་ཐབས་ཆེན་ཟླ་བའི་གདན་དཀར་ཀྱི་ལེ་བ། དེ་ཡི་སྟེང་དུ་ཡི་གེ་སྦྱང་བྱ་རྡུལ་མཆན།
རམ་འོད་དུ་ཞུ་བ་ལས་ཤེས་རབ་ཉི་མའི་གདན་དམར་སེར་ཀྱི་ལེ་བ། དེ་ཡི་སྟེང་
དུ་སྲོག་བྲལ་རོ་ཡི་གདན་དྲོད་དང་བཀྲག་མདངས་མ་ཉམས་པ། དེ་ཡི་སྟེང་དུ་
གསུང་གི་ཆོག་མཆན། ཡི་གེ་མ་དམར་མོ་འོད་དུ་ཞུ་བ་ལས་གྲི་གུག་ཐུགས་ཀྱི་ཆོག་མཆན། མ་ཡིས་
མཚན་པ། དེ་ཡང་འོད་ཀྱི་གང་བུ་འདྲིལ་བ་ལས་ངོ་བོ་མཁའ་འགྲོ་འོད་ལྡན་འབར་
མ་ཡིན་པ་ལ། རྣམ་པར་སྐུ་ཡི་ཆོ་ག་མཆན། ཡུམ་ཆེན་ཐུགས་རྗེ་ཀུན་སྒྲོལ་མ་སྐུ་མདོག་
དམར་མོ་དབང་གི་རང་བཞིན་ཅན་པདྨ་རཱ་གའི་ལྷུན་པོ་ལ་ཉི་མ་ཤར་བ་ལྟར།
ཞལ་གཅིག་ཕྱག་གཉིས་སྤྱན་གསུམ་ཁྲོ་འཛུམ་དུ་གཟིགས་པ། སྤྱི་གཙུག་ཕག་ཞལ་
ནག་པོ་ངུར་བ། ཕྱག་གཡས་ཟངས་ཀྱི་གྲི་གུག་དམར་པོ་ནམ་མཁའི་དབྱིངས་སུ་
ཕྱར་བ། གཡོན་པས་ཐོད་པ་ཁྲག་བཀང་ཐུགས་ཀར་འཛིན་པ། ཐོད་པ་སྐམ་པོ་
ལྔ་ཡིས་དབུ་ལ་བརྒྱན་པ། རློན་པ་ཁྲག་འཛག་པ་ལྔ་བཅུས་དོ་ཤལ་བྱས་པ། གཅེར་
བུ་རུས་པའི་རྒྱན་དྲུག་གིས་བརྒྱན་པ། ངོ་བོ་གྱེར་སྤུངས་དྲན་པ་ནམ་མཁའ་ཡིན་
པ་གནས་གྱུར་དབང་གི་ཁྲོ་རྒྱལ་དྲེགས་པ་སྤྱི་འདུལ་རྟ་དབུ་ཅན་མཚོན་པའི་གནམ་
ལྕགས་ཀྱི་ཁ་ཊཾ་གྲུ་མོ་གཡོན་པའི་ཁུད་དུ་འཁྱུད་པ། བརྒྱད་གཉིས་བཅུ་དྲུག་ལོན་
290



=4 ཐ
རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
པའི་ལང་ཚོ་ཅན། ཞབས་གཉིས་གཡས་བསྐུམ་གཡོན་བརྐྱང་སྟེ་པདྨ་ཉི་ཟླ་དང་
རོ་གདན་ལ་གར་གྱིས་བཞེངས་ཤིང་། ཡེ་ཤེས་ཀྱི་མེ་དཔུང་རབ་ཏུ་འབར་བའི་
དབུས་སུ་བཞུགས་པ། དེ་ཡང་སྟོང་ཆ་ནས་དངོས་པོ་གདོས་བཅས་ཀྱི་རྣམ་པར་
གྲུབ་པ་རྡུལ་ཙམ་ཡང་མེད་པ། གསལ་ཆ་ནས་སྤྱན་གྱི་དཀར་ནག་ཙམ་ཡང་མ་
བསྒྲིབས་པ། ཟུང་འཇུག་གི་ཆ་ནས་ཆུ་ནང་གི་ཟླ་གཟུགས་སམ། མེ་ལོང་གི་གཟུགས་
བརྙན་ལྟར་སྣང་ལ་རང་བཞིན་མེད་པར་བསམ་ལ། དེ་ལ་མ་ཡེངས་པར་སེམས་
རྩེ་གཅིག་ཏུ་གཏད་ལ་བསྒོམ་མོ། །དེ་ཡང་དམིགས་པ་ལ་མི་གནས་པར་རྣམ་རྟོག་
གི་དབང་དུ་ཤོར་ན། ༧ དབུ་གཙུག་ཕག་ཞལ་ནས་ཞབས་ཀྱི་ལོང་བུ་ཡན་ཆད་
ཀྱི་སྐུའི་རྣམ་པ་ཡིད་ལ་བྱེད་དེ། དེའང་བོན་ཐབས་ཅད་ཐིག་ལེ་ཉག་གཅིག་ལ་
འདུས་པའི་བརྡར་ཞལ་གཅིག་གསལ་བ། བདེན་གཉིས་དོ་མཉམ་པའི་བརྡར་ཕྱག་
གཉིས་ལྡན་པ། སྐུ་གསུམ་དགོངས་པ་སྟོན་པའི་བརྡར་སྤྱན་གསུམ་ཟངས་ཐལ་
དུ་གཟིགས་པ། བོན་སྐུ་སྐྱེ་བ་མེད་པའི་བརྡར་སྤྱི་གཙུག་ཕག་ཞལ་ནག་པོས་ངུར་
སྒྲ་སྒྲོགས་པ། རྣམ་རྟོག་ཟུག་རྔུ་མ་ལུས་རྩད་ནས་གཅོད་པའི་བརྡར་ཕྱག་གཡས་
གྲི་ཁུག་ནམ་མཁར་ཕྱར་བ། རྟོག་མེད་དབྱིངས་སུ་ཐམས་ཅད་རོ་སྙོམས་པའི་
བརྡར་གཡོན་པས་ཐོད་པ་ཁྲག་གིས་བཀང་བ་ཐུགས་ཀར་བསྣམས་པ། རིགས་
ལྔ་སངས་རྒྱས་ཀྱི་དགོངས་པ་ལྡན་པའི་བརྡར་ཐོད་པ་སྐམ་པོ་ལྔས་དབུ་ལ་བརྒྱན་
པ། འདུ་བྱེད་ལྔ་བཅུ་རྩ་གཅིག་གནས་སུ་དག་པའི་བརྡར་རློན་པ་ཁྲག་འཛག་པ་
ལྔ་བཅུ་རྩ་གཅིག་གིས་དོ་ཤལ་བྱས་པ། ཕ་རོལ་ཕྱིན་པ་དྲུག་གི་དོན་དང་ལྡན་པའི་
བརྡར་རུས་རྒྱན་དྲུག་གིས་བརྒྱན་པ། བདེ་བའི་གསང་ལམ་ཟབ་མོ་སྟོན་པའི་
བརྡར་ཞབས་གཡས་བསྐུམ་པའི་རྟིང་པ་བྷ་ག་ལ་གཏད་པ། བདུད་བཞི་ཟིལ་གྱིས་
གནོན་པའི་བརྡར་ཞབས་གཡོན་བརྐྱང་སྟེ་སྲོག་བྲལ་རོའི་སྙིང་གར་བརྫིས་པ།
29



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡབ་སྦས་པའི་བརྡར་གནམ་ལྕགས་ཀྱི་ཁ་ཊཾ་རྩེ་གསུམ་གྲུ་མོ་གཡོན་པའི་ཁུད་དུ་
འཁྱུད་པ། དེའང་དུག་གསུམ་རྩད་ནས་གཅོད་པའི་བརྡར་རྩེ་གསུམ་པ། འདས་
མ་འོང་ད་ལྟ་དུས་གསུམ་ལ་འགྲོ་དོན་མཛད་པའི་བརྡར་ཐོད་པ་སྐམ་པོ། ནེམ་
པོ་རློན་པ་གསུམ། ཟག་མེད་དགོངས་པ་སྟོན་པའི་བརྡར་བུམ་པ། ཕྲིན་ལས་
ཕྱོགས་བཅུར་རྒྱས་པའི་བརྡར་ལྗོན་ཤིང་། སྐྱེ་རྒ་ན་འཆིའི་བདུད་ལས་རྒྱལ་བའི་
བརྡར་རྡོ་རྗེ་རབ་བསྒྲམ་སྟེ། དེ་ལྟ་བུའི་དག་པ་དྲན་པ་མདོར་དྲིལ་ཙམ་ཡང་ཡ
ཡིད་ལ་བྱས་ནས་བསྒོམས་པས་ཐ་མལ་གྱི་ལུས་ཀྱི་ཞེན་པ་རང་ལོག་ཏུ་འགྲོ་བའི་
དགོས་པ་ཡོད་དོ། །དེ་ལ་ཞག་གསུམ་མམ་ལྔ་བདུན་ལ་སོགས་སུ་འབད་དོ། །
༧ གཉིས་པ་སྤྲུལ་སྐུའི་སྟོང་ར་རྩ་བསྐྱེད་པ་ནི། དེ་སྐད་དུ་གསེར་གྱི་ཐུར་མ་ལས།
དེ་ལྟར་གསལ་བའི་ལུས་ནང་དུ། རྩ་མཆོག་རྒྱལ་པོ་དབུ་མ་དང་། རོ་རྐྱང་གཉིས་
དང་འཁོར་ལོ་ལྔ། ཞག་གསུམ་བསྒོམ་ཐུན་རྩོལ་བ་བསྐྱེད། ༧ ཅེས་བཤད་མ་ཐག་
པའི་ལུས་ལྷ་སྐུར་གསལ་བའི་ཁོག་པའི་དཀྱིལ་ན་མས་ཡར་རྩེ་གསུམ་ཁང་པའི་ཀ་
བ་བཞིན་དུ་ཟུག་པ་ལ། དབུ་མའི་ཡར་སྣ་ཚངས་བུག་དང་གཡས་གཡོན་གཉིས་
Wམ་རི་སྟེ་སྣ་སྒོ་གཉིས་ལ་ཟུག་ཅིང་། མར་སྣ་ལྟེ་འོག་སོར་བཞིའི་ཐད་དུ་ཡི་གེ་ཆ་
ཡི་ཞབས་ལྟར་གནས་པ་ལ། རྩ་འདབ་མང་ཉུང་སོགས་ཀྱང་ལུང་མི་མཐུན་པ་མང་
ཡང་། འདི་ཡེ་ཁྲི་མཐའ་སེལ་དང་། མཁའ་འགྲོ་གསང་མཛོད་གཉིས་དགོངས་
པ་མཐུན་པར། ༧ སྤྱི་བོ་བདེ་ཆེན་འཁོར་ལོ་རྩ་འདབ་དཀར་པོ་སུམ་ཅུ་རྩ་གཉིས་
ཁ་མར་བལྟ་བ། མགྲིན་པ་ལོངས་སྤྱོད་འཁོར་ལོ་རྩ་འདབ་ལྗང་གུ་བཅུ་དྲུག་ཡར་
བལྟ་བ། ཐུགས་ཀར་བོན་ཉིད་འཁོར་ལོ་རྩ་འདབ་དམར་པོ་བརྒྱད་མར་བལྟ་བ།
ལྟེ་བ་སྤྲུལ་པའི་འཁོར་ལོ་རྩ་འདབ་སེར་པོ་རེ་བཞི་ཡར་བལྟ་བ། གསང་གནས་
བདེ་སྐྱོང་འཁོར་ལོ་རྩ་འདབ་སྔོན་པོ་ཉེར་བརྒྱད་འཕྲད་དུ་བལྟ་བ། དེ་རྣམས་
202



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གདུགས་ཀྱི་ཡུ་བ་ལ་རྩིབས་ཤིང་ཟུག་པ་ལྟར་དབུ་མ་ལ་ཟུག་ཅིང་སྦུབས་གཅིག་ཏུ་
གནས་པར་བསྐྱེད་དོ། །རྩ་འདབ་ཀྱི་ཁ་དོག་གཞན་དང་ཅུང་ཟད་མི་མཐུན་པར་
འདུག་ཀྱང་འདི་ཡང་རྩེ་ཀློང་ཆེན་གྱི་དགོངས་པ་ཡིན་ལ། འདི་ལྟར་འཐད་
པའི་སྒྲུབ་བྱེད་དབྱིངས་རིག་མཛོད་དུ་བཀོད་ཡོད་དོ།། ༧ འཁོར་ལོ་དེ་རྣམས་
ཀྱི་དབུས་སུ་རྩ་བའི་རླུང་ལྔ་པོ་དབྱིབས་རིགས་རྟགས་ཀྱི་རྣམ་པར་བསྒོམ་སྟེ། དེའང་
མགྲིན་པའི་འཁོར་ལོར་གྱེན་དུ་རྒྱུ་ཡི་རླུང་། དབྱིབས་གདུགས། ཁ་དོག་སེར་པོ།
ཐུགས་ཀའི་འཁོར་ལོར་སྲོག་འཛིན་པའི་རླུང༌། དབྱིབས་རིན་པོ་ཆེ། ཁ་དོག་
དཀར་པོ། ལྟེ་བའི་འཁོར་ལོར་མེ་དང་མཉམ་པའི་རླུང། དབྱིབས་འཁོར་ལོ། །ཁ་དོག་
དམར་པོ། གསང་བའི་འཁོར་ལོར་ཐུར་དུ་སེར་བའི་རླུང་། དབྱིབས་སྦུད་པ།
ཁ་དོག་སྔོན་པོ། རྩ་འདབ་རྣམས་སུ་ཀུན་ཏུ་ཁྱབ་པའི་རླུང་། དབྱིབས་ཉི་ཟེར།
ཁ་དོག་ལྗང་གུ་སྟེ། དེ་དག་ངོ་བོ་རླུང་ལ་སྨུགས་རླུང་གི་ཚུལ་དུ་ཀྱི་ཀྱི་ཀོར་ཀོར་བྱེད་
པ་ལ། དེ་ལ་སེམས་གཏད་ལ་བསྒོམ་མོ། །རྩ་འཁོར་ཐམས་ཅད་དམིགས་པ་གཅིག་
གིས་གསལ་ཐེབས་དཀའ་ན། དང་པོ་དབུ་མ་མཚན་ཉིད་བཞི་ལྡན་ལ་དམིགས་
པ་གཏད་དེ། དེའང་དྲང་བའི་མཚན་ཉིད་ཆུ་ཤིང་གི་སྡོང་པོ་ལྟ་བུ། ཕྱི་སྔོ་བའི་
མཚན་ཉིད་བཻཌཱུརྱའི་མདོག་ལྟ་བུ། ཁ་དབྱེ་བའི་མཚན་ཉིད་རག་དུང་གྱེན་དུ་
བསྟན་པ་ལྟ་བུ། རང་བཞིན་མ་གྲུབ་པའི་མཚན་ཉིད་འོད་ཀྱི་སྦུ་གུའི་རྣམ་པར་
ཅན་ནམ། ཡང་ན་གནད་དྲུག་ལས། དེ་ཡང་མཚན་ཉིད་བཞི་དང་ལྡན། དྲང་བ་
ཆུ་ཤིང་སྡོང་པོ་ལྟར། སྲབ་པ་མེ་ཏོག་འདབ་མ་ལྟར། གསལ་བ་ཏིལ་གྱི་མར་མེ་
ལྟར། ནང་དམར་རྒྱ་སྐྱེག་ཁུ་བ་ལྟར། ཞེས་པ་ལ་དམིགས་པ་གཏད་དོ། །ཡང་
དབུ་མ་བོན་སྐུ། གཡས་རྫོགས་སྐུ། གཡོན་སྤྲུལ་སྐུ་སྟེ་སྐུ་གསུམ་དང་། སྤྱི་བོའི་འཁོར་
ལོ་དང་། མགྲིན་པའི་འཁོར་ལོ་གྱེན་རྒྱུ་རླུང་རྣམས་བོན་སྐུ། སྙིང་གའི་འཁོར་ལོ་
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་སྲོག་འཛིན་རྫོགས་སྐུ། ལྟེ་བའི་འཁོར་ལོ་དང་མེ་མཉམ་སྤྲུལ་སྐུ། ཡན་ལག་
གི་རྩ་འདབ་དང་ཁྱབ་བྱེད་ངོ་བོ་ཉིད་སྐུ། གསང་བའི་འཁོར་ལོ་དང་ཐུར་སེལ་
བདེ་བ་ཆེན་པོའི་སྐུ་སྟེ། དེ་དག་གི་འདུ་ཤེས་སུ་དམིགས་པ་སྤོ་ལ་བསྒོམ་མོ། དེས་
ནི་རྩ་རླུང་ལས་སུ་རུང་ཞིང་དམིགས་པ་འཁྲུལ་འབྱམས་སུ་མི་ཤོར་བར་ཐ་
ཐབས་ཀྱི་
ལམ་དུ་ཚུད་པའི་དགོས་པ་ཡོད་དོ། །དེ་ལ་ཞག་གསུམ་མམ་ལྔ་བདུན་ལ་སོགས་
སུ་འབད་དོ། །
༧ གསུམ་པ་བོན་སྐུའི་སྟོང་ར་ཐིག་ལེ་བསྒོམ་པ་ནི། གསེར་གྱི་ཐུར་པ་
ལས། རྩ་མཆོག་དེ་ཡི་མར་སྣ་ལ། ཉི་དཀྱིལ་རམ་ཡིག་གསལ་བ་ལ། ཡུམ་གྱི་ཆ་
འཛིན་དམར་ལ་དྭངས། རྩ་མཆོག་དེ་ཡི་ཡར་སྣ་ལ། ཟླ་དཀྱིལ་ཧཾ་ཡིག་གསལ་བ་ལ།
ཡབ་ཀྱི་ཆ་འཛིན་དཀར་ལ་དྭངས། མགོ་བོ་ཡུམ་ལ་གཏད་པའོ། ༧ ཞེས་བཤད་
མ་ཐག་པའི་རྩ་དབུ་མའི་མར་སྣ་རྩ་གསུམ་འདུས་མདོར་ན་ཉི་མའི་གདན་སྲན་མའི་
མ་ཐད་ཙམ་གྱི་སྟེང་དུ་མེ་ཨ་ཐུང་ཤད་ཀྱི་རྣམ་པར་ཅན་སོར་བཞི་ཙམ་སྒྲ་འུར་འུར་
ཕེམ་ཕེམ་སྒྲོག་ཅིང་འབར་བ། སྤྱི་བོ་བདེ་ཆེན་འཁོར་ལོའི་དབུས་སུ་ཁམས་བྱང་
ཆུབ་སེམས་ཀྱི་དཀྱིལ་འཁོར་ཟླ་གདན་སེན་མོ་ཙམ་གྱི་སྟེང་དུ་ཧཱུྃ་དཀར་པོ་ཟླུམ་འདྲིལ་
མགོ་ཐུར་དུ་བསྟན་པ་གཉིས་སུ་བསྐྱེད་ཅིང་དེ་ལ་སེམས་གཏད་དོ། །དམིགས་པ་
གཉིས་གཅིག་ཆར་དུ་གསལ་མི་ཐེབས་ན། དང་པོ་བྱང་སེམས་མཚན་ཉིད་བཞི་
ལྡན་ལ་དམིགས་པ་གཏད་དེ། དེའང་གནད་དྲུག་པར། ༧ དེ་ཡང་མཚན་ཉིད་
བཞི་དང་ལྡན། དཀར་བ་སྟོན་ཁའི་ཟླ་བ་ལྟར། གསལ་བ་ཏིལ་གྱི་མར་མེ་ལྟར།
ཟླུམ་པ་བྱ་ཡི་སྒོ་ང་ལྟར། དངུལ་ཆུ་ལྟ་བུ་ཞུ་ལ་ཁད། ༧ ཅེས་མདོག་དཀར་བའི་
མཚན་ཉིད་སྟོན་ཁའི་ཟླ་བ་ལྟ་བུ། འོད་གསལ་བའི་མཚན་ཉིད་ཏིལ་གྱི་མར་མེ་ལྟ་
བུ། དབྱིབས་ཟླུམ་པོའི་མཚན་ཉིད་བྱའི་སྒོ་ང་ལྟ་བུ། ཟག་ལ་ཁད་པའི་མཚན་ཉིད་
294



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དངུལ་ཆུ་འདྲིལ་བ་ལྟ་བུ་དང་བཞི་ཡིད་ལ་ཡང་ཡང་བྱེད་དོ། །ཡང་དམིགས་པ་
སྤོ་ཞིང་ཨ་ཤད་མེ་མཚན་ཉིད་བཞི་ལྡན་ལ་སེམས་བཟུང་སྟེ། དེའང་སྔ་མ་ལས།
མར་སྣ་རྩ་གསུམ་འདུས་མདོ་ཡི། ཨ་ཤད་མེ་ལྕེ་དམར་མོ་ནི། མཚན་ཉིད་བཞི་
དང་ལྡན་པ་སྟེ། དམར་བ་རྒྱ་སྐྱེག་མེ་ཏོག་ལྟར། གསལ་བ་ཏིལ་གྱི་མར་མེ་ལྟར།
ཚ་བ་ལྕགས་བསྲེགས་ཐུར་མ་ལྟར། ཕྲ་བ་ཟངས་ཀྱི་མོ་ཁབ་ལྟར། རྩེ་མོ་མེ་ཡི་
རང་བཞིན་དུ། སོར་ཕྱེད་ཙམ་དུ་འབར་བར་བསྒོམ། ༧ ཞེས་ཁ་དོག་རྒྱུ་
སྐྱེག་གི་མེ་ཏོག་གམ་རྒྱ་མཚལ་ཐིག་པ་ལྟར་དམར་བ། འོད་ཏིལ་གྱི་མར་མེའམ་རྒྱ་
སྐར་ཤར་བ་ལྟར་གསལ་བ། རེག་བྱ་ལྕགས་བསྲེགས་ཐུར་མའམ་མར་མེའི་རྩེ་མོ་
ལྟར་ཚ་བ། དབྱིབས་ཟངས་ཀྱི་མོ་ཁབའམ་རྟ་རྔ་སུམ་དྲིལ་ཙམ་ཕྲ་བ་དང་བཞི་ལ་
དམིགས་པ་གཏད་དོ། །དེའང་ཨ་ཤད་ཀྱི་མེ་ཤིན་ཏུ་ཕྲ་ན་དྲོད་རྟགས་སྐྱེ་མྱུར་བ་
སྟེ། དེ་སྐད་དུ། ལམ་མངོན་སངས་རྒྱས་པའི་རྒྱུད་ལས། ༧ དབུ་མའི་ནང་གི་
དམིགས་པ་དེ། ཤིན་ཏུ་ཕྲ་ན་དྲོད་སྐྱེ་མྱུར། ཞེས་སོ། །འདི་དག་གི་དུས་སུ་སྙིང་གའི་
མི་ཤིག་པའི་ཐིག་ལེའམ་ཟག་མེད་ཡེ་ཤེས་ཀྱི་ཐིག་ལེ་ངོས་ཟིན་པ་གལ་ཆེའོ། །འདིས་
ནི་སེམས་ལས་སུ་རུང་ནས་འཁྲུལ་རྟོག་ཐམས་ཅད་འགགས་ཏེ་མཆོག་གི་དགོངས་པ་
ལ་དབང་འབྱོར་བའི་དགོས་པ་ཡོད་དོ། །
༧ གཉིས་པ་རྩ་ལམ་སྦྱང་བ་ལ་གསུམ་སྟེ། རགས་པ་ཡིག་འབྲུ་ལ་བརྟེན་ནས་
སྦྱང་བ། འབྲིང་ཐིག་ལེ་ལ་བརྟེན་ནས་སྦྱང་བ། ཕྲ་བ་རླུང་ལ་བརྟེན་ནས་སྦྱང་
བའོ། །དང་པོ་ནི། ལུས་གནད་ཚང་སྟང་གི་གནད་བདུན་སྔ་ལྟར་ལ། དམིགས་
པའི་གནད་བཤད་མ་ཐག་པའི་ལོངས་སྐུ་དང་སྤྲུལ་སྐུའི་སྟོང་ར་གསལ་ཐེབས་པར་
བྱས་ལ། རང་གི་སྣ་སྒོ་གཡས་ནས་ཕར་སོར་བཅུ་དྲུག་གི་མཚམས་སུ་ཨ་དཀར་པོ་དང་
མ་དམར་མོ་གཉིས་ཐོ་བརྩེགས་སུ་བསམ་ལ། སྣ་སྒོ་གཡོན་སྲིན་མཛུབ་གཡོན་པས་
295



སྣ་སྒོ་གཡས་
ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མནན་ལ། གཡས་ནས་རླུང་བཟུང་བ་དང་མཉམ་དུ་མདུན་གྱི་ཨས་མ་དེ་དེད་པའི་
ཚུལ་དུ་རྩ་གཡས་དཀར་ནས་ཞུགས་ཏེ་རྩ་གཡོན་དམར་ནང་བརྒྱུད། སྣ་སྒོ་གཡས་
བཀག་ལ་གཡོན་ནས་རླུང་དལ་བུ་གཏང་བ་དང་མཉམ་དུ་ཡིག་འབྲུ་གཉིས་སྣ་སྒོ་
གཡོན་ནས་ཐོན་ཏེ་བར་སྣང་ལ་ཕར་སོར་བཅུ་དྲུག་བར་དུ་སོང་བར་བསམ། ཡང་
གཡས་མནན་བཞིན་པ་ལ་གཡོན་ནས་རླུང་བཟུང་བ་དང་མཉམ་དུ་ཨ་དེ་མས་
དེད་པའི་ཚུལ་དུ་རྩ་གཡོན་ནས་ཞུགས་ཏེ་རྩ་དབུ་མའི་ནང་བརྒྱུད། སྤྱི་བོ་ཚངས་སྒོར་
ཐོན་པ་དང་མར་བྱུང་ནས་རྩ་གཡས་དཀར་ནང་བརྒྱུད། སྣ་སྒོ་གཡོན་བཀག་ལ་
གཡས་ནས་རླུང་དལ་བུར་གཏང་བ་དང་མཉམ་དུ་ཡིག་འབྲུ་གཉིས་སྣ་སྒོ་གཡས་
ནས་ཐོན་ཏེ་བར་སྣང་ལ་ཕར་སོར་བཅུ་དྲུག་གི་བར་དུ་སོང་བར་བསམ། ཡང་ཚུར་
དྲང་པ་དང་དམིགས་པ་བསྟུན་སྟེ་སྔ་ལྟར་རོ། དེ་ལྟར་ཁུག་པ་གསུམ་ལ་རླུང་ཐུན་
གཅིག་ཏུ་བྱས་པ་ཉིན་རེ་ལ་རླུང་ཐུན་བདུན་ནམ་ཉེར་གཅིག་ལ་སོགས་གང་ཐུབ་
སྦྱང་ངོ་། །ཐུན་འཇོག་དུས། ཨ་མ་གཉིས་སྣ་སྒོ་གཉིས་སུ་རང་ཡལ་དུ་སོང་བར་
བསམ་མོ། །འདི་ཉིད་སྙན་བརྒྱུད་ལས། གཡོན་ནས་མས་ཨ་དེད་པ་ཡིན། གཡས་
ནས་ཨས་མ་དེད་པ་ཡིན། ཁུག་པ་གསུམ་མམ་རྐྱང་པ་དྲུག །རླུང་ན་གཅིག་དང་
བདུན་གྱི་མཐར། ཨ་མ་སྣ་ཁུང་གཡས་གཡོན་དུ། རང་ཡལ་བསམ་ལ་ད
སམ་ལ་དམིགས་
མེད་བཞག་ཅེས་སོ། དེ་ལ་ཞག་གསུམ་དུ་འབད་པར་བྱའོ།།
༧ གཉིས་པ་ནི། གནད་དྲུག་པར། རང་གི་མདུན་གྱི་བར་སྣང་ལ། ཐབས་
དང་ཤེས་རབ་ཟུང་འབྲེལ་པའི། ངོ་བོ་ཐིག་ལེ་དཀར་དམར་མདངས། སྣ་བུག་
གཉིས་ན་རླུང་གིས་དྲང་ཞེས་རང་གི་སྣ་སྒོ་ནས་ཕར་སོར་བཅུ་དྲུག་གི་མཚམས་ན་
ཐབས་ཤེས་ཀྱི་ངོ་བོ་ཐིག་ལེ་སྣ་སྒོ་གཡས་སུ་དཀར་པོ་དང་གཡོན་དུ་དམར་པོ་
གཉིས་སུ་བསམ་ལ། དེ་ནས་སྣ་གཉིས་ནས་རླུང་བཟུང་བ་དང་མཉམ་དུ་ཐིག་ལེ་
296



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གཉིས་རྩ་གཡས་གཡོན་ནང་དུ་རྒྱུད། རྩ་གསུམ་འདུས་མདོར་ན་གཅིག་ཏུ་འདྲེས་
ཏེ་ཐིག་ལེ་དཀར་ལ་དམར་བའི་མདངས་ཆགས་པ་ལ་སེམས་གཟུང་ལ་རླུང་མནན།
རླུང་འབྱིན་པའི་ཚེ་ཐིག་ལེ་དབུ་མ་ནས་སྤྱི་བོར་ཐོན་པ་དང་གཉིས་སུ་གྱེས་ཏེ།
སྔ་ལྟར་སྣ་སྒོ་གཉིས་ན་ཡོད་པར་བསམ་ལ། ཡང་རླུང་བཟུང་བ་དང་དམིགས་པ་
བསྟུན་ནོ། །དེ་ལྟར་རླུང་ཁུག་པ་བདུན་ནམ་ཉེར་གཅིག་ལ་སོགས་ཉིན་རེ་ཐུན་
བཞིར་སྦྱོང་ངོ་། །འཇོག་དུས་ཐིག་ལེ་སྙིང་ག་ནས་གར་སོང་ཆ་མེད་པར་བསམ
མོ། །དེ་ལ་ཞག་གསུམ་འབད་པར་བྱའོ། །གསུམ་པ་ནི། སྔ་མ་ལས་དེ་ནས་སྣ་
ཡི་ཐད་ཀན། སོར་མོ་བཅུ་དྲུག་ཙམ་གྱི་མཚམས། ཡེ་ཤེས་ལྔ་ཡི་བདེ་རླུང་གི འཇའ་
ཚོན་ཁ་དོག་རྣམ་པ་ལྔ། འོད་ཟེར་ཀྱི་ལེ་འཁོར་བར་དམིགས། དེ་ཡང་སྔ་ལྟར་རླུང་
གི་དྲངས། ཞེས་སྣ་སྒོ་གཉིས་ན་ཡེ་ཤེས་ལྔའི་ངོ་བོ་ཁ་དོག་སྣ་ལྔའི་རླུང་སྤྲིན་ཆགས་
པ་ལྟར་བསམ་ལ། རླུང་བཟུང་བ་དང་མཉམ་དུ་འོད་ཚོན་སྐུད་དྲིལ་བ་ལྟ་བུ་གྱུར་
ནས་རྩ་གཡས་གཡོན་ནང་བརྒྱུད་དེ། རྩ་གསུམ་མདོར་ན་གཅིག་ཏུ་གྱུར་ཏེ་འོད་
ལྔའི་གོང་བུར་འདྲིལ་བ་ལ་ཤེས་པ་གཏད། རླུང་འབྱིན་པ་དང་མཉམ་དུ་དབུ་མ་
ནས་སྤྱི་བོར་ཐོན་པ་ན་སྤོས་དུད་ཡལ་བ་ལྟར་བསམ། ཡང་སྔ་ལྟར་སྦྱོང་ངོ་།
རླུང་ཐུན་ཞག་གྲངས་གོང་དང་འདྲའོ། །དམིགས་པར་དེ་གསུམ་ནི་ཆུ་འདྲེན་པའི་
སྡུན་དུ་ཡུར་བ་བྱེད་པ་དང་འདྲ་སྟེ་གལ་ཆེའོ། དེ་དག་གིས་ཀྱང་རྣམ་རྟོག་ཕྲ་རགས་
ཐམས་ཅད་འགགས་ཏེ་སེམས་ལས་སུ་རུང་ཞིང་དམིགས་པ་ལས་གཞན་དུ་མི་
འཕྲོ་བའི་དགོས་པ་ཡོད་དོ།།
༈ གཉིས་པ་ཁྱད་པར་གྱི་སྔོན་འགྲོ་ལ་གསུམ། ལོངས་སྐུའི་སྟོང་རའི་ངང་
ནས་སྲུང་གུར་དབུབ་པ། སྤྲུལ་སྐུའི་སྟོང་རའི་ངང་ནས་རླུང་དུག་བསལ་བ།
བོན་སྐུའི་སྟོང་རའི་ངང་ནས་རྩ་རླུང་ཐིག་ལེ་བྱིན་གྱིས་བརླབ་པའོ།།
297



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
༧ དང་པོ་ནི། མཚམས་བཅད་དང་སྐྱབས་སེམས་གསོལ་འདེབས་རྣམས་བྱ་ལ།
ལུས་གནད་ཚང་སྟང་གི་གནད་བདུན་བྱའོ། །ཡང་རྩེ་ལས། གནད་ཀྱི་མན་ངག་
ཉམས་སུ་ལེན་པའི་དུས།། གཡུང་དྲུང་མཚོན་ཆ་འཁོར་ལོའི་གུར་ཁང་བསྒོམ།
བར་ཆད་བགེགས་དང་བསེན་མོའི་གནོད་པ་ཞི། ཞེས་སྔ་ནས་བློ་ལ་ངེས་པའི་
ལོངས་སྐུའི་སྟོང་ར་བཞིན་རང་ཉིད་མཁའ་འགྲོ་ཐུགས་རྗེ་ཀུན་སྒྲོལ་མར་བསྐྱེད་
ལ། རླུང་བཟུང་ཕྱིར་འབྱིན་པའི་ཚེ། ༧ དང་པོ་ལ་རྩ་གཡས་གཡོན་གཉིས་
ནས་མེ་རི་མཚོན་ཆ་དཔག་ཏུ་མེད་པ་འཕྲོས་ནས་ཕྱི་ནང་གསང་བའི་བར་ཆད་གནོད་
བྱེད་རྒྱལ་བསེན་ཕོ་མོ་རྣམས་སྲེག་ཅིང་གཏུབ་ནས་རྣམ་ཤེས་བོན་ཉིད་ཀྱི་དབྱིངས་
སུ་ཐིམ་པར་བསམ། ༧ གཉིས་པ་ལ་རམ་གྲངས་མེད་པ་འཕྲོས་པ་ལས། ཕྱི་རིམ་
སྟེང་འོག་ཕྱོགས་མཚམས་ཀུན་ཏུ་ཡེ་ཤེས་ཀྱི་མེ་དཔུང་རབ་ཏུ་འབར་བས་ཉོན་མོངས་
པ་རྣམ་རྟོག་ཐམས་ཅད་བསྲེག་པར་བསམ། ༧ གསུམ་པ་ལ་ཕཊ༔ གྲངས་མེད་
པ་འཕྲོས་པ་ལས་མེ་རེའི་གུར་ཁང་ནང་དུ་འཁོར་ལོའི་གུར་ཁང་དྲགས་ལ་ཚུབས་
པས་གཏམས་པས་རྩིབས་རྩེ་ལ། ལས་ཀྱི་མཁའ་འགྲོ་མ་སྐུ་མདོག་མཐིང་ནག་
གྲངས་མེད་པར་གྱུར་ནས་ཞལ་ཕྱིར་བལྟས་ནས་བསད་པའི་དབལ་སྟོན་པར་
བསམ། ༧ བཞི་པ་ལ་ཧཱུཾ་གྲངས་མེད་པ་འཕྲོས་པ་ལས་དེའི་ནང་དུ་མཚོན་ཆའི་
གུར་ཁང་རྣོ་ལ་ངར་བས་གཏམ་པའི་དྲ་མིག་ནང་དུ། རྫུ་འཕྲུལ་གྱི་མཁའ་འགྲོ་མ་
སྐུ་མདོག་དམར་ནག་གྲངས་མེད་པར་གྱུར་ནས་ཞལ་ཕྱིར་གྱུ་སྟེ་ཟློག་པའི་ལས་བྱེད་
པར་བསམ།
༧ ལྔ་པ་ལ་བསྲོ་གྲངས་མེད་པ་འཕྲོས་པ་ལས་དེའི་ནང་དུ་གཡུང་
དྲུང་གི་གུར་ཁང་སུ་ལ་མཁྲེགས་པས་གཏམས་པའི་དྲ་མིག་ནང་དུ། ཡེ་ཤེས་ཀྱི་
མཁའ་འགྲོ་སྐུ་མདོག་དཀར་དམར་གྲངས་མེད་པར་གྱུར་ནས་ཞལ་ནང་དུ་གཟིགས་
ཏེ་བསྲུང་བའི་ལས་བྱེད་པར་བསམ་མོ། །རླུང་ཁུག་ལྔའོ།། ༧ གཉིས་པ་ནི།
28



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གསེར་གྱི་ཐུར་མ་ལས། སྔ་མའི་རླུང་རོ་ནད་དུག་བཏོན། ཐང་གསུམ་བར་
དུ་དབྱུང་བྱེད་དེ། ཞི་དྲག་སྤེལ་མ་ཐང་གསུམ་མཐུན། ཞེས་བཤད་མ་ཐག་པའི་
ལོངས་སྐུའི་སྟོང་རའི་ངང་ནས་སྤྲུལ་སྐུའི་སྟོང་ར་ཚུ་གཡས་དཀར་གཡོན་དམར་
དབུ་མཐིང་གསུམ། སྤྱི་བོ་བདེ་ཆེན་ལ་སོགས་འཁོར་ལོ་ལྔ་དང་། རྩ་བའི་རླུང་ལྔ་
རྣམས་གོང་དུ་བསྟན་པ་བཞིན་གསལ་གདབ་ལ། དེ་ནས་སྲིན་མཛུབ་གཡས་པས་
སྣ་སྒོ་གཡས་བཀག་ལ་གཡོན་ནས་རྡུབས། གཡོན་བཀག་ལ་གཡས་ནས་ཕྱིར་ཕྱུང་
བ་ལན་གསུམ་གྱིས་རང་གཞན་ཐམས་ཅད་ཀྱི་རྒྱུ་ཞེ་སྡང་
། ནད་རླུང་། གདོན་ཕོ་
གདོན། སྐྱེ་བ་སྔོན་མའི་བག་སྒྲིབ་ཐམས་ཅད་སྨུགས་རླུང་གི་རྣམ་པར་ཁ་དོག་སྔོན་
དམར་དུ་ཕྱིར་ཐོན་པར་བསམ་མོ། །ཡང་སྲིན་མཛུབ་གཡོན་པས་སྣ་སྒོ་གཡོན་པ་
བཀག་ལ་གཡས་ནས་རྡུབས། གཡས་བཀག་ལ་གཡོན་ནས་ཕྱིར་ཕྱུང་བ་ལན་
གསུམ་གྱིས་རྒྱུ་འདོད་ཆགས། ནད་མཁྲིས་པ། གདོན་མོ་གདོན། སྐྱེ་བ་ཕྱི་མའི་
བག་སྒྲིབ་ཐམས་ཅད་སྨུགས་རླུང་གི་རྣམ་པར་ཁ་དོག་དམར་སེར་དུ་ཕྱིར་ཐོན་པར་
བསམ་མོ། །དེ་ནས་རྩ་གཡས་གཡོན་གཉིས་ནས་མཉམ་དུ་རྔུབ་པ་དབུ་མ་ནས་ཕྱིར་
ཕྱུང་བ་ལན་གསུམ་གྱིས་རྒྱུ་གཏི་མུག །ནད་པད་ཀན། གདོན་ཀླུ་གདོན། སྐྱེ་བ་
ད་ལྟའི་བག་སྒྲིབ་ཐམས་ཅད་སྨུགས་རླུང་གི་རྣམ་པར་ཁ་དོག་དམར་ནག་ཏུ་ཕྱིར་
ཐོན་པར་བསམ་མོ། དེའང་གཡས་ཕོ་རླུང་། གཡོན་མོ་རླུང་། དབུ་མ་མ་ནིང་སྟེ་
དང་པོ་གསུམ་ཆུང་ངུ་། བར་པ་གསུམ་འབྲིང་པོ། ཐ་མ་གསུམ་དྲག་པོར་འབུད་དོ།།
༧ གསུམ་པ་ནི། བཤད་མ་ཐག་པའི་སྟོང་ར་དང་པོ་གཉིས་གསལ་
བཞིན་པའི་ངང་ནས་རྩ་དབུ་མའི་ཡར་སྣ་ལ་ཁམས་བྱང་ཆུབ་སེམས་ཀྱི་དཀྱིལ་འཁོར་
མཚན་ཉིད་བཞི་ལྡན། མར་སྣར་ཨ་ཤད་ཀྱི་མེ་མཚན་ཉིད་བཞི་ལྡན་གཉིས་གསལ་
གདབ་ལ། དེ་ནས་སྣ་སྒོ་གཉིས་ནས་ཕར་སོར་བཅུ་དྲུག་གི་མཚམས་ན། གཡས་
2c39



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕྱོགས་སུ། ཨ་ཨཱ། ཨི་ཨཱི། ཨུ་ཨཱུ། རྀ་རཱི། ལི་ལཱི། ཨེ་ཨཻ། ཨོ་ཨཽ། ཨཾ་ཨ། ཞེས་ཨ་
ལི་བཅུ་དྲུག་དང་། གཡོན་ཕྱོགས་སུ། ཀ་ཁ་ག་གྷ་ང་། ཙ་ཚ་ཛ་ཛྷ་ཉ། ཊ་ཋ་ཌ་དྷ་
ཎ། ཏ་ཐ་ད་དྷ་ན། པ་ཕ་བ་བྷ་མ། ཡ་ར་ལ་ཝཤ་ཥ། ས་ཧ་ཀྵ ཞེས་ཀ་ལི་སོ་བཞི་
གཉིས་བརྩེགས་མར་བསམ། རྩ་དབུ་མའི་ནང་སྙིང་གི་དཀྱིལ་དུ་ཉི་མའི་གདན་
སེན་མོ་ཙམ་བསྐྱེད། དེའི་སྟེང་དུ་བྱང་ཆུབ་སེམས་ཀྱི་ངོ་བོ་ཐིག་ལེ་དཀར་པོ་ཉུངས་
འབྲུ་ཙམ་བསྐྱེད། དེའི་སྟེང་དུ་ཟླ་བའི་གདུགས་སྲན་མའི་ཡ་ཐོད་ཙམ་བསྐྱེད།
དེ་ནས་རྩ་གཡས་གཡོན་ནས་རླུང་དལ་གྱི་བརྔུབས་པས། བར་སྣང་གི་ཨ་ལི་བཅུ་
དྲུག་དང་། ཀ་ལི་སོ་བཞི་གཉིས་ཨ་དང་ཀས་སྣ་དྲང་ནས་རྩ་གཡས་གཡོན་ནང་
དུ་བརྒྱུད། དབུ་མ་ནས་ཡར་བྱུང་ནས་སྙིང་གའི་ཐིག་ལེ་ལ་ཨ་ལིས་གཡས་ཐབས་
ཀྱི་རང་བཞིན་དུ་བསྐོར་བ་གསུམ། ཀ་ལིས་གཡོན་ཤེས་རབ་ཀྱི་རང་བཞིན་དུ་བསྐོར་
བ་གསུམ་བྱས་པས། ཟླ་གདན་ཡར་སོང་སྟེ་སྤྱི་བོའི་ཧཾ་ལ་ཐིམ། ཉི་གདན་མར་སོང་
སྟེ་ཨ་ཤད་མེ་ལ་ཐིམ། ཐིག་ལེ་དང་ཡིག་འབྲུ་རྣམས་རང་མལ་དུ་ཡལ་བར་བསམ་
ལ་རླུང་སྣ་གཉིས་ནས་ཕྱིར་གཏང་ངོ་། ཡང་སྔ་ལྟར་གསལ་གདབ་ལ་རླུང་ཁུག་
གསུམ་མམ་ལྔའམ་བདུན་མན་ཆད་སྦྱང་ལ་དམིགས་མེད་དུ་གཞག་གོ །འདིའི་
ཡོན་ཏན་ནི། དྲན་པ་གསང་སྒྲུབ་ལས། ཐིག་ལེ་ཕྲ་མོའི་ཏིང་འཛིན་གྱིས།། རྩ་རླུང་
ཐིག་ལེར་གེགས་མི་འབྱུང་།། བོན་ཉིད་ཟད་མི་ཤེས་པ་ཡི།། སྟོང་པ་ཉིད་ནི་རྟོགས་
པར་འགྱུར།། ཞེས་སོ།།
༧ སྤྱི་དོན་གཉིས་པ་དངོས་གཞི་ལ་གསུམ། འཇམ་རླུང་ཟ་མ་རྟོག །བར་
རླུང་བུམ་པ་ཅན། དྲག་རླུང་མེ་དཔུང་མའོ། །དང་པོ་ལ་བཞི་སྟེ། ལུས་གནད།
རླུང་གནད། དམིགས་པའི་གནད། བོགས་འདོན་འཁྲུལ་འཁོར་གྱི་གནད་དོ །དང་
པོ་ནི། གནད་དྲུག་པར། ལུས་གནད་རྩ་གསུམ་གཟིལ་མནན་བྱ། ༧ རྐང་པ་གཡུང་
300



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དྲུང་སྐྱིལ་ཀྲུང་གིས། གཡས་གཡོན་བརླ་རྩ་གཉིས་པོ་མནན། རོ་ལེན་ཡར་གྱི་རི་
ལ་སྦྱར། ཉི་ཟླ་གཉིས་ནི་མཁའ་ལ་གཏད། ལག་པ་རྡོ་རྗེ་ཁུར་ཚུར་གྱིས། གཡས་གཡོན་
སྒྲོ་བའི་རྩེ་གཉིས་མནན། གྲུ་མོ་གཉིས་ཀྱིས་མཁལ་རྩ་མནན། ཨོག་སྒོས་ཨོག་
མདུན་མནན་པར་བྱ། ཅེས་སོ། གཉིས་པ་ནི། སྤྱིར་ཁྱད་པར་གྱི་སྔོན་འགྲོ་མཚམས་
བཅད་ཀྱི་རླུང་དང་། རླུང་དུག་བསལ་བ། རྩ་རླུང་ཐིག་ལེ་བྱིན་གྱིས་བརླབས་པའི་
རླུང་གསུམ་ནི་འཇམ་རླུང་བར་རླུང་དྲག་རླུང་གསུམ་ཀ་ལ་རླུང་ཐུན་རེ་རེ་བཞིན་
དུ་སྔོན་དུ་འགྲོ་དགོས་སོ། །གསུམ་པ་དམིགས་པའི་གནད་ནི། དྲན་པ་གསང་
སྒྲུབ་ལས། འབྲུ་གསུམ་གནད་ཀྱི་རྟ་ལ་སྐྱོན། ཅེས་པས། བཤད་མ་ཐག་པའི་
སྟོང་ར་རྣམ་གསུམ་གསལ་བཞིན་པའི་ངང་ནས། རླུང་འཇུག་པ་ཨོཾ་གྱི་རང་བཞིན་
ཅན་དུ་བར་སྣང་གི་རླུང་དྭངས་མ་ནུར་གྱིས་སྣ་བུག་གཉིས་ནས་དྲང་པ་གཡས་
གཡོན་གཉིས་ནས་རྒྱུ་མར་ཕུས་བཏབ་པ་ལྟར་སོང་། རྩ་གསུམ་གྱི་འདུས་མདོར་
ཨ་ཤད་ཀྱི་མེ་ལ་ཕོག །རླུང་གནས་པ་ཨ་ཡི་རང་བཞིན་ཅན་དུ་ལྟེ་འོག་ཏུ་ཧྲིལ་གྱིས་
མནན་པས། མེ་སྔར་མ་བས་བཅུ་འགྱུར་གྱི་ཚ་རུ་སོང་། དེའི་ཚ་ངད་ཀྱིས་སྤྱི་བོའི་
བྱང་སེམས་ཞུ་ལ་ཁད་དུ་སོང་བས་བདེ་བ་ལྷན་ལྷན་དུ་སྐྱེས་པར་བསམ། རླུང་
འབྱིན་པ་ཧཱུཾ ༔ གི་རང་བཞིན་ཅན་དུ་དབུ་མ་ནས་དལ་གྱིས་འཕངས། དེའང་
སྐུ་གསུམ་དོན་རྒྱུད་ལས། རླུང་ནི་ལྷག་མེད་སྣ་ནས་ཕྱི་རུ་འབུད། སངས་ཀྱི་མདའ་
གང་ཙམ་སོང་ཕྱིར་ནོད་བྱ། ཅེས་པས། རླུང་ལྷག་མ་མ་ལུས་པ་ཕྱི་རུ་ཕྱུང་ལ་
་མདའ་གང་ཙམ་དུ་སོང་བར་ཅུང་ཟད་ཕྱིར་ནོད་བྱ་ལ། སླར་ནང་དུ་རྔུབ་སྟེ་དཔེར་
ན་ཆུ་རླབས་ཆུ་ལ་ཐིམ་པ་ལྟར་གྱི་འབྱིན་འཇུག་གནས་གསུམ་འཇམ་ལ་གཉེན་པར་
བྱའོ། །དེ་ལྟར་འཇམ་རླུང་གི་ངང་ནས་རླུང་ཁུག་པ་བདུན་དང་བཅུ་གསུམ་ཉེར་
ལྔ་ལ་སོགས་རིམ་གྱིས་བསླབ་སྟེ་བརྒྱའི་བར་དུ་སྤེལ་ཤེས་པར་བྱའོ། །བཞི་པ་ནི།
301



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དེ་ལ་གོམས་པ་དང་ཉིན་བཞིན་རླུང་ཐུན་བཞི་ལ་རླུང་ཁུག་པ་བརྒྱ་རྩ་བརྒྱད་རེ་
དང་། ཐུན་མཚམས་རྣམས་སུ་འཁྲུལ་འཁོར་བཅོ་ལྔ་པ་ཚར་རེ་བྱའོ།།
༧ གཉིས་པ་བར་རླུང་བུམ་པ་ཅན་ལ་བཞི་སྟེ། ལུས་གནད། རླུང་གནད།
དམིགས་པའི་གནད། བོགས་འདོན་འཁྲུལ་འཁོར་གྱི་གནད་དོ། །དང་པོ་ནི།
གནད་དྲུག་པར། ལུས་གནད་འཁོར་ལོ་བཞི་སྦྱོར་བྱ། རྐང་མཐིལ་མེ་ཡི་འཁོར་
ལོ་དང་། བོལ་གོང་ཆུ་ཡི་འཁོར་ལོ་སྦྱོར། བྲང་ག་མེ་ཡི་འཁོར་ལོ་དང་། པུས་མོ་
ཆུ་ཡི་འཁོར་ལོ་སྦྱོར། ལག་མཐིལ་མེ་ཡི་འཁོར་ལོ་དང་། གྲུ་མོ་ཆུ་ཡི་འཁོར་ལོ་སྦྱོར།
མཐོང་ག་མེ་ཡི་འཁོར་ལོ་དང་། མེ་ནེ་ཆུ་ཡི་འཁོར་ལོ་སྦྱོར། ཞེས་པའོ། །གཉིས་
པ་ནི། མཚམས་བཅད་ཀྱི་རླུང་དང་རླུང་དུག་བསལ་བ་རྩ་རླུང་ཐིག་ལེ་བྱིན་གྱིས་
བརླབས་པའི་རླུང་སྔ་ལྟར་བྱའོ། གསུམ་པ་དམིགས་པའི་གནད་ནི། དྲན་པ་གསང་
སྒྲུབ་ལས། ཚང་སྟོང་མེ་ཡི་དྲོད་སྤར་ཞིང་། ཐིག་ལེ་འབར་འཛག་བྱ་བའོ། །ཞེས་
པས། ཨ་ཤད་ཀྱི་མེ་སྔ་མ་བས་བརྒྱ་འགྱུར་གྱི་ཚ་རུ་སོང་བས། སྤྱི་བོའི་བྱང་སེམས་
རང་དབང་མེད་པར་ཞུ། མེ་ཡི་སྟེང་དུ་སར་སྒྲ་དང་བཅས་སྟེ་ལྷུང་། དེ་ལྷུང་བ་
ཙམ་གྱི་མེ་ལྕེ་ཆེ་རུ་སོང་། མེ་ལྕེ་ཆེ་བ་ཙམ་གྱི་བྱང་སེམས་མང་དུ་ཟག །དེ་ཟག་པ་
ཙམ་གྱིས་ལུས་སེམས་ལ་བཟོད་དུ་མེད་པའི་བདེ་བ་ཕྲིལ་ཕྲིལ་སྐྱེ་བ་སྒོམ་ཞིང་།
མེ་ལྕེ་ལྟེ་བའི་བར་དུ་སྤྱར་བའོ། དེ་ཡང་རླུང་སྦྱོར་བཞི་ལྡན་དུ་དགོས་ཏེ། ཅི་ལྟར་
ན་ཡང་རྩེ་ལས། རྔུབ་དང་དགང་དང་གཞིལ་དང་འཕེན། ཁ་སྦྱོར་བསྒོམས་པས་
རླུང་ལམ་ཚུད། ཅེས་རླུང་རྡུབ་པ། དགང་པ། གཞིལ་བ་འཕེན་པའི་སྦྱོར་བའོ། །
དང་པོ་ནི། ལམ་མངོན་སངས་རྒྱས་པའི་རྒྱུད་ལས། ལྕགས་ཀྱུ་ལྟ་བུའི་རླུང་
དབྱིབས་སྣ་ནས་རྡུབ། དཀར་འཇམ་སྙོམས་ལ་རིང་བ་སྲིན་བར་འདྲ། འཁོར་
འདས་ཡོན་ཏན་མ་ལུས་སྡུད་པར་བྱེད། ཅེས་སྣ་བུག་གཉིས་ནས་འཇམ་ལ་རིང་
302



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བའི་རླུང་སྒྲ་མེད་པར་ལྕགས་ཀྱུ་བཞིན་བཀུག་ལ། རླུང་སྟོབས་རྫོགས་པ་དང་མཆིལ་
མ་ཐིག་གཅིག་དང་སྦྲུག་སྟེ་ལྟེ་འོད་ཏུ་ཧྲིལ་གྱིས་མནན། དེ་ནི་རྡུབ་པ་སྲིན་བལ་
ལྟ་བུའི་རླུང་ཞེས་བྱ་སྟེ། ཡོན་ཏན་རླུང་རང་གནད་ཀྱི་རྩ་ལ་ཚུད་པས་འཁོར་འདས་
ཀྱི་ཡོན་ཏན་ཐམས་ཅད་སྡུད་པའོ། །གཉིས་པ་ནི་སྔ་མ་ལས། ཆུ་རྒྱུན་ལྟ་བུའི་རླུང་
དབྱིབས་རྩི་ལ་དབབ། ཐབས་དང་ཤེས་རབ་ཟུང་འབྲེལ་དབུ་མར་བསྟིམ། བདེ་
ཆེན་བྱང་སེམས་ཐིག་ལེ་རྒྱས་པར་བྱེད། ཅེས་བཟུང་བའི་དུས་སུ་རྩ་གཉིས་ནས་
ན་ར་ར་སོང་བས་དབུ་མ་ལྷུད་ཀྱིས་གང་བ་དང་སྦུད་པ་མནན་པ་བཞིན་ལྟེ་འོག་ཏུ་
མེར་གྱིས་སྐྱིལ་ལ་འོག་སྒོ་སྡོམ། དེ་ནི་དགང་པ་བདུད་རྩི་ལྟ་བུའི་རླུང་ཞེས་བྱ་སྟེ།
ཡོན་ཏན་བྱང་སེམས་ཀྱི་ཐིག་ལེ་རྒྱས་ཤིང་བདེ་དྲོད་མྱུར་དུ་འབར་བའོ། །གསུམ་
པ་ནི། སྔ་མ་ལས། མེ་དཔུང་ལྟ་བུའི་རླུང་དབྱིབས་ལུས་ལ་བཟུང་།། སྟོབས་ཆེན་
ཤུགས་དང་ལྡན་པར་དབུ་མར་གཞིལ།། ཡེ་ཤེས་བདེ་དྲོད་ནང་ནས་འབར་བར་
བྱེད།། ཅེས་རླུང་ཐུབ་ཐུབ་ཏུ་མནན་ལ་མི་ཐུབ་པ་དང་རྔུབ་ཆུང་བརྩེགས་ལ་དབུ་
མར་བསྟིམ་ཞིང་གཡས་གཡོན་དབུས་གསུམ་དུ་ནེམ་ནེམ་པ་རེ་བཅག །དེ་ནི་
གཞིལ་བའི་རླུང་མེ་དཔུང་ལྟ་བུ་ཞེས་བྱ་སྟེ། ཡོན་ཏན་རྩ་ཁ་བྱེ་ཞིང་རྩ་མདུད་གྲོལ་
ནས་བདེ་སྟོང་ཟག་པ་མེད་པའི་ཉམས་འཆར་རོ། །བཞི་པ་ནི། སྔ་མ་ལས། དུ་བ་
ལྟ་བུའི་རླུང་དབྱིབས་སྤྱི་བོར་འཕང་།། དོན་གྱི་མཆོད་པ་དབུ་མའི་བུ་གར་བཏོན།།
ནད་གདོན་སྒྲིབ་པ་མདའ་ལྟར་འཕེན་པར་བྱེད།། ཅེས་དེ་ཡང་མི་ཐུབ་པའི་དུས་
སུ་རླུང་ལྷག་མ་མ་ལུས་པར་ཕྱི་རུ་ཅི་ཐུབ་ཏུ་འཕང་ཞིང་། དམིགས་པ་དབུ་མ་ནས་
སྔོ་ཕྱུར་ཕྱུར་འགྲོ་བར་བསམ་ལ། རིག་པ་ལྟེ་འོག་ཏུ་གཏད། དེ་ནི་འཕང་པ་དུ་བ་
ལྟ་བུའི་རླུང་ཞེས་བྱའོ། །ཕྱི་རུ་མནན་མི་བཟོད་ཅིང་མགོ་འདར་ལྡི་ལི་ལི་གྱུར་ནས་
ནང་དུ་སི་རི་རི་བརྔུབ་པའོ། །ཡོན་ཏན་ནད་གདོན་ཐམས་ཅད་གནས་ནས་ཕྱུང་
303



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འ་འཕངས་བ་
བ་དང་བག་སྒྲིབ་མ་ལུས་པ་དག་པར་འགྱུར་རོ། །མདོར་ན་རླུང་རྡུབ་པ་གྱད་
ཆེན་གྱི་གཞུ་བཀུག་པ་ལྟར་དལ་བུས་བརྔུབ། དགངས་པའི་ཚེ་རྫིང་མཁན་གྱི་
རྫིང་སྐྱིལ་བ་ལྟར་ལྟེ་འོག་ཏུ་མེར་མེར་དགང་། གཞིལ་བ་སྒྲོ་སྣོད་དུ་འབྲུ་རྫོངས་
པ་ལྟར་དབུ་མ་རུ་ནེམ་ནེམ་བསྟེམ། འབྱིན་པ་དཔག་ཆེན་གྱི་མདའ་འཕང
ལྟར་རྒྱུང་གིས་འཕོང་བའོ། དེ་ཡང་སྙན་རྒྱུད་ལས་རླུང་ནང་དུ་དྲང་དུས་ཐུབ་ཚད་
འཐེན་པ། སྟོང་མིད་བྱེད་པ། ཨོལ་མདུད་མནན་པ་གསུམ་གནད་ཡིན། ཕྱི་ལ་
འཕན་དུས་རོ་སྟོད་བསེངས་པ། འོག་རླུང་འཐེན་པ། རིག་པ་ལྟེ་འོག་ཏུ་གཏད་
པ་གསུམ་གནད་ཡིན་གསུངས། དེ་ལྟར་བརྒྱ་རྩ་བརྒྱུད་བར་དུ་བྱའོ། །བཞི་པ་ནི།
ཐུན་མཚམས་སུ་འཁོར་ལོ་ལྔ་ལ་རྩ་བའི་རླུང་ལྔ་འཛིན་ཅིང་བོགས་འདོན་འཁྲུལ་
འཁོར་བཞི་བཅུ་པ་བྱ་སྟེ། དེ་ཡང་སྲོག་རླུང་སྙིང་གའི་འཁོར་ལོར་གཟུང་ལ་སྟོད་
སྦྱང་གི་འཁྲུལ་འཁོར་བདུན་བྱ་ཞིང་ཤེས་པ་ཀློད་ཅིང་བསྟིམ་པའི་ཚུལ་བྱ། གྱེན་
རྒྱུ་མགྲིན་པའི་འཁོར་ལོར་གཟུང་ལ་མགོ་སྦྱང་གི་འཁྲུལ་འཁོར་དྲུག་བྱ་ཞིང་རླུང་
སྤྱི་བོར་གཏང་། མེ་མཉམ་ལྟེ་བའི་འཁོར་ལོར་གཟུང་ལ་ལུས་སྦྱང་གི་འཁྲུལ་འཁོར་
བཅུ་གཅིག་པ་བྱ་ཞིང་ཕོ་བ་རྐྱང་སྐུམ་བྱ། ཐུར་སེལ་ཐབས་ཤེས་འཁོར་ལོར་གཟུང་
ལ་སྨད་སྦྱང་གི་འཁྲུལ་འཁོར་བཅུ་བྱ་ཞིང་འོག་སྒོ་བཙུམ་ལྷོད་བྱ། ཁྱབ་བྱེད་ཡན་
ལག་གི་རྩ་ལ་གཟུང་ལ་རྐང་སྦྱང་གི་འཁྲུལ་འཁོར་བདུན་བྱ་ཞིང་མགོ་ཡན་ལག་
བསྐུམ་མོ། །དེ་ཡང་སྟོད་སྦྱང་དང་མགོ་སྦྱང་རྣམས་སྐྱིལ་ཀྲུང་བྱ་ཞིང་ལག་གཉིས་
མཐེ་བོང་ཆང་པའི་ནང་དུ་བཀུག་ལ་ཁུ་ཚུར་བཅངས་པ་རྡོ་རྗེ་ཁུ་ཚུར་ཞེས་བྱ་བ་
དེ་ལྟར་ཤེས། རྐང་སྦྱང་རྣམས་ལ་རྡོ་རྗེ་ཁུ་ཚུར་གྱིས་མཁལ་མ་གཡས་གཡོན་བརྟེན་
ལ་བྱའོ། །དེས་ནི་རླུང་ལྔ་གནད་དུ་ཚུད་པས་འཁོར་བའི་ལས་རླུང་རང་སར་དག་
ནས་བདེ་དྲོད་ཀྱི་མེ་འབར་ཞིང་རྟོགས་པའི་རྩལ་རྫོགས་པའི་དགོས་པ་ཡོད་དོ། །དེ་
34



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ལྟར་ཉིན་རེ་ཐུན་བཞི་བྱ་ཞིང་བུམ་ཆེན་རླུང་གི་སྟོབས་མ་རྫོགས་བར་དུ་འབད་པར་
བྱའོ། །བུམ་ཆེན་གྱི་ཚད་ནི་སྙན་རྒྱུད་ལས། སྐྱིལ་ཀྲུང་བཅས་ཏེ་རླུང་བཟུང་ནས་
ཐེལ་མོས་པུས་མོ་གཉིས་དང་དཔྲལ་བ་ལ་རེག་ནས་སེ་གོལ་རེ་བརྡབས་པའི་ཡུན་
ཚད་གཅིག་ཏུ་བགྲང་བ་སུམ་ཅུ་རྩ་དྲུག་ཐུན་ཚད་ཐུང་བ། བདུན་བཅུ་རྩ་དྲུག་
འབྲིང་བ། བརྒྱ་རྩ་བརྒྱད་ཆེ་བ་ཞེས་བུམ་ཆེན་བ་ཞེད་དོ།།
༧ གསུམ་པ་དྲག་རླུང་མེ་དཔུང་མ་ལ་བཞི། ལུས་གནད། རླུང་གནད།
དམིགས་པའི་གནད། བོགས་འདོན་འཁྲུལ་འཁོར་གྱི་གནད་དོ། །དང་པོ་ནི།
རྫོགས་ཆེན་ཡང་རྩེ་ལས། ལུས་སྦྱོང་དྲུག་བྱ། ཅེས་དང་། ཉི་ཟླ་མཁའ་ལ་གཏད།
རོ་འཛིན་བཙན་དུ་བཟུང་། རྒྱ་མཚོ་རི་རབ་ལ་གཅར། ཞགས་པ་གྱེན་དུ་འཐེན།
སྲིན་ཞལ་དྲག་ཏུ་སྡོམ། གླིང་བཞི་མཐའ་ནས་བསྡུ་ཞེས་པ། མིག་གཉིས་གྱེན་
དུ་ལྡོག །ལྕེ་ཡ་རྐན་ལ་སྦྱར། ཕོ་བ་རྒལ་པ་ལ་གཅར། འོག་རླུང་གྱེན་དུ་འཐེན།
འོག་སྒོ་དྲག་ཏུ་སྡོམ། རྐང་གཉིས་བསྣོལ་བའི་མཐེ་བོང་ལ་ལག་གཉིས་ཀྱིས་བསྣོལ་
མར་བཟུང་བའོ། །གཉིས་པ་ནི་རླུང་རོ་དགུ་ཕྲུག་གོང་ལྟར་བྱའོ། །གསུམ་པ་དམིགས་
པའི་གནད་ནི། སྟོང་ར་རྣམ་གསུམ་རྩ་གསུམ་རྩ་གནས་བྱིན་གྱིས་རླབས་པ་གོང་ལྟར་
ལག གསེར་ཐུར་ལས། ལྟེ་བ་རཾ་ལས་མེ་འབར་བ། སྤྱི་བོ་ལ་སོང་ཧི་ལ་རེག །བདུད་རྩི་
ཞུ་སྟེ་མེ་ནང་བབ། འཁོར་ལོ་ལྔ་པོ་མེ་ཡིས་གང་། ཞེས་སྔ་ལྟར་རླུང་སྦྱོར་བཞི་ལྡན་
དུ་བྱས་པས། རླུང་ཁུག་བརྒྱད་ལ་ཨ་ཤད་ཀྱི་མེ་ཁོ་ན་ལ་དམིགས་པ་གཟིར་ཞིང་།
དེ་ནས་བཅུས་ཐབས་ཤེས་འཁོར་ལོ་མེས་གང་། བཅུས་སྤྲུལ་པའི་འཁོར་ལོ་མེས་
གང་། བཅུས་བོན་གྱི་འཁོར་ལོ་མེས་གང༌། བཅུས་ལོངས་སྤྱོད་འཁོར་ལོ་མེས་
གང་། བཅུས་བདེ་ཆེན་འཁོར་ལོ་མེས་གང་བར་བསམ་ལ། དེ་ནས་ལམ་མངོན་
སངས་རྒྱས་པའི་རྒྱུད་ལས། དག་པའི་ཐིག་ལེ་རྩ་ཡི་ལམ་ལ་ཡོད། བཅུ་དྲུག་ཕྱེད་
3G)



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕྱེད་འབྲི་བའི་རྣམ་པ་ཀུན། གང་རུང་བདེ་བར་འཆར་བས་བྱང་སེམས་འཕེལ།
ཞེས་དང་། ཡང་རྩེ་ལས། ཐིག་ལེ་བཅུ་དྲུག་དགའ་བཞིའི་རྣམ་པར་རོལ། ཞེས་
པས། དགའ་བ་བཞི་ནི། གསེར་ཐུར་ལས། དགའ་བ། མཆོག་དགའ། ཁྱད་པར་
གྱི་དགའ་བ། ལྷན་སྐྱེས་ཀྱི་དགའ་བ་ཞེས་སྤྱི་བོ་ཧཾ་ལས་རླུང་ཁུག་བཅུས་ཐིག་ལེ་
མང་དུ་ཞུ་ནས་སྤྱི་བོའི་རྩ་འཁོར་གང་། དེ་ནས་ཐིག་ལེ་བཅུ་དྲུག་སྤྱི་བོ་ནས་མགྲིན་
པར་བབས་པ་ན། ཡས་བབ་ཀྱི་དགའ་བ་ལ་སེམས་བཟུང་ལ་རླུང་ཁུག་བཅུ། མགྲིན་
པ་ནས་ཐིག་ལེ་བརྒྱད་སྙིང་གར་བབས་པ་ན་དགའ་བའི་མཆོག་དགའ་བ་ལ་སེམས་
བཟུང་ལ་རླུང་ཁུག་བཅུ། སྙིང་ག་ནས་ཐིག་ལེ་བཞི་ལྟེ་བར་བབས་པ་ན་དགའ་བའི་
ཁྱད་པར་གྱི་དགའ་བ་ལ་སེམས་བཟུང་ལ་རླུང་ཁུག་བཅུ། ལྟེ་བ་ནས་ཐིག་ལེ་གཉིས་
གསང་གནས་བབས་པ་ན་དགའ་བའི་ལྷན་སྐྱེས་ཀྱི་དགའ་བ་ལ་སེམས་བཟུང་ལ་
རླུང་ཁུག་བཅུ་སྟེ་ཐུན་གཅིག་ལ་རླུང་ཁུག་བརྒྱ་རྩ་བརྒྱད་དོ། །དེའི་ཚེ་ལུས་ཐམས་
ཅད་དྲོད་རྐྱལ་མར་ཁུས་ཁེངས་པ་བཞིན་དུ་བྱང་སེམས་བདུད་རྩིའི་རྒྱུན་གྱིས་
གང་བས་བདེ་དྲོད་མེར་མེར་ཆིལ་ཆིལ་སྐྱེས་པར་བསྒོམ། དེ་ཡང་མཁའ་འགྲོའི་
གསང་མཛོད་ལས། དྲོད་རྟགས་ཕྱི་མ་མ་སྐྱེས་ཀྱི་བར་དུ་མེ་ལྕེ་ལྟེ་བར་ཡན་ཆད་
ལ་མི་སྤར། བསྐྱེད་རིམ་སྔ་མ་མ་གསལ་གྱི་བར་དུ་ཕྱི་མ་མི་སྤོ། མེ་ལྕེ་སྦྱར་བའི་ཚེ་
ཡང་སོར་མོ་བཞི་བཞི་ལས་རིང་དུ་བཏང་ན་གེགས་འབྱུང་ཞིང་ཡོན་ཏན་བུལ།
ཞེས་པ་རྣམས་རྒྱུད་ལ་ངེས་དགོས། དེ་ལྟར་སྦྱང་པས་བདེ་དྲོད་དཔག་ཏུ་མེད་པ་
དང་པོ་སྐྱེས། བར་དུ་བརྟན། ཐ་མ་རང་དབང་ཐོབ་པར་འགྱུར་རོ། དེ་ལྟར་ཐུན་
བཞིར་སྦྱང་ངོ་། ༧ སྐབས་སུ་ལུས་ཀྱི་དྲི་མ་བཀྲུ་ཞིང་བཀུ་མཉེ་བྱ་སྟེ། དང་པོ་ཕྱག་
བསྐོར་སོགས་ཀྱིས་ལུས་རྔུལ་ཆིལ་ལེར་ཐོན་པར་བྱས་ལ། ཆུ་དྲོད་མོར་བུལ་ཏོག་
བཏབ་ལ་ལུས་ཐམས་ཅད་དག་པར་བཀྲུ། དེ་སྐམ་པ་དང་འོ་མ་དྲོན་མོའམ་རན་པར་
306



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བསྲོས་ལ་ལུས་ཐམས་ཅད་ཁྱབ་པར་བྱུག་ལ་འཕུར། དེ་རྗེས་རང་གི་དྲི་ཆུ་དང་ཆང་
གི་ཉིང་ཁུ་ཆ་མཉམ་དུ་སྦྱར་ལ་ལུས་ཁྱབ་པར་བྱུག་ཅིང་དྲོད་སྐྱེས་པར་འཕུར། དེ་
ནས་མར་ཚིལ་རྐང་དང་ཁམ་སྟར་གྱི་ཕྱེ་འཕུར་བྱ་ལ་གྲོགས་ཞིག་གིས་ཁོད་སྙོམ་དུ་འཕུར་
བྱུག་དྲག་ཏུ་བྱ། དེ་ཚར་ནས་ལུས་བསིལ་དྲོད་སྙོམས་པའི་གོས་གོན། མེ་དང་ཉི་
མ་ལ་ཚིགས་པ་མི་བསྲོ། བཟའ་བཏུང་འགྲངས་ལྟོག་སྙོམས། རླུང་གི་རྣལ་འབྱོར་
གྱི་བཀུ་མཉེ་འདི་ནི་ཞག་བདུན་ནམ་བཅུ་བཅུ་ལས་མ་འདས་པ་གལ་ཆེ་བ་གསུངས་
སོ། །བཞི་པ་བོགས་འདོན་འཁྲུལ་འཁོར་ནི་བར་རླུང་སྐབས་སུ་བཤད་པ་ལྟར།
འདིར་ཡང་དུས་བཞིར་འབད་པ་ཅི་སྨོས། དེ་ལྟར་གྱི་ཉམས་ལེན་ཐབས་ཅད་ཟག་
མེད་ཡེ་ཤེས་ཀྱི་ཐིག་ལེ་གམ་རང་རིག་པའི་ཡེ་ཤེས་ཀྱིས་རྩིས་ཟིན་པ་གལ་ཆེ་ཞིང་།
གནས་ལུགས་ཀྱི་དོན་མ་ནོར་བ་མཐོང་བའི་ཡེ་ཤེས་རྙེད་ན་ངོ་བོ་ཉིད་ཀྱི་ངང་ལ་
གཏུམ་མོ་བཟུང་བའོ། །དེ་ལྟར་ཡང་རྒྱུད་ལས། ཡེ་ཤེས་རྙེད་ནས་བོན་སྐུའི་ཏིང་
ངེ་འཛིན།། འོད་གསལ་སྟོང་ཉིད་མཁའ་ལྟར་དག་པའི་དོན།། རྣམ་གྲོལ་ཟབ་མོའི་
ལམ་ལ་བགྲོད་པར་བྱ།། ཅེས་སོ།། ༧ ཆུ་རས་བྱེད་ན་ཆུ་ཁོལ་བ་གྲང་དུ་བཅུག་ལ།
ནང་པར་སྔ་མོར་ཁ་ཟས་མ་བརྟེན་པར་འཁྲུལ་འཁོར་བཞི་བཅུ་པ་ཚར་གཅིག་བྱ་
ལ་རླུང་ལྔ་རང་གནས་སུ་ཚུད་པར་བྱེད། དེ་ནས་རས་གཟན་དྲི་མ་མེད་པ་ཆུ་ནང་
དུ་དྲངས་ལ་བཙིར། གྲོགས་ཞིག་ལ་མགོ་ལུས་མེད་པར་ཐམས་ཅད་ཐུམ་བུར་
བཀྲིར་བཅུག་དྲག་རླུང་མེ་དཔུང་མ་ལྟར་འབད་པའི་རླུང་ཁུག་བརྒྱ་རྩ་བརྒྱད་ལ།
རབ་དགུ །འབྲིང་ལྔའམ་དྲུག །ཐ་མས་གསུམ། ཡང་ཐས་ཀྱང་གཅིག་ངེས་པར་
སྐམ་ནུས་སོ། །ཚ་ཆེས་ན་བུམ་པ་ཅན་དང་ཟ་མ་ཏོག་གི་རླུང་ཙམ་དུ་ཀློད་ཤེས་པར་
བྱ། ཚར་ནས་ཟས་བཅུད་ཅན་བརྟེན་ལ་བཀུ་མཉེ་ཡང་ཡང་བྱའོ། །གཉིས་པ་ཕན་
ཡོན་ལ། རླུང་ལྔ་ལ་གྲུབ་པར་བརྙེས་པ་ལས། སྟོན་པའི་བསྟན་པ་འཛིན་སྐྱོང་
307



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསྲུང་གསུམ་འབྱུང་བ་ཡིན་ཏེ། དེ་ཡང་གཡུང་དྲུང་གི་བོན་ཙམ་ལས་འབྱུང་བ་
དང་། དེ་དང་ཕན་ཡོན་ནམ་སྟོབས་མཉམ་པར་སྟོན་ཏེ། དཔོན་གསས་དང་
འཕན་ཡུལ་བས་བསྟན་པ་འཛིན་པར་བྱེད་དེ། རང་གཞུང་ཚུལ་བཞིན་འཛིན་
པས་སོ། །ཆབ་དཀར་བས་བསྟན་པ་བསྲུང་བར་བྱེད་དེ། བསྟན་པ་ལ་གནོད་པའི་
དགྲ་བགེགས་སྒྲོལ་བས་སོ། །ཆབ་ནག་པས་བསྟན་པ་སྐྱོང་བ་བྱེད་དེ། ཁམས་
གསུམ་སེམས་ཅན་གྱི་འཕྲལ་ཕན་བསྐྱེད་པས་སོ། དེས་ན་རླུང་ལས་བསྟན་པ་
འཛིན་སྐྱོང་བསྲུང་བ་གསུམ་ཀ་འབྱུང་བ་བོན་གཞན་རྣམས་ཀུན་དང་ནུས་པ་
མཉམ་པ་ཡིན་ཏེ། རླུང་ལ་བསྟན་པ་འཛིན་པའི་ཡོན་ཏན་ཆེན་པོ་ལྔ་ཡོད་དེ། གང་
ཞེ་ན། ཕྱི་ལུས་ཀྱི་རླུང་ལྔ་དབང་དུ་འདུས་པས་རྩལ་ལྔ་རྫོགས་ནས་བསྟན་པའི་རྐང་
འཛིན། ནང་སེམས་ལས་བདེ་གསལ་མི་རྟོག་པའི་ཉམས་སྐྱེས་ནས་དྲོད་ཐོབ་པས་
སངས་རྒྱས་ཀྱི་སྐུ་འཛིན་ནོ། །གཉིས་མེད་ནུས་པས་ཐུན་མོང་གི་གྲུབ་པར་བརྙེས་
པས་སེམས་ཅན་གྱི་དྭངས་བ་འདྲེན་ཞིང་ལམ་གྱི་ཕོ་ཉ་ལ་སོགས་པས་སངས་རྒྱས་
ཀྱི་རྒྱུད་འཛིན། མཆོག་གི་དངོས་གྲུབ་ཚེ་འདིར་ཐོབ་པས་སངས་རྒྱས་ཀྱི་དོན་
འཛིན་ནོ། །ཡོན་ཏན་ཆེན་པོ་དེ་རྣམས་དང་ལྡན་པས་སངས་རྒྱས་ཀྱི་བསྟན་པ་འཛིན་
པ་ནི་འདི་ཁོ་ན་ཉིད་དོ། །བསྟན་པ་སྐྱོང་བ་ཡང་འདི་ལས་འབྱུང་བ་ཡིན་ཏེ། ནད་
ཀྱི་གདུང་བ་ལ་རླུང་གིས་བཅིང་བཀྲོལ་གྱིས་ནད་དངོས་སུ་སེལ་བས་གསོ་བ་རིག་
པ་བས་འདི་ཁྱད་དུ་འཕགས་པ་དང་། གདོན་གྱིས་ཉེན་པ་ལ་ཡེ་ཤེས་ཀྱི་གཏུམ་
མོ་གནོད་བྱེད་དངོས་སུ་སྒྲོལ་བས་ནང་རིག་པ་བས་ཁྱད་དུ་འཕགས་པ་དང་། རྟེན་
ཅིང་འབྲེལ་པའི་འཁྲུལ་འཁོར་གྱི་བདེན་པས་སྡུག་བསྔལ་དངོས་སུ་སེལ་བས་ཀུན་
རྫོབ་བདེན་པ་བས་ཁྱད་དུ་འཕགས་པ་དང་
། གཏུམ་མོ་ལས་ཀྱི་ཕྱག་རྒྱས་ལས་ངན་
དངོས་སུ་འདེད་པས་འདུས་བྱས་དགེ་བ་བས་ཁྱད་དུ་འཕགས་པ་དང་། འདི་དང་
38



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ལྡན་ན་ཉོན་མོངས་པ་ཐལ་བ་རླུང་གིས་འདེད་པ་དང་འདྲ་བས་ཡེ་ཤེས་ཀྱི་ཚོགས་
ཀྱང་རྫོགས་པས་བསྟན་པ་སྐྱོང་བ་ཡང་འདི་ཁོ་ན་ཉིད་དོ། །བསྟན་པ་བསྲུང་བ་
ཡང་འདི་ལས་འབྱུང་བ་ཡིན་ཏེ། གང་ཞིག་གནོད་པའི་དགྲ་བགེགས་ཀུན་བཀུག་
པ་ལྕགས་ཀྱུ་དང་འདྲ་བ། རླུང་གིས་གནས་ནས་འགུག་པར་བྱེད་དེ་ལྷའི་བུ་མོ་འོད་
འཆང་མ་ཡང་ཁུག་ཅིང་། བཙན་གྱི་ཇག་པ་དཀྱུ་བ་ཡང་གནས་ནས་འདྲེན་ན།
མིའི་སྲོག་དབུགས་འགུགས་པ་ལ་སྨོས་ཀྱང་ཅི་དགོས་སོ། །དགངས་པའི་སྟོབས་
ཀྱི་རླུང་གིས་འོག་གི་ས་ཆུ་ཡང་གནས་ནས་འཕེན་ཞིང་། ལྷ་མིན་རྒྱལ་པོ་ཡང་
བརྒྱལ་བར་ནུས་ན། མི་དང་གནོད་སྦྱིན་མྱོས་ཤིང་རིང་པར་བྱ་བ་ལ་ཚེགས་
མེད་དོ། ། གཞིལ་བ་བཅུད་ཀྱི་རླུང་གིས་ནམ་མཁའི་སྤྲིན་དང་རླུང་ཡང་བཅིང་ཞིང་ཉི་
ཟླ་རྟོད་ལ་གནོད་པ་དང་བྱ་ལ་སྒོམ་ཐེབ་པར་ནུས་ན། དགྲ་བགེགས་གནས་སུ་སྒྲོལ་
བ་ལ་བཀའ་ཚེགས་མེད་དོ། །འཕང་བ་མདེའུ་རླུང་གི་ས་རྡོ་ཧར་ཐལ་འབྱིན་པ་
དང་། བེམ་པོས་དུང་ཆེན་སྤུར་བ་དང་། གཟུང་མའི་དོན་སྙིང་ཐང་ལ་དབྱུང་བར་
ནུས་ན། དགྲ་བགེགས་ཚེ་སྲོག་བྲལ་བ་ལ་ཐོགས་པ་མེད་དོ། །གཞན་ཡང་རླུང་ལ་
འབྱོངས་པའི་སྐྱེས་བུས་བདས་ན་ནམ་མཁའི་བྱ་ཡང་སླེབ་ལ། བྲོས་ན་ནག་པོའི་
བདུད་ལའང་ཐར་བ། བརྒྱབ་ན་སྲ་བརྟན་བྲག་ཀྱང་བཤིག་པ། དཀྱུས་ན་སྐྱིལ་
འདངས་ཆུ་ལ་མི་བྱིང་བ། མཆོང་ན་བསྐལ་པའི་མེས་ཀྱང་མི་ཚིག་པ། འཕར་ན་
ནམ་མཁའི་ངོག་ལ་ཆགས་པ། འཛུལ་ན་ཟད་པའི་ས་ལ་ཐུག་པ་ལ་སོགས་ཡོན་ཏན་
བསམ་ལས་འདས་པས་བསྟན་པ་བསྲུང་བ་ཡང་འདི་ཁོ་ན་ཉིད་དོ། །དེ་ལྟར་ཡང་
ཐབས་ལམ་ལས། ཐབས་མཆོག་རྒྱལ་པོ་ཐེག་པའི་རུ་ཤིང་འདི། གསང་སྔགས་
གསང་བ་མཆོག་གི་རྟ་ཕོ་ཡིན། ཐེག་པ་ཆེན་པོ་ཉིད་ཀྱི་གཤོག་པ་སྟེ། སྒོམ་ཆེན་ཡང་
དག་བྱེད་པའི་རུ་དར་རོ། །རི་ཁྲོད་དགོན་པར་གནས་པའི་ཕ་ནོར་ལ། གཅིག་བུར་
32



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དབེན་པ་འཛིན་པའི་སྲོག་མཁར་བྱེད། ནད་གདོན་བར་ཆོད་བསྒྲལ་བའི་མཚོན་
ཆ་ལ། རང་ལུས་བདེ་དྲོད་འབར་བའི་གོས་པོ་ཆེ། བཅུད་ལེན་ནུས་པ་བསྐྱེད་པའི་
བདུད་རྩི་ཟས། སྡུག་བསྔལ་འཁོར་བས་མི་ཐུབ་གོ་ཆ་བཙན། དབུ་མའི་རྩེ་ཁ་
འབྱེད་པའི་ལྡེ་མིག་ཡིན། ཡེ་ཤེས་བདེ་རླུང་བསྐྱེད་པའི་གཡབ་དར་ལ། བྱང་
སེམས་ཐིག་ལེ་རྒྱས་པའི་དམུ་ཡད་ཟས། རང་རིག་ཡེ་ཤེས་གསལ་བའི་ཡི་གེའི་
མཆོག །རྟོགས་པ་དྭངས་སྙིགས་འབྱེད་པ་སྲིད་པའི་རླུང་། ཐར་ལམ་སྦུ་གུ་སེལ་བའི་
ཡི་དམ་ལྷ། ཡོན་ཏན་བསམ་གྱིས་མི་ཁྱབ་ལམ་འདི་ཡིན། ཞེས་གསུངས་སོ། །དེས་ན་
རྩ་གསུམ་ནང་དུ་རླུང་སེམས་ཚུད་མ་ཐག་ཏུ་ལོངས་སྤྱོད་རྫོགས་སྐུ་ཅི་ལྟ་བ་བཞིན་
གྱི་རྫུ་འཕྲུལ་མངོན་ཤེས་སྤྲུལ་བསྒྱུར་བྱེ་བ་ས་ཡ་འབྱུང་ངེས་སོ། །རྩ་འཁོར་ལྔ་
པོའི་ནང་རླུང་སེམས་ཚུད་པའི་དུས་སུ་སྤྲུལ་སྐུའི་ཡོན་ཏན་རྫུ་འཕྲུལ་མངོན་ཤེས་
ཐམས་ཅད་གོང་བཞིན་ངེས་པར་འབྱུང་ངོ་། །སྨྲས་པ།
ཤེས་བྱའི་དོན་མཐོང་བློ་གྲོས་མིག་ཕྲ་ཞིང་།།
ཇི་བཞིན་འདོམས་པའི་སྐལ་བ་རབ་དབེན་ཀྱང་།།
ལྷག་བསམ་བཟང་པོའི་འཁར་བ་བརྟེན་བྱས་ནས།།
རྣམ་དག་ལུང་བཞིན་ལམ་འདི་རྩོམ་ཁུལ་བྱས།།
དེར་བྱུང་རྣམ་དཀར་ཡར་ངོའི་ཟླ་འོད་དེས།།
འཁོར་བའི་གཅོང་རོང་མུན་སྨགས་རབ་གསལ་ན།།
གཡང་སའི་འཕྲང་ལས་འགྲོ་རྣམས་ལེགས་སྒྲོལ་ཏེ།
ཞི་བ་བདེ་ཆེན་གླིང་དུ་དབུགས་འབྱིན་ཤོག།
310



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཅེས་པ་འདིའང་དགེ་བའི་བཤེས་གཉེན་དམ་པ་མཆོག་སྤྲུལ་གཡུང་དྲུང་མཚན་གྱིས་ཡང་ཡང་བསྐུལ་ངོར་རྫོགས་པ་
ཆེན་པོའི་ལམ་སྟེགས་སུ། ཤར་རྫ་བཀྲ་ཤིས་རྒྱལ་མཚན་མིང་གིས་བརྩམ་པས་མཐའ་ཡས་པའི་སེམས་ཅན་རྣམས་ཀྱིས་
འཁོར་མཚོར་བསྒྲོལ་བའི་གྲུ་བོར་འགྱུར་བར་གྱུར་ཅིག །མངྒ་ལམ།།
3f ཟླ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྫོགས་པ་ཆེན་པོ་སྐུ་གསུམ་རང་ཤར་ལས།
བོགས་འདོན་འཁྲུལ་འཁོར་སྒྱུ་མའི་
རོལ་མོ་བཞུགས་སོ། །
༄༅།། ཀུན་བཟང་ཀློང་ལ་ཕྱག་འཚལ་ལོ༎ གཏུམ་མོའི་རླུང་ལ་དབང་འབྱོར་ཕྱིར། རླུང་སེམས་ལས་རུང་རྣལ་
འབྱོར་པས། གེགས་སེལ་འཁྲུལ་འཁོར་འདི་བསྟེན་བྱ། དང་པོ་རྐང་པ་བརྐྱང་ལ་འདུག་ཅིང་ལག་གཉིས་མཐེ་བོང་
གིས་སྲིན་མཛུབ་མནན་ཏེ། ཁུ་ཚུར་བཅང་པ་ཐུགས་ཁར་རྩེགས་ཏེ་གཡས་སྟེང་དུ་ཕྱུང་། སེམས་ཅན་
ཀུན་གྱི་ལས་ཉོན་ཐམས་ཅད་བསྡུས་ནས་རང་གི་ཐུགས་ཁའི་ཧཱུྃ༔ དཀར་པོ་ལ་ བསྡུ། དེ་ནས་ལུས་ཀུན་
དྲག་ཏུ་འཕུར་བསུབ་བྱ་ཞིང་། ལག་གཉིས་ཀྱི་རྐང་མགོ་གཉིས་ལ་བཟུང་ཤེད་ཀྱིས་བརྐྱང་ལ་ཧ་སྒྲ་
འདོད་པའོ། །དངོས་གཞིའི་འཕྲུལ་འཁོར་ལ། སྟོད་སྦྱང་བདུན་ནི། མདའ་འཕེན་གཞུ་འགེང་། རྐེད་པ་རྡོ་བསྒྱུར།
རྐྱལ་པ་རྐྱལ་འབྱག འབྲོང་བུའི་རུ་ཚུལ། སྤྱི་བོར་རྡོ་བསྒྱུར། བྱ་རྒོད་གཤོག་སྡེབ། གཡང་མོ་རྡུལ་སྤྲུག་གོ ། དངོས་
གཞིའི་དང་པོ་ཁུ་ཚུར་བཅངས་ཏེ་ལག་གཡས་གཡོན་མདའ་འཕེན་ཚུལ། རེས་མོས་གནམ་
ས་བར་གསུམ་ལ་གསུམ་གསུམ་བྱ། གཉིས་པ་གྲུ་མོས་རྐེད་པ་སྡོམ་ལ། མདུན་ནས་རྡོ་
བ་བླང་སྟེ་གཡས་གཡོན་མདུན་གསུམ་ལ་བསྒྱུར་ཚུལ་ལན་གསུམ་བྱ། གསུམ་པ་རོ་སྟོད་ཅུང་ཙམ་
སྒུར་། ལག་གཉིས་རེས་མོས་རྐྱལ་འབྱབ་པའི་ཚུལ་དུ། མདུན་དུ་ཉེར་གཅིག་གཡོབ། བཞི་
པ་གྲུ་མོ་གཉིས་ཀྱིས་རྐེད་པ་བསྡམལཁུར་ཚུར་ཐུགས་ཁར་བརྩེགས། གཡས་སྟེང་དུ་ཕྱུང་ལགཡོན་དུ་
གསུམ་རྡེག་གཡོན་སྟེང་དུ་ཕྱུང་ལགཡས་སུའང་དེ་བཞིན་འགྲེས། ཡང་གཡོན་དུ་ལན་གཉིས་གཡས་སུ་
ཡན་གཅིག་རྡེག་གོ ལྔ་པ་སྔར་བཞིན་ལག་གཉིས་ཀྱིས། མདུན་ནས་རྡོ་བླང་སྤྱི་གཙུག་ཏུ་
འཕོང་ཚུལ་གཡས་གཡོན་མདུན་གསུམ་དུ་གསུམ་གསུམ་བྱ། རྡོ་འཕང་བ་དང་བསྟུན་ནས་མགོ་བོ་ལྟག་པར་
དགྱེད་དགྱེད་བྱའོ། ། དྲུག་པ་ལག་གཉིས་རྒྱབ་ཏུ་བརྐྱང་ནས་བྱ་འཕུར་བ་ལྟར་བྱ། དེ་དུས་རོ་སྟོད་
312



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གཡས་གཡོན་དུ་ཉེར་གཅིག་དྲག་ཏུ་གཅུ། བདུན་པ་རྐང་ལག་བཞི་ས་ལ་བཙུག་ནས་རྒྱུར་
ལངས་བྱ་དེ་ནས་རོ་སྨད་ལནགསུམ་སྤྲུགས། དེ་བཞིན་མགོ་བོ་ན་གསུམ་སྤྲུགས་ལུས་ཀུན་ལན་གསུམ་
སྤྲུགས་ཀུན་འགྲེས། མགོ་སྦྱང་དྲུག་ནི། སྐེ་དཀྱོག །ལྟག་མིག །རལ་བསྒྱུར། མགོ་རིལ། རྣ་རྡེག །སྐེ་མཇིང་
ངོབརྒྱད་པ་སྐྱིལ་ཀྲུང་འདུག་ལཁུ་ཚུར་བླ་སྟེང་བསྒྲེངས་མགོ་དང་སྐེབཅས མདུན་རྒྱབ་གཡས་
གཡོན་བཞི་རུ་དགྱེ་དགུག་གསུམ། གསུམ་བྱ། དགུ་པ་སྔར་བཞིན་འདུག་ལ་མིག་ཟུར་གྱིས།
ལྟག་པ་གཡས་གཡོན་ཕྱོགས་སུ་རེས་མོར་བལྟ་བ་གསུམ་གསུམ་བྱ། བཅུ་པ་ཁུ་ཚུར་བླ་སྟེང་
བསྒྲེངས་ལ། རལ་པ་གཡས་བསྒྱུར་གཡོན་བསྒྱུར་ཚུལ་དྲག་ཏུ་གསུམ་གསུམ་བྱ། བཅུ་
གཅིག་པ་ཡང་དེ་ཡི་ངང་། མགོ་བོ་གཡས་གཡོན་དུ་ལན་གསུམ་གསུམ་བསྐོར། བཅུ་
གཉིས་རྣ་བ་གཉིས་རེས་མོས་སུ། དཔུང་མགོ་གཡས་གཡོན་ལ་ལན་གསུམ་གསུམ་རྡེག་
གོ ། བཅུ་གསུམ་སྐེ་མཇིང་མདུན་ཕྱོགས་སུ། ཕར་བརྐྱང་ཞིང་ཚུར་ལ་དྲང་བ་ཉི་ཤུ་བྱ།
ལུས་སྦྱང་བཅུ་གཅིག་ནི། ཨ་ཙ་རྒྱབ་ཕྱག །མཉམ་བཞག་མ། དཔུང་མགོ་བརྡེག །བུ་ག་རྣམ་གྲོལ། སེང་གེ་རྣམ་རོལ།
ཕག་སྐད་སྣ་རེ་མ། མི་ཐུང་གྱད་སྟབས། རྒན་མོ་ལུས་བསྒྲང་། ཞགས་པ་མ། སྣ་རེ་མ། བྱ་རྒོད་འཕར་སྟབས་སོ།
བཅུ་བཞི་རྡོ་རྗེ་སྐྱིལ་ཀྲུང་བྱ། ལ་ལག་པ་གཉིས། རྒྱབ་ཏུ་ཐལ་མོ་སྦྱར་ལ་ཐོག་
འབེབ་གསུམ་བྱ། བཅོ་ལྔ་སྔ་མ་དེ་ཡི་ངང་། ལག་གཉིས་སྐྱིལ་ཀྲུང་ཐོག་ཏུ་མཉམ་པར་
བཞག་ལ་ཐོག་འབེབ་གསུམ་བྱ། བཅུ་དྲུག་ལག་གཉིས་ཁུར་ཚུར་བཅངས་པ་འདོམ་
རྒྱང་སྟེ། དཔུང་མགོར་གཡས་གཡོན་གཉིས་ལ་རེས་མོར་ལན་དགུ་རྡེག །བཅུ་བདུན་མཐེ་
བོང་གིས་རྣ་བ་གཉིས་བཀག་མཛུབ་བརྒྱད་ཀྱིས་ཁ་སྣ་བཀག །དཔུང་པ་ལྡིང་ལམགོ་བོ་གཡས་གཡོན་གསུམ་
གསུམ་བསྐོར་ལ་ངོར་ཐལ་མོས་གཡས་གཡོན་གསུམ་གསུམ་བྱུག །དཔུང་པ་གཡས་གཡོན་ཐལ་མོས་ཤད་ཤད་
པ་གསུམ་གསུམ་བྱ། ལག་མགོ་ས་ལ་གཙུག་སྟེ་རོ་སྟོད་སྤྲུགས་པ་གསུམ་བྱ། བཅོ་བརྒྱུད་རྣ་བ་གཉིས་
ནང་དུ་ལྟེབ་ལ་ཐལ་མོས་ཟུར་གྱིས་མནན་ལ་མཐེ་བོང་གཉིས་ཀྱིས་འགྲམ་པ་མནན་ལ། མགོ་བསྐོར་བ་
དཔུང་པ་ཤད་ཤད་རོ་སྟོད་སྤྲུག་པ་སོགས་སྔར་བཞིན་བྱ། བཅུ་དགུ་སྐྱིལ་ཀྲུང་བཅས་ནས་རྡོ་རྗེ་
}3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཁུ་ཚུར་བྱ་། བྲང་ཐད་ལག་གཉིས་སྣ་རེ་འཛིན་ཚུལ་གྱིས། ཕག་སྐད་འདོན་ལ་ཤིང་
གསེས་བའི་ཚུལ་བུ གཡས་གཡོན་ལན་གསུམ་དྲག་ཏུ་བྱ། ཉི་ཤུ་རྒུར་ལང་ལག་པ་གཡས་
གཡོན། སྐྱིད་ཁུག་ཕྱི་ནས་དྲང་སྟེ་མཐེ་མཛུབ་གཉིས་ཀྱིས། རྐང་པའི་མཐེ་བོང་གཉིས་
ལ་བཟུང་། འཕག་ཐེབ་རེ་དང་ཕཊ ༅ སྒྲ་རེ་མཉམ་དུ་ལན་དགུ་བྱ། ཉེར་གཅིག་ལག་
གཡོན་རྐེད་པར་བཟུང་ལ། གཡས་པས་འཁར་བ་འཛིན་ཚུལ་གྱིས། རྐང་གཡོན་
འཐིང་འགྲོས་རི་ཕུ་རེ་དང་སྦྲག་ཅིང་འགྲོ་བ་ཅི་མང་བྱ་ལ། གཡས་ཡང་དེ་བཞིན་བརྗེ་ལན་བྱ་ལ་
འགྲེས་སུ་ཤེས། ཉེར་གཉིས་རྐང་པ་གཡོན་མདུན་དུ་བརྒྱད་ལ། ལག་གཡོན་གྱིས་རྐེད་
པ་ལ་བཟུང་ཞིང་། གཡས་པས་ཞགས་པ་འཕེན་ཚུལ་གསུམ། བྱ་ཞིང་གཡོན་ཡང་
བརྗེ་ལན་ཤེས་པར་བྱ། ཉེར་གསུམ་ལངས་ཏེ་རྐང་གཡོན་མདུན་དུ་གཏད་ལ། ལག་
གཉིས་སྟ་རེ་འཛིན་པའི་ཚུལ་གྱི །ཁུ་ཚུར་འཕྲག་མགོ་གཡས་སུ་ཕྱིར་ལ། མར་བཀུག་
སྟེ་ཤིང་གཅོད་པའི་ཚུལ་ལན་གསུམ་ཕྱགཡོན་ཡང་བརྗེལན་བྱ་ལ་དེ་བཞིན་འགྲེས། ཉེར་བཞི་འདུག་
སྟེ་རྐང་པའི་ལོང་བུ་གཉིས་གཤིབ། ལག་གཉིས་སྐེད་པར་བཟུང་ལ་དཔུང་པ་བརྒྱང་
ལ། རོ་སྟོད་གཡས་གཡོན་དུ་ལྟ་བ་ལན་གསུམ་རེ་དང་། ཕཊ ཋ སྒྲ་རེ་འདོན་ཞིང་བཙན་
མཆོང་བྱ། དེ་ནས་སྒྱིད་ཁུག་བརྡེབ་པ་ལན་གསུམ། དེ་ནས་ལངས་ལ་ལག་པ་བརྐྱང་
ལ། ཡར་མར་མཆོང་གིན་འཕུར་ཚུལ་བྱ། སྨད་སྦྱང་དགུ་ནི ལྟག་བསྒྲིལ། པྲ་ཕུད་མ། སྟེང་བསྒྱུར་
འོག་བསྒྱུར། བཞི་འཕྲམ དྲུག་བསྒྲིལ་མ། མདའ་འཕེན་གཞུ་འགེངས སྟག་མོ་མཆོང་སྟབས། རྒྱ་མོ་དར་འཐག །ཐིག་ལེ་
སྟོབས་བསྐྱེད་དོ། །ཉེར་ལྔ་སྐྱིལ་ཀྲུང་འདུག་ལ་ལག་གཉིས་ཀྱིས་གཡས་གཡོན་ཐད་དུ་རྐང་པའི་མཐེ་
བོང་གཉིས་ལ་བཟུང་། མགོ་གཞུག་ཏུཡར་བསྒྲིལ་མར་བསྒྲིལ་གསུམ་བྱ་བུ་ཡང་སྔ་ལྟར་སྐྱིལ་ཀྲུང་
སྲུབ་ཏུ་ལག་མགོ་བཅུག་ནས་རྐང་པའི་མཐེ་བོང་ལ་བཟུང་སྟེ་ཡར་བསྒྲིལ་མར་བསྒྲིལ་འགྲེས་སུ་ཤེས། ཉེར་དྲུག་
རྐང་མཐིལ་གཉིས་མདུན་དུ་སྤྱད་ལག་མཐིལ་གཉིས་སྤྱི་བོར་ཐལ་མོ་སྦྱར་ནས་སྤྲད། རྒྱབ་ཏུ་མགོ་
གཞུག་ཏུ་ལན་དགུ་བསྒྲིལ་བར་སྔར་ལྟར་བྱ། ཉེར་བདུན་མགོ་ལག་པ་གཉིས་སར་བཙུག་
34



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ལ། རོ་སྨད་ལན་དགུ་རྒྱབ་ཏུ་བསྐྱུར་བར་བྱ། ཉེར་བརྒྱད་རྒལ་པ་ས་ལ་ཕབ་ལ། རྐང་
ལག་དུས་མཉམ་གནམ་དུ་འཕྲ། བ་དགུ་བྱའོ། ། ཉེར་དགུ་རྐང་གཉིས་མདུན་དུ་བཞག་
ལ་མཐེ་བོང་གཉིས་ལ། ལག་གཉིས་ཀྱི་སྲིན་མཛུབ་གཉིས་ཀྱིས་བཟུང་ལ་མགོ་བཞུག་ཏུ་སྟེང་བསྒྱུར་
འོག་བསྒྱུར་དགུ་བྱའོ། ། སུམ་ཅུ་མགོ་ལག་གཉིས་ས་ལ་བཙུག་ནས། རྐང་པ་གཉིས་གནམ་དུ་
རེས་མོས་མདའ་འགེངས་གཞུ་འགེངས་དགུ་བྱ། སོ་གཅིག་སྐྱིལ་ཀྲུང་ འདུག་ལ་རྐང་པའི་མཐེ་
བོང་གཉིས་ལག་གཉིས་ཀྱིས་བཟུང་། མདུན་དུ་ཡར་འཕག་མར་འཕག་དགུ་བྱ་བུ་ཡང་སྐྱིལ་ཀྲུང་
སྲུབ་ཏུ་ལག་མགོ་བཅུག་རྐང་པའི་མཐེ་བོང་གཉིས་ལ་བཟུངས་ཏེ་འཕག་པ་དགུ་སྔ་ལྟར་འགྲེས། སོ་གཉིས་རྐང་
པ་གཉིས་ཕྱེད་རྐྱང་ཙམ་ལག་གཡས་སྐྱིད་ཁུག་ནང་ནས་ཕྱིར་དྲང་ལ། རྐང་པ་ནང་དུ་ལན་དགུ་བསྐོར་
གཡོན་ཡང་བརྗེ་ལན་བྱ་ལ་དེ་བཞིན་ཤེས། སོ་གསུམ་ཀན་ཏེ་སུག་བཞི་བསྒྲད་ལ། དམིགས་
པ་ཞལ་ཤེས་རྐང་མགོ་གཉིས་གཞུའི་མཆོག་མ་གཉིས། ཆང་བཟུང་གསང་གནས་སུ་གཏད། རྒྱུད་སེར་པོ་ལ་
མེའི་མདའ་ལྟང་བར་བསམ་ལ་ཧཱུཾ་རིང་བགྲང་བས་མདའ་དཀང་སྟེ་ཐིག་ལེ་ཐམས་ཅད་མདེའུ་རྩེར་འདུས་པར་
བསམ་ལ་ཕཊ༔ སྒྲས་མདའ་ཚང་བུག་དུ་འཕེན་པ། རྐང་པ་གཉིས་བྲང་ཐོག །བཀུམ་བ་དང་མཉམ་
དུ། ལག་པ་གཉིས་ཀྱིས་པུས་མོ་པང་དུ་འདེབ། པ་གསུམ་དུས་གཅིག་བྱའོ། །རྐང་སྦྱང་བདུན་ནི། འགྲོ་སྤྱོད།
འཐིང་མ་འཐིང་འགྲོས། བུ་ཆུང་བཙན་མཆོང་། གླང་ཆེན་སྔ་འཕྲ་ཕྱི་འཕྲ། པུས་མོར་མཐིལ་འཇོག །
གཡས་འཕྲ་གཡོན་འཕྲ རྒྱབ་རྡེག་མདུན་ལྡིང་ངོ༌། ། སོ་བཞི་གོམ་པ་རན་ཙམ་སྤོ་བ་དགུ །དེ་བས་
ཅུང་དྲག་ཏུ་སྤོ་བ་དགུ་དེས་ཀྱང་དྲག་ཏུ་སྤོ་བ་དགུ །སོ་ལྔ་རྐང་པ་གཡས་པའི་ཕྱི་རྟིང་འཕང་ལ་
གཏད་ལ། གཡོན་མཆོང་གིན་རྒྱུག་པ་དགུ་གཡོན་ཡང་དེ་བཞིན་འགྲེས་ཡང་དེས་ཀྱང་
མགྱོག་ཏུ་མཆོང་བ་གཡས་དགུ་གཡོན་དགུ་སྔར་བཞིན། སོ་དྲུག་རྐང་པ་གཉིས་ཀྱི་ལོང་བུ་སྤྲད་
ལ། མ་འཆུག་པར་མཆོང་གིན་འགྲོ་བ་དགུ་དང་དེས་ཀྱང་མྱུར་བ་དགུ་འགྲོ ། སོ་བདུན་རྐང་པ་
གཡས་ཀྱི་མདུན་དུ་འཕྲ་གཡོན་རྒྱབ་ཏུ་འཕྲ་བ་རེས་མོར་དགུ་འགྲོ་ཞིང༌། རྐང་པ་གཡས་ཀྱི་དེ་
བཞིན་སྔའཕྲ་ཕྱི་འཕྲ་རེ་དང་གཡོན་མཆོང་གིན་འགྲོ་བ་དུས་མཉམ་དགུ །སོ་བརྒྱུད་རྐང་མཐིལ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཡས་པ་པུས་མོ་གཡོན་པའི་གོང་དུ་བཞག །པུས་མོ་གཡས་འཕྱང་པ་བྱས་ལ་འགྲོ་བ་
དགུ་བྱ་གཡོན་ཡང་དེ་བཞིན་བརྗེ་ལན་འགྲེས། སོ་དགུ་རྐང་པ་གཡས་པས་གཡོན་ངོས་སུ་འཕྲ་
བ་དགུ །གཡོན་པས་གཡས་ངོས་སུ་འཕྲ་བ་དགུ །ཡང་རྐང་པ་གཡས་མདུན་དུ་གཡས་འཕྲ་
གཡོན་འཕྲདགུ་རེ་དང་གཡོན་མཆོང་རྒྱུག་གཉིས་དུས་མཉམ་དུ་འཛམཔདགུ །བཞི་བཅུ་རྐང་པ་གཉིས་
རེས་མོར་རྒྱབ་ཏུ་འཕྲ་བ་དང་མདུན་དུ་བརྐྱང་ཞིང་འགྲོ་བ་དགུ་དང་། གཡས་པས་དེ་བཞིན་རྒྱབ་ཏུ་
འཕྲ་བ་མདུན་དུ་ལྡིང་བ་རེ་དང་གཡོན་པས་མཆོང་པ་དུས་མཉམ་དུ་དགུ །དེ་ལྟར་འཁྲུལ་འཁོར་
བཞི་བཅུ་པོ། རྫོགས་ནས་ཅུང་ཟད་ངལ་གསོ་ལ། རྗེས་ཀྱི་ཤེས་པ་བྲེལ་བྲེལ་པོ།
ཀློད་གྲོལ་བཤིག་ལ་ཅི་དགར་བཞག །འདི་ལ་འབྱོངས་བའི་རྣལ་འབྱོར་དེ། ལུས་
བདེ་སེམས་ཞི་ནད་གདོན་གྲོལ། རིག་པའི་རྩ་ཁ་འབྱེད་པ་ཡི། སྤྱན་དང་མངོན་
ཤེས་ལ་སོགས་འཆར། རྫུ་འཕྲུལ་གྲུབ་རྟགས་ཐོགས་མེད་འབྱུང་། བདེ་གསལ་
མི་རྟོག་དགོངས་པ་ཤར། ཅེས་པའང་མན་ངག་རིན་པོ་ཆེ་ཨ་ཁྲིད་ཀྱི་འཁྲུལ་འཁོར་འགྲོ་མགོན་བློ་གྲོས་རིན་
པོ་ཆེས་རྒྱུད་ལས་བཏུས་པ་དྲང་སྲོང་ཤེས་རབ་རིན་ཆེན་གྱིས་དག་པར་བཅོས་ནས་ཡི་གེར་བཀོད། དེ་ལ་བདག་ཤར་རྫ་
བཀྲ་ཤིས་རྒྱལ་མཚན་གྱིས་སྟོན་གསར་རྣམས་ཀྱི་རྟོགས་སླའི་ཆེད་དུ་ཚིག་བཅད་ལ་འགྲེལ་བཅུག་ནས་བཀོད་པས་
བསྟན་པ་རིན་པོ་ཚེ་ཡུན་རིང་དུ་གནས་པའི་རྐྱེན་དུ་གྱུར་ཅིག །དགེའོ།།
316



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རྫོགས་པ་ཆེན་པོ་སྐུ་གསུམ་རང་ཤར་ལས།
འཁྲུལ་འཁོར་བསྡུ་མ་གསེར་གྱི་
ཐུར་མ་བཞུགས་སོ། །
༄༅།། ཐར་པ་མྱུར་བགྲོད་ཐབས་ཀྱི་རྟ།། ཙ་རླུང་ཐིག་ལེར་སྐྱབས་སུ་མཆི། སྐྱིལ་
ཀྲུང་བྱ་ལ་རླུང་བཟུང་ཞིང་། ལག་གཉིས་ཁུ་ཚུར་ཐུགས་ཁར་བརྩེགས།། ལྟེ་བའི་
ཐད་དུ་ཡི་གེ་ཧཱུྃ། དམིགས་པར་གསལ་བདོ་སེམས་ཅན་གྱི།། སྡིག་སྒྲིབ་ཀུན་བསྡུས་ཧཱུྃ་
ལ་ཐིམ། ཧཱུྃ་རིང་བདུན་ནམ་ཉེར་གཅིག་བརྗོད། དེ་ནས་མགོ་ལུས་འཕུར་སུབ་བྱེད།
ལག་གཉིས་རྐང་བཟུང་ཤད་ཤད་བརྐྱང་།། རྗེས་སུ་ཧ་དང་ཕཊ	སྒྲས་བཅད།
དངོས་གཞི་འཁྲུལ་འཁོར་བཅོ་ལྔ་ལས།། དང་པོ་ལག་གཉིས་ཁུ་ཚུར་བཅངས།
གཡས་གཡོན་རེས་མོས་མདའ་འཕེན་ཚུལ། གནམ་ས་བར་གསུམ་གསུམ་གསུམ་
བྱ། གཉིས་པ་གྲུ་མོས་རྐེད་པ་སྡོམ།། ལག་པས་མདུན་ནས་རྡོ་བླངས་པ། གཡས་
གཡོན་མདུན་གསུམ་བསྒྱུར་ཚུལ་གསུམ། གསུམ་པ་རོ་སྟོད་ཅུང་ཟད་སྒུར།། རྒྱལ་
པ་གཡོབ་ལྟར་མྱུར་དྲག་ཏུ།། ལག་གཉིས་རེས་མོར་ཉེར་གཅིག་བྱ།། བཞི་པ་ལག་
གཉིས་རྒྱབ་ཏུ་བརྐྱང་།། བྱ་རྒོད་འཕུར་པའི་ཚུལ་བཞིན་དུ།། རོ་སྟོད་དྲག་ཏུ་ཉེར་
གཅིག་གཅུ། ལྔ་པ་སུག་བསྒྲད་སྐུར་ལངས་བྱ།། རོ་སྨད་དྲག་ཏུ་ལན་གསུམ་སྤྲུགས།
མགོ་དང་ལུས་ཀྱང་དེ་བཞིན་སྤྲུག། །དྲུག་པ་རལ་པ་བསྒྱུར་ཚུལ་དུ།། གཡས་གཡོན་
མདུན་གསུམ་གསུམ་གསུམ་བྱ། བདུན་པ་མགོ་བོ་གཡས་གཡོན་དུ། མྱུར་བ་མྱུར་
བ་ལན་གསུམ་བསྐོར།། བརྒྱུད་པ་སྐྱིལ་ཀྲུང་མཐེ་བོང་བཟུང་། རྒྱབ་ཏུ་མགོ་གཞུག་
བསྒྲིལ་བ་གསུམ།། དགུ་པ་རྐང་ལག་མཐིལ་བཞི་སྤྲད།། སྔར་ལྟར་མགོ་གཞུག་
337



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསྣོལ་མར་བསྒྲིལ།། བཅུ་པ་མགོ་ལག་ས་ལ་བཙུག །རོ་སྨད་རྒྱབ་ཏུ་ལན་དགུ་
བསྐྱུར། བཅུ་གཅིག་རྒལ་པ་ས་ལ་ཕབ། སུག་བཞི་གནམ་དུ་འཕྲ་བ་དགུ །བཅུ་
གཉིས་རྐང་པ་ཕྱེད་བརྐྱང་ཙམ།། ལག་གཡས་སྐྱིད་ཁུག་ཕྱི་ནས་དྲང་།། རྐང་པའི་
མཐེ་བོང་ལ་བཟུང་ནས།། ཕྱི་ནང་དགུ་བསྐོར་གཡོན་ཡང་འགྲེས།། བཅུ་གསུམ་
གན་ཏེ་སུག་བཞི་བསྒྲད།། དམིགས་པ་ཞལ་ཤེས་མདའ་འཕེན་དང་།། མཉམ་དུ་
རྐང་གཉིས་བྲང་ཐོག་བསྐུམ།། ལག་པས་པུས་མོ་འདེབ་པ་སྤྲད།། བཅུ་བཞི་རྐང་
གཡོན་སྔ་སོར་བསྒྲད།། ལག་གཡོན་རྐེད་པ་བཟུང་བ་དང་། གཡས་པས་ཞགས་པ་
འཕེན་ཚུལ་གསུམ། བྱ་ཞིང་གཡོན་ཡང་དེ་བཞིན་འགྲེས།། བཅོ་ལྔ་འདུག་སྟེ་ལོང་
བུ་བཤིབ། ལག་གཉིས་སྐེད་བཟུང་དཔུང་པ་ལྡིང་།། རོ་སྟོད་གཡས་གཡོན་བལྟ་
བ་གསུམ། ཕཊ ཋ སྒྲ་འདོན་ཞིང་བཙན་མཆོང་བྱ། དེ་ནས་སྦྱིད་ཁུག་རྡེབ་པ་
གསུམ། དེ་ནས་ལངས་ལ་འཕུར་ཚུལ་དུ། མཆོང་པ་ལན་འགའ་བྱས་པའི་རྗེས།
མི་དམིགས་ཀ་དག་སྟེང་དུ་ཀློད། ཅེས་པ་འདིའང་ཤར་རྫ་པས་ཨ་ཁྲིད་ནས་ཟུར་དུ་ཕྱུང་བས་སེམས་
ཅན་གྱི་དོན་དུ་འགྱུར་བའི་རྒྱུར་ཤོག་ཅིག ། རྒྱ་རྒྱ་རྒྱ། ཤུབྷཾ།།
318



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རྫོགས་པ་ཆེན་པོ་སྐུ་གསུམ་རང་ཤར་ལས།
ཐོད་རྒལ་སྣང་བཞིའི་ཉམས་ལེན་
ངོ་མཚར་སྣང་བའི་ལྟས་མོ་
བཞུགས་སོ། །
༄༅། ཡེ་ནས་མི་མངའ་སྟོང་ཆེན་བོན་ཉིད་དབྱིངས།།
འཕོ་འགྱུར་འཇིག་བྲལ་ལས་འདས་རང་བཞིན་གནས།།
དུས་གསུམ་མི་ནུབ་འོད་མི་འགྱུར་བ་ཅན།།
གདོད་མའི་མགོན་པོ་ཡེ་སངས་རྒྱས་ལ་འདུད།།
ཀ་དག་ཀློང་དུ་མི་གཡོ་དགོངས་རྩལ་རྫོགས།།
འོད་གསལ་དབྱིངས་སུ་སྒྱུ་མའི་ལྷ་སྐུ་གཟིགས།།
ཟུང་འཇུག་ངང་དུ་འཁོར་འདས་གཅིག་ཅར་གྲོལ།།
རྒྱལ་བ་གཉིས་པ་མཉམ་མེད་བླ་མས་སྐྱོངས།།
མི་དམིགས་མཉམ་རྫོགས་མཐའ་བྲལ་ལམ་ཡངས་པོ།།
འོད་གསལ་ངང་དུ་དགོངས་པས་ལེགས་བརྒྱུད་དེ།།
རྟོགས་གྲོལ་དུས་མཉམ་སྐལ་བཟང་བསྒྱུར་མཛད་པ།།
དྲིན་ཆེན་གཏེར་ཆེན་རྣམ་གཉིས་དུས་ཀུན་རྒྱལ།།
339



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀུན་རྫོབ་སྒྱུ་མའི་ངོ་བོ་མངོན་བསྟན་ཅིང་།
དོན་དམ་མི་འགྱུར་རང་ངོར་འདོམས་མཛད་པ།།
དྲན་པའི་རྣམ་རོལ་དབྲ་སྟོན་དམ་པ་ཉིད།།
དྭངས་བའི་ཡིད་ཀྱིས་སྤྱི་བོར་ལན་བརྒྱར་བསྟོད།།
གྲོལ་ལམ་རྫོགས་པ་ཆེན་པོའི་མན་ངག་གནད།
ཀུན་བཟང་བླ་མའི་ཞལ་ལུང་ཡོངས་ཀྱི་བཅུད།།
རིན་ཆེན་བྱེ་བས་མི་རྙེད་ཡང་ཟབ་ལམ།།
ལེགས་པ་འདིར་བཤད་མཁའ་འགྲོས་གནང་བའང་སྩོལ།།
དེ་ལ་འདིར་གྲོལ་ལམ་རྫོགས་པ་ཆེན་པོའི་དོན་ཉམས་སུ་ལེན་པ་ལ། ཐོག་མར་
རྒྱུད་མ་སྨིན་པ་སྨིན་པར་བྱེད་པ་སྔོན་འགྲོའི་ཉམས་ལེན་དང་། བར་དུ་སྨིན་པ་
གྲོལ་བར་བྱེད་པ་དངོས་གཞིའི་གདམས་པ་གཉིས་སྔོན་དུ་སོང་ནས། གསུམ་པ་
གྲོལ་བ་མཐར་ཕྱིན་པར་བྱེད་པ་རྗེས་ཀྱི་མན་ངག་ལ་གསུམ། ལམ་ཉམས་སུ་ལེན་
པ་འོད་གསལ་ཟུང་འཇུག་གི་ཁྲིད། རྐྱེན་ལམ་དུ་སློང་བ་རྩལ་སྦྱང་སྤྱོད་པའི་ཁྲིད།
འབྲས་བུ་རང་ས་བཟུང་བ་སྐུ་གསུམ་དམར་ཐག་བཅད་པའི་ཁྲིད་དོ།།
དང་པོ་ལ་གཉིས། ཁྲེགས་ཆོད་ལས་འཕགས་ཚུལ། ཁྱད་པར་དེ་ལྡན་གྱི་ལམ་
དངོས་བཤད་པའོ། །དང་པོ་ནི། ཁྲེགས་ཆོད་དུ་རི་བྲག་ལ་སོགས་པ་འཁྲུལ་སྣང་
གི་ཡུལ་དག་པར་མི་ནུས་ལ། འདི་ནི་སྣང་ཡུལ་ཐམས་ཅད་འོད་ལྔར་ཡལ་བ། ཁྲེགས་
ཆོད་དུ་རིག་པ་སྟོང་གསལ་ཙམ་ལས་བལྟར་མེད་ཐག་གཅོད་ལ། འདི་ནི་གནད་
གསུམ་མམ་བཞིས་གཅུན་པས་ཡེ་ཤེས་ཀྱི་མཐོང་སྒོ་ཕྱེ་སྟེ་བོན་ཉིད་ཟེར་མདངས་ལ་
མཇལ་བ། ཁྲེགས་ཆོད་དུ་དབང་དྲུག་གི་སྒོའི་འཁྲུལ་སྣང་ལ་ཞེན་པ་སྤང་བའི་
320



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དྭངས་འཚོལ་ལ། འདི་ནི་དག་པའི་འོད་གསལ་གྱི་སྒོ་ཡེ་ཤེས་རླུང་གིས་ཕྱེ་བས་ཕྱི་
ནང་ཟང་ཐལ་གྱི་དབང་པོས་དབྱིངས་དང་ཡེ་ཤེས་འདུ་འབྲལ་མེད་པའི་སྒྲོན་མ་
བཞིའི་སྣང་བ་ལ་ལོངས་སྤྱོད་པ། ཁྲེགས་ཆོད་དུ་རགས་པའི་རྩ་རླུང་ལ་བརྟེན་པས་
གེགས་དང་གོལ་ས་འབྱུང་ཉེ་བར་མ་ཟད། དེ་ལྟར་བརྟེན་ཕྱིན་ཆད་འབྱུང་བའི་
སྟོབས་ཆེ་ཆུང་གི་ན་སོ་རྒན་གཞོན་ལའང་ལྟོས་ཤིང་། འདི་ནི་རགས་པ་སྤངས་བྱ་
ཡིན་པས་གནད་མི་གཡོ་བ་གསུམ་བཅིངས་པ་ཙམ་ལས། དོན་དམ་ཡེ་ཤེས་ཀྱི་རྩ་
རླུང་འཛིན་རྩོལ་ལས་འདས་པ་ལམ་དུ་བྱས་པས་རགས་པ་ཐམས་ཅད་ཟད་ནས་
ལུས་འོད་གསལ་དུ་གྲོལ་བ། ཁྲེགས་ཆོད་དུ་གལ་ཏེ་སྣང་བ་ཚད་དུ་མ་ཕྱིན་པར་
ཕུང་པོ་ལས་གྲོལ་བ་སྲིད་ནའང་ལུས་རྡུལ་ཕྲན་དུ་ལྷག་པ་ཙམ་ལས་འོད་གསལ་དུ་
མི་འགྲོ་ལ། དེ་ལྟར་ན་རེས་འགའ་བའི་སྒྱུ་ལུས་དང་ཟད་པར་གྱི་སྐྱེ་མཆེད་ལ་སོགས་
པས་མཐར་ཐུག་གིས་མི་ཆོད་པར་མ་ཟད། སྤྱན་དང་མངོན་ཤེས་རྫུ་འཕྲུལ་རླབས་
ཆེའི་བདག་ཉིད་འཕོ་བ་ཆེན་པོ་གཡུང་དྲུང་གི་སྐུ་མི་ཐོབ་པས། རྟེན་དེའི་གཞན་
དོན་རླབས་ཆེན་མི་འགྲུབ་པ་དང་། གཞན་ཡང་སེམས་སྡེ་ཀློང་སྡེ་མན་ངག་སྡེ་པ་
གསུམ་ལས། སེམས་སྡེ་རང་གསལ་ཁ་འབྱམས་པ། ཀློང་སྡེ་གཞི་བྲལ་གདེང་བྱེད་
པ་དེ་གཉིས་ཀས་རིག་པ་མངོན་སུམ་པ་མ་མཐོང་ཞིང་། མན་ངག་སྡེ་གསུམ་པོའང་
བར་དོར་ལྟོས་འཆའ་བ་ལས་མེད་པས། འདིར་ནི་འོད་ལུས་སུ་འགྲོ་བའི་གནད་
ཡོད་པས་དེ་དག་ལས་འཕགས་ཤིང་། འཁྲུལ་སྣང་ལ་ལམ་བྱས་ནས་མ་འཁྲུལ་པའི་
འབྲས་བུ་ཚོལ་བ་ལ་སོགས་པའི་ཁྱད་པར་ཡོད་པས་རིག་པར་བྱའོ། །
གཉིས་པ་ཁྱད་པར་དེ་ལྡན་གྱི་ལམ་དངོས་བཤད་པ་ལ། སྣང་ཁྲིད་ཉི་མའི་
རྣལ་འབྱོར། མུན་ཁྲིད་ཨར་གཏད་གདམས་པ་གཉིས་ལས། གསེར་ཕྲེང་ལས། ཉིན་
སྣང་སྔོན་མ། མཚན་སྣང་རྗེས་མ་དང་ ཡང་སྙིང་དང་བྲུ་རྒྱལ་བའི་ཕྱག་ཁྲིད་རྣམས་
32



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སུ་མཚན་སྣང་སྔོན་མ། ཉིན་སྣང་རྗེས་མར་སྒོམ་རྒྱུ་མཛད་པ་དེ་དག་སྔ་མས་སྣང་
རྐྱེན་སྤྲད་པས་འཆར་སྒོ་མྱུར་བ་དང་། ཕྱི་མས་ཏིང་ངེ་འཛིན་ལ་བརྟན་པ་ཐོབ་པ་
ལ་དགོངས་པ་ཡིན་ལ། ཁྲེགས་ཆོད་ཀྱི་རྟོགས་པ་བརྟན་པོར་ཡོད་ན་ཁྱད་མེད་ཀྱང་།
འོན་ཀྱང་ཐུན་མོང་དང་ཐུན་མིན་གྱི་སྔོན་འགྲོའི་མྱོང་བ་ཐོན་རྗེས་ཁྱད་པར་ཁྲེགས་
ཆོད་ཀྱི་ཉམས་ལེན་ལ་ནན་ཏན་བྱེད་དགོས། ཁྲེགས་མ་ཆོད་ན་ཐོད་མི་རྒལ་བྱ་བ་ཡིན་
པས། ཁྲེགས་ཆོད་ལ་བརྟན་པ་མ་ཐོབ་ན་ཐོད་རྒལ་ལ་བསླབ་ཀྱང་ཟག་བཅས་ཀྱི་
ཉམས་སྣང་ཡིན་པས་གྲོལ་བའི་རྒྱུར་མི་འགྱུར་བར་མ་ཟད། ཞེན་རྟོག་གིས་
འཆིངས་ནས་ཕྱིས་འཁོར་བར་ལྟུང་བར་བྱེད་དོ། །
དེས་ན་འདིར་ཐོག་མར་ཉིན་སྣང་གི་ཉམས་ལེན་བསྟན་པ་ལ་གཉིས། གནས་
དང་། ཉམས་སུ་བླང་བྱའི་གདམས་པའོ། །དང་པོ་གནས་ལ་ཉི་ཟེར་ལ་སྦྱང་བའི་
དུས། གནས་རང་བཞིན་དབེན་པར་མཐོ་བ་ཁང་པའི་ཕྱེད་ཕུབ་པའམ། མཐོང་
ཆེན་པོ་ཉི་ཟེར་འཆར་བའམ། བྲག་ཤིང་གད་པའི་ངམ་སྐྱི་བ་ཡོད་པ་ལ་སོགས་ཉི་
གྲིབ་མཚམས་དང་། ནམ་མཁའ་ལ་སྦྱང་པའི་དུས། རིའི་རྩེའམ། ཐང་ཡངས་པའི་
དཀྱིལ་ལམ། ཁང་པའི་ཡང་ཐོག་གམ། ནམ་མཁའ་རྒྱ་ཆེན་པོ་མཐོང་སར་ལུས་དང་
མགོ་ལ་ཉི་མ་མི་འཆར་བའི་ཐབས་བྱས་ལ་བསླབ། གཉིས་པ་ཉམས་སུ་བླང་བྱའི་
གདམས་པ་ལ་བཞི། གཞིའི་གནས་ལུགས། ལམ་གྱི་ཉམས་ལེན། སྣང་བའི་འཆར་
ཚུལ། མཐའ་རྟེན་མན་ངག་གོ །
དང་པོ་ལ་གསུམ། གནས་ལུགས་དངོས། འཁོར་འདས་གྱེས་ཚུལ། སེམས་
དང་ཡེ་ཤེས་ཀྱི་དབྱེ་བའོ། །དེ་ལ་གཞིའི་གནས་ལུགས་དང་། འཁོར་འདས་ཀྱི་གྱེས་
ཚུལ་སོགས་དབྱིངས་རིག་མཛོད་སོགས་ལས་གསུངས་པ་ལྟར་ཤེས་རབ་དང་ལྡན་
པ་རྣམས་ཀྱིས་རྟོགས་པར་བྱའོ། །གསུམ་པ་ལ་གསུམ། སེམས་དང་ཡེ་ཤེས་ཀྱི་དབྱེ་
322



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བ། དེ་གཉིས་འཕྲད་ལུགས། གྱེས་ཚུལ་ལོ། །དང་པོ་ནི། དོན་རྒྱུད་ལས། དང་
པོ་ཉམས་ལེན་གནད་ནི་ཁྲེགས་ཆོད་ལྟར། སེམས་དང་རིག་པ་དབྱེ་བའི་དོན་
ལྟར་དུ། ཞི་ལྷག་ཟུང་འཇུག་ངོ་བོར་མཉམ་པར་བཞག །འཆར་སྒོ་གནད་ནི་སྐུ་
གསུམ་མིག་གིས་བལྟ། ཞེས་ཁྲེགས་ཆོད་ཀྱི་སྐབས་སུ་བཤད་ལྟར་སེམས་རིག་ཕྱེད་
པའི་དོན་ལ་ཞི་ལྷག་ཟུང་འཇུག་ཏུ་མཉམ་པར་བཞག་ནས་ལྟ་སྟངས་གསུམ་གྱིས་
ཡུལ་ལ་གཟིར་བས་དེས་ཆོག་མོད་ཀྱང་། འོན་ཀྱང་ཐོད་རྒལ་གྱི་གནད་མ་ལུས་པ་
སེམས་དང་ཡེ་ཤེས་དབྱེ་བ་ལ་ཡོད་པས་དེ་ལ་གཉིས་ལས། དང་པོ་ལ། སེམས་ཀྱི་
གནས་ནི། རྫོགས་ཆེན་གསེར་ཐུར་ལས། སེམས་འབྱུང་བག་ཆགས་གསོག་པའི་
གཞི། རླུང་ཅན་གློ་བའི་གྲོང་ན་གནས། ཞེས་གློ་བ་ན་རྩ་གྲོ་སོག་གི་སྦུ་གུ་ཙམ་རླུང་
གིས་གང་བ་ལས། དབུགས་ཐམས་ཅད་མཆེད་པའི་རྟེན་བྱེད་པ་སྙིང་ག་དང་
འབྲེལ་པར་གནས་སོ། །ངོ་བོ་ནི། སྔ་མ་ལས། ངོ་བོ་དུག་གསུམ་དུག་ལྔ་སྟེ། ཞེས་སྙིང་
གའི་རིག་གདངས་རླུང་དང་འདྲེས་པའི་རྣམ་པར་རྟོག་པའོ། །དེ་ཡང་གསེར་ཐུར་
ལས། རླུང་གི་རྟ་བསྐྱོད་རྟོག་མི་ཞོན། ཞེས་པས། རླུང་དེ་རྟ་ལོང་བ་རྐང་ཅན་ལ།
རིག་གདངས་མི་ཕྱེའོ་མིག་ཅན་བསྐྱོན་པ་དང་འདྲའོ། །ལམ་ནི། སྔ་མ་ལས།
སེམས་
འབྱུང་རྟོག་རྩ་དམར་པོའི་ལམ། ཞུགས་ཏེ་རླུང་ལ་ཞོན་ནས་རྒྱུ། ཞེས་པས་གློ་བ་ནས་
རྩ་འདབ་སོ་སོ་ལ་སོང་བའི་རླུང་གིས་སྒོ་ལྔའི་རྟོག་པའི་ཕྱིར་ལ་སྣང་དང་དབང་པོ་
སོ་སོའི་སྒོ་ལ་རླུང་རྒྱུ་བའི་རྩ་ལམ་ཡིན་ནོ། །སྒོ་ནི་རྒྱུད་ཀྱི་རྒྱལ་པོ་ལས། སྣ་ཚོགས་
འཆར་བའི་སྒོ་ཉིད་ནི། སྒོ་ལྔ་བུ་ག་ཀུན་ལ་རྒྱུ། ཁྱད་པར་ཁ་སྣ་གཉིས་ལའོ། །ཞེས་
པས་དབང་པོ་སོ་སོ་དང་ཁ་སྣའོ། །ཡུལ་ནི་གཟུགས་ལ་སོགས་པ་ཚོགས་དྲུག་གི་ཡུལ་
རྣམས་སོ། །རྩོལ་ནི་གཟུང་འཛིན་དགག་སྒྲུབ་ལ་སོགས་པའི་རྟོག་པའི་འདུ་འཕྲོ་
ཐམས་ཅད་དོ། །བྱེད་ལས་ནི་རྒྱུད་རྒྱལ་ལས། བྱེད་ལས་ལས་ཉོན་བག་ཆགས་
323



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསོག །ཅེས་པས་མི་དགེ་བཅུ་ཉོན་མོངས་ལྔ་ལ་སོགས་བག་ཆགས་དུ་མ་གསོག་པར་
བྱེད་དོ། །འབྲས་བུ་ནི། སྔ་མ་ལས། དེ་ཡི་འབྲས་བུ་ཁམས་གསུམ་འཁོར། ཞེས་
ཁམས་གསུམ་དུ་འཁོར་ཞིང་སྡུག་བསྔལ་ཐ་དག་བསྐྱེད་པའོ། །གཉིས་པ་ཡེ་ཤེས་ཀྱི་
གནས་ནི། རྒྱུད་ཀྱི་རྒྱལ་པོ་ལས། རྡོས་པ་ཤའི་སྒྲོན་མ་ཞེས། མཆོང་གུར་སྨུག་པོ་
་པོའི་
ནང་ན་བཞུགས། ཞེས་པས་ཙིཏྟ་རིན་པོ་ཆེ་མཆོང་གུར་ཕུབ་པ་འདྲ་བའི་དབུས།
འོད་གསལ་གྱི་རྩ་འདབ་བཞིའི་ལྟེ་བར་དྭངས་མའི་དྭངས་མ་ཉུང་འབྲུ་ཙམ་ལ་
བརྟེན་ནས་གནས་སོ། །དེ་ཡང་ཙིཏྟ་རིན་པོ་ཆེའི་དབུས་ན་མུན་ཁུང་དུ་སྒྲོན་མེ་སྤར་
བ་ལྟར་གནས་པས་སྒྲོན་མ་ཞེས་བྱའོ། །ངོ་བོ་ནི། རིག་པའི་ཡེ་ཤེས་ཏེ། གསེར་ཞུན་
ལས། ཡེ་ཤེས་འོད་གསལ་ཀློང་ན་བཞུགས། ངོ་བོ་སྟོང་ལ་རང་བཞིན་གསལ།
ཐུགས་རྗེ་རིག་པའི་སྐུ་ཅན་ནོ། །དཔེར་ན་བུམ་ནང་མར་མེ་བཞིན། ཞེས་སོ། །དེ་
ཡང་དངོས་པོ་མཚན་མ་མེད་པས་སྟོང་པ། རང་བཞིན་གདོད་མ་ཉིད་ནས་འོད་
གསལ་ལྷུན་གྲུབ་ཏུ་བཞུགས་པས་གསལ་བ། ཐུགས་རྗེ་རིག་ཙམ་རྒྱུན་ཆད་མེད་
པར་བཞུགས་པས་ཐུགས་རྗེ་ཞེས་བྱའོ། །དེའི་རྩལ་དུང་ཁང་ན་ཁྲོ་བོའི་དཀྱིལ་འཁོར་
དུ་གནས་ཏེ། ཡང་རྩེ་ལས། དུང་མཚོ་འཁྱིལ་པའི་ལྟེ་དབུས་ན། རང་བྱུང་ཁྲོ་བོའི་
ལྷ་ཚོགས་བཞུགས། ཞེས་སོ། །ལམ་ནི། གསེར་ཞུན་ལས། ལམ་ནི་དར་དཀར་
སྐུད་པ་ཡི།། དོན་དམ་ཡེ་ཤེས་རྩེ་ལས་འཆར།། དེ་ཡང་སྙིང་དང་མིག་ལ་འབྲེལ།།
ཁྲག་དང་ཆུ་སེར་མ་གོས་པ།། ཡེ་ཤེས་འོད་དེ་གསལ་བ་ཡིན། ཞེས་པས་སྙིང་ནས་
མིག་ཏུ་འབྲེལ་པའི་རྩེ་ཀ་ཏི་ཤེལ་གྱི་སྦུ་གུ་ཅན་ཏེ། དེ་ཡང་འབྲེལ་ལུགས་ནི། སྙིང་
གི་རྩ་ནས་སྒལ་ཚིགས་འདབ་མ་ལ་འཁྲིལ་ཏེ། མགྲིན་པའི་རྩིའུ་ཆུང་གཡས་གཡོན་
གྱི་འདབས་ནས་རྣ་བ་གཉིས་ལ་འཁྲིལ་ཏེ། ཀླད་པ་ནས་མིག་གི་ཨ་འབྲས་ཆུའི་སྒྲོན་
མ་གཉིས་ལ་ཟུག་ནས་གནས་ཏེ་དེ་ནི་དཀར་འཇམ་རྩའི་སྒྲོན་མ་ཞེས་བྱ། དེ་ཡང་
324



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
སྐྱོན་དང་དྲི་མས་མ་གོས་པས་དཀར། ཕྱི་ནང་ཟང་ཐལ་དུ་གནས་པས་འཇམ།
འོད་ཁ་དོག་ལྔ་ལྡན་དུ་གསལ་བས་སྒྲོན་མ་ཞེས་བརྗོད། སྒོ་གང་ནས་འཆར་ན།
རྒྱུད་ཀྱི་རྒྱལ་པོ་ལས། རྒྱངས་ཞགས་ཆུ་ཡི་སྒོ་ཉིད་དང་། ལྐོག་འགྱུར་དབུ་མའི་སྤྱི་
གཙུག་གི །ཟང་ཐལ་ཉིད་ལ་དོན་པ་སྟེ། སྒྲ་ནི་རྣ་བ་ཉིད་ལ་དོན། ཟེར་ནི་མིག་
གི་སྒོ་ལ་དོན། འོད་ནི་སྤྱི་བོའི་གཙུག་ལ་ཤར་ཞེས་པས། མིག་གི་རྩའི་རྩ་བ་ནི་ལྟེ་བ་
དང་སྙིང་གར་འབྲེལ་ལོ། །སྙིང་ག་དང་མགྲིན་པར་འབྲེལ་ལོ། །མགྲིན་པ་ནས་དུང་
ཁང་དུ་གཡས་སུ་འཁྱིལ་པའི་རྩ་འདབ་བཞི་གྱེས་པའི་དབང་པོ་ཡུལ་ལ་འཆར་བར་
བྱེད་པའི་རྩ་འདབ་གཅིག་ལ་རྩེ་མོ་ལྔར་གྱེས་ཏེ། སྒོ་ལྔ་སོ་སོའི་རྟེན་པ་ལས་སྐྱོན་
ཡོན་དྭངས་བྱེད་ཀྱི་རྩ་ཞེས་བྱ་བ་ཁ་ཆེ་ལ་རྩ་བ་ཕྲ་བ། བ་མེན་གྱི་རྭ་ལྟ་བུའི་ཡལ་
ག་གཉིས། མིག་གི་ཨ་འབྲས་གཉིས་ལ་ཟུག་ནས་དཀར་ནག་ཕྱེད་མ་ཆུའི་རང་བཞིན་
དྭངས་ལ་གསལ་བ་བྱུང་བས། རྒྱངས་ཞགས་ཆུའི་སྒྲོན་མ་ཞེས་བྱའོ། །དེ་ཡང་གསེར་
ཞུན་ལས། འཁོར་བ་རིང་དུ་རྒྱང་པས་རྒྱངས།། ཡེ་ཤེས་རང་གསལ་དུ་གནས་པས་
ཞགས། ངོ་བོ་ཕ་མའི་ཁུ་ཁྲག་གི་དྭངས་མ་ཆུ་ཡིན་པས་ཆུ་ཞེས་བརྗོད་དོ། །དེ་ལ་བརྟེན་
ནས་ཐིག་ལེ་སྟོང་པའི་སྒྲོན་མོ་རྨ་བྱའི་མདངས་ལྟ་བུར་འཆར་རོ། །དེའི་གདངས་
དབྱིངས་རྣམ་པར་དག་པའི་སྒྲོན་མ་ཡི་གེ་ན་རོ་ལྟ་བུར་འཆར་རོ། །དེའི་རྩལ་ཤེས་
རབ་རང་བྱུང་གི་སྒྲོན་མ་ཤེས་པའི་རྩལ་དུ་མ་འཆར་རོ། །དེ་ལྟར་ཡང་རྫོགས་ཆེན་
གསེར་ཞུན་ལས། དཀར་ནག་ཕྱེད་མ་ཆུ་སྒྲོན་ལ། ཡེ་ཤེས་འོད་ཟེར་གསལ་བའོ། །ཕྱི་
དབྱིངས་ནམ་མཁའ་སྟོང་པ་ལ།། ཙིཏྟའི་འོད་གསལ་མངོན་སུམ་མཐོང༌།། ཞེས་
སོ། །དེ་ཡང་ཤེལ་སྦུག་ཅན་དེ་དབུ་མའི་འོད་རྩ་ཡིན་ལ། དབང་པོ་དྭངས་བྱེད་
རྩ་ནི་མིག་གི་དབང་རྟེན་ཟར་མའི་མེ་ཏོག་ཅེས་སྙན་རྒྱུད་ལས་གསུངས་པ་དེའོ། །མིག་
གི་ནང་རིག་པ་དངོས་ཕྱིར་ལྟ་བ་དང་། ཕྱི་སྣང་བ་གཟུགས་རྣམས་སྣང་བ་ནང་དུ་
325



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལྟ་བའི་བར་གྱི་སྒོ་མེ་ཤེལ་དྲི་མ་མེད་པས་སྒོ་ཆོད་པ་ལྟ་བུ་སྟེ། ནང་གི་འོད་གདངས་
ཕྱིར་གསལ་དང་། ཕྱིའི་གཟུགས་བརྙན་ནང་དུ་ཤར་བ་གཉིས་མི་སྒྲིབ་པར་གསལ་
བར་མཐོང་བས་སོ། །རིག་པ་དངོས་ཀྱི་གདངས་འཆར་བའི་རྩ་སྒོ་བཞི་སྟེ། མིག་
གཉིས་ནས་འོད་སྣང་དངོས་སུ་འཆར་བ་དང་། སྙིང་ནས་དབུ་མའི་དབུས་སུ་སྙིང་
པོ་འོད་གསལ་གྱི་རྩ་ལས་དུང་ཁང་གི་ཁྲོ་བོ་དང་། དེའི་གདངས་རྩེ་རྣམས་ཀྱི་ཐིག་
ལེ་དང་། དབུ་མའི་འོད་རྩ་ལས་འཁོར་ལོ་བཞིའི་དབུས་ཀྱི་འོད་གསལ་ཐིག་ལེ་ཆེན་
པོ་དང་། སྤྱི་བོ་ནས་རྟོག་པ་མེད་པའི་སྐུ་ཚངས་བུག་ལ་འཆར་ཏེ། ཚད་ཕེབས་ཀྱི་
ཐིག་ལེ་ལྔ་བརྩེགས་སམ་དགུ་བརྩེགས་སུ་འཆར་བའི་རྟེན་ཅན་འཕོ་བའི་རྩ་སྒོ་དེ་
དང་། སྙིང་ནས་གློ་བར་རིག་གདངས་སེམས་སུ་འཆར་བ་སྟེ། དེ་ལྟར་མིག་གཉིས་དབུ་
མའི་འོད་རྩ་གློ་བའི་གདངས་རྩེ་དང་བཅས་པ་རྣམས་ཏེ། སྙན་རྒྱུད་ལྷ་ཁྲིད་ལས།
ལམ་ནི་རྩ་བཞི་འགྱུ་བྱེད་རླུང་། འཆར་བྱེད་སྒོ་ནི་མིག་སོགས་སོ། །ཞེས་སོ། །གདངས་
བཞི་འཆར་བའི་རྩ་བཞི་ངོས་བཟུང་ལ། ཉམས་ལེན་གྱི་ཚེ་མིག་ནས་རིག་པ་ཐོན་
ཅིང་། དེའང་མིག་གཉིས་ནས་རིག་པའི་རང་བཞིན་འོད་གདངས་འཆར་ལ།
དབུ་མའི་འོད་རྩ་ལས་ངོ་བོ་སྟོང་གདངས་འཆར་ཞིང་། གློ་བའི་རྩ་ནས་ཐུགས་རྗེའི་
རིག་གདངས་འཆར་བ་ཡིན་ནོ། །ཡུལ་གང་ལ་འ
་ལ་འཆར་ན། གསེར་ཕྲེང་ལས།
དབྱིངས་ནམ་མཁའ་དག་པའི་དཀྱིལ། ནང་དབྱིངས་སྒྲོན་མ་དག་ཏུའོ། །ཞེས་པས།
ཕྱི་དབྱིངས་ནམ་མཁའ་སྤྲིན་དང་བྲལ་བ་ལ། ནང་དབྱིངས་རྣམ་པར་དག་པའི་
སྒྲོན་མ་འོད་ལྔར་སྣང་བའི་ནང་དུ་འཆར་བའོ། །རིག་པའི་རྩལ་ནི། ཇི་ལྟ་བ་དང་ཇི་
སྙེད་པ་མཁྱེན་པའི་ཡེ་ཤེས་སོ། །མིང་ནི་ཡེ་ཤེས་ལྔ་ལ་སོགས་བཤད་དོ། །བྱེད་ལས་ནི།
རྒྱུད་ཀྱི་རྒྱལ་པོ་ལས། བྱེད་ལས་གཟུང་འཛིན་དག་པར་བྱེད། ཅེས་པས། འཁོར་
བའི་འཁྲུལ་སྣང་གི་གཟུང་འཛིན་ཐམས་ཅད་དག་པར་བྱས་ཏེ་དབྱིངས་གདོད་མའི་
326



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ངང་ལ་སྦྱོར་བའོ། །འབྲས་བུ་ནི་གནད་དྲིལ་ལས། འབྲས་བུ་སྐུ་གསུམ་ལྷུན་གྱི་གྲུབ།
ཅེས་པས། ཁམས་ལ་སྒྲིབ་པའི་དྲི་མ་བག་ཆགས་སྣ་ཚོགས་པའི་ཀུན་གཞི་ལ་བརྟེན་
པའི་ཆ་དང་བཅས་པ་དག་ནས་ཉི་མ་སྤྲིན་དང་བྲལ་བ་ལྟར། ཤེས་རབ་རིག་པའི་
ཡེ་ཤེས་དྲི་མ་མེད་པས་རང་རིག་བྱང་ཆུབ་ཏུ་མཐར་ཕྱིན་པར་བྱས་ནས་སྐུ་དང་
ཡེ་ཤེས་ཀྱི་དགོངས་པ་ལ་རྟག་ཏུ་བཞུགས་པའོ། །ཁམས་ཡེའི་སངས་རྒྱས་ཡིན་ཀྱང་
ལམ་དུས་རིག་པའི་ཤེས་རབ་ཀྱིས་བླང་དོར་མ་བྱས་ན། དྲི་བཅས་ལས་གྲོལ་དུས་
མེད་པས་གདམས་པ་ཟབ་མོ་ཉམས་སུ་ལེན་པ་གཅེས་ཏེ། གཞིའི་བོན་སྐུ་དེ་འབྲས་
བུ་མངོན་གྱུར་ཡེ་ཤེས་ཀྱི་སྐུ་བྱང་ཆུབ་ཏུ་སྨིན་པར་བྱ་དགོས་པའི་ཕྱིར་རོ། །
གཉིས་པ་སེམས་དང་ཡེ་ཤེས་འཕྲད་པའི་དུས་ནི་གཉིས། ཕྱི་འཕྲད། ནང་འཕྲད་
དོ། །དང་པོ་ནི་རྣམ་རྟོག་དུ་མར་འཕྲོ་དུས་སྙིང་གི་རིག་གདངས་རླུང་དང་འདྲེས་
པས། བར་གྱི་རྩ་ལམ་ནས་འབྲེལ་པའི་དུས་སུ་སེམས་ལ་རིག་པ་འཕྲད་པ་ཞེས་
བྱའོ། །གཉིས་པ་ནི། བློ་སྤྲོས་པ་དང་བྲལ་བའི་ཚེ་སེམས་ཀྱི་ཆའི་རིག་གདངས་སྙིང་
གར་ཐིམ་པས། ནང་རིག་ཐོག་ཏུ་སེམས་འཕྲད་པ་ཞེས་བྱའོ། །འདི་དག་རིག་པ་
ལས་ཐ་དད་པའི་སེམས་དང་འཕྲད་པ་མེད་ཀྱང་། རིག་གདངས་རླུང་ལ་ཕར་
འདྲེས་པ་དང་ནང་དུ་འདུས་པའི་ཆ་ནས་བཏགས་པའོ། །
གསུམ་པ་གྱེས་ཚུལ་ལ་གཉིས། གནས་སྐབས་དང་། མཐར་ཐུག་གྱེས་ཚུལ་
ལོ། །དང་པོ་ནི། ལྟ་སྟངས་ལ་བཞག་པའི་སྤྲོས་པ་དང་བྲལ་དུས་སེམས་ཞེས་བཏགས་
པའི་རླུང་རིག་གི་གྱ་གྱུ་དེ་རང་ཞི་སྟེ། གདངས་རིག་པར་ཐིམ་ནས་རླུང་རང་སོར་
གནས་པས། རྣམ་རྟོག་ཕྱི་མ་མ་ལང་གི་བར་ལ་གྱེས་སོ། །དེ་ཉིད་སེམས་རིག་ཐོག་
ཏུ་འཕྲད་པ་དང་དོན་གཅིག་གོ །བུ་མ་ཐོག་ཏུ་གྲོལ་བས་ཡེ་ཤེས་དབྱིངས་སུ་ཐིམ་
པའི་འོད་གསལ་མ་ལ་བུ་འདྲེས་པ་གཞུང་ལས་མ་བུ་འཕྲད་པ་དེའོ། །གཉིས་པ་ནི།
327



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཤི་དུས་རླུང་རང་ཞི་ལ་སོང་བས་རིག་གདངས་རང་ཐིམ་ལ་སོང་བའི་ཚེ། སྤྲོས་པ་
དང་བྲལ་བའི་འོད་གསལ་ཤར་བ་ན་གྱེས་སོ། །འདི་ཉིད་དེ་ལྟར་གྱེས་པ་ངོས་ཟིན་
པ་དེ་ཀ་བར་དོའི་འོད་གསལ་ཡིན་པས་ངོ་ཤེས་པ་གལ་ཆེའོ། །དེའི་ཕྱིར་རླུང་
སེམས་དེ་དག་བར་ཕྱེད་པའི་ཐབས་སུ་གསང་སྐོར་མན་ཆད་ཀྱི་ཐེག་པ་གཞན་ལས་
རྩོལ་བ་དང་བཅས་པའི་བསྐྱེད་རྫོགས་ཀྱི་ལམ་ལ་རྟེན་ཀྱང་རྣམ་རྟོག་དང་དེའི་ཉེ་
བར་ལེན་པ་བག་ལ་ཞར་བྱེད་པ་ཙམ་ལས་བྱར་མེད་ཀྱི་ངང་ནས་འབྱུང་བ་རང་
མལ་དུ་དག་པའི་གནད་ཀྱང་མ་རྟོགས་ཤིང་། སྒོའི་གནད་ལ་བརྟེན་ནས་འབྲས་
བུ་ལམ་སྣང་དུ་བྱེད་པའི་ཐབས་ལ་རྨོངས་པ་ཡིན་ནོ། །
རྒྱུ་མཚན་དེའི་ཕྱིར་ན་ལུས་ངག་ཡིད་གསུམ་གྱི་དགེ་མི་དགེ་ལུང་མ་བསྟན་གྱི་
བྱ་བ་གསུམ་གསུམ་དགུ་ཕྲུགས་སུ་བཏང་ནས་རླུང་རིག་དལ་བའི་ཐབས་ལ་བསླབ་
པ་ནི་གནད་གལ་པོ་ཆེ་ཡིན་ལ། དེ་ལྟར་ཡང་ཚེ་དབང་སྙན་རྒྱུད་ལས། བྱ་བ་ཀུན་
བཏང་རྣལ་མའི་ས་ལ་འདུག །འབྲེལ་པ་ཀུན་བཅད་བྱར་མེད་དབྱིངས་སུ་ཉོལ།།
ཅེས་དང་། ཅི་ཡང་མི་བྱེད་བྲལ་བ་འདི། གོལ་ས་མེད་པའི་སངས་རྒྱས་ཡིན། ཞེས་
གསུངས། གཉིས་པ་ལམ་ཉམས་སུ་བླང་བ་ལ་གསུམ། སྒོ་གསུམ་གྱི་གནད་སྟོན།
གནད་བཞིས་འོད་གསལ་ལ་བལྟ། མཐའ་རྟེན་གྱི་མཇུག་བསྡུ་བའོ། །
དང་པོ་ལ་གསུམ། ལུས་གནད། ངག་གནད། སེམས་གནད་དོ། །དང་པོ་
ལ་གཉིས། གནད་ལྔ་སྟོན་པ། དོན་གསུམ་ལ་བསྡུ་བའོ། །དང་པོ་ནི། སྙན་རྒྱུད་
ལས། འོད་གསལ་གློ་བུར་དུ་སྐྱེ་བའི་ལུས་གནད་ལྔ་བཅའ་སྟེ། སེང་གེའི་འགྱིང་
ཚུགས། གླང་ཆེན་ཉལ་ཐབས། དྲང་སྲོང་ཙོག་པུ། ངང་མོ་ཟུར་འགྲོས། རྣ་ཕོ་
བྲག་ལ་འཛེགས་པའི་ཚུལ་ལོ། །ཅེས་པས། དང་པོ་ནི། འགྱིང་ཚུགས་ཙོག་
པུའི་རྐང་པའི་བྲང་བ་གཉིས་ས་ལ་བཙུག །ལྗིད་རྐང་པ་ལ་བསྐུར། ལག་པ་གཉིས་
328



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཤད་ཀྱིས་བརྐྱང་ལ་པུས་མོའི་བར་དུ་བཏོན། ལག་མཐིལ་ས་ལ་དབབ་རྐེད་པ་
བསྲང་ལ་ཅོག་འདུག་བྱ་ཞིང་འོག་སྒོ་ཅུང་ཟད་སྡོམ། ལྟག་པ་དགྱེ་དེ་བྱས་ཏེ་མགོ་
རྩལ་མཇིང་པར་བསྐུར། ཁ་ཅིག་རྐང་མཐིལ་ས་ལ་ཕབ་ནས་ལག་གཉིས་ཁུ་ཚུར་
བཅའ་བ་རྐང་པའི་མཐེ་བོང་རྩར་དབབ་པར་འདོད་དེ་རང་ལུགས་ལ་འགལ་བས་
དོར་བྱའོ། །ཡོན་ཏན་ཡིད་གཡོ་བྱེད་ཀྱི་རླུང་ནོན་ནས་དབུ་མ་བྱང་ཆུབ་ཀྱི་རྩ་ཁ་
བྱེ། ཕྱི་རུ་སྣང་བ་འཕྲུལ་ལ་འཆར་ཞིང་ནང་དུ་བོན་སྐུ་བློ་འདས་ཀྱི་དགོངས་པ་
རྟོགས་པའོ། །གཉིས་པ་ནི། ཁ་སྦུབ་ཏུ་ཉལ་ལ་པུས་མོ་ས་ལ་མ་རེག་ཙམ་དུ་པུས་
བྲང་སྦྱར། ལྗིད་གྲུ་མོ་གཉིས་དང་རྐང་པའི་བྲང་བ་གཉིས་ལ་བསྐུར་ཐལ་མོས་ཨོལ་
གོ་བཏེགས། འདིའང་རྐང་སོར་ཕྱིར་ཕུལ་ལ་ལང་བུ་གཤིབས་པ་བཤད་པ་སྣང་
སྟེ་གཞན་ལུགས་སུ་སྣང་བས་གཙིགས་མི་ཚེའོ། །ཡོན་ཏན་ནི་འགྱུར་བ་མེད་པའི་
རླུང་ནོན་ནས་ཆགས་ཞེན་གྱི་འདོད་པ་འགག །སྲིད་པ་དྲུང་ནས་འབྱིན་ཅིང་གླང་
ཆེན་བཞིན་དུ་ལུས་སྟོབས་རྒྱས་ཕྱི་རུ་ཞིང་ཁམས་རྫོགས་པ་འཆར་ལ་ནང་དུ་ཉམས་
རྟོགས་ཐུན་མོང་མ་ཡིན་པ་སྐྱེའོ། །གསུམ་པ་ནི། རྐང་མཐིལ་ས་ལ་ཕབ་སྟེ་སོ་
འདུག་བྱ། པུས་མོ་གཉིས་གྲུ་མོ་ཁུགས་སུ་ཚུད་པར་བྱས་ལ་ལག་པ་གཉིས་
ལ་བཟུང་། འོག་རླུང་བསྡམ་ཞིང་ལྗིད་རྐང་པ་ལ་བསྐུར། སྐེ་མཇིང་ཅུང་ཙམ་
བསྐྱུང་ངོ་
། །ཡོན་ཏན་ནི་སྨིན་བྱེད་མེ་དྲོད་ཕབ་ཅིང་རྣམ་རྟོག་ཕྲ་རགས་ཐམས་ཅད་
འགག །ཕྱི་རུ་སྤྲུལ་སྐུའི་སྣང་བ་འཆར་ཞིང་ནང་དུ་གསལ་སྣང་ཁྱད་པར་ཅན་རྒྱུད་
ལ་སྐྱེའོ། །བཞི་པ་ནི། གཡས་པའི་གྲུ་མོ་ས་ལ་བཙུགས་ཏེ་ཐལ་མོས་འགྲམ་པ་
གཡས་བསྐྱོར། གཡོན་པ་དཔྱི་མགོར་ཕྱུང་ལ་དྲུག་མདོར་མནན་པ་ལྟར་བྱ། རྐང་
པ་གཉིས་ཅུང་ཟད་སྐྱིད་ཁུག་བྱས་ལ་ཉ་ཤ་གཉིས་བརྩིག །ཡོན་ཏན་ནི་རླུང་དབུ་
མར་ཚུད་ནས་རྫུ་འཕྲུལ་ཡ་མ་ཟུང་འབྱུང་། མཐོང་སྣང་འཕྲལ་དུ་འཆར་ཞིང་རྟོག་
པ་གཉིས་བར་ལྷུ་
329



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་རྒྱུན་ཆད་པའོ། །ལྔ་པ་ནི། པུས་བྲང་སྤྲད་ལ་ཙོག་པུར་འདུག །ལག་པ་གཉིས་
སྐྱིད་པའི་ཕྱི་ནས་ནང་དུ་དྲང་ལ་མཐེ་མཛུབ་གཉིས་ཀྱི་རྣ་བ་གཡས་གཡོན་འཐེན།
ཚིགས་པ་བསྲང་ཞིང་ལྗིད་རྐང་པ་ལ་བསྐུར་རོ། །ཡོན་ཏན་ནི་རང་གའི་གཟུང་
GEARTFTAsvaravel 58 858T8Tsvaravyaa
་ཤེས་སུ་འཆར་ཞིང་
ནང་དུ་རང་གསལ་འཛིན་མེད་ཀྱི་དགོངས་པ་སྐྱེའོ། །
གཉིས་པ་འདུག་སྟངས་ལྔ་པོ་དེ་དོན་གསུམ་ལ་བསྡུ་བ་ནི། རྫོགས་ཆེན་གསེར་
ཕྲེང་ལས། བོན་སྐུ་སེང་གེའི་འདུག་སྟངས་དང་། ལོངས་སྐུ་གླང་པོ་ཆེའི་འདུག་
སྟངས། སྤྲུལ་སྐུ་དྲང་སྲོང་ཙོག་བུས་འདུག་ཅེས་པ་གསུམ་ལས་ཕྱི་མ་གཉིས་བཏང་
སྙོམས་སུ་འཇོག་རུང་བར། མ་ཟད་ད་ལྟའི་སྐབས་སུ་ལག་ལེན་དུ་འདེབས་པ་མི་
སྣང་ཞིང་
། སྐུ་གསུམ་གྱི་བཞུགས་སྟངས་ཀྱིས། འབྱུང་བཞི་ཆ་སྙོམས། བདེ་དྲོད་
དང་ཁམས་རྒྱས། གནས་ལུགས་ཀྱི་དོན་རྟོགས། ལྷུན་གྲུབ་ཞིང་ཁམས་རྫོགས་པར་
འཆར། མཐར་ཐུག་སྐུ་གསུམ་གྱི་དགོངས་པ་རྟོགས་ནས་ཡེ་ཤེས་ལྔ་ལྡན་གྱི་འོད་
སྐུ་གྲུབ་པར་འགྱུར་རོ། །དེ་ལྟར་ཡང་དོན་རྒྱུད་ལས། བོན་སྐུ་ལོངས་སྐུ་སྤྲུལ་སྐུའི་
བཞུགས་ཚུལ་ལ། སེང་གེ་གླང་ཆེན་དྲང་སྲོང་ཙོག་པུར་གསུམ། འབྱུང་བཞི་ཆ་
སྙོམས་རླུང་དྲོད་ནུས་པ་བསྐྱེད། གནས་ལུགས་ལྷུན་གྲུབ་ཞིང་ཁམས་སྣ་ཚོགས་
འཆར།། མཐར་ཐུག་དོན་རྟོགས་ལྔ་ལྡན་འོད་སྐུར་འགྱུར། ཞེས་སོ། །དེ་ཡང་
ཁམས་དང་དབང་པོས་མ་ལྕོགས་ན་ཙོག་པུར་འདུག་ལ། ལག་པའི་གྲུ་མོ་གཉིས་
པུས་མོ་གཉིས་ཀྱི་སྟེང་དུ་བཙུག །ལག་མཐིལ་གཉིས་ཀྱིས་ཨོལ་གོང་སྐྱོར་ནས་ཉི་
མ་ལ་ལྟ་བ་འདི་གཅིག་པུས་ཆོག་པས་ན། ལུས་གནད་གཅིག་ཆོག་ཅེས་སྙན་རྒྱུད་
ལས་གསུངས་སོ། །
གཉིས་པ་ངག་གནད་ནི། ཚེ་དབང་སྙན་བརྒྱུད་ལས། ངག་ནི་ལྐུགས་པའི་
330



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཚུལ་དུ་སྨྲ་བ་བཅད།། ཨ་ཡི་སྒྲ་ཙམ་ནང་དུ་བྲིང་ངེར་བཞག་ཅེས་སྨྲ་བ་མ་བཅད་
ན་དེ་ལ་བརྟེན་ནས་རྣམ་རྟོག་ལྡང་བར་འགྱུར་བས།། འཁྲུལ་པའི་གཏམ་བཀག་
ནས་སྨྲ་བཅད་ཡུན་ཐུང་བ་ལ་གནས་པ་དང་།། དེ་ནས་ཁ་ཏོན་དང་བཟླས་བརྗོད་
ཅུང་ཟད་ཙམ་ལས་གཞན་མི་སྨྲ་བར་གནས་པ་དང་།། དེ་ནས་ལག་གི་བརྡ་ཙམ་
ལས་ཅུང་ཟད་ཀྱང་མི་སྨྲ་བ་ལ་གནས་པའོ། །དེ་ལྟར་བྱས་པས་གནས་སྐབས་འཁྲུལ་
པའི་གཏམ་འགག་པས་ཉོན་མོངས་མི་འཕེལ། མཐར་ཐུག་བརྗོད་མེད་ཀྱི་དོན་
ལ་རེག་ཅིང་སངས་རྒྱས་ཀྱི་གསུངས་གཡུང་དྲུང་གི་ཀློང་དུ་མྱ་ངན་ལས་འདའ་
བར་འགྱུར་རོ། །
གསུམ་པ་སེམས་གནད་ནི། སྒྲོན་མ་ལས། དྲན་པ་སེམས་ཀྱི་མདུང་མོ་དེ།།
སྣང་བ་འོད་ཀྱི་སྒྲུབ་ལ་གཏད།། ཅེས་པས། སེམས་རིག་པའི་སྙིང་པོ་ཅན་དེ་ཉིད་
ཕྱིའི་ནམ་མཁའ་ལ་མདུང་ཚུགས་སུ་གཏད་པས་གཡོ་བྱེད་ཀྱི་རླུང་རབ་ཏུ་དལ་
བར་གྱུར་ནས་ནང་གི་སྒྲོན་མའི་གདངས་སྟོང་གསལ་འདུས་མ་བྱས་པ་གསལ་དྭངས་
ཕྱེད་པར་ཤར་ནས་དབྱིངས་རིག་ཟུང་དུ་ཆུད་པར་འགྱུར་རོ། །དེ་ལྟར་གནད་
གསུམ་ཡོངས་སུ་གཅུན་པ་གལ་ཆེ་སྟེ། དོན་རྒྱུད་ལས། དེའང་ཡེ་ཤེས་ལུས་ལ་ཡོད་
མོད་ཀྱང་།། ཐབས་ལུས་གནད་ཀྱིས་མ་གཟིར་མངོན་མི་ནུས།། སྦྲུལ་ལ་ཡན་ལག་
གྲངས་མེད་ཡོད་ན་ཡང་།། མ་གཅུན་བར་དུ་གསལ་བར་མི་བསྟན་བཞིན།། ཞེས་
གསུངས་པས་སོ། །
གཉིས་པ་གནད་བཞིས་འོད་གསལ་ལ་བལྟ་བ་ལ་བཞི། སྒོ་གནད། ཡུལ་
གནད། རླུང་གནད། རིག་པའི་གནད་དོ། །དང་པོ་ནི། ཞང་ཞུང་སྙན་རྒྱུད་ལས།
སེང་གེའི་ལུས་གནད་དུས་སུ་སྟེང་བོན་སྐུའི་ལྟ་སྟངས་བྱ་སྟེ།། སྨིན་མཚམས་སུ་ཡར་
ཧྲིག་གེར་གཟིར་བའོ། །དེ་བཞིན་དུ་གཉིས་པའི་དུས་སུ་བར་རྫོགས་སྐུའི་ལྟ་སྟངས་
33



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བྱ་སྟེ། ཐད་དུ་གཡོ་འགུལ་མེད་པར་ཧད་དེ་གཏད་པའོ། །གསུམ་པའི་དུས་སུ་འོག་
སྤྲུལ་སྐུའི་ལྟ་སྟངས་བྱ་སྟེ། གཡས་གཡོན་གྱི་མིག་ལྤགས་མར་ཕབ་ལ་ཐུར་སེལ་ལ་
ཐུར་རེ་གཏད་པའོ། །བཞི་པའི་དུས་སུ་གཡས་ཐབས་ཀྱི་ལྟ་སྟངས་བྱ་སྟེ། མིག་གཉིས་
གཡས་སུ་ཟུར་ལྟས་བྱེད་པའོ། །ལྔ་པའི་དུས་སུ་གཡོན་ཤེས་རབ་ཀྱི་ལྟ་སྟངས་བྱ་
སྟེ། མིག་གཉིས་གཡོན་དུ་ཟུར་ལྟས་བྱེད་པའོ། །ཞེས་གསུངས་སོ། །དེ་ལྟ་ནའང་
སྒོ་གནད་ཙམ་གྱིས་ཟད་པ་ནི་མ་ཡིན་ཏེ་གོ་དོན་གྱི་དབྱིངས་མཇལ་ན། གསེར་ཕྲེང་
ལས། རིག་པ་རྟོག་མེད་ལུ་གུ་རྒྱུད། བདེ་ཆེན་ཚངས་པའི་སྒོ་ནས་སྣང་། ཞེས་འཕོ་
བ་ཡེ་ཤེས་ཀྱི་སྒོས་མཚོན་ཏེ་དབུ་མའི་འོད་རྩ་ལས་ངོ་བོ་སྟོང་གདངས་དང་། གློ་
བའི་རྩ་སྦུབས་ནས་ཐུགས་རྗེའི་རིག་གདངས་འཆར་བ་སོགས་ཀྱི་རྣམ་བཞག་གོང་
དུ་བཤད་པ་ལྟར་ལ། ཕལ་གྱིས་མིག་རྩ་གཉིས་ལ་ལམ་དུ་ངོས་བཟུང་བ་མིན་ནའང་།
ད་ལྟའི་ཉམས་ལེན་ལ་སྒོ་གཉིས་པོས་ཆོག་སྟེ། གསེར་ཕྲེང་ལས། ཟིམ་བུའི་མིག་
གིས་ཉི་མའི་ཟེར་ལ་བལྟ། ཞེས་དང་། ཉི་མའི་འོག་ལ་ཅུང་ཟད་ཕབ། ཟིམ་བུའི་
མིག་གིས་མ་ཡེངས་བལྟ། ཞེས་པས། ཕྱེད་བཙུམས་ཟིམ་བུས་ཉི་མ་ལ་ཁྲུ་གང་
ཙམ་གྱིས་མ་རེག་པའི་སར་བལྟ་བ་གནད་ཡིན་ལ། སྒོའི་གནད་འབྱོངས་པའི་རྟགས་
སུ་མིག་ཡུལ་ལ་ཇི་ཙམ་བལྟས་ཀྱང་ཚུགས་པ་ཡིན་ནོ། །
གཉིས་པ་ཡུལ་གནད་ལ་གཉིས། ནམ་མཁའ་དང་། ཉི་ཟེར་ལ་སྦྱང་པའོ། །དང་
པོ་ནི། སྒྲོན་མ་ལས། ཀུན་གསལ་སེམས་ཀྱི་མེ་ལོང་དེ། སྣང་གསལ་ནམ་མཁའི་
མཐོངས་སུ་སྟོན།། ཅེས་པས་འདི་ལ་ལུས་གནད་ཙོག་པུས་འདུག་སྟེ། རྐང་པ་
གཉིས་ཀྱི་མཐེ་བོང་བྲང་ངོས་སུ་བཀུག་ལ་ཉ་བཞི་དང་རྩེ་བཞི་བསྒྲིམ། ལག་པའི་
སྲིན་མཛུབ་མཐེ་བོང་གིས་མནན་ཏེ་ཁུ་ཚུར་བཅང་ལ་མདུན་དུ་བསྣོལ། གྲུ་མོ་གཉིས་
ཀྱི་ཁུགས་སུ་བྱིན་པ་བསྒྲིམས་ལ་རྐང་ལག་གཉིས་ཀ་གཡོན་པ་སྟེང་དུ་བཏོན། སྒལ་
332



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཚིགས་ཤད་ཀྱིས་བརྐྱང་ལ་སྐེ་མཇིང་ཧྲིལ་གྱིས་བཟུང་། ལྟ་སྟངས་ནི་གསེར་ཐུར་
ལས། ནམ་མཁའ་རྐྱེན་དང་བྲལ་བའི་དུས། ཆུ་ཡི་སྒྲོན་མ་བསྒྲད་དེ་བལྟ། ཞེས་
པའི་གོ་དོན་་ལོན་པར་བྱས་ལ། ཚུལ་ནི་དོན་རྒྱུད་ལས། འཆར་གཞི་ཡུལ་གནད་
སྤྲིན་དྭངས་ནམ་མཁའ་ལ།། སེར་བུའི་རྐྱེན་བྲལ་སྔ་དྲོ་ནུབ་ཏུ་བལྟ། ཕྱི་དྲོ་ཤར་དུ་
བལྟ་ལ་ཡང་ཡང་སྦྱོང་། ཞེས་གསུངས། དེའི་དུས་སུ་ནམ་མཁའ་སུམ་སྦྱོར་གྱི་ལག་
ལེན་བྱ་སྟེ། ཕྱག་ཁྲིད་ལས། བར་སྣང་སྟོང་པ་ཕྱི་སྲིད་པའི་ནམ་མཁའ་ཡིན་པས་
དེ་ལ་གཏོད། རྩའི་སྦུབ་སྟོང་པ་ནང་དབང་པོའི་ནམ་མཁའ་ཡིན་པས་དེ་ལ་གཅུན།
སེམས་ཉིད་སྟོང་པ་ཡང་གསང་དོན་རྟགས་ཀྱི་ནམ་མཁའ་ཡིན་པས་དེ་ལ་ངར་
བསྐྱེད་དོ། །ཅེས་པ་ལྟར་གནད་དུ་བསྣུན་ལ་རླུང་སེམས་ཀྱི་གནད་ནི་སྤྱིར་བསྟན་
པ་ལྟར་ཤེས་པར་བྱའོ། །
གཉིས་པ་ནི། འོད་གསལ་འཆར་སླ་བའི་ཆེད་ནང་ནུབ་ཀྱི་ཟེར་གཉིས་དང་
སྦྱར་ནས་སྔ་དྲོ་ཤར་དང་ཕྱི་དྲོ་ནུབ་ཏུ་བལྟ་བའོ། །དེ་ཡང་དོན་རྒྱུད་ལས། ཡུལ་
རྐྱེན་བྲལ་བ་ནམ་མཁའ་སྟོང་པ་དང་།། དབང་རྐྱེན་བྲལ་བ་ཆུ་ཡི་སྒྲོན་མ་དང་།།
གནས་རྐྱེན་བྲལ་བ་དྭངས་སངས་མཐོ་བའི་ས། རྐྱེན་གསུམ་བྲལ་ན་ཡོངས་སུ་གསལ་
བར་འགྱུར།། ཞེས་ཡུལ་རྐྱེན་བྲལ་བ་ནམ་མཁའ་སྟོང་པ། དབང་པོ་རྐྱེན་དང་
བྲལ་བ་ཆུའི་སྒྲོན་མ། གནས་རྐྱེན་བྲལ་བ་མཐོ་ཞིང་དྭངས་སངས་ཕྱེད་པ་གསུམ་
འཛོམ་པས་འོད་གསལ་ཡོངས་སུ་གསལ་བར་འགྱུར་བའོ། །
གསུམ་པ་རླུང་གནད་ནི། དོན་རྒྱུད་ལས། རླུང་གིས་རིག་པ་སྤུར་ནས་མི་
ཟིན་པས།། སྣ་བུག་གཉིས་ནས་རླུང་དེ་མི་བཟུང་བ།། མཆུ་སོ་མ་རེག་ཙམ་དུ་ཁ་ནས་
བུས།། ཞེས་པས། རླུང་དལ་བུར་མ་བསྟེན་ན་རླུང་གིས་རིག་པ་སྤུར་ནས་མི་ཟིན་
པས། རླུང་སྣགཉིས་ནས་མི་གཏོང་བར་མཆུ་སོ་གཉིས་མ་རེག་ཙམ་དུ་ཁ་ནས་དལ་
333



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མ་
བུས་ཕྱི་ནང་དུ་རྒྱུ་བ་སྙོམས་པ་ལས། སྔ་མ་ལས། ཕྱི་ནང་རྒྱུ་བ་སྙམ་མམ་ཅུང་ཕྱིར་
ནུར། ཅེས་པས། ཤད་མ་སྐྱེད་པའི་ངང་ནས་ཅུང་ཟད་ཕྱིར་གནས་རིང་བར་
བྱས་པས་རླུང་གི་འགྲོ་འོང་ཟད་ནས་རྟོག་པའི་འཕྲོ་འདུ་ཆད་དེ་དབྱིངས་རིག་གཡོ་
འགུལ་མེད་པར་སྡོད་པར་འབྱུང་ཞིང་། རྒྱུ་མཚན་གློ་བའི་རླུང་འགྲོ་འོང་གི་རྣམ་
པར་ཅན་རང་བབས་སུ་དག་པས་གདངས་སྙིང་གར་ནས་སྦྱང་བྱའི་རླུང་རྟོག་
སྤང་རང་སར་དག་པས་སོ། །ཁ་ཅིག་རླུང་སྦྱོར་བཞི་ལྡན་དུ་འདོད་དེ། འདི་ནི་
རགས་པ་རྩོལ་བཅས་སྤང་བྱ་ཡིན་ཞིང་རླུང་སྣ་ནས་འདྲེན་པའི་མན་ངག་རྣམས་
ལ་འཁོར་ལོ་བཞིར་སྦྱང་བྱའི་རླུང་སྟོབས་སུ་གྱུར་པའི་གེགས་སྐྱོན་ཡང་འབྱུང་ཉེ་
བར་རིག་པར་བྱའོ། །
བཞི་པ་རིག་པའི་གནད་ནི། དེ་ལྟར་བཞུགས་སྟངས་གསུམ་གང་རུང་དང་
གཟིགས་སྟངས་བསྟུན་ནས་རླུང་དལ་བུར་ཕྱིར་འཕངས་ལ་ནམ་མཁའ་སྤྲིན་དང་
བྲལ་བའི་དཀྱིལ་དུ་རིག་པ་ཐིམ་འགྲོ་བ་ལྟ་བུར་གཏད་པས། ཕྱི་དབྱིངས་ནམ་
མཁའ་སྟོང་པ་མེ་ལོང་དང་འདྲ་བས་སྣང་བའི་གོ་ཕྱེ་ནས། ནང་གི་དབྱིངས་རྣམ་
དག་སྒྲོན་མ་བདག་པོའི་བྱད་དང་འདྲ་བ་དེ་ཉིད། ཐོག་མ་སྨིན་མཚམས་ནས་
མཐིང་ཁ་ཁྱབ་པ་ཆེན་པོའི་འོད་ལས་རིམ་གྱིས་མཆེད་ནས་ནམ་མཁའི་འཇའ་ཚོན་
ལྟ་བུ་འོད་ལྔའི་མུ་ཁྱུད་ཐིག་ཕྲན་དང་བཅས་པའི་ནང་དུ་ལས་ཀྱི་རླུང་དག་པའི་
ཆ་ལས་བྱུང་བའི་ཐིག་ལེ་སྟོང་པའི་སྒྲོན་མ་ཀོ་མོའི་ཆུ་ལ་རྡོ་བོར་བའི་རི་མོའམ་ཕུབ་
ཀྱི་སྦ་བསྐོར་ལྟ་བུའི་རྣམ་པས་མཚོན་པའི་ནང་དུ་ཐིག་ལེ་ཡུངས་འབྲུའམ་སྲན་འབྲུ་
ཙམ་དུ་འཆར་རོ། །དེར་ལྟ་སྟངས་ཀྱིས་གཅུན་པས། དེའི་ནང་དུ་རིག་པ་ལུ་གུ་
རྒྱུད་བདག་པོའི་སེམས་དང་འདྲ་བ་འཆར་ཏེ། ཅི་ལྟར་ན་དོན་རྒྱུད་ལས། རྟ་རྔ་
མདུད་པ་བཏབ་པ་ལྟ་བུའམ།། གསེར་སྐུད་མུ་ཏིག་ཕྲེང་བ་མེ་ཏོག་ཆུན།། ཞེས་
334



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
པས། རྟ་རྔ་ལ་མདུད་པ་བཏབ་པའམ། གསེར་གྱི་སྐུད་པ་ལྡིང་བའམ། མུ་ཏིག་
བསྟར་ལ་བརྒྱུས་པ་ལྟ་བུ་འཆར་ཏེ། ཤེས་རབ་གྱི་གདངས་ཞེས་བྱ་ལ། དེའི་དུས་
སུ་ནང་དུ་རིག་པ་ཤིན་ཏུ་དྭངས་ལ་ཡུལ་མེད་ཟང་ཐལ་དུ་ཉམས་སུ་མྱོང་བ་དེ་ནི་
ཤེས་རབ་རང་བྱུང་གི་སྒྲོན་མའི་ངོ་བོ་ཡིན་ནོ། །དོན་རྒྱུད་ལས། དེ་ཡང་ཐོག་
མར་འགུལ་འཕྲིགས་ཅན་འཆར་བས། ལྟ་སྟངས་ཀྱིས་ཁྲིད་དབྱིངས་ཀྱི་རྭ་བར་
བཅུག །ཅེས་པས། དེ་ཡང་ཐོག་མར་སྨིག་རྒྱུ་ལྟ་བུ་འལ་འོལ་མི་གསལ་བ་འགུལ་
འཕྲིགས་ཅན་དུ་འཆར་བས། དེ་ཉིད་ལྟ་སྟངས་ཀྱིས་ཁྲིད་ནས་དབྱིངས་ཀྱི་རྭ་བར་
བཅུག་པ་ལ་ཅེར་རེ་གཏད་པ་གནད་ཡིན་ལ། ཡེ་ཤེས་ཀྱི་སྣང་བ་དེ་དག་འཆར་
བའི་ཚེ་ན་གཅིག་ཏུ་མི་གནས་པར་གཡས་གཡོན་གྱེན་ཐུར་དུ་རྒྱུགས་པ་ན། དེའི་
རྗེས་སུ་མིག་དང་ཤེས་པ་ཅར་ཕོག་ཏུ་ཕབ་ན་འབྱོངས་པའི་དུས་མི་འོངས་བས་
ལྟ་སྟངས་ཀྱིས་གཅུན་ལ་བལྟས་པས་ཇེ་བརྟན་ཇེ་གསལ་དུ་འགྱུར་ལ། དེ་ཡང་བློས་
བཅོས་བསྒྱུར་མི་བྱ་བར་དབྱིངས་རིག་གི་རང་ངོ་བསྐྱོང་བས་ཕྱི་སྣང་བ་མ་འགགས་
ཤིང་། ནང་འཛིན་པས་མ་བསླད་པ་བརྗོད་མེད་སྤྲོས་པ་དང་བྲལ་བའི་རང་སོ་ཟིན་
ནས་ཡུལ་དང་ཡུལ་ཅན་དབྱེར་མེད་དུ་འདྲེས་པས་འོད་གསལ་གྱི་སྣང་བ་སྨིན་
མཚམས་ནས་བྲལ་ཏེ་གསལ་འགྲིབ་མེད་པར་འཆར་བ་ལ་སོགས་སྣང་བ་བཞི་པོའི་
ཉམས་རིམ་གྱིས་འཕེལ་བར་འགྱུར་ལ། འདི་ནི་ཆུ་བུར་གྱི་མིག་གིས་མཐོང་བ་
ཡིན་ཕྱིར་ཟད་སར་བསྐྱལ་དགོས་ལ། ཤེས་རབ་ཀྱི་མིག་གིས་ཡིན་ན་གཅིག་ཆར་
དུ་གཟིགས་པས་གོ་རིམ་ངེས་པ་དང་བྲལ་བ་སྟེ། གཟེར་བུ་ལས། མ་བལྟས་ཀུན་
མཐོང་སྒྲིབ་གཡོག་མེད་པའི་སྤྱན།། ཕྱི་དང་ནང་མེད་ཟང་ཐལ་ཆེན་པོར་ཤར།།
ཅེས་སོ། །འོན་ཀྱང་དེ་གཉིས་གང་དུའང་མ་རེག་པའི་རྩེ་བཟང་བ་འགའ་ཞིག་ལ་
ངེས་པ་མེད་པའི་འཆར་ལུགས་ནི་ཡོད་དོ། །དེས་ནི་དོན་རྒྱུད་ལས། གནས་སྐབས་
335



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རིག་པའི་ཡེ་ཤེས་མངོན་སུམ་གསལ། མ་རིག་དང་བྲལ་ཚེ་ཡི་དུས་བྱས་ཀྱང་། སྤྲུལ་
པའི་སྐུར་གྲོལ་མཐར་ཐུག་ལྷག་མེད་གྲོལ། ཅེས་པའོ། །
གསུམ་པ་མཐའ་རྟེན་ཉམས་ལེན་སྲང་དུ་འཛུད་པ་ལ་གཉིས། སྤྲོས་བཅས་དང་།
སྤྲོས་མེད་དོ། །དང་པོ་ནི། དྲང་དོན་ལས། ཐུན་གྱི་མི་འཆོར་དོན་ལ་འཇུག །གཤེན་
རབ་ཐབས་དང་ལྡན་པ་དེས། ཉིན་རེ་དུམ་བུར་བཞི་རུ་བཅད། ནུབ་རེ་ལའང་
དེ་བཞིན་ནོ། །ཞེས་པས། དེའང་ཐོ་རངས་མི་རྟག་ལ་སོགས་བློ་ལྡོག་བཞི་དང་བླ་
མའི་རྣལ་འབྱོར་བསྒོམ། བར་ལ་ཁྲེགས་ཆོད་སྐྱོང་ལ། ཐ་མ་ལ་བདེ་སྟོང་དང་
གཏུམ་མོ་སྒོམ། ནམ་ལངས་ནས་ཉི་ཤར་བར་ལ་བསང་དང་ཆབ་གཏོར་ཁ་ཏོན་
བྱ། ཉི་ཤར་ནས་གུང་བར་ལ་ཐོད་རྒལ་ལ་བལྟ། གུང་ལ་ཕྱག་དང་བོན་སྤྱོད་ཅི་
རིགས་སུ་བྱ། ཕྱི་དྲོའང་ཐོད་རྒལ་སྒོམ། དགོང་མོར་སྲུང་མ་བསྐུལ་ལ་གསུར་དང་
ལུས་སྦྱིན་བྱ་རླུང་འཛིན། སྲོད་ཐུན་དང་པོ་ཁྲེགས་ཆོད་བསྐྱང་། བར་ལ་ཡི་དམ་
གྱི་བསྐྱེད་རིམ་དང་བཟླས་པ་བྱ། གུང་ཐུན་ལ་གཉིད་འོད་གསལ་གྱི་སྦུབས་སུ་སྦ།
ཐམས་ཅད་ལ་ཐུན་འགོ་སེམས་བསྐྱེད། དངོས་གཞི་དམིགས་མེད། རྗེས་བསྔོ་སྨོན་
གྱིས་ཟིན་པར་བྱེད་པ་ནི་དམ་པ་གསུམ་དང་འབྲེལ་བ་ཞེས་བྱ་སྟེ་སྔོན་འགྲོའི་སྐབས་
ནས་བཤད་ཟིན་ལྟར་མེད་ཐབས་མེད་དོ། །
གཉིས་པ་སྤྲོས་པ་དང་བྲལ་བ་ནི། རྫོགས་ཆེན་གསེར་ཞུན་ལས། མཚན་མོར་
ཨར་ལ་གཏད་པ་དང་། ཉིན་པར་ཉི་མའི་ཟེར་ལ་བསླབ། འོད་གསལ་ཉིན་མཚན་
བསྲེ་བའོ། །ལོ་བདུན་དག་ཏུ་འོད་སྐུར་འགྲུབ།། ཅེས་དང་རྒྱུད་ཀྱི་རྒྱལ་པོ་ལས།
ཉིན་མོར་སྣང་བ་ལམ་དུ་བྱེད། མཚན་མོ་མུན་པ་ལམ་དུ་བྱེད། ཅེས་པས་འོད་
གསལ་ཐོད་རྒལ་ཉག་གཅིག་ལ་བསླབ་པ་རྣམས་དང་། གནས་ལུགས་ལ་དྲོད་ཐོབ་
པའི་སྤྱོད་ཡུལ་ཏེ། ཉིན་མོར་བྱ་བ་དགུ་ཕྲུགས་སུ་བཏང་ནས་བཞུགས་སྟངས་དང་
336



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
མི་འབྲལ་བར་སྐུ་དང་ཐིག་ལེའི་ཀློང་དུ་རིག་པ་བརྗོད་མེད་དུ་བཞག་ལ། དེ་ཡང་
གསེར་ཞུན་ལས། སྔ་དགོང་ཉི་མའི་ཟེར་ལ་བལྟ། ཉི་གུང་ཉི་མར་རྒྱབ་གཏད་དེ།
ནམ་མཁའ་དྭངས་པའི་དབྱིངས་སུ་བལྟ། ཞེས་པ་ལྟར་ཉམས་སུ་བླངས་ཤིང་།
མཚན་མོར་ཆ་བཞིར་ཕྱེས་ལ་རྨི་ལམ་དང་འོད་གསལ་གྱི་དམིགས་པ་གནད་དུ་
བསྣུན། དེ་དག་གི་བོགས་སྤྱོད་པས་འདོན་པའང་། རྒྱུད་ཀྱི་རྒྱལ་པོ་ལས། གཉིས་
མེད་སྒྲུབ་པའི་སྤྱོད་པ་ཡི ཆགས་མེད་འཛིན་བྲལ་ཆེན་པོར་སྤྱད། སྣང་སྲིད་བོན་
སྐུ་ཨེ་མ་ཧོ། ཞེས་པའི་དོན། སྤྱོད་པའི་ལེའུ་ལྟར་སྒོ་གསུམ་ལམ་དུ་འཁྱེར་བ།
ཚོགས་དྲུག་ལམ་དུ་འཁྱེར་བ། རྟོག་ཚོགས་ལམ་དུ་འཁྱེར་བ། སྣ་ཚོགས་ལམ་དུ་
འཁྱེར་བ་ལ་སོགས་པ་ལ་རྩལ་སྦྱངས་པས་ལྟ་སྒོམ་གྱི་བོགས་ཐོན་པར་ཡིན་ནོ། །
གསུམ་པ་སྣང་བ་བཞིའི་འཆར་ལུགས་ལ། དོན་རྒྱུད་ལས། དང་པོ་བོན་ཉིད་
མངོན་སུམ་སྣང་བ་ནི། ཞེས་པའི་དྲངས་ཏེ། ཉམས་གོང་འཕེལ་གྱི་སྣང་བ། རིག་
པ་ཚད་ཕེབས་ཀྱི་སྣང་བ། བོན་ཉིད་ཟད་པའི་སྣང་བ་ཞེས་དག་བྱ་དག་འབྲས་ཚུལ་
དུ་ས་མཚམས་བཞིར་བྱུང་བ་ཕར་ཕྱིན་ཐེག་པའི་ལམ་དང་ཕྱོགས་མཚུངས་པ་
ལས། ལམ་ཁྱད་མྱུར་བུལ་གྱི་སྒོ་ནས་ཤིང་རྟ་དང་ཉི་ཟླའི་འགྲོས་ལྟ་བུའི་ཁྱད་པར་
ཆེ་བའི་རང་བཞིན་ཐེག་མཆོག་རྒྱལ་པོའི་སྣང་བ་བཞི་ལས། དང་པོ་བོན་ཉིད་
མངོན་སུམ་སྣང་བ་ལ། གོང་དུ་བསྟན་པ་བཞིན་ལུས་ངག་ཡིད་གསུམ་གྱི་འཁྲུལ་
འཁོར་དང་། སྒོ་ཡུལ་རླུང་གི་གནད་བཞིས་གཅུན་པ་དང་། ཁྱད་པར་སྒྲོན་མ་གསུམ་
དང་གཅེས་པ་གསུམ་གྱི་ལག་ལེན་གནད་དུ་བསྣུན་པ་གལ་ཆེ་སྟེ། གང་ཞེ་ན་སྙན་
རྒྱུད་ལས། ཕྱི་སྲིད་པའི་སྒྲོན་མ་གཏོད་ལ་གནོན་ཅེས་པས། ཉི་ཟླ་སོགས་ལ་གཏད།
ནང་དབང་པོའི་སྒྲོན་མ་ཨར་ལ་གཏད་ཅེས་པས། མིག་ལྷབ་ལྷུབ་མི་བྱ། གསང་
བ་རིག་པའི་སྒྲོན་མ་གནད་ལ་བོར་ཅེས་པས། རིག་པ་མིག་ལམ་དུ་དྲང་། དེའི་དུས་
337



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལུས་གནད་ཤིན་ཏུ་གཅེས་ཏེ། རྩ་རླུང་ཆམ་ལ་ཕབ་པས་ལྷག་མཐོང་གློ་བུར་སྐྱེ་བས་
འལ་འོལ་སབ་སོབ་མི་བྱ། ལྟ་སྟངས་ཤིན་ཏུ་གཅེས་ཏེ། གབ་སྐུང་མངོན་དུ་འདོན་
པས་ཚོད་ཡོད་བློ་བཟོ་མི་བྱ། སེམས་གནད་ཤིན་ཏུ་གཅེས་ཏེ། ཐམས་ཅད་ཁོ་ལ་
ཐུག་པས་ཤེས་པ་ལུང་མ་བསྟན་དུ་མི་འཇོག །དེ་ལྟར་གཅུན་ཅིང་ཉམས་སུ་བླངས་
པས་དེའི་ཚེ། དོན་རྒྱུད་ལས། དབྱིངས་རྣམ་དག་གི་སྒྲོན་མ་འཇའ་གུར་རམ།།
རྨ་བྱའི་མདོངས་འོད་ལྟ་བུའི་ནང་དུ་ནི།། ཐིག་ལེ་སྟོང་པའི་སྒྲོན་མ་འོད་ཟླུམ་དབུས་
སུ་རིག་པ་ལུ་གུ་རྒྱུད་གསལ།། ཞེས་སྙིང་གའི་བདེ་གཤེགས་སྙིང་པོའི་གདངས་
དབྱིངས་རྣམ་པར་དག་པའི་སྒྲོན་མ་འཇའ་གུར་རམ། རྨ་བྱའི་མདོངས་ལྟ་བུའི་
ནང་དུ་ཐིག་ལེ་སྟོང་པའི་སྒྲོན་མ་འོད་ཟླུམ། ཐིག་ཕྲན་གསུམ་འབྲེལ་ལ་སོགས་པ་
གསལ་འགྲིབ་ཀྱི་རྣམ་པ་ཅན་དུ་འཆར་ལ། དེ་དག་གི་སྟེང་དང་བར་རྣམས་སུ་ཉི་
མ་དང་འོད་ཟེར་བཞིན་ཀ་དག་གི་རིག་པ་སྟོང་གསལ་བརྗོད་དུ་མེད་པའི་གདངས་
ལྷག་མཐོང་གི་རིག་པ་ལུ་གུ་རྒྱུད་དུ་སྣང་བ་ལ་མ་ཡེངས་བར་བལྟས་པས་གསལ་
སྟོང་རྣམ་པ་མི་རྟོག་པའི་ཡེ་ཤེས་ལྷག་གིས་སྐྱེས་པ་དེའི་ངང་ལ་མི་གཡོ་བར་བཞག་
པས། ཤེས་པ་གསལ་ལ་དྭངས་པ་ཀ་དག་ལྷུན་གྲུབ་དབྱེར་མེད་ཀྱི་ངོ་བོ་ཤེས་རབ་
རང་བྱུང་གི་སྒྲོན་མ་ཞེས་བྱ། གདོད་མའི་གཞི་ལ་ད་ལྟར་གྱི་སྣང་སེམས་གྲོལ་བ་
སྟེ། ཙིཏྟ་རིན་པོ་ཆེའི་སྦུབས་འོད་ལྔ་འདུས་པའི་ཕོ་བྲང་ན། གདོད་མའི་མགོན་
པོ་འོད་མི་འགྱུར་བ། ངོ་བོ་སྟོང་པ། རང་བཞིན་གསལ་བ། ཐུགས་རྗེ་རིག་པའི་
སྙིང་པོ་ཅན་ནང་གསལ་དུ་བཞུགས་པའི་གདངས་སྐུ་དང་ཞིང་ཁམས་ཚད་མེད་
པའི་སྣང་བ་ལ་དབང་འབྱོར་བས་འོག་མིན་ཆེན་པོར་སངས་རྒྱས་པ་ཞེས་བྱ་སྟེ།
དེ་ཡང་དབྱིངས་ཀྱི་རྟགས་སུ་འོད་ཁྱིམ། ཡེ་ཤེས་ཀྱི་རྟགས་སུ་ཐིག་ལེ། སྐུའི་རྟགས་
སུ་ལུ་གུ་རྒྱུད་ཡིན་ཏེ། གནས་པ་ཙིཏྟའི་དཀྱིལ། ལམ་དཀར་འཇམ་རྩ་ལ་དོད།
338



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
སྒོ་རྒྱང་ཞགས་ཆུའི་སྒྲོན་མ་ལས་འཆར་བ་སྟེ། དཔེར་ན་བུམ་ནང་གི་མར་མེའི་འོད་
ཁ་ལ་བྱུང་བ་ལྟ་བུའོ། །དེ་ལྟར་ཡང་གཟེར་བུ་ལས། རྡོས་པ་ཤ་ཡི་སྒྲོན་མ་ནི།། ཕྲ་
མེན་རིན་ཆེན་བུམ་པ་འདྲ། གསལ་བ་ཡེ་ཤེས་ཚོན་གང་ནི། བུམ་པ་ནང་གི་མར་
མེ་འདྲ། སྒྲ་འོད་ཟེར་དང་གསུམ་པོ་ནི།། མར་མེའི་འོད་ཟེར་རྩལ་དང་འདྲ།། ཞེས་
སོ། །འདིའི་དུས་སུ་སྒོ་གསུམ་ལ་རྟགས་འདི་ལྟ་བུ་འབྱུང་སྟེ། དོན་རྒྱུད་ལས།
ལུས་ནི་རུ་སྦལ་མཁར་གཞོང་བཅུག་པ་ལྟར། བྱ་བྱེད་གཡོ་འགུལ་མེད་པར་རང་
སར་གནས། ངག་ནི་ལྐུགས་པ་ལྟ་བུ་སྨྲར་མི་འདོད། སེམས་ནི་འདབ་ཆགས་རྙི་
ལ་ཟིན་པ་བཞིན། འཕྲོ་བ་ལྟ་བུར་སྣང་ཡང་གར་གཏད་ཟིན། ཞེས་གསུངས་ལ་
ཞང་ཞུང་སྙན་རྒྱུད་ཀྱི་རྟགས་ཚད་སྒྲོན་མ་དང་སྦྱར་ན། འདི་ནི་རྫོགས་པ་ཆེན་པོ་
རྩོལ་སྒྲུབ་དང་བྲལ་པའི་ཚད་ཡིན་གསུངས་ཏེ། འདི་ཉིད་རང་གཞན་གྱི་རྩོལ་
སྒྲུབ་ལས་བྱུང་བ་མ་ཡིན་པའི་གནད་ཀས་སོ། །འདིའི་དུས་སུ་དགེ་སྡིག་ཅི་བྱས་
ཀྱང་ཕན་གནོད་བྲལ་བས་ཕྱིས་ངན་སོང་དུ་ལྟུང་མི་སྲིད་པའི་གདེང་ཐོབ་ཅིང་ཉམས་
སུ་ལེན་པ་པོ་འདིའི་སྐབས་ཚེ་འཕོས་ཀྱང་སྐྱེ་བ་གཉིས་ནས་ཐེག་ཆེན་གྱི་གདམས་
ངག་དང་འཕྲད་ནས་སངས་རྒྱ་བར་གསུངས་སོ། །
གཉིས་པ་དོན་རྒྱུད་ལས། དེ་ནས་ཉམས་དེ་གོང་འཕེལ་སྣང་བ་ནི། ཅེས་པ་
འདི་ལ་གཉིས། ཤེས་ཉམས། སྣང་ཉམས་སོ། །དང་པོ་ནི། གཞན་དུ་རླུང་སེམས་
ཀྱི་འདུ་བས་བསྐྱེད་པའི་བདེ་གསལ་མི་རྟོག་པ་དང་། དེའི་ཉམས་དུ་བ་དང་སྨུག་
རྒྱུ་ལ་སོགས་པའི་ཤེས་ཉམས་ནི་བློའི་འཛིན་ཆ་ཡིན་པས་མི་བརྟན་པའི་ཚུལ། ལུང་
ལས། བློ་ནི་ཀུན་རྫོབ་ཡིན་པར་བཤད། ཅེས་གསུངས་པའི་ཕྱིར། འདིར་རང་
བཞིན་རྫོགས་པ་ཆེན་པོ་ནི། ནང་དུ་བོན་ཉིད་ཀྱི་ངོ་བོ་སྟོང་པ་མཐོང་བས། དེའི་
གདངས་རང་བཞིན་གསལ་བའི་ཡེ་ཤེས་ཕྱི་རོལ་ཏུ་མི་འགྱུར་བར་ཤར་བ་སྟེ།
339



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གདམས་པ་ལེའུ་བརྒྱད་པར། བོན་སྐུ་རང་གི་སྙིང་གི་དབུས་ན་བཞུགས། ཡེ་ཤེས་
ཟང་ཐལ་གྱི་སྐུ་མིག་གཉིས་ན་བཞུགས། ཞེས་སོ། །
གཉིས་པ་སྣང་ཉམས་ནི། གོང་བཞིན་ཉམས་སུ་བླངས་པས་དབྱིངས་རིག་རེས་
གསལ་རེས་མི་གསལ་བ་ལས། རིམ་གྱིས་སྒོམ་པས་སྨིན་མཚམས་ནས་བྲལ་ཏེ་ཐོག་
མར་དཀར་པོ་ལང་ལང་ལས། འོད་ལྔའི་སྣང་བ་དུམ་བུར་སྣང་བ་སྟེ། འདི་ནི་
འཁོར་འདས་གཉིས་རྒྱབ་གྱེས་པ་ཡིན་ཏེ། ཕྱིས་མངལ་གྱི་གྲོང་ཁྱེར་དུ་མི་འཇུག་
པའི་ཚད་ཡིན་གསུངས་ཏེ། དེ་ཡང་འདི་ཉིད་དབང་པོའི་དྭངས་མ་བོན་ཉིད་དང་
འཕྲད་པའི་གནད་ཀྱིས་སོ། །འདིའི་དུས་སུ་སྔར་བྱས་པའི་བག་ཆགས་ཀྱིས་རྡུལ་
ཙམ་ཡང་མི་གོས་ཏེ། དམྱལ་བ་དང་སངས་རྒྱས་ལ་ཁྱད་མེད་པའི་གདེངས་ཐོབ་
བོ། །འདིའི་སྐབས་འཕོས་ཀྱང་རང་བཞིན་སྤྲུལ་སྐུའི་ཞིང་ཁམས་སུ་བརྫུས་ནས་
སྐྱེས་ཏེ། ལོ་ལྔ་བརྒྱ་ནས་སངས་རྒྱ་བར་གསུངས་སོ། །དེ་ནས་ཡང་ཉམས་སུ་བླངས་
པས་འོད་སྣང་ཆེར་མཆེད་དེ་དབྱིངས་སྣང་འོད་ལྔའི་རང་བཞིན་དེ་ཡང་། རྩིབ་
ཤར། གྱེན་བགྲེང་མདུང་རྩེ་ལྟ་བུ། རེ་ལྡེའི་རྣམ་པ་ཅན་དུ་འཆར་བའི་དུས་ན་
དབྱིངས་དང་རིག་པ་གཅིག་ཏུ་འདུས་པའི་ཚད་ཡིན་པར་གསུངས་ལ། འདིའི་
དུས་ན་ཕྱི་རོལ་གྱི་ཡུལ་རྐྱེན་བྱུང་ཡང་ཕན་གནོད་དང་བྲལ་ཏེ་མངོན་སུམ་གྱི་སྣང་
བ་རྐྱེན་གྱིས་མི་ཤིགས་པའི་གདེངས་ཐོབ་བོ། །འདིའི་སྐབས་སུ་འཕོས་ནའང་སྲིད་
པའི་བར་དོ་ཚུན་ལ་སངས་རྒྱ་བ་ལ་ཐེ་ཚོམ་མེད་དོ། །དེ་ནས་ཡང་དབྱིངས་དེ་ཉིད་
སྣང་བ་སྣ་ཚོགས་སུ་སྣང་བའི་ཚེ་ན། རང་གི་མདུན་ཕྱོགས་ཙམ་གཞལ་ཡས་ཁང་
དུ་ཤར་བས་སྣང་སྲིད་ཐམས་ཅད་མན་ངག་ཏུ་ཤེས་པས་འཁྲུལ་པ་རང་སར་དག་
པའི་ཚད་ཡིན་ཏེ། འདིའི་དུས་ན་བརྗོད་བྱ་ཐམས་ཅད་རང་རྩལ་དུ་འཆར་བས་
ཚིག་གི་སྤྲོས་པ་ཐམས་ཅད་ཉེ་བར་ཞི་བའི་གདེངས་ཐོབ་བོ། །འདིའི་སྐབས་སུ་
340



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
འཕོས་ནའང་བོན་ཉིད་བར་དོ་ལྷུན་གྲུབ་ཀྱི་སྦུབས་སུ་སངས་རྒྱའོ། །དེ་ནས་ཡང་
སྣང་བ་སྣ་ཚོགས་སུ་སྣང་བ་དེ་ལ་རིན་པོ་ཆེའི་དྲ་བ་དྲྭ་ཕྱེད། མིག་མང་རིས་མིག་
ཚགས་ཀྱི་རྣམ་པ་ལྟ་བུ། ཟ་འོག་གུར་ཁྱིམ་ལྟ་བུ། མཆོད་རྟེན་ལྟ་བུ། ལྕགས་ཀྱུ་དང་།
མདའ་དང་མདུང་རྩེ། ཉ་མིག་གི་རྣམ་པ་ལྟ་བུར་ཤར་བའི་དུས་ན། དབྱིངས་ཀྱི་
རྒྱན་རྫོགས་པའི་ཚད་ཡིན་ཏེ་བོན་ཉིད་ལས་སྲིད་པ་བར་དོ་རང་ལོག་ཅེས་བྱ་ལ།
དེ་ཡང་དབྱིངས་རྣམ་པར་དག་པའི་སྒྲོན་མ་རང་གནད་ལ་ཕེབས་པའི་གནད་ཀྱིས་
སོ། །འདིའི་དུས་ན་བེམ་རིག་གཉིས་འཛིན་གྱི་ཤེས་པ་དང་བྲལ་ཏེ་རགས་པའི་འབྱུང་
པོ་རྣམས་ཀྱིས་གནོད་པ་མི་སྐྱེལ་བའི་གདེང་ཐོབ་བོ། །འདིའི་སྐབས་སུ་ཉམས་ལེན་
དང་བྲལ་ཀྱང་སྐྱེ་བ་གཉིས་ཀྱི་མཚམས་སུ་འཇུག་མི་སྲིད་པས། འདི་ཉིད་ཀྱི་ཚེ་ཟད་
མ་ཐག་ཏུ་བར་དོ་མེད་པར་སངས་རྒྱ་བ་ལ་ཐེ་ཚོམ་མེད། དེ་ནས་ཡང་དབྱིངས་
ཀྱི་སྣང་བ་མཐོང་མ་ཐག་ཐོག་མར་དཀར་པོ་ལང་ལང་ལ། དེ་ལ་བརྟགས་པས་ཁ་
དོག་གསལ་བའི་འོད་ལྔ་རང་གནས་པའི་ལུང་པ་དེ་ཉིད་རང་མི་སྣང་བ་ཙམ་ཤར་བའི་
དུས་ན། རྣམ་རྟོག་ཡུལ་གྱི་ཞེན་པ་དང་བྲལ་བ་སྟེ་བེམ་པོ་འཁྲུལ་སྣང་དང་བྲལ་
བའི་ཚད་ཡིན་ཏེ། དབྱིངས་ཀྱི་སྣང་བ་ཡུལ་ལས་གྲོལ་བའི་གནད་ཀྱིས་སོ། །འདིའི་ལྟ་
བའི་ཞེ་འདོད་རྣམས་དང་བྲལ་ཏེ་ཉམས་ལེན་ལ་ཡེངས་བ་མེད་པའི་གདེང་ཐོབ་
པའོ། །འདི་ཉིད་ཀྱང་བར་དོར་མི་འཇུག་པར་སངས་རྒྱ་བ་ལ་ཐེ་ཚོམ་མེད་དོ། །དེ་
ནས་ཡང་དབྱིངས་དང་རིག་པ་གཉིས་ལ་ཉིན་མཚན་མེད་པར་སྣང་དུས་ན། འཁོར་
འདས་གཉིས་སུ་མེད་པ་ཞེས་བྱ་བ་འཁོར་བ་མྱང་འདས་སུ་གྲོལ་བའི་ཚད་ཡིན་ཏེ།
དེ་ཡང་མཚན་མོ་འཁོར་བའི་ཆ། ཉིན་མོ་མྱང་འདས་ཀྱི་ཆ་ཡིན་པས། མཚན་མོའི་
སྣང་བ་ནུབ་པའི་ཚད་ཀྱིས་སོ། །འདིའི་དུས་ན་རིག་པ་ཉིད་ཡེ་ཤེས་ཀྱི་རླུང་དང་
འདྲེས་པས་འབྱུང་བ་རྣམས་རང་སར་གྲོལ་བའི་གདེང་ཐོབ་པའོ། །འདིའི་སྐབས་
343



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སུ་ཉམས་སུ་ལེན་པ་པོ་ཚེའི་བར་ཆད་ཀྱང་འདི་ཡང་བར་དོ་མི་སྣང་ཞིང་དེ་ལྟར་
བྱུང་ན་ལོ་ལྔ་ནས་ཕུང་པོ་ལྷག་མ་དང་བཅས་ཏེ་སངས་རྒྱའོ། །དེ་ནས་ཡང་གོམས་
པ་བསྐྱེད་པས་ཐིག་ལེའི་སྣང་བ་ཉུང་འབྲུའམ་སྲན་མ་རྡོག་པོ་ཙམ་འགྲོ་འོང་ཅན་
དུ་སྣང་བའི་དུས་ན་དབྱིངས་ཀྱི་རྭ་བ་ལ་རིག་པ་ཉིད་ཚུད་པ་ཞེས་བྱ་སྟེ། སྙིང་པོ་
བཅུད་དུ་དྲིལ་བའི་ཚད་ཡིན་པས། འདིའི་དུས་ན་ལྟ་སྒོམ་སྤྲོས་པ་རང་སར་ཆད་
པའི་གདེང་ཐོབ་པའོ། །
འདི་ཡན་ཆད་ཀྱི་རྟགས་མ་རྫོགས་པར་ཉམས་ལེན་ལ་བར་ཆད་ཀྱང་རྟགས་
འདི་རྣམས་སྟོན་པས་སངས་རྒྱ་བའོ། །དེ་ནས་ཡང་གོམས་པ་བསྐྱེད་པས་ཐིག་ལེ་
དེ་རྣམས་མེ་ལོང་གི་རྣམ་པ་ཙམ་དུ་འཆར་ཞིང་། ཐིག་ལེའི་འོད་དེ་ཀུན་ཀྱང་རྩིབས་
དཀྱུས་སུ་སྣང་བའི་དུས་དེ་ནི་ཐིག་ལེ་ཉིད་བཅུད་དུ་སྨིན་པ་ཞེས་བྱ་སྟེ་འོད་དང་
འོད་ཁྱིམ་སྨིན་པའི་ཚད་ཡིན་ནོ། །དེ་ནས་ཐིག་ལེ་དེ་དག་དབང་ཐ་ལ་ཁམ་ཕོར་
ཙམ་དུ་སྣང་། འབྲིང་ལ་མཁར་གཞོང་ཙམ་དུ་སྣང་། རབ་ལ་བསེ་ཕུབ་ཙམ་དུ་སྣང་
བའི་དུས་ན་རིག་པ་ཉིད་རླུང་དང་བྲལ་དུ་ཉེ་བའོ། །དེ་ཡང་དོན་རྒྱུད་ལས། རིག་
པ་ལུ་གུ་རྒྱུད་ཀྱང་མདའ་འགྲོ་ཙམ། འདབ་ཆགས་འཕུར་སྐྱེན་རི་དྭགས་རྩིབས་
རྒྱུག་དང་། ཤ་ར་ཎ་རྒྱུག་བུང་བ་བཅུད་འཁོར་ལྟར། ཞེས་རིག་པ་ལུ་གུ་རྒྱུད་ཀྱང་
སྐར་མདའ་འཕྲོ་བ་ཙམ་དང་། འདབ་ཆགས་འཕུར་བ་དང་། རི་དྭགས་རྩིབས་
ལ་རྒྱུག་པ་དང་། ཤ་ར་ཎ་དལ་གྱིས་འགྲོ་བ། བུང་བ་མེ་ཏོག་ལ་ལྡིང་བ་ཙམ་དུ་དལ་
བུས་འགྲོ་བ་ལྟ་བུ་ཇེ་འཕེལ་ཇེ་བརྟན་དུ་འགྲོ་བ་ཐིག་ལེའི་ཚད་དུ་ཕྱིན་པ་ཡིན་ཏེ།
འདིའི་དུས་ན་གོལ་ས་ཐམས་ཅད་རང་ཐོག་ཏུ་ཆོད་པའི་གདེང་རྙེད་དོ། །དེའང་
དབྱིངས་སྣང་དེ་དག་ལྟ་སྟངས་ཀྱིས་ཁྲིད་དེ། ཅི་ལྟར་ན་སྙན་རྒྱུད་ལས། ཟླ་གམ་
མཐོང་དང་དཀར་ཤས་ཆེ། གྱེན་ལ་བལྟ་བ་གནད་ཡིན་ལ། གྱེན་འགྲེང་མཐོང་
342



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དང་དམར་ཤས་ཆེ། དེ་བཞིན་ཐུར་ལ་བལྟ་བ་གཅེས།། གྲུ་བཞི་སེར་དང་ཟླུམ་པོ་
ལྗང་། དེ་ལ་གཡས་དང་གཡོན་དུ་བལྟ། གྲུ་གསུམ་མཐིང་ཤས་ཆེ་བ་ལ།། དབུས་
སུ་བལྟ་བ་གནད་དུ་ཤེས།། ཞེས་པ་ལྟར་ལ་འོད་ལྔ་ལྡན་མཁར་ཐབས་ལ་རང་སོར་
བཞག་ཅིང་བལྟ་བ་གནད་ཡིན་ནོ། །དེ་ནས་ཡང་ཐིག་ལེ་དེ་དག་རབ་ཏུ་མང་ལ་
ཆེ་ཆུང་གོང་མ་ལྟ་བུ་ལས་ཡུལ་ཁམས་ཙམ་གང་སྟེ། དེ་རེ་རེ་ལ་འོད་ལྔའི་མུ་ཁྱུད་
ཀྱིས་བསྐོར་བའི་དུས་སུ་སྣང་བ་ཉིད་བཅུད་དུ་སྨིན་པ་ཞེས་བྱ་སྟེ། ཐིག་ལེ་དེ་ཀུན་གྱི་
རྒྱན་སྨིན་པ་ཡིན་ནོ། །དེ་ནས་ཡང་ཐིག་ལེའི་ནང་དུ་སེམས་དཔའི་སྐུ་ཕྱེད་དང་
སྐུ་རྫོགས་རྐྱང་པ་རེ་རེ་སྣང་ཞིང་། དབྱིངས་རིག་གི་སྣང་བ་དེ་དག་འགུལ་འཕྲིག་
མེད་པར་གནས་འབྱུང་སྟེ། དེ་ཡང་ཇི་ཙམ་གོམས་པ་བརྟན་པ་ལས་འོད་སྣང་ཇེ་
འཕེལ་ཇེ་བརྟན་རིག་པ་དལ་དུ་འགྲོ་བ་དང་། མཐར་གོམས་པ་མཆོག་ཏུ་གྱུར་པ་
དང་གང་དུ་བལྟས་པའི་སྟོང་ཁམས་འོད་ཀྱི་སྣང་བས་ཁྱབ་ཅིང་འགུལ་འཕྲིག་མེད་
པར་གནས་པ་འབྱུང་། དེ་དག་ནི་ཉམས་སྣང་གོང་ནས་གོང་དུ་འཕེལ་བའི་ཚུལ་
ཏེ། འདིའི་དུས་སུ་ལུས་ངག་ཡིད་གསུམ་ལ་ཡང་རྟགས་འདི་ལྟ་བུ་འབྱུང་སྟེ། དོན་
རྒྱུད་ལས། ལུས་ནི་སྐྱེས་བུ་ནད་ཀྱིས་ཐེབས་པ་ལྟར། བྱི་དོར་རྒྱན་ཆའི་སྒེགས་ཆོས་
དང་བྲལ་བ། ངག་ནི་སྨྱོན་པ་ལྟ་བུ་ཅལ་ཅོལ་སྨྲ། སེམས་ནི་སྐྱེས་བུ་དུག་གིས་ཟིན་
པ་ལྟར། ཁམས་གསུམ་ཕྱིར་མི་ལྡོག་པར་ཐག་ཆོད་དོ། །ཅེས་པ་ལྟར་རོ། །འདི་ནི་
བཅུད་ཉིད་སྙིང་པོ་འདྲིལ་བ་ཞེས་བྱ་སྟེ། རིག་པ་ལ་དབྱིངས་ཀྱི་གཟེར་ཐེབས་པས་
ན་ལམ་སྨིན་པའི་ཚད་ཡིན་ཏེ། སྐུ་གསུམ་ལམ་དུ་བྱས་པའི་གནད་ཀྱིས་སོ། །འདིའི་
དུས་སུ་སྐུ་གསུམ་གྱི་སྣང་བ་དང་ངོ་བོ་ལམ་དུ་བྱས་པས། སྐུ་གསུམ་འཛིན་པའི་
ཞེན་པ་ལོག་པའི་གདེང་ཐོབ་པའོ། །
གསུམ་པ་ནི། དོན་རྒྱུད་ལས། དེ་ནས་རིག་པ་ཚད་ཕེབས་སྣང་བ་ནི། ཅེས་
343



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་འདི་ལ་བོན་ཉིད་གང་དུའང་མ་ཕྱེ་བའི་རྩོལ་བྱད་དང་མེ་ལོང་གི་རྣམ་པར་ཤར་
བས་རིག་པའི་གཤིས་ལ་སྐུ་གསུམ་ཡེ་རྫོགས་སུ་ཡོད་པའི་ལོངས་སྤྱོད་རྫོགས་པའི་
སྐུའི་ཡོན་ཏན་ཐམས་ཅད་མ་ལུས་པ་མེད་པ་འདིར་ལམ་གྱི་སྣང་བ་ལ་རྩལ་རྫོགས་
པ་ནི་རིག་པ་ཚད་ཕེབས་ཀྱི་དོན་པོ་ཡིན་པ་ནི། དྲན་པ་གསང་སེམས་ལས། གསལ་
བ་ཉི་མའི་ཏིང་འཛིན་གྱིས།། མ་ཡེངས་ཀློང་དུ་གྱུར་པ་ལས། ཉིན་མཚན་འཁོར་
ཡུག་རྫོགས་སྐུར་འཆར། ཞེས་སོ། །དེ་ལྟར་ན་ཡང་དེ་བཞིན་གཤེགས་པའི་ཁམས་
ལ་སྐུ་དང་ཡེ་ཤེས་ཀྱི་ཡོན་ཏན་ཡེ་ནས་ལྷུན་གྲུབ་རང་ཆས་སུ་གནས་པ། དེ་ཉིད་
འཁྲུལ་འཁོར་གྱི་གནད་ལ་བརྟེན་ནས་གཅུན་པས་རང་གདངས་རང་ལ་ཤར་བ།
དཔེར་ན་མེ་ལོང་གཡའ་དག་པ་ལ་བདག་པོའི་བྱད་གཟུགས་འཆར་བ་ལྟ་བུ་སྟེ།
ཉི་མའི་རྐྱེན་ཙམ་ལ་བརྟེན་ནས་བྱུང་བའི་གློ་བུར་བ་མ་ཡིན་པའི་ཚུལ། དྲན་པ་
གསེར་གདམས་ལས། ཉི་མའི་སྙིང་པོས་འོད་གསལ་སྒྲུབ་པ་མིན།། ཞེས་དང་སྙན་
རྒྱུད་ལས། རིག་པ་འོད་ཀྱི་ལུས་སུ་ཡེ་ནས་ཡོད།། ཅེས་པས་སོ། །དེའི་ཕྱིར་ན་དོན་
རྒྱུད་ལས། ས་ཆུ་མེ་རླུང་སྣང་བ་རང་དག་སྟེ། འོད་གསལ་ཆེན་པོའི་སྣང་བ་འབྱམས་
ཀླས་དབྱིངས།། ཐིག་ལེ་རེ་རེའི་ནང་དུ་རིགས་ལྔའི་སྐུ། ཡབ་ཡུམ་ལ་སོགས་ལྔ་ཚོན་
ཚོམ་བུ་ཡི།། ཞེས་དབྱིངས་ཀྱི་སྣང་བས་ཐམས་ཅད་ལ་རྒྱས་ཐེབས་པས་ས་ཆུ་མེ་
རླུང་གི་སྣང་བ་རང་དག་སྟེ། འོད་གསལ་ཆེན་པོའི་སྣང་བ་འབྱམས་ཀླས་པའི་
དབྱིངས། དེ་ལ་ཡེ་ཤེས་ལྔའི་བོན་ཉིད་ལ་བྱན་ཆུད་པས་ཐིག་ལེ་ལྔ་ཚོམ་དུ་ཤར་
བའི་དབུས་ན་དང་པོ་ལྷའི་གཙུག་ཏོར་ནས་དབུ་ཕྱེད་དང་། ཕྱེད་སྐུ་དང་སྐུ་རྫོགས་
ནས་ཡབ་ཡུམ་རྒྱན་རྫོགས་དེ་ཡང་ཀུན་སྣང་ལ་སོགས་རྒྱལ་བ་ཡབ་ལྔ། ནམ་མཁའི་
ལྷ་མོ་ལ་སོགས་རིགས་ཀྱི་ཡུམ་ལྔ་གཙོ་མཆོག་ལ་སོགས་ཁྲོ་བོ་ཡབ་ལྔ། གདུག་མོ་
ལ་སོགས་ཁྲོ་མོ་ཡུམ་ལྔ་གཙོ་དང་འཁོར་གྱི་ཚོམ་བུ་ཐ་དད་པའི་དཀྱིལ་འཁོར་མུ་
344



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཁྱུད་ཀྱི་རྭ་བ་དང་བཅས་པར་མཆོག་ཏུ་གསལ་བའོ། །དེའི་དུས་སུ་འོད་ཀྱི་ལུས་
ཀྱི་ནང་ན་ཨའི་མཚན་མ་སྙིང་དབུས་དཀྱིལ་འཁོར་དུ་གནས་པའི་གདངས་སུ་
དུང་ཁང་དུ་ཁྲོ་བོ་གསལ། ལུས་ཀྱི་བ་སྤུའི་ཚད་དང་མཉམ་པར་སངས་རྒྱས་ཀྱི་ཞིང་
ཁམས་བརྗོད་ལས་འདས་པ་གསལ། ལག་པའི་སོར་མོ་ལ་འོད་ལྔའི་ཕྲེང་བས་
འཁྲིགས་པའི་སྙིང་ནས་བར་སྣང་གི་འོད་ཀྱི་སྐར་ཁུང་དང་། སངས་རྒྱས་ཀྱི་སྐུའི་
ཐུགས་ཀ་རྣམས་ནས་འོད་ཟེར་ལྔའི་ཐག་པ་བྱུང་བས་འབྲེལ་བར་སྣང་ཞིང་། རང་
གི་སྨིན་མཚམས་ནས་འོད་ཟེར་འདོམ་གང་བས་བརྒྱན་པ་ལ། སྤྱི་གཙུག་ནས་ཡར་
ཐིག་ལེ་བརྩེགས་མ་ལྔའམ་དགུ་འཆར་བ་སྟེ། འདི་ནས་མ་བསྒོམས་ཀྱང་ཚད་ལ་
ཕེབས་པས་འགྱུར་བ་མེད་ཅིང་། ཕྱིའི་སྣང་བ་འོད་གསལ་དུ་ཡལ་བས་གདོས་
བཅས་ཀྱི་སྣང་བ་ནུབ། ནང་སྒྱུ་ལུས་འོད་གསལ་དུ་གྲོལ་བས་ཟག་བཅས་ཀྱི་འཛིན་
པ་དག་གསང་བ་སེམས་ཉིད་འོད་གསལ་དུ་ཐིམ་པས་འཁྲུལ་པའི་སྣང་བ་ཟད་པས་
ལས་དང་བག་ཆགས་ཀྱི་འབྲེལ་ཆད་པ་སྟེ། སྙན་རྒྱུད་རིག་པ་གཅེར་མཐོང་ལས།
དུས་དེ་ཙམ་ན་རྒྱུ་རྣམ་པ་གསུམ་ཡང་འགྲོལ་ཏེ་ཕྱི་སྣང་བའི་རྒྱ་འགྲོལ། ནང་ལུས་
ཀྱི་རྒྱ་འགྲོལ། བར་གཟུང་འཛིན་གྱི་རྒྱ་ལ་འགྲོལ་བས་སངས་མི་རྒྱ་བའི་དབང་མེད་
ཅེས་གསུངས། འདིའི་དུས་སུའང་སྒོ་གསུམ་ལ་རྟགས་འདི་བཞིན་འབྱུང་སྟེ། དོན་
རྒྱུད་ལས། ལུས་ནི་གླང་ཆེན་འདམ་དུ་བྱིང་བ་ལྟར། ཡུད་ཙམ་གྱིས་ཐོན་པའོ། །མཆན སྐད་
ཅིག་མ་ལ་འབྱུང་ལྔ་ཐལ་བྱུང་འགྲོ། ངག་ནི་གྲུལ་བུམ་གྱི་ཕྲུ་གུ་ལྟར། ཅི་སྨྲས་ཐམས་
ཅད་གཞན་ལ་ཕན་པར་བྱེད། སེམས་ནི་སྐྱེས་བུ་འབྲུམ་ནད་བྱང་བ་ལྟར། འཁོར་
བར་ཕྱིར་མི་ལྡོག་པའི་གདེང་ཐོབ་འགྱུར་ཞེས་པ་ལྟར་རོ། །འདི་ནི་སྐུ་གསུམ་གྱི་
ཞེན་པ་རང་ཆོད་པ་ཞེས་བྱ་བ་སྐུ་གསུམ་ལམ་དུ་རྫོགས་པའི་ཚད་ཡིན་ཏེ། རང་
གི་ལུས་འོད་གསལ་དུ་གྲོལ་བའི་གནད་ཀྱིས་འདི་དེ་ཉིད་ལ་འབུངས་པས་འབྱུང་
34



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བ་འོད་དུ་རང་དག་ལ་སོང་བ་དེ་ཡིན་ནོ། །འདིའི་དུས་སུ་ཕྱི་ནང་གི་འབྱུང་བ་
ལྔས་བཅིངས་པ་ལས་རང་ལོག་སྟེ་ཟག་པ་རྣམས་རང་སར་ཟད་པའི་གདེང་ཐོབ་
པའོ། །འདི་ལྟ་བུའི་རྟགས་ཚད་དང་ལྡན་པའི་རྣམ་འབྱོར་པ་དེ་འདི་ནས་རིང་པོ་
མ་ཡིན་པར་བོན་ཉིད་ཟད་པའི་སྣང་བ་དང་འདུ་འབྲལ་མེད་པར་འགྱུར་བ་ལ་ཐེ་
ཚོམ་མེད་དོ། །དཔེར་ན་བུད་མེད་སྦྲུམ་མ་ཟླ་བ་རྫོགས་ནས་སུས་ཀྱང་བཀག་པར་
མི་ནུས་པར་བཙས་ཏེ། ལྟོ་བ་སྟོང་པར་བཞག་པ་ལྟ་བུའོ། །
བཞི་པ་ནི་དོན་རྒྱུད་ལས། དེ་ནས་བོན་ཉིད་ཟད་པའི་སྣང་བ་ནི།། ཕྱི་སྣང་
ཉམས་ཀྱི་འཕེལ་ཀ་མ་ལུས་ཟད། ནང་སྣང་སྒྱུ་ལུས་འཛིན་པའི་བོན་རྣམས་ཟད།
གསང་བ་རྣམ་པ་རྟོག་ཚོགས་ཀྱི་སེམས་ཟད། ཞེས་པས། ཕྱི་ཉམས་སྣང་གི་འཕེལ།
ནང་སྒྱུ་ལུས་ཀྱི་བོན་གསང་བ་རྟོག་ཚོགས་ཀྱི་སེམས་ཐམས་ཅད་བོན་ཉིད་གང་
དུའང་བརྗོད་དུ་མེད་པའི་དབྱིངས་སུ་ཟད་དེ། གཟེར་བུ་ལས། རིག་པའི་དབྱིངས་
སུ་སྒྲ་འོད་ཟེར་གསུམ་ཟད། བྱང་ཆུབ་སེམས་སུ་འཁོར་འདས་མ་ལུས་ཟད། ཅེས་
ཀ །བྱང་ཆུབ་ཀྱི་སེམས་ལ་འཁོར་འདས་མ་ལུས་ཟད་ནས་མི་འབྱུང་བའམ། ཆད་
ནས་མེད་པའམ། འགག་ནས་རྒྱུན་ཆད་པ་མ་ཡིན་ཏེ་བྱུང་ཕུགས་དང་གྲོལ་མཐའ་
ཐམས་ཅད་འདི་ཉིད་ལ་ཐུག་པས་ཚུལ། གཟེར་བུ་ལས། སྣང་བ་ཟད་ནས་
འགག་མཐའ་མ་ཡིན་ཏེ།། བྱུང་བའི་ཕུགས་དང་གྲོལ་མཐའ་འདི་ལ་ཐུག །ཅེས་
པས་སོ། །བྱང་ཆུབ་སེམས་ཀྱི་ཆོ་འཕྲུལ་ནི། ཟད་པ་མེད་པས་ཀུན་འབྱུང་བ།
འགག་པ་མེད་པས་ཅིར་ཡང་འཆར། དུས་གསུམ་དུ་རྒྱུན་ཆད་མེད་པར་བཞུགས་
པ་སྟེ། སྔ་མ་ལས། ཟད་མེད་འགག་མེད་དུས་གསུམ་རྒྱུན་ཆད་མེད། ཅེས་སོ། །དེའི་
ཕྱིར་གནམ་སྟོང་གི་ཟླ་བ་ཅིར་ཡང་མེད་པ་ལྟར་སྣང་ཡང་རང་གི་ངོ་བོ་ཆེར་སོང་
བ་དང་
། ཆུང་ངུར་སོང་བ་གང་ཡང་མེད་པས་རང་གདངས་དབྱིངས་སུ་ནུབ་པ་
346



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཤེལ་འོད་ནང་དུ་ཐིམ་པ་ལྟ་བུའོ། །
ཅི་ལྟར་ཟད་ན་རིམ་དང་གཅིག་ཆར་ཟད་པ་གཉིས་ལས། དང་པོ་ནི། སྣང་
བཞི་ཚད་དུ་ཕྱིན་པ་གང་ཡིན་པ་དེ་ལ། གཉིས་པ་དབང་རབ་རྣམས་ནི་སྣང་བ་
དང་པོ་མཐོང་བ་ཉིད་གོམས་སུ་བཅུག་པ་ལས། ཕྱི་མ་གཉིས་ལ་མ་ལྟོས་པར་ཟད་
པའང་ཡོད་དོ། །དེའི་ཚུལ་ཡང་རྡོས་བཅས་ཟད་པས་འབྱུང་བའི་དགྲས་མི་ཚུགས་
ཉོན་མོངས་ཟད་པས་དྲན་པ་དང་དྲན་གཞི་ཝལ་པོ་རྗེས་མེད་དུ་སོང་། སྣང་བ་
ཟད་པས་འགྲོ་འདུག་དང་ཉིན་མཚན་གྱི་སྣང་བ་ལ་སོགས་པ་རང་ཡལ་དུ་སོང་ནས་
དངོས་སྣང་ཐམས་ཅད་བོན་ཉིད་དབྱིངས་སུ་ཐིམ་པ་སྟེ། རྒྱུད་ལས། འཁོར་བའི་
རྒྱུ་རྐྱེན་ལས་འབྲས་རྣམས། མཁའ་ལ་རྡུལ་སངས་མཚོ་ལ་འཁྱག་ཞུ་ལྟར། བོན་
སེམས་སྐྱེ་མེད་དབྱིངས་སུ་ཐིམ།། ཞེས་སོ། །འདིའི་དུས་སུ་སྒོ་གསུམ་ལ་རྟགས་
འབྱུང་བ་ནི། དོན་རྒྱུད་ལས། ལུས་ནི་དུར་ཁྲོད་རོ་ལྟར་གཤེད་མ་བརྒྱས། མཐའ་
ནས་བསྐོར་ཀྱང་ཡ་ང་བག་ཚ་མེད། ངག་ནི་བྲག་ཆ་ལྟ་བུ་གཏམ་ཟུང་ཟད། གཞན་
གྱིས་ཇི་ཟེར་རྗེས་ཟློས་བྱེད་པ་འབྱུང་། སེམས་ནི་ན་བུན་ལྟ་བུ་སྐད་ཅིག་མ། བག་
ཆགས་ཕུང་པོ་མི་སངས་འཚང་རྒྱའོ། །ཞེས་པ་ལྟར་རོ། །
དེ་ལྟར་ཉམས་སུ་ལེན་པའི་ཚེ་མིག་ལ་ཚ་བ་ལྡང་ན། རྫོགས་ཆེན་གསེར་ཐུར་
ལས་གསུངས་པའི་རྫས་སྔགས་གཉིས་ལས། དང་པོ་རྫས་ལ། ཨ་རུ་གསེར་
མདོག །གོ་སྙོད། རྩེ་ཨ་བ། སྔོ་རྟག་ངུ་། ཅོང་ཞི། བྲག་ཞུན། འབྲས་བུ་གསུམ།
དབང་ལག །དོམ་མཁྲིས། ར་མོ་ཤགས་ཀྱི་རྩ་བ་རྣམས་རྩི་བཞིན་བཏག་སྟེ། བ་
གསར་གྱི་འོ་མ་ཕུལ་བཅུ་དྲུག་གི་ནང་ཐིམ་པར་བསྐོལ་ལ། སེང་ལྡེང་ངམ་ཙན་དན་
གྱི་མར་ཁུ་འཁྱོར་གང་། སྦྲང་རྩི་བྲེ་གང་དང་སྦྱར་ལ་རིལ་བུ་ཤ་རིལ་ཙམ་དུ་བྱས་
ལ་ལྟོ་སྟོང་ལ་རེ་རེ་བསྟེན། གཉིས་པ་སྔགས་ནི། ཨོཾ་ཆེན་ཀོང་ཆེན་བྷ་ཧན། ཞུན་
347



པ་ཡང་
ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཆེན་ཞུ་ཧན་གྷ་མེ་ཡཾ། ཞེས་ཅི་མང་བཟླས་པས་མིག་གསལ་ཞིང་མིག་ཤད་སྐྱེ་ འགྲིབ་
ཡང་ཕྱེད་པར་འགྱུར། ཕྱིས་མིག་ལ་ནད་མི་འཇུག །གཞན་ཡང་ཉིན་པར་མེ་
ཤེལ་དང་ཉི་མ། མཚན་མོར་ཆུ་ཤེལ་དང་ཟླ་བ་ལ་བསླབ་པས། མིག་གི་ཚ་བ་འཕེལ་
བའི་གེགས་ལས་སྒྲོལ་ཞིང་ཚ་གྲང་སྙོམས་པར་བྱེད་ལ། ནང་ནུབ་མར་མེ་ལ་བལྟས་
ས་བརྩོན་འགྲུས་ལམ་དུ་ཁྱེར་བདེ་བ་ཡིན་ནོ། །
བཞི་པ་མཐའ་རྟེན་གྱི་མན་ངག་ནི། རྫོགས་ཆེན་གསེར་ཞུན་ལས། མི་འགུལ་
གསུམ་ལ་གཞི་བཅའ་ཞིང་། སྡོད་པ་གསུམ་ལ་ཚད་བཟུང་ངོ་། །ཐོབ་པ་གསུམ་
གྱི་གཟེར་གདབ་བོ། །གདེང་བཞིས་གྲོལ་ཚད་སྟོན་པའོ། །ཞེས་མི་འགུལ་པ་གསུམ་
གྱིས་གཞི་བཅའ། སྡོད་པ་གསུམ་གྱིས་ཚད་བཟུང་། ཐོབ་པ་གསུམ་གྱིས་གཟེར་
གདབ། གདེང་བཞིས་གྲོལ་ཚད་སྟོན་པ་ལས། དང་པོ་ནི། ལུས་བཞུགས་སྟངས་
ལས་མི་འགུལ་བས་རྩ་རླུང་རང་དལ་དུ་འགྲོ་བའི་ཚུལ། དོན་རྒྱུད་ལས། ལུས་ཚུ་
མིག་རླུང་སེམས་མ་འགུལ་བས་ན།། འགྱུར་བྱེད་རྟོག་རྒྱུན་ཆད་ནས་རིག་པ་གནས།།
ཞེས་པས། ལུས་མ་འགུལ་བས་རྩ་མི་འགུལ། རྩ་མ་འགུལ་བས་མིག་མི་འགུལ།
མིག་མ་འགུལ་བས་རླུང་མི་འགུལ། རླུང་མ་འགུལ་བས་སེམས་མི་འགུལ། དེས་
འགྱུ་བྱེད་རྟོག་པའི་རྒྱུན་ཆད་ནས་རིག་པ་གཡོ་མེད་དུ་གནས་པའོ། །མིག་གཟིགས་
སྟངས་ལས་མི་འགུལ་བས་སྣང་བའི་འཕེལ་ཟིན་པའི་གནད། སྔ་མ་ལས། རྩ་མིག་
སྒོ་སྒྲོན་སེམས་མ་འགུལ་བས་ན། རྣམ་རྟོག་མི་འབྱུང་དབྱིངས་རིག་འདུ་འབྲལ་
མེད། ཅེས་པས། དེ་ཡང་རིག་པའི་གནད་རྩ། རྩའི་གནད་སྒོ། སྒོའི་གནད་སྒྲོན་
མ་ཡིན་པས། རྩ་མ་འགུལ་བས་མིག་མི་འགུལ། མིག་མ་འགུལ་བས་སྒྲོན་མ་མི་
འགུལ། དེས་སེམས་མི་འགུལ་བས་རྣམ་རྟོག་མི་འབྱུང་ཞིང་དབྱིངས་རིག་འདུ་
འབྲལ་མེད་པའི་དགོངས་པ་རྟོགས་པའོ། །སེམས་བཟོ་མེད་ལས་མི་འགུལ་བས་
348



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
འོད་གསལ་གྱི་སྣང་བ་མངོན་སུམ་དུ་མཐོང་བ་སྟེ། དེ་ཡང་སྙིང་གའི་འོད་གསལ་
གྱི་གདངས་ལས་མིག་རྒྱང་ཞགས་ཆུའི་སྒྲོན་མ་གཟིགས་སྟངས་ཀྱིས་གཅུན་པས།
དབྱིངས་རྣམ་དག་གི་སྒྲོན་མ་འཇའ་འམ་ཡི་གེ་ན་རོ་ལྟ་བུའི་ནང་དུ་རིག་པ་ལུ་གུ་
རྒྱུད་དང་། ཐིག་ལེ་སྟོང་པའི་སྒྲོན་མ་འོད་དམར་སེར་མུ་ཁྱུད་ལྔ་པ་མཐེ་བོང་ཙམ་
ལས་ཆེར་གྲངས་གཅིག་དང་གཉིས་ལས་མང་དུ་མཆེད་པ་ལ་གཏད་ནས་བློ་གང་
དུ་ཡང་མི་འཛིན་ལ་མ་ཡེངས་བར་ཅེར་རེ་བལྟས་པས། ཤེས་རབ་རང་བྱུང་གི་སྒྲོན་
མ་ཁོང་ནས་འཆར་ཏེ། གསལ་སྟོང་མི་རྟོག་པའི་ཡེ་ཤེས་སྤྲོས་པ་དང་བྲལ་བ་འཆར་
བ་དང་། དེའི་རྩལ་སྔོན་བས་ལྷག་པའི་ཤེས་རབ་འཕྲལ་ལ་སྐྱེས་ནས་བོན་གྱི་ཚིག་
དོན་ལ་དབང་བསྒྱུར་བའི་རང་བཞིན་དྲི་མ་མེད་པ་འབྱེད་པའི་ཤེས་རབ་ཆེན་པོ་
འཆར་ཏེ། ནང་གསལ་ཞི་ལྷག་གི་ཡེ་ཤེས་དང་
། ཕྱིར་འབྱེད་ལྷག་མཐོང་གི་རྩལ་
གཉིས་ཀྱིས་ཉོན་མོངས་པ་བག་ཆགས་དང་བཅས་པ་འདག་པར་བྱེད་དོ། །དེ་ཡང་
གནས་ལ་མི་རྟོག་པའི་ཆ་དེ་ཞི་གནས་ཀྱི་ཡེ་ཤེས། དེའི་རྩལ་ཏིང་ངེ་འཛིན་དང་བདེ་
གསལ་མི་རྟོག་པའི་ཉམས་དང་སྤྱན་དང་མངོན་ཤེས་ལ་སོགས་འགྲུབ་པའོ། །གསལ་
དྭངས་ཕྱེད་ལ་རིག་ཅིང་མི་འཕྲོས་པ་ནི་ལྷག་མཐོང་། དེའི་རྩལ་ལས་བོན་གྱི་ཚིག་
དོན་འབྱེད་པའི་ཤེས་རབ་དང༌། སྤྱན་དང་མངོན་ཤེས་ཁྱད་པར་ཅན་འགྲུབ་
པའོ། །ཚུལ་འདི་ལ་ཉམས་ལེན་གྱི་མཐིལ་ཡིན་པས་ཤེས་པ་གཅེས་སོ། །དེ་མ་ཤེས་
ན་མིག་གིས་ཉི་མའི་འོད་ཟེར་ལ་བལྟས་ལོ་བྱས་ཀྱང་ཆོད་ཅི་ཡང་མེད་ཏེ། ཉམས་
ལེན་གྱི་གནད་མ་ཤེས་པས་སོ། །དེ་ཡང་ཕྱི་སྣང་བའི་ཐབས་ལ་བརྟེན་ནས་ནང་རིག་
པའི་འོད་གསལ་འཆར་བ་ནི་རྣལ་འབྱོར་པའི་ལུགས་སོ། །སྒོམ་དུས་རིག་པ་གསལ་
སྟོང་ཟུང་འཇུག་གཏད་མེད་ཀྱི་ངང་ནས་དབྱིངས་སྣང་ལ་ཞེན་འཛིན་གྱི་དྲི་མས་
མ་གོས་པར་བྱེད་པ་ནི་གནད་གལ་པོ་ཆེ་ཡིན་པར་རིག་པ་བྱའོ། །དེ་ལྟར་ཡང་གསེར་
349



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གདམས་ལས། རིག་པ་སྟོང་ཞིང་བདག་མེད་དུ། འོད་ལྔ་ཞེན་མེད་འཛིན་མེད་
ཞོག །ཅེས་པས་སོ། །
གཉིས་པ་སྡོད་པ་གསུམ་གྱི་ཚད་བཟུང་བ་ནི། དབྱིངས་རིག་མི་གཡོ་བར་
གནས་པས་བརྟན་པའི་ཚད་སྡོད་པ་གསུམ་འབྱུང་སྟེ། སློབ་དཔོན་དྲན་པས་ཕྱི་
ཡི་སྣང་བ་སྐྱོད་བྱེད་རླུང་ཟད་པས། དབྱིངས་རིག་འགྲོ་འོང་མེད་པ་རང་སར་སྡོད།
ནང་གི་ཕུང་པོ་སྐྱོད་བྱེད་རླུང་ཟད་པས། ལུས་ཀྱང་གཡོ་འགུལ་མེད་པ་ཚུལ་བཞིན་
སྡོད། གསང་བ་རྟོག་པ་སྐྱོད་བྱེད་རླུང་ཟད་པས། རྣམ་རྟོག་འགྱུ་མི་སྲིད་པར་སྡོད་
པའོ། །ཞེས་གསུངས་པའི་དོན་སླའོ། །
དེ་ཡང་རྒྱུད་ལས། འདི་སྐབས་རྨི་ལམ་བཟུང་དང་རྟགས་འབྱུང་བ། ཞེས་པས་
སྐབས་འདིར་ཚད་རྨི་ལམ་གྱིས་བཟུང་བ། རྟགས་སྒོ་གསུམ་ལ་འབྱུང་བ་གཉིས་ལས།
དང་པོ་ནི། བརྩོན་འགྲུས་རབ་ལ་རྨི་ལམ་དབྱིངས་སུ་ཐིམ་ནས་རྒྱུན་ཆད། འབྲིང་
ལ་རྨི་ལམ་འོད་གསལ་དུ་འཆར། ཐ་མ་ལ་རྨི་ལམ་དུ་ཤེས་པའོ། །
གཉིས་པ་རྟགས་སྒོ་གསུམ་ལ་འབྱུང་བ་ནི། སྣང་བཞི་རེ་རེ་ལ་གསུམ་གསུམ་སྟེ་
བཅུ་གཉིས་ནི་གོང་དུ་བསྟན་ཟིན། གསུམ་པ་ཐོབ་པ་གསུམ་གྱི་གཟེར་གདབ་པ་
ལ་གསུམ་ལས། དང་པོ་སྐྱེ་བ་ལ་རང་དབང་ཐོབ་པ་ནི། སྙན་རྒྱུད་སྒྲོན་མ་ལས།
ཕུང་པོ་གདོས་བཅས་ཀྱི་སྣང་བ་དག་སྟེ་སྣང་བྱེད་ཆུ་ཟླ་ལྟ་བུས་སེམས་ཅན་གྱི་དོན་
བྱེད་པས་བར་དོའི་སེམས་ཅན་ཁྲི་ཕྲག་མང་པོ་ལ་རང་རིག་པའི་ཡེ་ཤེས་བཅུག་པས་
འཚང་རྒྱ་བ་ལ་ཐོགས་པ་མེད་པའོ། །ཞེས་གསུངས་ཏེ་རིག་པ་རང་བྱུང་གི་ཡེ་ཤེས་
གཞི་ལ་གནས་པའི་གནད་ཀྱིས་སོ། །གཉིས་པ་འཇུག་པ་ལ་རང་དབང་ཐོབ་པ་ནི།
དེ་ཉིད་ལས། དེའི་ཚེ་བེམ་པོ་ལ་རིག་པ་གཏད་ཀྱང་འགུལ་བ་དང་སྐད་འབྱིན་པ
ནུས་གསུངས་པ་དང་། པདྨ་དང་ལྗོན་ཤིང་ལ་རིག་པ་གཏད་པས་བོན་གྱི་སྒྲ་སྒྲོགས་
350



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
པ་འབྱུང་ངོ༌། །གསུམ་པ་རླུང་སེམས་ལ་ར
ལ་རང་དབང་ཐོབ་པ་ནི། སེམས་ཅན་
གཞན་ཚེ་འཕོས་པའི་ཚེ། དེ་ལ་རིག་པ་གཏད་པས་མཚམས་མེད་ལྔ་བྱས་པ་ཡང་
རང་དང་མཉམ་དུ་འཚང་རྒྱ་སྟེ། ལས་ལ་བཟང་
བཟང་ངན་མེད་པའི་གནད་ཀྱིས་སོ། །བེམ་
པོ་ལའང་རིག་པ་ཐོགས་མེད་ཟང་ཐལ་དུ་འགྲོ་ཞིང་མངོན་པར་ཤེས་པ་ཐོགས་
མེད་དུ་འཆར། འོད་འགྱེད་པས་འགྲོ་བ་མང་པོ་འདུལ་བའི་རྫུ་འཕྲུལ་ཡོན་ཏན་
དུ་མ་དང་ལྡན་ཀྱང་མི་སྟོན་པ་ནི་བུམ་ནང་གི་མར་མེ་དང་འདྲའོ། །ཞེས་སྙན་རྒྱུད་
ལས་གསུངས་སོ། །འདི་ནི་རང་རིག་གི་ཡེ་ཤེས་ཀྱི་རང་མདངས་ལས་གྲུབ་པས་
འཕོ་བ་ཆེན་པོ་གཡུང་དྲུང་གི་སྐུར་བརྙེས་པའོ། །འདིས་སླར་ལུས་དེས་འགྲོ་དོན་
མི་འབྱུང་ན་དེ་སྤང་བར་འདོད་ན། འོད་གསལ་དེ་རང་ལ་གཡོ་བ་མེད་པས་རང་
གི་ལག་སོར་ལ་མ་གཏད་པ་དབྱིངས་སྣང་ལ་གཏད་པས་འོད་དུ་ཡལ་ནས་སྣང་བ་
དེ་ཀུན་ལོག་སྟེ། ཕྱི་སྣང་བ་ནང་ཕུང་པོ་གསང་བ་རིག་པའི་འོད་གསལ་གསུམ་ཀ་
དག་ནང་གསལ་གདོད་མའི་ངང་གཞོན་ནུ་བུམ་པའི་སྐུ། བོན་སྐུ་ལོངས་སྐུ་སྤྲུལ་
སྐུའི་འཆར་གཞི་མ་འགགས་པར་སྐུ་དང་ཡེ་ཤེས་འདུ་འབྲལ་མེད་པར་གནས་ལ།
ནང་གསལ་ལས་ཕྱིར་གསལ་ལྷུན་གྲུབ་སྟུག་པོ་བཀོད་པར་རང་རིག་ཀུན་ཏུ་བཟང་
པོའི་རང་རྩལ་ལས། ཡེ་སྣང་ཤར་བཞིན་ལ་རང་སྣང་གི་རྒྱལ་བ་རིགས་ལྔ་སེམས་
དཔའ་ལྕམ་དྲལ་ལ་སོགས་སྣང་ཞིང་། དེའི་རྩལ་ཤར་བ་ནི་སྤྲུལ་སྐུ་ཐུབ་པ་དྲུག་
ལ་སོགས་རིག་འཛིན་ཆེན་པོ་དྲན་པ་ནམ་མཁའ་ལྟ་བུ་དང་
། གཞན་ཡང་མཆོག་
དང་བཟོ་དང་སྐྱེ་བ་སྤྲུལ་སྐུ་སོགས་ཀྱིས་འགྲོ་བའི་དོན་ཇི་སྲིད་བསྐལ་པ་མ་སྟོང་
གི་བར་དུ་འབད་མེད་ལྷུན་གྲུབ་ཏུ་རྒྱུན་མི་འཆད་པའི་ཚུལ། ལམ་མངོན་སངས་
རྒྱས་པའི་རྒྱུད་ལས། ནམ་མཁའ་དྲིལ་ནས་སྐྱེ་སྒོར་མི་འཇུག་བཞིན། སངས་རྒྱས་
ཐོབ་ན་སེམས་ཅན་ལུས་མི་ལེན། འབད་མེད་ཆེ་བའི་ཡོན་ཏན་གཞན་སྣང་ལ།
351



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཐུགས་རྗེ་སྨོན་ལམ་དབང་གི་འབྱུང་བར་འགྱུར། ཞེས་དོན་ལ་བདེར་གཤེགས་
སྙིང་པོའི་རང་མདངས་ཡིན་པས་མ་འཁྲུལ། རིག་པའི་མདངས་ཕྱིར་ཤར་དུས་
གཟུགས་བརྙན་ཙམ་ལས་དོན་དམ་དུ་མི་བཞེད། འདི་སྙིང་པོ་ཙམ་ཡིན་ཡང་ལས་
རླུང་དང་སྦྲགས་པའི་གཡོ་བྱེད་དེ་ཟད་པས་རིག་པ་ཀ་དག་གི་ངོ་བོ་ནང་དབྱིངས་
གཞི་ཐོག་དེར་བཙན་ས་ཟིན་པ་ནི། དཔེར་ན་ཕྱི་རྐུན་སྒོར་དོན་ནས་རྒྱལ་པོའི་
གདན་ས་ཟིན་པ་དང་མཚུངས་མོད། དོན་རང་རིག་གཞི་ཐོག་ཕེབས་པ་འདི་མིན་
པས་སངས་རྒྱས་འཁྱམས་ནས་སྡུག་བསྔལ་བས་མནར་བའི་དོགས་པ་དང་བྲལ་
བའོ། །དེ་ལྟ་བུ་དེ་ཡང་ཀ་དག་གཞིའི་ངང་ནས་སྤྲུལ་པ་མི་འགྱེད་ཀྱང་། གཞི་སྣང་
ལྷུན་གྲུབ་ཀྱི་རྩལ་ལས་གཟུགས་སྐུར་འཆར་བའི་གནད་ཤེས་དགོས་ཏེ། གཞི་ནི་
སྐུ་དང་ཡེ་ཤེས་ཀྱི་སྣང་བ་རགས་པ་ལས་འདས་པའི་ས་ཡིན་པའི་ཕྱིར་རོ། །ལམ་
ནས་འགྱེད་པ་ལ་འཕོ་བ་ཆེན་པོའི་ལུས་བཟུང་བ་དང་། རང་བཞིན་སྤྲུལ་པར་
བགྲོད་པ་གཉིས་ཀྱི་སེམས་ཅན་རང་ལས་རྒྱུད་གཞན་རྣམས་ཀྱིས་དོན་བྱེད།
བར་དོ་སྤྲུལ་པ་འགྱེད་ཚད་ལྷུན་གྲུབ་ཀྱི་སྒོ་ནས་རང་སྣང་འཁོར་བར་སྣང་བ་དེའི་
དོན་བྱེད་པར་སྣང་སྟེ། རྨི་ལམ་དུ་སེམས་ཅན་གྱི་དོན་བྱས་ཀྱང་རང་སྣང་ཙམ་ལས་
གཞན་ངོར་ཕན་པ་མ་བྱུང་བ་དང་འདྲ་བར་ཤེས་པར་བྱའོ། །
བཞི་པ་གདེང་བཞི་གྲོལ་ཚད་བསྟན་པ་ནི། བོན་གསེར་གྱི་ཡང་ཞུན་ལས།
གདེང་བཞི་གྲོལ་ཚད་བསྟན་པ་ནི། སངས་རྒྱས་འཐོབ་ཏུ་རེ་བ་དང་། མ་ཐོབ་དོགས་
པ་གཉིས་ཀ་མེད།། འཁོར་བར་འཁྱམ་གྱིས་དོགས་པ་དང་།། མི་འཁྱམས་རེ་བ་
གཉིས་ཀ་མེད།། ཅེས་པས། ཡར་གྱི་གདེང་གཉིས་ནི། སངས་རྒྱས་ཀྱི་ཡོན་ཏན་
ཐོས་ཀྱང་འཐོབ་ཏུ་རེ་བ་དང་། མ་ཐོབ་ཀྱི་དོགས་པ་མེད་དེ། རང་རིག་ལས་གཞན་
པའི་སངས་རྒྱས་ལོགས་ན་སྤུའི་རྩེ་མོ་ཙམ་མེད་པར་ཐག་ཆོད་པ་དང་། མར་གྱི་
352



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གདེང་གཉིས་ནི། འགྲོ་དྲུག་གི་སྡུག་བསྔལ་དང་ཚེ་ཚད་ཐོས་ཀྱང་འཁོར་བར་མི་
ལྟུང་དུ་རེ་བ་དང་། ལྷུང་གིས་དོགས་པ་མེད་དེ། རང་རིག་ཡེ་ནས་འཁྲུལ་པ་མེད་
པར་ཤེས་པས་འཁོར་བར་འཁྱམས་མཁན་མ་གྲུབ་པར་ཐག་ཆོད་པའོ། །དེ་དག་
གིས་དབང་པོ་རྣོན་པོ་འདི་ཉིད་ལ་གདོད་མའི་གཞི་དབྱིངས་སུ་སྦྱོང་བའི་ཚུལ་
ལེགས་པར་བཤད་པའོ། །
ད་དབང་པོ་འབྲིང་བར་དོར་འཚང་རྒྱ་བ་དང་། ཐ་མ་རང་བཞིན་སྤྲུལ་པའི་
སྐུའི་ཞིང་ཁམས་སུ་དབུགས་འབྱིན་པའི་ཚུལ་སྔོན་འགྲོ་འཕོ་བའི་སྐབས་སུའང་
ཤུགས་བསྟན་ཙམ་དང་བར་དོའི་མན་ངག་སོགས་ལས་གསལ་བར་བཤད་པ་
རྣམས་ཚུལ་བཞིན་ཏུ་རྟོགས་པར་བྱའོ། །དེ་ལྟ་བུའི་གདམས་ངག་འདི་ནི་རྒྱུད་ལུང་
མན་ངག་གསུམ་གྱི་ཡང་སྙིང་། ཐེག་པའི་རྩེ་མོ། །ལམ་གྱི་སྲོག་ཤིང་། ཚེ་འདིར་
མངོན་པར་འཚང་རྒྱའི་ཐབས་ཁྱད་པར་ཅན་ཏེ། འབུམ་ལས། འོད་གསལ་གསལ་
བྲིང་བྲེང་རབ་ཏུ་མྱུར་བའི་ཏིང་ངེ་འཛིན་ཞེས་བྱ་བ་གཟུང་ན་ཐར་པ་ཆེན་པོ་ཐོབ་
པར་འགྱུར་རོ། །ཞེས་དང་། ཁམས་ཆེན་ལས། འོད་རབ་ཏུ་འཕྲོ་བ་མྱུར་བའི་ཏིང་
ངེ་འཛིན་ཅེས་བྱ་བ་ཡོད་དེ། ཏིང་འཛིན་དེ་ལ་མི་དམིགས་པའི་ཚུལ་གྱིས་སྙོམས་
པར་འཇུག་སྟེ། གནས་པ་དེ་ནི་ཤིན་ཏུ་རིག་པར་བྱའོ། །དེ་སྐད་དུ་གསང་སེམས་
ལས་ཀྱང་། འདས་པའི་གཏོ་རྒྱལ་ཡེ་མཁྱེན་དང་། ད་ལྟའི་སྟོན་པ་གཤེན་རབ་
དང་། མ་བྱོན་ཐང་མ་མེ་སྒྲོན་ཡང་། ཏིང་འཛིན་འདི་ལ་མཁས་ཤིང་གྲོལ། འདི་
ཉིད་རྟོགས་པའི་གཤེན་པོ་ཡང་། དཔོན་གསས་རིག་འཛིན་གྲལ་དུ་གནས། ཞེས་
པ་ལ་སོགས་མང་དུ་གསུངས་སོ། །དེ་བས་ན་གདམས་པ་རང་རྒྱུད་ལ་སྦྱར་ནས་
སྣང་བཞི་ཟད་སར་སྐྱོལ། བདུད་བཞི་གནས་སུ་སྒྲོལ། སྐུ་བཞི་ཚེ་འདིར་གྲུབ་པར་
བྱེད་པ་སྐལ་ལྡན་ཡང་རབ་ཀྱི་སྤྱོད་ཚུལ་ལོ། །གདམས་པ་འདི་ཟབ་རྒུའི་སྙིང་པོ་
353



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕྱུང་བ་སྙིང་ནང་གི་ཁྲག་ལྟ་བུ་ཡིན་པས་སྐལ་མེད་ལོག་ལྟ་ཅན་ལ་རླུང་གི་ངད་
ཙམ་རྣ་བར་ཐོས་སུ་མི་རུང་ངོ་། །ཕྱོགས་རིས་གྲུབ་མཐའ་ཞེན་པའི་དམ་ཉམས་
དུན་ཙེ་ལ་མ་སྟོན་ཅིག ། ཅེས་པའང་མཆོག་སྤྲུལ་ཉི་མའི་མཚན་གྱིས་ཁྲིད་ཀྱི་རིམ་པ་གང་དགོས་བྲིས་ཤིག་གི་
བཀས་བསྐུལ་བ་དང་། དེ་འཕྲལ་སྙིང་བུ་གཡུང་དྲུང་ཡེ་ཤེས་དང་ནམ་མཁའ་འོད་ཟེར་ཚུལ་ཁྲིམས་དཔལ་བཟང་
སོགས་ཀྱིས་བསྐུལ་བ་ནན་ཆེར་བྱུང་བཞིན་ཤར་རྫ་པ་བཀྲ་ཤིས་རྒྱལ་མཚན་གྱིས་བྲིས་པ་འདིས་ཀྱང་། རྗེ་རིན་པོ་ཆེ་
མཉམ་མེད་བླ་མའི་བསྟན་པའི་མཛེས་རྒྱན་དུ་གྱུར་ནས་མཐའ་ཡས་པའི་སེམས་ཅན་གྱི་དོན་རྒྱུ་ཆེན་པོར་བྱེད་ནུས་
པར་གྱུར་ཅིག་གུ །
354



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རྫོགས་པ་ཆེན་པོ་སྐུ་གསུམ་རང་ཤར་ལས།
མཚན་སྣང་ཨར་གཏད་གདམས་པ་
འོད་གསལ་འཁོར་ཡུག་
བཞུགས་སོ།།
༄༅།། བླ་མ་དམ་པ་རྣམས་ལ་ཕྱག་འཚལ་ལོ། །གཉིས་པ་མུན་ཁྲིད་ཨར་གཏད་
གདམས་པ་ལ་གསུམ། སྒོམ་ཚུལ་ལམ་གྱི་རིམ་པ་སྦྱང་ཐབས། སྒོམ་བྱེད་བློ་ཡི་དྲི་
མ་བསལ་ལུགས། སྒོམ་པ་འོད་གསལ་ཉམས་སུ་ལེན་ཚུལ་ལོ། །
དང་པོ་ནི་གཟེར་བུ་ལས། འཇིག་རྟེན་བྱ་བ་བཏང་བའི་སྐལ་ལྡན་གྱིས།། འདུ་
འཛིའི་གཡེང་བ་སྤང་བའི་གནས་མཆོག་ཏུ།། འཁྲུལ་རྐྱེན་ངོས་བཟུང་འཁྲུལ་པའི་
ཕུགས་ཐག་བཅད། ཅེས་སྐྱེ་ཤིར་གཏིང་ནས་འཇིགས་ཤིང་བྱང་ཆུབ་དོན་དུ་
གཉེར་པ། དད་པར་སྐྱོ་ངལ་མེད་ཅིང་བླ་མ་གཙུག་ཏུ་ཁུར་བ། འཇིག་རྟེན་བྱ་བ་
བཏང་ནས་རིག་པ་རྐྱང་དེད་ནུས་པའི་གང་ཟག་གིས། དབེན་ཞིང་དགེ་བ་འཕེལ་
བའི་གནས་སམ་ཡང་ན་མཚོ་གླིང་ནགས་ཚལ་བྲག་ཕུག་ལ་སོགས་མཐོ་ཞིང་གཙང་
བའི་སར་འོག་ཁང་འཁོར་ལོ་འགེབ་ཀྱི་སྟེང་དུ། སྒོམ་ཁང་ལོགས་རེ་ལ་འདོམ་
གང་དང་མདའ་གང་། མཐོ་དམན་དུ་འདོམ་གང་གྲུ་གང་ཡོད་པ། དེ་ལ་ཞལ་བ་
ལེགས་པར་དཀར་ཟེར་སྤུ་ཙམ་ཡང་མི་མཐོང་བར་སྤོས་ཆུས་བྱུག །འོག་ནས་དུ་
བ་དང་སྟེང་ནས་ཐུག་ཆོམ་གྱི་རྐྱེན་མེད་པ། བྱང་ཕྱོགས་ལྟ་བུ་ནས་བཟའ་བཏུང་
བསྐྱལ་བའི་བུག་པ་དང་། ཞབས་ཕྱོགས་སུ་བཤང་ལྕི་དོར་ས་འོས་དང་བསྟུན།
སྟེང་དུ་མདའ་ཤོང་ཙམ་གྱི་བུག་པའི་ནང་དུ་རྩིད་པ་ནག་པོས་བཙངས། དེ་ནས་
355



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཚམས་བ
ས་བསྡམ། ངག་གཞན་དང་མི་བསྲེ། ཟས་གོས་ཆ་སྙོམས། མཐུན་རྐྱེན་
ལེགས་པར་འཚོགས་པར་བྱའོ། །
གཉིས་པ་ནི། གནས་ལུགས་ཐེག་ཆེན་གྱི་དོན་ཉམས་སུ་ལེན་པ་ལ། ཕྱིའི་མི་
དང་མི་མིན་གྱི་བར་ཆད། ནང་འདུ་བ་ནད་ཀྱི་བར་ཆད། གསང་བ་སྒོམ་པ་ཉམས་
ཀྱི་བར་ཆད་གསུམ་འབྱུང་བས། དང་པོ་ལ་འཇིག་རྟེན་གྱི་འཕྲེང་ཐག །ཉེ་འབྲེལ་གྱི་
གདུང་སེམས། ཡུལ་ནོར་གྱི་ཆགས་ཞེན་ཐམས་ཅད་བདུད་དུ་ཤེས་པར་བྱས་ལ་
ལེགས་པར་མི་ཁྱུ་ནས་འབུད། གདོན་ལ་བཀའ་བསྒོ། གཏོར་མ་སྦྱིན། ཕུང་པོ་
གཟན་དུ་བསྒྱུར། གཉིས་པ་ནད་ལ། འཁྲུལ་འཁོར་རླུང་དང་དམིགས་པ་སྒྲ་སྐད་
ལ་སོགས་པ་གེགས་སེལ་བཞིན་དུ་བཅོས། འཕྲ་བུ་རྣམས་བྱུང་རྒྱལ་དུ་གཏོང་ངོ་།།
གསུམ་པ་སྒོམ་ཉམས་ཀྱི་གེགས་ལ་མང་ཡང་། བསྡུ་ན་ལྟ་སྒོམ་སྤྱོད་གསུམ་ལ་
འདུས་པས། དང་པོ་ལྟ་བ་ལ། ཚིག་གི་རྫོང་ལ་ཞེན་ཅིང་དོན་གྱི་འགག་ལ་དྲེད་པའི་
ཁ་འབྱམས་སོང་བ་དང་། གོ་བློ་ཡོད་ཀྱང་རང་མཚན་མ་ཤར་བའི་དོན་ཕྱིར་ཤོར་
བ་དང་། ད་ལྟ་ཉམས་སུ་མི་ལེན་པའི་ཕྱི་དུས་སུ་འདེབས་པའི་རེ་འདོད་དུ་ཤོར་
བ་དང་། ཡིན་ལུགས་མི་ཤེས་པ་འོལ་ཚོད་བཟོ་བའི་བློས་བྱས་སུ་ཤོར་བ་དང་། སྤྲོས་
མཐའ་མ་ཆོད་པའི་ཕྱོགས་གཅིག་གམ་རྩེ་གཉིས་སུ་ཞེན་པ་དང་ལྔའི་གོལ་ས་རུ་མ་
ཤོར་བར་བྱའོ། །གཉིས་པ་སྒོམ་པ་ལ། བདེ་བ་ལ་མངོན་པར་ཞེན་པ། གསལ་བ་ལ་ངེས་
ཤེས་སྐྱེ་བ། མི་རྟོག་པ་ལ་མཆོག་ཏུ་འཛིན་པ། དྲན་ཤེས་མེད་པ་གླེན་སྒོམ་སོང་བ།
བྱིང་རྨུག་འཐིབས་པས་གསལ་མདངས་མ་ཐོན་པ། རྒོད་ལྡིང་འཐོར་བས་གནས་
ཆ་མེད་པ། འགྲེད་འཛུར་འཐབ་པས་སྐྱེད་བོགས་མེད་པ་དང་བདུན་གྱི་གོལ་སར་
མ་ཤོར་བར་བྱའོ། །གསུམ་པ་སྤྱོད་པ་ལ། ཟོལ་སོགས་ཐོ་ཅོའི་སྤྱོད་པ། ཆེད་བྱས་
ཚུལ་འཆོས་ཀྱི་སྤྱོད་པ། བཏང་སྙོམས་ལེ་ལོའི་སྤྱོད་པ། སྡུག་བཙིར་རང་བཅིང་གི་
356



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
སྤྱོད་པ། ལོག་ལྟ་ཐ་མལ་གྱི་སྤྱོད་པ་དང་ལྔའི་གོལ་སར་མ་ཤོར་བར་བྱའོ། །
གསུམ་པ་སྒོམ་པ་འོད་གསལ་ཉམས་སུ་ལེན་ཚུལ་ལ་གསུམ། ཉམས་ལེན་ལྟ་
བ། བོགས་འདོན་རྩ་རླུང་། ཉམས་དང་འོད་གསལ་འཆར་ཚུལ་ལོ། །དང་པོ་ལ་
གཉིས། ལྟ་བའི་དམིགས་བཙལ་བ། ཁྱད་པར་ལྔས་ཉམས་སུ་བླང་པའོ། །དང་
པོ་ལ་གསུམ། གཞིའི་གནས་ལུགས། དེ་རྒྱུད་ཐོག་ཏུ་ངོ་སྤྲོད་པ། དེ་ཡི་ཡོན་ཏན་
ངོས་བཟུང་བའོ། །དང་པོ་གནས་ལུགས་ནི། ཡེ་ཀ་དག་པ་བྱང་ཆུབ་ཀྱི་སེམས་འདི་
ཡང་དག་པ་སངས་རྒྱས་ཀྱི་ངོ་བོ་ཡིན་ཏེ། ཡེ་ཀ་དག་པ་དེ་ལ་གང་འཆར་བས་སྣང་
བ། སྣང་བ་ལ་བརྟགས་ན་ཅིའི་ངོ་བོར་ཀྱང་མ་གྲུབ་པས་སྟོང་པ། དེ་གཉིས་ལ་ངོ་
བོ་ཐ་དད་མེད་དེ། སྣང་བདོ་ན་སྟོང་། སྟོང་བདོ་ན་སྣང་བས་སྣང་སྟོང་གཉིས་སུ་
མེད་པའོ། །ཡང་ཡེ་ཀ་དག་པ་དེ་ལ་སྣང་བ་མ་འགག་པར་འཆར་བས་འགག་མེད་ཀྱི་
འཆར་ལུགས། སྣང་བ་ལ་རང་བཞིན་མེད་པས་སྐྱེ་མེད་ཀྱི་གནས་ལུགས། དེ་
གཉིས་ལ་ཐ་དད་མེད་དེ། སྐྱེ་བདོ་ན་འགག་འགག་བདོ་ན་སྐྱེ་བས་སྐྱེ་འགག་གཉིས་
མེད་པའོ། །ཡང་ཡེ་ཀ་དག་པ་དེ་ལ་འཁྲུལ་པ་གདོད་ནས་མེད་པས་གཞི་ཀ་དག །ཡེ་
ཀ་དག་པ་དེ་ལ་འཁྲུལ་པ་ཐམས་ཅད་གནས་ལུགས་ཀྱི་ངང་ལས་འབྱུང་བས་གཞི་
ལྷུན་གྲུབ། དེ་གཉིས་གཉིས་སུ་མེད་པས་ཡེ་ཀ་དག་པའི་སེམས་ཉིད་དོ།།
གཉིས་པ་རྒྱུད་ཐོག་ཏུ་ངོ་སྤྲོད་པ་ལ་གཉིས། རིགས་འགྲོས་ཀྱི་ངོ་སྤྲད་པ། དཔེ་
དོན་རྟགས་གསུམ་གྱི་ངོ་སྤྲད་པའོ། །དང་པོ་ལ་གསུམ། དམ་བཅའ་གསུམ། གཏན་
ཚིགས་བདུན། དགོས་དགོངས་དགུའོ། །དང་པོ་ནི། གདོད་ནས་ཀ་དག་པའི་
ངོ་བོ་སྙིང་པོ་བྱང་ཆུབ་ཀྱི་སེམས་དེ་སྣང་བར་དམ་བཅའ། སྣང་བ་སྟོང་པར་དམ་
བཅའ། དེ་གཉིས་གཉིས་མེད་དུ་དམ་བཅའོ་གཉིས་པ་གཏན་ཚིགས་བདུན་ནི།
གདོད་མ་ནས་ཀ་དག་པའི་ངོ་བོ་དེ་སྣང་བར་དམ་བཅས་པ་ལ་འགག་མེད་དུ་སྒྲུབ་
37



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་གཏན་ཚིགས་གཉིས་ཏེ། སྣང་ཚད་རྒྱུ་དང་རྐྱེན་ལས་སྐྱེས་པའི་སྣང་བ་ཡིན་
ལ། རྟོག་པ་མཐུན་པར་སྣང་བའི་ཕྱིར་སྣང་བར་དམ་བཅའོ། །སྟོང་པ་ཡིན་པར་
དམ་བཅས་པ་ལ། སྐྱེ་མེད་དུ་སྒྲུབ་པའི་གཏན་ཚིགས་གཉིས་ཏེ། གདོད་མ་ནས་
ཀ་དག་པའི་ངོ་བོ་དེ། དོན་དམ་པར་རྒྱུ་དང་རྐྱེན་ལས་མ་སྐྱེས་པས་སྟོང་པ་ཡིན་
ལ། ཀུན་ཏུ་བརྟགས་ན་གཅིག་ཏུ་མ་གྲུབ་པས་སྟོང་པར་དམ་བཅའོ། །གདོད་མ་
ནས་ཀ་དག་པའི་ངོ་བོ་ལ། སྣང་སྟོང་གཉིས་སུ་མེད་པར་དམ་བཅའ་སྟེ། སྐྱེ་འགག་
གཉིས་མེད་བྱང་ཆུབ་ཀྱི་སེམས་སུ་སྒྲུབ་པའི་གཏན་ཚིགས་གསུམ་ནི། སྣང་སྟོང་
གཉིས་དང་པོ་དུས་ལ་སྔ་ཕྱི་མེད་པས་གཉིས་མེད། ད་ལྟར་འདུག་ས་ལ་ཐ་དད་
མེད་པས་གཉིས་མེད། དབྱིངས་ཆེན་གཅིག་ལ་གནས་པས་གཉིས་མེད་དོ། །
གསུམ་པ་དགོས་དགོངས་དགུ་ནི། སེམས་སྣང་བར་དམ་བཅས་པ་ལ། དགོས་
དགོངས་གསུམ་ཡོད་དེ། སྣང་བ་ལ། དགའ་བའི་མོས་པ་དྲང་ནས་འགག་མེད་
དུ་ངོ་སྤྲད། སྟོང་པ་ལ་དགའ་བའི་ཞེན་པ་ཟློག་ནས་གོལ་ས་བཀག །དེ་ཁོ་ན་ཉིད་
སྣང་བའི་སྒོ་ནས་རྟོགས་པ་ལ་འགལ་བ་མེད་པའོ། །སྣང་བ་སྟོང་པར་དམ་བཅས་
པས་སྟོང་པ་ལ་དགའ་བའི་མོས་པ་དྲང་ནས་སྐྱེ་མེད་དུ་ངོ་སྤྲད། སྣང་བ་ལ་དགའ་
བའི་ཞེན་པ་ཟློག་ནས་གོལ་ས་བཀག །དེ་ཁོ་ན་ཉིད་སྟོང་པའི་སྒོ་ནས་རྟོགས་པ་
ལ་འགལ་བ་མེད་པའོ། །གཉིས་མེད་དུ་དམ་བཅས་པས་གཉིད་མེད་ལ་དགའ་བའི་
མོས་པ་དྲང་ནས་སྣང་སྟོང་གཉིས་མེད་ཐིག་ལེ་ཉག་གཅིག་ཏུ་ངོ་སྤྲད། གཉིས་
འཛིན་ལ་དགའ་བའི་ཞེན་པ་ཟློག་ནས་སོ་སོར་འཛིན་པའི་གོལ་ས་བཀག །དེ་ཁོ་
ན་ཉིད་ཀྱི་དོན་གཉིས་མེད་ཀྱི་སྒོ་ནས་རྟོགས་པ་ལ་འགལ་བ་མེད་པའོ། །
གཉིས་པ་དཔེ་དོན་རྟགས་གསུམ་གྱིས་ངོ་སྤྲད་པ་ལ་གསུམ། སྟོང་པ་ངོ་སྤྲོད་
ཀྱི་བོན་གསུམ། སྣང་བ་ངོ་སྤྲད་ཀྱི་བོན་གསུམ། གཉིས་མེད་ངོ་སྤྲད་ཀྱི་བོན་གསུམ་
358



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ལས། དང་པོ་སྟོང་པ་ངོ་སྤྲད་གསུམ་ནི། དཔེ་ནམ་མཁའ། དོན་བོན་ཉིད།
རྟགས་སེམས་ཉིད་གསུམ་ལས། དཔེ་ནམ་མཁའི་ངོ་བོ་ཡེ་ནས་དངོས་མཚན་མེད་
པ་བཞིན་དུ། དོན་བོན་ཉིད་དང་། རྟོགས་
ས་སེམས་ཉིད་ཀྱི་ངོ་བོ་ཡང་ཡེ་ནས་དངོས་
པོ་མཚན་མ་མེད་པ་སྟོང་པའོ། །གཉིས་པ་སྣང་བ་ངོ་སྤྲོད་གསུམ་ནི། ནམ་མཁའ་
སྟོང་པའི་ངང་ལ་སྣང་སྲིད་ཐམས་ཅད་སྣང་། བོན་ཉིད་སྟོང་པའི་ངང་ལ་བོན་
ཅན་མཚན་མ་སྣང་། སེམས་ཉིད་སྟོང་པའི་ངང་ལ་སེམས་བྱུང་སྣ་ཚོགས་སྣང་
བའོ། །གསུམ་པ་གཉིས་མེད་ངོ་སྤྲོད་གསུམ་ནི། སྣང་སྲིད་ཐམས་ཅད་ནམ་མཁའི་
ངང་དུ་གཉིས་མེད། བོན་ཅན་མཚན་མ་ཐམས་ཅད་བོན་ཉིད་ཀྱི་ངང་དུ་གཉིས་
མེད། སེམས་བྱུང་ཐམས་ཅད་སེམས་ཉིད་ཀྱི་ངང་དུ་གཉིས་མེད་དེ། གཟེར་བུ་
ལས། ནམ་མཁའི་དབྱིངས་སུ་འབྱུང་བཞིའི་སྣང་སྲིད་ཟད། བོན་ཉིད་དབྱིངས་
སུ་བློས་བྱས་ལམ་རྣམས་ཟད། སེམས་ཉིད་དབྱིངས་སུ་སེམས་དང་སེམས་བྱུང་
ཟད། ཞེས་སོ། །བོན་ཉིད་སེམས་ཉིད་ནམ་མཁའི་དབྱིངས་ཉིད་གསུམ་ཡང་གཉིས་
མེད་དུ་གཅིག་སྟེ། རང་བཞིན་མེད་པས་སྟོང་ཉིད་དུ་གཅིག་མ་འགག་པར་ཤར་
བས་སྣང་བར་གཅིག །ཐ་དད་མེད་པས་གཉིས་མེད་དུ་གཅིག་པ་སྟེ། དོན་དམ་
པར་སྣང་སེམས་གཉིས་ཀ་ཡེ་གྲོལ་ཆེན་པོར་གནས་པའོ། །དེ་ལྟར་ཡང་བྱང་སེམས་
གབ་པ་ལས། དཔེ་དོན་རྟགས་དང་གསུམ་དུ་མཉམ་པ་འདི།། སྐལ་ལྡན་སེམས་
ལ་གཉིས་མེད་མཉམ་པར་སྒོམ།། ཞེས་སོ། །
གསུམ་པ་གཞིའི་ཡོན་ཏན་ངོས་བཟུང་བ་ལ་གཉིས། གཞི་ངོས་བཟུང་བ་དང༌།
ཡོན་ཏན་ངོས་བཟུང་བའོ། །དང་པོ་ནི། ཚེ་དབང་སྙན་རྒྱུད་ལས།། གནས་པའི་
གཞི་དང་ཁྱབ་པའི་གཞི།། གཡོ་བའི་གཞི་དང་འགྱུ་བའི་གཞི།། ཞེས་གནས་ཁྱབ་
གཡོ་འགྱུ་བཞི་ལས། དང་པོ་གནས་པའི་གཞི་ནི། གཉིས་བསྡུས་ཀྱི་བོན་ཐམས་
359



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དེ་
ཅད་གང་ཡང་ཆེ་ཆུང་མེད་པར་མཉམ་པ་ཉིད་དུ་གནས་ཏེ། མཚོ་ལ་དར་ཆགས་
པ་བཞིན་ནོ། །གཉིས་པ་ཁྱབ་པའི་གཞི་ནི། སངས་རྒྱས་སེམས་ཅན་གཉིས་ཀ་ལ་
ཁྱབ་སྟེ། ཚེ་དབང་སྙན་རྒྱུད་ལས། ཡ་ཐ་རྒྱལ་བའི་དཀྱིལ་འཁོར་ནས། མ་ཐ་དམྱལ་
བའི་འཇིགས་ཚོགས་རྣམས།། སྐྱེ་འགྲོ་གཟུགས་ཀྱིས་བསྡུས་པ་ལ། ཀུན་ལ་ཁྱབ་
པར་གནས་པའོ། །ཞེས་སོ། །གསུམ་པ་གཡོ་བའི་གཞི་ནི། གཞི་སྟོང་པ་ལས། རྩལ་
འགག་མེད་དུ་གཡོས་ནས་སྣ་ཚོགས་སུ་འགྱུ་བའོ། །བཞི་པ་འགྱུ་བའི་གཞི་ནི། ཡེ་
རླུང་ཐོ་རླུང་དེ་ལས་བག་ཙམ་དུ་འགྱུ་བའི་ཆ་རུ་བྱུང་། དེ་ལས་ཡིད་ཙམ་འགྱུས།
ལས་ཟེར་ཙམ་འགྱུས། དེ་ལས་སྒྲ་བྱུང་། དེ་ལས་འོད་བྱུང་། མ་འགག་པར་རྩལ་
ཤར་བས་སྣ་ཚོགས་ཀྱི་འཛིན་རྟོག་ཏུ་གྱུར། སླར་ལ་སྒྲ་འོད་ཟེར་གསུམ་རང་རིག་
རང་གདངས་སུ་ཐག་ཆོད་ནས་འཁྲུལ་པ་རང་ཞི་ལ་སོང་སྟེ། སེམས་སྐྱེ་མེད་དུ་རྒྱས་
ཐེབས་པས་རིག་པ་རང་གྲོལ་དུ་རང་སར་ཟིན་པ་ནི གཞི་ཡེ་སངས་རྒྱས་པ་ཞེས་བྱའོ། །
གཉིས་ པ་ཡོན་ཏན་ལ་དྲུག་ལས། དང་པོ་གཞི་ལམ་འབྲས་གསུམ་ཚང་པའི་
ཡོན་ཏན་ནི། མཉམ་པ་ཆེན་པོའི་གཞི། བདེ་བ་ཆེན་པོ་ལམ། ལྷུན་གྱི་གྲུབ་པ་འབྲས་
བུའོ། །གཉིས་པ་སྐུ་གསུང་ཐུགས་ཚང་པའི་ཡོན་ཏན་ནི། འགྱུར་བ་མེད་པ་སྐུ།
རང་བཞིན་མེད་པ་གསུང་། སྐྱེ་ཤི་མེད་པ་ཐུགས་སོ། །གསུམ་པ་མཁའ་ཀློང་དབྱིངས་
གསུམ་ཚང་པའི་ཡོན་ཏན་ནི། གསལ་བ་ཆེན་པོ་མཁའ། ཡངས་དོགས་མེད་པ་
ཀློང་
། མཚན་མ་མེད་པ་དབྱིངས་སོ། །བཞི་པ་དབྱིངས་དང་ཡེ་ཤེས་ཚང་པའི་ཡོན་
ཏན་ནི། སྟོང་པ་ཆེན་པོ་དབྱིངས། འགགས་པ་མེད་པ་ཡེ་ཤེས་སོ། །ལྔ་པ་ངང་
དང་རང་བཞིན་བདག་ཉིད་ཆེན་པོ་གསུམ་ཚང་པའི་ཡོན་ཏན་ནི། ཀུན་གཞི་
བཅོས་སུ་མེད་པ་དང་། དེ་ལས་གཡོས་པ་མེད་པ་རང་བཞིན། དེ་གཉིས་སུ་མེད་
པ་བདག་ཉིད་དོ། །དྲུག་པ་བྱུང་ཚོར་གནས་ལུགས་སུ་གྲོལ་བའི་ཡོན་ཏན་ནི། སྤང་
360



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བླང་མེད་པའི་རྟོགས་པ་ནི། ཀུན་ཡིན་ལ་གང་ཡང་མ་ཡིན་པ། སྡུག་བསྔལ་བོན་
ཉིད་དུ་ལ་ཟློས་པ། རྣམ་རྟོག་ཡེ་ཤེས་སུ་རྒྱས་ཐེབས་པ། མཐོ་དམན་མེད་པར་ཀློང་
ཆེན་དུ་ཁོད་སྙོམས་པ། ཕྱོགས་རིས་མེད་པ་རང་བྱུང་ཆེན་པོ་བདེ་དེ་གདལ་བའོ། །
གཉིས་པ་ཁྱད་པར་ལྔས་ཉམས་སུ་བླང་བ་ལ་ལྔ། མཉམ་པར་བཞག་པ། བཅོས་
ཐབས། བཙའ་ལུགས། གོམས་པའི་ཚད། དྲོད་ཚད་འབྱུང་ལུགས་སོ། །དང་པོ།
བཞག་ཐབས་ལ་བཞི་ལས། དང་པོ་བུ་ཆུང་སྤྱོད་པ་ལྟར་མ་བཅོས་པར་འཇོག་པ་
ནི། དཔེ་བུ་ཆུང་དེས་ཀྱང་སྤྱོད་པ་མ་བཅོས་རང་ལུགས་སུ་འཇོག་པ་ལྟར། ཡེ་ཀ་
དག་པའི་ཐོག་ཏུ་མ་བཅོས་པ་རང་སར་འཛིན་མེད་ལྷུག་པར་འཇོག་པའོ། །གཉིས་
པ་ཁྱུང་ཆེན་ནམ་མཁར་ལྡིང་བ་ལྟར་འབད་རྩོལ་མེད་པར་འཇོག་པ་ནི། དཔེ་ཁྱུང་
ཆེན་གཤོག་པ་འཕུར་བརླབ་ཀྱིས་འབད་རྩོལ་མེད་པར་རང་ལུགས་སུ་ཕྱལ་ཕྱལ་
ལྡིང་བ་ལྟར། གང་ཡང་རྩོལ་སྒྲུབ་མི་བྱེད་པར་རང་ཤར་གྱི་ངང་དུ་ལྷོད་དེ་འཇོག་
པའོ། །དེ་ཡང་ལུས་མི་འགུལ། ངག་མི་སྨྲ། སེམས་མི་བཅོས། རིག་པ་དམིགས་
གཏད་དང་བྲལ་བ། བཟོ་མ་བྱས་པར་རྗེན་ནེར་འཇོག་པའོ། །གསུམ་པར་ཐི་
བྱ་ཚང་དུ་འཇུག་པ་ལྟར་ངོས་བཟུང་མེད་པར་འཇོག་པ་ནི། དཔེ་ཐི་བྱ་དེ་ཡང་
ཚང་དུ་འཇུག་པའི་ཚེ་རིམ་གྱིས་མི་འཇུག་པར་གཅིག་ཆར་དུ་སྙིབས་ཀྱིས་འཇུག་
པ་ལྟར། སེམས་ཀྱང་གོ་རིམ་ལྟར་མི་འཇོག་པར་གཅིག་ཆར་བའི་ངང་ལ་ངོས་
བཟུང་མེད་པར་ཅང་གིས་འཇོག་པའོ། །བཞི་པ་བྱ་བ་བཏང་བའི་སྐྱེས་བུ་ལྟར་རྟོག་
མེད་དུ་འཇོག་པ་ནི། དཔེ་སྐྱེས་བུ་དེས་སྔ་མའི་ལས་ཀྱི་བྱ་བ་ཟིན་པ་ལ། ཕྱིས་
འབྱུང་གི་ལས་ལ་བློ་མ་ཞུགས་པའི་སྔ་ཕྱི་གཉིས་ཀྱི་མཚམས་ན་བློ་རྟོག་མེད་དུ་འབོལ་
ལེ་སྡོད་པ་ལྟར། སྔ་ཕྱིའི་རྟོག་པ་རྦད་ཀྱིས་བཅད་ལ་བོན་ཉིད་མི་རྟོག་པའི་ངང་
ལ་རྩོལ་བྲལ་སྤྲོས་མེད་དུ་འབོལ་ལེ་འཇོག་པའོ། །
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཉིས་པ་བཅོས་ཐབས་ལདེ་ལྟར་ཡེ་ཀ་དག་པའི་སྟེང་དུ་མཉམ་པར་བཞག་པ་
ལ། རྣམ་རྟོག་གིས་མི་གནས་པའི་གེགས་བྱེད་པ་འདུག་ན་བཅོས་ཐབས་གསུམ་
ལས། དང་པོ་རྣམ་རྟོག་ཁང་སྟོང་རྐུན་མ་ལྟར་བཅོས་པ་ནི། དཔེ་རྐུན་པོ་དེ་ཁང་
པ་མཐོང་བ་ཙམ་གྱིས་ནོར་ཡོད་པར་བཟུང་སྟེ་ནང་དུ་ཞུགས་ནས་བཙལ་བས་ནོར་
མ་རྙེད། ཕྱིས་དེ་ན་ནོར་མེད་པར་ཤེས་ཏེ་སྔར་གྱི་ནོར་ཡོད་སྙམ་པའི་འཛིན་པ་
དེ་རང་སར་གྲོལ་ཏེ། ཕྱིས་ཁང་པ་དེ་མཐོང་ཡང་ནོར་ཡོད་སྙམ་པའི་ཞེན་པ་མི་
སྐྱེ་བ་བཞིན་དུ། བོན་ཉིད་མ་རྟོགས་པའི་དུས་ན་རྣམ་རྟོག་དེ་བདེན་པར་བཟུང་
སྟེ། དངོས་པོ་ཡོད་པར་མཐོང་བ་ལ་དངོས་པོ་ཚོལ་བས། རྟོག་པ་སྣ་ཚོགས་སུ་སྣང་
བར་རང་ངོ་ནས་སྟོང་སྟེ་དངོས་པོ་མ་རྙེད་པས། ཕྱིས་རྟོག་པ་སྐྱེས་ཀྱང་ངོ་བོ་ལ་
བདེན་པ་མ་གྲུབ་པར་ཤེས་ནས་རྣམ་རྟོག་ཡེ་ཤེས་སུ་ལྷག་གིས་ཤར་བའོ། །གཉིས་
པ་རྣམ་རྟོག་གཟིངས་ཐོག་གི་བྱ་ལྟར་བཅོས་པ་ནི། དཔེ་གཟིངས་ཐོག་ནས་འཕུར་
བའི་བྱ་དེ་ཡང་ཆེད་དུ་རྒུག་མི་དགོས་པར་རང་ལོག་ཏུ་འོང་བ་བཞིན། སེམས་མ་
བཅོས་པ་ལྷུག་པར་བཞག་པའི་དུས་ན། སྣང་བའི་ཡུལ་ལ་འཛིན་པའི་ཡིད་འཕྲོས་
པའི་ཤེས་པ་དེ། བོན་ཉིད་ལྷག་མཐོང་དུ་ཤེས་པས། འཕྲོ་མཁན་གྱི་སེམས་དེ་
ཆེད་དུ་རྒུག་མི་དགོས་པར་སླར་འཁོར་ཏེ་ཡོང་བས། དེ་ཁོ་བྱུང་བ་དེ་ལ་བལྟས་
པས་ངོ་བོ་མ་གྲུབ་པའོ། །གསུམ་པ་རྣམ་རྟོག་ནམ་མཁའི་སྤྲིན་ལྟར་བཅོས་པ་
པ་ནི།
དཔེ་སྤྲིན་གྱི་རང་བཞིན་དེ་ཡང་ནམ་མཁའི་རྩལ་མ་འགག་པའི་སྣང་བ་ཡིན་ལ།
དེ་མ་ཤེས་པས་ནམ་མཁའ་དང་ཐ་དད་པ་སྙམ་ན། སྤྲིན་དེ་དང་པོ་ཡང་ནམ་
མཁའ་ལས་བྱུང་། བར་དུའང་ནམ་མཁའ་ལ་གནས། ཐ་མ་ཡང་ནམ་མཁའ་ལ་
ཐིམ་སྟེ་རང་དྭངས་ལ་སོང་བ་ལྟར། རྣམ་རྟོག་སྣ་ཚོགས་སུ་ཤར་བ་ཡང་སེམས་ཉིད་
ཀྱི་ཀློང་ནས་ཤར། སེམས་ཉིད་ཀྱི་ཀློང་ན་གནས། སེམས་ཉིད་ཀྱི་ཀློང་དུ་ཐིམ་སྟེ་
362



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རང་སངས་རང་ཞི་ལ་འགྲོ་བའོ། །
གསུམ་པ་བཙའ་ལུགས་ལ་བཞི་ལས། དང་པོ་རིག་པ་རྟ་རྒོད་ལྟར་བཙའ་བ་
ནི། དཔེ་རྟ་རྒོད་དེ་ཡང་ཐབས་མཁས་པའི་སྒོ་ནས་བྲིད་ཅིང་དལ་བུས་བཟུང་ན་
ཟིན་ཏེ་ཁོལ་དུ་ཐེབ་པར་ལྟར། རང་རིག་ཀྱང་དྲག་ཏུ་མི་བཟུང་བར་དལ་བུའི་སྒོ་
ནས་འཛིན་མེད་དུ་ཆར་ཆར་ནས་ཀློད་ཅིང་ངང་དྭངས་སུ་གཞུག་པས་ཡེ་གྲོལ་དུ་
ས་ལེ། རྟོག་མེད་དུ་སང་ངེ་། དྲི་བྲལ་དུ་རྗེན་ནེར་འཆར་བའོ། །གཉིས་པ་རིག་
པ་རྒྱལ་པོའི་བང་མཛོད་ལྟར་བཙའ་བ་ནི། དཔེ་རྒྱལ་པོའི་བང་མཛོད་དེ་ཡང་
ལོངས་སྤྱོད་གཅེས་པའི་སྒོ་ནས་སྒོ་དང་སྒོ་ལྕགས་མི་འབྲལ་བར་བཙའ་བ་ལྟར།
རང་རིག་ཡང་དྲན་པའི་གཟུང་དང་མི་འབྲལ་བར་བྱ་སྟེ། དེ་ཡང་མ་བཅོས་པའི་
དྲན་ཐག་མི་འཛིན་པའི་ངང་ནས་མི་ཡེངས་པར་འཐུད་དེ། སྙན་རྒྱུད་ལས། ཐག་
པ་གསུམ་གྱི་གོམས་པའི་ངང་ཐག་བསྲིང་།། ཞེས་སོ། །གསུམ་པ་རིག་པ་དུག་ལ་
སྔགས་བཏབ་པ་ལྟར་བཙའ་བ་ནི། དཔེ་དུག་ཡང་སྔགས་ཀྱིས་མ་བཏབ་ཀྱི་བར་ལ།
ཟོས་ན་འཆི་བའི་ཉེན་པ་ཡོད་ལ། སྔགས་དང་གཉེན་པོ་ཡོད་ན་དུག་ཀྱང་ཟས་དང་
སྨན་ཡིན་པ་ལྟར། སེམས་འདི་ཡང་རང་བཞིན་བོན་ཉིད་དུ་མ་ཤེས་པ་ལ་རྣམ་རྟོག་གི་
དུག་དང་བཅས་པ་ལ། རྣམ་རྟོག་བདེན་པ་མ་གྲུབ་པར་ཤེས་ནས་རྣམ་རྟོག་གང་
ཤར་མི་སྤང་བར་རང་ཤར་རང་གྲོལ་དུ་ལམ་དུ་སློང་བའོ། །བཞི་པ་རིག་པ་གཅེས་
ཕྲུག་ལྟར་བཙའ་བ་ནི་དཔེ་གཅེས་ཕྲུག་དེ་ཡང་སྐྱོ་བ་མེད་པར་མས་བཙའ་བ་ལྟར།
རང་རིག་ཡང་སྐྱོ་བ་མེད་པར་ངང་དྭངས་རྗེན་པའི་རང་མདངས་མ་ཡལ་བར་བྱའོ། །
བཞི་པ་གོམས་པའི་ཚད་ནི། དེ་ལྟར་བསྒོམ་པས་གནས་སྐབས་གོམས་པའི་
ཚད་ནི། གསལ་བའི་ཚད་ནམ་མཁའ་ལ་ཉི་མ་ཤར་བ་ལྟར། གསལ་རིག་ལྷག་ལྷག་
འབར་བ། སྟོང་པའི་ཚད་བར་སྣང་ལ་དབྱུག་པ་བརྡེག་པ་ལྟར་ཕྱི་ནང་ཟང་ཐལ་
363



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དུ་འགྲོ་བ། བདེ་བའི་ཚད་གཞོན་ནུ་མས་བདེ་བ་མྱོང་བ་ལྟར་བདེ་སྟོང་ལྷན་ལྷན་
སྐྱེས་པ། དམིགས་གཏད་དང་བྲལ་བའི་ཚད་མཚོ་དཀྱིལ་དུ་གྲུ་ཞིག་པ་ལྟར་སྒོམ་
བྱ་སྒོམ་བྱེད་ཀྱི་རྟོག་པ་ཟད་པ། གཡོ་བ་མེད་པའི་ཚད་དྭངས་རའི་གཏིང་ལྟར་མི་
རྟོག་པ་ཧད་དེ་གནས་པ་ལ་སོགས་འབྱུང་བའོ། །
ལྔ་པ་དྲོད་ཚད་འབྱུང་ལུགས་ནི། གསང་སེམས་ལས། ཕྱི་ནང་གསང་བའི་
དྲོད་རྟགས་ཉི་ཤུ་རྩ་གཅིག་ཏུ་འབྱུང་། ཞེས་ཕྱི་ཡི་དྲོད་རྟགས་དགུ། ནང་གི་དྲོད་
རྟགས་དགུ། གསང་བའི་དྲོད་རྟགས་གསུམ་མོ། །དང་པོ་ཕྱི་ཡི་དྲོད་རྟགས་དགུ་
ནི། ལུས་ལ་ནད་མེད་པ། ལུས་ཤིང་བལ་ལྟར་ཡང་བ། ལུས་སྣུམ་ཞིང་སྐྲ་དཀར་
དང་། གཉེར་མ་མེད་པ། བྱ་བ་གཞན་གང་ལའང་འཇུག་སྙིང་མི་འདོད་པ། སྐྲ་
དང་སེན་མོ་སྐྱེ་བ་མེད་ཅིང་ཕྱི་ནང་གི་སྲིན་བུ་ཐམས་ཅད་བྲོས་པ། ལུས་ལ་སྔར་
མེད་ཀྱི་ཤ་མཚན་ངོ་མཚར་ཅན་བྱུང་བ། ཚིག་ཅི་སྨྲས་ཐམས་ཅད་གཞན་ལ་ཕན་
པ། འཁྲུལ་པའི་ཚིག་མི་འབྱུང་ཞིང་ལྐུགས་པ་ལྟར་འགྱུར་བ། ལྟ་སྒོམ་ཉམས་མྱོང་
གི་ཚིག་ཁྱད་པར་ཅན་རང་རྡོལ་དུ་བྱུང་བ་ལ་སོགས་འབྱུང་། གཉིས་པ་ནང་གི་
དྲོད་རྟགས་དགུ་ནི། དབུགས་རྒྱུ་བར་མི་ཚོར་བ། སེམས་ཅན་རྣམས་ལ་སྙིང་རྗེ་
རང་ཤུགས་ཀྱིས་ཤར་བ། སྣང་བ་ཐམས་ཅད་བུན་ལང་ལང་དུ་འཆར་བ། གང་
ལའང་ཞེན་པ་ཆུང་བ། ཉོན་མོངས་ཆུང་དུ་སོང་བ། རྒྱུད་སྲིན་བལ་ལྟར་འབོལ་
ལེ་འདུག་པ། ང་བདག་གི་གཟུང་འཛིན་ཇེ་ཆུང་ལ་སོང་བ། རྣམ་རྟོག་གི་འཛིན་
པ་དང་བྲལ་བ། སྡུག་བསྔལ་བདེ་བར་ཤེས་པ་ལ་སོགས་འབྱུང་། གསུམ་པ་གསང་
བའི་དྲོད་རྟགས་གསུམ་ནི། དབང་པོ་རབ་ལ་རིག་པ་རྩོལ་བྲལ་ལྷུག་པའི་ངང་ལས་
མི་འདའ་བ་དང་། འབྲིང་ལ་རྟོག་པ་མེད་པ་བོན་ཉིད་ཀྱི་ཡེ་ཤེས་ཕྱི་ནང་མེད་
པར་གསལ་བ་དང་། ཐ་མ་ལ་རྟོག་པ་ངོས་འཛིན་དགོས་ཀྱང་འཛིན་པ་ཆུང་ཞིང་
364



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དངོས་པོ་མེད་པར་རྟོགས་པ་འབྱུང་བའོ། །
གཉིས་པ་བོགས་འདོན་རྩ་རླུང་ལ་གསུམ། སྔོན་འགྲོ། དངོས་གཞི། རྗེས་
བྱའོ། །དང་པོ་སྔོན་འགྲོ་མཚམས་བཅད་ལ་གསུམ། ལུས་གནད། ལྟ་སྟངས་ཀྱི་
གནད། དམིགས་པའི་གནད་དོ། །དང་པོ་ལུས་གནད་ཆ་ལུགས་ལྔ་ལྡན་གྱི་ངང་
ནས་ཁྲོ་བོའི་འགྱིང་སྟོབས་ཞེས་བྱ་བ་གཡས་སུ་ཅུང་ཟད་འགྱིང་། གཉིས་པ་ལྟ་སྟངས་
ཀྱི་གནད་མིག་གཉིས་བར་སྣང་ལ་འབྲི་ཚུགས་སུ་བལྟའོ། །གསུམ་པ་དམིགས་པའི་
གནད་ལ། རྩེ་གཡས་དཀར་གཡོན་དམར་དབུས་མཐིང་གསུམ་གསལ་གདབ་སྟེ།
དེ་ཡང་རྩ་གསུམ་མ་སྣ་རྒལ་ཚིགས་རྩ་བོ་ཆེ་བ་ལ་ཡི་གེ་ཆའི་ཞབས་ལྟར་ཟུག་པ།
ཡར་སྣ་དབུ་མ་སྤྱི་གཙུག་དང་གཡས་གཡོན་གཉིས་སྣ་སྒོ་གཉིས་ལ་སྒོ་དོད་པ། རྩའི་
གནས་ལུགས་དར་སྐུད་ཙམ་ལ། བསྐྱེད་པར་དབུ་མ་སྦ་ལྕག་དང་གཡས་གཡོན་
གཉིས་མདའ་སྐུགས་ཙམ་བསྐྱེད། ཁ་དོག་གཡས་ཤེལ་དཀར་དྭངས་པ། གཡོན་
རྒྱ་མཚལ་ཐིག་པ། དབུ་མ་མུ་མེན་དྭངས་པའི་མདོག་འདྲ་བ། དེ་ནས་རླུང་རོ་
དགུ་ཕྲུག་བྱ་ཅེས་པ། གཡོན་ནས་གཡས་སུ་ཕྱུང་བ་གསུམ། གཡས་ནས་གཡོན་
དུ་ཕྱུང་བ་གསུམ། གཡས་གཡོན་གཉིས་ནས་དབུ་མར་ཕྱུང་པ་གསུམ་གྱི་དུས་གསུམ་
གྱི་ལས་སྒྲིབ་དག་པར་བསམ་ལ། དེ་ནས་ཡིད་ཀྱིས་བསྲོ་ཞེས་བརྗོད་པས་མི་མངོན་
པའི་དབྱིངས་ནས་བསྔོ་དམར་ནག་ཡེ་ཤེས་ཀྱི་ཚྭ་ཚྭ་སི་ལི་ལི་འཕྲོ་བ་གཅིག །སྤྱི་
གཙུག་ནས་དབུ་མཐིང་གི་ནང་བརྒྱུད་དེ་སྙིང་གི་དཀྱིལ་དུ་རང་གི་རིག་པའི་ངོ་བོ་
དང་གཉིས་སུ་མེད་པར་འདྲེས་ནས། །རང་ཉིད་ལས་ཀྱི་ཁྲོ་བོ་སྐུ་མདོག་དམར་ནག་
ཞལ་གཅིག་ཕྱག་གཉིས་པ། དཔའ་རྔམ་བརྗིད་པའི་ཆས་དང་ལྡན་པ་གྱུར་པར་
བསམ་ལ་ཡིད་ཀྱིས་བསྭོ་ཞེས་བརྗོད་པས་སྙིང་གའི་བསྭོ་ལས་བསྭ་དམར་ནག་ཡེ་
ཤེས་ཀྱི་ཚུ་ཚྭ་འཕྲོ་བ་གྲངས་མེད་པ་འཕྲོས་ནས་རྩ་དབུ་མཐིང་གི་ནང་གང་། དེ་ནས་
365



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྣ་གཡོན་པ་སྲིན་མཛུབས་གཡོན་པས་བཀག་ལ། ཡིད་ཀྱིས་བསྔོ་ཞེས་བརྗོད་པ་
དང་མཉམ་དུ་སྣ་གཡས་ནས་རླུང་དལ་བུས་བཟུང་བས། དབུ་མཐིང་གི་བསྔོ་ལས་
བསྭོ་དམར་ནག་གྲངས་མེད་པ་འཕྲོས་ནས་རྩ་གཡས་དཀར་ནང་ལྡེམ་གྱིས་གང་།
གཡས་ནས་རླུང་ཕར་ཕྱུང་བ་དང་མཉམ་དུ་མུན་ཁང་གི་གནམ་ས་བར་སྣང་ཐམས་
ཅད་བསྲོ་དམར་ནག་ཡེ་ཤེས་ཀྱི་ཚྭ་ཚྭ་སི་ལི་ལི་འཕྲོ་བས་གང་ནས་ཕྱི་ནང་གསང་
བའི་བར་ཆད་ཐམས་ཅད་སྲེག་པར་བསམ། དེ་ལྟར་ལན་བདུན་ཚང་པ་དང་།
སྣ་གཡས་པ་སྲིན་མཛུབ་གཡས་པས་བཀག་ལ། ཡིད་ཀྱིས་བསྭོ་ཞེས་བརྗོད་པ་དང་
མཉམ་དུ་གཡོན་ནས་རླུང་དལ་བུས་བཟུང་བས། གཡས་དཀར་གྱི་བསྔོ་ལས་
བསྔོ་དམར་ནག་གྲངས་མེད་པ་འཕྲོས་ནས་གཡོན་དམར་གྱི་ནང་ལྡེམ་གྱིས་གང་།
གཡོན་ནས་རླུང་ཕར་ཕྱུང་བ་དང་མཉམ་དུ་རང་གི་སྟ་ཟུར་མདུན་རྒྱབ་ཕུང་པོ་
ཁམས་དང་རྩ་གནས་བ་སྤུའི་བུ་ག་ཐམས་ཅད་པ
ག་ཐམས་ཅད་བསྲོ་དམར་ནག་མེ་དཔུང་ཚྭ་ཚྭ་འཕྲོ་
བས་གང་ནས་བར་ཆད་ཐམས་ཅད་སྲེག་པར་བསམ་དེ་ལྟར་ལན་བདུན་བྱ། དེ་
ཚང་བ་དང་ཕྱི་ཡི་བསྲོ་ཐམས་ཅད་འོད་དུ་ཞུ་ནས་རྩ་གཡས་གཡོན་གྱི་བསྲོ་ལ་
ཐིམ། གཡས་གཡོན་གྱི་བསྲོ་རྣམས་གཅིག་ལ་གཅིག་ཐིམ་གྱི་ཚུལ་དུ་དབུ་མཐིང་
གི་བསྭོ་ལ་ཐིམ། དབུ་མཐིང་གི་བསྲོ་རྣམས་སྙིང་གའི་བསྭོ་ལ་ཐིམ། སྙིང་གའི་བསྲོ་
དང་ཁྲོ་བོ་གཉིས་གཞའ་ཡལ་བ་ལྟར་མི་དམིགས་པར་བཞག །ནག་ཁྲིད་འོད་
གསལ་གྱི་མཚམས་བཅད་རླུང་ཞང་ཞུང་སྙན་རྒྱུད་ལས་བྱུང་བའོ། །
གཉིས་པ་དངོས་གཞི་འོད་གསལ་རླུང་དམིགས་ལ། རྫོགས་ཆེན་ཡང་རྩེ་ལས།
འཁྲུལ་པའི་སྣང་བ་ཞིང་ལྔས་སྦྱང་། ཕུང་པོ་གདོས་པ་ལྷ་ལྔས་བཀྲོལ། ཤེས་པའི་
མཚན་མ་འོད་ལྔར་དྲིལ། དོན་དུ་ཡེ་ཤེས་ལྔར་ལ་བཟླ། ཞེས་དང་། མུན་པའི་ཀློང་
ནས་སྣང་བའི་འོད། ཡེ་ཤེས་ཆེན་པོའི་རང་མདངས་འཆར། གོམས་ཤིང་འདྲིས་
366



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
པར་བྱས་པ་ན། སངས་རྒྱས་མྱུར་དུ་ཐོབ་འགྱུར་ངེས། ཞེས་དང་། འདུག་སྟངས་
རླུང་གི་སྦྱོར་བ་འདི། གནད་དུ་བསྣུན་ན་དོན་གྱི་སྙིང་པོ་འཐོབ་པར་འགྱུར། ཞེས་
དང་། འོད་ཀྱི་སྦུབས་ནས་རིག་པ་ཤར། ཡེ་ཤེས་སྤྱན་གྱི་སྲིད་གསུམ་གཟིགས།
ཅེས་གསུངས་པ་འདི་ལ་ཞག་བདུན་ཕྲག་བདུན་ཉམས་སུ་བླང་སྟེ།
བདུན་དང་པོ་ལ་གསུམ། ལུས་གནད། ལྟ་སྟངས། དམིགས་པའི་གནད་
དོ། །དང་པོ་ནི། ཙོག་བུར་འདུག་ལ་རྩ་བཞི་དང་ཤྭ་བཞི་བསྒྲིམས། ལག་པའི་མཐེ་
བོང་གཉིས་ཀྱིས་སྲིན་མཛུབ་མནན་ལ་ཁུ་ཚུར་བཅང་སྟེ་མདུན་དུ་བསྣོལ། གྲུ་མོའི་
ཁུགས་སུ་བྱིན་པ་བསྒྲིམ་ལ་དཔུང་མགོ་གཟིང་། ལྕེ་ཡ་རྐན་ལ་སྦྱར་ཏེ་ཁ་གཉེར་
བྱ། སྣའི་ཁྲོ་གཉེར་སྨིན་མཚམས་སུ་བསྡུ། མིག་འབྲས་ལོག་གིས་བསྒྱུར་ཏེ་ལྟ་
སྟངས་དང་བསྟུན་ནོ། །མིག་ལྤགས་མར་ཕབ་ཅིང་རྣ་བ་ཀྲང་ངེར་བྱ། རྒལ་ཚིགས་
ཤད་ཀྱིས་བརྐྱང་ལ་སྐེ་མཇིང་ཧྲིལ་གྱིས་བཟུང་། རྐང་ལག་གཉིས་ཀ་གཡོན་པ་སྟེང་
དུ་བཏོན་ལ་གསུས་པ་ཚིགས་པ་ལ་ཆར་གྱིས་འཐེན་ནོ། །གཉིས་པ་ནི། སྔ་དྲོའི་
དུས་སུ་སྤྱི་གཙུག་ཁྲུ་གང་གི་བར་སྣང་ལ་གཏད་དེ། མདུང་ཚུགས་འཁོར་ལོ་བསྒྱུར་
བའི་ལྟ་སྟངས་ཞེས་བྱ། དྲོས་བར་དུས་སུ་སྨིན་མཚམས་ནས་སོར་བཅུ་དྲུག་གི་བར་
སྣང་ལ་གཏད་དེ་སེངྒེ་འགྱིང་བའི་ལྟ་སྟངས་ཞེས་བྱ། གུང་ལ་ཐད་སོའི་བར་སྣང་
ལ་གཏད་དེ་གསང་བ་འདུས་པའི་ལྟ་སྟངས་ཞེས་བྱའོ། །གསུམ་པ་དམིགས་པའི་
གནད་ལ། རྩ་གཡས་དཀར་གཡོན་དམར་དབུ་མཐིང་གསུམ་གོང་ལྟར་གསལ་
གདབ། དེ་ཡང་དབུ་མ་ལ་སྙིང་གའི་ཐད་དུ་རྩ་འདབ་བཞིར་གྱེས་པར་བསམ་ལ།
རླུང་རོ་དགུ་ཕྲུག་སངས་ཀྱིས་བུས་པས་དུས་གསུམ་གྱི་བག་སྒྲིབ་དག་ནས་རང་ལུས་
ཤེལ་ལྟར་གསལ་བར་བསམ། དེ་ནས་ལྟེ་བའི་ཐད་ཀ་རྩ་དབུ་མའི་ནང་པདྨ་སེར་
པོ་འདབ་བཞི་པའི་ལྟེ་བར་གཡས་སུ་ཨཱི་སེར་པོ་གཡོན་དུ་ཁཾ་སེར་མོ་གཉིས་བསྐྱེད།
36



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྩ་གཡས་གཡོན་ནས་རླུང་བཟུང་བ་དང་མཉམ་དུ་སྙིང་གའི་ཐད་ཀྱི་མཚེ་རྩ་ནས་
འོད་སེར་པོ་བ་ཐག་ཙམ་བྱུང་བ་ཡིག་འབྲུ་ཨོཾ་དང་ཁཾ་གཉིས་ལ་ཐིམ་པས། ཐིག་ལེ་
སེར་པོ་གསེར་ཞུན་ལྟ་བུ་གཉིས་སུ་གྱུར་ནས་རྩ་དབུ་མའི་ནང་དུ་ཡར་བརྒྱུད་དེ།
སྤྱི་གཙུག་ཏུ་སོར་གང་ཙམ་ཐོན་པ་དང་། མར་དལ་གྱིས་བབ་ནས་རྩ་གཡས་གཡོན་
ནང་བརྒྱུད་དེ་སྣ་སྒོ་གཉིས་སུ་ཐོན་པ་ལས། འོད་ཟེར་གྱི་དྲ་བ་ཀུན་ཏུ་འཕྲོས་པས་
སྣང་ཡུལ་ཐམས་ཅད་གསེར་ཀྱི་གཡུང་དྲུང་གིས་ཁྲིག་གེ་གང་ཞིང་། གཡུང་དྲུང་
གི་ལྟེ་བར་ལྷ་གསལ་བ་རང་བྱུང་ཡབ་ཡུམ་གསལ་བར་བསམ་ལ་རླུང་དལ་གྱིས་
གཏང་། ལྷག་མ་ཅུང་ཟད་དང་བཅས་ནང་དུ་བརྔུབས་པས་ཉི་མ་ལ་འོད་ཟེར་འདུས་
པ་ལྟར་ལྷ་ཐམས་ཅད་འོད་དུ་ཞུ་ནས་སྣ་སྒོ་གཉིས་སུ་ཐིག་ལེ་སེར་པོ་གཉིས་ལ་
འདུས། ཐིག་ལེ་གཉིས་རྩ་གཡས་གཡོན་ནང་དུ་བརྒྱུད་དེ་དབུ་མའི་ནང་ནས་ཡར་
སོང་སྟེ། སྤྱི་གཙུག་ཏུ་སོར་གང་ཙམ་ཐོན་པ་དང་། མར་བབ་ནས་སྔ་ལྟར་ལྟེ་བར་
པདྨ་སེར་པོ་འདབ་བཞི་པའི་ལྟེ་བར་ལྷ་ཡབ་ཡུམ་གྱུར་ཏེ། ཡབ་གཡས་ཡུམ་གཡོན་
དུ་བཞུགས་པ་ལ་དམིགས་པ་གཏད། ཡང་ལྷ་ཡབ་ཡུམ་འོད་དུ་ཞུ་ནས་ཐིག་ལེ་
སེར་པོ་གཉིས་སུ་གྱུར་ཏེ་སྔར་ལྟར་རྩ་དབུ་མར་བརྒྱུད་དེ་གཡས་གཡོན་ནས་ཕྱིར་
ཐོན་པ་དང་རླུང་དལ་བུས་བཏང་ལ་དམིགས་པ་གོང་དང་འདྲ། དེ་ལྟར་ལན་བདུན་
བྱ། དེ་ཚང་པ་དང་མར་བབ་དུས་སྙིང་གའི་ཐད་དུ་ཕྱིན་པ་ལ་ཐིག་ལེ་གཉིས་སྐུ་
ལྔ་འདུས་པའི་ཐིག་ལེ་སེར་པོ་འཇའ་ཚོན་སྣ་ལྔའི་འོད་ཟེར་འཕྲོ་བ་གཅིག་ཏུ་གྱུར་
པ་ལ་དམིགས་པ་གཏད། ཡང་ཐིག་ལེ་དབུ་མ་ནས་སྤྱི་བོར་ཐོན། མར་བབ་ནས་
སུམ་མདོར་ཐིག་ལེ་གཉིས་སུ་གྱུར་ཏེ་རྩ་གཡས་གཡོན་ནང་བརྒྱུད། སྣ་སྒོ་གཉིས་སུ་ཐོན་
པ་དང་སྣང་ཡུལ་ཐམས་ཅད་ཐིག་ལེ་སེར་པོ་ལ་འཇའ་ཚོན་སྣ་ལྔའི་འོད་ཟེར་འཕྲོ་
བས་གང་བར་བསམ་ལ་རླུང་དལ་བུར་གཏང་། ཡང་སྔ་ལྟར་རླུང་ལྷག་མ་ཅུང་ཟད་
368



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དང་བཅས་ནང་དུ་བརྔུབས་པས་ཐིག་ལེ་རྣམས་སྣ་སྒོ་གཉིས་སུ་ཐིག་ལེ་སེར་པོ་
འཇའ་ཚོན་སྣ་ལྔའི་འོད་ཟེར་འཕྲོ་བ་གཉིས་སུ་འདུས་པས་རྩ་གཡས་གཡོན་བརྒྱུད་
དེ་སུམ་མདོར་ནས་སྔ་ལྟར་ཐིག་ལེ་གཅིག་ཏུ་གྱུར་ནས་དབུ་མར་བརྒྱུད། སྤྱི་བོ་ནས་
མར་སྙིང་དཀྱིལ་བབ་པ་དང་དེ་ལ་དམིགས་པ་གཏད། ཡང་རླུང་ཕྱིར་ཕྱུང་བ་དང་
ཐིག་ལེ་སྔ་ལྟར་དབུ་མ་ནས་སྤྱི་བོར་ཐོན། སྤྱི་བོ་ནས་མར་བབ་པ་སུམ་མདོར་ཐིག་ལེ་
གཉིས་སུ་གྱེས་ཏེ། གཡས་གཡོན་ནས་ཕྱིར་ཐོན་པ་དང་དམིགས་པ་གོང་དང་
འདྲ། དེ་ལྟར་ལན་བདུན་བྱ། དེ་ཚང་པ་དང་སྙིང་གར་གསེར་གྱི་གཡུང་དྲུང་ཚོན་
གང་པ་གཅིག་ལ་སྣང་བ་ཐམས་ཅད་བསྡུས་ལ་འོད་གསལ་སྤྲོས་པ་དང་བྲལ་བའི་
ངང་ལ་དར་ཅིག་གློད་དོ། །ཡོན་ཏན་ནི། འདིའི་གཞུང་ལས། གཏི་མུག་གི་རྒྱུད་
དག །རྨོངས་པའི་ལམ་ཆད། བྱོལ་སོང་གི་སྐྱེ་གནས་སྟོངས་ནས་གཡུང་དྲུང་
རིགས་ཀྱི་ཞིང་ཁམས་སུ་ལྷ་གསལ་བ་རང་བྱུང་སྐུར་འཐོབ། མེ་ལོང་ལྟ་བུའི་ཡེ་ཤེས་
གསལ། ཞེས་སོ། །དེ་ནི་གཟུགས་དང་གཏི་མུག་ཡེ་ཤེས་སུ་སྦྱང་ཐབས་ཏེ། དྲོད་
རྟགས་བསམ་དུ་མེད་པ་འབྱུང་བ་ལས་དག་མ་དག་གང་བྱུང་ཡང་ཡང་དག་པའི་
རྟགས་ཡིན་གསུངས་སོ། །དེའི་རྗེས་སུ་སྲོག་རླུང་དབུ་མར་འཛིན་ཅིང་རྩོལ་བའི་
རླུང་ཁ་སྣ་གཉིས་ནས་དལ་གྱིས་ཕྱི་ནང་དུ་རྒྱུར་གཞུག །ལུས་གནད་སྔ་ལྟར་ལ་
ལ་ལག་
པའི་གྲུ་མོ་གཉིས་པུས་མོའི་སྟེང་དུ་སློང་ལ་མཛུབ་མོ་གཉིས་ཀྱིས་མིག་འབྲས་གཉིས་
མནན་ཏེ། བོན་གསེར་གྱི་ཡང་ཞུན་ལས། རྒྱང་ཞགས་ཆུའི་སྒྲོན་མ་རང་གི་མཛུབ་
མོས་ཆིར་གྱིས་མནན་པས། འོད་སྣང་སྦ་ཕུབ་ལྟ་བུ་ཤར་བའི་དུས་སུ་མཛུབ་མོས་
བཏང་སྟེ། མིག་གིས་ནམ་མཁར་བལྟས་པས་ཐིག་ལེ་སྟོང་པའི་སྒྲོན་མ་རྨ་བྱའི་
མདངས་སམ་ཕུབ་ཀྱི་རི་མོ་ལྟ་བུ་ཡོད་པ་ཞིག་འཆར་བར་འགྱུར་རོ། །སྟོང་གཟུགས་
དེ་ཉིད་མ་ཡལ་བར་དུ་རྩེ་གཅིག་ཏུ་བལྟས་ལ། དེ་ཡལ་བ་དང་ཡང་སྔ་ལྟར་མཛུབ་
369



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཚུ་
མོའི་རྒྱ་མཚོ་ཨར་ལ་གཏད་པ་ལ་ཡང་ཡང་བསླབ། དེ་ནས་ཞག་བདུན་ནས་རྩོལ་བ་ལ་
ལྟོས་མི་དགོས་པར་རང་བཞིན་གྱིས་འཆར་བ་ལ་ཐེ་ཚོམ་མེད་དོ། །ཞེས་གསུངས་སོ། །
བདུན་གཉིས་པ་ལ་གསུམ་ལས། ལུས་གནད་ལྟ་སྟངས་གཉིས་སྔ་ལྟར་ལ།
གསུམ་པ་དམིགས་པའི་གནད་ལ་རྩ་གསུམ་གོང་ལྟར་གསལ་གདབ། རླུང་རོ་དགུ་
ཕྲུག་སངས་ཀྱིས་འབུད། དེ་ནས་སྙིང་གའི་ཐད་དུ་པདྨ་དམར་པོ་འདབ་བཞི་པའི་
ལྟེ་བར། གཡས་སུ་ཨོཾ་དམར་པོ་གཡོན་དུ་རམ་དམར་མོ་གཉིས་བསྐྱེད། རླུང་
བཟུང་བས་མཆིན་རྩ་ནས་འོད་དམར་པོ་བ་ཐག་ཙམ་བྱུང་བ་ཡིག་འབྲུ་ཨོཾ་དང་རམ་
ལ་ཐིམ་པས། ཐིག་ལེ་དམར་པོ་རྒྱ་མཚལ་ཐིགས་པ་འདྲ་བ་གཉིས་སུ་གྱུར་ནས་
རྩ་དབུ་མའི་ནང་དུ་ཡར་བརྒྱུད་དེ་སྤྱི་གཙུག་ཏུ་སོར་གང་ཙམ་ཐོན་པ་དང་། མར་
དལ་གྱིས་བབ་ནས་རྩ་གཡས་གཡོན་ནས་བརྒྱུད་དེ་སྣ་སྒོ་གཉིས་སུ་ཐོན་པ་ལས།
འོད་ཟེར་གྱི་དྲ་བ་ཀུན་ཏུ་འཕྲོས་པས་སྣང་ཡུལ་ཐམས་ཅད་པདྨ་དམར་པོ་འདབ་
བཞི་པས་གང་ཞིང་། པདྨའི་ལྟེ་བར་ལྷ་བྱེ་བྲག་དངོས་མེད་ཡབ་ཡུམ་གསལ་བར་
བསམ་ལ་རླུང་དལ་གྱིས་གཏང་། ལྷག་མ་ཅུང་ཟད་དང་བཅས་ནང་དུ་རྔུབ་པས་
ལྷ་དང་ཞིང་ཁམས་ཐམས་ཅད་སྣ་སྒོ་གཉིས་སུ་ཐིག་ལེ་དམར་པོ་གཉིས་ལ་འདུས་
པ་རྩ་གཡས་གཡོན་ནང་བརྒྱུད་དེ་དབུ་མའི་ནང་ནས་ཡར་སོང་། སྤྱི་གཙུག་ཏུ་སོར་
གང་ཙམ་ཐོན། མར་བབ་ནས་སྔ་ལྟར་སྙིང་གར་པདྨ་དམར་པོ་འདབ་བཞི་པའི་
ལྟེ་བར་ལྷ་ཡབ་ཡུམ་གྱུར་ཏེ། ཡབ་གཡས་ཡུམ་གཡོན་དུ་བཞུགས་པ་ལ་དམིགས་
པ་གཏད། ཡང་ལྷ་ཡབ་ཡུམ་འོད་དུ་ཞུ་ནས་ཐིག་ལེ་དམར་པོ་གཉིས་སུ་གྱུར་ཏེ་
སྔ་ལྟར་རྩ་དབུ་མར་བརྒྱུད་དེ་གཡས་གཡོན་ནས་ཕྱིར་ཐོན་པ་དང་རླུང་དལ་བུས་
གཏང་ལ་དམིགས་པ་གོང་དང་འདྲ། དེ་ལྟར་ལན་བདུན་བྱ། དེ་ཚང་པ་དང་
མར་བབ་དུས་སྙིང་གའི་ཐད་དུ་ཐིག་ལེ་གཉིས་གསུང་ལྔ་འདུས་པའི་ཐིག་ལེ་དམར་
37)



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
པོ་འཇའ་ཚོན་སྣ་ལྔའི་འོད་ཟེར་འཕྲོ་བ་གཅིག་ཏུ་གྱུར་པ་ལ་དམིགས་པ་གཏད།
ཡང་ཐིག་ལེ་དབུ་མ་ནས་སྤྱི་བོར་ཐོན། མར་བབ་ནས་སུམ་མདོར་ཐིག་ལེ་གཉིས་
སུ་གྱེས་ཏེ་རྩ་གཡས་གཡོན་ནང་བརྒྱུད། སྣ་སྒོ་གཉིས་སུ་ཐོན་པ་དང་སྣང་ཡུལ་ཐིག་
ལེ་དམར་པོ་ལ་འཇའ་ཚོན་སྣ་ལྔའི་འོད་ཟེར་འཕྲོ་བས་གང་བར་བསམ་ལ་རླུང་དལ་
བུས་གཏང་། ཡང་སྔ་ལྟར་རླུང་ལྷག་མ་ཅུང་ཟད་དང་བཅས་ནང་དུ་རྔུབ་པས་ཐིག་
ལེ་རྣམས་སྣ་སྒོ་གཉིས་སུ་ཐིག་ལེ་དམར་པོ་འཇའ་ཚོན་སྣ་ལྔའི་འོད་ཟེར་འཕྲོ་བ་
གཉིས་སུ་འདུས་ཏེ། རྩ་གཡས་གཡོན་བརྒྱུད་དེ་སུམ་མདོར་གཅིག་ཏུ་གྱུར་པ་སྤྱི་
བོར་ཐོན། མར་བབ་སྟེ་སྙིང་གར་དམིགས་པ་གཏད། ཡང་སྔ་ལྟར་ཐིག་ལེ་དབུ་
མར་བརྒྱུད། གཡས་གཡོན་ནས་ཕྱིར་ཐོན་པ་དང་དམིགས་པ་གོང་དང་འདྲ།
དེ་ལྟར་ལན་བདུན་བྱ། དེ་ཚང་པ་དང་སྙིང་གར་པདྨ་དམར་པོ་ཚོན་གང་པ་ལ་
སྣང་བ་ཐམས་ཅད་བསྡུས་ལ་སྤྲོས་བྲལ་གྱི་ངང་ལ་བཞག །ཡོན་ཏན་གཞུང་ལས།
འདོད་ཆགས་ཀྱི་རྒྱུད་དག །ཞེན་ཆགས་ཀྱི་ལམ་ཆད། ཡི་དྭགས་ཀྱི་གནས་སྟོངས་
ནས་པདྨའི་ཞིང་ཁམས་སུ་ལྷ་བྱེ་བྲག་དངོས་མེད་སྐུར་འཐོབ། སོ་སོར་རྟོགས་པའི་
ཡེ་ཤེས་གསལ། ཞེས་སོ། །དེ་ནི་ཚོར་བ་དང་འདོད་ཆགས་ཡེ་ཤེས་སུ་སྦྱང་ཐབས་
ཏེ། དྲོད་རྟགས་བསམ་གྱིས་མི་ཁྱབ་པ་འབྱུང་ངོ་། །དེའི་རྗེས་སུ་སྔ་ལྟར་ལུས་གནད་
བཅས་གོང་གི་དབྱིངས་དང་ཐིག་ལེའི་འཆར་
ཆར་སྒོ་དེ་དག་སྐྱེས་བུའི་མཐེ་མཛུབ་ཀྱིས་
རྩོལ་བ་ལས་ལྟོས་མི་དགོས་པར་འཆར་བ་བྱུང་ན། དེ་ཉིད་ལྟ་སྟངས་ཀྱིས་ཐད་
ཀར་དྲང་ལ་རྩེ་གཅིག་ཏུ་བསླབ་བོ། །
བདུན་གསུམ་པ་ལ་ལུས་གནད་དང་། ལྟ་སྟངས་ཀྱི་གནད་གོང་དང་འདྲ།
དམིགས་པའི་གནད་རྩ་གསུམ་བསྐྱེད། རླུང་རོ་འབུད། དེ་ནས་མགྲིན་པར་ཨིན་
ཏྲའི་འཁོར་ལོ་རྩིབ་བཞི་པའི་ལྟེ་བར་ཛ་ལྗང་གུ་ཡོལྗང་མོ་གཉིས་སྐྱེད། རླུང་བཟུང་
37



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བས་གློ་རྩ་ནས་འོད་ལྗང་གུ་བ་ཐག་ཙམ་ཡིག་འབྲུ་གཉིས་ལ་ཐིམ་པས་ཐིག་ལེ་ལྗང་
གུ་གཡུ་འོད་འཐིབས་པ་གཉིས་སུ་གྱུར་ནས་རྩ་དབུ་མ་ནས་སྤྱི་གཙུག་ཏུ་སོར་གང་
ཙམ་ཐོན། མར་བབ་ནས་རྩ་གཡས་གཡོན་ནས་སྣ་སྒོ་གཉིས་སུ་ཐོན་པ་དང་། སྣང་
ཡུལ་འོད་ལྔས་ཁེངས་པའི་ནང་དུ་ཨིན་དྲའི་འཁོར་ལོ་རྩིབ་བཞི་པའི་ལྟེ་བར་ལྷ་
དགེ་ལྷ་གར་ཕྱུགས་ཡབ་ཡུམ་བཞུགས་པས་གང་བར་བསམ་རླུང་དལ་གྱིས་གཏང་།
ཡང་རླུང་ནང་དུ་རྔུབ་པ་དང་ལྷ་རྣམས་འོད་དུ་ཞུ་ནས་སྣ་སྒོ་གཉིས་སུ་ཐིག་ལེ་ལྗང་
གུ་གཉིས་ལ་འདུས་པ་གཡས་གཡོན་བརྒྱུད་དེ་དབུ་མ་ནས་སྤྱི་གཙུག་ཐོན། མར་
བབ་ནས་མགྲིན་པར་ཨིན་ཏྲའི་འཁོར་ལོ་ལ་ལྷ་ཡབ་ཡུམ་གཉིས་གོང་ལྟར་སྐྱེད།
ཡང་ལྷ་ཡབ་ཡུམ་འོད་དུ་ཞུ་ནས་ཐིག་ལེ་གཉིས་སུ་གྱུར་ཏེ་དབུ་མ་ནས་སྤྱི་བོར་ཐོན།
མར་བབ་པ་གཡས་གཡོན་ནས་ཕྱིར་ཐོན་པ་དང་རླུང་ཕྱུང་
། དེ་ལྟར་ལན་བདུན་
བྱ། དེ་ཚང་པ་དང་ཐིག་ལེ་གཉིས་མར་བབ་དུས་སྙིང་གའི་ཐད་དུ་ཡོན་ཏན་ལྔ་
འདུས་པའི་ཐིག་ལེ་ལྗང་གུ་ལ་དམིགས་པ་གཏད། ཡང་ཐིག་ལེ་དབུ་མ་ནས་སྤྱི་
གཙུག་ཐོན་མར་བབ། ཐིག་ལེ་གཉིས་སུ་གྱེས་ནས་རྩ་གཡས་གཡོན་ནས་ཕྱིར་ཐོན་
པ་དང་མཉམ་དུ་རླུང་གཏང་། སྣང་ཡུལ་ཐམས་ཅད་ཐིག་ལེ་ལྗང་གུ་འཇའ་འོད་
འཕྲོ་བས་གང་། རླུང་ནང་དུ་རྔུབ་པས་ཚུར་འདུས་ཏེ་སྣ་སྒོ་གཉིས་སུ་ཐིག་ལེ་
ལྗང་གུ་གཉིས་རྩ་གཡས་གཡོན་བརྒྱུད་ནས་སུམ་མདོར་ཐིག་ལེ་གཅིག་ཏུ་གྱུར།
སྔ་ལྟར་དབུ་མ་ནས་སྤྱི་བོར་ཐོན། མར་བབ་ནས་སྙིང་གར་དམིགས་
དམིགས་པ་གཏད།
ཡང་སྔ་ལྟར་ཐིག་ལེ་དབུ་མར་བརྒྱུད་ནས་ཕྱིར་ཐོན་པར་བསམ་ཞིང་རླུང་གཏང་།
དེ་ལྟར་ལན་བདུན་བྱ། དེ་ཚང་པ་དང་སྣང་ཡུལ་ཐམས་ཅད་སྙིང་གར་རིན་པོ་ཆེའི་
འཁོར་ལོ་ཚོན་གང་པར་ཐིམ་པར་བསམ་ལ་སྤྲོས་བྲལ་གྱི་སྟེང་དུ་བཞག །ཡོན་ཏན་
ནི་གཞུང་ལས། ང་རྒྱལ་གྱི་རྒྱུད་དག །གདུག་རྩུབ་ཀྱི་ལམ་ཆོད། ལྷ་མིན་གྱི་གནས་
372



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
སྟོང་ནས་འཁོར་ལོའི་ཞིང་ཁམས་སུ་ལྷ་དགེ་ལྷ་གར་ཕྱུགས་ཀྱི་སྐུར་འཐོབ། མཉམ་
པ་ཉིད་ཀྱི་ཡེ་ཤེས་གསལ། ཞེས་སོ། །དེ་ནི་འདུ་བྱེད་དང་ང་རྒྱལ་མཉམ་ཉིད་ཡེ་
ཤེས་སུ་སྦྱང་ཐབས་སོ། །དེའི་རྗེས་སུ་ལྟ་སྟངས་ཀྱིས་ཐིག་ལེ་ཡར་སྨིན་མཚམས་སུ་
ཁྲིད་ལ་རྩེ་གཅིག་ཏུ་ཉམས་སུ་བླང་ངོ་། །
བདུན་བཞི་པ་ལ་གནད་གཉིས་པོ་གོང་དང་འདྲ། གསུམ་པ་དམིགས་པའི་
གནད་རྩ་གསུམ་བསྐྱེད། རླུང་རོ་འབུད། གསང་བར་པདྨ་སྔོན་པོ་འདབ་བཞི་
པའི་ལྟེ་བར་ཧཱུཾ་སྔོན་པོ་མཾ་སྔོན་མོ་གཉིས་བསྐྱེད། རླུང་བཟུང་བས་མཁལ་རྩ་ནས་
འོད་ཟེར་མཐིང་ཀ་བ་ཐག་ཙམ་ཡིག་འབྲུ་གཉིས་ལ་ཐིམ། ཐིག་ལེ་མུ་མེན་དྭངས་
པའི་མདོག་ལྟ་བུ་གཉིས་སུ་གྱུར་ནས་རྩ་དབུ་མ་ནས་སྤྱི་གཙུག་སོར་གང་ཙམ་ཐོན།
མར་བབ་ནས་རྩ་གཡས་གཡོན་ནས་སྣ་སྒོ་གཉིས་སུ་ཐོན། སྣང་ཡུལ་འོད་ལྔའི་
ཁེངས་པའི་ནང་དུ་རིན་པོ་ཆེ་ཟུར་བརྒྱད་པའི་ལྟེ་བར་ལྷ་དགའ་བ་དོན་འགྲུབ་ཡབ་
ཡུམ་བཞུགས་པས་ཁྲིག་གིས་གང་བར་བསམ་ལ་རླུང་དལ་གྱིས་གཏང་
། ཡང་རླུང་
ནང་དུ་རྔུབ་པ་དང་ལྷ་ཡབ་ཡུམ་འོད་དུ་ཞུ་ནས་སྣ་སྒོ་གཉིས་སུ་ཐིག་ལེ་མཐིང་
ང་ག་
གཉིས་ལ་འདུས་པ་རྩ་གཉིས་བརྒྱུད་དེ་དབུ་མ་ནས་སྤྱི་བོར་ཐོན། མར་བབ་ནས་
གསང་བར་རིན་པོ་ཆེ་ཟུར་བརྒྱད་པའི་ལྟེ་བར་ལྷ་དགའ་བ་དོན་འགྲུབ་ཡབ་ཡུམ་
གོང་ལྟར་བསྐྱེད་ལ། ཡང་ལྷ་ཡབ་ཡུམ་འོད་དུ་ཞུ་ནས་ཐིག་ལེ་ག
གོང་དང་འདྲ། དེ་ལྟར་ལན་བདུན་བྱ། དེ་ཚང་པ་དང་ཐིག་ལེ་གཉིས་མར་བད
དུས་སྙིང་གའི་ཐད་དུ་ཕྲིན་ལས་ལྔ་འདུས་པའི་ཐིག་ལེ་མཐིང་ག་ལ་དམིགས་པ་
གཏད། ཡང་ཐིག་ལེ་དབུ་མ་ནས་སྤྱི་བོར་ཐོན། མར་བབ་ཐིག་ལེ་གཉིས་སུ་གྱེས་
ནས་གཡས་གཡོན་ནས་ཕྱིར་ཐོན། སྣང་ཡུལ་ཐམས་ཅད་ཐིག་ལེ་མཐིང་ག་འཇའ་
འོད་འཕྲོ་བས་གང་བར་བསམ། རླུང་ནང་དུ་རྔུབ་པས་ཚུར་འདུས་ཏེ་སྣ་སྒོ་གཉིས་
373



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སུ་ཐིག་ལེ་མཐིང་ག་གཉིས་ལ་འདུས་པ་རྩ་གཉིས་བརྒྱུད་ནས་སུམ་མདོར་ཐིག་ལེ་
གཅིག་ཏུ་གྱུར། སྔ་ལྟར་དབུ་མ་ནས་སྤྱི་བོར་ཐོན། མར་བབ་ནས་སྙིང་གར་དམིགས་
པ་གཏད། ཡང་སྔ་ལྟར་ཐིག་ལེ་དབུ་མ་ནས་སྤྱི་བོར་ཐོན། མར་བབ་པ་སུམ་མདོར་
ནས་གཉིས་སུ་གྱེས་ཏེ་རྩ་གཡས་གཡོན་ནས་ཕྱིར་ཐོན་པ་དང་རླུང་ཕྱུང་བ་གོང་ལྟར་
རོ། །དེ་ལྟར་ལན་བདུན་བྱ། དེ་ཚང་བ་དང་སྣང་ཡུལ་ཐམས་ཅད་སྙིང་གར་རིན་པོ་ཆེ་
ཚོན་གང་བར་བསྡུས་ལ་དམིགས་མེད་དུ་བཞག །ཡོན་ཏན་ནི་གཞུང་ལས། ཕྲག་
དོག་གི་རྒྱུ་དག །འཕོ་འགྱུར་གྱི་ལམ་ཆད། མིའི་གནས་སྟོངས་ནས་རིན་པོ་ཆེའི་
ཞིང་ཁམས་སུ་ལྷ་དགའ་བ་དོན་འགྲུབ་སྐུར་འཐོབ། བྱ་བ་གྲུབ་པའི་ཡེ་ཤེས་གསལ།
ཞེས་སོ། །དེ་ནི་འདུ་ཤེས་དང་ཕྲག་དོག་བྱ་གྲུབ་ཡེ་ཤེས་སུ་སྦྱངས་ཐབས་སོ། །དེའི་རྗེས་
སུ་ལུས་གནད་སྔ་ལྟར་ལ་རླུང་གི་གནད་རང་སོར་བཞག་སྟེ། དབྱིངས་དང་ཐིག་
ལེའི་སྣང་བ་ཐམས་ཅད་ལྟ་སྟངས་ཀྱིས་ཐུར་དུ་ཁྲིད་ལ་རྩེ་གཅིག་ཏུ་གཟིར་བའོ། །
བདུན་ལྔ་པ་གནད་གཉིས་གོང་ལྟར་ལ། དམིགས་པའི་གནད་རྩ་གསུམ་
བསྐྱེད། རླུང་རོ་འབུད། སྤྱི་གཙུག་ནམ་མཁའི་འཁོར་ལོའི་དབུས་སུ་པདྨ་དཀར་
པོ་འདབ་བཞིའི་ལྟེ་བར། ཨེ་མཐིང་ག་དང་ཨ་སྔོན་མོ་གཉིས་བསྐྱེད། རླུང་བཟུང་
བས་དབུ་མཐིང་ནས་འོད་མཐིང་ནག་བ་ཐག་ཙམ་བྱུང་བ་ཡིག་འབྲུ་གཉིས་ལ་ཐིམ་
པས། ཐིག་ལེ་མཐིང་གི་མདོག་འདྲ་བ་གཉིས་སུ་གྱུར་ནས་སྤྱི་བོར་སོར་གང་ཙམ་
ཡར་བྱུང་ནས། མར་བབ་རྩ་གཡས་གཡོན་སྣ་སྒོ་གཉིས་སུ་ཐོན། སྣང་ཡུལ་ཐམས་
ཅད་འོད་ལྔས་ཁེངས་པའི་ནང་དུ་རིན་པོ་ཆེའི་རྒྱལ་མཚན་གྱི་ལྟེ་བར་ལྷ་ཀུན་སྣང་
ཁྱབ་པ་ཡབ་ཡུམ་བཞུགས་པས་ཁྲིག་གིས་གང་བ་
་གིས་གང་བར་བསམ་ལ་རླུང་དལ་གྱིས་གཏང་།
ཡང་རླུང་ནང་དུ་རྔུབ་པ་དང་ལྷན་དུ་ལྷ་ཡབ་ཡུམ་འོད་དུ་ཞུ་ནས་སྣ་སྒོ་གཉིས་སུ་
ཐིག་ལེ་མཐིང་མདོག་གཉིས་ལ་འདུས་པ་རྩེ་གཉིས་བརྒྱུད་དེ། དབུ་མ་ནས་སྤྱི་བོར་
374



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
སོར་གང་ཙམ་ཡར་བྱུང་ནས་སྤྱི་བོར་རིན་པོ་ཆེའི་རྒྱལ་མཚན་གྱི་ནང་དུ་ལྷ་ཀུན་
སྣང་ཁྱབ་པ་ཡབ་ཡུམ་གོང་ལྟར་བསྐྱེད། ཡང་ལྷ་ཡབ་ཡུམ་འོད་དུ་ཞུ་ནས་ཐིག་ལེ་
གཉིས་སུ་གྱུར་ཏེ་དབུ་མ་ནས་བརྒྱུད་པ་གོང་དང་འདྲའོ། །དེ་ལྟར་ལན་བདུན་བྱ།
དེ་ཚང་པ་དང་ཐིག་ལེ་གཉིས་མར་བབ་དུས་སྙིང་དཀྱིལ་དུ་ཐུགས་ལྔ་འདུས་པའི་
ཐིག་ལེ་མཐིང་ནག་འོད་ལྔ་འཕྲོ་བ་ལ་དམིགས་པ་གཏད། ཡང་ཐིག་ལེ་དབུ་མ་ནས་
སྤྱི་བོར་ཐོན། མར་བབ་སུམ་མདོར་ཐིག་ལེ་གཉིས་སུ་གྱེས་པ་གཡས་གཡོན་ནས་
ཕྱིར་ཐོན། སྣང་ཡུལ་ཐམས་ཅད་ཐིག་ལེ་མཐིང་ནག་འཇའ་འོད་འཕྲོ་བས་གང་
བར་བསམ། རླུང་ནང་དུ་རྔུབ་པས་ཚུར་འདུས་ཏེ་སྣ་སྒོ་གཉིས་སུ་ཐིག་ལེ་མཐིང་
ནག་གཉིས་ལ་འདུས་པ་རྩེ་གཉིས་བརྒྱུད་ནས་སུམ་མདོར་ཐིག་ལེ་གཅིག་ཏུ་གྱུར།
སྔ་ལྟར་དབུ་མ་ནས་སྤྱི་བོར་ཐོན། མར་བབ་ནས་སྙིང་གར་དམིགས་པ་གཏད།
ཡང་སྔ་ལྟར་ཐིག་ལེ་དབུ་མ་ནས་སྤྱི་བོར་ཐོན། མར་བབ་པ་སུམ་མདོར་ནས་ཐིག་
ལེ་གཉིས་སུ་གྱེས་ཏེ་རྩ་གཡས་གཡོན་ནས་ཕྱིར་ཐོན་པ་དང་རླུང་ཕྱུང་བ་གོང་ལྟར་
རོ། །དེ་ལྟར་ལན་བདུན་བྱ། དེ་ཚང་པ་དང་སྣང་ཡུལ་ཐམས་ཅད་སྙིང་གར་རིན་
པོ་ཆེའི་རྒྱལ་མཚན་ཚོན་གང་བར་བསྡུས་ལ་དམིགས་མེད་དུ་བཞག །ཡོན་ཏན་
ནི་གཞུང་ལས། ཞེ་སྡང་གི་རྒྱུ་དག །བསད་བཅད་ཀྱི་ལམ་ཆད། དམྱལ་བའི་
གནས་སྟོངས་ནས་དེ་བཞིན་རིགས་ཀྱི་ཞིང་ཁམས་སུ། ལྷ་ཀུན་སྣང་ཁྱབ་པའི་སྐུར་
འཐོབ། སྟོང་པ་ཉིད་ཀྱི་ཡེ་ཤེས་འཆར། ཞེས་སོ། །དེ་ནི་རྣམ་པར་ཤེས་པ་དང་ཞེ་
སྡང་སྟོང་ཉིད་ཡེ་ཤེས་སུ་སྦྱང་ཐབས་སོ། །དེའི་རྗེས་སུ་སྔ་ལྟར་གོང་གི་འཆར་སྒོ་
རྣམས་ལྟ་སྟངས་ཀྱིས་གཡས་སུ་ཁྲིད་ལ་རྩེ་གཅིག་ཏུ་སྦྱང་བའོ། །
བདུན་དྲུག་པ་ལ་ལུས་གནད་དང་། ལྟ་སྟངས་གོང་ལྟར་ལ། དམིགས་པའི་
གནད་རྩ་གསུམ་བསྐྱེད། རླུང་རོ་ཕྱུང་། ལུས་ཀྱི་འཁོར་ལོ་ལྔ་ལ་ཡིག་འབྲུ་རྣམས་
375



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གོང་ལྟར་སྒོམ། རླུང་བཟུང་བས་དོན་སྙིང་ལྔའི་རྩ་སྦུབས་ནས་འོད་ཁ་དོག་སྣ་ལྔ་
བ་ཐག་ཙམ་རེ་བྱུང་བ་ཡིག་འབྲུ་རྣམས་ལ་ཐིམ་པས། ཡིག་འབྲུ་རྣམས་འོད་དུ་ཞུ་
ནས་ཐིག་ལེ་ཁ་དོག་སྣ་ལྔ་དང་ལྡན་པ་ཟུང་རེ་གསང་བ་ཆུའི་འཁོར་ལོ་ནས་ཡར་
རིམ་གྱིས་བྱུང་ནས། སྤྱི་བོར་ཐིག་ལེ་ལྔ་ཚོམ་གཉིས་སོར་གང་ཙམ་རེ་ཐོན། མར་
བབ་ནས་རྩ་གཡས་གཡོན་ཐིག་ལེ་ལྔ་ཚོམ་རེ་རེ་སྣ་སྒོ་གཉིས་སུ་ཐོན་པ་ལས་འོད་
ཟེར་གྱི་དྲ་བ་གཞའ་ཚོན་ལྟ་བུས་སྣང་ཡུལ་ཐམས་ཅད་ཁེངས་དེའི་ནང་དུ་སྔ་ལྟར་
རིགས་ལྔའི་ཞིང་ཁམས་སུ་རིགས་ཀྱི་བདེ་བར་གཤེགས་པ་ཡབ་ཡུམ་གྱི་སྐུས་ཁྲིག་
གིས་གང་བར་བསམ་ལ་རླུང་ཕྱིར་ཕྱུང་། ཡང་རླུང་ནང་དུ་རྔུབ་པའི་ཚེ་ལྷ་རྣམས་
འོད་དུ་ཞུ་ནས་སྣ་སྒོ་གཉིས་སུ་ཐིག་ལེ་ལྔ་ཚོམ་གཉིས་སུ་འདུས་པར་བསམ། རྩ་
གཡས་གཡོན་ནང་བརྒྱུད་དེ་དབུ་མ་ནས་ཡར་སོང་བ་སྤྱི་གཙུག་ཏུ་སོར་གང་ཙམ་
ཐོན་ནས་མར་བབ་ནས་སྔ་ལྟར་ལུས་གནས་ལྔར་རིགས་རྟགས་ལྔའི་ལྟེ་བར་ལྷ་ཡབ་
ཡུམ་རྣམ་གྱུར། ཡང་སྔ་ལྟར་ལྷ་རྣམས་འོད་དུ་ཞུ་ནས་ཐིག་ལེ་གྱུར་ཏེ་དབུ་མ་ནས་
སྤྱི་བོར་ཐོན། མར་བབ་ནས་ཚེ་གཡས་གཡོན་ནས་ཕྱིར་ཐོན་པ་དང་རླུང་གཏང་
བའོ། །དེ་ལྟར་ལན་བདུན་བྱ། དེ་ཚང་པ་དང་ཐིག་ལེ་རྣམས་མར་བབ་དུས་སྙིང་
གི་དཀྱིལ་དུ་ཡེ་ཤེས་ལྔའི་ངོ་བོ་ཐིག་ལེ་བྱ་ཁུ་བྱུག་གི་སྒོ་ང་ལྟ་བུ་ལ་ཤེས་པ་གཏད།
ཡང་ཐིག་ལེ་དབུ་མ་ནས་སྤྱི་བོར་ཐོན། མར་བབ་པ་སུམ་མདོར་ནས་ཐིག་ལེ་གཉིས་
སུ་གྱེས། རྩ་གཡས་གཡོན་ནས་ཕྱིར་ཐོན་པ་དང་རླུང་ཕྱུང་ལ། སྣང་ཡུལ་ཐམས་
ཅད་ཐིག་ལེ་འཇའ་ཚོན་དྲིལ་བ་ལྟ་བུར་འོད་ཟེར་སྣ་ལྔ་འབར་བས་ཁེངས་པར་
བསམ། ཡང་རླུང་ནང་དུ་རྔུབ་པས་སྣ་སྒོ་གཉིས་སུ་ཐིག་ལེ་འོད་ལྔའི་ཁ་དོག་ཅན་
གཉིས་ལ་འདུས། རྩ་གཡས་གཡོན་ནང་བརྒྱུད་དེ་དབུ་མ་ནས་གཅིག་ཏུ་གྱུར་པར་
སྤྱི་བོར་ཐོན། མར་བབ་སྙིང་དཀྱིལ་དུ་ཐིག་ལེ་འཇའ་ཚོན་སྣ་ལྔའི་འོད་ཟེར་འཕྲོ་
376



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བ་ལ་སེམས་གཏད། ཡང་ཐིག་ལེ་དབུ་མ་ནས་ཡར་སོང་ནས་སྤྱི་བོར་ཐོན། མར་
བབ་པ་སུམ་མདོར་ནས་གཉིས་སུ་གྱེས་ཏེ་སྣ་སྒོ་གཉིས་ལ་ཐོན་པ་དང་རླུང་དལ་
བུས་གཏང་བ་སྔ་ལྟར་རོ། །དེ་ལྟར་ལན་བདུན་བྱ། དེ་ཚང་བ་དང་ཐིག་ལེ་ཐམས་
ཅད་ཐུགས་ཁར་རིན་པོ་ཆེའི་དཔལ་བེའུ་ལ་བསྡུས་ལ་དམིགས་མེད་དུ་བཞག་ཡོན་
ཏན་ནི་གཞུང་ལས། དུག་ལྔའི་རྒྱུད་དག །རྒྱུ་དྲུག་གི་ལམ་སྒོ་ཆད། རིགས་དྲུག་
གི་གནས་སྟོངས་ནས་ཞིང་ལྔར་ལྷ་ལྔའི་སྐུ་འཐོབ་ཡེ་ཤེས་ལྔ་རྟོགས། ཞེས་སོ། །དེ་ནི་
ཕུང་པོ་ལྔ་དང་དུག་ལྔ་ཡེ་ཤེས་ལྔར་སྦྱང་ཐབས་ཡིན་ནོ། །ཞེས་སོ། །དེའི་རྗེས་སུ་སྔ་
ལྟར། གོང་གི་འཆར་སྒོ་དེ་དག་ལྟ་སྟངས་ཀྱིས་གཡོན་དུ་ཁྲིད་ལ་ཉམས་སུ་བླང་བའོ། །
བདུན་བདུན་པ་ལ། གནད་གཉིས་སྔ་ལྟར། དམིགས་པའི་གནད་རྩ་གསུམ་
བསྐྱེད། རླུང་རོ་འབུད། དེ་ནས་ཐུགས་ཀའི་འཁོར་ལོའི་དབུས་བོན་དབྱིངས་ནག་
པོ་དབྱིབས་མཚན་བྲལ་བའི་ནང་དུ་ཨ་ནག་པོ་དང་མ་ནག་མོ་གཉིས་བསྐྱེད། རླུང་
བཟུང་བས་དབུ་མ་ནས་འོད་ནག་པོ་བ་ཐག་ཙམ་བྱུང་བ་ཡིག་འབྲུ་གཉིས་ལ་ཐིམ།
ཐིག་ལེ་ནག་པོ་རྒྱ་སྣག་གི་མདོག་འདྲ་བ་གཉིས་སུ་གྱུར། དབུ་མ་ནས་ཡར་སྤྱི་བོར་
ཐོན། མར་བབ་པ་རྩ་གཉིས་ནས་སྣ་སྒོ་གཉིས་ལ་ཐོན་པ་དང་རླུང་དབྱུང་། སྣང་
བ་ཐམས་ཅད་བོན་དབྱིངས་ནག་པོས་ཁྱབ་པ། དེའི་ནང་དུ་ལྷ་ཀུན་ཏུ་བཟང་པོ་
ཡབ་ཡུམ་གྱིས་གང་། རླུང་ཚུར་བྱུང་དུས་ལྷ་ཡབ་ཡུམ་འོད་དུ་ཞུ་ནས་སྣ་སྒོ་ཐིག་
ལེ་གཉིས་ལ་འདུས། རྩར་བརྒྱུད་ནས་དབུ་མ་ནས་སྤྱི་བོར་ཐོན། མར་བབ་པ་སྙིང་
གའི་བོན་དབྱིངས་སུ་ལྷ་ཡབ་ཡུམ་ལ་དམིགས་པ་གཏད། ཡང་ལྷ་ཡབ་ཡུམ་འོད་
དུ་ཞུ་ནས་དབུ་མ་ནས་སྤྱི་བོར་ཐོན། མར་བབ་པ་རྩ་གཉིས་ནས་བརྒྱུད་དེ་སྣ་སྒོ་
གཉིས་སུ་ཐོན་པ་དང་སྔ་ལྟར་རླུང་ཕྱིར་ཕྱུང་། དེ་ལྟར་ལན་བདུན་བྱ། དེ་ཚང་བ་
དང་ཐིག་ལེ་མར་བབ་དུས་ཐུགས་ཁའི་བོན་དབྱིངས་ནག་པོར་ཐིག་ལེ་ནག་པོ་རྒྱ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྣག་གི་མདོག་ལྟ་བུ་ལ་ཤེས་པ་གཏད། ཡང་ཐིག་ལེ་དབུ་མ་ནས་སྤྱི་བོར་ཐོན། མར་
བབ་པ་སུམ་མདོར་ནས་ཐིག་ལེ་གཉིས་སུ་གྱེས། རྩ་གཡས་གཡོན་ནས་ཕྱིར་ཐོན་
པ་དང་རླུང་ཕྱིར་ཕྱུང་ལ་སྣང་ཡུལ་ཐམས་ཅད་ཐིག་ལེ་ནག་པོས་གང་བར་བསམ།
ཡང་རླུང་ནང་དུ་བྱུང་བ་དང་ལྷན་དུ་སྣ་སྒོ་གཉིས་སུ་ཐིག་ལེ་ནག་པོ་གཉིས་ལ་
འདུས་པ་རྩ་གཡས་གཡོན་བརྒྱུད། སུམ་མདོར་གཅིག་ཏུ་གྱུར་ཏེ་སྤྱི་བོར་ཐོན།
མར་བབ་པ་ཐུགས་ཁའི་བོན་དབྱིངས་ནག་པོར་ཐིག་ལེ་ནག་པོ་རྒྱ་སྣག་གི་མདོག་
ལྟ་བུ་ལ་ཤེས་པ་གཏད། ཡང་ཐིག་ལེ་དབུ་མར་བརྒྱུད་དེ་སྤྱི་བོ་ནས་མར་བབ་པ་
རྩ་གཡས་གཡོན་ནས་ཕྱིར་ཐོན་པ་དང་མཉམ་དུ་དྲུང་ཕྱུང་བ་གོང་ལྟར་རོ། །དེ་
ལྟར་ལན་བདུན་བྱ། དེ་ཚང་པ་དང་སྣང་ཡུལ་ཐམས་ཅད་ཐུགས་ཀའི་བོན་དབྱིངས་
ནག་པོར་བསྡུས་ལ་དམིགས་མེད་དུ་བཞག །ཡོན་ཏན་ནི་གཞུང་ལས། གཟུང་
འཛིན་དག །མ་རིག་པའི་ལམ་སྒོ་ཆད། འཁོར་བའི་གནས་སྟོང་། འོག་མིན་སྤྲོས་
བྲལ་ཞིང་དུ་ཀུན་ཏུ་བཟང་པོའི་གོ་འཕང་འཐོབ། རྟོགས་པའི་ཡེ་ཤེས་སོ། །
གསུམ་པ་རྗེས་བྱ་ལ། ལུས་གནད་ཆ་ལུགས་ལྔ་ལྡན་བྱ། རྩ་གསུམ་གསལ་
གདབ་ལ་རླུང་རོ་དགུ་ཕྲུག་སངས་ཀྱིས་འབུད། དམིགས་པའི་གནད་ཀླད་པ་ཉི་
གདན་དམར་སེར་གྱི་སྟེང་དུ་ཧཱི༔ དམར་སེར། ཀླད་སྤྲིན་ཟླ་གདན་དཀར་སེར་
ཀྱི་སྟེང་དུ་ཧཱི དཀར་སེར་གཞའ་ཚོན་སྣ་ལྔའི་འོད་ཟེར་འཕྲོ་བ། ཐབས་ཤེས་ཀྱི་
ཚུལ་དུ་ཤྲཱི༔ གཉིས་ཐོ་བརྩེགས་སུ་ཧྲིག་གེར་གནས་པ་དེ་ལ་ཤེས་པ་གཏད་ལ། རླུང་
ཁུག་པ་བདུན་བྱ། དེ་ཚང་པ་དང་ཧི གཉིས་རང་མལ་དུ་བསྟིམ་ལ་རླུང་རོ་སངས་
ཀྱིས་འབུད། མི་དམིགས་བའི་རྒྱས་གདབ་བོ། །
གསུམ་པ་ཉམས་དང་འོད་གསལ་འཆར་ལུགས་ལ་གཉིས། སྣང་བ་ཤར་ཚུལ།
དེ་ལ་གོམས་པའི་སྣང་བ་འཕེལ་ཚུལ་ལོ། །དང་པོ་ལ་གཉིས། ཕྱིའི་སྣང་བ་ཤར་
378



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ལུགས། ནང་གི་ཉམས་མྱོང་སྐྱེ་ཚུལ་ལོ། །དང་པོ་ནི། སྤྱིར་ཐོད་རྒལ་དུ་ཕྱི་སྲིད་པའི་
སྒྲོན་མ་ཉི་མ། ནང་དབང་པོའི་སྒྲོན་མ་མིག །གསང་བ་རིག་པའི་སྒྲོན་མ་གནས་
ལུགས་ཀྱི་ངང་སྐྱོང་བ་ལ་བརྟེན་ནས་སྣང་བ་བཞི་མཐར་ཕྱིན་ཚུལ་གོང་དུ་བསྟན་
པ་ལྟར་ལ། འདི་གདམས་ངག་ཁ་གཅིག་ཆུའི་སྒྲོན་མར་མཐེབ་མཛུབ་ཀྱི་རྩོལ་བས་
འཆར་སྒོ་སློང་བ་བཤད་ཀྱང་། འོན་ཀྱང་གདམས་པ་ཟབ་མོ་འདིས་རིག་གདངས་
མ་ལུས་པ་རྩ་བ་ནས་འབྱིན་པས་མཐེབ་མཛུབ་ཀྱི་རྩོལ་བ་ལ་མ་རྟེན་ཀྱང་འོད་
གསལ་གྱི་སྣང་བ་མི་འགག །དེའི་ཕྱིར་ཕྱག་ཁྲིད་ལས། གནད་ལྔའི་སྒོ་ནས་གཅུན་
པ་དང་། ཞེས་གནས་ལུས་མིག་སེམས་རླུང་ལྔ་ཡོངས་སུ་གཅུན་པས། ཐིག་ལེ་དང་
སྐུ་དང་ཞིང་ཁམས་ཀྱི་སྣང་བ་རིམ་གྱིས་མཆེད་པ་ཡིན་ཏེ། དེ་ཡང་ལས་དང་པོ་
བ་ལ་རླུང་ལྔ་དབུ་མར་ཚུད་པའི་རྟགས་ལྔ་འབྱུང་བའི་ཚུལ། ལྷ་ཁྲིད་ལས། ས་རླུང་
དབུ་མར་ཚུད་པས་དུ་བ། ཆུ་རླུང་དབུ་མར་ཚུད་པས་སྒྲིག་རྒྱུ། མེ་རླུང་དབུ་མར་ཚུད་
པས་སྲིན་བུ་མེ་ཁྱེར། རླུང་དབུ་མར་ཚུད་པས་ནམ་ལངས་པ། ནམ་མཁའི་རླུང་
དབུ་མར་ཚུད་པས་མཁའ་དྭངས་པ་འཆར་ཞིང་།། དེ་ཡང་ས་ལ་ཤེས་པ་བརྟན་ཞིང་
སྡོད་ཚུགས། ཆུ་ལ་ལུས་སེམས་བདེ་ཞིང་འཇམ་ལ་མཉེན། མེ་ལ་གསལ་ཞིང་ཅུང་
ཟད་འཕྲོ། རླུང་ལ་འཕྲོ་རྒོད་མེད་ཅིང་རིག་པ་ངར་དང་ལྡན།། ནམ་མཁའ་ལ་
ཡངས་ཤིང་དྭངས་ལ་གསལ་འགྲིབ་མེད་པར་འབྱུང་ངོ་། །ཞེས་སོ། །གཞན་ཡང་
འོད་དང་འོད་ཟེར་ཟ་འོག་སྣམ་བུ་ཁ་ཕྱེ་བའམ། གཞའ་ཚོན་ཤར་བ་ལྟ་བུར་རམ་
དཀྱིལ་འཁོར་བྲིས་པ་ལྟ་བུ་གྲངས་མེད་པ། བསམ་གྱིས་མི་ཁྱབ་པ། དེ་ཡང་རང་
མདུན་ནས། ཡུལ་གྲུའམ། ནམ་མཁའ་བར་སྣང་ཐམས་ཅད་གང་བར་འཆར་བ་
ཞིང་ཁམས་ཀྱི་གཞི་ཡིན་ལ། དེ་དག་གི་ནང་ན་ཐིག་ལེ་སྟོང་པའི་སྒྲོན་མ་ཞེས་བྱ་
བ་འོད་ལྔའི་མུ་ཁྱུད་ལྔ་ལྔ་དང་ལྡན་པ་ཆེ་གྲངས་མ་ངེས་པ། དེ་ལས་ཆེ་མཆེད་དུས་
379



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཐིག་ལེའི་དཀྱིལ་ན་སྐུ་ཕྱེད་དང་སྐུ་རྫོགས་ལ་
་ལ་སོགས་པའི་ཞིང་ཁམས་ཀྱི་སྣང་བ་
དཔག་ཏུ་མེད་པ་འཆར་བའི་ཚུལ། སྒྲོན་མ་ལས། རྩལ་གྱིས་སྦྱང་ཐབས་བསྟན་
པ་ནི།། འགྱུ་བ་གསེར་གྱི་ཉ་མོ་དེ།། མུན་ཁང་འོད་ཀྱི་རྒྱ་ལ་བཟུང་། ཀུན་གསལ་
རིག་པའི་མེ་ལོང་དེ། སྣང་གསལ་ནམ་མཁའི་མཐོངས་སུ་སྟོན། དྲན་པ་སེམས་
ཀྱི་མདུང་མོ་དེ། སྣང་གསལ་འོད་ཀྱི་སྦུབས་ལ་གཏད།། དེ་ཚེ་གཟུགས་སྐུའི་ས་བོན་
མཐོང་།། མཁའ་ལ་སྐར་ཚོགས་ཤར་བ་འདྲ།། ཅེས་དང་། གཟེར་བུ་ལས། སྣང་
བ་འོད་ལྔའི་ཞིང་ཁམས་དཀྱིལ་འཁོར་གཞི།། ཐིག་ལེའི་གུར་ཁང་རིགས་ལྔའི་
གཞལ་ཡས་ཁང་། ལྷག་མཐོང་སྐུ་ལས་སྣ་ཚོགས་གཟུགས་སྐུ་ཤར།། ཞེས་སོ། །གཉིས་
པ་ནི། དེ་དུས་ཀྱི་ལས་དང་པོ་བ་རྣམས་ཀྱི་དགེ་སྦྱོར་སྤྲིན་བར་གྱི་ཉི་མ་ལྟ་བུ་ཧྲབ་
ཧྲིབ་བྱེད་པ། ཐེ་ཚོམ་ཟ་བ། ཡ་ང་བ་ལ་སོགས་འབྱུང་སྟེ། ཐུན་སྒོམ་གྱི་འགོ་ཚུགས་
པ་ཡིན་ཙང་དཔེར་ན་ཚེས་གཅིག་གཉིས་ཀྱི་ཟླ་བ་དང་འདྲའོ། །གཉིས་པ་དེ་ལས་
གོམས་པའི་སྣང་བ་འཕེལ་ཚུལ་ནི། སྒྲོན་མ་ལས། དེ་ལ་གོམས་ཤིང་འདྲིས་པ་ན།
གཡོ་བའི་ཁྱད་པར་རྣམ་ལྔ་འབྱུང༌། ཞེས་འོད་གསལ་གྱི་སྣང་བ་ལ་གོམས་ཤིང་
འདྲིས་པར་བྱས་པས་གཡོ་བའི་ཁྱད་པར་ལ་ལྟོས་པའི་སྣང་བ་འཕེལ་ཚུལ་ལྔ་འབྱུང་
སྟེ། དེ་ཡང་སྣང་བ་འཕེལ་བ། སྣང་བ་མཆེད་པ། སྣང་བ་རྒྱས་པ། སྣང་བ་རྫོགས་
པ། སྣང་བ་མཐར་ཐུག་པའི་ཚད་དོ། །
དེ་ལ་དང་པོ་སྣང་བ་འཕེལ་བའི་ཚད་ལ་གཉིས། ཕྱིའི་སྣང་བ་འཕེལ་ཚུལ།
ནང་གི་ཉམས་མྱོང་སྐྱེ་ཚུལ་ལོ། །དང་པོ་ནི། སྒྲོན་མ་ལས། དང་པོ་སྣང་བ་འཕེལ་
བར་འགྱུར།། དངུལ་ཆུ་འཐོར་འདྲ་བཞིན་དུ་མཐོང་། ཞེས་དང་། གཟེར་བུ་ལས།
རིག་པ་ཟེར་དང་ཐུགས་རྗེའི་ཉག་ཐག་ནི། དང་པོ་རི་གཟར་ཁ་ནས་ཆུ་འབབ་འདྲ།
ཞེས་པས། གོང་ལྟར་རྩེ་གཅིག་ཏུ་ཉམས་སུ་བླངས་པས་སྣང་བ་འཕེལ་བའི་ཉམས་
380



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
འཆར་ཏེ། དེ་ཡང་འོད་གསལ་གྱི་སྣང་བ་གྲངས་མེད་པ་ཤར་བ་རྣམས་ཀྱི་ནང་དུ་
ཤེལ་མདོག་རིག་པའི་ཐིག་ལེ་སྲན་མ་ཙམ་དང་། དེ་ལས་ཆེ་བ་དང་། དེ་དག་རྐྱང་
པ་དང་། གཉིས་སྦྲེལ་སུམ་སྦྲེལ། དེ་ལས་མང་པོ་སྦྲེལ་དང་། དེ་ཡང་གྱེན་ལ་སྦྲེལ་
བ། འཕྲད་ལ་སྦྲེལ་བ་ལ་སོགས་དང་། རིག་པའི་སྙིང་པོ་ཐུགས་རྗེའི་ཉག་ཐག་ཅེས་
བྱ་བ། དངུལ་དཀར་གྱི་སྐུད་པ་འམ། དར་དཀར་གྱི་ཉག་ཐག་ལྟ་བུ་ལ། ལུ་གུ་རྒྱུད་
ཀྱི་ཐིག་ལེ་ཕྲེང་བ་བརྒྱུས་པ་ལྟ་བུ། མ་བརྒྱུས་པ་རྐྱང་པ་ཉག་ཐག་གིས་སྦྲེལ་བ།
ཐིག་ལེ་མ་འབྲེལ་པའི་ཉག་ཐག་རྐྱང་པ་ལ་སོགས་དུ་མར་སྣང་ལ། དེ་ཡང་འབྱུང་
བ་ཐམས་ཅད་གནད་དུ་མ་ཆུན་པས་ཁ་དོག་དཀར་ཤས་ཆེ་བའམ། གང་རུང་རེ་
རེ་ལ་རྐྱང་པ་མང་དུ་འཆར། ཐིག་ལེ་དེ་དག་གི་དཀྱིལ་ན་ལྷ་སྐུའི་རྣམ་པ་སྣང་ཙམ་
བརྟགས་ན། གསལ་རྒྱུ་མེད་པའི་འཕྲ་མོ་རེ་རེ་ཡང་གནས་སོ། །གཞན་ཡང་འོད་
དང་འོད་ཟེར་ཐིག་ལེ་དེ་དག་ཀྱང་དར་ཙམ་ཡང་མི་སྡོད་པ་དཔེར་ན་རི་གཟར་
ཁ་ནས་ཆུ་བབ་པའམ། དངུལ་ཆུ་འཐོར་འདྲིལ་ཅི་བཞིན་དུ་གཡོ་འགུལ་འཐོར་
དང་བཅས་པ་སྣང་བའོ། །གཉིས་པ་ནི། དེའི་དུས་སུ་རྩེ་གཅིག་གི་ཉམས་འཆར་
ཏེ། ཤེས་པ་གསལ་ལ་མི་འཕྲོ་བ། དྭངས་སེང་ངེ་བ་ལ་གནས་པའི་ཉམས། སྟོང་
རིག་མ་བུ་འཕྲོད་པའི་སྲབ་ཕྱམ་མེ་བ་དེ། ཐུན་ལ་ཞུགས་དུས་སུ་གསལ་མོ་འོང་
སྟེ་དགའ་བ་ཁྱད་པར་ཅན་སྐྱེ། བཞག་དུས་ཅུང་མི་གསལ་བ་རྐྱེན་ཁ་ལ་རག་ལས་
པའི་དགེ་སྦྱོར་གཅིག་སྐྱེ་བ་དེ་ནི་ཐུན་སྒོམ་ཟད་སར་སྐྱོལ་བ་ཡིན་ཏེ། ཚེས་གསུམ་
བཞིའི་ཟླ་བ་དང་འདྲའོ། །
གཉིས་པ་སྣང་བ་མཆེད་པའི་ཚུལ་གཉིས་ལས། དང་པོ་ཕྱིའི་སྣང་བ་འཆར་
ཚུལ་ནི། སྒྲོན་མ་ལས། ད་ནས་སྣང་བ་མཆེད་པར་འགྱུར།། མཁའ་ལ་ཉི་ཟླ་ལྷག་
བཞིན་མཐོང་།། རིག་པ་འོད་ཀྱི་འཁོར་ལོར་མཐོང་།། ཐིག་ལེ་འོད་ཀྱི་གུར་ཁང་
381



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཐོང་།། ཅེས་དང༌། གཟེར་བུ་ལས། གཉིས་པ་ཆུ་བོ་དལ་དུ་འབེབས་པ་འདྲ།།
ཞེས་པས། ཕྱོགས་ཐམས་ཅད་འོད་གསལ་གྱི་སྣང་བ་འཆར་ཞིང་དེ་དག་གི་ནང་
དུ་ཤེལ་མདོག་རིག་པའི་ཐིག་ལེ་ཡང་ཁ་ཡར་འཆར་ཞིང་
། འབྱུང་བ་ལྔ་ཀ་གནད་
དུ་ཆུན་པས་ཤས་ཆེ་འོད་ལྔའི་གུར་ཁང་ནང་དུ་ཐིག་ལེ་སྟོང་པའི་སྒྲོན་མ་ཡང་མུ་
ཁྱུད་ལྔ་ལྔ་དང་ལྡན་པ་གསལ་ལ་དྭངས་པ་ཉག་ཐག་རྣམས་ཀྱང་དཀར་པོ་ཁ་ཡར་
འཆར་ཞིང་ཤས་ཆེ་ཁ་དོག་སྣ་ཚོགས་ལུ་གུ་རྒྱུད་ཀྱི་ཐིག་ལེའི་ཕྲེང་བ་རྐྱང་པ་ལྟ་བུ་
ང་མུ་ཁྱུད་ལྔ་ལྔ་པ་དང་། དེ་དག་གི་དཀྱིལ་ན་གཟུགས་སྐུའི་རྣམ་པ་འཕྲ་མོའམ་
ཡིག་འབྲུའམ་མཆོད་རྟེན་ལ་སོགས་གང་ཡང་རུང་བའི་གཟུགས་རྣམ་པ་སྣ་ཚོགས་
དང་། དེ་དག་གི་བར་དུ་གཞན་ཡང་འོད་ཟེར་དང་གཟུགས་བརྙན་ལ་སོགས་ཀྱི་
རྣམ་པ་འདི་འཆར་དང་འདི་མི་འཆར་གྱི་ངེས་པ་མེད་ལ། ཤར་བ་དེ་ཡང་སྔར་
བས་དལ་དུ་སོང་ཞིང་ཅུང་ཟད་སྡོད་ཚུགས་པ་དཔེར་ན་རྐྱ་རྐང་གི་ཚུལ་དུ་ཟེར་
དང་ཉག་ཐག་རྣམས་མགྱོགས་བུལ་ཅན་དུ་སྣང་བའོ། །གཉིས་པ་ནང་གི་ཉམས་
མྱོང་སྐྱེ་ཚུལ་ནི། གོང་གི་རྩེ་གཅིག་གི་ཉམས་སྲབ་མོ་དེ་ཉིད་སྤྲོས་བྲལ་གྱི་ཉམས་སུ་
འཆར་ཏེ། རྩེ་ཞིག་གཅིག་ལ་ཕྱི་ནང་ཐམས་ཅད་རང་གྲོལ་དུ་ཁྲོལ་གྱིས་སོང་སྟེ། དེ་
ཡང་གཡོ་མེད་རང་གསལ་ཆེན་པོའི་ངང་ལས་མི་འདའ་བར་རྒྱུ་མཚོ་རླུང་གིས་
མ་བསྐྱོད་པ་ལྟ་བུ་མཚན་མའི་སྤྲོས་པ་ཐམས་ཅད་དང་བྲལ་བ་གཅིག་ཏུ་ལྷག་
གིས་འཆར་ཏེ། དཔེར་ན་ཚེས་ལྔ་དྲུག་གི་ཟླ་བ་དང་འདྲའོ། །སྒོམ་པའི་དུས་སུ་
ཤིན་ཏུ་འཕེལ། མ་སྒོམ་ཡང་སྐབས་སྐབས་སུ་འབྱུང་བའོ། །དེ་ནི་སེམས་དཔའི་
ངང་དུ་སླེབ་པ་ཡིན་ནོ། །
གསུམ་པ་སྣང་བ་རྒྱས་པའི་ཚུལ་ལ་གཉིས་ལས། དང་པོ་ཕྱིའི་སྣང་བ་འཆར་
ཚུལ་ནི། སྒྲོན་མ་ལས། དེ་ནས་སྣང་བ་རྒྱས་པར་འགྱུར། རིགས་ལྔ་རྫོགས་པའི་
382



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དཀྱིལ་འཁོར་མཐོང་། ཞེས་དང་། གཟེར་བུ་ལས། གསུམ་པ་བྱ་ཁྲ་གཟན་ཚུགས་
ལྟ་བུ་འབྱུང་། ཞེས་པས། ནང་ན་མཆོག་གི་འོད་གསལ་ཅུང་ཟད་མངོན་དུ་ཤར་
བ་སྟེ། ད་ལྟའི་མ་དག་པའི་མེ་ཆུ་ས་རླུང་གི་སྣང་བ་རང་རྒྱུད་པ་འདི་འགག་ནས་
དག་པ་སྐུའི་ས་བོན་དང་། ཞིང་ཁམས་ཀྱི་སྣང་བ་འཆར་ཏེ། དེ་ཡང་སྣང་བ་སྟེང་
འོག་ཕྱོགས་མཚམས་མདུན་རྒྱབ་ཐམས་ཅད་འོད་གསལ་གྱི་རང་བཞིན་ལ། དེའི་
ནང་དུ་འོད་ལྔའི་ཐིག་ལེ་སྦ་ཕུབ་ཙམ་དང་། རེ་ལྡེ་ཙམ། ཡུལ་གྲུ་ཙམ། ཆུང་བ་
ཉུང་འབྲུའམ་སྲན་མ་ཙམ་ལ་སོགས་མ་ངེས་པར་འཆར་ཞིང་། དེ་དག་རེ་རེ་ལ་
ཡང་ཐིག་ལེ་ལྔ་ལྔ་གྱེས་པ། དེ་ལ་ཉི་མའི་འོད་ཟེར་གྱི་ཚུལ་དུ་འོད་གྱེན་འགྲེང་རྩིབ་
ཤར་མུ་ཁྱུད་ཅན་ལ་སོགས་དང༌། ཕྱི་རིམ་གཡུང་དྲུང་འཁོར་ལོ་པདྨ་རིན་པོ་ཆེ་
སོགས་ཀྱིས་བསྐོར་བ། དེའི་ཕྱི་རིམ་སྒོ་རྒྱུན་དང་བཅས་པ་ལེགས་པོར་དོད་ཅིང་
ཚང་བ། དཀྱིལ་ན་གཟུགས་སྐུ་རྣམ་པ་དོད་ཙམ་དང་། ཕྱེད་རྫོགས། དབུ་ཙམ་
དོད་པ། གཞན་ཡང་ས་བོན་ཡིག་འབྲུ་དང་འོད་ཟེར་ཉག་ཐག་དང་བཅས་པ་ཆེ་
ཆུང་བསམ་གྱིས་མི་ཁྱབ་པ། མང་ཉུང་སྣང་ཡུལ་གང་བ་འབྱུང་སྟེ། དེ་ལྟར་གྱི་སྣང་བ
དེ་དག་རེས་འགའ་གཡོ་འགུལ་མེད་པར་གནས་ཤིང་། རེས་འགའ་ཅུང་ཟད་འགྲིབ་
པ་དང་བཅས་པ་སྣང་བའོ། །གཉིས་པ་ནང་གི་ཉམས་མྱོང་སྐྱེ་ཚུལ་ནི། གོང་གི་སྤྲོས་
བྲལ་རང་གྲོལ་གནས་ཆ་འཐུག་པོ་དང་བཅས་པ་དེ་ཉིད་ཅི་ལྟར་གཅིག་ལ། རིག་པ་
གཞི་མེད་ཡེ་སྟོང་རྩ་བྲལ་ཆེན་པོར་ཧར་གྱིས་སོང་ནས་ཕྱི་ནང་ཡུལ་ཤེས་འཁོར་འདས་
ཅི་ཤར་བ་ཐམས་ཅད་ཁོའི་ངང་དུ་རོ་གཅིག་པ་འབྱུང་བ་དེ་ལ་དུ་མ་རོ་གཅིག་གི་སྒོམ་
ཞེས་བྱ་སྟེ། ཚེས་བརྒྱད་དགུའི་ཟླ་བ་དང་འདྲའོ། །སངས་རྒྱས་ཀྱི་དགོངས་པ་ལ་ཕྱེད་
སླེབ་ཙམ་ཡིན། ངང་སྒོམ་ཟད་སར་སྐྱོལ་ནས་ཀློང་སྒོམ་གྱི་འགོ་ཚུགས་པ་ཡིན་ནོ། །
བཞི་པ་སྣང་བ་རྫོགས་པའི་འཆར་ཚུལ་ལ་གཉིས། དང་པོ་ཕྱིའི་སྣང་བའི་
383



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཆར་ཚུལ་ལ། སྒྲོན་མ་ལས། དེ་ནས་སྣང་བ་རྫོགས་པར་འགྱུར།། ལྷུན་གྲུབ་ཕྱག་
རྒྱའི་དཀྱིལ་འཁོར་མཐོང་།། སྣང་བ་འོད་ཀྱི་ཞིང་ཁམས་མཐོང་།། ཆོ་འཕྲུལ་གཡོ་
འགུལ་མེད་པར་མཐོང་།། ཞེས་དང་། གཟེར་བུ་ལས། བཞི་པ་རུ་སྦལ་མཁར་
གཞོང་ཚུད་པ་འདྲ། ཞེས་པས། མཆོག་གི་འོད་གསལ་མངོན་དུ་གྱུར་ཏེ་སངས་
རྒྱས་ཀྱི་སྐུ་དང་ཞིང་ཁམས་རང་ལ་ལྷུན་གྲུབ་ཏུ་ཡོད་པ་དེ་ཉིད་གབ་སྦས་མེད་པ་
མངོན་དུ་འཆར་ཏེ། དེ་ཡང་རང་སྣང་དག་པའི་ཞི་རྒྱས་དབང་དྲག་གི་དཀྱིལ་
འཁོར་ཕོ་བྲང་ཆེན་པོ་མ་འདྲེས་པ་སོ་སོར་ན་བཀྲ་ལ་གསལ་བ། རྩིགས་པ་སྒོ་རྒྱུན་
སྣམ་བུ་དང་བཅས་པ། ཁྱུང་གུར་ཁྱུང་མགོ་བྲེ་བུམ་གདུགས་ཏོག་བྱ་རུ་དང་ཆས་
པའི་ནང་ན། ཞི་རྒྱས་ཉི་ཟླ་པདྨ་གཡུང་དྲུང་འཁོར་ལོ་རིན་པོ་ཆེ་ལ་སོགས་སྐྱོན་
མེད་དག་པའི་གདན་ལ། དབང་དྲག་ལ་དྲེགས་པ་ལྷ་ཀླུ་དྲི་ཟ་གཅན་ལྔ་ལ་སོགས་
ཐུལ་བའི་རྟགས་ཀྱི་གདན་ལ། ཕྱི་ནང་རིགས་ལྔ་གཙོ་ལ་འཁོར་གྱིས་བསྐོར་བ།
ཡང་སྤྲུལ་ཕོ་ཉ་ལས་བྱེད་དང་བཅས་པའམ་ཞི་རྒྱས་དབང་དྲག་གི་ལྷ་ཚོགས་བསམ་
གྱིས་མི་ཁྱབ་པ། རང་རང་གི་གདན་ལ་བཞུགས་ཤིང་དེ་དག་ཐམས་ཅད་ཀྱང་རྒྱུན་
དང་ཆ་ལུགས་མཚན་དཔེ་སྐུ་མདོག་ཕྱག་མཚན་ཐམས་ཅད་རྫོགས་པ། ཆེ་ཆུང་
ནི་ཆེ་ཚད་ཆུང་ཚད་ལས་འདས་པ། མང་ཉུང་བསམ་གྱིས་མི་ཁྱབ་པ་འཆར་ལ།
དེ་དག་གི་བར་བར་འོད་ལྔའི་ཐིག་ལེ་ཡས་མར་ཕན་ཚུན་ཐམས་ཅད་ལ་ལྔ་ལྔ་
འཆར་ཏེ། དེའི་དཀྱིལ་ན་རིགས་ལྔ་རྫོགས་པར་བཞུགས་པ་དང་། ཡང་ཐིག་ལེའི་
གཞི་གཅིག་ལ་ཞིང་ཁམས་ཀྱི་ཕྱོགས་བཞི་དབུས་ལྔར་བཅད་པའི་ནང་དུ་རིགས་
ལྔ་བཞུགས་པ་དང་། ཡང་དཀྱིལ་འཁོར་གྱི་ལྷ་ཚོགས་ལོགས་ལ་བཀྲམ་པའམ་ལྷ་
གདན་ལ་བཞུགས་པ་དང་། ལྷ་ཡང་རྫོགས་སྐུ་སྤྲུལ་སྐུ་ལ་སོགས་གོང་ལྟར་དུ་སྣང་
ལ། དག་སྣང་གི་འཆར་ཚུལ་བསམ་གྱིས་མི་ཁྱབ་པ་གཅིག་འབྱུང་ཞིང་། དེའི་དུས་
384



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཀྱི་གཞལ་ཡས་འོད་དང་ཐིག་ལེ་ཟེར་དང་ཉག་ཐག་སྐུ་དང་བཅས་པ་ཐམས་ཅད་
གཡོ་འགུལ་མེད་པར་གནས་པ་འབྱུང་བའོ། །གཉིས་པ་ནང་གི་ཉམས་མྱོང་སྐྱེ་ཚུལ་
ནི། དེའི་དུས་སུ་དུ་མ་རོ་ཅིག་གི་དགེ་སྦྱོར་ཉམས་རྟོགས་ཀྱི་རློམ་པ་ཅུང་ཟད་དང་
བཅས་པ་དེ་ཉིད། ཇེ་ཞིག་ན་སྒོམ་བྱ་སྒོམ་བྱེད་ཀྱི་བློ་རྩོལ་ཐམས་ཅད་གཞི་ཐོག་
ཏུ་ཟད་ནས་སྒོམ་མེད་ཡེང་མེད་ཀྱི་ངང་ལ་རིག་པ་རྒྱུན་ཆགས་སུ་གནས་ཤིང་།
དེ་ལས་མི་འདའ་པར་འབྱུང་བ་སྟེ། མཐར་ཐུག་རྟོགས་པའི་ཀློང་སྒོམ་ཀྱང་རྒྱུད་
ལ་ངེས་པ་ཤར། མངོན་དུ་ལེགས་པར་མ་གྱུར་ཙམ་གྱི་སྐབས་སོ། །
ལྔ་པ་སྣང་བ་མཐར་ཐུག་པའི་ཚུལ་ལ་གཉིས་ལས། དང་པོ་ཕྱིའི་སྣང་བ་འཆར་
ཚུལ་ནི། སྒྲོན་མ་ལས། དེ་ནས་མཐར་ཐུག་སྣང་བ་འཆར།། འོད་ནི་རིག་པའི་རང་
འོད་དེ། སྟོང་པའི་རང་འོད་གཞའ་འོད་ཚུལ། སྒྲ་ནི་རིག་པའི་རང་སྒྲ་སྟེ། སྟོང་
པའི་རང་སྒྲ་བྲག་ཆའི་ཚུལ། ཞེས་དང་། གཟེར་བུ་ལས། ལྔ་པ་འབྱུང་བཞི་ཟད་
པའི་ནམ་མཁའ་འདྲ། ཞེས་པས། གོང་གི་སྣང་བའི་འཆར་ཚུལ་དེ་དག །སྒྲ་འོད་
ཟེར་གསུམ་ལ་སོགས་སྣང་བ་ཐམས་ཅད་མཁའ་ལ་སྤྲིན་དྭངས་པའམ་ཆུ་ལ་ལྷ་བ་
ཐིམ་པ་ལྟར་ཀུན་གཞིའི་ཀློང་དུ་ཐིམ་ནས་རང་ཡལ་དུ་ཡལ། རང་གྲོལ་དུ་གྲོལ།
རང་ཆོད་དུ་ཆོད། རང་ཤར་དུ་ཤར་བས་ཟད་པའི་མཐར་ཐུག་པ་འཁྲུལ་ཚུལ་དང་
གནད་གཅིག་ཏུ་གོ་སྟེ། གཟེར་བུ་ལས། སྣང་བའི་ཡུལ་དང་གྲོལ་མཐའ་འདི་ལ་
ཐུག །ཅེས་དང་ལུང་དྲུག་ལས། བྱེ་མ་སྙེད་ཀྱི་བདེ་གཤེགས་མཐོང་བ་ནི། རྨི་ལམ་
སྦྲང་རྩི་འཐུང་ཀྱིས་སད་པས་ཡུལ་ཕྱོགས་མེད། མི་གནས་མི་མཐོང་སྟོང་པ་ཕྱོགས་
དང་བྲལ། འདི་ཞེས་ཀ་དག་དིག་མའི་རྨི་ལམ་འདྲ། ཞེས་སོ། །གཉིས་པ་ནང་གི་
ཉམས་མྱོང་སྐྱེ་ཚུལ་ནི། སྒོམ་མེད་ཡེངས་མེད་དུ་དྲན་པའི་ཐག་པ་ཅུང་ཙམ་དང་
བཅས་པ་དེ་ཉིད། ངེ་ཞིག་ན་དྲན་པའི་ཐག་པ་
པའི་ཐག་པ་ཆོད། སྒོམ་པའི་རྟོད་ཕུར་ཐོན་
385



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནས་ཅི་བྱས་ཐམས་ཅད་འབད་རྩོལ་གྱི་ཡུལ་ལས་འདས། ཅི་ཤར་ཐམས་ཅད་རང་
རིག་ཡེ་ཤེས་སུ་ཤར། སྒོམ་མ་སྒོམ་ཁྱད་མེད། གཉིད་དུ་སོང་མ་སོང་ཁྱད་མེད།
གཞག་ན་སྡོད། བཏང་ན་འགྲོ། དགོས་དུས་སླེབ། བཟུང་ན་ཟིན་ཏེ་རང་དབང་
རང་གིས་བསྒྱུར། དགྲ་དང་བུ་རུ་མཉམ། གསེར་དང་བོང་བ་རུ་མཉམ། ཡར་
སངས་རྒྱས་ས་ལ་རེ་མི་ཆེ། མར་ངན་སོང་གི་གནས་ལ་དོགས་མི་ཚ་བ་
བ་དེ་ནི་རྟོག་
པའི་ཀློང་སྒོམ་མངོན་དུ་གྱུར། དཔེར་ན་ཚེས་པ་བཅོ་ལྔའི་ཟླ་བ་ལྟར་སྒོམ་པ་མཐར་
ཐུག་པའམ། ཀུན་ཏུ་བཟང་པོའི་རང་སར་ཟིན་པ་ཡིན་ནོ། །དེ་ཡང་དཔེར་ན་རྫུན་
གྱིས་བྲིད་པའི་ཕུག་གཅར་ན་རང་སྐྱོང་ལ་འགྲོ་བ་ལྟར། སྣང་བ་སྒྲ་འོད་ཟེར་གསུམ་
ཕུགས་ལེགས་པར་བཅད་པས། སེམས་ལ་གཏུག་གིས་ཐུག་ནས་ཆོད་པ་དང་།
འབྲས་བུ་རྫོགས་པའི་སངས་རྒྱས་བྱ་བ་བཟང་པོ་གཅིག་ལོག་ཏུ་རེ་བ་དང་། ད་
ལྟའི་ལྷ་དང་གཞལ་ཡས་སུ་གཏན་ལ་ཕབ་པས་རེ་འདོད་ཟློག་པ། དཔེར་ན་ངན་
བྱེད་ལ་ཁྲིམས་བཅད་པས་ཕྱིས་ངན་མི་བྱེད་པ་ལྟར། གཞི་ཐོག་ཏུ་འཁྲུལ་པའི་ཕུགས་
ལེགས་པར་བཅད་པས་ཕྱིན་ཆད་མི་འཁྲུལ་བ་དང་། རིག་པ་ཀ་དག་དྲི་མེད་རྗེན་
པ་ངོ་བོ་ཉིད་ཀྱི་དོན་ལ་རྩལ་རྫོགས། ཤུགས་ཐོན། ལྷག་མ་མ་ལུས་པར་ཐག་ཆོད།
མངོན་དུ་གྱུར་པ་དེའི་ངང་ལས་མ་གཡོས་པ་བོན་སྐུ། དེའི་ངང་ལ་ཟག་བཅས་ཀྱི་
ཕུང་པོ་ཟག་མེད་དུ་གྲོལ་བས་གདུལ་བྱ་ལས་དག་སྣང་ངོར། བདག་ལུས་མཚན་
དཔེ་རྒྱུན་དང་གདན་ཁྲི་ཞིང་ཁམས་བཀོད་སྤྲུལ་གྱིས་བརྒྱན་པའི་གཟུགས་སྐུ་
འཆར་ཞིང་། དེའི་བྱུང་ཁུང་ཁམས་དང་སྐྱེད་མཆེད་རྩ་བ་དང་ཡན་ལག་ཚོགས་
བརྒྱད་སྒོ་ལྔ་ལ་སོགས་ཀྱི་འཆར་ཚུལ་ལ། ཕྱི་ལྟར་རྒྱས་པའི་དཀྱིལ་འཁོར་བརྒྱ་དང་
རྩ་བརྒྱད། ནང་ལྟར་ཞི་བའི་ལྷ་ཚོགས་བཞི་བཅུ་རྩ་ལྔ། གསང་བ་ལྟར་ཁྲོ་བོའི་ལྷ་
ཚོགས་བརྒྱད་ཅུ་གྱ་དྲུག་ལ་སོགས་སུ་ཤར་བ་ནི། རྫོགས་སྐུ་ལས་དེ་དག་གི་འགྲོ་
386



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བ་གང་ལ་གང་འདུལ་དུ་འདྲེན་པའི་ཐབས་ལམ་སྣ་ཚོགས་སུ་སྤྲུལ་ནས་འགྲོ་བའི་
དོན་ལ་ཡེངས་བ་མེད་པར་ངང་ངམ་
ངམ་ཤུགས་ལས་འབྱུང་བ་ནི་སྤྲུལ་སྐུ་སྟེ་སྐུ་གསུམ་
ལས་ཕྱི་དུས་སུ་མི་འདེབས་པའོ། །དེ་ཙམ་ན་ལས་སྒྲིབ་བྱང་བ། ས་ལམ་སྐྱེས་པ
ལ་སོགས་བསྐལ་པ་དུ་མར་འབད་མི་དགོས་པར། དྲང་དོན་རྒྱུ་འབྲས་ཀྱི་རྣམ་
བཞག་ཐམས་ཅད་རྫུན་དུ་བཏང་ནས་ལུས་རྒྱ་འདིའི་སྟེང་དུ་བཙན་ཐབས་སུ་
སངས་རྒྱས་ད་ལྟ་ཉིད་དུ་ཐོབ་པའོ། །དེ་ལྟར་ཡང་སྒྲོན་མ་ལས། སྣང་བའི་རྫུན་
ཕུགས་སེམས་སུ་ཟད། གཟུགས་སྐུའི་དམར་ཐག་སེམས་ལ་ཆོད། འཁྲུལ་པའི་
ཕུགས་ཆོད་འཁྲུལ་མི་སྲིད། སྐུ་གསུམ་ད་ལྟར་མངོན་དུ་གྱུར། རྒྱུ་འབྲས་ལས་དབང་
རྫུན་པོ་ཆེ། འདི་ནི་སངས་རྒྱུས་བཙན་ཐབས་ཡིན། ཞེས་སོ། །འོ་ན་གདམས་པ་
འདིའི་སྣང་བ་ཇི་ཙམ་ན་མཐར་ཕྱིན། ཞེ་ན། གཟེར་བུ་ལས། རྩ་ཡི་འཕར་གྲངས་
བར་མའི་ཚད་བཟུང་བས།། མི་རིང་མི་ཐུང་བར་མ་ཆད་པའི་གྲངས། བརྒྱ་ལ་གཅིག་
བརྩིས་ཁྲི་ཕྲག་བཅོ་བརྒྱད་ཀྱིས།། སྣང་བའི་གོམས་ཚད་མཐར་རུ་ཕྱིན་པར་འགྱུར།
ཞེས་པས་སྐྱེས་བུའི་དབུགས་འབྲིང་ཚད་སྐོར་བརྒྱ་ལ་འོད་གསལ་གྱི་ཐུན་གཅིག་
ཏུ་བྱས་པའི་ཐུན་ཚད་ཁྲི་ཕྲག་བཅོ་བརྒྱད་ལ་དབང་པོ་འབྲིང་གཅིག་གིས་གཞན་
རྐྱེན་གྱིས་བར་མ་ཆོད་པར་ཉམས་སུ་བླང་ན། མཐར་ཐུག་པའི་སྣང་བ་ཚུན་ཆད་
རྫོགས་པར་འཆར་བ་ཞེས་པར་གོ་བའོ།། ཞེས་རྫོགས་པ་ཆེན་པོ་མཚན་སྣང་ཨར་གཏད་ཀྱི་གདམས་
པ་འོད་གསལ་འཁོར་ཡུག་ཅེས་བྱ་བ་འདི་ནི་ཤར་རྫ་པ་བཀྲ་ཤིས་རྒྱལ་མཚན་ལ་སྐལ་བ་དང་ལྡན་པའི་བུ་སློབ་ཁོདཔོ་པདྨ་
བློ་གྲོས་དང་ཚུལ་ཁྲིམས་མཆོག་རྒྱལ། སྐྱང་འཕགས་ཉི་མ་རྒྱལ་མཚན་སོགས་ཀྱིས་བསྐུལ་བ་ལ་རྟེན་ནས་ས་མཐའི་
དབེན་གནས་རི་ཁྲོད་རྣམས་སུ་བྲིས་པས་འགྲོ་རྣམས་ཚེ་གཅིག་འཇའ་ལུས་འོད་སྐུར་བརྙེས་པའི་རྒྱུར་འགྱུར་བར་གྱུར་
ཅིག །གདམས་པ་འདི་ལ་བསྡུ་བསླད་བསྒྱུར་གསུམ་བྱེད་པ་བྱུང་ན་བསྟན་སྲུང་བྲག་བཙན་དམར་པོས་བཀའ་ཡི་ཆོད་
པ་དྲག་ཏུ་དབབ་ལ་སྙིང་ཁྲག་དྲོན་མོ་ཞལ་དུ་བཞེས་ཤིགས་ས་མ་ཡ༔ རྒྱུ ༔ རྒྱ༔ དགེའོ། །
387



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྫོགས་པ་ཆེན་པོ་སྐུ་གསུམ་རང་ཤར་ལས།
སྤྱོད་པའི་མན་ངག་ཡེ་ཤེས་
རང་འབར་བཞུགས་སོ།།
༄༅།། བླ་མ་དམ་པ་རྣམས་ལ་ཕྱག་འཚལ་ལོ། །གཉིས་པ་རྐྱེན་ལམ་དུ་སློང་བ་
རྩལ་སྦྱོང་སྤྱོད་པའི་ཁྲིད་ལ་གསུམ། ཉིན་པར་རྩལ་སྦྱོང་བ། མཚན་མོར་རྩལ་
སྦྱོང་བ། འཆི་ཁར་རྩལ་སྦྱོང་བའོ། །
དང་པོ་ལ་གཉིས། རྩལ་སྦྱོང་བ་དངོས། སྒྱུ་མ་སྦྱོང་བའོ། །དང་པོ་ལ། ངོ་བོ་
རང་བྱུང་གི་རྩ་འགག་མེད། ངེས་ཚིག་སྐྱེ་མེད་ཀྱི་རིག་རྩལ་འགག་མེད་དུ་འཆར་
བ་ཉིད་འཛིན་མེད་དུ་སྤྱོད་པའོ། །དཔེ་གྱད་ཕྲུགས་རྩལ་གྱི་རྒྱུ་ཡོད་ཀྱང་མ་སྦྱང་
ན་སྣ་བསྒྱུར་མི་ཤེས་ལ། སྦྱངས་པས་འཕྲུལ་ཕྱོགས་མེད་དུ་འབྱོངས་ཏེ་དགྲོ་ཐུལ་
བ་བཞིན། རང་བྱུང་གི་ཡེ་ཤེས་ལ་སྟོབས་ཡེ་ནས་རྫོགས་ཀྱང་སྣ་ཚོགས་འཛིན་གྲོལ་
དུ་རྩལ་མ་སྦྱངས་ན་དྲན་རྟོག་ལམ་དུ་བསླངས་མི་ནུས་ལ། རྩལ་སྦྱངས་པས་གང་
ཤར་ལམ་དུ་ལོངས་ཏེ། ལྟ་བ་ཡན་ཐུབ། སྒོམ་པ་ཡེངས་ཐུབ། སྤྱོད་པ་རྐྱེན་ཐུབ་
པ་འགྱུར་རོ། །དེ་ལྟར་ཡང་བླ་ཆེན་གྱིས། རགས་པ་ཐང་སྲས་སྒྲོན་མ་ནས་རྩོལ་
སྦྱོང་། འབྲིང་པོ་དབང་པོ་སྒོ་ལྔ་ནས་རྩལ་སྦྱོང་ ཕྲ་བ་པ་སྤུའི་བུ་ག་ནས་རྩལ་སྦྱོང་
བའོ། །ཞེས་དང་། གབ་པ་ལས། ཉམས་ང་མེད་པར་རྩལ་སྦྱོང་ལ། རེ་དོགས་མེད་
པར་རྩེ་མོར་བྱ། ཅེས་པས། རྩལ་སྦྱོང་བ་དངོས་ལ་གཉིས། རྩ་བ་ལས་ལ་གཟུད་
པ། རྐྱེན་སྣང་ལམ་དུ་བསླང་བའོ། །
དང་པོ་ནི། རུ་ཤན་ཞག་གསུམ། དེ་ནས་རྣལ་དབབ་ཞག་གསུམ། དེ་ནས་
388



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
སོར་གཞུག་ཞག་གསུམ་གྱིས་ཤེས་པ་དྭངས་སྙིགས་ཕྱེད་ནས་རང་མལ་དུ་གནས་
པ་དེ་ཉིད་རྩལ་ཕྱོགས་མེད་དུ་སྦྱོང་སྟེ། དེ་ཡང་ལུས་གནད་ཆ་ལུགས་ལྔ་ལྡན་བྱ།
ངག་གནད་རླུང་ཁ་སྦྱོར་དུ་དགང་ལ། རིག་པ་ལ་ངར་བསྐྱེད་དེ་ཕྲུ་བ་བ་སྤུའི་བུ་
གའམ་ཏིལ་འབྲུ་ཙམ་ལ་ཤེས་པ་དྲིལ་རླུང་ཁུག་གསུམ་མམ་དགུའི་བར་དུ་བསྒྲིམ་
པའི་མཐར་ཕཊ ༔ བརྗོད་ལ། གནས་ལུགས་ངང་དྭངས་ཀྱི་ཤེས་པ་ས་ལེ་བསྐྱང་།
དེ་ལྟར་ཡང་ཡང་བསྐྱར་ཏེ་སྦྱངས་བས་ཕྲ་བ་ལས་སུ་རུང་བ་དང་། རིག་པ་ནམ་
མཁའི་མཐའ་མཉམ་དུ་རྒྱ་བསྐྱེད་ལ་ཀློང་ཆེན་བོན་ཉིད་ཀྱི་དབྱིངས་ལས་མི་གཡོ་
བ་ལྷན་གྱིས་བཞག །དེ་ལྟར་སྦྱངས་པས་རྒྱ་འབྱམས་ལས་སུ་རུང་ནས་རིམ་བཞིན་
ཀུན་བསྐྱེད་ས་གཞི་ལྟ་བུ། ཀུན་ཁྱབ་ནམ་མཁའ་ལྟ་བུ། གཡོ་མེད་རྒྱ་མཚོ་ལྟ་བུ།
རང་གསལ་ཉི་མ་ལྟ་བུ། རྒྱུན་མེད་ཆུ་བོ་ལྟ་བུ། བརྟན་པ་རི་བོ་ལྟ་བུ། མྱུར་བ་གློག་
ལྟ་བུ། འབྱུང་བཞི་གང་ལའང་ཐལ་བྱུང་དུ་འགྲོ་བ་རྫུ་འཕྲུལ་གྱི་ཐོག་ལྟ་བུའི་རྩལ་
སྦྱང་པས། སེམས་གར་གཏད་དུ་སྡོད་པ། ཡུན་ཅི་གཏད་དུ་འགོར་བ། གཏོང་
ན་འགྲོ་བ། བཞག་ན་འདུག་པ། བཟུང་ན་ཟིན་པ། ཁ་ལ་ཉན་པ་འགྱུར་རོ། །སྐབས་
སུ་རྣལ་དབབ་ལ་བསླབ་བོ།།
གཉིས་པ་རྐྱེན་སྣང་ལམ་དུ་བསླང་བ་ལ་བཞི། སྒོ་གསུམ་ལམ་དུ་བསླང་བ།
ཚོགས་དྲུག་ལམ་ལ་བསླང་བ། རྟོག་ཚོགས་ལམ་དུ་བསླང་བ། སྣ་ཚོགས་ལམ་དུ་
བསླང་བའོ། །དང་པོ་ནི། གཟེར་བུ་ལས། ཤར་བ་གསུམ་གྱིས་རིག་པའི་རྩལ་སྦྱོང་
བ། ཞེས་པས། ལུས་ཀྱི་བྱ་བྱེད། ངག་གི་སྨྲ་བརྗོད། ཡིད་ཀྱི་དྲན་རྟོག་ལམ་དུ་
བསླང་བ་གསུམ་ལས། དང་པོ་ནི། སྔར་ལྟར་རིག་པ་རང་དབང་གྱུར་ཅིང་རང་
ཐོག་ཏུ་གནས་པའི་སྟེང་ནས། དག་པའི་ཕྱག་བསྐོར་འཁྲུལ་འཁོར། མ་དག་པའི་
བརྡུང་བརྡེགས་འཁྲོ་འཚིག །ལུང་མ་བསྟན་མཆོང་རྒྱུག་ཉལ་འདུག་ལ་སོགས་ལུས་
389



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱི་བྱ་བྱེད་ཐམས་ཅད་རབ་ལྟ་ཐོག་ནས་མ་བཀག་པར་རྒྱ་ཡན། འབྲིང་སྒོམ་ཐོག་
ནས་འཛིན་མེད་རང་གྲོལ། ཐ་མར་དྲན་ཐོག་ནས་ཆོ་འཕྲུལ་རྗེས་མེད་དུ་རྩལ་སྦྱོང་
བ་སྟེ། དེ་ཡང་རིག་པའི་ཡེ་ཤེས་གསལ་དྭངས་ཕྱེད་པ། བྱེད་པ་སྙམ་རྟོག་སྐད་ཙམ་
ཡང་མེད་པའི་ངང་ནས་ཤུགས་འབྱུང་དུ་སྤྱད་པའོ། །དེ་ལྟར་ཡང་གཟེར་བུའི་རྩ་
འགྲེལ་ལས། ལུས་ཀྱི་བྱ་བ་སྣ་ཚོགས་བྱར་མེད་ཀྱི་རྩལ་དུ་ཤར་བ། ཅེས་སོ། །གཉིས་
པ་ནི། དག་པའི་བཟླས་བརྗོད་ཀློག་འདོན། མ་དག་པའི་ཚིག་རྩུབ་རྫུན་ཕྲ་ལུང་
མ་བསྟན་གླུ་དབྱངས་འཁྱལ་ཚིག་སོགས་ངག་གི་བརྗོད་ཚོགས་ཐམས་ཅད་ཀྱང་
ཉམས་ལེན་དང་བསྲེ་ཞིང་འགག་མེད་ཤུགས་འབྱུང་དུ་སྨྲ་བ་དང་། ཐ་ནའང་དྲན་
པའི་རྩིས་བཟུང་ལ་རང་བྱུང་རིག་པ་རྗེན་པ་གསལ་བའི་ངང་ནས་མ་བཀག་པར་སྤྱད་
ཅིང་རྩལ་སྦྱོང་བའོ། །སྔ་མ་ལས། ངག་གི་བརྗོད་པ་སྣ་ཚོགས་བརྗོད་མེད་ཀྱི་རྩལ་
དུ་ཤར་བ། ཅེས་སོ། །གསུམ་པ་ནི། དག་པའི་བསྐྱེད་རིམ་འཕྲོ་འདུ། མ་དག་པའི་
དུག་ལྔ་གཡོ་སྒྱུ། ལུང་མ་བསྟན་སྔ་བསམ་ཕྱི་མནོ་ཐམས་ཅད་རང་རི
མས་ཅད་རང་རིག་ཡེ་ཤེས་རྗེན་
པའི་ངང་ནས་གོང་ལྟར་རྩལ་སྦྱོང་བའོ། །དེ་ལྟར་ཡང་སྔ་མ་ལས། ཡིད་ཀྱི་དྲན་
རྟོག་སྣ་ཚོགས་རྟོག་མེད་ཀྱི་རྩལ་དུ་ཤར་བ། ཅེས་དང་། གཟེར་བུ་ལས། ཕྱི་ནང་
མེད་པར་ཁྱབ་བརྡལ། སྣང་ཚད་སྐུའི་རོལ་པ། གྲགས་ཚད་གསུང་གི་རོལ་པ།
དྲན་ཚད་ཐུགས་ཀྱི་རོལ་པ། བྱུང་ཚད་ཡོན་ཏན་གྱི་རོལ་པ། བྱས་ཚད་ཕྲིན་ལ་
ཀྱི་རོལ་པ། ཞེས་གསུངས་པས། དོན་ལ་སྒོ་གསུམ་གྱི་བྱ་བ་ཐམས་ཅད་བྱེད་པ་མི་
དམིགས་པ་ཤེས་རབ་སྟོང་པའི་ངང་ནས་བྱ་བ་མི་བཀག་པར་སྣ་ཚོགས་ཐབས་ཀྱི་
རང་བཞིན་དུ་འཆར་བ་གཅིག་དགོས་སོ། །དེ་ལྟར་ཡང་གསལ་བྱེད་ལས། འགྲོ་
འདུག་ཇ་འཐུང་ཁ་སྦུབ་འཕྲང་། མཉམ་རྗེས་རྨི་ལམ་བར་དོ་རུ། རྒྱུན་དུ་འབྲལ་
མེད་མ་ཤེས་ན། ཆུ་ཕྲན་ཐན་པས་སྐེམ་པར་འདྲ། ལྟ་སྒོམ་གཉིས་ཀྱི་རྐྱེན་མི་ཐུབ།
390



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཅེས་པས། བརྟུལ་ཤུགས་ཀྱི་སྤྱོད་པས་སྒོ་གསུམ་གྱི་བྱ་བ་ཐམས་ཅད་ཆེད་དུ་སྤྱད་
ལ། ལས་དང་པོ་དགེ་སྦྱོར་དང་ལེགས་པར་བསྲེ། བར་དུ་འདྲིས་པ་ཙམ་གྱིས་མི་
ཆོག་སྟེ་ཁོས་དགེ་སྦྱོར་ལ་མི་གནོད་པ་ཞིག་དགོས། ཐ་མར་མི་གནོད་པ་ཙམ་གྱིས་
མི་ཆོག་སྟེ། དེ་དག་དགེ་སྦྱོར་གྱི་གྲོགས་སུ་འཆར་བ་གཅིག་དགོས་སོ། །
གཉིས་པ་ཚོགས་དྲུག་ལམ་དུ་བསླང་བ་ལ་དྲུག །དང་པོ་གཟུགས་མཐོང་
དུ་བསླང་བ་ནི། མིག་ཤེས་ཀྱི་ཡུལ་དུ་གཟུགས་མཛེས་མི་མཛེས་གང་ཤར་ཡང་།
དེའི་རྗེས་སུ་མི་འབྲང་བར་གཟུགས་སྣང་ཡེ་གྲོལ་ཆེན་པོར་ལ་བཟླ་སྟེ། དེ་ཡང་ཉམས་
ལེན་ལ་གོམས་པ་ཆུང་བ་དག་གིས་གཟུང་འཛིན་གྱི་རྟོག་པ་གཡོས་ཙམ་གྱིས་རང་
ཤར་རང་གྲོལ་མཚོ་ཐོག་ཏུ་ཁ་བ་བབ་པ་ལྟ་བུ་སྐད་ཅིག་དང་པོར་ཡེ་གྲོལ་དུ་ཐག་
བཅད། འབྲིང་ཅེར་ལྟར་ཅེར་གྲོལ་སྔར་འདྲིས་ཀྱི་མི་དང་འཕྲད་པ་ལྟ་བུ་རིག་པའི་
གསལ་ཆ་འགག་མེད་དུ་འཆར་བ་ཤེས་པར་བྱ། ཐ་མ་གཉེན་པོ་དྲན་ཐག་ལྕགས་
སྦུབ་ནས་ཆུ་འདྲེན་པ་ལྟ་བུས་གཟུགས་སྣང་གང་ཤར་རང་ཁར་མི་སྤྱད་པར་གང་
ཤར་འཛིན་བྲལ་བདེན་མེད་སྒྱུ་མའི་རྣམ་རོལ་དུ་རྩལ་སྦྱོང་བའོ། །དེ་ལྟར་ཡང་བླ་
ཆེན་གྱིས། དབང་པོ་ཡུལ་ལྔའི་རྗེས་སུ་མི་འཕྲེང་བ། འབྲེང་ཡང་རྣམ་པར་མི་ཕྱེ་
བ། ཕྱེས་ཀྱང་བདག་ཏུ་མི་བཟུང་བ། བཟུང་ཡང་བག་ཆགས་སུ་མི་ཞེན་པ། ཞེས་
གསུངས་སོ། །གཉིས་པ་སྒྲ་གྲགས་ལམ་དུ་སློང་བ་ནི། རྣ་ཤེས་ཀྱི་ཡུལ་དུ་སྒྲ་སྙན་
པ་ལ་སོགས་གང་ཐོས་ཀྱང་། དེའི་རྗེས་སུ་མི་འབྲང་བར་གོང་ལྟར། རབ་ཡེ་སྟོང་
རྩ་བྲལ་དམིགས་མེད་དུ་ལ་བཟླ། འབྲིང་རྟོག་འཛིན་གྱི་ཤེས་པ་བྲིང་ངེ་བའི་མཚངས་
བཙལ། ཐ་མར་དྲན་ཤེས་བཟུང་ལ་ཉམས་ལེན་གྱི་དམིགས་མ་ཤོར་བར་རྩལ་སྦྱོང་
བའོ། །གསུམ་པ་དྲི་ཚོར་ལམ་དུ་བསླང་བ་ནི། སྣ་ཤེས་ཀྱི་ཡུལ་དུ་དྲི་ཞིམ་པ་མི་ཞིམ་
པ་ལ་སོགས་གང་བྱུང་ཡང་། དེ་ཉིད་ལ་ཆགས་སྡང་དང་སྤང་བླང་མི་བྱེད་པར་
39?



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རབ་ལྟ་ཐོག་ནས་ཡེ་གྲོལ། འབྲིང་སྒོམ་ཐོག་ནས་ཅེར་གྲོལ། ཐ་མར་རྗེས་ཤེས་ཀྱི་
སྟེང་ནས་ཕྱིས་མི་འཁྲུལ་བའི་གོ་བགོ་ཞིང་ཉམས་ལེན་དང་འདྲེས་སུ་བཅུག་གོ །བཞི་
པ་རོ་མྱོང་ལམ་དུ་བསླང་བ་ནི། ལྕེའི་ཡུལ་དུ་རོའི་རྣམ་པ་ཁ་བ་མངར་བ་སྐྱུར་བ་
ལ་སོགས་གང་མྱོང་ཡང་ཡེ་སྟོང་རྩ་བྲལ་ཆེན་པོར་ཐག་རྦད་རྦད་བཅད་ཅིང་། གོམས་
པའི་མཐུ་ཆུང་བ་དག་གིས་ཀྱང་རོ་མྱོང་ཤེས་པའི་རྩ་བ་བཅད་དེ་ཉམས་ལེན་གྱི་
གདེང་བསྐྱེད་དོ། །ལྔ་པ་རེག་བྱ་ལམ་དུ་བསླང་བ་ནི། ལུས་ཀྱི་ཡུལ་དུ་རེག་བྱ་
འཇམ་རྩུབ་དྲོ་གྲང་ལྕི་ཡང་གང་བྱུང་ཡང་སྔར་ལྟར་རབ་འབྲིང་ཐ་མའི་ཉམས་ལེན་
གསུམ་གྱིས་མྱོང་སྟོང་འཛིན་མེད་རང་གྲོལ་དུ་རྩལ་སྦྱོང་པའོ། །དྲུག་པ་ནི་རྟོག་
ཚོགས་ལམ་སློང་དང་དོན་གཅིག་གོ །དེ་ལྟར་སྣང་ཡུལ་མ་འགག་ལ་ཡུལ་གྱི་འཛིན་
རྟོག་ཞི། གཤིས་ལུགས་སྟོང་པའི་རང་མདངས་གདོད་ནས་སྤང་བླང་དགག་སྒྲུབ་
དང་བྲལ་བ་ཐམས་ཅད་མཉམ་པ་ཉིད་དུ་ཐག་བཅད་དེ། འཁོར་འདས་ལམ་
གསུམ་གྱིས་བསྡུས་པའི་བོན་ཐམས་ཅད་ཡེ་ནས་རང་གི་ངོ་བོས་མ་གྲོལ་བ་གང་ཡང་
མེད་པས་ཡེ་སྟོང་རྩ་བྲལ་དུ་གནས་པའོ། །དེ་ལྟར་ཡང་སྒྲོན་མ་ལས། རང་རིག་
ཡེ་ཤེས་ལས་རྩལ་དྲུག་ཡུལ་དྲུག་ཏུ་ཤར་ནས། བྱ་བྱེད་སྣ་ཚོགས་སུ་བྱེད་པ་འདི་
ནི་སྤྲུལ་སྐུ་རང་ལ་ཤར་བ་ཡིན། ཞེས་གསུངས། ཐ་ནའང་གཟུགས་ལ་སོགས་ཡུལ་
གཞན་ལ་འཛིན་པ་ཞུགས་དུས་འཛིན་མཁན་གྱི་ཤེས་པ་ཆེད་དུ་ངོས་བཟུང་སྟེ།
རང་རིག་ཡེ་ཤེས་རྗེན་པ་གསལ་བའི་ངང་ནས་ཡུལ་སྣང་མ་འགག་ལ་རྟོག་དཔྱོད་
ཀྱི་རྩོལ་བ་མི་བྱ་ཞིང་ཉམས་ལེན་དང་ཤུགས་ཀྱིས་འདྲེས་སུ་བཅུག་སྟེ། དེ་ཡང་
འདྲེས་པ་ཙམ་གྱིས་མི་ཆོག་དེ་དག་གྲོགས་སུ་འཆར་བ། ཤར་བ་ཙམ་གྱི་མི་ཆོག་
གཉིས་མེད་རོ་མཉམ་པ་ཞིག་དགོས་སོ། །
གསུམ་པ་རྟོག་ཚོགས་ལམ་དུ་བསླང་བ་ལ། གང་ཟག་གི་རྒྱུད་ལ་ཞག་རེ་ལའང་
392



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རྟོག་པ་ཉི་ཁྲི་ཆིག་སྟོང་རྒྱུ་བ་གསུངས་ཀྱང་། ལམ་དུ་བསླང་ཚུལ་གཅིག་ལས་མེད་
པས། དེས་ན་ཏོལ་སྐྱེས་ཀྱི་དྲན་པ་ཕྲ་རགས་སྦོམ་གསུམ་བཟང་ངན་གང་འདྲ་སྐྱེས་
ཀྱང་། ཆེད་དུ་ཡང་མི་སྤང་། རྩོལ་བས་ཀྱང་མི་སྒྲུབ། དེའི་དབང་དུའང་མི་གཏོང་
སྟེ། རབ་ལྟ་ཐོག་ནས་ཟིལ་གནོན་མཚོ་ལ་ཁ་བ་བབ་པ་ལྟ་བུའམ། འབྲིང་སྒོམ་ཐོག་
ནས་འབུར་འཇོམ་བ་མོ་ལ་ཉི་མ་ཕོག་པ་ལྟ་བུའམ། ཐ་མར་དྲན་འཛིན་གྱི་སྟེང་
ནས་རྗེས་སྙོགས་སྐྱེས་བུ་ཞེ་སྡང་ཅན་ལ་གྲོས་ཐེབས་པ་ལྟ་བུས་ཉོན་མོངས་རང་ཁར་
མི་སྤྱད་པར་ཉམས་སུ་བླང་ཞིང་། ཡང་ཐས་ཀྱང་ཡུལ་ཡིད་དུ་མི་འོང་བ་ལ་དམིགས་
པའི་ཁོང་འཁྲོ་སྐྱེས་པའི་ཚེ། དེ་ཅར་གྱིས་ངོས་བཟུང་ནས་ངོ་བོ་ལ་བལྟ། ཁུང་གཅར།
རྩ་བ་བཅད་པས། ཁང་སྟོང་ནས་རྐུན་མ་བྲོས་པ་ལྟར་གར་སོང་ཆ་མེད། བཙལ་
བས་མ་རྙེད། བལྟས་པས་མ་མཐོང་། ཞེ་སྡང་གི་ངོ་བོ་གཞི་རྩ་མེད་པར་ཧར་གྱིས་
གྲོལ། སངས་ཀྱིས་ཡལ། དང་པོ་མ་བྱུང་། ད་ལྟར་མི་གནས། གར་མ་སོང་བ།
ངང་དེར་རང་ཞི་རང་ཡལ་དུ་ཐག་ཆོད་པར་བྱས་ལ། གཞན་ཡིད་དུ་འོང་བ་ལ་
འདོད་ཆགས། རང་བས་མཐོ་བ་ལ་ཕྲག་དོག །དམའ་བ་ལ་ང་རྒྱལ་ལ་སོགས་དྲན་
རྟོག་གང་སྐྱེས་ཐམས་ཅད་གོང་ལྟར་རྩ་བ་བཅད་ཅིང་ཉམས་ལེན་གྱི་གསལ་མདངས་
ཐོན་པར་བྱའོ། །དེ་ལྟར་ཡང་གཟེར་བུ་ལས། རང་བྱུང་ཡེ་ཤེས་གཞི། ཉོན་མོངས་
དུག་ལྔ་རྩེལ། རྗེས་སུ་འབྲེང་ན་འཁྲུལ་ལུགས། སྐྱོན་དུ་ལྟ་ན་གོལ་ས། རང་སར་
གློད་པ་ཐབས། ཀློང་དུ་གྲོལ་བ་ལམ། གཉིས་སུ་མེད་པ་རྟོགས་པ། མངོན་དུ་
གྱུར་པ་འབྲས་བུའོ། །ཞེས་གསུངས་སོ། །
བཞི་པ་སྣ་ཚོགས་ལམ་དུ་བསླང་བ་ལ་གསུམ། རང་བཞིན་ཀུན་དགའི་སྤྱོད་
པ། གསང་བ་བརྟུལ་ཤུགས་ཀྱི་སྤྱོད་པ། ཕྱོགས་ལས་རྣམ་པར་རྒྱལ་བའི་སྤྱོད་
པའོ། །དང་པོ་ནི། སྒྲོན་མེ་འཕྲ་བུ་ལ་རླུང་སོགས་རྐྱེན་ངན་གྱིས་གནོད་པ་ལྟར།
393



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དབང་པོ་ཐ་མའམ་ལྟ་བའི་གདེང་མ་ཐོབ་པར་གསང་བའི་སྤྱོད་པ་ལ་འཇུག་ཀྱང་
མི་ཕན་པའི་ཚུལ། ཡང་རྩེ་ལས། ལྟ་བ་མེད་པའི་སྤྱོད་རྐྱང་ནི། རྒྱལ་མེད་རྒྱ་མཚོར་
མཆོང་བ་འདྲ། ཞེས་དང་། རྒྱུད་ལས་ཀྱང་། རང་རྒྱུད་མ་གྲོལ་སྤྱོད་པ་ཐོ་ཆོ་ཆེ།།
འདྲེ་སྐྱོན་འཁྲུལ་པ་རི་ལ་ཤོར་བ་འདྲ། བདེན་དོན་བྱུང་ཡང་ཚད་མར་འཛིན་རྒྱུ་
མེད།། ཅེས་གསུངས། དེའི་ཕྱིར་ན་ལས་དང་པོར་གྱུར་པའི་སྐྱེས་བུ་དེས་སྤྱོད་ལམ་
ཐམས་ཅད་གོང་ལྟར་ཉམས་ལེན་གྱི་རྩིས་ཟིན་པར་བྱེད་ཅིང་
། དེའི་དུས་སུ་འགལ་
རྐྱེན་མི་མཐུན་པ་ཐམས་ཅད་སྤོང་། མཐུན་རྐྱེན་གྲོགས་སུ་འགྲོ་བ་ཐམས་ཅད་
བརྟེན། ཐབས་ཕར་ཕྱིན་ལ་སོགས་སེམས་དཔའི་སྤྱོད་ཚུལ་ཐམས་ཅད་དང་དུ་
བླང་སྟེ། དྲང་དོན་མུན་སེལ་ལས། སྣང་བ་གནོད་པའི་དུས་ན་ཕན་པའི་གྲོགས་
བརྟེན། ཞེས་དང་། གསུང་རབ་ལས། སེམས་སྤྱོད་ཚུལ་ཟབ་མོ་ལ་རབ་ཏུ་སྤྱོད་
པར་བྱའོ། །ཞེས་གསུངས། དེ་ལྟར་ཕྱི་ནང་གསང་བའི་བསྲུང་བྱ་བསྲུང་། བསླབ་
བྱ་བསླབ་སྟེ་ནང་དུ་རང་སེམས་ལ་ཉམས་ལེན་ནན་ཏན་བསྐྱེད་ཅིང་བ་
བསྒོམས་
པས་སྒོམ་པ་ཤེས་རྒྱུད་ལ་གོམས་ཤིང་འདྲིས་པའི་དུས་ན་སྤྱོད་པ་ངང་གིས་ཅི་སྤྱད་
བོན་ཉིད་དུ་འགྲོ་བའོ། །
གཉིས་པ་གསང་བ་བརྟུལ་ཤུགས་ཀྱི་སྤྱོད་པ་ནི། དེ་ལྟར་ཁྲེགས་ཆོད་དུ་ལྟ་བའི་
གདེང་བཅའ། ཐོད་རྒལ་དུ་སྒོམ་པའི་རྩལ་འདོན། འདིའི་སྐབས་སུ་དེ་ཉིད་སྤྱོད་
ལམ་དང་འདྲིས་སུ་བཅུག་པས་ལྟ་བའི་གདེང་ཐོབ་པའི་ཚུལ། རྒྱུད་ལས། ལྟ་བ་
གདིང་དང་ལྡན་ན་ཁྱུང་ཆེན་འདྲ།། ངམ་གྲོག་ཤ་ཤོ་ཉམས་ང་མེད་པ་བཞིན།། དུས་
རྣམས་རྟག་ཏུ་ལྟ་བའི་ངང་གནས་པ། ཞེས་དཔེར་ན་ཁྱུང་གནམ་འཕངས་གཅོད་
པའི་དུས་སུ་ངམ་གྲོག་ཤ་ཤོ་གྱེན་ཐུར་གང་ལའང་ཉམས་ང་མེད་པ་བཞིན། གདམས་
པ་འདི་ཉམས་སུ་ལེན་པའི་གཤེན་པོ་དེ་ཡང་དུས་རྟག་ཏུ་ལྟ་བའི་ངང་ལ་གནས་
394



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
པས། རང་ལ་སྡང་བའི་དགྲ་བྱུང་བའི་དུས་སུ་ལྟ་བ་གདེངས་དང་ལྡན་པ་མཁར་
བཙན་གྱི་གྱད་པ་ལྟ་བུ། གནོད་པའི་བགེགས་བྱུང་བའི་དུས་སུ་ཐོག་འགེལ་དུ་བྱ་
བ་བསྐལ་པའི་མེ་ལྟ་བུ། ན་ཚ་དང་སྡུག་བསྔལ་བྱུང་བའི་དུས་སུ་ཟུག་རྔུ་དང་སྡུག་
བསྔལ་ནོན་པ་བདུད་རྩིའི་སྨན་ལྟ་བུ། འདོད་ཡོན་གྱི་བསླུ་བྲིད་བྱུང་བའི་དུས་སུ་
ཞེན་པ་བཟློག་པ་སྐྱུགས་ནད་ཅན་ལ་ཟས་སྟོན་པ་ལྟ་བུ། ཉོན་མོངས་ཀྱི་ཚད་མདའ་
བྱུང་བའི་དུས་སུ་ལྟ་བའི་གནས་ལུགས་ཀྱི་ངོ་ལོན་པ་བཙན་པོའི་གོ་ཆ་ལྟ་བུ། འཆི་
བའི་དུས་བྱུང་དུས་ལྟ་བའི་གདེང་གིས་བྲོད་པ་སྐྱེ་བ་མ་པང་དུ་བུ་རྒྱུག་པ་ལྟ་བུའི་
གདེང་ཆེན་ཐོབ་པའོ། །དེ་ལྟ་བུའི་ལྟ་བ་རྒྱུད་ལ་བརྟན་པ་ཐོབ་པས་གཅིག་ཤེས་
ཀུན་ལ་མཁས་པ་བྱ་བ་ཡིན་ཏེ། དེ་ཡང་ཡེ་ཤེས་ཀྱི་དཔུང་གཅིག་གིས་ཉོན་མོངས་
པའི་མགོ་ནོན་པས་སྣང་བ་བདེ་ཆེན་དུ་ཤར། རྟོགས་པའི་མེས་བག་ཆགས་ཀྱི་སྒྲིབ་
པ་བསྲེགས་པས་སྡུག་བསྔལ་རང་སར་དག །བྱང་ཆུབ་ཀྱི་ཆུ་རྒྱུན་བྱུགས་པས་
སེམས་ཅན་ལ་ཕན་པ་སྣ་ཚོགས་འབྱུང་། སྣང་བ་ལ་ཞེན་པ་ལོག་པས་འདུ་འཛིའི་
དགྲ་དཔུང་མི་སྡུད། ཉམས་ཀྱི་ཆུ་བོ་བྲུགས་པས་གང་བྱུང་ཐེག་ཆེན་དུ་སྟོན། ལས་
ཀྱི་རྩོལ་བ་རང་བཞིན་གྱིས་བྲལ་བས་འདོད་བྱའི་བྱེའུ་ཆུང་རྙི་ལས་གྲོལ། གཟུང་
འཛིན་གྱི་ཕུ་ཐག་ཆོད་པས་འཁོར་བ་ལ་ཞེན་པ་ངང་གིས་ལོག །བདེ་ཆེན་གྱི་སྐམ་
སར་སླེབ་པས་ཉོན་མོངས་ཀྱི་འདམ་རྫབ་ཏུ་མི་འཆིང་། རང་གྲོལ་གྱི་ལྟ་བ་ལྷུན་
གྱིས་གྲུབ་པས་ཞེ་འདོད་ཀྱི་གྲོང་ཁྱེར་མི་འགྲིམས། འབད་མེད་ཀྱི་བྱ་བ་ངང་གིས་
འགྲུབ་པས་རྩོལ་སྒྲུབ་ཀྱི་མདུན་མ་མི་འཆའ། བདག་མེད་ཀྱི་ངོ་བོ་ལྷག་གིས་རྟོགས་
པས་ཕྲག་དོག་གི་གོ་རར་མི་འཇུག །རང་བྱུང་གི་ཡེ་ཤེས་སལ་གྱིས་ཤར་བས་རྨོངས་
པའི་མུན་པར་མི་འཐུམ། ངར་འཛིན་གྱི་རུ་དར་ཉལ་བས་ཉོན་མོངས་ཀྱི་གཡུལ་
ཁ་མི་འགྱེད། འདོད་པའི་གདོས་ཐག་ཆོད་པས་འཁོར་བའི་གདོས་ལ་མི་ཟིན་
395



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའོ། །རང་རྒྱུད་ལ་ལྟ་བ་བརྟན་པོར་མ་ཐོབ་ཅིང་ལྟ་བ་ལ་གོམས་འདྲིས་མི་བྱེད་
པར། སྡུག་བསྔལ་དང་བྲེལ་རིངས་བྱུང་ནའང་ལྟ་བ་བརྗེད། སྐྱིད་སྡུག་དང་འདོད་
ཡོན་མཐོང་ནའང་ལྟ་བ་བརྗེད། ཟུག་རྔུ་དང་ན་ཚ་བྱུང་ནའང་ལྟ་བ་བརྗེད། དགྲ་
དང་བར་ཆད་བྱུང་ནའང་ལྟ་བ་བརྗེད། དགོས་དུས་འཆི་བའི་ཚེ་ནའང་ལྟ་བ་
བརྗེད། དེ་མ་ཡིན་པ་ཉོན་མོངས་ཀྱི་ཚད་མདས་མ་ཕོག །དགྲ་གདོན་གྱི་འཚེ་བས་
མ་གདུངས། སྡུག་བསྔལ་གྱི་ཤུལ་ཆེན་མ་འགྲིམས། ན་ཚ་བསྐུལ་མ་མ་བྱུང་དུས་
བདེ་བར་བསྡད། བརྒྱགས་པར་ཟོས་ངོམས་པར་བཏུང་ནས་མེད་པ་ཡོད་ལོ་མིན་
པ་ཡིན་སྐད་མ་རྟོགས་རྟོགས་ཚུལ་བྱས་ནས། ང་ནི་སངས་རྒྱས་ཡིན། སེམས་ནི་
སྟོང་ཉིད་ཡིན། ཤི་ན་དེས་ཆོག་ཡིན། ཞེས་པའི་ཁ་ལྟ་གཡེར་པོ། རྫུན་ཅན་བསླུ་
བྲིད། དོན་ལ་བསྐུར་འདེབས་སུ་འགྲོ་བར་རིག་པར་བྱའོ། །དེ་ལྟ་བུའི་ལྟ་བའི་
གདེང་ཚད་དང་ལྡན་ན་གསང་སྤྱོད་ལ་འཇུག་དགོས་པའི་ཚུལ། ཡང་རྩེ་ལས།
སྤྱོད་པ་མེད་པའི་ལྟ་ཀྱང་ནི། ནོར་བུ་རྙེད་ནས་བསྐྱུར་བ་འདྲ། ཞེས་དང། ལྟ་བའི་
དུས་ན་སྤྱོད་པ་མེད།། སྤྱོད་པའི་དུས་ན་ལྟ་བ་མེད།། ལྟ་སྤྱོད་བྲལ་བས་འབྲས་བུ་མེད།
ཅེས་པས། དཔེར་ནོར་བུ་རྙེད་ནས་བཀུར་སྟི་བྱས་ན་དགོས་འདོད་འབྱུང་བ་
བཞིན། ལྟ་བ་ལ་སྤྱོད་པས་གྲོགས་བྱས་ན་འབྲས་བུ་མྱུར་དུ་འཐོབ་ལ། ནོར་བུ་
རྙེད་ནས་བོར་ན་དགོས་འདོད་མི་འབྱུང་བ་ལྟར་ལྟ་ཐོག་ནས་མ་སྤྱོད་ན་སངས་མི་
རྒྱའོ། །དེའི་ཕྱིར་ན་སྔོན་དུ་འཁོར་འདས་རུ་ཤན་འབྱེད་པའི་སྤྱོད་པས་སྒོ་གསུམ་
གྱི་ཞེན་པ་ལོག་པར་བྱ་ཞིང་། དེ་ནས་སུ་དང་ཡང་འབྲེལ་འདྲིས་མེད་པར་ལྐུགས་
པ་ལྟ་བུའི་སྤྱོད་པས་ངག་བཅད་ལ་བརྡ་ཙམ་ཡང་མི་བྱ་བར་བྱིས་པ་ལྟ་བུའི་སྤྱད་
པས་ཚོགས་དྲུག་ལྷུག་པར་ཀློད་ནས་བོན་ཉིད་སྟོང་གསལ་ཟུང་འཇུག་གི་དོན་ལ་
མཉམ་པར་བཞག་ཅིང་སྒོ་གསུམ་རྣལ་དབབ་བྱ། དེ་ནས་སྤྲང་པོའམ་རི་དྭགས་
396



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ལྟར་གཅིག་པུ་རྒྱལ་ཁམས་སུ་འཁྱམས་ལ་སྐྱིད་སྡུག་གི་སྣང་བ་གང་བྱུང་ལ་ཆེད་དུ་
སྤྱད་ཅིང་རོ་སྙོམས་པས་ལྟ་བའི་གྲོགས་སུ་འགྲོ་ན། བརྟུལ་ཞུགས་ལམ་སློང་གི་སྤྱོད་
པ་བྱ་སྟེ། གཞི་ཡེ་སངས་རྒྱས་པའི་རྒྱུད་ལས། རྟོགས་ཤིང་གོམས་ནས་ཡེ་ཤེས་ཀློང་
གྱུར་པས།། མ་འགགས་རྩལ་དུ་ཤར་བའི་ས་མཚམས་ལ། རིག་པའི་ངར་མི་བཅག་
ལ་ཐོད་རྒལ་གཏོང་།། ལྟ་བའི་གདེང་མི་སྨད་ལ་བྱུང་རྒྱལ་བྱ། སྒོམ་པའི་བོགས་མི་
སྒྲིབ་ལ་རྩེ་རྒྱལ་བཞག །སྤྱོད་པའི་ཆིངས་མི་བཅའ་ལ་བབ་རྒྱལ་བསྐྱུར།། འབྲས་
བུའི་རྟགས་མི་བསྐྱུང་ལ་རང་རྒྱལ་བསྐྱེད།། ཅེས་གོམས་པ་ཀློང་དུ་གྱུར་པའི་དུས་
སུ་རིག་པའི་ངར་མི་བཅག །ལྟ་བའི་གདེང་མི་སྨད། སྒོམ་པའི་བོགས་མི་སྒྲིབ།
འབྲས་བུའི་རྟགས་མི་སྐྱུང་བར་ཤུགས་འབྱུང་རང་གྲོལ་ཆེན་པོའི་ངང་ནས་རྩལ་
དུ་བྱུང་ན་རྩལ་བཏོན། མ་བྱུང་ན་རང་འདོད་ཀྱི་ཕྱམ་ལ་མི་མཆོང་། ཚུལ་འཆོས་
ཀྱི་སྒྲོགས་སུ་མི་འཇུག་སྨྱོ་གྲོགས་སུ་འགོང་པོ་མི་སྦུད། བྱུང་ན་འགག་མེད་རང་གྲོལ་
དུ་གཏོང་བ་ནི། རྩིས་གདབ་མེད་པ་སྨྱོན་པ་ལྟ་བུའི་སྤྱོད་པས་ཕྱོགས་རིས་མི་བྱེད།
སྤང་ལེན་མི་བྱེད། ཁེ་ཉེན་མི་རྩི། རྟོགས་དཔྱོད་མི་གཏོང་། གང་ཤར་ཐད་ཀར་
སྤྱད་པའོ། །གཙང་རྩོག་མེད་པ་ཁྱི་ཕག་ལྟ་བུའི་སྤྱོད་པས་གཙང་མི་གཙང་། ཞིམ་
མི་ཞིམ། བཟང་ངན་ལེགས་ཉེས། དགྲ་གཉེན་ཐམས་ཅད་རོ་སྙོམས་ཤིང་འདོར་
ལེན་མེད་པར་སྤྱད་པའོ། །དགག་སྒྲུབ་མེད་པར་བུ་ཆུང་ལྟ་བུའི་སྤྱོད་པས། བཟང་
པོ་མི་བསྒྲུབ། ངན་པ་མི་སྤང་། རྒྱ་ཡན་དུ་སྤྱད། རང་ཡན་དུ་གཏོང་བའོ། །གཉིས་
སུ་མེད་པར་རྦབ་རྒོད་ལྟ་བུའི་སྤྱོད་པས་རེ་དོགས་དང་ཐེ་ཚོམ་མེད་པར་གདོང་
འདེད་དུ་འདེད། རྦད་ཆོད་དུ་གཅོད། ཐོལ་བྱུང་དུ་གཏོང་། འཕྲིག་མེད་དུ་སྤྱད་
པའོ། །བརྟུལ་ཞུགས་ཆེན་པོར་རྨ་བྱ་ལྟ་བུའི་སྤྱོད་པས་རྐྱེན་ངན་གྲོགས་སུ་ཁྱེར།
བསེ་རག་གཡང་དུ་འགུག །བར་ཆོད་དངོས་གྲུབ་ཏུ་ལེན། དགྲ་འདྲེ་སྲིད་དུ་
397



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཅོད། དུག་ཉིད་སྨན་དུ་བསྒྱུར་བའོ། །གཉེན་པོ་ཐོག་འགེལ་དཔའ་བོ་ལྟ་བུའི་
སྤྱོད་པས་ཡ་ང་ན་ང་ཐོག་ཏུ་སྤྱད། འཇིགས་ན་འཇིགས་ཐོག་ཏུ་སྤྱད། སྐྱུག་བྲོ་ན་
བྲོ་ཐོག་ཏུ་སྤྱད། ན་ན་ན་ཐོག་ཏུ་སྤྱད། བཀྲེས་ན་བཀྲེས་ཐོག་ཏུ་སྤྱད། འཁྱགས་
ན་འཁྱགས་ཐོག་ཏུ་ལ་སོགས་སུ་ཆེད་དུ་སྤྱད་ཅིང་གཡུལ་སྤྲད། ཕམ་རྒྱལ་བསྲེ་སྟེ།
དྲང་དོན་ལས། སྣང་བ་ཕན་པའི་དུས་ན་ཐམས་ཅད་གྲོགས་སུ་འཆར། ཅེས་དང་།
དེ་ལྟར་ཡང་ལུང་དྲུག་ལས། དུག་ལྔ་སྤྱོད་པ་སྤྱོད་པའི་མཆོག །ཅེས་དང་། བརྟུལ་
ཞུགས་ཆེན་པོ་སྤྱད་ནུས་ན། བཟང་ངན་མེད་པ་གང་སྤྱད་པ། དེ་ནི་རྫོགས་ཆེན་
སྣོད་དུ་བསྔགས། ཅེས་དང་། མ་བཀག་པ་དེ་སྤྱོད་པའོ། །ཅེས་དང་། གཞན་ཡང་
གཞི་ཡེ་སངས་རྒྱས་པའི་རྒྱུད་ལས། བྱིས་པ་ལྟ་བུའི་སྤྱོད་པས་རང་བཞིན་མེད།།
སྨྱོན་པ་ལྟ་བུའི་སྤྱོད་པས་རྩིས་གདབས་བཤིག །ཁྱི་ཕག་ལྟ་བུའི་སྤྱོད་པས་རྟོག་
འཛིན་འཇོམ།། སྲིན་པོ་ལྟ་བུའི་སྤྱོད་པས་བརྟུལ་ཞུགས་འདོན། ལྷ་ཕྲུག་ལྟ་བུའི་
སྤྱོད་པས་དྭངས་བ་འདྲེན། རྒྱལ་པོ་ལྟ་བུའི་སྤྱོད་པས་ཟིལ་གྱིས་གནོན། ནེའུ་ཙོ་ལྟ་
བུའི་སྤྱོད་པས་ཤེས་རྒྱུད་བཀྲོལ། ལྐུགས་པ་ལྟ་བུའི་སྤྱོད་པས་བརྡ་ཐབས་སྟོན།།
དཔའ་བོ་ལྟ་བུའི་སྤྱོད་པས་འཁོར་བ་བཟློག །དྲང་སྲོང་ལྟ་བུའི་སྤྱོད་པས་དྭངས་བ་
འདྲེན། ཁྱུང་ཆེན་ལྟ་བུའི་སྤྱོད་པས་ཁོག་འོག་གཞུག །ནོར་བུ་ལྟ་བུའི་སྤྱོད་པ་
དགོས་འདོད་འབྱིན། གཡུང་དྲུང་ལྟ་བུའི་སྤྱོད་པས་འགྱུར་བ་མེད། ཅེས་གསུངས་སོ།།
གསུམ་པ་ཕྱོགས་ལས་རྣམ་པར་རྒྱལ་བའི་སྤྱོད་པ་ནི། དབང་པོ་ཡང་རབ་
བམ། ཉམས་རྟོགས་མཐར་ཕྱིན་པའི་དུས་སུ་དུ་མ་རོ་གཅིག་གསེར་གླིང་ལྟ་བུའི་
སྤྱོད་པ་འབྱུང་སྟེ། ཐམས་ཅད་དེ་ལས་མ་འདས། ཐམས་ཅད་དེའི་ངང་དུ་རོ་
མཉམ། ཐམས་ཅད་དེའི་ཆོ་འཕྲུལ་དུ་རྟོགས་པས་སྤྱད་བྱ་སྤྱོད་བྱེད་ཐམས་ཅད་
འདས་པ་ནི་ཕྱོགས་ལས་རྣམ་པར་རྒྱལ་བའི་སྤྱོད་པ་ཞེས་བྱ་སྟེ། དཔེར་ན་གསེར་
“པས་
398



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གླིང་ལ་རྡོ་མི་རྙེད་པ་ལྟ་བུའོ། །དེ་ལྟར་ཡང་རྫོགས་ཆེན་ལུང་དྲུག་ལས། བདེ་
གཤེགས་ཉིད་དུ་བདག་རྟོགས་ནས། ཀུན་ཀྱང་བདེ་གཤེགས་སྤྱོད་པ་སྟེ། དཔག་
མེད་དཔོག་པར་མི་འགྱུར་རོ། །ཞེས་སོ། །དེས་ན་ལྟ་སྒོམ་གནད་དུ་འགྲོ་བའི་གྲོགས་
ཀྱི་གཙོ་བོར་སྤྱོད་པ་ཡིན་པས་ལྟ་སྒོམ་གྱི་གདེངས་ཐོབ་ནས་སྤྱོད་པས་བོགས་འདོན་
པ་གལ་ཆེ་བ་རིག་པར་བྱའོ། །དགོས་པ་ནི། དང་པོ་ཐ་མལ་ལས་ལོག་ནས་རང་
རྒྱུད་བོན་དང་མཐུན་པས་ཞི་ཞིང་དུལ་བ་ཉོན་མོངས་པ་སྤང་བ་ལ་ཞུགས་ཏེ། ངེས་
འབྱུང་དང་སྐྱོ་ཤས་དྲག་པོ་འབྱུང་བའོ། །བར་དུ་གང་སྣང་རང་གྲོལ་དུ་སྤྱད་པས་
རེ་དོགས་སྤང་བླང་ཞི་ནས་ཉོན་མོངས་པ་མངོན་གྱུར་པ་དངོས་སུ་སྤངས་ཤིང་སྣང་
སེམས་བོན་ཉིད་དུ་ཤར་བའོ། །ཐ་མར་ཅིར་སྣང་ཡོངས་གྲོལ་དུ་ཤར་བས་དུས་བཞི་
བོན་ཉིད་དུ་གནས་ཏེ་རིག་པ་ཕྱོགས་ཡན་དུ་སོང་བས་དགོངས་པ་ཐུན་མཚམས་
ལས་འདས་པའོ། །དེ་ལྟ་བུའི་དགོངས་པ་ལ་མཚན་གསོལ་ན། རིག་པའི་རྩལ་ཕྱིར་
འཕྲོ་བ་ལ་སྦྱང་བའི་ཕྱིར་སྣང་སྲིད་གཞིར་བཞེངས་ཀྱི་དགོངས་པ་ཞེས་བྱའོ། །དེའང་
ཤར་བའི་གཞིའི་བོན་ཉིད་ཀྱི་ངང་ལས་ཤར་བས་བཞེངས་པ་ཞེས་བྱ་བ་བཏགས་
སོ། །དོན་ལ་ཤར་བ་དང་ནུབ་པ་མེད་པའི་བོན་ཉིད་འཕོ་འགྱུར་མེད་པའོ། །དེ་
ཡང་ཉོན་མོངས་པ་སྐྱེས་གྲོལ་དུས་སྔ་ཕྱི་མེད་པར་དག་པས་མ་སྤང་ཡེ་གྲོལ་གྱི་
སྤྱོད་པ་ཞེས་བྱའོ། །
ས་བཅད་གཉིས་པ་སྒྱུ་མར་སྦྱོང་བ་ལ་གསུམ། ཉམས་ལེན་གྱི་གནད་སྟོན་པ།
སྒྱུ་མ་བཅུ་གཅིག་དཔེས་མཚོན་པ། སྣ་ཚོགས་སྣང་བ་ལམ་དུ་འཁྱེར་བའོ། །དང་
པོ་ནི། རྨི་བ་ལམ་འཁྱེར་ལས། སྣང་སྲིད་རྨི་ལམ་ལྟ་བུའི་རང་བཞིན་ལས། སྒོམ་
པ་རྨི་ལམ་ལྟ་བུ་སྦྱང་བྱས་པས། སྤྱོད་པ་རྨི་ལམ་ལྟ་བུར་འགྱུར་ནས་ཀྱང་། འབྲས་
བུ་རྨི་ལམ་ལྟ་བུ་སངས་རྒྱས་འཐོབ། ཅེས་པས། ལྟ་བ་ཕྱི་སྣོད་དང་ནང་བཅུད་ཀྱིས་
399



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསྡུས་པ་ཐམས་ཅད་སྒྱུ་མ་རྨི་ལམ་ལྟ་བུར་བལྟས་པས། ཡིན་ཀྱང་སྒྱུ་མ་རྨི་ལམ་
ལྟ་བུ་ཡིན་ལ། སྣང་ཡང་སྒྱུ་མ་རྨི་ལམ་གྱི་རང་བཞིན་དུ་སྣང་སྟེ། ཤར་ཡང་སྒྱུ་མ་
རྨི་ལམ་ལྟ་བུར་ཤར་བའོ། །དེས་ན་སྒོམ་ཡང་རྨི་ལམ་ལྟ་བུ་བསྒོམས་པས། སྦྱངས་
པའི་ཡོན་ཏན་ཡང་སྒྱུ་མ་རྨི་ལམ་ཙམ་དུ་དག་ནས། ལས་དང་སྤྱོད་པ་སྟོབས་ཤུགས་
དང་ཐབས་ཐུགས་ཐམས་ཅད་སྒྱུ་མ་རྨི་ལམ་ལྟ་བུར་འགྱུར་ཏེ། དག་པའི་སྣང་བ་
ས་ལམ་གྱི་ཡོན་ཏན་ཐམས་ཅད་སྒྱུ་མ་རྨི་ལམ་ལྟ་བུར་འཆར་བས། འབྲས་བུ་ཡང་
སྒྱུ་མ་རྨི་ལམ་ལྟ་བུར་སངས་རྒྱས་ཐོབ་པ་ཡིན་ཏེ། རྨི་ལམ་གྱི་འབྲས་བུ་ཅི་ཞེ་ན།
ཆེ་བ། མང་བ། བཟང་བ། མྱུར་བ། གྲུབ་པ། འགྱུར་བ། སྤྲུལ་པ། བགྲོད་པ།
མཐོང་བ། འཕྲད་པ། མྱོང་བ་ལ་སོགས་བསམ་དུ་མེད་པ་འབྱུང་སྟེ། དེ་ཡང་རྨི་
ལམ་ཆེ་བ་ནི་རང་ཆུང་བ་ལས་ཚེ་རི་རབ་ཙམ་དུ་འགྱུར་བ་བཞིན་དུ་ཆེན་པོའི་ཡོན་
ཏན་ཐམས་ཅད་ཐོབ། ཉུང་བ་གཅིག་པུ་ལས་མང་པོ་བརྒྱ་སྟོང་དུ་སྤྲུལ་ནུས་པ་
བཞིན་མང་པོའི་ཡོན་ཏན་མཐའ་ཡས་པ་འབྱུང་། ངན་པ་སེམས་ཅན་རང་རྒྱུད་
པ་ལས་བཟང་པོ་གཞན་སྣང་གི་ཡོན་ཏན་དང་བཀོད་པ་དུ་མ་འབྱུང་བ་བཞིན་དུ་
རང་ལས་སངས་རྒྱས་འབྱོན། མྱུར་བ་ནི་སྐད་ཅིག་མ་གསུམ་གྱི་བར་ལ་རྨི་ལམ་གྱི་
བྱ་བ་དུ་མ་འགྲུབ་པ་བཞིན་ལམ་ཡང་དེ་ལྟར་བགྲོད་པར་བྱེད། གྲུབ་པ་ནི་རང་
གིས་འགྲུབ་པར་མི་ནུས་པ་ཡང་རྨི་ལམ་གྱིས་གྲུབ་པ་བཞིན་ལྷ་མི་གཞན་གྱི་བྱ་
བ་ཡང་འགྲུབ། འགྱུར་བ་ནི་ད་ལྟ་མིའི་ལུས་ཀྱང་ཁྱུང་དང་སེང་གེ་འབྲུག་ཏུ་ཡང་
ད་ལྟར་འགྱུར་བ་བཞིན་དུ་འབྲས་བུ་གསང་སྔགས་སུ་གནས་འགྱུར། སྤྲུལ་པ་ནི་
ཐ་མལ་པ་ཡང་ཡིད་ཀྱི་ལུས་ཀྱིས་སྤྲུལ་ནས་གང་འདོད་དུ་བྱེད་ནུས། བགྲོད་པ་ནི་
ལྷའི་གནས་དང་དགའ་ལྡན་དང་འོལ་མོ་ལ་སོགས་གླིང་གཞན་དུ་འགྲོ་བར་འགྱུར།
མཐོང་བ་ནི་མ་མཐོང་བའི་ཡུལ་དང་ལྷ་ཞལ་གང་ཡང་བལྟ་བར་བྱེད། འཕྲད་པ་ནི་
400



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
སྔ་རབས་འདས་པ་དང་མ་བྱོན་པ་དང་ཡང་འཕྲད། མྱོང་བ་ནི་རང་གིས་སྔར་ཉམས་
སུ་མྱོང་མི་སྲིད་པ་ཡང་མྱོང་བར་ནུས་པ་སྟེ། མཐོང་ལམ་གྱི་ཡོན་ཏན་དང་ཆ་
མཐུན་པའི་ཚུལ། རྒྱུད་ལས། རྨི་ལམ་ཡོན་ཏན་མཐོང་ལམ་ཡེ་ཤེས་འདྲ། ཞེས་སོ། །
གཉིས་པ་ནི། སྔ་མ་ལས། སྒྱུ་མ་བཅུ་གཅིག་དཔེ་ཡིས་མཚོན་པའི་ལམ། ཞེས་
འཁོར་འདས་ལམ་གསུམ་གྱིས་བསྡུས་པའི་བོན་ཐམས་ཅད་སྒྱུ་མ་རྨི་ལམ་ཙམ་དུ་
སྣ་ཚོགས་སུ་སྣང་བ་ཀུན་རྫོབ་ཀྱི་བདེན་པ་དང་། དོན་དམ་ཡེ་ཤེས་སུ་འཆར་བ་
དོན་དམ་བདེན་པ་གཉིས་སུ་རྣམ་པར་གནས་ཏེ། དེ་ཡང་བདེན་པ་གཉིས་ཀྱི་ངོ་
བོར་སྣང་བ་དེ་ལ་རང་བཞིན་མེད་པར་གཟུགས་བརྙན་ལྟ་བུ། སེམས་ཀྱི་རང་
བཞིན་གཅིག་ལས་མི་མཐུན་མི་འདྲ་བ་ཐ་དད་དུ་སྣང་བ་ཆུ་བུར་ལྟ་བུ། རིག་པ་
ཉིད་ཀྱི་རང་མདངས་ལས་འགྱུ་བའི་ཚུལ་བསམ་ལས་འདས་པ་ཤར་བ་གློག་ལྟ་བུ།
སྣང་ཞིང་དངོས་པོ་དང་བྲལ་བས་བདས་ན་མི་སླེབ་བཟུང་ན་མི་ཟིན་པ་འཇའ་ཚོན་
ལྟ་བུ། རླུང་གིས་གཡོས་ན་རི་རོང་དགུ་བརྒྱའི་ཕ་རོལ། ཞང་ཞུང་སྟག་གཟིག་
གང་དུ་ཡང་བཞུད་པ་ལས། སྒྱུ་མའི་ལུས་ལ་རིང་དུ་སོང་བ་ཡང་མི་སྣང་བས་མིག་
འཕྲུལ་ལྟ་བུ། གནས་ཀྱི་ཁྱད་པར་ཁང་བཟང་དང་ལོངས་སྤྱོད་ལྷ་ཀླུའི་ཡོ་བྱད་འདྲ་
བ་མྱོང་བ་དྲི་ཟའི་གྲོང་ཁྱེར་ལྟ་བུ། དེ་ཡང་རྒྱ་གར་མཐའ་འཁོབ་དུ་ཆར་ཆེན་པོ་
བབ་པའི་རྟིང་ལ་དྲི་ཟའི་གྲོང་ཁྱེར་བསམ་ལས་འདས་པ་ཡོད་ལ་ཁད་ནས་མེད་
དོ། །འདོད་པས་འདུན་པ་བཏང་ནས་བསྒོམས་པས་གང་ཡང་གྲུབ་པའམ་མཐོང་
བར་ཕྱིན་པ་ལ་སོགས་འདུན་པ་བྱར་ཡོད་ཀྱི་ལན་སྟེར་བ་བྲག་ཆ་ལྟ་བུ། བེམ་པོའི་
གནམ་རི་ས་བྲག་ཁམས་ཀྱིས་གཞིག་ཅིང་དགག་ཏུ་མེད་པར་འབྱུང་བ་སྨྲིག་རྒྱུ་ལྟ་
བུ། འདིའི་དབང་པོ་འགག་མ་ཐག་ནས་བེམ་པོ་ཆད་ཅིང་གཞན་ཞིག་གི་བཀོད་
པ་སྣང་བ་མིག་གཡོར་ལྟ་བུ། སེམས་ཀྱི་ངོ་བོ་གཅིག་ཡིན་པ་ལས་བཟང་ངན་ལེགས་
40]



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཉེས་སྣ་ཚོགས་འདི་ལ་མ་སླེབ་མ་ཁྱབ་བྱ་བ་མེད་པར་གང་ཡང་སྟོན་པ་ཆུ་ཟླ་ལྟ་བུ།
ལམ་ལ་ཞུགས་པས་རྨི་ལམ་སྦྱང་བ་དང་སྤེལ་བ་ལ་སོགས་པ་ཅི་ལྟར་ཡང་བསྒྱུར་
དུ་བཏུབ་པ་སྒྱུ་མ་ལྟ་བུའོ། །
གསུམ་པ་ནི། དེ་ལྟར་ཕྱི་ཡུལ་ལྔའི་སྣང་བ་ཐམས་ཅད་གཟོད་མ་ནས་རང་
བཞིན་གྱིས་བདེན་པར་མ་གྲུབ་པར་ཡེ་སྟོང་རྩ་བྲལ་ཆེན་པོར་གནས་པ་སྟེ། དེ་ཡང་
སྣང་བ་འདི་དག་སངས་རྒྱས་མཉམ་བཞག་ལ་སྤྲོས་པའི་མཐའ་ཐམས་ཅད་དང་
བྲལ་བ་ནམ་མཁའ་ལྟ་བུ་རྟོགས། འཕགས་པའི་རྗེས་ཐོབ་ཀྱི་ཡེ་ཤེས་ལ་སྣང་ཙམ་
ལས་རང་བཞིན་གྱིས་བདེན་པར་མ་གྲུབ་པ་སྟོང་གཟུགས་སྒྱུ་མའི་དཔེ་བརྒྱད་ལྟ་
བུ་རྟོགས། སོ་སོར་སྐྱེ་བོས་སྣང་བ་རང་རྒྱུད་པར་འཛིན་པས་འཁོར་བའི་གནས་
སུ་སྦྱངས་པ་སྟེ། དཔེར་ན་བཙན་དུག་ལ་རྨ་བྱས་ཁ་ཟས། གག་ལྷོག་ཅན་གྱི་སྨན།
མི་ཕལ་པས་དུག་ཏུ་འཛིན་པ་ལྟར་ལ། སྣང་བ་བདེན་པ་མེད་བཞིན་དུ་བདེན་པར་
བཟུང་བ་ནི་མིན་པ་ལ་ཡིན་པར་བཟུང་བ་དང་འདྲ་སྟེ་མཐུན་སྣང་དུ་འགྱུར་བ་
དཔེར་ན་མཁྲིས་ནད་ཅན་གྱི་མིག་ཤེས་ཀྱིས་གང་མཐོང་བ་ཐམས་ཅད་སེར་པོ་
མཐོང་བ་བཞིན། མ་རིག་པའི་ནད་ཀྱིས་གཙེས་པའི་སོ་སོར་སྐྱེ་བོ་ལ་གང་སྣང་བ་
ཐམས་ཅད་འཁྲུལ་པའི་སྣང་བ་འབའ་ཞིག་སྣང་བ་སྟེ། དེ་བས་ན་འཁོར་འདས་
ཀྱི་བོན་ཐམས་ཅད་བདེན་མེད་སྒྱུ་མའི་རྣལ་རོལ་ཡིན་པ་ལ་ཡིན་པའི་ཐག་བཅད་
ཉམས་ལེན་རྟོག་པར་སོང་ཡང་རྣམ་པར་རྟོག་པ་དེ་ཉིད་སྒྱུ་མ་རྨི་ལམ་ཙམ་
དུ་འཁྱེར་བས་རྣམ་རྟོག་ཡེ་ཤེས་སུ་འཆར་རོ། །འཁྲུལ་པར་སོང་ཡང་འཁྲུལ་སྣང་
དེ་ཉིད་སྒྱུ་མ་རྨི་ལམ་ཙམ་དུ་ཁྱེར་བས་འཁྲུལ་སྣང་ཡེ་ཤེས་སུ་འཆར་རོ། །སྡུག་པར་
སོང་ཡང་སྡུག་སྣང་དེ་ཉིད་ལམ་དུ་ཁྱེར་བས་སྡུག་བསྔལ་གྱིས་བསྐུལ་བས་ཡང་དག་
གི་ལམ་ལ་འཇུག་པར་ནུས་སོ། །སྐྱུ་རུ་སོང་ཡང་སྒྱུ་མ་ལམ་དུ་ཁྱེར་བས་རང་འདོད་
402



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཐོག་བོན་ཐམས་ཅད་སྒྱུ་མ་ཙམ་དུ་ངེས་པར་རྟོགས་སོ། །རྫུན་པར་སོང་ཡང་རྫུན་
སྣང་ལམ་དུ་ཁྱེར་བས་སྣང་བ་རྫུན་པ་རྨི་ལམ་ལྟ་བུར་གྲོལ་བས་སྣང་མེད་ཡེ་ཤེས་
སུ་འཆར་རོ། །བསླུ་བར་སོང་ཡང་བསླུ་བྲིད་ལམ་དུ་འཁྱེར་བས་འཇིག་རྟེན་གྱི་བསླུ་
བྲིད་ཐམས་ཅད་སྒྱུ་མ་རྨི་ལམ་ཙམ་དུ་ཤེས་ནས་བསླུ་མེད་ཡེ་ཤེས་སུ་འཆར་རོ། །འཁྱལ་
པར་སོང་ཡང་འཁྱལ་སྣང་ལམ་དུ་ཁྱེར་བས་ཁམས་གསུམ་འཁྱལ་པ་རྨི་ལམ་དུ་ཤེས་
ནས་འཁྱལ་མེད་ཡང་དག་ཡེ་ཤེས་སུ་འཆར་རོ། །འགལ་བར་སོང་ཡང་འགལ་སྣང་
ལམ་དུ་ཁྱེར་བས་འགལ་བའི་སྣང་བ་ངན་སོང་གསུམ་ཡང་སྒྱུ་མ་རྨི་ལམ་ཙམ་དུ་
ཤེས་ནས་འགལ་མེད་ཡེ་ཤེས་སུ་འཆར་རོ། །གོལ་བར་སོང་ཡང་ལོག་གོལ་ལམ་
དུ་ཁྱེར་བས་ལོག་པར་གོལ་བའི་བདུད་མུ་སྟེགས་སྒྱུ་མར་ཤེས་ནས་གོལ་མེད་ཡེ་ཤེས་
སུ་འཆར་རོ། །སྒྲིབ་པར་སོང་ན་སྒྲིབ་བྱེད་ལམ་དུ་ཁྱེར་བས་ཉོན་མོངས་དང་ཤེས་
བྱའི་སྒྲིབ་པ་སྒྱུ་མ་རྨི་ལམ་ཙམ་དུ་ཤེས་ནས་སྒྲིབ་མེད་ཡེ་ཤེས་སུ་འཆར་རོ། །གཟུང་
བར་སོང་ཡང་གཟུང་འཛིན་ལམ་དུ་ཁྱེར་བས་གཟུང་བ་ཡུལ་གྱི་དངོས་པོ་འཛིན་པ་
སེམས་ཀྱི་རང་བཞིན་ཐམས་ཅད་སྒྱུ་མར་ཤེས་ནས་འཛིན་མེད་ཡེ་ཤེས་སུ་འཆར་
རོ། །རྣལ་འབྱོར་གྱི་དབང་ཕྱུག་གཤེན་སྒོམ་རིན་པོ་ཆེས་ཀྱང་། བོན་ཐམས་ཅད་
ཡིན་ཡང་སྒྱུ་མ་རྨི་ལམ་ལྟ་བུ་ཡིན་ལ། སྟོན་ཡང་སྒྱུ་མ་རྨི་ལམ་ལྟ་བུ་སྟོན་དགོས།
གོ་ཡང་སྒྱུ་མ་རྨི་ལམ་ལྟ་བུ་གོ་དགོས། ཉམས་སུ་ཡང་སྒྱུ་མ་རྨི་ལམ་ལྟ་བུ་ལེན་
དགོས། །སངས་རྒྱས་ཡང་སྒྱུ་མ་རྨི་ལམ་ལྟ་བུ་རྒྱ་དགོས་སོ། །ཞེས་གསུངས། དེས་
ན་རང་ཡང་བདག་མེད་རི་དྭགས་ཙམ་དུ་བལྟ་ལ་ལུས་དང་ལོངས་སྤྱོད་བྱ་བྱེད་སྤྱོད་
ལམ་རྟོག་འཁྲུལ་ཐམས་ཅད་ཀྱང་སྒྱུ་མ་རྨི་ལམ་ལྟ་བུའི་འདུ་ཤེས་རྒྱུད་ལ་བརྟེན་ཏེ།
ཚེ་འདིའི་འདུན་མ་རྒྱབ་ཏུ་བསྐྱུར། ཕྱི་མའི་འདུན་མ་དང་དུ་ལེན་ནས་གདམས་
ངག་གཞན་ལ་ངོ་མཚར་དུ་མི་འཛིན་པར་རང་གི་མན་ངག་ལ་ཡིད་ཆེས་བསྐྱེད་ཅིང་
4{13



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལྟ་སྤྱོད་ཟུང་འབྲེལ་གྱི་ཉམས་ལེན་ལ་དགོངས་པའི་མཐིལ་བྱ་བ་གནད་དམ་པ་
ཡིན་པར་ཤེས་པར་བྱའོ། ། ཅེས་པ་འདིའང་ཨ་འདམ་རྟོགས་ལྡན་རིན་ཆེན་དཔལ་བཟང་པོ་ནས་ཁྲིད་ཀྱི་
རིམ་པ་འགོ་ཐོན་མཐར་ཕྱུང་དགོས་ཀྱི་ནན་བསྐུལ་མཛད་པ་དང་ཉེ་བར་མཆོག་སྤྲུལ་གཡུང་དྲུང་མཚན་གྱིས་བསྐུལ་
བའི་ངོར་གཤེན་གྱི་རྣལ་འབྱོར་བཀྲ་ཤིས་རྒྱལ་མཚན་གྱིས་མི་ཉག་གི་ཡུལ་གྲུབ་ཆེན་ཉི་ཟླ་ཀུན་མཛེས་འཇའ་ལུས་གཤེགས་
པའི་གནས་ལྷང་བྲག་ནོར་བུ་སྤུངས་པའི་དབེན་ཁྲོད་པདྨ་གསང་གླིང་དུ་སྦྱར་བའི་དགེ་དེས་འགྲོ་ཀུན་ཀུན་ཏུ་བཟང་
པོའི་རྒྱལ་སར་ཟིན་པའི་རྒྱུར་འགྱུར་བ་གྱུར་ཅིག་སརྦ་མངྒ་ལམ།
404



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རྫོགས་པ་ཆེན་པོ་སྐུ་གསུམ་རང་ཤར་ལས།
གཉིད་ལམ་རྩལ་སྦྱང་འཁྲུལ་པ་
རང་དག་བཞུགས་སོ། །
༄༅། བླ་མ་དམ་པ་རྣམས་ལ་ཕྱག་འཚལ་ལོ། །གཉིས་པ་མཚན་མོར་རྩལ་སྦྱོང་བ
ལ། ཉིན་སྣང་ཉམས་ལེན་ལ་གོམས་འདྲིས་ཕུལ་དུ་གྱུར་པ་ཞིག་མེད་ན། མཚན་
སྣང་ལམ་དུ་སློང་བ་མི་ནུས་པ་ཤུགས་ཀྱི་གོ་ཞིང་། ཉིན་མོར་མཚན་མོའི་རྣམ་པར་
རྟོག་པ་རང་ཡལ་དུ་སོང་ནས་རིག་པའི་ཡེ་ཤེས་འཁོར་ཡུག་ཏུ་འཆར་བ་ཞིག་ཡོད་ན།
མཚན་ཀྱང་དེ་བཞིན་འབྱུང་བ་ངེས་ཏེ་མན་ངག་གསེར་གདམས་ལས། ཉིན་པར་
བློ་དང་བྲལ་བས་ན། མཚན་ཀྱང་བློ་དང་བྲལ་བའོ། །ཞེས་གསུངས། ཉིན་མོའི་
དགེ་སྦྱོར་དེ་མཚན་མོར་རྨི་ལམ་དུ་བྱུང་ན་དགེ་སྦྱོར་དྲང་པོར་ཡིན་གྱི། ཉིན་བློ་
དང་བྲལ་བར་གནས་སོ་སྙམ་པ་ཡོད་ཀྱང་མཚན་མོར་མ་བྱུང་ན་དེ་ལ་རྟོག་པའི་
བསླད་ཅིག་ཡོད་པ་མན་ངག་རྣམས་ལས་གསུངས། ད་ལྟའི་སྐབས་མཚན་མོའི་
གཉིད་ཐུན་གཅིག་ཡན་ཆད་དུ་ངའོ་སྙམ་པའི་བློ་དམ་སྒྲིང་ངེ་བ་ཞིག་གིས་བཅིངས་
ནས་འཁྲུལ་སྣང་འབའ་ཞིག་སྤྱད་པ་འདི། ཉིན་མོར་ངར་འཛིན་གྱི་རྟོག་པས་རང་
རྒྱུད་འཆིངས་ནས་བྱ་སྤྱོད་རང་ཁར་ཤོར་བའི་རྟགས་སུ་མངོན་པས། ངར་འཛིན་གྱི་
རྟོག་པས་རང་རྒྱུད་འཆིངས་ཕྱིན་ཆད་སྟོང་ཉིད་ཡང་དག་ཅིག་རྒྱུད་ལ་འཆར་ས་
མེད་པས། དུས་དང་རྣམས་པ་ཐམས་ཅད་དུ་ང་བདག་གི་རྟོག་པའི་རྩ་བ་བཅད་ནས་
དགེ་མི་དགེའི་ལས་སྤྱོད་ཐ་དག་ཉམས་ལེན་གྱིས་ཟིན་པར་བྱེད་པ་གནད་དུ་རིགས་
སོ། །
405



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དེས་ན་མཚན་མོར་རྩལ་སྦྱོང་བ་དངོས་ལ་གཉིས། རྨི་བ་ལམ་དུ་འཁྱེར་བ།
གཉིད་པ་ལམ་དུ་འཁྱེར་བའོ། །དང་པོ་ནི། དེ་ལ་འཁོར་བ་ཐོག་མ་མེད་པའི་དུས་
ནས་ཀུན་གཞི་ལ་བག་ཆགས་ཀྱི་ས་བོན་རྣམ་པར་བརྟས་པས། དེའི་རང་བཞིན་
ཡིད་ཀྱི་འགྱུ་བ་རྨི་ལམ་དུ་སྟོན་པ་ཡིན། ཅི་ལྟར་ན་ལུས་གནས་འཁོར་ལོ་དྲུག་ཏུ་
རིགས་དྲུག་གི་ས་བོན་གནས་ཤིང་། དེ་ལ་རླུང་སེམས་ཞུགས་ནས་དུག་ལྔའི་རྨི་ལམ་
གང་རུང་རྨི་བ་སྟེ། དེ་ཡང་རྐང་མཐིལ་འཁོར་ལོར་རླུང་སེམས་ཞུགས་ན་ཞེ་སྡང་
གི་རྨི་ལམ་མེ་འོབས་དང་ཆུ་རླུང་གིས་གཡེང་བས་བསད་བཅད་ལ་སོགས་རྨི། གསང་
བའི་འཁོར་ལོར་རླུང་སེམས་ཞུགས་ན་འདོད་ཆགས་ཀྱི་རྨི་ལམ་བཀྲེས་སྐོམ་དང་
བུད་མེད་ལ་སོགས་སྲེད་ལེན་ཆགས་སྤྱོད་རྨི། ལྟེ་བའི་འཁོར་ལོར་རླུང་སེམས་
ཞུགས་ན་གཏི་མུག་གི་རྨི་ལམ་རྒྱ་མཚོ་མི་གཙང་བའི་གནས་མཛེ་ཅན་དུད་འགྲོ་ལ་
སོགས་རྨི། སྙིང་ཁའི་འཁོར་ལོར་རླུང་སེམས་ཞུགས་ན་ཕྲག་དོག་གི་རྨི་ལམ་ཡུལ་
དང་ཁྱིམ་དོག་པ་བྲག་བར་དུ་གཅུར་བ་གཡང་ལ་ལྷུང་བ་ལ་སོགས་རྨི། མགྲིན་པའི་
འཁོར་ལོར་རླུང་སེམས་ཞུགས་ན་ང་རྒྱལ་གྱི་རྨི་ལམ་ཁོང་འཚིག་དང་དམག་ཚོགས་
གོ་མཚོན་འཐབ་རྩོད་ཐོག་སེར་ལ་སོགས་རྨི། སྤྱི་བོའི་འཁོར་ལོར་རླུང་སེམས་
ཞུགས་ན་དུག་ལྔ་ཚང་པའམ་གླུ་ལེན་རོལ་རྩེད་དང་མེ་ལོང་ལ་བལྟ་བ་མེ་ཏོག་གི་
ཕྲེང་བ་ཐོགས་པ་ལ་སོགས་རྨི་བ་ནི་བག་ཆགས་ཀྱི་རྨི་ལམ་ཞེས་བྱ་སྟེ། སྔ་མའི་བག་
ཆགས་ཤས་གང་ཆེ་རྨི། ལས་ཀྱང་དེ་འདྲར་སྤྱད། སྤྱོད་པ་ཡང་དེ་འདྲར་འགྱུར།
ལུས་ཀྱང་དེ་འདྲར་ལེན། བསོད་ནམས་ཀྱང་དེ་འདྲར་ཐོབ། ཐམས་ཅད་ཆ་
མཐུན་དུ་འགྱུར་བས་ཇེ་ཆེ་ཇེ་རགས་སུ་འགྱུར་ནས། རྐྱེན་དང་འཕྲད་པའི་དུས་
སུ་ས་བོན་ལས་འབྲས་བུ་སྐྱེ་བར་ངེས་ཏེ། ལས་བསགས་པས་བར་དོར་སྣང་བ་མངོན་
པར་གྱུར་ནས་རིགས་དྲུག་གང་ལ་གང་མཐུན་གྱི་ལུས་བླངས་ཤིང་སྡུག་བསྔལ་མྱོང་
406



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བའོ། །དེ་ལས་ཐར་པར་འདོད་པས་དཔེར་ན་ས་བོན་མེ་ལ་བསྲེགས་ན། རྐྱེན་ཆུ་
ལུད་དང་འཕྲད་ཀྱང་འབྲས་བུ་མྱུ་གུ་མི་སྐྱེ་བ་དང་འདྲ་བར་ཀུན་གཞིའི་དཀྱིལ་ན་
ས་བོན་རྨི་ལམ་ཡོད་པ་ལམ་དུ་བསྒྱུར་བས། ས་བོན་ཆོམ་ནས་འབྲས་བུ་ཡང་དངོས་
སུ་ཆོམ་པར་འགྱུར་ཏེ། དུས་འདི་ནས་བར་དོའི་ལམ་ཆོད་ཟིན་པ་ཡིན། རྨི་ལམ་
ལ་མ་ཟིན་ན་སྤྱོད་ལམ་ལ་མི་ཟིན། སྤྱོད་ལམ་ལ་མ་ཟིན་ན་སྒོམ་པ་ལ་མི་ཟིན། སྒོམ་
པར་མ་ཟིན་ན་བར་དོར་མི་ཟིན། དེར་མ་ཟིན་པས་འཁོར་བར་འཁྱམས་པ་འགྱུར་
བའོ། །དེའི་ཕྱིར་ཉིན་སྣང་ཐམས་ཅད་སྒྱུ་མ་རྨི་ལམ་ལྟ་བུར་ལམ་དུ་འཁྱེར་པ་ཉིན་
སྣང་ཉམས་ལེན་གྱི་སྐབས་ལྟར་གནད་དུ་བསྣུན་པ་གལ་ཆེ། སྤྱིར་མཉམ་བཞག་
ཏུ་མཚན་མའི་རྣམ་པར་རྟོག་པ་མི་རྒྱུ་བ་ནམ་མཁའ་ལྟ་བུའི་ཏིང་ངེ་འཛིན་ལ་
གོམས་པའི་མཐུ་ཆེན་པོ་ཡོད་ན། རྗེས་ཐོབ་ཏུ་འདི་ལྟར་གྱི་སྣང་བ་ཐམས་ཅད་སྒྱུ་
མའི་རྟ་གླང་བཞིན་བདེན་པར་མ་གྲུབ་པར་རྟོགས་ནས་སྣང་བ་ཐམས་ཅད་ཤ་ཆོད་
རུས་ཆོད་དུ་འགྲོ། ཉིན་སྣང་ཐམས་ཅད་སྒྱུ་མའམ་རྨི་ལམ་ལྟ་བུ་རྟོགས་ན་རྨི་ལམ་
འཁྲུལ་སྣང་ལམ་དུ་སློང་ནུས་པའང་ཤུགས་ཀྱིས་འོངས། དེས་ན་རྨི་ལམ་འཁྲུལ་
རྟོག་ལམ་དུ་སློང་བ་ལ་གསུམ། སྔོན་འགྲོ་བཅའ་གཞི། དངོས་གཞི་སྦྱོང་ཐབས།
རྗེས་དབང་བསྒྱུར་བའོ། །
དང་པོ་ནི། རྨི་བ་ལམ་འཁྱེར་ལས། གཡེང་བའི་འཁོར་གྲིབ་མཚམས་ཐག་
མ་བཅད་ན། ལོ་ཟླར་བསྒོམས་ཀྱང་མི་ཟིན་སྣང་བས་བསླུ། ཞེས་གནས་དབེན་
པར་གྲིབ་དང་གྲོགས་ངན་གྱི་གཡེང་བ་མེད་པར་མཚམས་ལ་ཞུགས་ནས་འཁོར་
བའི་སྡུག་བསྔལ་ལ་སོགས་དྲན་པ་བྱས་ལ་བློ་ལྡོག་པའི་སྐྱོ་བ་ཡང་དག་པ་བསྐྱེད།
སྔ་མའི་དམ་ཚིག་ཉམས་པ་ཡོད་ན་བཤགས་སྦྱོང་བྱ་བ། ཡི་དམ་གྱི་བསྐྱེད་རིམ་
བསྒོམ་པ། ཁྱད་པར་བླ་མ་ལ་གསོལ་བ་འདེབས་པ་ཁོ་ན་གལ་ཆེ་སྟེ། སྔ་མ་ལས།
407



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསོལ་བ་རྨི་ལམ་ཟིན་པར་མ་བཏབ་ན། ཕྱོགས་འབྱམས་ལས་བྱས་དོན་ལ་སྐུར་
འདེབས་ཡིན། ཞེས་གསུངས།
གཉིས་པ་དངོས་གཞི་རྨི་ལམ་སྦྱོང་བ་ལ་གཉིས། སྦྱོང་ཐབས་དངོས། འབྱམས་
བཞི་བཅད་པའོ། །དང་པོ་ལ་གསུམ། སྐྱོན་བཞི་བཅོས། འདུན་པ་བཞི་བསྐྱེད།
གནད་བཞི་བསྣུན་པའོ། །དང་པོ་ལ་བཞི། རླུང་སྐྱོན། སེམས་སྐྱོན། གདོན་སྐྱོན།
ནད་སྐྱོན་ནོ། །དང་པོ་ནི། རྒྱུད་ལས། རླུང་གི་གཡེར་བཏོན་དྲན་པའི་རྟ་རྒོད་
སྒྲོག །ཅེས་པས་ཟས་ཞན་པས་རླུང་གིས་ཡིད་འཕྱིས་ནས་གཉིད་མ་ཁུགས་ན་བསྐུ་
བྱུག་དང་ཟས་བཅུད་ཅན་བརྟེན་ལ་མལ་དྲོ་བར་བྱའོ། །གཉིས་པ་ནི། སྔ་མ་ལས།
བློ་ཡིས་ལས་བྱས་བསམ་མནོས་ཁྱེའུ་ཆུང་བསྐྱོད། ཅེས་པས། བསམ་མནོ་མང་
བ་དང་སེམས་ལས་ཀྱི་བློ་རྒོད་ནས་དོན་ལ་མ་ཕེབས་ན། སྟོང་ཉིད་བསྒོམ་པ་དང་
ངལ་དུབ་ཀྱི་སྤྱོད་པ་དྲག་པོ་བྱའོ། །གསུམ་པ་ནི། སྔ་མ་ལས། གདོན་གྱིས་ཀུས་
བཏབ་གཡང་སའི་འཕྲང་ལ་བསྐུར། ཞེས་པས། གདོན་གྱིས་གནོད་པ་བསྐྱལ་ནས་
སྐྲག་ཐུག་ཐུག་པ་དང་། ཆོ་འཕྲུལ་གྱིས་འདར་ཡེད་ཡེད་པ་བྱུང་ན་གཅོད་དང་སྒྱུ་
མ་ལ་བསླབ་པར་བྱའོ། །བཞི་པ་ནི། སྔ་མ་ལས། ནད་ཀྱི་མཚོན་ཟུག་ཐར་པའི་
སྲོག་གཅད་པས། ཞེས་པས་རྨི་ལམ་མི་གསལ་ཞིང་མི་ཟིན་པར་ནག་ཐིབས་ཀྱིས་
སོང་ན་འདུ་བ་འཁྲུགས་པས་ཁྲག་གིས་རྩ་གནས་གང་བ་སྟེ། ལུས་སྦྱོང་དང་རླུང་
ལས་སུ་རུང་བར་བྱས་ལ་སེལ་བ་བྱའོ། །
གཉིས་པ་ལ་བཞི། བག་ཆགས་བསྒྱུར། ཞེན་པ་ལྡོག །འདུན་པ་བཏང་།
དྲན་པ་གསོ་བའོ། །དང་པོ་ནི། མངོན་སངས་རྒྱས་པའི་རྒྱུད་ལས། ཉིན་མོར་དུས་
སུ་སྣང་བ་སྒྱུ་མ་ཀུན། རྨི་ལམ་ཡིན་པར་བསྒོམ་ལ་བག་ཆགས་བསྒྱུར། ཞེས་པས།
ཉིན་མོར་གྱི་དུས་སུ་སྣང་བ་ཐམས་ཅད་རྨི་ལམ་དུ་ཤེས་པར་བྱས་ལ་བག་ཆགས་
408



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བསྒྱུར་བའོ། །གཉིས་པ་ནི། སྔ་མ་ལས། སྤྱོད་ལམ་དུས་སུ་བྱ་བྱེད་རྩོལ་པ་ཀུན།
རྨི་ལམ་སྣང་བ་བསམ་ལ་ཞེན་པ་ལྡོག །ཅེས་པས། སྤྱོད་ལམ་ཟ་འཆག་ཉལ་འདུག་
གང་བྱེད་ཀྱང་རྨི་ལམ་དུ་བསྒོམ་ལ་ཞེན་པ་ལོག་པར་བྱའོ། །གསུམ་པ་ནི། སྔ་མ་
ལས། ཉལ་ཁའི་དུས་སུ་བག་ཆགས་གང་ཤར་ཀུན། རྨི་ལམ་ཡིན་པར་ངོ་ཤེས་
འདུན་པ་གཏོང་། ཞེས་པས། ཉལ་ཁའི་དུས་སུ་རྨི་ལམ་རྨི་བར་བྱའོ། །རྨི་ལམ་རྨིས་
ནས་ཀྱང་རྨི་ལམ་ཡིན་པར་ཤེས་པ་བྱའོ། །སྙམ་པའི་འདུན་པ་ཡང་ཡང་གཏོང་
ངོ་། །བཞི་པ་ནི། སྔ་མ་ལས། སད་པའི་དུས་སུ་ཟིན་དང་མ་ཟིན་ཀུན། རྨི་ལམ་ངེས་
པར་བྱེད་པའི་དྲན་པ་གསོ། ཞེས་པས། སད་པའི་དུས་སུ་རྨི་ལམ་ཟིན་པ་ལ་ཟིན་པར་
བཞིན་དུ་འདུན་པ་དང་
། མ་ཟིན་ཟིན་པར་བྱའོ་སྙམ་པའི་འདུན་པ་གཏང་བའོ། །
གསུམ་པ་ལ་གཉིས། སྔོན་འགྲོ་དང་། གནད་བཞི་གཅུན་པ་དངོས་སོ། །དང་
པོ་ནི། རྒྱུད་ལས། རང་ལུས་སྒྱུ་མ་ཡི་དམ་དཀྱིལ་འཁོར་ལ། རང་བཞིན་སངས་
རྒྱས་སྤྱི་བོར་བླ་མ་བཞུགས། རང་གྲོལ་ལམ་གྱི་གོ་ཆ་མཁའ་འགྲོས་བསྐོར། ཞེས་
པས། རང་ལུས་སྒྱུ་མ་ཙམ་དུ་ཡི་དམ་གང་མོས་ཀྱི་སྐུར་བསྐྱེད། བླ་མ་ཀུན་བཟང་
གི་རྣམ་པར་སྤྱི་བོར་བཞུགས་པར་བསམ། སྣང་ཡུལ་ཐམས་ཅད་མཁའ་འགྲོ་སྒྱུ་
མ་ཆེན་མོ་ལྗང་མོ་གྲི་ཐོད་འཛིན་པས་གང་བར་བསྒོམ་པའོ། །
གཉིས་པ་ལ་བཞི། རླུང་སེམས་དབུ་མར་སྡུད་པའི་གནད། སྣང་བ་རྨི་ལམ་
གསལ་བའི་གནད། ཤེས་པ་རང་དབང་དུ་བཟུང་བའི་གནད། འཛིན་བྱེད་འཇིགས་
སྐྲག་བསྐུལ་འདེབས་ཀྱི་གནད། དེ་རེ་རེ་ལ་གནད་དྲུག་དྲུག་གིས་གཅུན་ནས་
བསྟན་པའོ། །དང་པོ་ནི། དུས་ཀྱི་གནད་རྨི་བ་ལམ་འཁྱེར་ལས། སྲོད་ལ་ཤེས་བྱ་
ཡུལ་གྱི་ཐང་ལ་སྡུད། ཅེས་པ་ལ་ལུས་གནད་སེང་གེའི་ཉལ་སྟབས་དུག་གསུམ་རྩ་
བ་གཅོད། ཅེས་པ། སྔས་མཐོ་བ་ལ་གཡས་འོག་ཏུ་བཅུག་གཡོན་སྟེང་དུ་ཕྱུང་ལ།
439



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རླུང་གི་གནད་རླུང་རོ་དགུའམ་གསུམ་འབུད་པའོ། །རྩ་ཡི་གནད། མགྲིན་པར་
རྨི་ལམ་འདུ་འཕྲོ་འགྱེད་པའི་ས། ཞེས་པ་ལ་དམིགས་གནད། སྐྱེ་མེད་ཨཱ་ཡི་
རླུང་སེམས་དབུ་མར་སྡུད། ཅེས་པས། མགྲིན་པའི་རྩ་འཁོར་མེ་ཏོག་པདྨ་དམར་
པོ་འདབ་བཞི་པའི་ལྟེ་བར་ཨཱ་དམར་པོ། འདབ་བཞི་ལ་ཛྙཱཙྪཱབྷཱུ བྷྱཱ ་བཞི་ལ་སེམས་
བཟུང་ལ་གཉིད་དུ་གཏོང་། མཁའ་འགྲོའི་གནད། ཞི་བའི་ཚུལ་བསྟན་གདུལ་
བྱ་དྭངས་བ་འདྲེན། ཞེས་དེའི་དུས་སུ་བུད་མེད་རྒྱུན་ལྡན་གྱིས་ཁྱུང་དང་སེང་གེ་
ལ་བསྐྱོན་ནས་ཁྲིད་པ། ལ་དང་སྐས་རྣམས་སུ་གྱེན་ལ་འཛེག་པ། ནོར་བུ་ཤིང་ཐོག་
ཞལ་ཟས་ལ་སོགས་འབུལ་བ་འབྱུང་སྟེ། གང་བྱུང་ཡང་དེ་ཉིད་རྨི་ལམ་ཡིན་པར་
ཤེས་པ། རྨི་ལམ་མཁའ་འགྲོས་བྱས་པ་ཡིན་པར་ཤེས་པ། མཁའ་འགྲོ་སྒྱུ་མ་ཆེན་
མོ་ཡིན་པར་ཤེས་པར་བྱའོ། །
གཉིས་པ་ལ། དུས་ཀྱི་གནད། གུང་ལ་སྣང་བ་ལོངས་སྤྱོད་རྒྱུན་དུ་ཁྱེར། ཞེས་
པ་ལ། ལུས་གནད་སྔ་ལྟར་བྱ། རླུང་གི་གནད། ཐུན་བདུན་རླུང་གིས་དབང་པོའི་
སྒོ་འགག་སེལ། ཞེས་པས། འོག་རླུང་འཐེན་ཏེ་འོག་སྒོ་བསྡམ་ལ་དབུགས་ཀྱིས་ཐུབ་
ཐང་བདུན་ཙམ་བྱའོ། །རྩ་ཡི་གནད། མཛོད་སྤུ་ས་ལེ་སྒྲོན་མ་གསལ་བའི་ཡུལ།
ཞེས་པ་ལ་དམིགས་པའི་གནད། ཐིག་ལེ་དཀར་པོ་ཡུལ་ལྔའི་རྨི་ལམ་གསལ། ཞེས་
པས། དཔྲལ་བར་ཐིག་ལེ་དཀར་ལ་འཚེར་བ་ཆེ་ཆུང་སྲན་འབྲུ་ཙམ་ལ་སེམས་
བཟུང་ལ་གཉིད་དུ་གཏོང་། མཁའ་འགྲོའི་གནད། རྒྱས་པའི་དོན་སྟོན་སྒོ་ལྔའི་ལོངས་
སྤྱོད་འགྱེད། ཅེས་དེའི་དུས་སུ་སྣང་བའི་ཡུལ་གསལ་བའི་རྨི་ལམ་ཉི་ཟླ་ཤར་བ།
དུང་ཆེན་བུས་པ། སྨན་དང་མེ་ཏོག་ཐུ་བ། འབྲས་དྲུག་སྨིན་པ། དར་ཟབ་དབྱི་
སྤྱང་བ་དན་ལ་སོགས་པ་གཟུགས་སྒྲ་དྲི་རོ་རེག་རྣམས་རྨི་བ་འབྱུང་སྟེ། གང་བྱུང་
ཡང་རྨི་ལམ་ཤེས་པ་ལ་སོགས་བྱའོ། །
4I0



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གསུམ་པ་ལ། དུས་ཀྱི་གནད། ཐོ་རངས་རང་དབང་རྒྱལ་པོའི་གདན་ས་འཛིན།
ཞེས་པ་ལ། ལུས་ཀྱི་གནད་སྐྱིལ་ཀྲུང་བྱ་ལ་རྒྱབ་ཏུ་བརྟེན་པ་ཅུང་ཟད་དང་བཅས་
གཉིད་དུ་འགྲོ་བའི་ཐབས་ལ་བསླབ། རླུང་གི་གནད། ཉེར་གཅིག་དབུགས་ཀྱི་
རླུང་སེམས་ལས་སུ་རུང་། ཞེས་པས། དབུགས་ཕྱི་འགྲོ་ནང་འགྲོ་ཉི་ཤུ་རྩ་གཅིག་
བགྲང་ལ་རླུང་སེམས་ལས་སུ་རུང་བར་བྱའོ། །རྩ་ཡི་གནད། ཐུགས་ཁ་བོན་ཉིད་
འཁོར་ལོ་འདུག་པའི་གནས། ཞེས་པ་ལ། དམིགས་པའི་གནད། སྡུད་བྱེད་ཧཱུྃ་
ནག་ཤེས་པ་རང་དབང་འཛུད། ཅེས་པས། ཐུགས་ཁའི་རྩ་འཁོར་དུ་ཧཱུྃ་ནག་པོ་
མཛུབ་གང་བ་ལ་སེམས་བཟུང་ལ་གཉིད་དུ་གཏོང་། མཁའ་འགྲོའི་གནད། དབང་
གི་རང་བཞིན་ཤེས་པ་རྒྱལ་སར་བཏོན། ཞེས་ཁང་བཟང་སྟོང་གསུམ་གང་བར་
ཕྱིན་པ། ལྷའི་གཞལ་ཡས་སུ་བསྡད་པ། ཁྲི་ལ་འཛེག་པ། བླ་མས་ལུང་གནང་བ།
ཕས་སྐྱེ་འགྲོའི་དོན་འདི་གྱིས་ཞེས་སྐོས་གདབ་པ། མས་ཞལ་ཟས་བདའ་དགུ་
འདྲེན་པ། སེང་ཁྲི་དང་། པདྨའི་གདན་དང་། ཉི་ཟླའི་གདན་ལ་བསྡད་པ་ལ་
སོགས་འབྱུང་། གང་བྱུང་ཡང་རྨི་ལམ་ཡིན་པ་དང་། རྨི་ལམ་མཁའ་འགྲོས་བྱས་
པ་དང་། མཁའ་འགྲོ་སྒྱུ་མ་ཆེན་མོ་ཡིན་པར་ཤེས་པར་བྱའོ། །
བཞི་པ་ལ། དུས་ཀྱི་གནད། ནམ་ལངས་རྫུ་འཕྲུལ་དྲག་པོའི་སྡངས་རྒྱག་བརྒྱབ།
ཅེས་པ་ལ། ལུས་གནད། ཅི་བདེའི་ཤ་ཉལ་ཤེས་པ་ཁ་ཡན་བཞག །ཅེས་པས།
ཤེས་པ་རྒྱ་ཡན་དུ་གཞུག་ལ་ཅི་བདེར་ཉལ། རླུང་གི་གནད་དབུགས་རང་སོར་
བཞག་ལ་བསླབ། རྩ་ཡི་གནད། གསང་བ་རྩ་ཡི་བུག་པ་ཐབས་ལམ་གནད། ཅེས་
པ་ལ། དམིགས་པའི་གནད། ཟིན་བྱེད་ཐིག་ལེ་འཇིགས་སྐྲག་བསྐུལ་མ་འདེབས།
ཞེས་པས། གསང་བའི་བུག་པའི་ནང་དུ་ཐིག་ལེ་ནག་པོ་ར་རིལ་ཙམ་ལ་སེམས་
བཟུང་ལ་གཉིད་དུ་གཏོང་། མཁའ་འགྲོའི་གནད། དྲག་པོའི་ཆོ་འཕྲུལ་སྣང་བ་
ནུY 1



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གད་རོང་
ལམ་ལ་གཟུང་། ཅེས་རི་ལུང་ཐམས་ཅད་མེས་གང་བ། རང་ལུས་ཆུས་ཁྱེར་བ།
ང་གཡང་ས་ལ་ལྷུང་བ། བསྐལ་པའི་རླུང་གིས་ཁྱེར་བ། སྟག་དང་སྤྱང་ཁུས་
དེད་པ་ལ་སོགས་སྐྲག་པ་དང་འཇིགས་པ་དང་ཡ་ང་བ་དུ་མ་འབྱུང་སྟེ་གང་བྱུང་
ཡང་རྨི་ལམ་དུ་ཤེས་པ་བྱའོ། །དེ་དུས་ཀྱི་རྨི་ལམ་ཡིན་བསམ་པའི་ཤེས་པ་རྨི་ལམ་
ཡུལ། བྱུང་བ་དེ་ལ་ཙིར་བཟུང་བྱས་པས། བོན་ཐམས་ཅད་སྒྱུ་མ་རྨི་ལམ་ཙམ་དུ་
ཤེས་ཤིང་གཉིད་ལམ་དུ་ཡེ་ཤེས་རྙེད་པར་འགྱུར་རོ། །
གཉིས་པ་འབྱམས་བཞི་བཅད་པ་ལ་བཞི། འཁྲུལ་འབྱམས། རྒྱུད་འབྱམས།
སད་འབྱམས། བརྗེད་འབྱམས་སོ། །དང་པོ་ནི་རྒྱུད་ལས། འཁྲུལ་འབྱམས་སྡུད་
གནས་དབུ་མ་བདེ་ཆེན་རྩེ།། ཉོན་མོངས་རྩ་ཕྲན་འགགས་པས་འཁྲུལ་མེད་ཡུལ།
ཞེས་པས། ཉལ་བའི་དུས་རྩ་ཕྲན་འཁྲུལ་འབྱམས་ལ་ཤེས་པ་མི་གཏད་པར་རྩ་དབུ་
མར་དྲན་པར་བྱའོ། །གཉིས་པ་ནི། སྔ་མ་ལས། རྒྱུད་འབྱམས་དགག་བྱེད་ཡིད་
ཀྱི་རྒྱུན་རླུང་སྔོ། ཏོལ་ཆོལ་རང་རྒྱུད་འགགས་པས་རྒྱུད་མེད་རྟ།། ཞེས་པས་ཏོལ་
འཆོལ་རྒྱུད་འབྱམས་དུ་ཤེས་པ་མི་གཏད་ལ་ཡིད་ཀྱི་རང་བཞིན་དུ་བ་ལྟ་བུས་དབུ་
མ་གསང་བ་ནས་མགྲིན་པའི་བར་བསམ་མོ། །གསུམ་པ་ནི། སད་འབྱམས་གོ་ཆ་
ར་ལ་ཤ་སའི་སྔགས། ལམ་གྱི་བར་ཆད་འགགས་པས་རྐྱེན་མེད་པའོ། །ཞེས་པས།
སད་འབྱམས་བར་ཆད་དུ་མི་གཏོང་བར་ལམ་གྱི་གོ་ཆ་མཁའ་འགྲོ་མ་བཞིའི་སྙིང་
པོ་པདྨ་འདབ་བཞིར་ར་ལ་ཤ་ས་བཞི་བསྒོམ་པ་ལ་རེས་མོས་སུ་སེམས་གཏད་དོ། །བཞི་
པ་ནི། བརྗེད་འབྱམས་བཟུང་བྱེད་རྩ་བའི་ཐིག་ལེ་གཅིག །ཡུལ་དུས་སྣང་བ་
འགགས་པས་དོན་དམ་ཉིད། ཅེས་བརྗེད་འབྱམས་ཡུལ་དུ་མ་ལ་ཤེས་པ་ཡན་དུ་
མི་གཞུགས་པར་ཨཱ་འམ། གྲུབ་མཐའི་རྩ་བ་ཐིག་ལེ་དམར་པོ་ལ་སེམས་གཏད་པ་
དང་། གཉིད་དུ་ཐིབས་ཀྱི་འགྲོ་བ་དུས་མཉམ་དུ་བྱ་སྟེ། དེ་ཡང་དང་པོ་གཉིད་དུ་
412



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རིག་པ་བསྡུ་བའི་དུས་སུ་ཚྭ། དེ་ནས་སྣང་བ་བསྡུ་བའི་དུས་སུ་ལྷེ། དེ་ནས་རྟོག་
པ་བསྡུ་བའི་དུས་སུ་། དེ་ནས་དྲན་པ་བསྡུ་བའི་དུས་སུ་ཧཱུཾ། དེ་ནས་གཉིད་དུཐིབས་
ཀྱི་འགྲོ་ཁར་ཨཱའམ་ཐིག་ལེ་ལ་སེམས་གཏད་ཅིང་། མྱུར་བ་གཅིག་ཆར་དུ་གཉིད་
དུ་འགྲོ་ན་ཡི་གེ་གོ་ཆ་བཞི་དྲན་པ་ཙམ་ནས་ཐིག་ལེ་ལ་བློ་རྩེ་གཏད་པའོ། །
གསུམ་པ་ཟིན་ནས་དབང་བསྒྱུར་བ་ལ་གསུམ། རྩལ་སྦྱོང་བ། སྤྲུལ་བསྒྱུར།
དེ་ཉིད་རྒྱ་ཆེར་སྤེལ་བའོ། །དང་པོ་ནི། མེ་ཆེན་པོ་འབར་བ་རྨིས་ན་རྨི་ལམ་མེས་
ཚིག་པ་མེད་བསམ་ནས་མེ་ནང་དུ་མཆོངས་པས། ཚིག་པ་མ་གྱུར་པས་རང་ཡང་
མེ་དཔུང་དངོས་སུ་སྤྲུལ། ཆུ་ཆེན་པོ་རྨིས་ན་རྨི་ལམ་གྱི་ཆུས་ཁྱེར་བ་མེད་བསམ་
ནས་ཆུ་ནང་དུ་མཆོངས་པས། ཁྱེར་བ་མེད་པས་རང་ཡང་ཆུ་རུ་སྤྲུལ། དེ་བཞིན་
གཡང་ས་དང་རླུང་གི་ཕུང་པོ་དང་རལ་གྲིའི་ནགས་ཚལ་དང་འཇིགས་པའི་གཤེད་
མ་དང་། འཆི་བདག་གི་བདུད་དང་གཤིན་རྗེ་དང་
། སྟག་གཟིག་གཅན་ཟན་
ལ་སོགས་གང་ལ་ཡང་རྨི་ལམ་དུ་ཤེས་པའི་རྩལ་སྦྱང་ཞིང་རྨི་ལམ་དངོས་སུ་སྤྲུལ་
པའོ། །གཉིས་པ་ནི། རྨི་ལམ་དུ་སྐྱེས་པ་དང་བུད་མེད་རྨིས་ན་འདི་རྨི་ལམ་ཡིན་
པས་རྨི་ལམ་དུ་ཇི་ལྟར་སྤྲུལ་ཀྱང་ཆོག་བསམ་ནས་གཅིག་ལ་གཉིས། གཉིས་ལས་
བརྒྱ་སྟོང་ལ་སོགས་སྤྲུལ། དེ་དག་ལྷ་དང་ལྷ་མོར་བསྒྱུར་བ་དང་། དེ་བཞིན་དུ་རྒྱུད་
ལས། ཁྱི་སྤྱང་གཅིག་ལས་བརྒྱ་སྤྲུལ་དུར་ཁྲོད་བྱས། གསང་མཆོག་གཞལ་ཡས་
ཁང་དུ་ཤེས་པར་བྱ། བྱ་རྨིས་བྱ་ལ་ཁྱུང་བསྒྱུར་ཁྱུང་ལ་ཞོན། དཔག་བསམ་རྩེ་མོར་
འགྲོ་ལ་སྣང་སྲིད་བལྟ། གླང་རྨིས་གླང་ལ་གླང་ཆེན་ས་བསྲུང་ཞོན། སུམ་ཅུ་རྩ་
གསུམ་གནས་སུ་བགྲོད་པར་བྱ། ཅེས་པའི་དོན་ཡང་རྟོགས་པར་བྱའོ། །གསུམ་
པ་ནི། ཉི་ཟླ་ཤར་བ་རྨིས་ན་རྨི་ལམ་གྱི་ཉི་ཟླ་ཡིན་ཅི་ཡང་བཏུབ་བསམ་ནས་འོད་
ཟེར་ལ་འཇུས་ནས་ནམ་མཁར་སོང་སྟེ་གླིང་བཞི་ལ་བལྟ་བ་དང་
། བུད་མེད་རྨིས་ན་
མ་
413



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ས་ལམ་
མཁའ་འགྲོ་མར་བསྒྱུར་ནས་དེ་ལ་ལམ་སྣ་དྲོངས་དུ་བཅུག་ལ། ཞང་ཞུང་དང་།
འོལ་མོ་གླིང་དང་མཁའ་སྤྱོད་ཀྱི་གནས་དང་། རིག་འཛིན་གྱི་ཚོགས་གྲལ། རིགས་
ལྔའི་ཞིང་ཁམས། མ་དག་པ་རིགས་དྲུག་གི་ཞིང་ཁམས་རྣམས་སུ་བལྟ་བ་ལའགྲོའོ། །
ས་བཅད་གཉིས་པ་གཉིད་པ་ལམ་དུ་འཁྱེར་བ་ལ། རྒྱུད་ལས། གཏི་མུག་རྒྱལ་
པོ་གཉིད་ཀྱི་མུན་ཁང་དུ། ཡེ་ཤེས་རྒྱལ་པོ་འོད་གསལ་རང་ལ་ཤར། བོན་སྐུའི་རྒྱལ་
པོ་རང་སེམས་སྐྱེ་མེད་རྟོགས། མ་རིག་རྒྱལ་པོ་རང་རིག་མངོན་དུ་གྱུར། ཞེས་པ་
འདི་ལ་དོན་ལྔ། འོད་གསལ་གྱི་གནས་ལུགས། གཉིད་ཀྱི་འོད་གསལ་བཟུང་བ།
རང་བཞིན་འོད་གསལ་ངོ་སྤྲོད་པ། སྤྱོད་ལམ་ལ་འོད་གསལ་གནད་དུ་བསྣུན་པ།
འཆི་བའི་འོད་གསལ་སངས་རྒྱ་བའི་ཚུལ་ལོ། །
དང་པོ་ནི། འོད་གསལ་སྐོར་ལྔ་གང་ཡང་འབྲས་བུ་ཁོ་ནར་འདུག་པས་ལ
དུ་དྲང་བ་མི་རིགས་སྙམ་ན། དོན་འབྲས་བུ་ཡིན་ཡང་སྒོམ་པར་གཉིད་པ་ལ་སངས་
རྒྱུས་སུ་ཁྱེར་བས་ལམ་དུ་གྲགས་པའོ། །དེ་ཡང་སྤྱིར་འགྲོ་དྲུག་ཐམས་ཅད་ཀྱི་རྒྱུད་
ལ་འོད་གསལ་གྱི་སངས་རྒྱས་དེ་ཏིལ་དང་ཏིལ་མར་ལྟ་བུའམ་ཉི་མ་དང་འོད་ཟེར་
གྱི་ཚུལ་དུ་རང་ཆས་སུ་ཡོད་པ་ཡིན་ལ། དཔེར་ན་ཏིལ་ལ་མར་ཡོད་ཀྱང་རྟེན་ཅིང་
འབྲེལ་པ་ལ་བརྟེན་ནས་མར་འབྱུང་བའི་ཡན་ལག་བརྡུང་བ་བསྐོལ་བ་བཙིར་བ་
ལ་སོགས་མ་བྱས་ན་མར་འབྱུང་བར་མི་ནུས་པ་བཞིན་དུ། སེམས་ཅན་ཐམས་ཅད་
ཀྱི་རྒྱུད་ལ་འོད་གསལ་རང་བཞིན་དུ་གནས་ནའང་བླ་མའི་ཞལ་གྱི་བདུད་རྩི་དང་།
གདམས་ངག་གནད་ཀྱི་གཟེར་བུ་ཡིས་སློབ་མའི་རྒྱུད་ལ་འོད་གསལ་མངོན་སུམ་
དུ་མ་བྱས་ན་འོད་གསལ་སྙིང་པོ་མཐར་ཕྱིན་པར་མི་འགྱུར་བས། མན་ངག་ཟབ་
མོ་འདིའི་སྒོར་བཅུག་ལ་དབང་དང་ལུང་སྦྱིན། འོད་གསལ་གདམས་ངག་གདབ་
ལ་སློབ་མས་བརྩོན་འགྲུས་དྲག་པོས་ཉམས་སུ་བླང་པས་གཉིད་ལམ་དུ་འོད་གསལ་
414



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཟིན་པར་འགྱུར་བའོ། །མཐའ་ཡས་པའི་སེམས་ཅན་ལ་མི་ཤི་བ་མི་སྲིད། ཤི་བ་
ལ་འོད་གསལ་མི་འཆར་བ་མི་སྲིད་པས། ད་ལྟར་གཉིད་ཀྱི་ནང་དུ་ཟིན་ན་དེར་
ཡང་ཟིན། གཉིད་ཀྱི་འོད་གསལ་མ་ཟིན་ན་བར་དོའི་འོད་གསལ་ཡང་མི་ཟིན་ཏེ།
མི་རྟོག་པ་མཐུག་པོ་གཉིད་ལོག་པའམ། བརྒྱལ་བ་དང་འདྲ་བ་དེའི་ནང་དུ་འོད་
གསལ་སྟོར་ནས་ཡོད་པ་དེ་ཤེས་པས་མི་ཟིན། དེ་མ་ཟིན་པས་བརྒྱལ་བ་སངས་
བའམ་གཉིད་པ་སད་པ་བཞིན་དུ་གྱུར་ནས་སླར་ལས་དང་ཉོན་མོངས་པས་འཁོར་
བར་སྦྱོང་བའོ། །གཉིད་ཀྱི་འོད་གསལ་ཟིན་པས་བར་དོའི་འོད་གསལ་ཟིན། དེ་
ཟིན་པས་བོན་སྐུར་སངས་རྒྱ་བས་དེ་བས་ན་གདམས་པ་འདི་གནད་དུ་བསྣུན་པ་
གལ་ཆེའོ། །
གཉིས་པ་འོད་གསལ་བཟུང་བ་ལ་གསུམ། སྤྱོད་ལམ། ཐིག་ལེ་ལ་སེམས་
གཏད་པ། ཐུན་མཚམས་ངོས་བཟུང་བའོ། །དང་པོ་ནི་སྒོ་གསུམ་རྣལ་དུ་དབབ་
པ་ལ་ཟླ་བ་གཅིག་བསླབ་ཅིང་རང་བཞིན་གྱི་འོད་གསལ་ངོ་སྤྲད་ལ་བསྒོམ་དུ་གཞུག་
གོ །གཉིས་པ་ནི། གནས་དབེན་པར་མལ་ས་མདའ་གང་ལ་སྔས་མཐོ་བ་བྱས་ལ།
མགོ་བོ་ཤར་དུ་བསྟན། གཞོག་གཡས་འོག་ཏུ་བཅུག་ལ་ཉལ། སྔས་སུ་ཉི་ཟླའི་
གདན་ལ་མཁའ་འགྲོ་གསལ་བྱེད་གདོས་བྲལ་མ་སྐུ་མར་མེའི་རྣམ་པར་གསལ་བ།
མཁའ་འགྲོའི་ཆ་བྱད་གར་གྱིས་བཞེངས་པ། ཕྱག་ན་གྲི་ཐོད་འཛིན་པ་བཞུགས་
པར་བསྒོམ། མཁའ་འགྲོ་མའི་ཐུགས་ཁ་ནས་འོད་གསལ་གྱི་རྒྱུན་ནར་ནར་བྱུང་
བ་རང་གི་སྤྱི་བོ་ནས་ཐིམ་པས་གཉིད་འོད་གསལ་དུ་ལྟེམ་ལྟེམ་གྱུར་པར་བསམ་པ་
ལན་བདུན་ནམ་དགུའམ་བཅུ་གསུམ་བསྒོམ། རང་ཡི་དམ་གང་མོས་ཀྱི་སྐུ་དང་།
སྤྱི་བོར་བླ་མ་ཀུན་བཟང་རྣམ་པར་གོང་ལྟར་བསྐྱེད། དེ་ལྟར་ཡང་གཉིད་པ་ལམ་
ཁྱེར་ལས། གསལ་བྱེད་གདོས་བྲལ་འགྱིང་བག་གར་གྱིས་བཞུགས། བརྩེ་གདུང་
Y;



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཛུམ་པས་བདག་ལ་རབ་ཏུ་གཟིགས། དེ་ལས་འོད་གསལ་ཡེ་ཤེས་རྒྱུན་དྲངས་
ནས། ནར་ནར་ལྟེམ་ལྟེམ་ཡང་ཡང་སྤྱི་བོ་བསྟིམ། རང་ལུས་ཡི་དམ་སྤྱི་བོར་བླ་མ་
བསྒོམ། ཞེས་འབྱུང་། དེ་ནས་རང་གི་སྙིང་གི་དཀྱིལ་དུ་པདྨ་སྔོན་པོ་འདབ་མ་
བཞི་དང་ལྡན་པ། དེའི་ལྟེ་བར་གསལ་བྱེད་གདོས་བྲལ་མའི་ངོ་བོ་འོད་ཀྱི་ཐིག་ལེ་
སྔོ་ལ་འཚེར་བ། གསལ་ལ་གདོས་པ་དང་བྲལ་བ། ཡང་ལ་དྲི་མ་མེད་པ། དཔེར་
ན་ཤེལ་སྒོང་དར་སྔོན་པོའི་སྟེང་དུ་བཞག་པ་བཞིན། ངོ་བོ་དཀར་པོ་ཡིན་ཀྱང་
གདན་དང་ཡུལ་གནད་ཀྱིས་སྔོན་པོར་སྣང་བ། འདབ་བཞི་ལ་ཐིག་ལེ་སེར་ལྗང་
དམར་སྔོ་བཞི་བསྒོམ་ལ། དོ་ནུབ་གཉིད་འཐུག་པོ་ལོག་བཞིན་གཏི་མུག་ཏུ་མ་སོང་
བར་འོད་གསལ། འཁྲུལ་སྣང་དུ་མ་སོང་བས་རྨི་ལམ་མེད་པར་གཉིད་འོད་གསལ་
དུ་ཟིན་པར་བྱའོ། །སྙམ་པའི་འདུན་པ་ཡང་ཡང་གཏོང་། དེ་ནས་སྣང་བའི་དུས་
སུ་ཐིག་ལེ་སེར་པོ། སྣང་བ་སྡུད་པའི་དུས་སུ་ཐིག་ལེ་ལྗང་ཁུ། སྣང་བ་ནུབ་པའི་
དུས་སུ་ཐིག་ལེ་དམར་པོ། སྣང་བ་འགག་པའི་དུས་སུ་ཐིག་ལེ་སྔོན་པོ། སྣང་བ་མེད་
པའི་དུས་སུ་དབུས་ཀྱི་ཐིག་ལེ་ལ་རིག་པ་གཏད་ལ་གཉིད་དུ་ཐིབས་ཀྱིས་གཏོང་
ངོ༌། །དེ་ལྟར་ཡང་རྒྱུད་ལས། ཐུགས་ཁར་པདྨ་སྔོན་པོ་འདབ་བཞི་པ། ཐིག་ལེ་
དཀར་གསལ་ཤེལ་བཞིན་གདན་གྱིས་བསྒྱུར། གསལ་ལ་གདོས་བྲལ་ཡང་ལ་དྲི་
མ་མེད། སེར་ལྗང་དམར་སྔོ་ཐིག་ལེ་བཞི་དང་བཅས། སྣང་བ་སྡུད་དང་ནུབ་དང་
འགག་པ་དང་། མེད་པའི་དུས་ལྔར་རིམ་པར་གཏད་ལ་བསྒོམ། ཞེས་གསུངས།
གསུམ་པ་ཐུན་མཚམས་ངོས་བཟུང་བ་ནི། ཐུན་ཆུང་གཅིག་དུ་གཉིས་ནས་ལྡང་
ལ། མ་རིག་པའི་གཉིད། འཁོར་བའི་གཉིད། འོད་གསལ་གྱི་གཉིད་དང་གསུམ་
ཤན་ཕྱེད་དགོས་པས། དེ་ཡང་མ་རིག་པའི་གཉིད་ནི་གཏི་མུག་ནག་པོ་ཁ་འབྱམས་
བྱོལ་སོང་ལྟ་བུ་དྲན་པ་མེད་པ་དེ་ཡིན་ནོ། །དེ་ལྟར་ཡང་མངོན་སངས་རྒྱས་པའི་
416



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རྒྱུད་ལས། མ་རིག་གཏི་མུག་ནག་པོ་ཁ་འབྱམས་གཉིད། བྱོལ་སོང་དྲན་མེད་སྔར་
ཡང་དེ་ཀར་འཁྲུལ། བར་དོ་མི་རྟོག་འཐུག་དྲག་ངོས་མི་ཟིན། རང་གིས་རང་མྱོང་
རང་ཕན་མ་ཐོགས་པ། གཡུལ་ངོར་ཕན་བྱེད་ཕ་བསད་དགྲ་མཆོད་འདྲ། ཞེས་
པས་སོ། །འཁོར་བའི་གཉིད་ནི་རྨི་ལམ་འབྱུང་བ་སྟེ། གཉིད་ལོག་པ་ཕལ་ཆེར་རྨི་
ལམ་འབྱུང་། རྨི་ལམ་གང་བྱུང་འཁོར་བའི་ལས་བཟང་ངན་རྨི་བའོ། །སྔ་མ་ལས།
རྟོག་མྱོང་འཁྲུལ་པ་ཕལ་ཆེར་འཁོར་བའི་གཉིད། སྣ་ཚོགས་དབྱེན་གཡོས་རིགས་
དྲུག་འབབ་ཆུ་རྒྱས། བར་དོར་སྣང་བའི་མེ་མཆེད་བཀུག་མ་ཐུབ། རང་ལས་རང་
བྱུང་རང་ཚད་མ་ཟིན་པ། དྲིན་ཆེན་བསྐྱེད་བྱེད་མ་བསད་དགྲ་འབོད་འདྲ།
ཞེས་སོ། །འོད་གསལ་གྱི་གཉིད་ནི་དེ་གཉིས་གང་དུ་ཡང་མ་སོང་བ་སྟེ། ངོས་བཟུང་
ལ་འོད་གསལ་གྱི་གཉིད་མ་ཟིན་པ་འདུག་ན། ཡང་སྔ་ལྟར་འདུན་པ་གཏོང་ལ་སྣང་
བ་སྡུད་པ་ལ་སོགས་ལྔ། ཤེས་བྱ་གཞི་ལ་སྡུད་པ། ཤེས་པ་མྱ་ངན་ལས་འདས་པ།
ཤེས་རིག་རང་ལ་ཤར་བ། ཤེས་ཡུལ་བདེན་གཉིས་དོར་མཉམ་པ་དང་དེ་ལྟར་
གནད་དུ་བསྣུན་ལ་གཉིད་ལོག་གོ །དེ་ནས་ཡང་སྔར་བཞིན་ལྡང་ལ་གཉིད་པ་
གསུམ་ངོས་བཟུང་བས་གཉིད་ཀྱི་འོད་གསལ་ཟིན་འདུག་ན། དེ་ཡང་འོད་ཟིན་
ནམ། གསལ་བ་ཟིན་ཆ་ཕྱེད་དགོས་པས། དེ་གང་ཞེ་ན། མ་རིག་པའི་གཉིད་ཀྱི་
འཁོར་བའི་རྩ་བ་བྱས་པས། དེ་ལ་སངས་རྒྱས་ཀྱིས་གསལ་ཅེས་བྱ་བ་བསྟན་པ་ཡིན་
ཏེ། དཔེར་ན་གནས་ཁང་གི་མུན་པ་ནི་མ་རིག་པའི་གཉིད་དང་འདྲ། དེའི་ནང་
ན་སྒྲོན་མེ་བལྟམ་པ་ནི་གསལ་བའི་རང་བཞིན་དང་འདྲ་སྟེ། ལོ་འབུམ་ལོན་པའི་
མུན་པ་སྒྲོན་མེས་སྐད་ཅིག་ལ་སེལ་བ་བཞིན་དུ། གཏི་མུག་གི་གཉིད་འཐུག་པོའི་
མུན་པ་འོད་ཀྱིས་གསལ་བ་སྟེ། ཡེ་ཤེས་ཁོང་ནས་ཤར་བས་བདེ་སང་ངེ་གསལ་ས་
ལེ་དོན་ལ་མི་གཡོ་བར་གནས་པ་དེ་ལ་འོད་ཟིན་པ་ཞེས་བྱའོ། །འཁོར་བའི་གཉིད་
417



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱིས་ཁམས་གསུམ་གྱི་བྱེད་པོ་བྱས་པས། དེ་ལ་སངས་རྒྱས་ཀྱིས་སྟོང་ཞེས་བྱ་བ་
བསྟན་ཏེ། དཔེར་ན་རྒྱལ་པོའི་དཀོར་མཛོད་དུ་རིན་པོ་ཆེ་ལ་སོགས་ལོངས་སྤྱོད་
ཚོགས་དུ་མ་ཡོད་པ་ལ། དེ་ལ་རྒྱལ་པོའི་ཡིན་མིན་གྱི་རྣམ་རྟོག་མི་སྐྱེ་བ་བཞིན་དུ།
རིག་པའི་འདུ་འཕྲོ་མ་འགག་པའི་ངང་ན་གནས་བཟང་ངན་སྣང་བ་གང་ཤར་ཡང་
ཐམས་ཅད་སྟོང་པའི་རྩིས་ཟིན་པས། མཚན་མའི་རྣམ་རྟོག་མི་ལྡང་བ་གསལ་ཧྲིག་
ཧྲིག་ངང་དུ་གནས་པ་དེ་ལ་གསལ་བ་ཟིན་པ་ཞེས་བྱའོ། །དེ་ནས་ཡང་སྔར་ལྟར་
གཉིད་ལོག་ནས་ཐོ་རངས་ལྡང་སྟེ། འོད་དང་གསལ་བ་གཉིས་ཟུང་འཇུག་ཏུ་ཟིན་
ནམ་མ་ཟིན་ངོས་བཟུང་དགོས་པས། མ་རིག་པ་དང་འཁོར་བའི་གཉིད་གཉིས་
ཀྱིས་ཡོད་མེད་ལ་སོགས་གཉིས་འཛིན་གྱི་རྒྱུ་བྱས་པས། དེ་ལ་སངས་རྒྱས་ཀྱིས་
གསལ་སྟོང་ཟུང་འཇུག་བསྟན་པ་སྟེ། དཔེར་ན་གནས་ཁང་གཅིག་ལ་སྐར་ཁུང་
མང་དུ་ཡོད་ཀྱང་གསལ་བའི་རང་བཞིན་ཡིན་པས་ནང་གི་མུན་པ་ཕྱིར་མ་ཞུགས།
ཕྱིའི་རྒྱུ་འདྲུལ་མང་པོ་ཚུར་མ་བྱུང་བ་ཕྱི་གསལ་ནང་གསལ་དུ་གནས་པ་བཞིན།
མ་རིག་པའི་གཉིད་ཀྱིས་ཕར་མ་སྒྲིབ་པས་འོད་ཀྱི་མདངས་མ་ནུབ། འཁོར་བའི་
གཉིད་ཚུར་མ་ཞུགས་པས་རྨི་ལམ་རྒྱུན་ཆད་དེ། གསལ་སྟོང་དབྱེར་མེད་ངང་དུ་
ཧྲིག་གེར་གནས་པའོ། །དེ་ཡང་གསལ་བའི་ཆ་དང་བཅས་པས། དྲན་པ་དང་
ཤེས་བཞིན་གྱིས་ཟིན་པའི་ཉམས་བདེ་མལ་ལེ་བ་གཅིག་འབྱུང་བ་སྟེ། གཉིད་ཀྱི་
དངོས་པོ་མེད་པས་མ་རིག་པ་ཉིད་རིག་པའི་ཆ་དང་བཅས་པའོ། །སྟོང་པའི་ཆ་
དང་བཅས་པས་རྨི་ལམ་མི་འབྱུང་སྟེ། རྟོག་མེད་རྟོག་བཅས་ཀྱི་འགྱུ་བ་རྒྱུན་ཆད་
པས་མི་རྟོག་པ་ཉིད་རྟོགས་པའི་ཡེ་ཤེས་འགྱུར་བའོ། །དེ་ནས་ཡང་སྔ་ལྟར་གཉིད་
ལོག་ནས་གསལ་
ནས་གསལ་སྟོང་ཟུང་འཇུག་བདེ་བ་ཆེན་པོའི་ངང་བསྐྱང་བའོ། །དེ་ལྟར་
མངོན་དུ་མ་གྱུར་བར་དུ་ལོ་ཟླ་དུ་སོང་ཡང་གཉུག་བསྲིང་ནས་བསྒོམ་དགོས་པའི་
8
48



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཚུལ། རྒྱུད་འགྲེལ་ལས། བསམ་ལེགས་བདག་གིས་ཀྱང་འོད་གསལ་ལོ་དགུར་
མ་བསྒོམ་ཚེ་མངོན་དུ་མ་གྱུར་ཏོ། །ཞེས་གསུངས་པའི་དོན་གོ་བར་མཛོད་ཅིག །
གསུམ་པ་འོད་གསལ་ངོ་སྤྲད་པ་ལ། རྒྱུད་ལས། དབྱེ་བ་གཉིས་དང་བསྲེ་བ་
གཅིག་ཏུ་ཤེས། ཞེས་པའི་དོན་ལ་གསུམ། གཉིད་དང་འོད་གསལ་དབྱེ་ལ་ངོ་
སྤྲད་པ། སེམས་དང་རིག་པ་དབྱེ་ལ་ངོ་སྤྲད་པ། དེ་དག་བསྲེ་ལ་བསྒོམ་པའི་ཚུལ་
ལོ། །དང་པོ་ནི་གཉིད་པ་ལམ་ཁྱེར་ལས། གཉིད་དང་འོད་གསལ་དབྱེ་བ་མ་ཤེས་
ན། འཁོར་འདས་མི་ཕྱེད་རྩི་དུག་འདྲེས་པ་འདྲ། སངས་སེམས་མི་ཤེས་རྒྱལ་
འབངས་ངོ་ནོར་དཔེ། ཞེས་གོང་ལྟར་འོད་གསལ་བཟུང་ཐབས་ལ་བསླབ་ཅིང་
ཟིན་ནས་འོད་གསལ་རྒྱུན་པར་སོང་བ་དང་ངོ་སྤྲད་པ་ནི། དེ་ལ་གཉིད་མུན་ཁུང་
ལྟ་བུའི་ནང་ནས་འོད་གསལ་སྒྲོན་མ་ལྟ་བུ་ངོས་བཟུང་། འོད་གསལ་སྒྲོན་མ་ལྟ་
བུའི་ནང་ནས་བོན་སྐུ་མེ་ལྕེ་ལྟ་བུ་ངོས་བཟུང་བའོ། །དེ་ཡང་གཉིད་ལ་གཉིས་ཏེ་
མ་རིག་པའི་གཉིད། འཁོར་བའི་གཉིད་གཉིས། མ་རིག་པའི་གཉིད་ནི། གཞི་མ་
རིག་པ་ལས་བྱུང་། ངོ་བོ་གཏི་མུག་ཏུ་གནས། རྐྱེན་བེམ་པོས་བྱས། དཔེ་མུན་པ་
དང་འདྲ་སྟེ་ལོ་འབུམ་ཕྲག་གི་ནམ་ཟླའི་ཕྱེད་གཉིད་པར་ཟད་ཀྱང་ཚིམ་པའམ་
ཆོག་པ་མེད་དོ། །འཁོར་བའི་གཉིད་ནི། གཞི་ཉོན་མོངས་པ་ལས་བྱུང་། ངོ་བོ་
རྣམ་པར་རྟོག་པར་གནས། རྐྱེན་སྔ་ཕྱིའི་ལས་ཀྱིས་བྱས། དཔེ་སེམས་ཅན་དང་
འདྲ་སྟེ་རྨི་ལམ་ཟ་ཟི་ལོ་དང་བསྐལ་པར་རྨིས་ཀྱང་ཟད་པའམ་ཉུང་དུ་མི་འགྲོ་
བའོ། །དེ་ལྟ་བུའི་གཉིད་མུན་ནག་དང་རླུང་ཐོག་ལྟ་བུ་གཉིས་ཀྱི་ནང་ན་འོད་གསལ་
སྒྲོན་མ་ལྟ་བུ་གཅིག་ཡོད་པ་ཡིན་ཏེ། དཔེར་ན་མུན་ཁང་ལོ་བྱེ་བ་ལོན་པར་རླུང་
གི་གཡོ་འཁྲུག་དུ་མ་བྱེད་པ་གཅིག་ཡོད་པ་ལ། རླུང་གི་འབྱུང་གནས་བཙངས་ནས་
རྐོང་བུ་རས་བལ་མར་ཁུ་དང་མེའི་རྩོལ་བ་བྱས་ནས་སྒྲོན་མ་གཅིག་བལྟམ་པས།
439



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལོ་མང་བ་བརྩིགས་སུ་མི་ཚེ། མུན་པ་འཐུག་པ་དཔུང་དུ་མི་ཆེ། རང་བཞིན་ནག་
པ་དབང་དུ་མ་ཆེ་བར་སྐད་ཅིག་ལ་གསལ་ལོ། །དཔེ་དེ་བཞིན་དུ་སེམས་ཅན་ཐམས་
ཅད་ལ་མ་རིག་པ་དང་འཁྲུལ་པའི་རང་རྐང་ལས་གྲུབ་པའི་གཉིད་དང་རྨི་ལམ་
གཉིས་ཡོད་ལ། དེ་ཡང་གཉིད་ཀྱི་མུན་པ་ནི་སེམས་ཀྱི་གནས། རྨི་ལམ་འཁྲུལ་པ་
ནི་སེམས་ཀྱི་ལས་ཡིན་པས་འོད་གསལ་མ་ཟིན་ན་སངས་རྒྱ་བའི་ཐབས་མེད། དེས་
ན་རྟེན་འབྲེལ་དང་སྒོམ་གནད་ཀྱིས་འོད་གསལ་བཟུང་བ་དང་། གཏི་མུག་འོད་
གསལ་དུ་གྱུར་པ་སྒྲོན་མ་དང་འདྲའོ། །རྨི་ལམ་གསལ་བ་གྱུར་པ་སྐར་ཁུང་དང་
འདྲའོ། །དེ་ལ་འོད་གསལ་ཞེས་བྱ་སྟེ། གཉིད་ཀྱང་མ་ཡིན། རྨི་ལམ་ཡང་མ་ཡིན།
དེ་གཉིས་ཀྱི་བར་ན་འོད་གསལ་ཡང་དག་པ་གཉིད་ཀྱི་རིག་པ་བཀུག་པས། ཤེས་
པ་ནང་དུ་འདུས་པ། རྨི་ལམ་དུ་ཕྱིར་མ་འབྱམས་པས་སེམས་ཉིད་ངང་དྭངས་སུ་
གནས་པ། ཤེས་བྱས་ཟིན་པ། ཉམས་སུ་མྱོང་བ། ངོ་བོ་རྙེད་པ་ཡིན་ནོ། །དེ་ལྟ་
བུ་ཁང་པ་རྐོང་བུ་མར་ཁུ་རས་བལ་དུ་མ་འདུས་པ་ལ་བྱུང་ཡང་། ཁང་པ་དེར་
འགྲོ་བའི་སྐྱེས་བུ་དེས་གཞན་ལ་ལྟོས་པ་མེད་པ་མེ་ལྕེ་གཅིག་པུ་ལ་ཅེན་ནེ་བལྟས་
པས། སྣང་བ་དང་གསལ་བ་ཐམས་ཅད་མེ་ལྕེ་ཁོ་ན་ལ་མཐོང་བའོ། །དཔེ་དེ་བཞིན་
འོད་གསལ་སྒོམ་པའི་སྐྱེས་བུས་ཀྱང་ལུས་དང་གཉིད་དང་ཐིག་ལེ་དང་གདམས་
པ་དུ་མ་འདུས་པ་ལས་བྱུང་ཡང་། སྒོམ་པ་ལ་གནས་པའི་སྐྱེས་བུས་གཞན་ལ་ལྟོས་
པ་མེད་པའི་འབྲས་བུའི་འོད་གསལ་གཅིག་བུ་ལ་ཙེན་ནེ་བལྟས་པས། ཉམས་ལ་སྣང་
བ་དང་། རང་ལ་གསལ་བ་དང་། ངོ་བོ་མཐོང་བ་ཐམས་ཅད་འོད་གསལ་ཁོ་ན་ལའོ། །
གཉིས་པ་ནི། རྒྱུད་ལས། སེམས་དང་རིག་པ་དབྱེ་བ་མ་ཤེས་ན། རང་གི་རིག་
པ་རང་གིས་ངོ་མི་ཤེས། དེ་མ་ཤེས་ན་མ་རིག་ཟང་མ་ཡིན། མ་རིག་
མ་རིག་པ་ལས་སངས་
རྒྱུས་འབྱུང་མི་སྲིད། ཞེས་སེམས་ཀྱི་ངོ་བོ་གཟུང་འཛིན་གཉིས་ཀྱི་བདག་ཉིད་ཅན་
420



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ནོ། །དབྱེ་བ་གཞི་ཡེ་གནས་ཀྱི་སེམས་དང་། རྣམ་འགྱུར་བྱེད་པའི་སེམས་གཉིས།
དང་པོ་ནི་རང་གི་རྒྱུད་དུ་གྲུབ་པའི་རྒྱ་མཚོ་ལྟ་བུ་དེའོ། །གཉིས་པ་ནི་སྣ་ཚོགས་བྱེད་
པ་ཆུ་བོ་ཆུ་བྲན་རྦ་རླབས་ལྟ་བུ་དེའོ། །སེམས་ཀྱི་ལས་དགེ་མི་དགེ་ལུང་མ་བསྟན་
པ་གསུམ་མོ། །སེམས་ཀྱི་འབྲས་བུ་ཁམས་གསུམ་དུ་འཁོར། རྒྱུ་དྲུག་ཏུ་ལྟུང་སྐྱེ་
བཞི་རུ་འགྲོ། སྡུག་བསྔལ་དུ་མ་མྱོང་བའོ། །རིག་པའི་ངོ་བོ་རང་བཞིན་གྱི་འོད་
གསལ་ལ་མ་འགག་པའོ། །དབྱེ་ན་རིག་ཁྱབ་པ་གཞིའི་རིག་པ། འཆར་བ་ལམ་གྱི་རིག་
པ་གཉིས། དང་པོ་ནི་སངས་རྒྱས་སེམས་ཅན་ཀུན་ལ་ཁྱབ་པ། གཉིས་པ་ནི་ཐམས་
ཅད་མ་འགག་ཀྱང་རྟོགས་པ་དང་ལྡན་པ་ལ་ཡེ་ཤེས་སུ་འཆར་བའོ། །འབྲས་བུ་སྐུ་
གསུམ་འདུ་འབྲལ་མེད་པ་སྟེ། ངོ་བོ་རྟོག་མེད་བོན་སྐུ། རང་བཞིན་འགག་མེད་
རྫོགས་སྐུ། ཐུགས་རྗེས་དོན་ནུས་སྤྲུལ་སྐུའོ། །དེ་ཡང་དཔེར་ན་ཆུ་ལས་འོ་མ་བླང་
པ་ལ་ངང་པ་དང་རུ་སྦལ་གཉིས་མིན་པས་གཞན་གྱིས་མི་ནུས་པ་བཞིན་དུ། སེམས་
དང་རིག་པ་ཕྱེ་བ་ལའང་ཤེས་རབ་ཀྱི་རྩལ་རྫོགས་པ། སྒོམ་པ་ལ་ནན་ཏན་ཆེ་བ་མིན་
པ་གཞན་གྱིས་དཀའ་བའོ། །འོ་མ་ལོན་ཀྱང་ཀླུ་མོ་དཔལ་ཕྲེང་དང་འོད་ལྡན་གཉིས་
མིན་པས་མར་མི་ཐོན་པ་བཞིན་དུ། གལ་ཏེ་སེམས་དང་རིག་པ་ཕྱེད་ཀྱང་གནད་
འདི་གཉིད་ལམ་དང་བར་དོར་མིན་པར་འཆར་མི་སྲིད་དོ །མར་ཐོན་ཀྱང་ཀླུ་གཙུག་
ན་དང་འཇོག་པོ་གཉིས་མིན་པས་མི་ཟ་བ་བཞིན་དུ། གལ་ཏེ་ཤར་ཡང་མན་ངག་
འདི་དང་མ་འཕྲད་ན་གདམས་པ་གཞན་ནས་བཟུང་ཐབས་བསྟན་པ་མེད་པས་
འོད་གསལ་ཟིན་པར་མི་འགྱུར་རོ། །དེའི་ཕྱིར་སེམས་དང་ཡེ་ཤེས་དབྱེ་བའི་ཐབས་
གོང་དུ་ཐོད་རྒལ་དུ་ཡང་བསྟན་ཟིན་ཀྱང་། འདིར་ཡང་ངོ་བོ་དབྱེ་བ་བྱེད་ལས་
འབྲས་བུ་བཞིའི་སྒོ་ནས་ཟུར་ཙམ་མ་བསྟན་ན་སེམས་དང་རིག་པའི་ཆ་མི་ཕྱེད།
དེ་མ་ཕྱེད་ན་རིག་པའི་རང་ངོ་མི་ཟིན། དེ་མ་ཟིན་པས་རང་རིག་པའི་ཡེ་ཤེས་མི་
421



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཆར། དེ་མ་འཆར་བས་འོད་གསལ་རྒྱུན་པར་མི་འགྲོ། དེ་མ་སོང་ན་སངས་རྒྱ་
བའི་ཐབས་ཡོད་པ་མ་ཡིན་ནོ། །དེ་ཡང་རང་རིག་པའི་ཡེ་ཤེས་ཀྱི་གནས་ལུགས་
ཅི་ལྟ་བུ་ཞེ་ན། རང་བཞིན་གྱི་འོད་གསལ་རིག་པ་རང་ལ་ཤར་བ་རང་གིས་རྟོགས་
པ་མུན་པ་ལ་ཉི་མ་ཤར་བ་ལྟ་བུ། བྱ་རྩོལ་བྲལ་བ་རྒྱ་མཚོ་རླུང་གིས་མ་བསྐྱོད་པ་ལྟ་
བུ། འདུ་འབྲལ་མེད་པ་ཆུ་བོའི་གཞུང་ལྟ་བུ། སེམས་ལ་མི་གནས་པ་མར་མེའི་མེ་
ལྕེ་བརྐྱང་བ་ལྟ་བུ། དྲི་མ་མེད་པ་མཁའ་སངས་བ་ལྟ་བུ། ཡེ་ཤེས་དང་མཇལ་བ་
ནམ་ལངས་པ་ལ་ཉི་མ་ཤར་བ་ལྟ་བུ། གནས་ལུགས་ལ་བརྗོད་དུ་མེད་པ་དིག་མས་
བུ་རམ་མྱོང་བ་ལྟ་བུའོ། །གདམས་ངག་འདི་ལ་མོས་ན་སངས་རྒྱས་ལག་བཅང་།
ཐོད་པ་བོར་ཆོག །ནམ་ཤི་སངས་རྒྱས་ཡིན་ནོ། །ད་ལྟར་ཉམས་སུ་བླངས་པས་
གཉིད་ལ་ཚད་ཕེབས་ནས་བར་དོ་དང་པོ་ཆོད་པ་གདོན་མི་ཟའོ། །
གསུམ་པ་སྒོམ་ཚུལ་ནི། དེ་ལྟ་བུའི་རིག་པའི་ཡེ་ཤེས་དེ་གཉིད་དུ་འཇུག་
ཀ །གཉིད་ཀྱི་འོད་གསལ། རྨི་ལམ། སད་མ་ཐོག །གཞན་ཡང་འདོད་ཆགས་ཞེ་
སྡང་ལ་སོགས་རྣམ་རྟོག་གི་རིགས་ཐམས་ཅད་དང་བསྲེ་བ་གལ་ཆེ་བའི་ཚུལ་ལ།
རྒྱལ་གཤེན་གྱིས། བསྲེ་བའི་གདམས་པ་མ་ཤེས་ན་དུག་གསུམ་པོ་གང་སྐྱེས་ཀྱང་
ཡེ་ཤེས་རྒྱུན་ཆད་དུ་སོང་བས་ཡེ་ཤེས་རྒྱུན་པར་མི་འགྲོའོ། །དེས་ཏིང་ངེ་འཛིན་
བར་ཆད་པས་སངས་རྒྱས་མཐར་ལྷུང་བའི་སྐྱོན་ཡོད་པས་བསྲེ་བ་གལ་ཆེའོ། །ཞེས་
ལམ་ལ་བསྐུལ་མ་འདེབས་པའི་ལུང་དུ་རིག་པར་བྱའོ། །
བཞི་པ་སྤྱོད་ལམ་འོད་གསལ་གནད་བསྣུན་ལ་གསུམ། ཕྱིའི་སྤྱོད་ལམ་དུས་
བཞི་མཉམ་སྦྱོར། ནང་ས་མཚམས་དུས་བཞི་མཉམ་སྦྱོར། གསང་བ་བར་དོར་
དུས་བཞི་མཉམ་སྦྱོར་རོ། །དང་པོ་ནི་ཤེས་བྱ་གཞི་ལ་སྡུད་པ། ཤེས་པ་མྱ་ངན་
འདས་པ། ཤེས་རིག་རང་ལ་ཤར་བ། ཤེས་ཡུལ་བདེན་གཉིས་མཉམ་པ་བཞི་ཕྱི་
422



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དུས་བཞི་དང་སྦྱར་ན། སྲོད་ལ་ཤེས་བྱ་གཞི་ལ་སྡུད་པ་ཞེས་བྱ་སྟེ། ཉིན་གུང་ནས་
སྲོད་ཀྱི་བར་དུ་ཤེས་བྱ་ཐམས་ཅད་སྡུད་པ་ཕྱིའི་ཡུལ་མུན་སྲོས། ནང་གི་དབང་པོ་
ནང་དུ་སྡུད། འབྱུང་བ་ནག་ཐིབས་ཀྱིས་འགྲོ་བའི་དུས་སུ་རྣམ་རྟོག་བག་ལ་ཞ།
ཡེ་ཤེས་དབྱིངས་སུ་ཐིམ་པས་ཆུ་བྲན་རྒྱ་མཚོར་སྡུད་པ་བཞིན་བྱས་ནས་བསྒོམས་
པས། དགོངས་པ་རྒྱ་མཚོ་མེར་བ་བཞིན་དུ་འགྱུར་རོ། །གུང་ལ་ཤེས་པ་མྱ་ངན་
ལས་འདས་ཞེས་བྱ་སྟེ། སྨག་ནས་ཐོ་རངས་ཀྱི་བར་དེར་གཉིད་དུ་ཐིབས་ཀྱིས་
འགྲོ་བ་དང་འོད་གསལ་གྱི་ཏིང་འཛིན་བཟུང་ལ་ཉལ་བས་བདེ་གསལ་དུ་ལྷན་གྱིས་
འགྲོ་སྟེ་བོན་སྐུར་རང་ལ་ཤར། ཉོན་མོངས་ཚུད་ནས་ཆད། ཡེ་ཤེས་ངང་ལ་བཞུགས་
པས་ཤེས་བྱ་ཐམས་ཅད་ནམ་མཁའི་དཀྱིལ་ལྟར་བསྒོམས་པས་སྟོང་པ་ཉིད་དུ་
འདས་པའོ། །ཐོ་རངས་ཤེས་རིག་རང་ལ་ཤར་ཅེས་བྱ་སྟེ། གཉིད་སད་ནས་བྱ་བ་
ལ་མ་ཞུགས་ཀྱི་བར་དེར། ཉམས་དང་རྟོགས་པ་གང་ཤར་ཐམས་ཅད་རང་རིག་
པའི་ཡེ་ཤེས་ལྷང་ངེ་བལྟ་བ་དང་། རྟོག་པའི་དྲན་རྒྱུན་གང་ཡང་ཡེ་ཤེས་སུ་བལྟས་
པས། སྣང་བ་རྦད་ཆོད། བག་ཆགས་དྲན་བསྐུལ། སྐྱེ་མེད་རྒྱུན་པར་བསྒོམས།
རང་རིག་རང་ལ་ཤར་བ་རྒྱལ་པོ་དབང་ལ་ཐེབས་པ་བཞིན་ནོ། །ཉིན་པར་ཤེས་
ཡུལ་བདེན་གཉིས་མཉམ་པ་ཅེས་བྱ་སྟེ། འཇིག་རྟེན་གྱི་བྱ་བྱེད་སྣང་བ་སྣ་ཚོགས་
ཅི་སྣང་ཡང་། ཀུན་རྫོབ་ཀྱི་བདེན་པ་དེ་ལ་བརྟགས་ན་སྙིང་པོ་མེད་པ་སྒྱུ་མའི་རང་
བཞིན། ཤེས་པ་རང་རིག་ལ་བལྟས་ན་དོན་དམ་བདེན་པ། དེ་ལ་བརྟགས་ན་
གཅིག་ཤེས་ཀུན་གྲོལ་བདེན་གཉིས་དོ་མཉམ་པ་ཞེས་བྱའོ། །གཉིས་པ་ནི། གཉིད་
ཁར་ཤེས་བྱ་གཞི་ལ་སྡུད་པ་ཞེས་བྱ་སྟེ་སྲོད་དང་བོན་མཚུངས། གཉིད་དུ་སོང་བ་
དེ་ཉིད་བོན་སྐུ་འོད་གསལ་ཆེན་པོ་སྟེ་ཤེས་བྱ་མྱ་ངན་ལས་འདས་པ་ཞེས་བྱ་བ་གུང་
དང་བོན་མཚུངས། གཉིད་སད་པ་དེ་ཉིད་གསལ་བ་འཛིན་མེད་རྫོགས་སྐུ་སྟེ་ཤེས་
423



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རིག་རང་ལ་ཤར་བ་ཅེས་བྱ་བ་ཐོ་རངས་དང་བོན་མཚུངས། གཉིད་སད་ནས་ཤེས་
པ་རང་ལ་བལྟས་པ་སྤྲུལ་སྐུ་སྟེ་ཤེས་ཡུལ་བདེན་གཉིས་དོ་མཉམ་པ་ཞེས་བྱ་བ་ཉིན་མོ་
དང་བོན་མཚུངས། དེ་ལྟར་ཡང་ལམ་དྲུག་ལས། ནང་གི་དུས་བཞི་མཉམ་སྦྱོར་
ས་མཚམས་བཞི། གཉིད་བདོ་གཉིད་དང་སད་པ་དང་པོ་སྦྱོར། ཞེས་སོ། །གསུམ་
པ་ནི། འབྱུང་བའི་བསྡུ་རིམ་མགོ་རྩམ་ནས་འཆི་ཁའི་འོད་གསལ་ཤར་བ་ཚུན་གཉིད་
བདོ་བ་དང་མཐུན་ཏེ་ཤེས་བྱ་གཞི་ལ་སྡུད་ཅེས་བྱ། དེ་ནས་བོན་ཉིད་བར་དོ་
ཤར་བ་ཚུན་གཉིད་པ་དང་མཐུན་ཏེ། བོན་ཉིད་ཤེས་བྱ་མྱ་ངན་འདས་པ་ཞེས་བྱ།
བར་དོའི་ཚུར་རོལ་གྱི་སྣང་བ་སྣ་ཚོགས་ཤར་བ་གཉིད་སད་པ་དང་མཐུན་ཏེ་ཚུར་
རོལ་ཤེས་རིག་རང་ལ་ཤར་བ་ཅེས་བྱ། སྲིད་པའི་བར་དོ་དེར་སྐུ་གསུམ་རང་སར་
ཟིན། འབྲས་བུ་མངོན་དུ་གྱུར། སངས་རྒྱས་རང་ལ་རྙེད་པ་དང་མཐུན་ཏེ་ཕ་རོལ་
ཤེས་ཡུལ་བདེན་གཉིས་དོ་མཉམ་པ་ཞེས་བྱའོ། །
ལྔ་པ་འཆི་བའི་འོད་གསལ་དུ་འཚང་རྒྱ་བའི་ཚུལ་ལ་གསུམ། འཆི་བའི་འོད་
གསལ་དུ་སངས་རྒྱ་ལུགས། འཕྱོས་སྐྱོན་བཞི། དེ་ལས་ལྡོག་པའི་གདམས་ངག་
བཞིའོ། །དང་པོ་ལ་བཞི། མདོ་བསྡུ། འགག་བསྡམ། གནད་བཀྲོལ། འཚང་རྒྱུ་
ལུགས་སོ། །དང་པོ་ནི་བོན་ཐམས་ཅད་ཀྱི་མདོ་རང་རིག་ཐིག་ལེ་ཉག་གཅིག་ལ་
བསྡུ་མ་ཤེས་ན་གསུང་རབ་ཆུ་བོའི་རྒྱུན་ཙམ་བསླབ་ཀྱང་། མང་ལོད་ཤ་བའི་རྭ།
སྤྲོས་མང་ཤ་མོང་གི་སུལ། དགོས་མེད་བྱིས་པའི་ལས་དང་མཚུངས་པས་རང་རྒྱུད་
ལ་ཧྲིལ་གྱིས་སྦྱར་ནས་ཉམས་སུ་བླང་མི་ཤེས། དེས་ན་བོན་ཐམས་ཅད་ཀྱི་མན་
ངག་གི་མདོ་བསྡུས་པ་རང་རིག་པ་ཉིད་དོ། །དེ་ལྟར་ཡང་ལམ་དྲུག་ལས། མདོ་
བསྡུ་ངོ་བོ་ཉག་གཅིག་རྒྱུད་སྦྱར་བས། མན་ངག་རང་རིག་ཐོག་ཏུ་བོན་ཙམ་འཕུངས།
ཞེས་འབྱུང་། གཉིས་པ་ནི། གདམས་ངག་ཐམས་ཅད་ཀྱི་འགག་འཁོར་འདས་
424



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཀྱི་ས་མཚམས་སུ་བསྡམ་མ་ཤེས་ན། བསྐལ་པ་དུ་མ་ཐོས་བསམ་སྒོམ་གསུམ་ལ་
འབད་པ་བྱས་ཀྱང་སྒྲིན་བུ་མདོ་ཤོར། སྤྱང་པོ་ལག་སྟོང་། བྱས་པ་དོན་མེད་ཡིན་
པས་རང་ལ་དགོས་དུས་སུ་བཞག་པའི་དོན་པོ་གཅིག་མི་རྙེད་པའོ། །དེས་ན་གདམས་
ངག་ཐམས་ཅད་ཀྱི་འགག་འཆི་བའི་འོད་གསལ་ལ་བསྡམ་ནས། ཤ་ཆོད་དང་རུས་
ཆོད། ཕྱང་ཧྲིལ་དང་ཕྱིང་ཧྲིལ། ཙིར་ཟིན་དང་སྦྱར་ཟིན་བྱེད་པ་གལ་ཆེའོ། །དེ་
ལྟར་ཡང་སྔ་མ་ལས། འགག་བསྡམ་འཁོར་འདས་ས་མཚམས་འཕྲང་བརྒྱུགས་པས།
འཆི་བའི་འོད་གསལ་ཟིན་ནས་དོན་ཆེན་འགྲུབ། ཞེས་སོ། གསུམ་པ་ནི། བཀའ་
ལུང་ཐམས་ཅད་ཀྱི་གནད་བླ་མའི་མན་ངག་གིས་མ་བཀྲོལ་ན། རྒྱུད་ལུང་རི་རབ་
ཙམ་ལ་བལྟ་རྟོག་བྱས་ཀྱང་། ལུང་རིག་ཡ་བྲལ། ཚིག་དོན་རྒྱབ་བསྣོལ་དུ་སོང་ནས་
རང་རྒྱུད་ལ་ལྗར་སེར་སྦྱར་ནས་ཉམས་ལེན་མི་ཤེས་པས། དེས་ན་བཅུད་ལྡན་བླ་
མའི་དྲུང་ནས་ཚིག་ཟིན་པར་བསླབ། དོན་གོ་བར་བསྒོམ། ཉམས་སུ་མྱོང་པར་
རྒྱུད་ལ་བཀལ་ལོ། །དེ་ལྟར་ཡང་ལམ་དྲུག་ལས། གནད་བཀྲོལ་བླ་མའི་གདམས་
ངག་མྱོང་བ་ན། ཚིག་དོན་སྤྲོས་པ་ཆོད་ནས་རང་རྒྱུད་གྲོལ། ཞེས་སོ། །བཞི་པ་
ནི། སངས་རྒྱས་ཐམས་ཅད་ཀྱི་གཤེགས་ཤུལ་འཆི་ཁའི་འོད་གསལ་ཡིན་པར་མ་
ཤེས་ན། དགེ་སྦྱོར་ལོ་འབུམ་ཕྲག་ཏུ་བསྐྱངས་ཡང་གལ་ཆེ་དུས་ལ་ཐུག་དུས་གང་
གིས་ཀྱང་མི་ཟིན་པས། དུས་ད་རེས། ལམ་ཁ་དྲག །སངས་རྒྱས་སྤུ་འདྲིས་ཡིན་
པས། ཤི་བའི་འོད་གསལ་ཟིན་འདོད་པ་ལ། རང་བཞིན་འོད་གསལ་བསྟན། གཉིད་
ཀྱི་འོད་གསལ་བཟུང་། ཏིང་འཛིན་འོད་གསལ་བསྒོམ་པ་ལ་བསླབ་སྟེ། དོ་གལ་
ཅན་ཐང་གཅིག་ཡིན། སངས་རྒྱས་དེ་བཙན་ཐབས་སུ་རྒྱུ་བ་ཡིན། གདམས་ངག་
ཐེབས་པ་དེ་ཐོག་བབས་སུ་ཐེབས་པ་ཡིན། གྲུབ་པ་ཐོབ་པ་དེ་བརྡོལ་ཐབས་སུ་
འོངས་བ་ཡིན་པས། འཆི་ཁར་ཡང་འཆི་བའི་འོད་གསལ་ཟིན་པར་བྱ་སྙམ་པའི་
425



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འདུན་པ་གཏོང་བ་དང་། གཉིད་ཀྱི་འོད་གསལ་བཞིན་དུ་ཟིན་པར་བྱེད་པ་ཡིན་
ནོ། །གཉིད་ལ་འོད་གསལ་ཐེངས་གསུམ་ཟིན་ན་ཉུང་ཡང་འཆི་དུས་ཟིན་ངེས་པ་
རྒྱུད་ལས་གསུངས་སོ། །གཉིད་ལ་མ་ཟིན་ན་དཀའ་བའི་ཚུལ། རྒྱུད་འགྲེལ་ལས།
གཉིད་པ་བཞིན་ཀྱི་མི་རྟོག་འཐུག་པོ་དང་། རྨི་ལམ་བཞིན་གྱི་རྟོག་པ་ལྡང་བ་
དང་། སད་པ་བཞིན་གྱི་བར་དོ་འཆར་ཉེན་ཆེ། ཞེས་སོ། །འཆི་བའི་འོད་གསལ་
ལ་ཟིན་ན་བོན་ཉིད་འོད་གསལ་དང་དཀྲུག་གིས་འདྲེས་ནས་སངས་རྒྱས་རང་ལས་
རྙེད། སྐུ་གསུམ་གདན་ས་ཟིན། རིག་པ་བོན་ཉིད་དུ་གྱུར་པར་འབྱུང་སྟེ། སེམས་
ཀྱི་བོན་སྐུ་ཐོབ་པའི་བོན་གསུམ་འཆར་ཏེ། གང་ཞེ་ན། སྣང་ལ་རང་བཞིན་མེད་
པའི་གནས་སུ། གསལ་ལ་གཡོ་བ་མེད་པའི་རིག་པ་དེ། རྟག་དང་ཆད་པ་མེད་པར་
ངང་གི་སངས་རྒྱས་པར་བཞུགས་སོ། །ལུས་ཀྱི་རྫོགས་སྐུ་ཐོབ་པའི་བོན་གསུམ་
འཆར་ཏེ། གང་ཞེ་ན། མ་བྲིས་ཡེ་ཤེས་ལྔ་ཡི་དཀྱིལ་འཁོར་དུ། སྲོག་མེད་གཡུང་
དྲུང་ཐོབ་པའི་སྐུ་དེ། སྣང་ལ་སྒྲིབ་པ་མེད་པའི་སངས་རྒྱས་སུ་བཞུགས་སོ། །གསུང་
ཡོན་ཏན་ཕྲིན་ལས་ཀྱི་སྤྲུལ་སྐུ་ཐོབ་པའི་བོན་གསུམ་འཆར་ཏེ། གང་ཞེ་ན། སྣང་
བ་འགག་པ་མེད་པའི་གསུངས་དབྱངས། ཡུལ་རྣམས་ཀུན་ལ་ཁྱབ་པའི་ཡོན་
ཏན། རྩལ་མེད་ལྷུན་གྱིས་གྲུབ་པའི་ཕྲིན་ལས་ཐོབ་ནས། སྐུ་གསུམ་ཡེ་ཤེས་ལྔ་ཡི་
ངང་ལ་བོན་ཉིད་དབྱིངས་དང་མཉམ་པར་བཞུགས་སོ། །ལམ་དྲུག་གི་གཉིད་པ་
ལམ་འཁྱེར་ལས། སངས་རྒྱས་བཙན་ཐབས་འབྱུང་བས་ཤེས་བཞིན་གྱིས། སྐུ་
གསུམ་གདན་ས་ཟིན་པའི་རྒྱལ་པོ་དེ།། སེམས་ནི་བོན་སྐུ་ལུས་ནི་རྫོགས་པའི་སྐུ།
གསུང་དང་ཡོན་ཏན་ཕྲིན་ལས་སྤྲུལ་སྐུ་སྟོན།། ཞེས་སོ། །གཉིས་པ་འཕྱོས་སྐྱོན་
བཞི་ནི། རང་བཞིན་འོད་གསལ་ཡུལ་ལ་འཕྱོས། གཉིད་ཀྱི་འོད་གསལ་རྨི་ལམ་
ལ་འཕྱོས། ཏིང་འཛིན་འོད་གསལ་རྟོག་པ་ལ་འཕྱོས། ཤི་བའི་འོད་གསལ་བར་
426



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དོ་ལ་འཕྱོས་པའོ། །དེ་བཞིར་འཕྱོས་པས་འཁོར་བ་ལ་ཕྱིར་འདྲེན། ངན་སོང་དུ་
བསྐྱུར། སེམས་ཅན་དུ་ལྡོག་པའོ། །
གསུམ་པ་དེ་ལ་ལྡོག་པའི་གདམས་ངག་བཞི་ནི། འཕྱོས་སྐྱོན་བཞི་ལ་འོད་
གསལ་གྱི་ལྟ་སྒོམ་སྤྱོད་འབྲས་བཞི་བསྟན་པས་འཕྱོས་པ་ལམ་དུ་འགྱུར།
ལམ་ཤེས
ཤེས་སུ་ཤར། ཡེ་ཤེས་སངས་རྒྱས་སུ་གྲོལ་བ་སྟེ། ཡུལ་གྱི་རང་བཞིན་སྟོང་པ་ཉིད་
ལས་མེད་པས་ལྟ་བ་བོན་སྐུ་བདེ་ཆེན། རྨི་ལམ་མེད་པའི་གཉིད་ཀྱི་སྒོམ་པས་ལམ་
གནད་དུ་ཚོལ་བས་སྒོམ་པ་འོད་གསལ། རྣམ་རྟོག་མེད་པའི་སྤྱོད་པའི་དུས་བཞི་
མཉམ་སྦྱོར་ཕྱི་ནང་གསང་གསུམ་ལ་བཅུ་གཉིས་སྤྱད་པས་འཁོར་བ་རང་གྲོལ།
བར་དོ་མེད་པར་ཤི་བའི་འོད་གསལ་ངོས་ཟིན་པས་སྐུ་གསུམ་རྫོགས་པའི་ངང་ལ་
སངས་རྒྱས་རང་བཞིན་དུ་གྱུར་པའོ། །དེ་བས་ན་ཉིན་སྣང་སྐབས་བསྟན་གྱི་སྒྱུ་མ་
འབྱོངས་ན་བར་དོ་གསུམ་པར་གྲོལ་བ་དང་
། མཚན་སྣང་ལྟར་རྨི་ལམ་སྤྲུལ་སྒྱུར་
ནུས་ན་བར་དོ་གཉིས་པ་གྲོལ་བ་བཤད་ཅིང་། ཉམས་ལེན་འདི་ཕུལ་དུ་གྱུར་ན་
བར་དོ་དང་པོར་གྲོལ་བ་ཐེ་ཚོམ་མེད་དོ། །གདམས་ངག་འདི་ཟབ་པའི་གནད་ཀྱིས་
སྣོད་མེད་ལ་བསྟན་ན་མཁའ་འགྲོས་བཀའ་ཆད་འབྱུང་བར་འགྱུར་རོ། །དེའི་
ཕྱིར་ན་སྐལ་ལྡན་མིན་པར་བསྟན་མི་རུང་
། འདི་ལ་བཅོས་བསྒྱུར་བྱེད་པ་བྱུང་ན་
མ་ཡེ་ཤེས་དབལ་མོས་བཀའ་ཆད་དྲག་ཏུ་ཕོབ་ཅིག །ས་མ་ཡ༔ རྒྱུ ༔ རྒྱུ ༔ རྒྱུ ༔
ཅེས་པའང་སངས་རྒྱས་མིའི་སྒྲོམ་བུར་བཞུགས་པ་སྙིགས་མའི་འགྲོ་འདྲེན་བསྟན་གཉིས་གསང་སྔགས་གླིང་པས་འདི་
བཞིན་བྲིས་ཤིག་གི་བཀའ་སྤྱི་བོར་ཕེབས་པ་དང་། ཉེ་བར་དབང་གི་སྒྲོན་མས་ལྷའི་རེག་བྱ་སྲིད་ན་རིང་བའི་རྒྱུད་ནས་
བསྟན་འགྲོ་སྤྱིར་ཕན་གྱི་ལྷག་བསམ་དཀར་པོས་བསྐུལ་བའི་ངོར། གཤེན་གྱི་རྣལ་འབྱོར་པ་བཀྲ་ཤིས་རྒྱལ་མཚན་གྱིས་
བཀའ་ལུང་གི་བཅུད་ཕྱུང་ནས་བྲིས་པ་འདིས་ཀྱང་བསྟན་འགྲོའི་དོན་ཆེན་ནུས་པར་གྱུར་ཅིག །སརྦ་བྷ་ཝནྟུ།
427



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྫོགས་པ་ཆེན་པོ་སྐུ་གསུམ་རང་ཤར་ལས།
འཆི་ཁའི་རྩལ་སྦྱོང་ཐར་པའི་
སྐས་ཆེན་བཞུགས།།
༄༅། །བླ་མ་དམ་པ་རྣམས་ལ་ཕྱག་འཚལ་ལོ། །གསུམ་པ་འཆི་ཁ་རྩལ་སྦྱོང་ལ་
གཉིས། བར་དོའི་མན་ངག །འཕོ་བའི་རྣོ་སོའོ། །
དང་པོ་ལ་གསུམ། ངེས་ཚིག །དབྱེ་བ། དེའི་དོན་བསྟན་པའོ། །དང་པོ་ནི།
ཚེ་འདིའི་ལུས་འཕོས་ཏེ་ཕྱི་མའི་ལུས་མ་བླང་པའི་བར་ན་འདུག་པས་ན་བར། ཤེས་
པ་རྟེན་མེད་དུ་བོར་བས་ན་དོར་ཞེས་བྱའོ། །གཉིས་པ་ལ་གཉིས། བར་དོ་མེད་པ།
ཡོད་པའོ། །དང་པོ་ནི། རྟོགས་པ་མཆོག་ལྡན་གྱི་སྐྱེས་བུ་དང་། མཚམས་མེད་ལྔ་
བྱས་པ་གཉིས་ལ་བར་དོ་མེད་པའོ། །མདོ་ལས་ཡས་མར་ཟང་ཐལ་གཉིས་ལ་བར་
དོ་མེད་ཅེས་གསུངས་པ་ནི། ཡར་གྱི་ཟང་ཐལ་དགེ་བའི་སྟོབས་ཀྱིས་སངས་རྒྱུ་བ་
དང་། མར་གྱི་ཟང་ཐལ་སྡིག་པའི་སྟོབས་ཀྱིས་མནར་མེད་དུ་ལྟུང་བ་གཉིས་ལ་བར་
སྣང་ལ་གློག་འཁྱུག་པ་དང་དཔག་ཆེན་གྱི་མདའ་འཕངས་པའི་ཡུན་ཐོབ་པ་ལ་བར་དོ་
བཏག་པར་ཟད་དེ་ཤིན་ཏུ་སྲབ་པར་སྣང་ངོ་། །དེ་ལས་ཀྱང་སྐྱེ་དང་ཤིའི་རྩིས་གདབ་
ཟད་པ་རྫོགས་པ་ཆེན་པོའི་རྣལ་འབྱོར་ནི་ཚེ་འདིར་གདོད་མའི་གཞི་དབྱིངས་སུ་རང་
བཞིན་གྱི་མི་འདའ་བས་བར་དོ་མེད་པའི་ཚུལ། ཡང་རྩེ་ལས། གོམས་ཤིང་འདྲིས་པའི་
སྐྱེས་བུ་ནི། བར་དོ་མེད་པར་གྲོལ་བར་འགྱུར། ཡེ་ཤེས་ཟང་ཐལ་ཆེན་པོའོ། །ཞེས་སོ།
གཉིས་པ་ལ། རྫོགས་པ་ཆེན་པོ་ལས། རང་བཞིན་གནས་པའི་བར་དོ། །ཉམས་
ལེན་ཏིང་འཛིན་གྱི་བར་དོ། །གཉིད་ལམ་རྨི་ལམ་གྱི་བར་དོ འཆི་བ་གནད་གཅོད་
•
428



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཀྱི་བར་དོ། །བོན་ཉིད་འོད་གསལ་གྱི་བར་དོ། །ཕ་རོལ་སྲིད་པའི་བར་དོ་དྲུག་ཏུ་
བཤད་ཀྱང་། གནས་པ་ཚེའི་བར་དོ། །འཆི་ཁ་དུས་ཀྱི་བར་དོ། །བོན་ཉིད་འོད་
གསལ་གྱི་བར་དོ། །ཕ་རོལ་སྲིད་པའི་བར་དོ་བཞིར་འདུས་སོ། །
གསུམ་པ་ནི། མངལ་ནས་སྐྱེས་ཚུན་ཆད་ནས་འཆི་ནད་ཐེབ་པ་ཕན་ཆད་ལ།
ཕྱི་མ་གསུམ་ནི་གྲོལ་བའི་དུས་ཁྱད་པར་ཅན་ཡིན་ལ། དེ་དག་གི་གྲོལ་རྐྱེན་ནི་ད་
ལྟའི་གནས་པ་ཚེའི་བར་དོའི་ཉམས་ལེན་ལ་ཡོད་དེ། ཉམས་ལེན་གནད་ཐོག་ཕེབས་
མི་ཕེབས་ཀྱི་ཁྱད་པས་གྲོལ་སྔ་ཕྱི་འབྱུང་བའོ། །དེ་བས་ན་ཚེ་འདིའི་བྱ་བྱེད་རྩོལ་
སྒྲུབ་ཀྱི་སྣང་བ་ཐམས་ཅད་སྒྱུ་མར་མཐོང་བའི་སྒོ་ནས་དྲང་དོན་ལ་བློང་སྦྱོང་།
ངེས་དོན་ལ་དམར་ཐག་བཅད་དེ་ཁ་ཙམ་ཚིག་ཙམ་མ་ཡིན་པར་བླ་མའི་མན་ངག་
དང་འབྲེལ་བར་བྱེད་ཅིང་མཐར་ཕྱིན་པར་བྱེད་པ་གལ་ཆེའོ། །དེ་ལྟར་ཡང་བོན་
གསེར་གྱི་ཡང་ཞུན་ལས། རང་བཞིན་གནས་པའི་བར་དོ་རུ།། ཐོས་བསམ་སྒོམ་
ལ་ནན་ཏན་བྱ།། ཅེས་སོ། །
གཉིས་པ་ནི། གཞུང་ལས་གནས་པ་གཞིའི་བར་དོ་ཅེས་པ་དེ་ལ། ཁ་ཅིག་
འཆི་བ་ཤེས་རབ་ཀྱི་བར་དོ། །ཁ་ཅིག་འཆི་བ་དོན་དམ་གྱི་བདེན་པ། ཁ་ཅིག་གཞི་
ཅིར་ཡང་མ་ཡིན་པའི་བར་དོ་ལ་སོགས་མིང་མ་ངེས་ཀྱང་། དོན་དུ་འབྱུང་བ་
འཇིག་པའི་འགོ་ཙམ་ནས་གཞི་སྣང་གི་འོད་གསལ་མ་ཤར་ཚུན་ཆད་ལ། དེ་ཡང་
རྫོགས་ཆེན་ཡང་རྩེ་ལས་གསུངས་པའི་འཆི་ལྟས་རྣམས་དང་། ཁྱད་པར་ལྷའི་མེ་
ལོང་ལས། མིག་གི་ཨ་འབྲས་མེད་པ། རྣ་བའི་འུར་སྒྲ་ཆད་པ། མིག་གིས་སྣ་དང་
ལྕེ་རྩེ་མི་མཐོང་བ། རང་གི་ལག་མཐིལ་ལ་ཧ་བྱས་པས་གྲང་སིལ་གྱིས་འོང་བ། ཕུ་
བྱས་པས་དྲོ་འུར་གྱིས་འོང་བ། མེ་ལོང་གཡའ་དག་པའི་ངོས་ལ་བལྟས་པས་མིག་
གཡོན་པ་མི་མཐོང་བ་ལ་སོགས་འཆི་བའི་རྟགས་ཡིན་ནོ། །ཞེས་པའི་རྟགས་རྣམས་
429



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བྱུང་བའི་ཚེ། སེང་གེའི་ཉལ་ལུགས་ཀྱི་འདུག་སྟངས་ལ་གནས་པས་ཤེས་པ་མིག་
ལ་གཏད། མིག་དབྱིངས་རིག་ལ་གཏད་ནས་ཀ་དག་གི་ཐོག་ཏུ་སྤྲོ་བསྡུ་མེད་པའི་
ངང་ནས་འཚོ་བའི་འདུ་བྱེད་བཏང་བས་སྐད་ཅིག་ལ་གྲོལ་བའི་ཚུལ། གསེར་ཞུན་
ལས། འབྱུང་སྡུད་འཆི་ཁའི་བར་དོ་ལ། མ་ཡེངས་དྲན་པ་གསལ་བར་གཅེས།།
འོད་གསལ་གདམས་པས་གནས་ལུགས་བཟུང་།། ཞེས་སོ། འདི་ལ་གསང་ལམ་
ངོ་སྤྲད་ཀྱང་བྱ་སྟེ་ཤིན་ཏུ་ཟབ་པའི་ཕྱིར་ད་ལྟའང་ནམ་མཁའ་དྭངས་བའི་ཚེ་རིག་
པ་དབྱིངས་སུ་གཏད་དེ་ བདག་ངེས་པར་འཆི་བའི་དུས་ལ་བབ་པ་ཡིན་པས་སྤྲོས་
པ་མེད་པའི་ཀློང་དུ་མྱ་ངན་ལས་འདའ་བར་བྱའོ། །སྙམ་དུ་དབུགས་ཕྱི་ལ་འཕངས་
པའི་ཕྱི་ལ་ཤེས་པ་གཏད་མེད་དུ་འཇོག་པ་ཤིན་ཏུ་མྱུར་བའི་ལམ་ཡིན་པར་ཤེས་
པར་བྱའོ། །གཞན་ཡང་སྔོན་འགྲོའི་གཞུག་བསྟན་གྱི་འཕོ་བའི་ལས་སྦྱོར་དང་།
འོག་ཏུ་འཆད་འགྱུར་གྱི་འཕོ་བའི་རྣོ་སོ་འདོགས་པ་སོགས་ཀྱང་སྐབས་འདིར་ནན་
ཏན་དུ་བྱ་བར་གཅེས་སོ། །དེ་ལྟ་བུའི་གདམས་ངག་གནད་དུ་ཐེབ་ན། ཐིམ་རིམ་
གྱི་ངེས་པ་ལ་ལྟོས་མི་དགོས་པར་བྱང་ཆུབ་སེམས་དཔའི་དབུགས་འཕོ་ལུགས་དག་
གིས་མྱ་ངན་ལས་འདའ་བ་ཡང་ཡོད་དོ། །དེ་ཡང་མན་ངག་ཐོབ་ཀྱང་གདེང་དང་
མི་ལྡན་པའམ། ཐ་མལ་པ་སྤྱི་ལ་རྩ་རླུང་གི་འདུ་བས་བྱེད་པའི་འབྱུང་བ་འཇིག་
སྡུད་གཉིས་སུ་འབྱུང་བ་སྔོན་འགྲོའི་གཞུག་ནས་རྟོགས་པར་བྱའོ། །དེ་ཡང་དཀར་
དམར་གྱི་ཐིག་ལེ་ཡས་མས་བྱུང་བའི་ཚེ་སྣང་བ་དང་མཆེད་པ་འདྲེས་པའི་ཚེ་ཉེར་
ཐོབ་ཅེས་བྱ་ལ། ཉེར་ཐོབ་དྲན་པས་གསལ་ན་ཉེར་ཐོབ་འོད་གསལ་ལ་འདྲེས་པ་
ཞེས་བྱ་སྟེ། གདོད་མའི་དབྱིངས་སུ་སངས་རྒྱ་ཞིང་། གལ་ཏེ་དྲན་པའི་སྟོབས་
ཞན་ནས་བརྒྱལ་ཏེ་སེམས་མེད་པར་གྱུར་ན་དེ་ལས་སད་པ་དང་། དྭངས་གསལ་
རྟོག་པ་མེད་པའི་འཆི་བའི་འོད་གསལ་ཞེས་བྱ་བ་གདོད་མའི་ནང་དབྱིངས་ཟིན་
430



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
༩
པས་གྲོལ་བར་འགྱུར་རོ། །
གསུམ་པ་ནི། གཞི་སྣང་གི་འོད་གསལ་ཤར་བ་ནས་ལྷུན་གྲུབ་ཀྱི་སྣང་བ་ཚུན་
ཆད་ལ། གོང་གི་འཆི་བའི་འོད་གསལ་མ་ཟིན་ན། དེ་ནས་ནམ་མཁའ་འོད་གསལ་
ལ་ཐིམ་པ་ཞེས་བྱ་བ། ཕུང་པོ་བདག་འཛིན་གྱི་རྟེན་བོར་བས་རང་སྣང་ཡིན་ལུགས་
ཀྱི་འོད་གསལ་སྣང་བ་སྟེ། དེ་ལ་རང་སྣང་ལ་རང་ཡིད་ཆེས་པ་མ་པང་བུ་འཇུག་
པ་ལྟ་བུའི་གདམས་ངག་དགོས་ཏེ། དེ་ཡང་གཞིའི་རིག་པ་ངོ་བོ་ཀ་དག་ཆེན་པོ་
མ་ལྟར་གནས་པ་དེ་ཁྲེགས་ཆོད་ཀྱིས་རྟོགས་ལ། དེ་ལས་གཞི་སྣང་དུ་མཆེད་པའི་
རྩལ་གྱི་སྣང་བ་བུ་དེ་ཐོད་རྒལ་གྱིས་གོམས་པས། ངོ་བོ་དང་རང་རྩལ་གཉིས་བར་
དོར་ཉི་མ་དང་ཟེར་གྱི་རང་བཞིན་དུ་རང་སྣང་ལས་གཞན་དུ་མ་ཡིན་པར་ངེས་
ཤེས་འདྲོངས་པས། མ་པང་དུ་བུ་འཇུག་པ་ལྟར་བྱེ་བྲག་ཕྱེད་པའི་མོད་ལ་བར་དོ་
རང་བཞིན་མེད་པར་སངས་རྒྱའོ། །དེ་ལྟར་ཡང་རྩེ་ལས། མ་ཡི་སྟེང་དུ་བུ་སླེབ་
པས། རིག་པ་ལྟ་བའི་རྒྱལ་ས་ཟིན། གསལ་མཁྱེན་ཡེ་ཤེས་རང་དབང་ཅན། མཉམ་
པར་གནས་ཤིང་མཉམ་པར་གྲོལ།། ཞེས་སོ། །ད་ལྟའི་གདོས་བཅས་ཀྱི་སྣང་བ་
འགག་ནས་གང་དུ་བལྟས་ཀྱང་འོད་ཁ་དོག་རྣམ་པ་ལྔས་གང་སྟེ་དཔེར་ན་ཟ་འོག་
བཀྲམ་པ་ལྟ་བུར་ཤར་བས། དེའི་ཚེ་ད་ལྟའི་ཐོད་རྒལ་ལ་ཇི་ཙམ་གོམས་པ་ཡོད་
བཞིན་དེ་ཙམ་སྣང་བ་དེ་དག་རིག་པའི་གྲོགས་སུ་གྲོལ་ལོང་ཡོད་པར་འཆར་ཞིང་།
མ་གོམས་པའི་རིགས་ལ་སྐར་མདའ་རྒྱུག་པའི་ཆ་ཙམ་ལས་མེད་པའང་ཡོད་པས།
དེ་རང་བཞིན་གྱི་བསམ་གཏན་ལ་བག་ཕེབས་ནས་སྣང་བ་མཆེད་པར་རང་སྣང་
ངོས་བཟུང་བས། སྐད་ཅིག་དང་པོར་རང་སྣང་རང་བཞིན་མེད་པར་ཡིད་ཆེས།
གཉིས་པར་རང་སར་གྲོལ། གསུམ་པར་གྲོལ་ཐོག་ཏུ་བཙན་ས་ཟིན་པས་
ས་དེ་ཕན་
ཆད་ཀྱི་སྣང་བ་གང་ཡང་མེད་པའོ། །དེ་ཡང་འོད་ལྔ་ཡེ་ཤེས་ལྔའི་རང་བཞིན་ཡིན་
43



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཏེ། འོད་ལྔའི་ངོ་བོ་སྟོང་པས་སྟོང་ཉིད་ཡེ་ཤེས། འོད་ལྔ་རང་བཞིན་གྱིས་གསལ་
བས་མེ་ལོང་ཡེ་ཤེས། འོད་ལྔ་དོན་ལ་མཉམ་པས་མཉམ་ཉིད་ཡེ་ཤེས། འོད་ལྔ་སོ་
སོར་གསལ་བས་སོར་རྟོགས་ཡེ་ཤེས། འོད་ལྔ་རང་ལ་ལྷུན་གྱིས་གྲུབ་པས་བྱ་གྲུབ་
ཡེ་ཤེས་སོ། །དེ་ལས་མ་གྲོལ་ན་དེ་ནས་འོད་གསལ་ཟུང་འཇུག་ལ་ཐིམ་པ་ཅེས་བྱ་
བ་ལུས་སེམས་བྲལ་ནས་རིག་པ་གཅེར་བུར་བུད་པའི་རང་མདངས་ལ་ལྷུན་གྲུབ་
ཀྱི་སྣང་བ་འཆར་ཏེ། རང་ལ་གནས་པའི་ལྷ་རྣམས་གཤིན་རྗེ་རུ་མཐོང་ནས་སྒྲ་འོད་
ཟེར་གྱིས་སྣང་བའི་གནམ་ས་ཐམས་ཅད་ཁེངས་པའི་དབུས་སུ་ཁྲག་འཐུང་ཁྲོ་བོའི་
ལྷ་ཚོགས་འཆར་ཏེ། དུང་ཁང་ན་ཡུངས་འབྲུའི་རྣམ་པར་ཙམ་ལས་མེད་ཀྱང་བར་
དོར་འཇིག་རྟེན་གྱི་ཁམས་གང་བ་ཙམ་དུ་ཆེ་བ་ནས་ཡུངས་འབྲུ་ཙམ་དུ་ཆུང་བ་
དང་། མགོ་བརྙན་མ་ངེས་པས་མཚོན་ཆ་སྣ་ཚོགས་པ་རང་ཉིད་ལ་བརྡེག་པའི་སྣང་
བས་སྐྲག་པ་དང་། མཚོན་ཆའི་རྣམ་པར་ཅན་གྱི་ཟེར་གྱིས་འཇིགས་པ་དང་ འབྲུག་
སྟོང་ལྡིར་བ་ཙམ་དུ་ཆེ་བའི་སྒྲས་སྡངས་པ་སྟེ། ཡང་རྩེ་ལས། སྐུ་ནི་ཡུལ་ཁམས་གང་
བས་སྐྲག །ཟེར་ནི་གཟི་བརྗིད་འཕྲོ་འདུས་འཇིགས།། སྒྲ་ནི་ཤན་འབྱེད་འབྲུག་
སྒྲས་སྔངས།། ཞེས་སོ། །དེ་ལ་སེང་གེའི་གསོབ་མཐོང་བ་ལ་མཚང་ཕུགས་ནས་རིག་
པ་བཞིན་རང་སྣང་ལ་རང་སྣང་དུ་མཐོང་བའི་གདེང་དགོས་སོ། །དེ་ལ་འཇིགས་
ཤིང་སྐྲག་ན། སྔ་མ་ལས། སྒྲ་འོད་ཟེར་གསུམ་སྣང་བ་ཡིས།། སྐྲག་ནས་འཁོར་བའི་
གནས་སུ་བསྐྱུར།། ཞེས་པ་ལྟ་བུའོ་དེ་ལས་མ་གྲོལ་ན་ཞི་བའི་ལྷ་ཚོགས་འཆར་ཏེ།
ཞག་དང་པོར་ཀུན་སྣང་ཁྱབ་པ། དེ་བཞིན་གཉིས་པར་གསལ་བ་རང་བྱུང་། གསུམ་
པར་དགའ་བ་དོན་འགྲུབ། བཞི་པ་བྱེ་བྲག་དངོས་མེད། ལྔ་པར་དགེ་ལྷ་གར་
ཕྱུག །དྲུག་པར་རིགས་ལྔ་ཡབ་ཡུམ་འཁོར་དང་བཅས་པ་བསམ་གཏན་གྱི་ཞག་
ལྔའམ་དྲུག་ལ་རིམ་པར་འཆར་རོ། །བསམ་གཏན་ཞག་ནི་ད་ལྟའི་ཏིང་ངེ་འཛིན་
432



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ལ་ཇི་ཙམ་གནས་པའི་ཡུན་རིང་ཐུང་ལ་བཞེད་དོ། །དེ་ཡང་རྫོགས་ཆེན་གསེར་ཞུན་
ལས། རང་གི་སྙིང་ག་ནས་མཚོན་པའི། འོད་ཀྱིས་སྐུ་དང་འབྲེལ་པར་སྣང་། དེ་
ལ་མ་ཡེངས་ཅེར་རེ་བཞག །ཅེས་རང་གི་སྙིང་ག་ནས་འོད་ཤིན་ཏུ་ཕྲ་བ་ཞིག་དེ་
དག་གི་ཐུགས་ཀར་འབྲེལ་པར་འཆར་བ་དེ་ལ་ཤེས་པ་ཟིན་ན་རིག་པ་འོད་ལ་
འཇུག་པ་ཞེས་བྱ་སྟེ་མི་རྟོག་པའི་བསམ་གཏན་ལ་རང་བཞིན་གྱིས་གནས་པར་འགྱུར་
རོ། །དེ་ལས་ཀྱང་ཐིག་ལེ་གྲངས་མེད་པ་དང་རང་གི་སྙིང་ག་ནས་འོད་ཀྱི་ཐག་པ་
ཚོན་གྱི་སྐུད་པ་སྒྲིལ་བ་ལྟ་བུར་འཆར་ཞིང་། སྐུ་དེ་རྣམས་རང་ལ་ཐིམ་སྙམ་བྱེད་
པ་ནི་འོད་རིག་པར་འཇུག་པ་ཞེས་བྱ་སྟེ་རང་སྣང་དུ་ཡིད་ཆེས་པར་བྱའོ། །དེ་ལ་
བརྟན་པ་མ་ཐོབ་ན་ཟུང་འཇུག་ཡེ་ཤེས་ལ་ཐིམ་པ་ཞེས་བྱ་བ་ཡེ་ཤེས་བཞི་སྦྱོར་གྱི་
སྣང་བ་འཆར་བའི་ཚུལ། སྔ་མ་ལས། རང་ཡང་འོད་དུ་སྣང་བ་ལས། ཡེ་ཤེས་སྣམ་
བུ་བཞིར་ཤར་དུས།། རང་ངོ་ཤེས་པར་གནད་དུ་ཟུངས།། ཞེས་རང་ཡང་འོད་དུ་
སྣང་བའི་སྙིང་ག་ནས་འོད་ཀྱི་ཉག་ཐག་ཤིན་ཏུ་ཕྲ་བ་ཞིག་སྟེང་གི་ནམ་མཁར་ཟུག་
པ། དེ་ལ་མ་ཡེངས་པར་བལྟས་པས་སྣང་བ་དེ་གཞན་དང་མ་འདྲེས་པར་ཤིན་ཏུ་
རྒྱ་ཆེ་སྟེ། དེ་ཡང་མཐིང་ཁའི་སྣམ་བུའི་སྟེང་དུ་འོད་ཟེར་དང་བཅས་པའི་ཐིག་ལེ་
སྔོན་པོ་མུ་མེན་གྱི་ཕོར་བ་ཁ་སྦུབ་པ་ལྟ་བུ་དང་། དེའི་སྟེང་དཀར་པོའི་སྣམ་བུའི་
སྟེང་དུ་ཐིག་ལེ་དཀར་པོ་ཤེལ་གྱི་ཕོར་པ་ཁ་སྦུབ་ལྟ་བུ་དང་། དེའི་སྟེང་དུ་སེར་པོའི་
སྣམ་བུའི་སྟེང་དུ་ཐིག་ལེ་སེར་པོ་གསེར་གྱི་ཕོར་པ་ཁ་སྦུབ་ལྟ་བུ་དང་། དེའི་སྟེང་
དུ་དམར་པོའི་སྣམ་བུའི་སྟེང་དུ་ཐིག་ལེ་དམར་པོ་པདྨ་རཱ་གའི་ཕོར་པ་ཁ་སྦུབ་ལྟ་
བུ་དང་བཞི། ཡེ་ཤེས་ཀྱི་གཏིང་མདངས་དང་ལྡན་པ་ཤིན་ཏུ་གསལ་ལ་འཚེར་བ།
དེ་ཡང་རང་བཞིན་གྱི་ཐིག་ལེ་ལྔ་ལྔས་བརྒྱན་པ། དེའི་སྟེང་དུ་འོད་ཟླུམ་རྨ་བྱའི་
གདུགས་ལྟ་བུ་འཆར་རོ། །དེ་དག་ཀྱང་ཡེ་ཤེས་ལྔའི་སྣང་བ་སྟེ་བྱ་གྲུབ་ཡེ་ཤེས་
433



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྩལ་མ་རྫོགས་པས་མི་སྣང་ངོ་། །དེའི་ཚེ་ཡང་སྣང་བ་རང་རང་ཐད་ཀར་རིག་པའི་
རང་སོ་མ་ཡེངས་པར་བཞག་པས་རང་གྲོལ་དུ་གྲོལ་བའོ། །དེ་ནས་ཡེ་ཤེས་ལྷུན་
གྲུབ་ལ་ཐིམ་པ་ཞེས་བྱ་བ་སྔར་གྱི་སྣང་བ་དེ་དག་དང་རིག་པ་སྟེང་གི་འོད་ཟླུམ་
འདུས་པ་སྙམ་བྱེད་པའི་རྩལ་ལས། སྟེང་དུ་ཀ་དག་གི་སྣང་བ་ནམ་མཁའ་གཡའ་
དག་པ་ལྟ་བུ། དེའི་འོག་ཏུ་ལོངས་སྐུ་ཁྲོ་བོ། །དེའི་འོག་ཏུ་ཞི་བ། ཕྱོགས་མཚམས་
ན་རང་བཞིན་སྤྲུལ་པའི་ཞིང་ཁམས། འོག་ན་རིགས་དྲུག་འདུལ་བའི་གཤེན་དྲུག་
དང་བཅས་པ་རང་སྣང་གཟུགས་བརྙན་ལྟར་ཤར་བ་ནི། གཞི་ལས་མ་གཡོས་པས་
གཞི་སྣང་ལྷུན་གྲུབ་ཅེས་བྱ་སྟེ་འཆར་ལུགས་བརྒྱད་དུ་སྣང་བའི་ཚུལ། ཐུགས་རྗེ་
ལྟར་ཤར་བས་སྙིང་རྗེའི་ཤུགས། འཁོར་བར་འཇུག་པས་འཁོར་འདས་རྒྱུ་མ་ཆད།
འོད་ལྟར་ཤར་བས་སྣང་ཆ་ནང་ནས་ཤར། སྐུ་ལྟར་ཤར་བས་སྣང་བ་གང་དུའང་
མི་འབྱེད། ཡེ་ཤེས་ལྟར་ཤར་བས་སྣང་བ་ཟང་ཐལ། གཉིས་མེད་ལྟར་ཤར་བས་
ཤེས་པ་རྩེ་གཅིག་ཏུ་གནས། མཐའ་གྲོལ་ལྟར་ཤར་བས་ངོ་བོ་ཉིད་དུ་སངས། མ་
དག་པ་ལྟར་ཤར་བས་སྲིད་པའི་བྱུང་ཁུངས་མ་འགག །དག་པ་ལྟར་ཤར་བས་ཡེ་ཤེས་
མ་བུ་འབྲེལ་བའོ། །དེ་ལ་ཡང་མན་ངག་ཡང་ཞུན་ལས། ལྷུན་གྲུབ་སྐུ་གསུམ་སྣང་
བ་ལ། ཅི་ཤར་རྨི་ལམ་སྒྱུ་མར་ཤེས། སྒྱུ་མར་རང་བཞིན་མེད་པ་ལ། ཆགས་ཞེན་
མེད་པར་ཡན་པར་སྐྱུངས། སྟོང་གསལ་འགག་མེད་ངང་ལ་ཞོག །བོན་གྱི་སྐུ་རུ་
གྲོལ་བར་ངེས། ཞེས་པས། སྔར་འདྲིས་ཀྱི་མི་དང་འཕྲད་པ་ལྟ་བུའི་དཔེས་རང་
སྣང་དུ་ཡིད་ཆེས་བསྐྱེད། མི་འགྱུར་བ་གསེར་གྱི་ཐུར་མའི་དཔེས་ཡིད་ཆེས་ཐོག་
ལས་གཞན་དུ་མ་ཡེངས་བར་བཙན་ས་བཟུང་། དཔའ་ཆེན་གྱི་མདའ་ཚུར་མི་ལྡོག་
པའི་དཔེས་བཙན་ས་ཟིན་པའི་གཤིས་ལ་
་ལས་མི་གཡོ་བར་བཞག་པས་གྲོལ་བའོ། །དེ་
ལྟ་བུའི་འཆར་ལུགས་བརྒྱུད་དུ་བསྟན་པའང་འཁོར་འདས་སོ་སོའི་འཇུག་ལྡོག་
434



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གི་རིག་པ་དང་མ་འདྲེས་ཤིང་འབྲེལ་བ་ལྟར་གནས་པའི་ཚུལ། དབང་པོ་དྲུག་ལ་
རྣམ་ཤེས་གཅིག་ཉིད་ཐ་དད་པར་འཇུག་པ་ལྟ་བུར་གོ་བར་བྱའོ། །དེ་དག་གི་གྲོལ་
རྐྱེན་མངོན་ཤེས་དྲུག་དང་རྗེས་དྲན་དྲུག་ལ་སོགས་ཀྱང་ཁྲིད་གཞུག་ཏུ་བསྟན་པ་
ལྟར་ངེས་པར་བྱ་སྟེ། གསེར་ཞུན་ལས། དེ་ལ་གྲོལ་དང་ངོ་ཤེས་པ།། སྤྱན་དང་
མངོན་ཤེས་ལ་སོགས་འཆར།། ཞེས་སོ། །དེ་ནས་ལྷུན་གྲུབ་ཀྱི་སྣང་བ་ནང་དུ་སྡུད་
པའི་ཚེ་ཐིམ་ལུགས་བརྒྱད་དུ་དུས་གཅིག་ལ་འབྱུང་སྟེ། དེ་ཡང་གསེར་ཞུན་ལས།
ཐུགས་རྗེ་ཐུགས་རྗེ་ཉིད་ལ་ཐིམ། ཉི་མ་ནུབ་པའི་ཟེར་བཞིན་དུ།། གདུལ་བྱ་འདུལ་
བྱེད་རྣམ་པར་དག །ཅེས་པས། རིགས་དྲུག་གི་སྣང་བ་རང་ངོར་མི་སྣང་བས་
འཁྲུལ་པའི་མིང་མེད། འོད་གསལ་འོད་གསལ་ཉིད་ལ་ཐིམ། ནམ་མཁའི་གཞའ་
ལྟར་གསལ་རིག་མེད། ཅེས་པས། སྤྲོས་བཅས་ཀྱི་སྣང་བ་རང་སར་དག །སྐུ་ནི་
སྐུ་ལ་རང་ཐིམ་པས། གཞོན་ནུ་བུམ་པའི་སྐུ་ཉིད་ལྟར། མཁྱེན་པ་ནང་གསལ་ཉིད་
དུ་གནས། ཅེས་པས། མཚན་མ་རིས་ཅན་གྱི་ཞལ་ཕྱག་ཏུ་མ་གྲུབ་པར་ཡེ་ཤེས་ནང་
གསལ་གྱི་སྐུ་རུ་བཞུགས། ཡེ་ཤེས་ཡེ་ཤེས་ལ་ཐིམ་པས། མ་པང་བུ་ནི་འཇུག་པ་ལྟར།
རིག་པ་གཞི་ཐོག་ཉིད་དུ་གྲོལ། ཞེས་པས་བོན་ཉིད་མ་བུ་འདྲེས་པས་ཡེ་ཤེས་ལོགས་
ན་མཚོན་དུ་མེད། གཉིས་མེད་གཉིས་མེད་ལ་ཐིམ་པས། ཆུ་ལ་ཆུ་ཐིམ་ཅི་བཞིན་
དུ། བོན་ཅན་བོན་ཉིད་གཅིག་ཏུ་འདྲེས། ཅེས་པས། བོན་ཅན་མཚན་མ་ཐམས་
ཅད་བོན་ཉིད་ཀྱི་ཀློང་དུ་ཐིམ་པས་གཉིས་འཛིན་གྱི་རྟོག་པ་ཞི། མཐའ་གྲོལ་མཐའ་
གྲོལ་ལ་ཐིམ་པས། ནམ་མཁའ་ནམ་མཁར་ཐིམ་པ་ལྟར། གཡུང་དྲུང་བོན་གྱི་ང་
དུ་གནས། ཞེས་པས། ཐིམ་བྱ་ཐིམ་བྱེད་འདྲེས་ཏེ་སྟོང་པ་ལ་གཏད་པའི་ཡུལ་མེད་པས་
བསམ་འདས་ཆེན་པོའི་དགོངས་པ་ལ་གནས། མ་དག་དག་པ་ལ་ཐིམ་པས། སྦྲ་ཡི་ཆོན་
ཐག་བཏུལ་བ་ལྟར། འོད་གསལ་ངང་ལ་གཡོ་བ་མེད། ཅེས་པས། མ་དག་འཁོར་
435



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བའི་སྒོ་དག་པ་ཡེ་ཤེས་ཀྱི་སྒོར་ཐིམ་པས་འཁོར་འདས་གཅིག་ཏུ་གྲོལ། དག་པ་ཡེ་
ཤེས་སྒོར་ཐིམ་པས། སེང་གེའི་གངས་རིར་ཟིན་པ་ལྟར། གཡུང་དྲུང་བོན་གྱི་ངང་
དུ་གནས། ཞེས་པས། དག་པ་ཡེ་ཤེས་ཀྱི་སྣང་བ་ཐམས་ཅད་ངོ་བོ་ཀ་དག་ལ་ཐིམ་
པས་རིག་པའི་རང་སར་ཟིན་ཏེ་ཡ་ང་བག་ཚ་མེད་དོ། །དེ་དག་ཏུ་གྲོལ་བར་བྱེད་
པའི་གནད་རིག་པ་སྟོང་ཉིད་ཟང་ཐ
ཟང་ཐལ་བསམ་བརྗོད་ལས་འདས་པ་དེ་ཀ་དག་གི་
རང་ངོར་འདུག་པས་མཐར་ཐུག་གི་གྲོལ་ས་ཅེར་མཐོང་ཡིན་པ་རང་ཐོག་ཏུ་ངོ་ཤེས་
དགོས། ཡིན་ཐོག་ཏུ་ཐག་ཆོད་དགོས། གྲོལ་ཐོག་ཏུ་གདེང་བཅའ་དགོས། རང་
བཞིན་གྱི་སྣང་བ་ལ་ཕར་བལྟས་ན་མཐའ་ཡས་ཀྱང་ཚུར་བལྟས་ན་གཅིག་ཀྱང་མེད་
པས། མེད་དོ་སྙམ་པའི་འཛིན་པ་ཡང་རང་གྲོལ་བའི་སྐད་ཅིག་མ་རྗེན་པའི་རང་
ངོ་རྟོག་དཔྱོད་མེད་པ་ནི་གདོད་མའི་གྲོལ་ས་སྟེ། ཐུགས་རྗེ་ཡུལ་ལ་ཇི་ལྟར་འཇུག་
ཀྱང་དེ་ཉིད་ཀྱི་རྗེས་མི་བཅད། ནང་དུ་མི་དགག་པར་ཤར་ས་དེ་ཀར་ཅོག་གིས་
བཞག་པས། ཕྱི་ནང་བར་མེད་ཀྱི་ཤེས་པ་ཟང་ཐལ་ལེ་བར་བར་དོའི་སྣང་བ་རིག་
མདངས་སུ་རང་དག་ནས་གྲོལ་ས་ཅེར་མཐོང་དུ་ངོ་ཤེས་པའོ། །
བཞི་པ་སྟོང་པ་སྲིད་པའི་བར་དོ་ནི་ལྷུན་གྲུབ་ཀྱི་སྣང་བ་ཡལ་ནས་ཕྱི་མའི་
མངལ་དུ་ཚུད་པ་ཚུན་ཆད་ལ། དེ་ལའང་བར་དོའི་སྣང་བ་འཆར་ལུགས། རང་
བཞིན་སྤྲུལ་པའི་ཞིང་དུ་དབུགས་འབྱིན་པའི་ཚུལ་གཉིས། དང་པོ་ལ་གཉིས་བར་
དོའི་དབྱེ་བ། འགྲུབ་ལུགས་སོ། །
དང་པོ་ལ་ལྔ། དགེ་བ་ཁད་ཀྱིས་བརྒྱུད་པ། སྡིག་པ་ཁད་ཀྱིས་བརྒྱུད་པ།
བསམ་གཏན་ནུས་མཐུ་རྫོགས་པ། འཁོར་བྱེད་སྟོབས་ལྡན། ཐེར་ཟུག་ཡིད་ལུས་
བར་དོའོ། །དང་པོ་ནི། སྔོན་དུ་རང་གིས་སྤྱོད་པའི་དགེ་བ། ཕྱིས་ནས་ཉེར་གྲོགས་
ཀྱིས་བསྔོས་པའི་དགེ་བ་གཉིས་ཀྱིས་གནས་འོག་མ་ནས་གོང་མར་འཐེན་ཏེ་དགེ་
436



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ལྡན་གྱི་ལུས་སུ་སྐྱེའོ། །གཉིས་པ་ནི། སྔོན་ཏུ་རང་གི་བྱས་པའི་སྡིག་པ་དང་། ཕྱིས་
ནས་ཉེར་གྲོགས་ཀྱིས་བསྣན་པའི་སྡིག་པ་གཉིས་ཀྱིས་གནས་གོང་མ་ནས་འོག་མར་
འཕེན་ཏེ་སྡིག་ལྡན་གྱི་ལུས་སུ་སྐྱེའོ། །གསུམ་པ་ནི། སྒོམ་པའི་སྟོབས་ཀྱིས་ཞག་
བདུན་གྱི་ནང་ནས་མཐོང་བའི་བོན་ལ་བདེན་པར་མཐོང་ནས། བར་ལྷ་འོད་གསལ་
དུ་སྐྱེའོ། །བཞི་པ་ནི། བདུན་བདུན་བཞི་བཅུ་རྩ་དགུའི་བར་དུ་སྒྲུང་ཁྱིམ་གྱི་ཚུལ་
དུ་འཁོར་ནས་རིགས་དྲུག་གི་གནས་སུ་བརྒྱུད་དོ། །ལྔ་པ་ནི། བསྐལ་པ་ཆེན་པོ་
གཅིག་གི་བར་དུ་ཐེར་ཟུགས་ཡིད་ཀྱིས་བཏགས་ནས་ལུས་མི་ལེན་པའོ། འདི་ལ་
ཁ་ཅིག་གིས། བླ་མེད་ལས། ལ་ལ་ཚེ་འ
ལ་ལ་ཚེ་འཕོས་ནས་སེམས་གསལ་སྟོང་འོད་འབྱེད་
ཀྱི་བསྐལ་པ་གཅིག་བར་དུ་ལུས་མི་ལེན་པར་ཡོད། ཅེས་པས། སྡུག་བསྔལ་མེད་
པར་འོད་དང་ནི་མི་རིག་སྟེ། མདོ་ལས། རྟེན་མེད་ཡིད་འཕྲོ་བསྐལ་པར་འཁྱམས།
སྟོང་ཞེན་སྡུག་བསྔལ་བསམ་མི་ཁྱབ། ཅེས་པས་སོ། །
གཉིས་པ་ནི། ཤི་ནས་རྣམ་ཤེས་གང་ནས་འཕོས་ཀྱང་བར་དོར་རང་བཞིན་
གྱིས་འགྲུབ་སྟེ། རྒྱུ་ནི་སྔོན་ལུས་ལ་ཆགས་ཞེན་ཆེ་བ། སྤྲོས་པ་ལ་དགའ་བ། དགེ་
མི་དགེའི་ལས་གཉིས་པོ་ལ་བརྟེན་ནས་སོ། །བར་དོ་དེ་ཡང་མིག་ལ་སོགས་པའི་
དབང་པོ་རྣམས་ཚང་བར་འགྲོ་བ་གང་དུ་སྐྱེ་བར་འགྱུར་བ་དེའི་ལུས་ཀྱི་རྣམ་པར་
ཅན་དུ་སྐྱེ་བ་མ་བླང་གི་བར་དུ་མིག་ནི་ལྷའི་མིག་ལྟར་ཐོགས་པ་མེད་ཅིང་ལུས་ཀྱང་
རྫུ་འཕྲུལ་དང་ལྡན་པ་བཞིན་དུ་གང་དུའང་ཐོགས་མེད་དུ་འགྲོ་བའོ། །དེ་ལྟར་ཡང་
རྫོགས་ཆེན་ཡེ་ཁྲི་མཐའ་སེལ་ནམ་མཁའ་དཀར་པོའི་རྒྱུད་ལས། སྔོན་འབྱུང་སྲིད་
པའི་ཤ་གཟུགས་ཅན།། དབང་པོ་ཀུན་ཚང་ཐོགས་མེད་ལུས།། ལས་ཀྱི་རྫུ་འཕྲུལ་
ཤུགས་དང་ལྡན།། རིགས་མཐུན་ལྷ་མིག་དག་པས་མཐོང་། ཅེས་པའི་དོན་བླ་མ་
ལྷས། སྔ་མའི་ལུས་ཀྱི་རྣམ་པར་འཛིན་པར་ཡིན་ཏེ། དབང་པོ་ཀུན་ཚང་ཞེས་པ་
437



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནི། དབང་རྟེན་གཟུགས་དང་བྲལ་ཀྱང་ཡུལ་ལ་སྤྱོད་པའི་དབང་ཤེས་ཀུན་ཚང་
བར་ཡོད་དེ། ཡུལ་ལ་འདོད་སྲེད་ཤིན་ཏུ་ཆེ། ཐོགས་མེད་ལུས་ཞེས་པ་ནི། ཐོགས་
བཅས་ལུས་དང་བྲལ་བས་རི་བྲག་ལ་སོགས་དངོས་པོ་གང་ལའང་ཐོགས་མེད་དུ་
འཇུག་ཅིང་། ལྐོག་ཏུ་གྱུར་པའི་རིགས་ཐམས་ཅད་མི་མཐོང་བ། མི་ཤེས་པ་གང་
ཡང་མེད། དག་བྱ་དང་ལྡན་པས་རྣམ་པར་གྲོལ་བའི་ས་དང་
། ལས་ཀྱི་མཐུས་མའི་
མངལ་གཉིས་མ་གཏོགས་གར་འདོད་ཀྱི་སར་དྲན་པ་ཙམ་གྱིས་སྐད་ཅིག་གིས་
སླེབས་ཟིན་པ། ལས་ཀྱི་རྫུ་འཕྲུལ་ཤུགས་དང་བཅས་ཞེས་པ་ནི། ཡོན་ཏན་ནམ་
ཏིང་འཛིན་ལས་གྲུབ་པའི་རྫུ་འཕྲུལ་གང་ཡང་མ་ཡིན་ཀྱང་། ལས་ཀྱི་ཤུགས་ལས་
གྲུབ་པའི་རྫུ་འཕྲུལ་ཡ་མ་ཟུང་རྣམ་པར་སྣ་ཚོགས་མ་དྲན་ན་མ་དྲན། གང་དྲན་
པ་ཐམས་ཅད་འདི་དང་འདི་སྟོན་མི་ནུས་བྱ་བ་མེད། རིགས་མཐུན་ལྷ་མིག་དག་
པས་མཐོང་ཞེས་པ་ནི། བར་དོ་རིགས་མཐུན་པ་དང་། ལྷའི་མིག་ཐོབ་པ་མ་
པ་མ་གཏོགས་
གཞན་གྱིས་ཕར་མི་མཐོང་ཞེས་གསལ་བ་གསུངས་པ་ལྟར་ལ། དེ་ཡང་ཤ་གཟུགས་
དང་པོ་རང་ཚན་དུ་ཡོད་ན། ཡིད་ལུས་དང་འགལ་བར་འགྱུར་རོ་ཞེ་ན། རང་ངོ་
ལ་ཡོད་ཡོད་འདྲ་བ་རྨི་ལམ་གྱིས་སྣང་བ་ལྟ་བུར་འཆར་པའི་ཆ་ལ་བཏགས་པར་
ཟད་དོ། །དེ་ཡང་བར་དོར་ཇི་ཙམ་གནས་དགོས་པའི་ཡར་ཕྱེད་སྔ་མའི་ལུས་དང་།
མ་ཕྱེད་ཕྱི་མ་གང་དུ་སྐྱེ་བ་དེའི་ལུས་དང་རྣམ་འགྱུར་ཅན་དུ་སྣང་ནའང་ཁམས་
གོང་མ་གཟུགས་མེད་པས། རྣམ་པར་འཆར་རྒྱུ་མེད་ཚེ་ཅི་ཡང་མེད་པའི་སྟོང་ཕྱེད་
ཀྱི་སྣང་བ་འཆར་བར་ཤེས་དགོས་སོ། །དེས་ན་མིང་བཞིའི་འདུས་པའི་ཕུང་པོ་ལས་
རླུང་གིས་བསྐྱོད་པས་གང་དུའང་རང་ས་མི་ཟིན་ཅིང་བྱ་སྒྲོ་རླུང་གིས་ཁྱེར་བ་ལྟ་
བུ། ཤེས་པ་ཕྱད་སྤྱོད་བན་བུན་སྔར་མ་བས་དྲན་པ་བདུན་འགྱུར་གྱིས་གསལ་བ་
དང་། ཉེར་གྲོགས་ལ་སོགས་པའི་རྩར་ཕྱིན་པའི་ཚེ་གཏམ་ལ་ལན་མེད་པ། ཟས་
438



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཀྱི་སྐལ་བ་མེད་པ་སོགས་ཀྱིས་རྐྱེན་བྱས་ནས་ང་ནི་ཤི་བའོ་སྙམ་ནས་བློས་མི་འཁྱུད་
པ་ཙམ་གྱི་སྡུག་བསྔལ་དྲག་པོ་འབྱུང་བའོ། །དེའི་ཚེ་གདམས་པ་འདིའི་སྒོ་མཐོང་
བ་རྣམས་ཀྱིས་བར་མ་དོའི་ཤེས་པ་ངོས་ཟིན་པའི་མོད་ལས་གྲོལ་བ་ཐོབ་པའམ།
ཕྱོགས་བཅུ་སྤྲུལ་པའི་ཞིང་ཡིད་ལ་དྲན་པར་བྱས་ཏེ། དེར་འགྲོ་བའི་འདུན་པ་དྲག་
པོ་གཏང་བས་སྲིད་པ་བར་དོ་ལ་རང་གར་འཛིན་པའི་བག་ཆགས་དག །བོན་ཉིད་
བདེན་པའི་བྱིན་རླབས་རྒྱུད་ལ་ཞུགས་པས་སྲིད་པ་ཕྱི་མར་བརྒྱུད་པའི་ནུས་པ་ཟད་
དེ། དག་པའི་ཞིང་དེ་ཉིད་དུ་སྐྱེ་ནས་འཚང་རྒྱའོ། །ཡང་བོན་སྒོ་འདིའི་བདེན་པ་
མ་མཐོང་ཡང་ཡི་དམ་ལྷའི་བསྐྱེད་རིམ་ལ་གོམས་པའི་མཐུ་ཡོད་ན། ལུང་ལས།
བསྐྱེད་རིམ་གོམས་པས་རླུང་སེམས་ཀྱིས་བསྐྱེད་བར་དོའི་ལུས་དེ་ཉིད། མཚན་
དཔེ་རབ་ལྡན་ཡི་དམ་ལྷ་སྐུ་མངོན་བྱང་ལྔས་ཆུབ་པ། བར་དོར་ལོངས་སྐུའི་བསྲེ་
བས་སྒྱུ་མའི་སྐུ་རུ་ལྡང་འགྱུར་རོ། །ཞེས་སོ། །དེར་རང་དབང་མི་འདུ་བ་གང་ཞིག་
འགྲོ་བ་དྲུག་གི་གནས་སུ་ད་གཟོད་སྐྱེ་བར་འགྱུར་བའི་རྟགས་འོད་དང་གཟུགས་
བརྙན་ལ་སོགས་པའི་རྣམ་པར་ཅན་དུ་འཆར་བའི་ཚུལ་འདི་ལྟར་རིག་པར་བྱ་སྟེ།
དེ་ཡང་མཐོ་རིས་ཀྱི་གནས་སུ་སྐྱེ་ན་འོད་དཀར་པོ་དཔག་ཚད་ཙམ་དུ་གསལ་བ་
དང་། མགོ་ཡང་གྱེན་ལ་སྟོན་ཞིང་། མ་དག་པ་ངན་འགྲོའི་གནས་ལ་དམྱལ་བ་ལ་
སྡོང་དུམ། ཡི་དྭགས་ལ་ཆུ་འམ་དུ་བ། བྱོལ་སོང་ལ་ཁྲག་གམ་མཚོ། ལྷ་མིན་ལ་ཁ་
བའམ་ཆར་དྲག་པོ་འབེབས་པ། མགོ་ཡང་ལྷ་མིན་བྱོལ་སོང་ཕྲེད། དམྱལ་བ་ཡི་
དྭགས་ཐུར་ལ་ལྟ་བའི་ཁྱད་པར་དང་། གཞན་ཡང་མངོན་གྱུར་དུ་ལྷར་སྐྱེ་ན་ཁང་
བཟང་དང་མེ་ཏོག་གི་ཚལ། ལྷ་མིན་ལ་དམག་འཁྲུག་དང་རླུང་འཚུབས་ཀྱི་གསེབ།
བྱོལ་སོང་ལ་སྐྱིལ་པོའམ་ན་བུན་གྱི་ནང་། ཡི་དྭགས་ལ་འདམ་རྫབ་སམ་གྲོགས་པོ་
ཕུག་རྡུག །དམྱལ་བ་ལ་ས་དོང་ནག་པོ་འམ་ལྕགས་ཀྱི་གྲོང་ཁྱེར་མུན་ནག་གཏིབ་
f39



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་རྣམས་སུ་འགྲོ་བ་སྙམ། མིའི་སྐྱེ་གནས་ལ་རྟགས་མ་ངེས་པ་འབྱུང་སྟེ། ལུས་
འཕགས་པོ་ལ་ངང་པའི་བརྒྱན་པའི་མཚོ། བ་ལོང་སྤྱད་ལ་བ་ལང་གིས་བརྒྱན་པའི་
མཚོ། སྒྲ་མི་སྙན་ལ་རྟའི་བརྒྱན་པའི་མཚོ། འཛམ་གླིང་ལའང་ན་བུན་གྱི་ནང་དུ་
འགྲོ་བ་མཐའ་འཁོབ། རབ་ཏུ་གྲང་བར་སྙམ་ན་མི་ལུས་ཙམ་པོ། རྨུགས་པའི་
དཀྱིལ་དུ་འགྲོ་བ་དབང་པོ་མི་ཚང་བ། མདོར་ན་འདོད་པར་སྐྱེ་ན་ཡུལ་ལ་དགའ་
གདུང་། གཟུགས་སུ་སྐྱེ་ན་འོད་ལ་དགའ་གདུང་། གཟུགས་མེད་དུ་སྐྱེ་ན་ཅི་ཡང་
མེད་པའི་སེམས་གནས་ལ་དགའ་གདུང་། གང་དུ་སྐྱེ་བའི་གནས་ལྷག་པར་ཡིད་
ལ་འོང་ཞིང་གདུང་བ་འཕེལ་ནས་བལྟར་ཕྱིན་པའམ། འཇིགས་སྐྲག་གི་སྣང་བས་
དེད་པས་དེ་དག་ལ་སྐྱབས་སུ་མཐོང་ནས་གབ་པའི་སེམས་དར་གཅིག་ཆགས་པ་
ལས་སྐྱེ་བ་ཡིན་ནོ། །དེ་བས་ན་རགས་པའི་ལུས་རྟེན་མེད་པའི་རྐྱེན་གྱིས་ལུས་
འཚོལ་བ་ལ་སྲིད་པ་ཇི་ལྟར་འཕེལ་ཡང་གནས་ངན་གྱི་ཀློང་དུ་ཤེས་པར་བྱ་ཞིང་
དེར་འཇུག་པའི་བློ་ལྡོག་པ་ཤིན་ཏུ་གལ་ཆེ་བ་རིག་པར་བྱའོ། །
ས་བཅད་གཉིས་པ་རང་བཞིན་སྤྲུལ་པའི་ཞིང་དུ་དབུགས་འབྱིན་པའི་ཚུལ་ལ།
གདམས་པ་འདི་ལྟ་བུའི་སྒོ་མཐོང་ཡང་མི་ཚེ་སོས་དལ་དུ་རྒ་བས་དོན་གྱི་མྱོང་བ་
མ་ཐོན། གལ་ཏེ་ཅུང་ཟད་བརྩོན་ནའང་ལམ་གྱི་གནས་སྐབས་སུ་བླ་མའི་མན་ངག་
གིས་མ་ཟིན་པས་ཡིན་ལུགས་བཞིན་རྟོགས་པའི་སྐལ་བ་ཕྲ། དེ་ལྟ་ནའང་མོས་པ་
གདམས་པ་འདིའི་ཕྱོགས་སུ་སྤྱད་པས་མི་དགེ་བའི་འཇུག་པ་སྲབ་པས། རྨི་ལམ་
དགེ་བ་ཙམ་དུ་གྱུར་པའི་ལས་ཅན་གང་ཞིག་སྲིད་པའི་བར་དོ་རྨི་ལམ་གྱི་སྣང་ཆ་
ལྟ་བུར་སླེབས་དུས་ང་ཤི་འདུག་སྙམ་དུ་ངོ་ཤེས་ནས། བླ་མ་ལ་མོས་གུས་ཡོད་པའི་
མཐུས་དེ་ཉིད་དྲན་པ་ལས་དེས་གསུངས་པའི་གདམས་པ་དྲན་པར་གྱུར་ཏེ། སྔོན་
དུ་བོན་ཉིད་ཀྱི་བར་དོ་ངོས་མ་ཟིན་ཅིང་བདེན་སྟོབས་མ་རྙེད་པས་སྲིད་པའི་བར་
440



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དོར་ཁ་འབྱམས་པ་དེ་ངོ་ཤེས། ད་ནི་རང་བཞིན་སྤྲུལ་པའི་ཞིང་དུ་འགྲོ་བར་བྱའོ་
སྙམ་པ་ཙམ་གྱིས་བོན་ཉིད་ཀྱི་བདེན་པས་ཞིང་དེར་པདྨའི་སྦུབས་སུ་རྫུས་ཏེ་སྐྱེ་
བའི་ཚུལ། ལུང་ལས། སྐྱེས་གནས་རྗེས་སུ་དྲན་པའི་དབང་པོ་ཐ་མ་རྣམས་རང་
བཞིན་སྤྲུལ་པའི་ཞིང་ཁམས་སུ་དབུགས་འབྱིན། ཞེས་སོ། །དེས་ན་ད་ལྟ་ནས་བླ་
མ་ལ་མོས་གུས་ཚུད་པ། ཉིན་སྣང་ཐམས་ཅད་རང་སྣང་དུ་ཐག་ཆོད་པ། མཚན་
མོ་གཉིད་དུ་འགྲོ་ཁར་ཡང་ང་འཆི་བའོ་སྙམ་དུ་གོང་གི་ཐིམ་རིམ་རྣམས་དྲན་པའི་
ངོས་ནས་རང་བཞིན་སྤྲུལ་པའི་ཞིང་དུ་འགྲོ་བར་བྱའོ་སྙམ་པའི་འདུན་པ་དང་
བཅས་སྤྲུལ་པའི་ཞིང་གི་བཀོད་པ་དང་ཡོན་ཏན་ལ་ལྟ་བའི་ངང་དུ་ཉལ་ཞིང་།
ཐུན་བོར་དག་ཏུའང་གོང་དུ་བཤད་པའི་རྣམ་ཤེས་རླུང་ཞོན་གྱི་རྩལ་འབྱོངས་པ་
ཞིག་ནི་ངེས་པར་དགོས་པས་དེ་ལྟར་བྱ་བ་རིགས་སོ། །དེ་ལས་གཞན་ཡང་འོལ་མོའི་
གླིང་དང་། མཁའ་སྤྱོད་ཀྱི་གནས་དང་། བདེ་བ་ཅན་ལ་སོགས་པའི་ཞིང་ཁམས་
ཀྱི་བཀོད་པ་དང་ཡོན་ཏན་རྣམས་ཡིད་ལ་དྲན་པར་བྱས་ལ་དེ་དག་ཏུ་སྐྱེ་བ་ལེན་
པའི་མོས་པར་བྱེད་དོ། །དེས་ན་གནས་དེ་དག་རྣམས་སུ་མི་སླེབས་བསམ་པ་མི་
དགོས་ཏེ། བར་དོའི་རྣམ་ཤེས་རྟེན་མེད་ཡིད་ཀྱི་གཟུགས་ཅན་དེ་ལས་ཀྱི་རྫུ་འཕྲུལ་
རྩལ་དང་ལྡན་པར་ཡིན་པས་ཞིང་ཁམས་དེ་དག་ཏུ་མི་ཕྱིན་པའི་ཐོགས་པ་གང་ཡང་
མེད། དེའི་ཕྱིར་དེར་ཕྱིན་ནས་མེ་ཏོག་པདྨའི་སྡོང་པོ་ལ་འཇུག་པའམ། ཆགས་
སྤྱད་ཅན་གྱི་ཞིང་དུ་ཕྱིན་ན་ཕོ་མོ་མང་པོ་ཉལ་པོར་བྱེད་པ་མཐོང་བས་རང་རྒྱུད་
འདོད་ཆགས་ཀྱི་ས་བོན་ཡོད་པ་སློང་ནས་དེ་ལ་ཆགས་པ་སྐྱེ་བར་འགྱུར་བས་ཆགས་
སེམས་ནི་འཁོར་བར་ལྟུང་བའི་གཞི་ཡིན་པའི་ཕྱིར། རབ་ཀྱིས་འདོད་ཆགས་ཀྱི་ངོ་བོ་
སོ་སོར་རྟོགས་པའི་ཡེ་ཤེས་ངོས་བཟུང་། འབྲིང་གིས་འདོད་ཆགས་ཀྱི་ངོ་བོ་གསལ་
ཆལ་ཡབ་བྱེ་བྲག་དངོས་མེད། སྟོང་ཆ་ལ་ཡུམ་མེ་ཡི་ལྷ་མོ། །ཟུང་འཇུག་གི་ཆལ་གཉིས་
441



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མེད་བདེ་བ་ཆེན་པོར་ངོས་བཟུང་། ཐ་མས་འདོད་ཆགས་ཀྱི་སྤྱོད་པ་མི་གཙང་
བའི་རྣམ་པར་འཁོར་བའི་ས་བོན་ཡིན་པ་
་པར་ཤེས་པར་བྱས་ལ་ཞེན་ལོག་གི་གཉེན་
པོ་བསྟེན། དེ་ནས་འཇུག་པ་རྩམ་པའི་དུས་ད་རེས་ཚེ་གཅིག་ཐེག་ཆེན་གྱི་སྒོར་
ཞུགས་ནས་སངས་རྒྱས་ཀྱི་གོ་འཕང་ཐོབ་པར་བྱའོ་སྙམ་པའི་སྙིང་རྗེ་ཆེན་པོའི་འཕེན་
པ་དང་བཅས། ཡབ་གཙོ་མཆོག་མཁའ་འགྱིང་ཡུམ་མཁའ་ལ་གདུག་མོའམ། ཡང་
ན་ཡབ་དྲན་པ་ནམ་མཁའ་ཡུམ་འོད་ལྡན་འབར་མ་ལ་སོགས་རང་གང་མོས་ཀྱི་ལྷ་
ཡབ་ཡུམ་གསལ་གདབ་ལ་རིག་པ་ཙིར་གྱིས་བཟུང་ནས་འཇུག་པས། རབ་མངལ་
སྒོ་ཁེགས་ཏེ་མངོན་དགའ་དང་བདེ་བ་ཅན་ལ་སོགས་པར་པདྨའི་སྦུབས་ལས་རྫུས་
ཏེ་སྐྱེ་བ་ལེན། འབྲིང་འོལ་མོའི་གླིང་དང་གདའ་ལྡན་གྱི་ཞིང་རྣམས་སུ་སྐྱེ། ཐ་
མའང་འཛམ་བུའི་གླིང་དུ་ཡོན་ཏན་བཅོ་བརྒྱད་དང་ལྡན་པའི་མི་ལུས་རིན་པོ་ཆེ་
ཐོབ་ནས་སྔར་གྱི་ལས་འཕྲོ་སད་དེ་གདམས་པ་འདི་དང་འཕྲད་ནས་ཚེ་གཅིག་
སངས་རྒྱས་གདོན་མི་ཟ་བར་འཐོབ་པའི་ཚུལ་སྙན་རྒྱུད་སྒྲོན་མ་ལས། གདམས་
ངག་དབང་གིས་བདེ་འགྲོའི་ལུས་ཐོབ་སྟེ། ལས་འཕྲོ་དག་པས་སྔོན་གྱི་བག་ཆགས་
སད། སྐྱེ་བ་གཅིག་གིས་ཐར་པ་ཐོབ་པར་འགྱུར། ཞེས་གསུངས་པས་སོ། །
ས་བཅད་གཉིས་པ་འཕོ་བའི་རྣོ་སོ་ལ་གཉིས། གྲོང་འཕོ་གྲོང་འཇུག་གོ །དང་པོ་
ལ་གཉིས། སྦྱོར་བ་རྣོ་སོ་འདོག་པ། སྦྱོར་བ་ལ་རྣོ་སོ་འདོག་པའོ། །དང་པོ་ནི་གསུམ།
སྦྱོར་བའི་གནད་དབབ་པ། རླུང་གི་གནད་གཅུན་པ། སྒྲའི་གནད་ཀྱིས་འཕེན་པའོ། །
དང་པོ་ལ་དགུ། བཅའ་བ་ལུས་གནད། གཞི་མ་རྩ་གནད། འདེག་པ་རླུང་
གནད། ཐིག་ལེ་སེམས་གནད། ཐར་པ་གདུགས་གནད། ལམ་འདྲེན་བྱ་གྲིའི་གནད།
ལམ་སེལ་ཡི་གེའི་གནད། ཚངས་བུག་ཡེ་ཤེས་གནད། གཏད་ས་བླ་མའི་གནད།
དང་པོ་ནི་ལམ་མངོན་སངས་རྒྱས་པའི་རྒྱུད་ལས། བཙན་ཐབས་སངས་རྒྱས་སྒྲུབ་
442



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བྱེད་ལུས་ཀྱི་གནད། སེང་གེའི་རྩལ་ཚུགས་འདུས་པས་ཐར་ལམ་བགྲོད། ཅེས་
པས། སྐྱིལ་ཀྲུང་ཙོག་ཆུང་བྱས་ལ་རྐང་པ་གཡས་བླ་གཡོན་པའི་སྟེང་དུ་འདོན་ལག་
གཡས་པས་ཐེ་བོང་ལ་བཟུང་། གཡོན་བླ་གཡས་པའི་འོག་ཏུ་མནན་ལ་ལག་པ་
གཡོན་པས་མཐེ་བོང་ལ་བཟུང་ཞིང་ལུས་གནད་བསྲང་བའོ། །གཉིས་པ་ནི། རྩ་
གསུམ་ཟང་ཐལ་གསལ་བ་རྩ་ཡི་གནད། འཁོར་ལོ་འདབ་དང་མ་འབྲེལ་མྱུར་བའི་
ལམ། ཞེས་པས། རང་ལུས་ཕྱི་ནང་སྒྲིབ་མེད་དག་པ་ཟང་ཐལ་ཆེན་པོ་འོད་ཀྱི་
གང་བུའི་རྣམ་པར་ཅན་ལ། ཁོག་པའི་ནང་ནས་ཡར་རྩ་དབུ་མ་སྔོན་འགྲོའི་གཞུག་
ཏུ་བཤད་ཟིན་པ་ལྟར་ལ། གཡས་གཡོན་གཉིས་མདའ་སྐུགས་ཙམ་གཡས་ཤེལ་
དཀར་གཡོན་བྱེ་རུའི་ཁ་དོགས་ལྟ་བུའི་ཡར་སྣ་རྣ་ལྟགས་སུ་དཀྲིས་ནས་སྒོ་སྣ་བུག་
གཉིས་ལ་དོད་པ། མར་སྣ་དབུ་མ་ཁ་ཧར་རེ་བྱེ་བ་ལ་ཡི་གེ་ཆའི་ཞབས་ལྟར་ཡར་
སྐྱིལ་ནས་ཟུག་པའོ། །གསུམ་པ་ནི། འདེག་བྱེད་འཁོར་ལོ་ཡང་མྱུར་རླུང་གི་གནད།
ཐར་པའི་བདེ་གནས་སྤར་བ་མངོན་དགར་འགྲུབ། ཅེས་པས། རྩ་གསུམ་གྱི་
འདུས་མདོར་རླུང་གི་འཁོར་ལོ་རྩིབ་བཞི་པ་ཡང་ལ་མྱུར་བ་ཀྱིལ་ཀྱིལ་ཀོར་ཀོར་བྱེད་
པ་ཞིག་ཡོད་པར་བསམ་ལ། བཞི་པ་ནི། ཐིག་ལེ་དཀར་གསལ་འོད་འབར་སེམས་
ཀྱི་གནད། དྲི་མེད་རྣམ་དག་རིག་པའི་ཟེར་རྣམས་སྡུད། ཅེས་པས། དེའི་ལྟེ་བར་
རང་སེམས་ཀྱི་ངོ་བོ་ཐིག་ལེ་དཀར་པོ་དངུལ་ཞུན་ལྟ་བུ་སྲན་མ་ཙམ་ཞིག་གསལ་
བར་བསྒོམ་མོ། །ལྔ་པ་ནི། ཐར་པའི་བདེ་གནས་འདྲེན་པ་གདུགས་ཀྱི་གནད།
མཁའ་འགྲོ་སངས་རྒྱས་ཞིང་འདྲེན་གྲུབ་རྟགས་འབྱུང༌། ཞེས་པས། དེའི་སྟེང་
དུ་མཁའ་འགྲོ་མ་ཐར་པའི་ལམ་འདྲེན་མའི་ངོ་བོ་ཡེ་ཤེས་ཀྱི་གདུགས་ཆུང་དཀར་
པོ་སྲན་མའི་ཡ་ཐོད་ཙམ་དུ་བསྐྱེད་དོ། །དྲུག་པ་ནི། ལམ་འདྲེན་རྩལ་ཤུགས་འབྱིན་
པ་བྱ་གྲིའི་གནད། ཡེ་ཤེས་རྣོ་དབལ་མཚོན་ཆས་འཁོར་བ་སྒྲོལ། ཞེས་པས། དེ་
443



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་ཏོག་བྱ་རུ་བྱ་གྲི་རྣོ་དབལ་དང་ཆས་པ་ཡེ་ཤེས་ཀྱི་མཚོན་ཆ་རྣོ་ཏ་རེ་བ་མཆོད་རྟེན་
གྱི་རྩེ་མོ་ལྟ་བུར་བསྒོམ་མོ། །བདུན་པ་ལམ་སེལ་བར་ཆད་སྦྱང་བ་ཡི་གེའི་གནད།
རིགས་དྲུག་ས་བོན་བཅོམས་པས་སྒྲིབ་པ་སྦྱངས། ཞེས་པས། སྤྱི་གཙུག་ཏུ་ཨ
དཀར་པོ། མགྲིན་པར་ཐ་ སྔོན་པོ། སྙིང་ཁར་ཎྞཾ སེར་པོ། ལྟེ་བར་སུ༔ ལྗང་
གུ། ལྟེ་འོག་ཏི༔ དམར་པོ་དང་དུ ནག་པོ་བསྐྱེད། དེ་ཡང་རིགས་དྲུག་གི་ས་བོན་
རྣམས་དུག་ལྔ་དང་མ་རིག་པའི་ངོ་བོ་སྨུག་པའི་ཚུལ་དུ་ཡོད་པར་བསམ་མོ། །བརྒྱད་
པ་ནི། ཚངས་བུག་ཀྵ དཀར་ཡེ་ཤེས་ཡི་གེའི་གནད། དབུ་མའི་ལམ་འདྲེན་
སངས་རྒྱས་སྒོ་ཡང་དབྱེ། ཅེས་པས། ཚངས་པའི་བུག་སྒོར་ཡི་གེ་ཀྵ དཀར་པོས་
བཀབ་པར་བསམ་མོ། །དགུ་པ་ནི། གཏད་སོ་འབེན་དུ་བཙུག་པ་བླ་མའི་གནད།
དུས་གསུམ་སངས་རྒྱས་འདུས་པས་དྲོད་རྟགས་མྱུར། ཞེས་པས། སྤྱི་གཙུག་ཁྲུ་
གང་གི་ནམ་མཁའ་ལ་རྩ་བའི་བླ་མ་ཡི་དམ་གཤེན་ལྷའི་རྣམ་པར་ཅན་ཐུགས་ཁར་
འོད་ཀྱི་གཡུང་དྲུང་མཐིང་གའི་ལྟེ་བར་ཨ༔ དཀར་པོ་ཚོན་གང་པ་ཡོད་པར་བསྐྱེད་
ལ། དེ་ལ་འཕོ་ཁྲིད་བརྒྱུད་པའི་བླ་མ་རྣམས་ཀྱིས་བསྐོར་བར་བསམ། རྩ་དབུ་མའི་
ཁར་ཁྱུད་གང་ཙམ་གྱི་ནམ་མཁའ་ལ་ཨ དཀར་པོ་ཚོན་གང་པ་གཅིག་བསྐྱེད་
དོ། །དེ་དག་གི་སྒོམ་ཚུལ་རྒྱས་པ་སྒོམ་རིམ་དང་ཁྲིད་གཞུག་སོགས་སུ་གསལ་ལོ། །དེ་
ལྟར་གནད་དགུས་གནད་ལ་དབབ་པས་གང་འདོད་དུ་འཕོ་བ་ལ་ཐོགས་པ་མེད་
དེ། དཔེར་ན་མདའ་གཞུ་མཐེ་བོང་སྒྲོ་མདེའུ་གཞུ་རྒྱུད་ཐམས་ཅད་ཚངས་པའི་
མདའ་གར་འཕེན་པ་ལ་ཐོགས་པ་མེད་པ་ལྟ་བུའོ། །དེ་ལྟར་ཡང་། གནད་དགུས་
གནད་ལ་དབབ་པས་རང་ལུས་འདི། ཐར་པའི་གྲོང་དུ་འགྲོ་བའི་གནད་པོ་ཆེ།
གཞི་ལ་དེ་ལྟར་ཤེས་པ་གནད་མེད་ལམ། ཞེས་སོ། །
གཉིས་པ་རླུང་གི་གནད་གཅུན་པ་ལའང་དགུ། འབུད་པ་ནད་འབྱིན་རྩལ།
444



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རྡུབ་པ་རླུང་གི་རྩལ། སྡོམ་པ་རྩ་ཡི་རྩལ། ཕུལ་བ་འཁོར་ལོའི་རྩལ། འཕར་བ་ཡེ་
ཤེས་ཀྱི་རྩལ། བཀྲལ་བ་མཁའ་འགྲོའི་རྩལ། བསྲེག་པ་ཐར་པའི་རྩལ། བཏང་བ་
དུས་ཀྱི་རྩལ། བཞག་པ་གདན་གྱི་རྩལ་ལོ། །དང་པོ་ནི། འཕེན་པ་ལམ་འཁྱེར་ལས།
རླུང་རོ་ཕུད་པ་ནད་འབྱིན་ཤུགས་ཀྱི་རྩལ། ནད་གདོན་སྒྲིབ་པ་དུག་གསུམ་སངས་
ཀྱིས་ཕུད། ཅེས་པས། རྩ་གཡོན་ནས་གཡས་སུ་ཐང་གསུམ་བུས་པས་ཞེ་སྡང་ལས་
གྱུར་པའི་ནད་གདོན་སྡིག་སྒྲིབ་ཐམས་ཅད་སངས་ཀྱིས་བུད་པར་བསམ། གཡས་
ནས་གཡོན་དུ་ཐང་གསུམ་བུས་པས་འདོད་ཆགས་ལས་གྱུར་པའི་ནད་གདོན་སྡིག་
སྒྲིབ་ཐམས་ཅད་བུད་པར་བསམ། གཡས་གཡོན་གཉིས་ནས་དབུ་མར་ཐང་གསུམ་
བུས་པས་གཏི་མུག་ལས་གྱུར་པའི་ནད་གདོན་སྡིག་སྒྲིབ་ཐམས་ཅད་བུད་པར་
བསམ་མོ། །གཉིས་པ་ནི། ཡེ་ཤེས་བདེ་རླུང་རྡུབ་པ་རླུང་གི་རྩལ། གཡས་དཀར་
གཡོན་དམར་གཉིས་ནས་དལ་བུས་དབབ། ཅེས་པས། སྣ་བུག་གཉིས་ནས་རླུང་
དལ་བུས་རྡུབ་པས་གཡས་གཡོན་ནས་ཡེ་ཤེས་ཀྱི་བདེ་རླུང་དཀར་དམར་ན་ར་ར་
བྱུང་བ་རྩེ་གཉིས་ནས་མེ་རེ་རེ་དབབ་པས་རྩ་གསུམ་འདུས་མདོར་བསླེབས་པས།
ཡེ་ཤེས་ཀྱི་བདེ་རླུང་དེས་གདན་རླུང་གི་འཁོར་ལོ་ལ་ཕོག་པ་ཙམ་གྱིས་དར་པོ་ཆེ་
ལ་རླུང་ཕོག་པ་བཞིན་ཀྱི་ལི་ལི་ཀོར་ཀོར་དུ་འཁོར་བར་བསམ་མོ། །གསུམ་པ་ནི།
འོག་རླུང་དྲག་ཏུ་བསྡམ་པ་རྩ་ཡི་རྩལ། ལས་སུ་རུང་ཞིང་སྟེང་གི་རྩ་སྒོ་དབྱེ། ཅེས་
པས། འོག་རླུང་དྲག་ཏུ་བསྡམ་པས་རླུང་ལས་སུ་རུང་ཞིང་སྟེང་ཕྱོགས་ཀྱི་རྩ་སྒོ་
དབྱེ་བ་སྟེ། འོག་རླུང་ཡར་ཕུལ་བའི་ནུས་པའོ། །བཞི་པ་ནི། ཞབས་ནས་འཕུལ་
འདེག་བྱེད་པ་འཁོར་ལོའི་རྩལ། ཕོག་པ་ཙམ་གྱིས་ཕུལ་བ་གཞུ་རྒྱུད་དཔེ། ཞེས་
པས། འཁོར་ལོ་ཡེ་ཤེས་ཀྱི་རླུང་ལས་གྲུབ་པ་དེར་རྡུབ་པའི་རླུང་ཕོག་པ་ཙམ་གྱིས་
བསྐུལ་ནས་གཞུ་རྒྱུད་ཀྱིས་མདའ་ཕུལ་བ་བཞིན་དུ་བསམ་མོ། །ལྔ་པ་ནི། ཐིག་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལེ་འཕར་བར་བྱེད་པའི་ཡེ་ཤེས་རྩལ། སེམས་ཀྱི་རང་བཞིན་ལིང་ལིང་གྱེན་ལ་
འཕག །ཅེས་པས། ཐིག་ལེ་སེམས་ཀྱི་རང་བཞིན་དེ་ཡར་ངང་ལིང་ལིང་འཕར་
བར་བསམ་མོ། །དྲུག་པ་ནི། ཉོན་མོངས་བཀྲལ་བར་བྱེད་པ་མཁའ་འགྲོའི་རྩལ།
བྱ་རུ་བྱ་གྲི་རྣོ་དབལ་ཏོག་དང་ཆས། ཞེས་པས། ཡེ་ཤེས་ཀྱི་ངོ་བོ་བྱ་རུ་བྱ་གྲི་རྣོ་དབལ་
དང་ཆས་པས་ཉོན་མོངས་པའི་ངོ་བོ་རྣམས་རྦད་རྦད་བཀྲལ་བར་བསམ་མོ། །བདུན་
པ་ནི། བག་ཆགས་སྲེག་པ་བྱེད་པས་ཐར་པའི་རྩལ། ཡེ་ཤེས་མེ་ཡིས་རིགས་དྲུག་
སྒྲིབ་པར་སྲེག །ཅེས་པས། བྱ་གྲིའི་རྩེར་ཡེ་ཤེས་ཀྱི་མེ་འབར་ནས་རིགས་དྲུག་གི་
ངོ་བོ་ས་བོན་དང་སྒྲིབ་པ་རྣམས་རག་རག་སྲེག་པར་བསམ་མོ། །བརྒྱུད་པ་ནི།
རླུང་མནན་བཏང་བར་བྱེད་པ་དུས་ཀྱི་རྩལ། སྤྱི་བོར་སྔོ་ནི་པུར་པུར་སོང་བར་
བསམ། ཅེས་པས། དབུགས་མ་ཐུབ་པར་བཏང་པའི་དུས་སུ་དལ་བུས་སྣ་གཉིས་
ནས་བཏང་བས་སྤྱི་བོའི་ཚངས་སྒོར་དུ་བ་ལྟ་བུ་སྔོ་པུར་པུར་ཡོང་བར་བསམ་
མོ། །དགུ་པ་ནི། གདན་ལ་བཞག་པར་བྱེད་པ་གནད་ཀྱི་རྩལ། འཁོར་ལོའི་གདན་
ལ་ལྷན་ལྷན་དབབ་པར་བསམ། ཞེས་པས། བཞག་པའི་དུས་སུ་གདན་འཁོར་ལོའི་
སྟེང་དུ་ཐིག་ལེ་ལྷན་གྱིས་དབབ་པའོ། །དེ་ལྟར་རླུང་ཁུག་བདུན་གྱིས་ལྟེ་འོག །བདུན་
གྱིས་ལྟེ་བ། བདུན་གྱིས་སྙིང་ག །བདུན་གྱིས་མགྲིན་པར་དྲང་སྟེ་ཚངས་པའི་བུག་
སྒོར་བྱ་རུ་ཏལ་གྱིས་བརྡོལ་ཞིང་ཡི་གེ་ཨདཀར་ལ་རྩེ་མོ་ལྷན་ལྷན་ཐུག་པ་
མོ། །ཡང་ན་རླུང་ཁུག་གསུམ་མམ་རེ་རེས་དྲོངས་ཤིང་དམིགས་པ་སྔ་ལྟར་བྱའོ། །དེ་
ཡང་འོག་རླུང་བསྡམས་པས་རྩེ་སྨད་ཇེ་ཟླུམ་ལ་སོང་ཞིང་སྟེང་ཁ་ཆེ་བར་བསམ་པ་
གནད་དོ། །དེ་ལྟར་རྩོལ་དགུའི་རྩལ་ཤུགས་ཕྱུངས་པས་དག་པའི་ཞིང་དུ་བགྲོད་
པ་ལ་ཐོགས་པར་མེད་དེ་དཔེར་ན་མགོ་ལུས་སྡེར་མོ་གང་ཡང་མ་ཉམས་པའི་སེང་
གེ་གངས་རིའི་ཁ་ནས་མཆོང་པ་ལྟ་བུའོ། །དེ་ལྟར་ཡང་འཕེན་ལམ་ལས། རྩལ་དགུའི་
446



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རྩལ་ཤུགས་བསྐྱེད་པའི་རང་སེམས་འདི། སངས་རྒྱས་ཞིང་ཁམས་བགྲོད་པའི་
རྩལ་པོ་ཆེ། སྦྱོང་བ་དེ་ལྟར་ཤེས་པ་སྒྲུབ་པའི་རྐང་ཞེས་སོ། །
གསུམ་པ་སྒྲའི་གནད་ཀྱིས་འཕེན་པ་ལའང་དགུ། འཕེན་པ་སྒྲའི་དོན། དབབ་
པ་ཀྵ འི་དོན། དམིགས་པ་སེམས་ཀྱི་དོན། དྲོད་ཚད་རྟགས་ཀྱི་དོན། རྟགས་མེད་
སྟོང་པའི་དོན། བརྒལ་བ་བཟློག་པའི་དོན། འཆི་བ་བསླུ་བའི་དོན། ཚེ་སྲིང་
བསྲུང་བའི་དོན། རྒྱས་འདེབས་གཡུང་དྲུང་གི་དོན་ནོ། །དང་པོ་ནི། ལམ་དྲུག་
ལས། རྩ་རླུང་སེམས་ཀྱི་འདྲེན་སྐད་འཕེན་པའི་དོན། དྲག་པོར་ཚངས་པའི་བུ་
ག་ཧིག་ ༧ གིས་དབྱེ། ཞེས་པས་ཧིག་ཅེས་པའི་སྒྲས་དྲག་དུ་འཕང་ངོ་། །གཉིས་པ་
ནི། དབུ་བཟུང་ཡེ་ཤེས་ཐིག་ལེ་དབབ་པའི་དོན། གཙུག་ནས་མགྲིན་པར་དལ་
བུས་ཀྵ ཡིག་དབབ། ཅེས་པས། ཀྵ ཞེས་པས་ཡེ་ཤེས་ཀྱི་ཡི་གེ་མར་དབབ་
པའོ། །གསུམ་པ་ནི། ལོངས་སྤྱོད་འཁོར་ལོ་གདན་བཏིང་འཕེན་དབབ་དོན།
ཡར་བསྐྱུར་མར་དབབ་བྱིས་པའི་སྒང་བཞིན་བསྒྱུར། ཞེས་པས། མགྲིན་པ་
་པ་ལོངས་
སྤྱོད་ཀྱི་འཁོར་ལོ་ནས་ཐིག་ལེ་གདུགས་བྱ་གྲི་དང་བཅས་པ་སྤྱི་བོའི་ཚངས་སྒོ་ཏལ་
ཏལ་བརྡོལ་བའོ། །བཞི་པ་ནི། ཚངས་པའི་བུ་ག་བྱེ་བ་རྟགས་ཀྱི་དོན། ཧར་ཐལ་
རུས་ཡལ་ཁྲག་དང་ཆུ་རྡོལ་སྐྲང་། ཞེས་པས། དེ་ལྟར་སྦྱངས་པས་སྤྱི་བོ་ནས་ཁྲག་
དང་ཆུ་སེར་འབྱུང་བའམ། རུས་པ་མཐེ་བོང་ཙམ་ཡར་བའམ། བུག་པ་ཧར་ཐལ་
དུ་འབྱིན་པར་འབྱུང་ངོ༌། །ལྔ་པ་ནི། རྟགས་མེད་གྱུར་ན་དྲག་པོ་སྟོང་རའི་དོན།
སྨིན་མཚམས་ཡན་སྟོང་ཀྵ སྒྲ་བཅད་པར་བྱ། ཞེས་པས། རྟགས་ཡེ་མ་ཐོན་ན་
ཀྵ འི་སྒྲ་བཞག །ཐོད་པ་ཡན་ཆད་སྟོང་པར་བསམ་ལ་བསྐྱེད་རིམ་གནད་དུ་
བསྣུན་པའོ། །དྲུག་པ་ནི། བརྒལ་ནས་ཚེ་ཐལ་གྱུར་ན་བཟློག་པའི་དོན། ཆུ་དང་
ཐབས་ཀྱིས་བརྡེགས་པས་དྲན་པ་རྙེད། ཅེས་པས། བརྒལ་ནས་རྟགས་ཐལ་ན་
447



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཤི་ཉན་ཡོད་པས་མགོ་ལ་ཐལ་ལྕགས་དཔྲལ་བར་ཆུ་ལྕགས་རྐང་ཞབས་བརྡུང་ན་
དྲན་པའོ། །བདུན་པ་ནི། ཤི་རྟགས་ཚངས་བར་གྱུར་ན་འཆི་བསླུའི་དོན། ཚེ་ཡི་
ཕྱག་རྒྱས་རླུང་མནན་ཐིག་ལེ་དབབ། ཅེས་པས། འཆི་བའི་རྟགས་བྱུང་ན་གོང་
གི་སེང་གེ་མཆོང་ཚུགས་ཀྱི་སྐྱིལ་ཀྲུང་སྟེང་དུ་གཡུང་དྲུང་ཚེ་ཡི་ཕྱག་རྒྱ་བྱ་སྟེ། ལྟག་
ཁུང་དུ་ལག་པས་ཨརྒམ་བཅའ། གྲུ་མོ་པུས་མོ་གཉིས་ལ་གཏད་ནས་སྟེང་རླུང་
བཟུང་ཞིང་དམིགས་པ་ཐིག་ལེ་གདུགས་དང་བཅས་པ་མགྲིན་པར་དབབ། དེ་
ནས་ཐུགས་ཁ། དེ་ནས་ལྟེ་བ། དེ་ནས་ལྟེ་འོག་དུ་དྲོངས་པས་འཆི་ལྟས་གང་བྱུང་
བཟློག་པར་འགྱུར་རོ། །དེ་ཡང་ཡར་འདྲེན་པ་བཞིན་དུ་རླུང་ཁུག་བདུན་ནམ་གསུམ་
མམ་རེ་རེས་རིམ་གྱིས་མར་དབབ་པའོ། །བརྒྱད་པ་ནི། འཆི་ངེས་བྱེད་ན་ཚེ་བསྲིང་
བསྲུང་བའི་དོན། བླ་མའི་གནས་ལ་སྐུ་གསུམ་ཚེ་རྒྱུན་དྲུང་། ཞེས་པས། འཕོ་ཡུལ་
ལྷ་ཚོགས་གནས་གསུམ་དུ་ཨ་ཨཾ་ཧཱུྃ་གསུམ་ཡོད་པ། རང་གིས་བཟླས་པས་དུས་
གསུམ་བདེར་གཤེགས་ཀྱི་ངོ་བོ་བརྒྱུད་པའི་བླ་མ་རྣམས་ལ་ཐིམ། བརྒྱུད་པའི་བླ་
མ་རྣམས་ཀྱི་སྐུ་གསུང་ཐུགས་ཀྱི་ངོ་བོ་རྩ་བའི་བླ་མ་ལ་ཐིམ། བླ་མའི་སྐུ་གསུང་ཐུགས་
ཀྱི་ངོ་བོ་
པོ་ཐུགས་ཁ་ནས་ཚེའི་བདུད་རྩི་འོ་མའི་རྒྱུན་ལྟ་བུ་འབབ་པ་རང་གི་སེམས་
ཀྱི་ངོ་བོ་ཐིག་ལེ་ལ་ཐིམ་པར་བསམ་ལ། །ཨ་ཨཾ་ཧཱུཾ་ཧཱུཾ་ཧཱུཾ། བརྒྱ་རྩ་བརྒྱད་ལ་སོགས་
གྲངས་མང་བཟླའོ། །ཨ་ཨོཾ་ཧཱུྃ་སྐུ་གསུམ་ཐུགས་ཀྱི་སྙིང་པོ། ཧཱིས་ཚེ་འགུག །བྷོ་གྱིས་
ཚེ་སྒྲུབ་པ་ཡིན་པས་འཆི་མེད་ཚེ་ཡི་དངོས་གྲུབ་ཐོབ་པར་འགྱུར། འཇོག་དུས་
འཕོ་ཡུལ་ལྷ་ཚོགས་རྣམས་འོད་དུ་ཞུ་ནས་བར་སྣང་གི་ཨ་ ལ་ཐིམ། བར་སྣང་གི་
ཨ༔ ལ་འཇིག་རྟེན་གང་བའི་ཨཱ་ཕྲ་མོ་གྲངས་མེད་པ་བསྡུས་ལ་དེ་རང་སེམས་ཀྱི་ངོ་
བོ་ཐིག་ལེ་ལ་ཐིམ་པར་བསམ་མོ། །དགུ་པ་ནི། དེ་ལྟར་འབྱོངས་ན་རྒྱས་འདེབས་
གཡུང་དྲུང་དོན། ཐིག་ལེ་སེམས་སྤུ་མནན་བཀག་བཀབ་ལ་བཞག །ཅེས་པས།
448



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དེ་ལྟར་སྦྱངས་པས་འབྱུངས་ཏེ་དགོས་པའི་དུས་སུ་སེ་གོལ་བརྡབ་པ་ཙམ་གྱིས་ཐོད་
པ་ཡར་བ་ངེས་སྙམ་པའི་གདེང་ཐོབ་པར་འབྱུང་ངོ་། །དེ་ནས་ཐུན་མཚམས་སུ་
གདན་རླུང་གི་འཁོར་ལོ་དེ་གསེར་གྱི་པདྨར་བསྒྱུར། དེ་སྟེང་ཐིག་ལེ་དེ་གདུགས་
ཏོག་དང་བཅས་པས་བཀབ། དེ་སྟེང་རིགས་དྲུག་གི་ས་བོན་རྣམས་ཨ་ཨོཾ་ཧཱུྃ་ཧི༔
དུ་གྱུར་པས་མནན། དེ་སྟེང་ཚངས་བུག་ཀྵ	དཀར་པོས་བཀག་པའི་སྟེང་
མཁའ་འགྲོ་མས་གསེར་གྱི་གཡུང་དྲུང་གིས་རྒྱས་གདབ་ནས་ཡོད་པར་བསམ་མོ། །དེ་
ལྟར་དོན་དགུའི་དོན་དམ་པས་སངས་རྒྱས་ལག་མཐིལ་དུ་བཞུགས་པ་སྟེ། དཔེར་
ན་སྐྱེས་བུ་ལུས་སེམས་དབང་པོ་ཐམས་ཅད་ཚང་པས་བྱ་བ་གང་བྱས་ཀྱང་འགྲུབ་
པར་འགྱུར་བ་གདོན་མི་ཟ་བ་ལྟ་བུའོ། །དེ་ལྟར་ཡང་ལམ་དྲུག་ལས། དོན་དགུས་
དོན་དམ་བསྟན་པས་སངས་རྒྱས་འདི། ལག་པའི་མཐིལ་ན་ཡོད་པའི་དོན་པོ་ཆེ།
འབྱོང་ངེས་དེ་ལྟར་སྤྱོད་པས་གཡུང་དྲུང་དང་། ཞེས་སོ། །
གཉིས་པ་སྦྱོར་བ་རྣོ་སོ་འདོག་པ་ལ་གསུམ། དབང་རབ་བོན་སྐུར་འཕོ་བ།
དབང་འབྲིང་རྫོགས་སྐུར་འཕོ་བ། དབང་ཐ་སྤྲུལ་སྐུ་བདེ་འགྲོར་འཕོ་བའོ། །དང་
པོ་ལ་ལྔ། འཕོ་ས་བོན་སྐུ་བསྟན་པ། འཕོ་བྱེད་འོད་གསལ་སྒོམ་པ། འཕོ་དུས་ས་
མཚམས་བཟུང་བ། འཕོ་ཐབས་མ་བུ་བསྲེ་བ། འཕོ་འབྲས་བོན་སྐུའི་ཆེ་བའོ། །དང་
པོ་ནི། འཕོ་ས་བོན་སྐུ་དེ་སངས་རྒྱས་སྒམ་པོས་མཛད་པ་མ་ཡིན་ཏེ། མཛད་པ་ལྟར་
ན་སངས་རྒྱས་ཀྱི་མཛད་པ་བཅུ་གཉིས། དྲུག་ཅུ་རྩ་གཅིག་ཀུན་ཀྱང་སེམས་ཅན་
བཀྲིད་དྲང་ཙམ་ལས་དོན་དམ་པ་ལ་ཉེར་ཡང་མི་ནུས་ཏེ། འདོད་བྱ་དུམ་བུར་ཆད་
པའི་ཕྱིར་རོ། །སེམས་ཅན་བསྒྲིན་བུས་མ་བཅོས་ཏེ་བཅོས་ན་གཞི་ལམ་འབྲས་བུའི་
སྐྱོན་དགག་པ་ཡང་། ལམ་གྱི་སྲང་ལ་འཛུད་པ་ཙམ་ལས་སངས་རྒྱས་ལ་རེ་བ་ཙམ་
ཡང་མ་ཡིན་ཏེ། སེམས་ཅན་གྱི་སྣང་བ་ཡིན་པའི་ཕྱིར་རོ། །དེས་ན་དམ་པའི་དོན་
449



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྐྱེ་བ་དང་འགག་པ་མེད་པ་སྟོང་ལ་རྒྱ་མ་ཆད་པ། དམ་པའི་དོན་ལ་སྣང་། དངོས་པོ་
རྡུལ་ཙམ་ཡང་མ་གྲུབ་པ་དེ་འཕོ་ས་ཐིག་ལེ་ཉག་གཅིག་ཡང་ཡིན་ལ་བོན་སྐུ་ཡང་
ཡིན། སྒྲུབ་བྱ་ཡང་ཡིན་ནོ། །གཞན་རྫོགས་སྐུ་དང་སྤྲུལ་སྐུ་ནི་ཉི་ཟླ་དང་གཞའ་
ཚོན་ཙམ་སྟེ། ཉི་ཟླས་ཚངས་རྒྱུང་གཅིག་གསལ། གཞའ་ཚོན་གྱིས་ཡུལ་ཁམས་
གཅིག་མཛེས་པ་ཙམ་ལས་མི་ནུས། ནམ་མཁའ་སྣང་སྲིད་སྤྱི་ཁྱབ་ཏུ་འཕོ་འགྱུར་
འཇིག་བྲལ་མེད་པར་གནས་པ་བཞིན། འཕོ་ས་བོན་སྐུ་ལ་ཡོན་ཏན་དེ་ལྟར་ཡོད་
པ་ཡིན་ནོ། །གཉིས་པ་ནི། འོད་གསལ་ལ་བློ་ངེས་པར་འབྱོངས་པ་གཅིག་དགོས་
ཏེ། དེ་མིན་ན་ལོང་བས་རང་འགྲོས་མི་ཕེར། རྒས་པོས་དཔའ་བོར་མི་འགྱུར།
བུད་མེད་སྐྱེས་པར་མི་བརྩི་བ་བཞིན་ཏུ་ལམ་གྱི་འོད་གསལ་གོམས་འདྲིས་མེད་པས་
གཞིའི་འོད་གསལ་ངོས་མི་ཟིན་ཏེ། དཔེར་ན་ཆུ་གྲང་མོས་ལ་ཆ་མི་འབྱར་བཞིན་
ནོ། །གསུམ་པ་ནི། གལ་ཏེ་གཞིའི་འོད་གསལ་ལ་བློ་འབྱོངས་པ་ཡོད་ན། ཤི་བའི་
འོད་གསལ་སྡིག་ཆེན་མཚམས་མེད་བྱས་པ་ལའང་ཡོད་དེ། དེ་ཡང་ཤེས་པ་བརྒྱལ་
ནས་དྲན་པ་ཉམས་ན་ཕན་མི་ཐོག་གོ །བཞི་པ་ནི། སྒོམ་ལམ་ལས། སྔོན་ནས་
གོམས་པའི་ཡེ་ཤེས་བུམ་ནང་གནམ། རང་བཞིན་ཤི་བ་ནམ་མཁའ་མུ་མེད་གནམ།
བར་ཀྱི་ཁང་བུ་ཞིག་པས་རང་བཞིན་འདྲེས། ནམ་མཁའ་མ་བུ་འཕྲད་པ་ངོ་མཚར་
ཚེ། ཞེས་པའི་ལུང་མ་བཀྲལ་ཡང་སླའོ། ལྔ་པ་ནི། སྔ་མ་ལས། ནམ་མཁའ་དྲིལ་
ནས་སྐྱེ་སྒོར་མི་འཇུག་ལྟར། སངས་རྒྱས་ཐོབ་ནས་སེམས་ཅན་ལུས་མི་ལེན། འབད་
མེད་ཆེ་བའི་ཡོན་ཏན་གཞན་སྣང་ལ། ཐུགས་རྗེ་སྨོན་ལམ་དབང་གིས་འབྱུང་བར་
འགྱུར། ཞེས་པ་ལྟར་རྟོགས་པར་བྱའོ། །ཞིབ་པ་བར་དོར་བསྟན་ཟིན་ཏོ། །
གཉིས་པ་ལ་གསུམ། འབྲིང་གི་རབ་མངོན་དགའ་གཞན་དོན་དུ་འཕོ་བ། འབྲིང་
ཡི་དམ་གནས་འགྱུར་དུ་འཕོ་བ། ཐ་མ་རྫོགས་སྐུ་གཏད་ལེན་དུ་འཕོ་བའོ། །དང་
460



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
པོ་ནི། ལྷའི་གནས་སུམ་ཅུ་རྩ་གསུམ་ལྷོ་ནུབ་མཚལ་རི་ལྷའི་མདུན་ས་བྱ་བ་ཡེ་གཤེན་
གཙུག་ཕུད་ཀྱི་བཞུགས་གནས་ཡོད། དེ་ལ་བཀའ་རྟགས་རྡོ་ཨ་མོ་ལི་ཀ་བྱ་བ་གཡུང་
དྲུང་འབུམ་ཕྲག་འབུམ་གྱི་མིག་མང་རིས་སུ་ཡོད་པ། མནན་ན་ནེམ་པ། བཏེགས་
ན་སོར་བཞི་འཕར་བ། རིན་པོ་ཆེ་ཁ་དོག་མི་མཐུན་པ་བརྒྱ་རྩ་གཅིག་བཀྲ་བ་ཡོད་
དེ། ལྷའི་སྟོན་པའི་བཞུགས་གདན་ཡིན་པས། གང་ཞིག་འཆི་བའི་ཚེ་ན་དེའི་སྟེང་
དུ་བསྡད་ནས་ཚེ་འཕོས་པས། འོག་མིན་གྱི་གནས་གང་དུའང་མངོན་པར་སྐྱེ་བར་
ངེས་པས། ལྷ་སྐལ་བ་དང་ལྡན་པ་རྣམས་དེར་འགྲོ་ནས་འཆི་ཞིང་། མི་ནུས་པ་
རྣམས་ཀྱང་དེ་ལྟར་བསྒོམ་པས་གང་འདོད་དུ་སྐྱེ་བ་ཡིན་ནོ། །དེས་ན་འདིར་ཡང་
འཆི་བའི་དུས་བྱུང་དུས་དེ་ལྟར་བསྒོམ་པས་གང་འདོད་སྐྱེ་བར་འགྱུར་བས། གནས་
རིའམ་དགོན་གནས་ཁྱད་པར་ཅན་ནས་རྡོ་དཀར་བླངས་ལ་རྒྱ་མཚལ་གྱིས་གཡུང་
དྲུང་རིས་མོ་དུ་མ་བཀོད་ལ་ཨར་མོ་ལི་ཀར་མངའ་གསོལ་རབ་གནས་བྱ། ཁྱི་དཀར་
མཚན་མེད་པ་ནག་པོ་ཁྱི་མོ་དང་སྦྱོར་བའི་བར་ནས་སྤུ་མཚམས་སུ་ཐིག་ལེ་གཅིག་
ཡོད་པ་བླངས་ལ་ཚགས་སུ་བྱ། དེ་གཉིས་རྟེན་འབྲེལ་ཡིན་པས་ཅིས་ཀྱང་དགོས།
འཆི་བའི་དུས་བྱུང་ཚེ་རྡོ་བ་གདན་དུ་བཏིང་། ཐིག་ལེ་སྣའི་ཁྲུམ་ཁྲུམ་ལ་བསྐུ།
དམིགས་པ་ཨ་མོ་ལི་ཀའི་གདན་ཐོག་ཏུ་རང་གཤེན་ལྷ་དང་འཁོར་རིགས་ལྔའི་ལྷ་
ཚོགས་གནས་འོག་མིན་ཞིང་ཁམས་ཡིན་པའི་འདུ་ཤེས་བཞག །ཡང་ན་རང་སངས་
རྒྱས་འོད་དཔག་མེད་འཁོར་ལྷ་དང་ལྷ་མོ་གནས་བདེ་བ་ཅན་ཡིན་པའི་འདུ་ཤེས་
བཞག །ཡང་ན་རང་སྟོན་པ་འཁོར་གཡུང་དྲུང་སེམས་དཔའ་སེམས་མ་གནས་འོལ་
མོ་ལུང་རིང་ཡིན་པའི་འདུ་ཤེས་བཞག །གང་ལྟར་ཡང་རླུང་སེམས་ཚངས་པའི་བུ་
ག་ནས་ཕྱིར་འཕོ་ཞིང་དབྱིངས་རིག་བསྲེས་ལ་མཉམ་པར་བཞག་པས་དོན་འགྲུབ་
བོ། །དེ་ལྟར་ལམ་མངོན་སངས་རྒྱས་པའི་རྒྱུད་ལས། ཤི་ཚེ་རང་ཉིད་ཨར་མོའི་
451



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གདན་ཐོག་གནས། འཁོར་དུ་སེམས་དཔའ་ཞིང་ཁམས་གང་མོས་བསྐོར། དེ་ཡི་
ངང་ལ་ཐེག་ཆེན་བསྒོམ་ལ་འཆི། སྒྱོགས་རྡོ་འཁྲུལ་འཁོར་ཅི་བཞིན་གར་འདོད་དུ།
ངེས་པར་འཕོ་བ་རྟེན་འབྲེལ་ཆེ་བ་ཡིན། ཞེས་སོ། །འདི་ནི་མངོན་སུམ་དུ་གང་དགར་
འཕོས་པས་མངོན་དགའི་འཕོ་བ་ཅེས་བྱ་ལ། འདི་ལ་ངེས་པར་འབྱོངས་ན་འཆི་
ཁར་དག་པའི་ཞིང་དུ་མ་པང་དུ་བུ་རྒྱུག་པ་བཞིན་འགྲོ་ཆོག་པར་མ་ཟད། དབང་
ཐ་བར་དོར་བརྒྱུད་ཀྱང་རང་བཞིན་སྤྲུལ་པའི་ཞིང་དུ་དབུགས་འབྱིན་པའི་རྟེན་
འབྲེལ་ཀྱང་འདིས་འགྲིག་པ་ཡིན་ནོ། །
གཉིས་པ་འབྲིང་ཡི་དམ་གནས་འགྱུར་དུ་འཕོ་བ་ལ། ཐེག་ཆེན་སུམ་སྦྱོར་
བསླབ་པ་སྟེ། ལུས་ཡི་དམ་དུ་འགྱུར། ཞིང་ཁམས་དཀྱིལ་འཁོར་དུ་གནས་འགྱུར།
སེམས་བོན་ཉིད་དུ་གནས་འགྱུར། དེ་ལ་མཉམ་བཞག་དུས་སུ་བསྐྱེད་རྫོགས་ཡ་
མ་བྲལ་བར་བྱ་ཞིང༌། རྗེས་ཐོབ་དུས་སུ་ཕྱི་སྣོད་ལྷའི་གཞལ་ཡས། ནང་བཅུད་ཡི་
དམ་དཀྱིལ་འཁོར་བསྒོམ་པས་སྲོག་འགགས་པའི་ཚེ་ན་ཡང་། སྣང་བ་ཡི་དམ་གྱི་
དཀྱིལ་འཁོར་དུ་གནས་འགྱུར་ནས། སངས་རྒྱས་ཀྱི་ཞིང་ཁམས་སུ་སངས་རྒྱས་
ལས་གཞན་མེད་དེ། འཇའ་ཚོན་ཞིག་ཀྱང་རོ་མི་འབྱུང་བ་བཞིན་ནོ།།
གསུམ་པ་རྫོགས་སྐུ་གཏད་ལེན་དུ་འཕོ་བ་ནི། ཡེ་ཤེས་ཟང་ཐལ་དང་དོན་
མཐུན་ཏེ། སྔོན་འགྲོའི་གཞུག་བསྟན་གྱི་འཕོ་བའི་ལས་སྦྱོར་ཇི་ལྟ་བ་བཞིན་ཏུ་རིག་
པར་བྱའོ། །གསུམ་པ་ལ་གསུམ། ཐ་མའི་རབ་ལུས་བཅོས་སེམས་བསྒྱུར་ལ་འཕོ་
བ། འབྲིང་མིང་བོས་སྐྲ་འཐོན་ནས་འཕོ་བ། ཐ་མ་སྒོ་སྡོམ་སྔགས་བཏབ་ནས་
འཕོ་བའོ། །དང་པོ་ནི། ལུས་སེང་གེ་ཉལ་སྟབས་བྱ། སྡིག་པ་དང་འཁོར་བའི་གཏམ་
མི་གླེང་། སྤྱི་བོར་བླ་མ་བསྒོམ་བཅུག །ཚངས་བུག་དཀར་ཏལ་ལེ་བར་སེམས་
གཏད་ལ་ངག་ཏུ་ཧིག༔ ཅི་ནུས་བགྲང་བཅུག་གོ །གཉིས་པ་ནི། དེ་ལྟར་མི་གོ་བའི་
452



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རིགས་ལ། སྤྱི་བོ་ནས་ཁྱེད་ཀྱི་བླ་མ་ང་ཡིན། འདིར་ཤོག་དང་ཀུན་ཏུ་བཟང་པོ་
བཞུགས་ཡོད། ཅེས་མིང་ནས་ཐང་གསུམ་འབོད། ཚངས་བུག་གི་སྐྲ་ཐང་གསུམ་
འཐོན། བེན་མདེལ་ཐང་གསུམ་བརྒྱབ། དྲག་ཏུ་མི་རུང་སྐྲག་ཉན་ཡོད། དེས་ཀྱང་
རྣམ་ཤེས་སྤྲེའུ་ཁུང་ནག་ཏུ་ཚུད་པ་བདག་པོས་བོས་པ་དང་འདྲ་བར་སྤྱི་བོ་དྲོད་
རླུང་འུར་ཤིགས་ཐོན་ནས་རྣམ་ཤེས་འབུད་ནས་དགའ་ལྡན་ཡན་ཆད་དུ་སྐྱེ་བར་
ངེས་སོ། །གསུམ་པ་ནི། དེ་དག་གང་ཡང་མི་ནུས་པ་ལ་ངན་སོང་དོང་སྤྲུགས་ཀྱི་
སྔགས་བཏབ་ལ་འོག་སྒོ་ལ་སོགས་བུ་ག་གཞན་རྣམས་ཀྱི་སྒོ་བཅད་ཡག་བྱེད། ལུས་
སེང་གེའི་ཉལ་སྟབས་བྱ་ལ། བླ་མས་ཁོའི་སྙིང་དཀྱིལ་རྣམ་ཤེས་ཨ་དཀར་པོའི་རྣམ་
པར་སྤྱི་བོར་ཐོན་པར་བསམ་ལ་ཕཊ ༔ སྒྲ་བཏབ་པས་བླ་མ་ཐུགས་རྗེ་ཆེ་ན་ཚེགས་
མེད་པར་ལུས་ཀྱི་དྲོད་རླང་སྤྱི་བོར་ཐོན། སེམས་ལྷ་མི་དགེ་བ་ཅན་གྱི་ལུས་སུ་འགྲོའོ། །
ས་བཅད་གཉིས་པ་གྲོང་འཇུག་ལ་གསུམ། སྦྱོང་བ། ཚད་པ། འཕོ་བའོ། །དང་
པོ་ལ་ལྔ། གང་གིས་སྦྱོང་བ། སྦྱོང་བའི་གནས། རྫས་བསག་པ། དམིགས་པའི་
གནད། རླུང་སྦྱོང་བའོ། །དང་པོ་ནི། རྟེན་གྱི་གང་ཟག་ཁྱད་པར་ཅན་རླུང་སེམས་
ལ་དབང་ཐོབ་པས་གང་འདོད་དུ་འདྲོངས་པ། སྒྱུ་མ་ལྟ་བུའི་ངེས་ཤེས་གཏིང་ནས་
འབྱོངས་བ། ཚད་མེད་པའི་སྙིང་རྗེ་རྒྱུད་ལ་སྐྱེས་པ། གཞན་དོན་ཚེ་འདིར་སྒྲུབ་
པར་འདོད་པའི་སྐྱེས་བུ་དེ་ལྟ་བུ་ཞིག་གིས་གྲོང་འཇུག་གི་འཕོ་བ་སྦྱོང་བར་རིགས་
སོ། །དེ་ལྟར་མ་ཡིན་པར་ངལ་བའི་རྒྱུ་ཁོ་ནར་ཟད་དོ། །གཉིས་པ་ནི། གནས་ནི་
རི་ཁྲོད་དམ་དགོན་གནས་གནས་རི་བཟང་པོའམ། གང་ལྟར་ཡང་མི་ཁྱི་ལ་སོགས་
པ་དགྲ་གཉེན་གྱི་འཚེ་བ་མེད་པའི་གནས་སུ། མཐུན་པའི་གྲོགས་པོ་གཅིག་གཉིས་
ཙམ་ལས་གཞན་དང་འབྲེལ་བ་བཅད། འདག་ཆར་དང་སྨྲ་བཅད་དུ་བྱའོ། །གསུམ་
པ་ནི། ཐོད་པ་མཚན་ལྡན་ནང་དུ་མཐིང་ངམ་སྣག་ཚ་བྱུགས། དེའི་དཀྱིལ་དུ་
453



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དངུལ་ལམ་དུང་གི་ཧཱུྃ་དཀར་པོ་ཚོན་གང་པ་ཤིན་ཏུ་གསལ་བ་ཞིག་བྲི། དཀྱིལ་
འཁོར་མདའ་གང་པར་ཚོན་རྩི་ནག་པོ་བྱུག་པའི་སྟེང་དུ་ལྟག་པ་གྱེན་དུ་སློང་ནས་
ཁ་རང་ལ་གཏད་དེ་བཞག་གོ །བཞི་པ་ནི། རང་ཡི་དམ་གང་མོས་ཀྱི་སྐུར་གསལ་
བའི་ཐུགས་ཀར་ཧཱུྃ་དཀར་པོ་འཕར་ཞིང་འཕུར་ལ་ཁད་པ་ཞིག་བསམ། མདུན་
གྱི་དཀྱིལ་འཁོར་འོད་ཀྱི་རང་བཞིན་ལྷའི་གཞལ་ཡས་ཁང་། ནང་དུ་བདུད་རྩིའི་
རྒྱ་མཚོ་མེར་མེར་ལྡེམ་ལྡེམ་འཁྱིལ་པ། དེའི་དབུས་སུ་རླུང་གི་འཁོར་ལོ་རྩིབ་བཞི་
པའི་ལྟེ་བར། ཐོད་པ་དེ་ཉིད་མཁའ་འགྲོ་ཐར་པའི་ལམ་འདྲེན་སྐུ་མདོག་ལྗང་མོ་
ཁྲོ་འཛུམ་གྱི་ཉམས་ཅན། གྲི་ཁུག་དང་ཐོད་ཁྲག་འཛིན་པ། ཞབས་གར་གྱིས་
བཞེངས་པ། རུས་པའི་རྒྱན་དྲུག་གིས་བརྒྱན་པ། དབུ་ལ་ཡེ་ཤེས་ཀྱི་གདུགས་དཀར་
པོ་བྱ་གྲི་དང་བཅས་པ་ལྡིང་བ། གད་ཡལ་ཡལ་འཛུམ་ཤིག་ཤིག་དྲན་པ་ཙམ་གྱིས་
སེམས་དབང་མེད་དུ་འགུག་པ། ཐུགས་གསང་དུ་ཧཱུཾ ༔ ཡིག་དཀར་པོ་ཚོན་གང་
པ་གནས་པར་བསམ་མོ། །དེ་ལྟར་ཡང་མངོན་སངས་རྒྱས་པའི་རྒྱུད་ལས། དམིགས་
པ་རང་ཉིད་ཡི་དམ་ཐུགས་ཀར་ཧཱུྃ༔ དཀྱིལ་འཁོར་གསང་བའི་གཞལ་ཡས་འོད་
ཀྱི་མཚོ། ཐོད་པ་མཁའ་འགྲོ་ཐར་པའི་ལམ་
པམ་འདྲེན་སྐུ། གདན་དང་གདུགས་དང་
ཧཱུྃ་བཅས་གསལ་བར་བསྒོམ། ཞེས་སོ། །ལྔ་པ་ལ་གསུམ། ལུས་དྲག་པོ་ཧཱུྃ་གི་ཕྱག་
རྒྱས་འཕོ་བ། ངག་དྲག་པོ་ཧཱུྃ་གི་རླུང་གནད་ཀྱིས་འཕོ་བ། སེམས་དྲག་པོ་ཧཱུྃ་གི་
དམིགས་པས་འཕོ་བའོ། །དང་པོ་ནི། ཐོད་པ་དང་རང་གི་བར་དུ་འདོམ་གང་ཡོད་
པའི་སར་སྟན་བདེ་བར་ཞབས་གཡུང་དྲུང་སྐྱིལ་ཀྲུང་གིས་འདུག་ལ། ལག་གཉིས་
ཐེ་བོང་ཆང་པར་བཅུག་ལ་ཁུར་ཆུང་ཁ་སྤྲད་པ་ཐུགས་གར་བཞག་སྟེ། རྒྱུད་བླ་
མེད་ལས། ལུས་གནད་དྲག་པོ་ཧཱུྃ་གི་ཕྱག་རྒྱ་བཅས། ཞེས་སོ། །གཉིས་པ་ནི། རླུང་
གི་སྒྲ་ཧཱུྃ་གི་རྣམ་པར་རིང་བ་ཤུགས་དང་བཅས་པ་འདོན་པས། རང་འཕར་བ་དང།



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
འདར་བ་དང་། འཕག་པ་དང་། མཁའ་འགྲོ་མའི་སྣང་བ་མངོན་སུམ་པ་ལྟ་བུར་
འབྱུང་བ་སྟེ། སྔ་མ་ལས། ངག་གནད་དྲག་པོ་ཧཱུྃ་གི་སྒྲ་སྐད་འདོ། ཞེས་སོ། །གསུམ་
པ་ནི། རླུང་ཕྱིར་ཕུ་བའི་ཚེ་རང་གི་ཐུགས་ཀའི་ཧཱུཾ་དེ་རླུང་ལ་ཞོན་ཏེ། སྣ་བུག་གཡས་
ནས་འཁའ་འགྲོ་མའི་ཐུགས་ཀའི་ཧཱུཾ་ལ་སིབ་ཀྱིས་ཐིམ་ནས་ཧཱུྃ་བཀྲག་མདངས་དང་
ལྡན་པ་ལ་སེམས་བཟུང་ལ་རླུང་ཕྱིར་འཛིན་བྱ། མི་ཐུབ་པར་རླུང་ནང་དུ་རྔུབ་པ་
དང་ལྷན་དུ་ཧཱུཾ ༔ སྣ་བུག་གཡོན་ནས་རང་ལ་བསྡུ་ཞིང་ཡང་སྔར་ལྟར་བྱ། རྟགས་
འགྱང་ན་ཧཱུཾ་ཚུར་མི་བསྡུ་བར་ཕྱིར་འཕེན་ཁོ་ནར་བྱ་ཞིང་རིག་པ་ཐོད་པའི་ཕྱོགས་ལ་
རྩེ་གཅིག་ཏུ་གཏད་པས་འབྱོངས་རྟགས་ནི། རྒྱུད་ལས། རླུང་གནད་དྲག་པོ་ཧཱུྃ
གིས་བསུ་བསྐྱེལ་བྱ། ཕྱི་རྟགས་ཐོད་པ་འཕར་འདར་འགུལ་གཡོ་འབྱུང་། ནང་
རྟགས་རང་ལུས་འཕེན་བསྐྱོད་འགྲོ་འཕུར་བྱེད། གསང་རྟགས་མཁའ་འགྲོའི་
སྣང་བ་རྒྱུན་པར་འཆར། ཞེས་སོ། །
གསུམ་པ་ལ་གསུམ། རྫས་བཙལ། རྒྱན་བཏགས། འཕོ་བ་ཚད་པའོ། །དང་
པོ་ནི། མི་རོ་གསར་བ་རྨ་མེད་པའམ་ར་ལུག་ལ་སོ་
སོགས་གང་རུང་གི་རོ་བཙལ་ཏེ།
རྒྱུད་བླ་མེད་ལས། དང་པོ་རོ་གསར་མ་ཉམས་རྨ་མེད་ལ། ཞེས་སོ། །གཉིས་པ་ནི།
དེ་ལ་མཚམས་བཅད་དང་ཁྲུས་བྱས་ལ་རྒྱན་གྱིས་སྤྲས་ཏེ་མ་འདལ་ཁར་སྐྱིལ་ཀྲུང་
དུ་བཞག་གོ །སྔ་མ་ལས། མཚམས་བཅད་ཚན་ཁྲུས་རྒྱུན་གསོལ་དཀྱིལ་འཁོར་
བཞག །ཅེས་སོ། །གསུམ་པ་ནི། སྔར་ཐོད་པ་ལ་སྦྱང་བ་ལྟར་ཐུན་གསུམ་བྱས་ནས་
ཚད་པས་རྩ་གཡོ་བ་དང་འགུལ་ནུས་ཙམ་བྱུང་བ་དང་རླུང་སེམས་སླར་བསྡུ་ལ་
བཞག་གོ །སྔ་མ་ལས། ལུས་གནད་བསྐྱེད་རིམ་བསྒོམ་པས་བྱིན་གྱིས་རློབས། སྒྲ་
གནད་ཧཱུྃ	གིས་འཕངས་པས་རང་རྩལ་བསྐྱེད། རླུང་གནད་བསུ་སྐྱེལ་བསྒོམ་པས་
གསོ་སྦྱོང་བྱ། ཐུན་གསུམ་རྩལ་གྱིས་རོ་ལ་ལྟས་གཅིག་འབྱུང་། ཞེས་སོ། །གསུམ་
455



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་ལས་ལ་སྦྱར་བ་ནི། རང་ལུས་ཚད་ལ་ཕེབས་པས་རྒས་ཤིང་འཁོག་པའམ། མཛེ་
དང་སུར་ཡ་ལ་སོགས་ནད་ངན་པས་ཐེབས་པའམ། ཡོན་ཏན་སློབ་པའི་ལུས་
བརྗེས་ཀྱང་མི་བརྗེད་པར་འདོད་པའམ། གཞན་དོན་དཔག་མེད་བྱ་བར་འདོད་
པས། རིགས་རྒྱུད་དང་ལྡན་པའི་རོ་གཙང་མ་མཚོན་དང་གཅོང་ནད་ཡམས་རིམ་
མཛེ་ཡིས་ཤི་བ་མ་ཡིན་པར། གློ་བུར་དང་གླང་ཐབས་ཀྱིས་ཤི་བའི་རོ་རབ་དྲོད་
མ་ཡལ། འབྲིང་ཞག་མ་འདས། ཐ་མ་ཡང་ཞྭ་ལོང་འོན་ལྐུགས་བླུན་རྨོངས་སྡིག་
སྤྱོད་རིགས་ངན་སོགས་མ་ཡིན་པའི་རོ་མ་ཉམས་པ་ཚན་ཁྲུས་ནས་ཕྱུང་། རྒྱན་
བཏགས་ལ་དཀྱིལ་འཁོར་དབུས་སུ་དཀྱིལ་ཀྲུང་དུ་བཞག །དེ་ནས་རང་དང་རོ་
གཉིས་ཁ་སྤྲད་སྣ་བུག་བསྒྲིག་ལ་ཧཱུྃ ཚུར་མི་བསྡུ་བར་སྔར་ལྟར་རང་གི་སྙིང་གའི་ཧཱུྃ
དཀར་པོ་རོའི་སྙིང་ཁའི་ཧཱུྃ ལ་ཐིམ་པར་བསམ་ལ་རོའི་སྙིང་གའི་ཧཱུྃ ལ་རླུང་སེམས་
རྩེ་གཅིག་ཏུ་དྲིལ་ལ་རླུང་ཕྱིར་འཛིན་ཁོ་ན་ལ་བསླབ་པོ། རྒྱུད་ལས། དངོས་གཞི་
གནད་གསུམ་རོ་དང་སྣ་སྦྱར་ནས། ཧཱུྃ་ལ་ཧཱུྃ་བསྟིམ་ཚུར་མི་རྡུབ་པར་མནན། ཞེས་
དེ་ལྟར་སྦྱང་པས། སྔ་མ་ལས། དབུགས་ཐག་ཉི་ཤུ་རྩ་གཅིག་རླུང་ཐུན་གཅིག །རླུང་
ཐུན་ཉི་ཤུ་རྩ་གཅིག་ཐུན་ཚད་གཅིག །དབུགས་ཀྱིས་ལམ་འབྱོར་རོ་ཡི་རྩཡང་གཡོ
ཕ་རོལ་རྩ་རྒྱུས་ནང་གི་དབུགས་ཡང་འབྱུང་། ཕྱི་ཡི་དབུགས་འབྱུང་དེ་ནས་དྲོད་
ཀྱང་འབྱུང་། དབང་པོ་འབྱུང་དང་འཛུམ་བསྟན་རྒོད་པ་དང་། དེ་ནས་སྐད་
འདོན་ལུས་ལྡང་རིམ་པའོ། །ཞེས་རླུང་ཐུན་ཉེར་གཅིག་གིས་རླུང་ལམ་འབྱོང་པ་
ལ་སོགས་པས་རིམ་གྱིས་ལྡང་ནུས་པ་འབྱུང་བ་རྒྱུད་འགྲེལ་ལས་གསུངས་སོ། །དེ་
ནས་ལྡང་བ་འབྱུང་བའི་དུས་སུ་དབུགས་ཀྱི་བརྟན་པ་མ་ཐོབ་པའི་སྐབས་དེར་བར་
ཆད་འབྱུང་ཉེ་བས། དེ་དུས་གྲོགས་ཁྱད་པར་ཅན་གྱིས་ཚུར་ཐའི་རོ་དྲོད་མ་ཡལ་
བར་དུ་སྣ་སྤྲད་པ་དང་ནན་ཏན་བྱ། དེ་ནས་ལག་པའི་རྩ་མྱོང་བས་དོན་སྣོད་རྩ་
4 56



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
མ་བྱུང་ན་དམིགས་པ་སྔ་ལྟར་གྲོགས་པོས་རླུང་ཐུན་ཉེར་གཅིག་བྱ། དེ་བས་ཀྱང་
མང་དགོས་པ་ཕ་རོལ་པའི་རྩ་དང་ལུས་སྟོབས་དང་བསྟུན། བླ་གནས་མ་བྱུང་ན་
མཁའ་འགྲོའི་ཚོགས་བྱ། དེ་ནས་ཟས་བཅུད་ཅན་སྦྱིན་ལ་རོ་ཕྱི་མ་ལ་བདུན་ཚིག་
བསྲེགས་སྦྱོང་སྐུ་གདུང་བཞེངས་པ་སོགས་ཚུལ་བཞིན་ཏུ་བྱ་བ་གསུངས་སོ། །དེ་ལྟར་
གྲུབ་ན་འགྲོ་དོན་རྒྱ་ཆེན་པོ་འབྱུང་བར་ཅི་སྨོས་ཏེ། སྔོན་ཞང་ཞུང་གི་གཤེན་པོ་ཧྲིང་
ནི་ཧ་རས་བྱ་རྒོད་ལ་གྲོང་འཇུག་བྱས་ནས་ལྷ་གནས་བགྲོད་ཅིང་དུར་ཁྲོད་རོ་རྣམས་
ཟོས་པས་ཐམས་ཅད་བདེ་བ་ཐོབ་པ་དང་། གཅན་ཟན་ལ་གྲོང་འཇུག་བྱས་ནས་
གཅན་འཕྲང་སྒྲོལ་ཞིང་གཅན་འཇིགས་ལས་སྐྱོབས་པ་དང་། སྲིན་པོ་ལ་གྲོང་འཇུག་
བྱས་ནས་སྲིན་དམག་བཟློག་ཅིང་ཁ་མནོན་པ་དང་། ཉ་ཆེན་པོ་ལ་གྲོང་འཇུག་བྱས་
ནས་ཞྭ་པའི་གྲོང་ཁྱེར་མུག་གེའི་འཇིགས་པ་ལས་སྐྱོབ་པ་ལ་སོགས་འགྲོ་དོན་བསམ་
གྱིས་མི་ཁྱབ་པ་འབྱུང་བ་བཞིན་ནོ། །དེ་ལྟར་ཡང་འཕེན་ལམ་ ལས། བྱ་ལ་གྲོང་
འཇུག་ལྷ་གནས་འོལ་མོར་བགྲོད། ནོར་བུ་རིན་ཆེན་བླངས་ནས་སྦྱིན་པ་འགྱེད།
གཅན་ལ་གྲོང་འཇུག་འཇིགས་པའི་འཕྲང་ལས་སྒྲོལ། དགྲ་བོའི་གཡུལ་ངོ་བཟློག་
ཅིང་དམག་འཕྲང་བཅད། སྲིན་ལ་གྲོང་འཇུག་རོ་ཡི་རི་རྡེབ་སྐྱལག བདུད་སྲིན་གཡུལ་
བསྒྱུར་སངས་རྒྱས་བསྟན་པ་བསྲུང་
། མི་ལ་གྲོང་འཇུག་དགེ་བའི་སྐྱེད་ཤིང་འཛུག །
ཡོན་ཏན་རྒྱ་མཚོ་མི་ནུབ་མི་ཉམས་མཛོད། ཀླུ་ལ་གྲོང་འཇུག་མུག་གེའི་རྒྱུན་ལམ་
གཅོད། ལུས་དང་ཆར་དང་གང་འདོད་འགྲོ་ལ་སྟེར། གང་ལ་གང་འདུལ་སྤྲུལ་སྐུར་
ཁྱོད་བྱོས་ཤིག །ཅེས་པ་ལྟ་བུའོ། །ཅེས་པའང་ཁོད་པོའི་གདུང་ལས་སོན་པའི་བླ་མ་གཡུང་དྲུང་བསྟན་
འཛིན་དང་དགེ་བའི་བཤེས་གཉེན་དམ་པ་གཡུང་དྲུང་ཡེ་ཤེས་སོགས་ཀྱིས་ཡང་ཡང་བསྐུལ་བས་གཤེན་གྱི་དགེ་སྦྱོར་བ་བཀྲ་
ཤིས་རྒྱལ་མཚན་མིང་གིས་སྒྲུབ་སྡེ་ཆེན་པོ་དབལ་ཁྱུང་དགོན་དུ་བྲིས་པས་ཡི་གེ་པ་ནི་མཆོག་སྤྲུལ་དྲུང་མུའི་མཚན་གྱིས་
བྱས་པས་འགྲོ་རྣམས་བར་དོའི་གཡང་ས་ལས་དབུགས་དབྱུང་བའི་རྒྱུར་འགྱུར་བར་གྱུར་ཅིག །སརྦ་མངྒ་ལམ།
457



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྫོགས་པ་ཆེན་པོ་སྐུ་གསུམ་རང་ཤར་ལས།
འདོད་ཆགས་ལམ་བྱེད་བདེ་
རང་བྱོན་བཞུགས་སོ།།
༄༅།། གདོད་མའི་སངས་རྒྱས་འོད་མི་འགྱུར་བ་ཅན།།
མི་གཡོ་ངང་ལས་སྒྱུ་འཕྲུལ་རོལ་པའི་གར།།
བསྒྱུར་མཛད་དཔལ་ཤར་དྲན་པ་ནམ་མཁའ་ཞེས།།
གྲགས་པའི་སྙན་པས་མཐའ་ཀླས་ཁྱབ་དེས་སྐྱོང་།།
མི་གཡོ་དབྱིངས་ན་བོན་སྐུ་ཀུན་བཟང་མ།།
རང་བཞིན་མཁའ་ལ་ཐུགས་རྗེ་བྱམས་མ་ཆེ།།
ཀློང་འདིར་འགྲོ་བའི་དོན་མཛད་སྤྲུལ་པའི་ཡུམ།།
མཁའ་འགྲོ་འབུམ་གཙོ་ཉི་མ་འོད་ལྡན་རྒྱལ།།
རབ་ཟབ་རབ་འབྱམས་གཞུང་ལུགས་ལ་བསྟེན་ནས།
གསང་སྤྱོད་གསང་བའི་ལམ་མཆོག་འདི་ན་སྤེལ།
བདེ་སྟོང་བདེ་ཆེན་དགོངས་པ་འཆར་བྱེད་པ།།
ཆགས་ཅན་ཆགས་བྲལ་ལམ་འདིར་འཇུག་པར་མཛོད།
གཉིས་པ་ཡབ་ཡུམ་སྙོམ་པར་འཇུག་སྟེ་ཚེ་གཅིག་བླ་མེད་གོ་འཕང་སྒྲུབ་པའི་
ཐབས་ཟབ་མོ་འདི་ལ་གསུམ། སྔོན་འགྲོ་སྦྱང་བ། དངོས་གཞི་ལས་ལ་སྦྱར་བ།
458



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རྗེས་གཡང་ས་བསྟན་པའོ། །
དང་པོ་ལ་བདུན། དྲན་པ་གསང་སྒྲུབ་ལས།། རྒྱུམ་རིའི་ལི་ཕྱོད་སྦྱང་པ།། ཁའི་
ལི་ཕྱོད་སྦྱང་བ། མིག་གི་ལི་ཕྱོད་སྦྱང་བ།། རྣ་བའི་ལི་ཕྱོད་སྦྱང་བ། པུ་ཙམ་སྤྱི་བོའི་
ལི་ཕྱོད་སྦྱང་། འོག་སྒོའི་ལི་ཕྱོད་སྦྱང་བ། གསང་གནས་ཀྱི་ལི་སྤྱོད་སྦྱང་བའོ། །ཞེས་
པས། དང་པོ་ནི། གོང་བཤད་ཀྱི་གཏུམ་མོ་ལྟ་བུའོ། །
གཉིས་པ་ནི། ཐོད་རྒལ་གྱི་སྔོན་དུ་འགྲོ་བའོ། །གསུམ་པ་ལ་གསུམ། ལུས་
གནད། རླུང་གནད། དམིགས་པའི་གནད་དོ། །དང་པོ་ནི། ལུས་ཆ་ལུགས་ལྔ་
ལྡན་གྱི་འཁྲུལ་འཁོར་ལེགས་པར་བཅའ་བའོ། །གཉིས་པ་ནི། གཏུམ་མོའི་སྐབས་
ལྟར་རླུང་རོ་དགུ་ཕྲུགས་བྱའོ། །
གསུམ་པ་ལ་གཉིས། བཟུང་བ་དང་། སྦྱོང་བའོ། །དང་པོ་ནི། རིག་པ་མ་
ཡེང་པར་གཅུད་ལ་བོར་བ་སྟེ། ཞག་བདུན་བར་དུ་བཟོ་མེད་དུ་བཞག་པ་ལ་བསླབ་
པའོ། །གཉིས་པ་ནི། གསང་སྒྲུབ་ལས། ལི་ཕྱོད་མཐིང་སྐྱ་མཐོང་གསལ་མིག་
གཉིས་ནས་ལམ་ལམ་སྤྲོ། ཞེས་པས་མིག་གཉིས་ལས་ཡེ་ཤེས་ཀྱི་བདེ་རླུང་ཁ་དོག་
མཐིང་སྐྱ། དཔེར་ན་སྤོས་དུད་ལྟ་བུ་ལམ་ལམ་བྱུང་བ་སོར་བཅུ་དྲུག་གི་བར་དུ་
འགྲོ་འོང་དང་བསྟུན་ལ། ཁ་ནས་དབུགས་རྒྱུ་གཞུག་ཅིང་མིག་དབང་མིག་རླུང་
ཁོ་ན་ལ་གཏད་དེ་ལྷབ་ལྷབ་མི་བྱའོ། དེ་བཞིན་སྟེང་འོག་ཐམས་ཅད་ལ་སྤྲོ་ཞིང་
དམིགས་པ་སྒྲིམ་ལ་བལྟའོ། །རྟགས་ནི་གསང་སྒྲུབ་ལས། མིག་འགུལ་བ་དང་
འཕར་བ་སྙམ་བྱེད་པ་འོང་། ཞེས་སོ། །མིག་མི་འགུལ་བར་བལྟ་ལ་སྙིང་པོ་ཨ་ཨཾ་
ཧཱུྃ་ཨཱ་ཨ་དཀར་ས་ལེ་འོད་ཨ་ཡང་ཨོཾ་འདུ། ཉི་ཤུ་རྩ་གཅིག་ཙམ་དུ་བགྲང་ཞིང་།
མི་འགུལ་ན་ལྔ་བཅུའམ་བརྒྱད་ཅུ་དེ་ལས་བརྟན་པ་ཐོབ་ན་བརྒྱ་རྩ་བརྒྱད་ལ་
སོགས་བགྲང་ངོ༌། །དེ་ནས་ལུས་ཡི་དམ་དུ་བསྐྱེད་ལ་བགྲང་པས་ཉིས་བརྒྱ་དང༌
459



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སུམ་བརྒྱ་ཙམ་ལ་མི་འགུལ་བར་ཅི་ཙམ་བལྟས་ཀྱང་ཚུགས་པ་འབྱུང་ངོ༌། །འདི་
ནི་ཏིང་ངེ་འཛིན་གྱི་སྔོན་དུ་འགྲོ་བར་བྱ་སྟེ། མིག་སྒོ་ན་སངས་རྒྱས་ཀྱི་དགོངས་
པ་ཟང་ཐལ་དུ་བཞུགས་པ་མངོན་སུམ་དུ་མཐོང་ཞིང་མཉམ་བཞག་ལ་བརྟན་པ་
ཐོབ་པ་ལ་དགོས་པ་ཡོད་དོ། །
བཞི་པ་ལ་གསུམ་ལས། ལུས་གནད་རླུང་གནད་གཉིས་གོང་དང་འདྲ། གསུམ་
པ་དམིགས་པའི་གནད་ལ་གཉིས། བཟུང་བ་དང་། སྦྱོང་པའོ། །དང་པོ་ནི། རྣ་
བ་གཉིས་ཀྱི་བུ་ག་སྲིན་བལ་གཙང་མས་བཀག །དེའི་སྟེང་དུ་པྲ་རྩིའམ་ཐང་ཆུས་
བྱུག་ལ་ཕྱི་རོལ་གྱི་སྒྲ་མི་ཐོས་པར་བྱ་ལ། གནས་ལུགས་ཀྱི་སྟེང་དུ་ལྷུག་གེར་འཇོག་
སྟེ་བཟོ་མ་འཆོས་པ་རང་བབ་ཀྱི་དགོངས་པ་ལ་གནས་པར་བྱའོ། །དེ་ལྟར་སྦྱང་
པས་རྣ་བ་ལ་འུར་སྒྲ་དང་ལྡིར་སྒྲ་འབྱུང་། དེ་ནས་གྲོག་གྲོག་དང་ཚག་ཚག་གྲགས་
པ་འབྱུང་། ད་དུང་སྦྱང་པས་སྤྱི་གཙུག་ནས་རྐང་མཐིལ་བར་གྱི། ལྷ་སྐུ་ཐིག་ལེ་ཡི་
གེ་རྣམས་ཀྱི་སྒྲ་གཡོས་ཏེ་གཟིར་གཟིར་དང་སིང་སིང་དང་ཧཱུཾ་ཧཱུཾ་དང་ཕེམ་ཕེམ་དུང་
དུང་ཤར་ཤར་ལ་སོགས་སྒྲའི་རྣམ་པར་ངོས་བཟུང་དང་བྲལ་བ་འདི་གྲགས་དང་
མི་གྲགས་མེད་པ་འབྱུང་སྟེ། ཡང་རྩེ་ལས། དུང་མཚོ་འཁྱིལ་པའི་ལྟེ་དབུས་ན།
རང་བྱུང་ཁྲོ་བོའི་རང་སྒྲ་ནི། རྒྱུན་ཆད་མེད་པ་འུ་རུ་རུ། ཞེས་པས། རང་ལུས་ལ་
གནས་པའི་ལྷ་སྐུ་ཐིག་ལེ་ཡི་གེའི་རང་སྒྲ་དང་། ཁྱད་པར་དུ་ཀླད་པ་དུང་ཁང་དུ་
ཁྲག་འཐུང་ཁྲོ་བོ་བཞུགས་པའི་རང་སྒྲ་ཡིན་ནོ། །
གཉིས་པ་སྦྱང་བ་ལ་གཉིས། སྒྲ་ལ་བརྟེན་ནས་སྦྱང་བ། རླུང་ལ་བརྟེན་ནས་
སྦྱང་བའོ། །དང་པོ་ནི་སྙན་བརྒྱུད་ལས། འགྱུ་བའི་ཡིད་ནི་སྒྲ་ལ་བཏུལ། ཞེས་
དག་མ་དག་གི་སྒྲ་སྐད་ཅི་གྲགས་ཀྱང་སྤང་བླང་བཟོ་བཅོས་རྟོག་དཔྱོད་ཞེན་འཛིན་
ཆགས་སྡང་གང་ཡང་མེད་པར་རང་བྱུང་རིག་པའི་རང་སྒྲ་གྲགས་སྟོང་འགག་མེད་
460



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དུ་ཤེས་པར་བྱ་ལ་མཉམ་བཞག་གཅུན། དེས་ནི་སྟོང་པའི་རང་སྒྲ་འགག་པ་མེད་
པར་ངོས་བཟུངས་བྲལ་བ་རྟོགས་ནས། ཕྱི་རོལ་གྱི་སྒྲ་སྙན་མི་སྙན་ཐམས་ཅད་རིག་
པའི་རྩལ་དུ་གྲོལ། ལུས་སེམས་བྲལ་དུས་འབྲུག་སྟོང་ལྡིར་བ་ལྟ་བུའི་སྒྲ་རང་སྒྲར་
ཤེས་ནས་འཁྲུལ་རྐྱེན་ངོས་ཟིན་ཏེ་ངོ་བོ་ཉིད་ཀྱི་དོན་རྟོགས་ནས་གྲོལ་བའི་རྐྱེན་དུ་
འགྱུར་རོ། །གཉིས་པ་ནི། རྣ་བ་བཀག་བྱེད་བསལ་ཏེ། ལུས་གནད་སྔར་ལྟར་སྣ་
ནས་དབུགས་གཞུག་ལ། རྣ་བ་གཡས་གཡོན་ནས་ཡེ་ཤེས་ཀྱི་མེ་རླུང་ཁ་དོག་སྔོ་སྐྱ་
སོར་བཅུ་དྲུག་དང་། དེ་ལས་ཕར་ཁྲུ་གང་
། འདོམ་གང་ལ་སོགས་སུ་སྤྲོ་ཞིང་རིག་
པ་སྟོང་པའི་རང་སྒྲ་ཁོ་ན་ལ་གཏད་དོ། །དེ་ལྟར་སྦྱང་བས་སྒྲ་རྐྱེན་རང་རྩལ་དུ་
གྲོལ་ནས་ཟག་པ་མེད་པའི་དགོངས་པ་རྒྱུད་ལ་སྐྱེ་བ་དང་། རིག་པའི་རྩལ་མ་
འགག་པ་ཀུན་ནས་རང་ཐག་ཆོད་པའི་དགོས་པ་ཡོད་དོ།།
ལྔ་པ་ལ་གསུམ་ལས། དང་པོ་ལུས་གནད་སྐྱིལ་ཀྲུང་བཅའ། ལག་མཐིལ་
གཉིས་བླ་གཡས་གཡོན་སྟེང་དུ་དབབ། རྐེད་པ་བསྲང་། ཨོལ་གོང་བརྒྱངས། མིག་
གཉིས་ཐད་ཀར་བལྟ། གཉིས་པ་རླུང་གནད་རླུང་རོ་དགུ་ཕྲུགས་གོང་དང་འདྲ།
གཉིས་པ་སྦྱང་བ་ལ་གཉིས་ལས། དང་པོ་བཟུང་བ་ནི། རིག་པ་སྤྱི་གཙུག་གི་ནམ་
མཁའ་ལ་གཏད་ཅིང་སྣང་སྲིད་གཞིར་བཞེངས་ཀྱི་དགོངས་པའི་རྒྱུ་བསྐྱེད་ལ་མི་
གཡོ་བར་བཞག་པས། མཐའ་བྲལ་ནམ་མཁའ་ལྟ་བུའི་ཏིང་ངེ་འཛིན་རྒྱུད་ལ་
སྐྱེས་ནས་འཁོར་བ་བོན་ཉིད་དབྱིངས་སུ་ངང་གིས་གྲོལ་བར་འགྱུར་རོ། །གཉིས་
པ་སྦྱང་བ་ནི། གནད་གཉིས་སྔ་ལྟར་ལ། སྤྱི་བོ་ཚངས་པའི་བུ་ག་རྒྱ་མཐོང་ཁ་བྱེ་བ་
བཞིན་དུ་ཡོད་པར་བསམ། རྩ་གཡས་གཡོན་ནས་རླུང་ཞུགས་པ་དབུ་མ་ནས་ཡེ་
ཤེས་བདེ་རླུང་ཁ་དོག་སྣ་ཚོགས་དང་ལྡན་པ་རྨ་བྱའི་སྤུ་ལྟ་བུ་ཞིག་ཚང་སྒོ་ནས་སོར་
བཅུ་དྲུག་གི་བར་དུ་སོང་བར་བསམ་ལ་རླུང་ཚངས་སྒོ་དང་སྣ་གཉིས་ནས་གཞིལ།
46



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དེ་བཞིན་འབྱིན་འཇུག་གནས་གསུམ་ལ་ཡང་ཡང་འབད་པས། འབྱོངས་རྟགས།
གསང་སྒྲུབ་ལས། མི་རྟོག་པར་གཏོང་གིས་མི་ཐོངས་པ་གཅིག་འོང་ངོ་། བདེ་བ་
ཆེན་པོ་བོན་ཉིད་ཀྱི་དགོངས་པ་ནི་འདི་ཁོ་ན་ཡིན་ནོ། །ཞེས་སོ། །འདི་ནི་སྒོམ་མི་
དགོས་པར་བཙན་ཐབས་སུ་སངས་རྒྱུ་བར་བྱེད་པའི་ཐབས་འཕོ་བའི་མན་ངག་
གི་སྔོན་དུའང་ཤིན་ཏུ་བསྔགས་ཤིང་། འཁོར་འདས་མཉམ་གྲོལ་གྱི་དགོངས་
པའང་འདིའི་མཐུ་ལ་བརྟེན་ནས་ཐོབ་པ་སྟེ། དེ་དག་གི་དགོངས་པ་དང་འབྲེལ་
པར་རིག་པར་བྱའོ། །
དྲུག་པ་འོག་སྒོའི་རླུང་སྦྱང་བ་ལ་གསུམ། སྦྱང་ཐབས། བཅུད་ལེན། ཕན་ཡོན་
ནོ། །དང་པོ་ལ་གཉིས། སྦྱང་བ། ལས་ལ་སྦྱར་བའོ། །དང་པོ་ནི་བྱ་རྒོད་ཀྱི་རྐང་
ངམ་སྨྱུགས་མ་ལ་བྱས་པའི་ཐུར་མ་འཕྲ་སྦོམ་མཛུབ་མོ་ཙམ། སྦྱང་ཐུར་ལ་སོར་
བཞི་ཡོད་པར་མར་གྱིས་བྱུགས་ལ་འོག་སྒོར་གཞུག །ལུས་གནད་གླིང་བཞི་མཐའ་
སྡུད་བྱ། རང་མཁའ་འགྲོ་ཐུགས་རྗེ་ཀུན་སྒྲོལ་གཏུམ་མོའི་སྐབས་ལྟར་བསྐྱེད།
རྩ་འཁོར་གཞན་རྣམས་བསྐྱེད་མི་དགོས། དབུ་མ་སྤྱི་བོ་ནས་འོག་སྒོ་བར་དུ་ཟང་
ཐལ་དུ་ཡོད་པར་བསམ། དེ་ནས་དྲན་པ་གསང་སྒྲུབ་ལས། བཤང་ཁའི་ལི་ཕྱོད་
སྦྱང་པ་ནི། སྲིད་པ་སྤྱི་འཛིན་ལྟེ་བ་ནས་མར་ལ་ལི་སྤྱོད་ཁ་དོག་སེར་པོ་བཤང་ལམ་
དུ་གཏང་ལ། ཡར་ཡང་དེ་བཞིན་སྤྱི་བོ་ནས་གཏང་། ཞེས་དང་པོ་ལ་ནི། སྟེང་རླུང་
དྲག་ཏུ་ཕུལ་བ་དང་མཉམ་དུ་སྣོད་བཅུད་ཐམས་ཅད་འོད་སེར་པོར་ལྟེམ་གྱི་ཞུ་བ་
འོག་སྒོ་ནས་འཇུག་པ་དང་ལྷན་དུ་འོག་རླུང་དྲག་ཏུ་འཐེན་པས་སྤྱི་བོ་ནས་འོད་
སེར་པོ་ཕྱུར་ཕྱུར་ཐོན་པར་བསམ་ལ་རྒྱུ་ཞགས་སྒལ་པ་ལ་སྦྱར། རླུང་ཕྱི་འཛིན་
བྱ། མི་ཐུབ་པ་ནང་དུ་རྔུབ་པ་དང་ལྷན་དུ་སྣོད་བཅུད་ཐམས་ཅད་འོད་སེར་པོར་
གྱུར་པ་སྤྱི་བོ་ནས་མར་ཞུགས། འོག་སྒོ་ནས་ཕྱུ་རུ་རུ་ཐོན་པར་བསམ་ལ་སྟེང་
462



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རླུང་དྲག་ཏུ་མནན། དེ་ཡང་སྟེང་རླུང་ཕུལ་རྗེས་འོག་རླུང་དྲག་ཏུ་འཐེན་ཕོ་བ་ནང་
དུ་བསྐུམ་པའམ་རྒྱུ་ཞགས་སྒལ་པ་ལ་སྦྱར་བ་གནད་དམ་པ་ཡིན་པར་ཤེས་པར་
བྱའོ། །དེ་ལྟར་སྦྱང་པས་སྟེང་རླུང་ཕུལ་རྗེས་འོག་རླུང་འཐེན་པ་ཤར་ཤར་ནང་དུ་
ཐོན་པ་དང་། སྟེང་རླུང་མནན་ཞིང་འོག་རླུང་གཏང་པ་སྒྲ་བཅས་སོང་བ་དང་།
ཕོ་བ་བརྐྱང་བསྐུམ་བྱས་པས་འོག་སྒོར་ཕུ་ཕུ་ཟེར་བའི་སྒྲ་འབྱུང་ངོ༌། །གསང་སྒྲུབ་
ལས། གལ་ཏེ་འོག་རླུང་མ་བྱུང་ན། རྐང་མཐིལ་གཉིས་མདུན་དུ་སྤྲད། མགོ་བོ་
ནང་དུ་བཀུག་ལ་སྟེང་རླུང་དྲག་ཏུ་ཕྱིར་འཐེན། ཕོ་བ་ནང་དུ་ཐུབ་ཚད་ལྡོག་ལ་
འོག་རླུང་འཐེན་པས་འབྱུང་ངེས་སོ། །ཞེས་གསུངས་སོ། །
གཉིས་པ་ནི། གོང་ལྟར་སྦྱང་བས་འོག་རླུང་འཐེན་དུས་སྣ་སྒོར་ཐུར་སེལ་གྱི་
དྲི་བྲོ་ཞིང་། སྟེང་རླུང་མནན་དུས་སྣ་ནས་སྤོས་དྲི་བརྔུབས་པས་འོག་སྒོར་བྲོ་ནུས་
ན་སྟེང་འོག་རླུང་འདྲེས་པར་ཡིན་པས། ལུས་སྒུར་ལ་རྐང་མགོ་པུས་མོ་གྲུ་མོ་རྣམས་ས་
ལ་བཙུག །ལག་མཐིལ་གཉིས་ཀྱིས་འགྲམས་པ་སྐྱོར། ལས་ཐུར་མཐོ་གང་པ་སོར་
བཞི་སྲིན་ལམ་དུ་གཞུག །མཚམས་སུ་དར་སྐུད་ཀྱིས་བཅིངས་ལ་མ་སྣེ་ཀ་པ་ལིའི་
ནང་དུ་ཆུ་ཤ་དྲོད་ཙམ་བསྲོ་བས་བཀངས་པའི་ནང་དུ་བཙུག །ཆུ་དེ་ཡེ་ཤེས་ཀྱི་
བདུད་རྩི་བསིལ་བའི་རང་བཞིན་སེར་ཆིལ་ལེ་བར་བསམ་ལ། སྔ་ལྟར་རླུང་གིས་
རྔུབ་ཅིང་ཆུ་ནང་དུ་ཐོན་དུས་ཕོ་བསྐོར་བྱ་ལ་ཕྱིར་བཏང་། དེ་ལྟར་ཡང་ཡང་
སྦྱངས་པས་ཆུ་བཤལ་ལ་དབང་ཐོབ་པས། དེ་ནས་གསང་ལུང་ལས། ཆང་སྐོལ་
རྟ་ལ་ཚ་གྲང་སྨན་སྦྱར་བ་འོག་སྒོ་ནས་དྲང་ཏེ་ཡང་ཡང་བཤལ། ཞེས་པས་ཆང་
སྐྱུར་སྐོལ་བ་གྲང་སྨན་ཨ་བར་སྐྱུར་གསུམ། ཆུ་རྩ། བྱང་ཁྲ། རྒྱ་ཚྭ། དུར་བྱིད།
ཐར་ནུ། གཡེར་མ། རྒྱ་ལྕམ་འབྲས་བུ་རྣམས་ཞིབ་ཏུ་བཏུལ་བ་བཏབ་ལ་གོང་ལྟར་
རླུང་གིས་རྡུབ་ཅིང་ཕྱིར་འདོན། དེ་ནས་ཆང་རྙིང་དང་མར་རྙིང་ཁུ་བ་ལ། རྒྱ་ཚྭ།
463



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྒྱམ་ཚྭ། ཁ་རུ་ཚྭ། ཤིང་ཚྭ། ཕོ་བ་རིལ། སེའུ་འབྲུ། པི་པི་ལིང་། སྒ་སྐྱ། སུག་
སྨེ། ཤིང་ཀུན་རྣམས་སྔར་ལྟར་བཏུལ་བ་སྦྱར་བས་ཡེ་ཤེས་ཀྱི་བདུད་རྩི་ཚ་ཞིང་རྩུབ་
པའི་རྣམས་པར་ཅན་དུ་བསམ་ལ་རླུང་གིས་རྡུབ། དེ་ནས་དུག་བཤལ་ལ་བཙན་
དུག །ཤིང་ཀུན། ཐར་ནུ། དུར་བྱིད་རྣམས་ཞིབ་པ་བཏུལ་བ་སྨན་ཐུན་ཙམ་ནས་
དགུའི་བར་དུ་སྤེལ་ཞིང་ཆུ་དང་སྦྱར་ལ་ཡང་ཡང་བཏང་། དེ་ནས་ཆུ་ཟང་ཐལ་
ལམ་འོ་མ་ཅུང་ཟད་བསྲེས་ལ་ཡང་ཡང་བཏང་ཞིང་ཕོ་བསྐོར་བྱ་ལ་ཕྱིར་འདོན་
ནོ། །ནང་དུ་ཟས་ལ་སོགས་གང་ཡང་མེད་པར་བྱས་ལ་ལྟོ་བ་སྟོང་པར་བྱའོ། །
གཉིས་པ་ནི། དྭངས་མ་ལྔ་ཡི་བཅུད་དང་རྩི་བཞི་སྒྱུར། ཞེས་དྭངས་མ་ལྔ་ནི།
ས་ཡི་དྭངས་མ་བྲག་ཞུན། རྡོ་ཡི་དྭངས་མ་ཅོང་ཞི། ཤིང་གི་དྭངས་མ་བུ་རམ། མེ་
ཏོག་གི་དྭངས་མ་སྦྲང་རྩི། རྩི་ཡི་དྭངས་མ་མར་དང་ལྔའོ། །རྩི་བཞི་ནི། ཤུག་འབྲས།
བ་ལི། མཚེ། མཁན་དཀར་དང་བཞིའོ། །དེ་ཡང་བྲག་ཞུན་ཤའི་གསོས་སུ་འགྱུར།
ཅོང་ཞི་རུས་པའི་གསོས་སུ་འགྱུར། བུ་རམ་སྟོབས་ཀྱི་གསོས་སུ་འགྱུར། སྦྲང་རྩི་
མདངས་ཀྱི་གསོས་སུ་འགྱུར། མར་དཀར་ལུས་བཅུད་ཀྱི་གསོས་སུ་འགྱུར། རྩི་
བཞི་དགུན་མི་སྐོམ་པས་ཚེའི་གསོས་སུ་འགྱུར་བའོ། །ལག་ལེན་ཕོ་ཅོང་བཟང་པོ་
ནས་ཙམ་བརྡུང་ལ་ཆང་བྲེ་ལྔ་ཡི་ནང་དུ་ཚོས་པར་བཙོས་པའི་ཁུ་བ་བྲེ་གང་དང་
བྲག་ཞུན་ཆུར་སྦང་བའི་དྭངས་མ་བྲེ་ཕྱེད་བསྲེས་པ་ལ། རྩིབཞི་སོ་སོར་རམ་ཕྱོགས་
གཅིག་ཏུ་བསྡུས་པའི་ཁུ་བ་ཁྱོར་བ་བཞི་དང་། བཞོས་ཐོག་འོ་མ་བྲེ་གསུམ་བླུགས་
ལ་གོང་བཞིན་བསྡུས་པའི་སྐབས་སུ་བ་མར་གསར་པ་སྲུང་བཞི་བཏབ། ཆུ་ཆད་
པ་དང་དྭངས་སྙིགས་དབྱེ་ལ་སྦྲང་རྩི་གཞན་ཡང་རྐང་ཚིལ་བཟང་པོའི་ཁུ་བ་དང་
མཉམ་དུ་རླུང་ནུས་ཀྱིས་གང་འདྲོངས་ཙམ་བཏང་ལ་ཕྱིར་མི་འཕོ་བར་རང་སར་
བཞག་པས། འོག་སྒོ་རུབ་སྟེ་ལུས་ཟུང་རྒྱས་ཏེ་ལོ་ཟླ་ཙམ་ལ་འཚོ་བ་མི་དགོས་པ་
464



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
འབྱུང་བ་གསུངས་སོ། །
གསུམ་པ་ཕན་ཡོན་ནི། སྙན་བརྒྱུད་ལས། ཐུར་ལི་གྱེན་དུ་འདྲོངས། གྱེན་
ལི་ཐུར་དུ་འདྲོངས་པས་ཐུན་མོང་དུ་དྭངས་མ་ཕྱིར་མི་འཆོར་ཞིང་ལུས་བཀྲགས་
མདངས་དང་ལྡན་པ། ཟས་མ་ཟོས་ཀྱང་བཀྲེས་པ་མེད་ཅིང་ཟོས་ཀྱང་འཇུ་བ།
གྲང་འཁྱག་དང་ནད་སོགས་ཀྱིས་མི་ཚུགས་ཤིང་། མཆོག་འཆི་མེད་ཚེ་ཡི་རིག་འཛིན་
གྲུབ་པ་ལ་སོགས་ཡོན་ཏན་དུ་མ་ཚེ་འདི་ཉིད་ལ་འཐོབ་པར་འགྱུར་རོ། །ཞེས་དང་།
མཁའ་འགྲོའི་གསང་མཛོད་ལས། ཐུར་སེལ་རླུང་ནི་རྟ་རྔ་ཙམ། ལན་གཅིག་
འདྲོངས་པར་གྱུར་པ་ཡིས། ངན་འགྲོ་ཐམས་ཅད་རབ་བཅོམ་ནས། བར་དོའི་
གྲོང་ཁྱེར་དེས་མི་མཐོང་། ཞེས་སོ། །
བདུན་པ་གསང་གནས་ཀྱི་རླུང་སྦྱར་བ་ལ། ལུས་གནད་གླིང་བཞི་མཐའ་སྡུད་
བྱ། རླུང་གནད་དང་དམིགས་པ་གོང་གི་གསང་ཐུར་རླུང་སྦྱོང་སྐབས་དང་འདྲ།
ལག་ལེན་ཐབས་ཀྱི་མདའ་གྱེན་དུ་སློང་ལ་ལྕམ་པའི་མྱུ་གུ་མཐོ་གང་ཙམ་ཤུན་པ་
རྩུབ་མོ་དེ་བཤུས་ལ་སོར་བཞི་ནང་དུ་བཅུག །དེ་ནས་སྔ་ལྟར་རླུང་འཐེན་པའི་ཚེ་
ནང་དུ་ནུབ། མནན་པའི་ཚེ་ཕྱིར་རྒྱང་གི་ཐོན་ན་འབྱོངས་པའོ། །དེ་ནས་ཟངས་
སམ་ལྕགས། ཡང་ན་སྨྱུག་མའམ་ཤིང་སྦུ་གུ་ཅན་རིང་ཐུང་མཐོ་གང་། འཕྲ་སྦོམ་
གྲོ་སོགས་ཙམ་ཤིན་ཏུ་འཇམ་ལ་དྲང་བར་བྱས་པའི་ནང་དུ་རྒྱུས་པ་སྤངས་བ་དྲང་
བའི་སྣེ་མོ་ཕྱིར་ལྟེབས་པ་སྦུ་གུའི་ཁ་ལ་དགྲམ་སྟེ་མདའ་སྦུབས་སུ་རྩ་བའི་བར་དུ་
རིམ་གྱིས་ཕུལ་ལ་རྒྱུས་པ་ཕྱིར་བཏོན་ནོ། །ན་ཚ་ཅུང་ཟད་བྱུང་ཡང་སྐྱོན་མེད་
གསུངས། དེ་ནས་སྔ་ལྟར་སྦྱང་པས་སྦུ་གུའི་སྒོར་སྤྱི་འགུལ་ནུས་ན་རྫོགས་ཆེན་ཡང་
རྩེ་ལས། འོ་མ་ལ་ཨ་བ་དྷུ་ཏི་བཅུག་ནས་བརྔུབས་པས། རབ་སྣ་བུག་ཏུ་ཐོན། དེ་
ཙམ་མ་བྱུང་ཡང་རྡུབ་པ་ཕྱིར་དབྱུང་ནུས་པ་འབྱུང་། དེ་ལྟར་སྦྱང་བས་དྲི་ཆུ་འོང་
465



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཕྲོ་ལ་འཁྱིལ་ནུས་ན་ཤེས་རབ་མའི་དམར་ཆ་ལ་དབང་བ་ཡིན་ནོ། །ཞེས་སོ། །
ས་བཅད་གཉིས་པ་དངོས་གཞི་ལས་ལ་སྦྱར་བ་ལ་གཉིས། སྦྱོང་ཡུལ་ཤེས་
རབ་ངོས་བཟུང་བ། སྦྱོར་བ་གསང་སྤྱོད་མངོན་དུ་བསླབ་པའོ། །དང་པོ་ལ་གཉིས།
མཚན་ལྡན་ངོས་བཟུང་། མཚན་དང་མི་ལྡན་སྤང་བའོ། །དང་པོ་ལ་གཉིས། སྤྱི་
དང་བྱེ་བྲག་གོ །
དང་པོ་ལ་གཉིས་ལས། དང་པོ་ལུས་ཀྱི་མཚན་ཉིད་དགུ་ནི། ཡང་རྩེ་ལས།
གཞོན་ནུ་བཅུ་དྲུག་བཅུ་བདུན་མ།། མི་རིང་མི་ཐུང་མཛེས་མ་ལ།། རྐེད་སྐབས་
ཕྱེད་ཅིང་སྨད་ཞིང་རྒྱས།། དཔྲལ་གདེངས་ཆེ་དང་སྨིན་མ་འཁྱུག །ནུ་འབུར་ས་
ལ་བྷ་ག་དམ། སྐྲ་མཚམས་མཐོ་ཞིང་སེར་ལ་ལི།། འགྲོ་ན་སྟབས་སྡུག་ཡིད་འོང་མ།
མཚན་ཉིད་དགུ་དང་ལྡན་པ་དེ། དངོས་གྲུབ་སྣོད་དུ་ཤེས་པར་བྱ།། ཅེས་པ་ལྟར་
རོ། །གཉིས་པ་ནང་སེམས་ཀྱི་མཚན་ཉིད་ནི། དེ་ཉིད་ལས། ནང་གི་མཚན་ཉིད་
ཡོན་ཏན་བདུན། དད་གུས་ཆེ་ཞིང་སྒྲུབ་ལ་བརྩོན། སེར་སྣ་ཆགས་པ་གཏིང་ནས་
ཆུང་། སྒྲུབ་པ་པོ་ལ་གུས་ཤིང་གདུང་། ཚིག་གསང་ཐུབ་ལ་གཞན་མི་བསྟེན། འཁོར་
ལ་བྱམས་དང་སྙིང་རྗེ་ཆེ། རང་རྒྱུད་འཇམ་ཞིང་ལྷོད་ཆགས་པ། མན་ངག་ཐུབ་
ཅིང་
ང་གསང་སྔགས་མོས། བདུན་དང་ལྡན་ན་སྣོད་དུ་རུང་། ཞེས་པའོ། །
གཉིས་པ་བྱེ་བྲག་ནི། གསེར་ཐུར་ལས་རྒྱ་ལས། དེ་ཡང་དོན་དུ་དུང་ཅན་མ།།
གླང་ཆེན་མ་དང་རི་དྭགས་ཅན།། པདྨ་ཅན་བཞིར་འདུས་པའོ། །ཞེས་དུང་ཅན་
མ། གླང་ཆེན་མ། རི་དྭགས་ཅན། པདྨ་ཅན་དང་བཞི་ལས། དང་པོ་ནི་ཕྱི་རྟགས་
སུ་ཤ་མདོག་དཀར། སྤྱོད་པ་དལ། ངོ་གཞོན། སྐད་ཕྲ་ལ་སྙན། ནང་རྟགས་སུ་རྩ་
དུང་དཀར་གྱི་ཁ་ལྟ་བུ་འཁྱིལ་ཞིང་རིང་བ་ཡོད། གསང་རྟགས་སུ་བྱམས་སེམས་
ཆེ། ཐེག་ཆེན་ལ་མོས། གསང་ཐུབ། རྣལ་འབྱོར་བ་ལ་བྱམས་པའོ། །དེ་ནི་བུམ་
466



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དབང་སྤྲུལ་སྐུའི་ལས་རྒྱའོ། །གཉིས་པ་ནི། ནུ་མ་འབུར་ཞིང་ས། གསུས་པ་ཆེ།
གཉའ་སུག་རག །མིག་བཀྲག་ཆེ། སྨྲ་བ་ཉུང་། ནང་རྟགས་སུ་རྩེ་གཡོན་ནས་ཅུང་
ཟད་གཡས་སུ་འཁྱིལ་པའི་རྣམ་པར་ཡོད། གསང་རྟགས་སུ་ཁོང་ཆུད་ཆེ། སྦྱོར་
བ་མཁས། བློ་བརྟན། དེ་ནི་གསང་དབང་ལོངས་སྐུའི་ལས་རྒྱ་ཡིན་ནོ། །གསུམ་
པ་ནི། ཕྱི་རྟགས་སུ་སྟོད་སྨད་ཕྱེ་ལ་མཛེས། ཤ་ཅུང་སེར། མདངས་ཆགས། སྐྲ་
སེར་ལ་ལི། ནང་རྟགས་སུ་རྩ་གླ་བའི་ལྟེ་བ་འདྲ་བ་ཁ་བཙུམ་ཞིང་བཅིངས་པ་གོར་
བུའི་རྣམ་པ་ཅན་དུ་ཡོད་དེ། རྩ་དེ་ནི་ཤིན་ཏུ་འཚོལ་དཀའ་བ་ཡིན་པས་རྣལ་
འབྱོར་གྱིས་སོར་མོའི་འདུ་བྱེད་མཁས་དགོས། གསང་རྟགས་སུ་ཆགས་པ་ཆེ།
སེམས་བཟང་། ངང་རིང་། རྒྱུད་འཇམ། ཤེས་རབ་ཡེ་ཤེས་བོན་སྐུའི་དབང་གི་
ལས་རྒྱུ་ཡིན་ནོ། །བཞི་པ་ནི་ལུས་ཧ་ཅང་རིང་བ་མིན། ཐུང་བའང་མིན། མིག་ཏུ་
མཛེས། དཔྲ་བ་གཉེར་མ་གྱེན་ལ་འགྲེང་བ་གསུམ་ཡོད། སྟོད་སྨད་ཡན་ལག་ཤ་
རྒྱས། དྲི་ཞིམ། གོམ་པ་གཡོན་པས་འདོར། སོས་དལ། སྨིན་འཁྱུག་རིང་
། གྷ་
ག་རུབ། ནང་རྟགས་སུ་རྩེ་སྣ་རིང་ཞིང་མེ་ཏོག་པདྨའི་དབྱིབ་ཅན་དུ་ཡོད། རྩ་ནི་
ཤིན་ཏུ་བཙལ་སླ་ཞིང་འབྱེད་པར་སླ་བས་ཕྱག་རྒྱའི་མཆོག་ཡིན། གསང་རྟགས་
སུ་ཡིད་དུ་འོང་། བདེ་བ་རྒྱས་ཏེ་སྤྱད་མཁས་པས་འཇིབ་པ་འདྲ་བར་བྱེད། དད་
པ་ཆེ། དགེ་ལ་མོས། ཁྱད་པར་གསང་སྤྱོད་ལ་མོས་པའོ། །དབང་རྫོགས་ཀུན་གྱི་
ལས་རྒྱུ་ཡིན་ནོ། །མདོར་ན་སྔགས་སྐྱེས་ཞིང་སྐྱེས། ལྷན་སྐྱེས་གསུམ་ལ་འདུས་ཏེ།
སྔགས་སྐྱེས་ནི་ཕ་མ་གྲུབ་པ་ཐོབ་པའི་བུ་མོ་དང་། ཞིང་སྐྱེས་ནི་མཁའ་འགྲོ་མའི་
བརྒྱུད་མ་ཆད་སྐྱེས་པའི་མི་མོ་དང་། ལྷན་སྐྱེས་ནི་ཐ་མལ་བའི་བུ་མོ་མཚན་ཉིད་
ཐམས་ཅད་ཚང་བའོ། །དེ་གསུམ་གང་ཡིན་ཀྱང་ཕྱི་རྟགས་སུ་མཛེས་ཤིང་ཡིད་དུ་
འོང་བ། ནང་རྟགས་སུ་བྷ་ག་རུབ་ཅིང་བྷ་གའི་ནང་གི་རྩ་རིང་བ། སྦྱོར་བ་མཁས་
467



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཤིང་བདེ་བའི་སྐད་འབྱིན་པ། གསང་རྟགས་སུ་གསང་ཐུབ་པ། བློ་གསལ་བ།
དད་པ་ཆེ་བ། དམ་ཚིག་ཐུབ་པ། རྒྱུད་འཇམ་པ་ཡོད་ན་རུང་བའོ། །དེ་ཡང་དྲན་
པ་གསང་སྒྲུབ་ལས། མཚན་ལྡན་ལོ་ནི་བཅུ་དྲུག་ནས། ཉེར་ལྔ་མན་ཆད་མིས་མ་
སྤྱད། ཅེས་པ་ལ། ཡང་དེ་ཉིད་ལས། འོན་ཀྱང་མཚན་ལྟས་བཟང་ན་ཉེར་ལྔ་
ནས་སུམ་ཅུ་རྩ་བདུན་མན་ཆད་ལ་གཏུག་ཅེས་གསུངས་སོ། །
གཉིས་པ་ནི། གོང་དུ་བསྟན་པའི་མཚན་རྟགས་དང་མི་ལྡན་པའི་རིགས་ཐམས་
ཅད་སྤང་བྱ་ཡིན་ལ། ཁྱད་པར་གསང་ལུང་ལས། འདོད་ཆགས་ཆེ་ཞིང་གསང་
ཚིག་སྨྲ། བཞིན་མི་སྡུག་ཅིང་གཏིང་དད་མེད། མགོ་ལུས་མི་འཚམས་རྐེད་པ་སྦོམ།
དམར་ལ་དད་ཆེ་སྤྱོད་པ་རྩུབ། སྐྱུར་ལ་སྲེད་ཅིང་ཟས་ལ་བརྩོན། སྐྱེ་བོར་དད་ཅིང་
སྡིག་ལ་རྔམ། ཤ་ཟ་སྲིན་མོའི་རིགས་ཡིན་སྤོང་། ཞེས་མཚན་རྟགས་ངན་པའི་རིགས་
རྣམས་ནི་ཉེ་ཡང་མི་རུང་སྟེ། གསང་ལུང་ལས། མཚན་དང་མི་ལྡན་མི་མོ་ནི།། ཉེ་
ཡང་མི་རུང་སྤང་བར་བྱ།། མ་སྤང་འཁོར་བའི་གནས་སུ་ལྟུང་། ཞེས་སོ། །གལ་ཏེ་
མཚན་དང་ལྡན་ནའང་རྩ་རྒྱུད་ལས། རྩ་ཞིག་རྩེ་ཞ་རྩ་རྒྱུད་གསུམ། བདེ་བ་མེད་
པས་སྤང་བར་བྱ། ཞེས་རྩ་ཞིག་པ་ནི་ཕྲུག་གུ་སྐྱེས་པ་སྟེ། །དེ་ཡང་ལན་རེ་རེས་ཅུང་
ཟད་ལས་མི་འཇིགས་ནའང་མང་དུ་སྐྱེས་ཕན་ཆད་རུས་ཚིགས་ཐམས་ཅད་ཤག་
ཤིག་ཏུ་ཞིག་ཅིང་རྩེ་ལ་གྲིམ་མེད་དེ་བདེ་བ་མི་སྐྱེ། རྩེ་ཞ་བ་ནི་ནད་གཅོད་དྲག་པོས་
ཡུན་རིང་དུ་མནར་བ་དང་། གཏར་སྲེག་ལ་སོགས་པས་སྟོབས་ཉམས་ཞིང་བྱང་
སེམས་རྒྱུ་ལམ་ཆད་དེ་རྩ་འགག་པས་བདེ་བ་མེད། རྩ་རྒུད་པ་ནི་ལས་ཆེན་པོ་བྱས་
པ་དང་། མྱ་ངན་དྲག་པོས་མནན་པ་དང་། ཟས་ཀྱི་ཕོངས་པས་རྩ་རྒྱུ
ས་ཀྱི་ཕོངས་པས་རྩ་རྒྱུད་དེ་བདེ་
བའི་བོགས་མི་ཐོན་པའོ། །དེ་དག་ཕྱིའི་སྤྱོད་ལམ་ལ་སོགས་པས་སྤྱད་ལེགས་ཀྱང་བརྟེན་
པའི་ཐིག་ལེ་འཕེལ་སོགས་ཀྱི་གྲོགས་སུ་མི་འགྱུར་བས་སྤང་བའོ། །གཞན་ཡང་རྒྱུད་
468



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ལས། དེ་ཡང་མ་སྨིན་ཡལ་བ་དང་། ཟད་དང་ཆུང་དང་ཉམས་པ་དང་
། སྐྱོན་ཅན་
རྣམས་ལ་བདེ་སྟོབས་མེད། ཅེས་རིགས་ལྡན་གྱི་ཕྱག་རྒྱ་ཡིན་ནའང་ལོ་བཅུ་གསུམ་
མན་ཆད་དུ་ཁམས་མ་རྒྱས་པས་མ་སྨིན་པ་དང་། ལོ་སོ་བདུན་ནས་བཞི་བཅུ་ཡན་
ཆད་ནི་ཁམས་དྭངས་མ་ཟག་ནས་ཡལ་བ་དང་། ལུས་ལ་གྲང་བའི་ནད་ཞུགས་པ་
དང་། སྔོན་དུ་རྣལ་འབྱོར་གཞན་གྱིས་དྭངས་མ་དྲངས་པས་ཟད་པ་དང་། ལུས་
སྟོབས་ཞན་པའི་རྩ་ངན་པ་དང་། ཆགས་པ་མི་གཡོ་བའི་བདེ་བ་ཆུང་བ་དང༌།
ལུས་འཁྲུགས་པའི་ལས་བྱས་པ་དང་། དཀའ་ཐུབ་ཀྱི་སྲང་ལ་གཅུར་ནས་བཅུད་
མདངས་ཉམས་པ་དང་། མཛེས་ཟིན་ནམ་གདོན་གྱིས་རློམ་པ་དང་། ཡུགས་ས་
མོ་ལ་སོགས་སྐྱོན་ཅན་རྣམས་ནི་སྤང་བར་བྱའོ། །
གཉིས་པ་སྦྱོར་བ་གསང་སྤྱོད་མངོན་དུ་བསླབ་པ་ལ་གསུམ། མཚན་ལྡན་འགུག་
སྨིན་གྲོལ་སྩལ་བ། དངོས་གཞིའི་ཉམས་ལེན་ནོ། །དང་པོ་ནི། དེ་ལྟར་ཕྱག་
རྒྱ་མོ་མཚན་ཉིད་དང་ལྡན་ནའང་རྣལ་འབྱོར་པས་གྲོགས་སུ་མི་འགྱུར་བར་དགུག་
དགོས་པ་བྱུང་ཚེ། དེའི་ཆུ་ཤུལ་ས། རའི་ཚིལ། ཀུ་ཀུ་ར་ཙའི་རྡོ་རྗེའི་། ཕྱི་ཁུང་
ཁ་བྱང་དུ་ལྟས་པའི་ས་རྣམས་སྣོད་གང་རུང་དུ་བསགས་ལ། རང་ཉིད་འདོད་
ཆགས་ཀྱི་ལྷ་སྐུ་མདོག་དམར་པོ། གཡས་ལྕགས་ཀྱུ་བསྣམས་ཏེ་དམིགས་བྱའི་སྙིང་
དཀར་ནག་མཚམས་ནས་བཟུང་། གཡོན་པས་ཞགས་པས་བླ་ཡིད་འཆིངས་ནས་
རང་མདུན་དུ་བཀུག །པྲ་ཕུད་དམར་པོ་གྱེན་ལ་བསྒྲེངས་པ་མོའི་མཚན་མར་ཚད་
ཙམ་བྱས་པས་དབང་མེད་དུ་བདག་ལ་དད་པར་བསམ་ལ། སྔགས་ནི། ཛབ་ཛབ་
ཛུབ་ཛུབ། ཡེལ་ཡེལ་ཁམ་ཁམ། ཙག་ཙག་དུང་དུང༌། བྲམ་ཤིག་ཁུག་སྡུས། ཟོ་
ཟོ་ཆེ་གེ་མོ་ཨ་དཀར་ཤ་ཡ་ཛ་ཛ། ཅེས་འབུམ་ཕྲག་གཅིག་བཟླས་ལ་རྫས་སྔགས་
ཏེ། མོའི་སྙིང་གའམ་སྤྱི་གཙུག་ཏུ་བཅུག །མོ་རྣམ་ཤེས་རྒྱན་དང་བཅས་པ་འོད་
469



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ས་ལས་ཐམས་
དུ་ཞུ་ནས་རང་གི་སྙིང་གར་ཐིམ་པར་བསམ། དྲི་ཟའི་བུ་མོ་ཡིན་ཀྱང་དབང་མེད་
དུ་ཁུག་པར་འགྱུར་རོ། །ཡོན་ཏན་ནི་མིའི་བུ་མོ་ཡིད་ཕྲོག་ནས་གང་ན་ཡོད་ཀྱང་
རྙེད་ཅི་ལའང་བཏབ་སྟེ་སླེབ་ཡོང་ངོ༌། །རང་གི་གྲོགས་སུ་གྱུར་ནས་ལས་ཐ
ཅད་གྲུབ་པར་བྱེད་དོ། །གཉིས་པ་ནི། དྲང་དོན་གྱིས་བཏུལ། ངེས་དོན་ལ་བསླབ།
དབང་གི་སྒོར་བཅུག །དམ་ཚིག་སྡོམ་པ་འབོག །ཡང་དག་ལ་བློ་གཏིང་ནས་
ཚུད་པར་བྱེད་དོ། །
གསུམ་པ་དངོས་གཞིའི་ཉམས་ལེན་ལ་གཉིས། བསྟེན་ཚུལ་དང་ཐིག་ལེ་ལ་
རྩལ་སྦྱང་བའོ། དང་པོ་ལ་གསུམ་ལས། དང་པོ་ཅི་ལྟར་བསྟེན་པའི་ཚུལ་ནི། ཉོན་
མོངས་ཆགས་སྲེད་ཀྱི་དབང་དང་། འཇིག་རྟེན་དྲེགས་ཆོས་ཀྱི་དབང་གིས་བསྟེན་
པར་མི་བྱ་ལ། ཅིས་ཆེད་དུ་བསྟེན་ན་གསང་སྔགས་བླ་མེད་ཀྱི་སྙིང་པོ་སྨིན་བྱེད་
ཀྱི་དབང་གྲོལ་བྱེད་ཀྱི་གདམས་པ་ཟབ་མོ་ཉམས་སུ་བླང་པའི་ཆེད་དུ་བསྟེན་པར་
བྱ་དགོས་སོ། དེ་ལྟར་ཡང་ཐུགས་རྗེ་ཉི་མའི་རྒྱུད་ལས། གསང་ལམ་ཕྱག་རྒྱ་བསྟེན་
པའི་གནད། ལོག་སྲེད་འཇིག་རྟེན་ཚུལ་གྱིས་མིན། སྨིན་གྲོལ་རྗེས་ཀྱི་མཐུན་
འཇུག་ཏུ། རྣལ་འབྱོར་པས་ནི་ཤེས་པར་བྱ། ཅེས་སོ། །གཉིས་པ་ལུས་ལྷའི་རྣལ་
འབྱོར་དུ་བྱ་བ་ནི། དེ་ཡང་སྤྱིར་རྣལ་འབྱོར་པས་ལུས་ལྷའི་རྣལ་འབྱོར། ངག་སྔགས་
ཀྱི་རྣལ་འབྱོར། སེམས་དེ་བཞིན་ཉིད་ཀྱི་རྣལ་འབྱོར་དེ་རྣལ་འབྱོར་གསུམ་མམ་
སྒོ་གསུམ་གྱི་ཁྱེར་སོ་གསུམ་དང་སྐད་ཅིག་ཙམ་ཡང་བྲལ་མི་རུང་བ་ནི་འདིར་ཅི་
སྨོས་ཏེ། ལྷག་པར་ལམ་ཁྱད་པར་ཅན་འདི་ལ་བསྟེན་པའི་དུས་སུའང་ལུས་ལྷའི་
རྣལ་འབྱོར་དུ་མ་ཤེས་ན་ཐ་མལ་དང་ཁྱད་མེད་པའི་ཕྱིར། འདི་ལྟར་སྲིད་པའི་གྲོང་
ཁར་འགྲིམ་པའི་སྡུག་བསྔལ་རང་རྒྱུད་པ་མྱོང་བའི་སེམས་ཅན་འདི་རྣམས་འཁོར་
བའི་བཙོན་དོང་ནས་འདོན་པའི་ཆེད་དུ། མྱུར་ལམ་ཟབ་མོ་འདིར་འཇུག་ནས་
470



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཚེ་ལུས་འདི་ལ་འཇའ་ལུས་འཕོ་བ་ཆེན་པོའི་སྐུར་གྲུབ་པར་བྱའོ། །སྙམ་པའི་འདུ་
ཤེས་ཞེ་ཐག་པ་ནས་བསྐྱེད་ལ། དེ་ནས་རྫོགས་ཆེན་ལས། ཕྱག་ཆེན་བདེ་བའི་རོལ་
རྩེད་ནི།། སྣང་སྟོང་ཀ་དག་ལྟ་བའི་ངང་།། ཡུམ་ལ་ལྟ་དང་མགུལ་དུ་འཁྱུད།། བརྩེ་
ཞིང་དགའ་བའི་རྣམ་འགྱུར་དང་། དང་སྐྱེད་རོལ་རྩེད་ཁ་སྦྱར་དང་། དབང་པོ་
གཉིས་མཉམ་ལྟ་བ་དང་། ཕན་ཚུན་ཆགས་པའི་གཏམ་སྨྲ་ཞིང་། འོ་མ་འཛིན་པར་
ལྟ་ཞིང་སྙིད། ཀ་བ་མཚན་མར་ཅུང་ཟད་བསྣུན།། འཛུམ་དང་འཁྲིལ་དང་ལྗགས་
འཇིབས་པ། དགའ་བདེ་གླུ་གར་མཆོད་པའི་ཚུལ།། མ་ཡེངས་ལྟ་བའི་ངང་ལ་སྤྱོད།
བདེ་སྟོང་བསྲེ་བར་གདམས་པའི་གནད།། ཅེས་ཆགས་པ་སྐྱེ་བའི་སྤྱོད་པ་སྣ་ཚོགས་
ལ་བསླབ་པས་ཐབས་ཤེས་གཉིས་ཀ་ཆགས་པ་རྒྱས་པའི་ཚུལ། མགྱོགས་ལམ་ལས།
པདྨ་རླན་ལྗར་བྱུང་བ་དང་།། པྲ་ཕུད་ལས་སུ་རུང་བ་དང་
། ལུས་རྩེ་བུན་བུན་བྱེད་
པ་འབྱུང་། ཞེས་པས་དེ་ལྟར་བྱུང་བ་དང་གསེར་ཞུན་ལས། བདག་གཞན་ཡི་དམ་
ལྷར་བསྐྱེད་ལ། ཞེས་གནས་རིན་པོ་ཆེ་ལས་གྲུབ་པའི་གཞལ་ཡས་ཁང་། དེའི་
དབུས་སུ་པཾ་ལས་པདྨ། མ་ལས་ཉི་མ། ཨ་ལས་ཟླ་བའི་གདན། དེའི་སྟེང་དུ་རང་
གཞན་གཉིས་ཀྱི་རིག་པའི་ངོ་བོ་ཡིག་འབྲུ་ཨ་མ་གཉིས་འོད་དུ་ཞུ་བ་ལས། གཡུང་
དྲུང་མཐིང་སྔོན་དང་པདྨ་དམར་པོ་ཚོན་གང་བར་གཉིས་བསམ། དེ་གཉིས་འོད་
དུ་ཞུ་བ་ལས། རང་ཉིད་ཁོད་སྤུངས་དྲན་པ་ནམ་མཁའ་མཐིང་སྔོན་ཞལ་ག
གཅིག་
ཕྱག་གཉིས། སྤྱན་གསུམ་སྲིད་གསུམ་མཁའ་ལ་གཟིགས་པ། ཕྱག་གཡས་ནམ་
མཁའི་དབྱིངས་སུ་གདེངས་བ། གཡོན་པས་ཐོད་ཞལ་ཡུམ་ལ་འཁྱུད་ནས་བསྣམས་
པ། སྐུ་སྟོད་དར་དཀར་སྟོད་གཡོགས་གསོལ་ཞིང་། སྐུ་སྨད་སྟག་གི་ཤམ་ཐབས་
བརྒྱན་པ། ཞབས་གཉིས་བརྐྱང་བསྐུམ་ཚུལ་དུ་བཞུགས་པར་བསམ། གཟུང་མ་
ཡུམ་ཉི་མ་འོད་ལྡན་མ་སྐུ་མདོག་དམར་མོ་ཡབ་ལ་འཁྲིལ་བ། དབུ་སྐྲ་སིལ་མས་
47



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྐུ་རྒྱབ་ཁེབ་པ། གྲི་གུག་དང་ཐོད་ཁྲག་འཛིན་པ། རུས་པའི་རྒྱན་དྲུག་གིས་བརྒྱན་
པར་བསམ། རང་གི་སྤྱི་བོར་ཀུན་ཏུ་བཟང་པོ་སྐུ་མདོག་དཀར་པོ། །གཟུང་མའི་
སྤྱི་གཙུག་ཀུན་ཏུ་བཟང་མོ་སྐུ་མདོག་དམར་མོ་གཉིས་ཀ་སྤྱན་མེད་གཅེར་བུ། འོད་
དཔུང་འཁྱིལ་པའི་དབུས་སུ་བཞུགས་པར་བསམ། གསུམ་པ་མཁའ་གསང་བྱིན་
གྱིས་རླབས་པ་ནི། རྫོགས་ཆེན་གསེར་གྱི་ཡང་ཞུན་ལས།། མཁའ་གསང་ཡིག་
འབྲུའི་བྱིན་རླབས་པ།། ཡབ་ཀྱི་གསང་བ་པྲ་ཕུད་ནི། ཨ་དཀར་བརྩེགས་མས་བཀབ་
པར་བསམ། ཡུམ་མཁའ་པདྨ་འདབ་བཞི་ལ།། ཡིག་འབྲུ་ཨ་དམར་མཚོན་པར་
བསམ།། ཞེས་ཐབས་ཀྱི་མདའ་ཡོངས་སུ་གྱུར་པ་ལས་དངུལ་དཀར་གྱི་པྲ་ཕུད་ཚེ་
ལྔ་པ། བུག་སྒོ་ཨ་དཀར་པོ་དང་ཕཊ ཋ སེར་པོ་བརྩེགས་པས་བཀག་པ། ཡུམ་གྱི་
མཁའ་ཡོངས་སུ་གྱུར་པ་ལས་པདྨ་དམར་མོ་འདབ་བཞི་པ། རྩ་སྒོ་ཨ་དམར་མོ་
དང་ཕཊ ཋ སྔོན་པོ་བརྩེགས་མས་བཀག་པར་བསམ་ལ་པྲ་ཕུད་པདྨར་བསྣུན་ཏེ།
སྤྱི་བོ་ཀུན་བཟང་ཡབ་ཡུམ་ཀྱང་སྙོམས་འཇུག་མཛད་པར་བསམ་མོ།།
གཉིས་པ་རྩལ་སྦྱོང་ལ་བཞི། ཐིག་ལེ་དབབ་པ། ཐིག་ལེ་འདྲེན་པ། ཐིག་ལེ་
དགྲམ་པ། དེའི་ཕན་ཡོན་ནོ། །དང་པོ་ལ་གཉིས་ལས། དང་པོ་ཐིག་ལེ་དབབ་པ་
ནི། འདི་སྐབས་ཐབས་ཀྱི་ཕྱག་རྒྱ་ལྔས་ཡུམ་ལ་རོལ་པ། ཤེས་རབ་ཀྱི་ཕྱག་རྒྱ་ལྔས་
ཡབ་ལ་འཁྱུད་པ། ཐབས་ཤེས་ཟུང་འཇུག་གི་ཕྱག་རྒྱ་ལྔས་བདེ་བ་བསྐྱེད་པ་སོགས་
རྫོགས་པ་ཆེན་པོའི་ཐབས་ལམ་ནོར་བུའི་སྒྲོན་མ་ལས་གསལ་ལོ། །འདིར་དེ་དག་
གི་དོན་དྲིལ་ན་ལུས་སྒྱུ་མ་ལྟ་བུའི་ལྷ་ཡབ་ཡུམ་བསྐྱེད་པའི་ངོས་ནས། རྩ་གསུམ་
འཁོར་ལོ་ལྔ་གསལ་གདབ། དེ་ཡང་ཐབས་ལམ་ལས། གཡས་པ་ཐབས་ཆེན་སྡུད་
པའི་རྩ།། གཡོན་པ་ཤེས་རབ་རིག་པའི་རྩ།། དབུ་མ་སྙོམས་འཇུག་བདེ་བའི་རྩ།
ཁ་གསུམ་འདུས་པའི་ཚུལ་དུ་སྒོམ། ཞེས་པ་ལ་ཐབས་ཀྱི་དྷུ་ཏིའི་ཡར་སྣེར་ཁམས་
72



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དཀར་པོ་དངུལ་ཆུ་ལྟ་བུ་དཀར་ཀྱིལ་ལེ་བ། ཤེས་རབ་ཀྱི་དྷུ་ཏིའི་མར་སྣེར་ཁམས་
དམར་པོ་བྱེ་རུའི་རྡོག་པོ་དམར་ཁྱིལ་ལེ་བར་བསམ། དེ་ནས་གསེར་ཞུན་གྱི་མགྱོགས་
ལམ་ལས། ཡུམ་མཆོག་མཚན་ལྡན་པང་དུ་འཁྱུད། པྲ་ཕུད་པདྨའི་ནང་དུ་བསྣུན།
དར་ཅིག་ལྟ་བའི་གདེངས་བསྐྱེད་ལ། སྟེང་རླུང་དལ་བུས་རིམ་བཞིན་རྔུབ། འོག་
རླུང་ཅུང་ཟད་ངང་གིས་འཐེན། རུ་སྦལ་འགྲོས་ཀྱིས་ཅུང་ཟད་བསྐྱོད། ཅེས་རླུང་
སྦྱོར་བཞི་ལྡན་གྱི་ངང་ནས་རུ་སྦལ་འགྲོས་ཀྱིས་ཅུང་ཟད་བསྐྱོད་པས། ཆགས་བའི་
མེ་ལྕེའི་འོད་ཀྱིས་སྤྱི་བོའི་བྱང་སེམས་ཚིལ་ཁུ་ལྟར་ཞུ་སྟེ། མགྲིན་པའི་འཁོར་ལོར་
བབས་པ་ན་དགའ་བའི་ཡེ་ཤེས་ལ་སེམས་བཟུང་སྟེ་པྲ་ཕུད་བསྐྱོད། དེ་ཡང་དཔེར་
ན་བླུགས་མཁན་གྱི་ཞུན་བྱེད་པའི་ཚེ། མེ་ཆུང་ན་མི་ཞུ་ལ། ཆེ་ན་ཟག་འགྲོ་བས།
ཆེ་ཆུང་རན་ཚོད་བཟུང་དགོས་པ་ལྟར། གཟུང་མོ་དང་སྙོམས་འཇུག་དུས། བསྐྱོད་
ཆེ་ན་ཐིག་ལེ་མྱུར་དུ་འཆོར་ལ། མ་བསྐྱོད་ན་བདེ་བ་མི་སྐྱེ་བས་ཚོད་དང་སྦྱོར་ལ་
དལ་བུས་བསྐྱོད། བདེ་ཤིག་ཤིག་བྱུང་བ་དང་། རྫོགས་ཆེན་ལས། རང་ལུས་བདེ་
བའི་མགོ་གཡོས་དུས། གཉེན་པོས་བསྐྱོད་འཕྲོ་ངང་གིས་བཤོལ། སྟེང་རླུང་རང་
སར་ལྷོད་དེ་བཞག །བར་རླུང་ཅུང་ཟད་རིམ་གྱིས་མནན།། ཆུ་མིག་ནམ་མཁའི་
དབྱིངས་སུ་བཟློག །རིག་པ་ཀ་དག་ཀློང་དུ་བཞག །ཅེས་པས་བསྐྱོད་འཕྲོ་བཤོལ་
ལ་ངོ་ཐོག་ཏུ་ཀློད། ཡང་སྔ་མ་ལས། དེ་ལྟར་ཅུང་ཟད་ལྷོད་རྗེས་སུ།། བོན་སྐུ་ཡབ་
ཡུམ་ང་རྒྱལ་གྱིས།། བདེ་སྟོང་ངང་ལ་དལ་བུས་བསྐྱོད།། ཅེས་པས། བདེ་བ་ཡལ་
བ་དང་། ཡང་དལ་བུས་བསྐྱོད་ལ་མགྲིན་པའི་ཐིག་ལེ་རྣམས་སྙིང་ཁའི་རྩ་འདབ་
རྣམས་སུ་བབས་པ་ན་མཆོག་དགའི་ཡེ་ཤེས་ལ་སེམས་བཟུང་ལ་ཧ་ཅང་བདེ་བའི་
ལུས་རྒྱུས་ན་གོང་ལྟར་བསྐྱོད་འཕྲོ་རྦད་དེ་བཅད། རང་ལུས་འགུལ་བསྐྱོད་ཀུན་
སྤང་ནས། དབྱིངས་དང་རིག་པ་གཅིག་ཏུ་བསྲེ། ཞེས་པས་བདེ་བ་ཧ་ཅང་རྒྱས་
473



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ན་གོང་ལྟར་བསྐྱོད་འཕྲོ་རྦད་དེ་བཅད་ལ་དམིགས་མེད་དུ་བཞག་གོ །སླར་ཡང་
མགོ་ལུས་སྤྲུག་ཅིང་བསིག །ཡང་ནི་དལ་བུར་དལ་བུར་བསྐྱོད། ཅེས་པས་བདེ་
བ་ཡལ་བ་དང་ལུས་གཡང་མོ་ལྟར་སྤྲུག་ཅིང་། ཡང་དལ་བུར་དལ་བུར་བསྐྱོད་ལ་
སྙིང་ཁའི་ཐིག་ལེ་རྣམས་ལྟེ་བར་བབས་པ་ན། ཁྱད་པར་གྱི་དགའ་བའི་ཡེ་ཤེས་
ལ་སེམས་བཟུང་བའོ། །
གཉིས་པ་ཐིག་ལེ་བསྐྱིལ་བ་ནི། དཔེར་ན་སྨྲ་ཡི་བདུད་རྩི་ཡོད་པ་དེ་ཐེམ་བུ་
དམ་པར་མ་བསྡམ་ན་ཟག་ནས་འགྲོ་བ་ལྟར། ཕྱག་རྒྱ་མ་ལ་ཐིག་ལེ་དབབ་པ་བསྐྱིལ་མ་
ཤེས་ན་དྭངས་མ་ཉམས་ནས་ཡོན་ཏན་གང་ཡང་མི་སྐྱེ་བས། ཐིག་ལེ་འཆོར་ལ་
ཁད་ཀྱི་མི་བཟོད་པའི་བདེ་བ་སྐྱེས་པ་ན། རྫོགས་པ་ཆེན་པོའི་མགྱོགས་ལམ་ལས།
རང་ལུས་ལྷ་སྐུར་གསལ་བའི་ངང་། རྩ་མཆོག་རྒྱལ་པོ་དབུ་མ་ནི། མཐིང་གསལ་
མདངས་དང་ལྡན་པ་ལ། ཡར་སྣ་སྤྱི་གཙུག་ཚངས་བུག་ཐོན། མར་སྣ་གསང་བའི་
གནས་སུ་ཟུག །ནང་དུ་ཡི་གེ་ཨ་དཀར་ནི། རིམ་བརྩེགས་དབུ་མ་གང་བར་བསམ།
སྟེང་རླུང་ཕྱིར་ཕུ་འོག་རླུང་འཐེན། ཕྱིར་འཛིན་དྲག་པོ་བདུན་བདུན་བྱ། དབུ་
མའི་ལམ་བརྒྱུད་སྒྲུབ་ནས་ནི། ཨ་དཀར་རིམ་བཞིན་རྒྱང་རྒྱང་ཐོན། སྤྱི་བོའི་ཀུན་
བཟང་མཆོད་པར་བསམ། ཞེས་པའི་དམིགས་པ་རླུང་སྦྱོང་ལ་འབད་ཅིང་སྤྱི་བོའི་
ཀུན་བཟང་ཡབ་ཡུམ་བདེ་བ་ལ་བློ་བཅུག །དེས་མ་ཐུབ་ན་སྲིན་ལག་གཉིས་ཀྱི་རྩ་
མཐེ་བོང་གིས་མནན་ལ་ཁུ་ཚུར་བྱ། མིག་གཉིས་གྱེན་ལ་བཟློག །རྒྱུ་ཞགས་རྒལ་
པ་ལ་བཅར། རྐང་པའི་སོར་མོ་བསྐུམ། རླུང་ལྟེ་བ་ནས་འདྲེན་པ་བཞིན་དུ་ཧིག་
སྒྲས་འབྱིན་པས་མི་འཆོར་རོ། །དེས་ཀྱང་མ་ཐུབ་ན་ཤེས་པ་སྨིན་མཚམས་སུ་གཏད་
ལ། ཧཱུཾ་བུང་བའི་སྐད་ཙམ་བདུན་ཁ་སྣ་ཕྱེད་མ་ནས་བཏོན་ཏེ། ངག་གི་ནུས་པ་མ་
རྫོགས་ཀྱི་བར་དུ་ཅི་ནུས་བགྲང་ལ་འོག་རླུང་འཐེན་པས་མགོ་འདར་ཞིང་ཁམས་
474



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཟི་ཐམ་ཐམ་བྱུང་བ་དང་རྔུབ་ལག ནང་དུ་མི་མནན་པར་ཕྱིར་རྫོགས་པར་ཕུ་བ་གོང་
བཞིན་ལན་བདུན་བདུན་བྱས་པས་ཁོག་སྟེ་དཔེར་ན་སྣོད་ཞབས་འཛག་ཅན་གྱི་
སྟེང་གི་བུག་པ་བསྡམ་པས་འོག་ནས་མི་འཛག་བཞིན་ནོ། །དེ་དག་གི་དུས་སུ་རིག་
མ་དང་མི་བྲལ་བའོ། །ཡང་ན་ག་བུར། གུར་གུམ། རྒྱ་ཚིལ། རྨ་བྱའི་སྙིང་རྣམས་
ཕྱེ་མར་བྱས་པ་དོམ་མཁྲིས་དང་སྦྱར་ལ། མདའི་རྩེ་མོར་བྱུགས་པས་ནོར་བུའི་བུམ་
པ་ཐིག་ལེར་འཁྱིལ་པར་མ་ཟད། པྲ་ཕུད་རྩ་བའི་རྩ་བོ་ཆེ་སྲིན་ལག་གིས་དམ་དུ་
བསྡམ་པས་བསྐྱིལ་ཐུབ་ངེས་སོ། དེ་ལྟར་གོམས་པ་དང་བསྟུན་ནས་ཡེ་ཤེས་གཉིས་
པའམ་གསུམ་པ་ལས་མི་དབབ། དེ་ཡང་གོམས་པ་ཤིན་ཏུ་ཆུང་བའི་རིགས་རྣམས་
ཡེ་ཤེས་དང་པོ་ངོས་བཟུང་བ་ལན་ལྔའི་མཚམས་སུ་འདྲེན་འགྲེམ་འཁྲུལ་འཁོར་
གསུམ་གསུམ་བྱ་བ་ལ་ཟླ་བ་གཅིག་གམ་ཞག་བཅུ། དེ་བཞིན་གཉིས་པ་ལ་ལན་
གསུམ་གསུམ་ལ་འདྲེན་འགྲེམ་འཁྲུལ་འཁོར་བཞི་བཞི། གསུམ་པ་ལ་ལན་གཉིས་
གཉིས་ལ་འདྲེན་འགྲེམ་འཁྲུལ་འཁོར་ལྔ་ལྔ་བྱ། དེ་ནས་ནང་པར་སྣོད་གཙང་
དྲི་ཆུ་སྐྱིལ་ལ་བལྟས་པས་དངོས་སུ་ཉུངས་དཀར་གྱི་འབྲུ་མའམ་དར་སྐུད་རྐྱང་པ་
ལྟ་བུ་མེད་ནའང་། ཐུར་མས་བཏེགས་པས་བ་ཐག་གི་ཚུལ་དུ་བྱུང་ན་ཐིག་ལེ་མ་
ཟིན་པར་ཡིན་པས་སྔར་བཞིན་སྐྱུར་རོ། །དེ་ལྟར་ཡང་ཡང་སྐྱར་བས་ཐིག་ལེ་འཛིན་
པ་ལ་དབང་འབྱོར་ཚེ། ཐིག་ལེ་གསང་བར་དབབ་ཅིང་ལྷན་ཅིག་སྐྱེས་པའི་དགའ་
བའི་ཡེ་ཤེས་ངོས་བཟུང་ཞིང་བསྐྱོད། དེ་ཡང་རྩ་འཁོར་རེ་རེ་ལ་ཡེ་ཤེས་ངོས་བཟུང་
བ་རླུང་ཁུག་ལྔ་ལྔ་བྱེད་པའི་དགའ་བདེ་ལྔ་བཅུ་པའམ། གསང་སྒྲུབ་ལས། བདེ་བ་
བཅུ་དྲུག་ལུས་ལ་སྐྱེ། ཞེས་རླུང་ཁུག་བཞི་བཞི་ལ་བཅུ་དྲུག་པའམ། དེ་ཉིད་ལས།
དེ་ཡང་བསྡུ་ན་ཁྱད་པར་གྱི། བདེ་བ་བཞི་ལ་འདུས་པའོ། །ཞེས་པས་མགྲིན་པ་ནས་
གསང་བའི་བར་གྱི་དགའ་བཞི་ལ་སྦྱོར་བ་གང་རུང་གོམས་པ་དང་བསྟུན། དེ་ཡང་
4



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྣལ་འབྱོར་པ་རབ་ཀྱིས་ཐིག་ལེ་ཡུམ་གྱི་ལྷུམས་སུ་དབབ་ཅིང་སླར་ཡུམ་གྱི་བྱང་སེམས་
དམར་པོ་དང་བཅས་ཏེ་མཉམ་དུ་ཡར་འདྲེན། འབྲིང་གིས་ཐབས་ཀྱི་མདའ་རྩེར་
མི་འཆོར་བར་ཡར་འདྲེན། ཐ་མས་རང་གི་ལྟེ་བའི་ཐད་ཙམ་ནས་མར་མི་དབབ་
ཅིང་ཡར་ཟློག་པར་ཤེས་སོ། །དེ་ནས་ཐིག་ལེ་དབབ་པའི་དུས་སུ་བདེ་བ་ལ་མ་
ཆགས་པ་དང་། སྒྱུ་མ་ལྟ་བུའི་ལྷའི་རྣལ་འབྱོར་དྲན་པ་དང་། རྣམ་ཐར་སུམ་ལྡན་
གྱི་སྟོང་པ་ཉིད་ལས་མི་འདའ་བ་གསུམ་གལ་ཆེ། དེ་ལྟར་མ་ཤེས་ན་སྐྱེ་བོ་ཐ་མལ་པ་
བཞིན་འཁོར་བར་འཁྱམས་པའི་རྒྱུར་ཁོ་ནར་ཟད་དོ། །ཐིག་ལེ་སྐྱིལ་བའི་དུས་སྲོག་
ལ་བབ་ཀྱང་ཐིག་ལེ་ཉུངས་ཀར་གྱི་འབྲུ་མ་ཙམ་མི་བཏང་སྙམ་པའི་ཞེ་དམ་དང་།
ཐིག་ལེ་ཉམས་ན་རྣལ་འབྱོར་པའི་བླ་ཚེ་ཉམས་ནས་ཚེ་ལ་བར་ཆད་དུ་འགྱུར་བར་
མ་ཟད་དམ་ཚིག་ཉམས་ནས་ངན་འགྲོར་ལྟུང་བའི་ཉེས་དམིགས་དྲན་པ། ཐིག་
ལེ་ཟིན་ན་དྭངས་མ་ཡེ་ཤེས་རྒྱས་ནས་ཚེ་འདིར་རིག་འཛིན་རྣམ་པ་བཞིའི་གོ་འཕང་
ཐོབ་པར་འགྱུར་བ་བསམ་པ་གསུམ་གལ་ཆེ། དེ་ལྟར་མ་ཤེས་ན་ཡོན་ཏན་གང་ཡང་
མི་ཐོབ་ཅིང་ཉེས་པ་ཐམས་ཅད་འབྱུང་བར་འགྱུར་རོ། །
གཉིས་པ
ས་པ་ཐིག་ལེ་འདྲེན་པ་ལ། རྫོགས་པ་ཆེན་པོ་ལས། རང་གི་རིག་པ་སྤྱི་
གཙུག་གཏད། རླུང་དང་འཁྲུལ་འཁོར་དམིགས་པ་གསུམ། གནད་དུ་བསྣུན་པས་
ཡར་བཟློག་སྟེ། ལྕགས་སྦུབས་ཆུ་དྲངས་བཞིན་དུ་འཁྱིལ།། ཞེས་དཔེར་ན་ཁྲོན་
པའི་གཏིང་དུ་ཆུ་ཡོད་པ་དེ་ཐག་པའི་ཐབས་ཀྱིས་གྱེན་ལ་མ་དྲངས་ན། ཆུ་དེ་འདོད་
པས་ཡར་མི་འབྱུང་བ་ལྟར། ཐིག་ལེ་དབབ་ནས་གསང་བར་སྐྱིལ་ཀྱང་གྱེན་དུ་མ་
དྲངས་ན། ཆུ་དང་སྡོང་ནས་དྭངས་མའི་ཐིག་ལེ་འཆོར་ཏེ་ཡོན་ཏན་མི་སྐྱེ་བར། མ་
ཟད་འཁོར་བའི་ས་བོན་འགྱུར་བས་སོ། །
གྱེན་ལ་འདྲེན་པ་ནི། གནད་གསུམ་གྱིས་འདྲེན་པ་སྟེ། དེ་ཡང་ལུས་འཁྲུལ་
476



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
འཁོར་གྱི་གནད། ངག་རླུང་གི་གནད། སེམས་དམིགས་པའི་གནད་དོ། །དང་པོ་
ནི་རྫོགས་ཆེན་ལས། འདྲེན་པ་ན་ལུས་སྦྱོང་དྲུག་དེ་འཁྲུལ་འཁོར་བྱ། ཅེས་པས་
གླིང་བཞི་མཐའ་སྡུད་ཙམ་མིན་པ་གཞན་རྣམས་ཚང་དགོས། དེ་ཡང་ཐིག་ལེ་ཕབ་
པ་དང་དེ་མ་ཐག་འཛིན། ཟིན་མ་ཐག་མུ་ཏྲ་དང་བྲལ་ཏེ། རྐང་ལག་བཞི་སོར་
མོ་དང་བཅས་པ་ནང་དུ་བཀུག །མིག་གྱེན་ལ་བཟློག །ལྕེ་ཡར་རྐན་ལ་སྦྱར། རྒྱུ་
ཞབས་འུབ་འུབ་བསྡུ། ངག་རླུང་གི་གནད་འོག་རླུང་ཐུབ་ཚད་འཐེན་ལ། སྟེང་
རླུང་ཧཱུྃ་གི་སྒྲས་དྲག་ཏུ་འཕོང་ཞིང་ཕྱིར་འཛིན་བྱ། དམིགས་པའི་གནད་ནི་སོ་
གསུམ་པ་ཐིག་ལེ་སྟོབས་བསྐྱེད་ཀྱི་འཁྲུལ་འཁོར་ཚར་གསུམ་མམ་བདུན་གྱིས་གསང་
བ་ནས་ལྟེ་བའི་རྩ་འཁོར་དུ་བསྐྱལ་ལོ། །དེ་ལྟར་རླུང་དང་འཁྲུལ་འཁོར་དམིགས་
པ་གསུམ་ལྷན་གཅིག་ཏུ་སྤྲད་པ་གསུམ་གྱིས་སྙིང་ཀ །གསུམ་གྱིས་མགྲིན་པ། གསུམ་
གྱིས་སྤྱི་བོའི་རྩ་འཁོར་བསྡུ་བའོ། །
གསུམ་པ་ཐིག་ལེ་དགྲམ་པ་ནི། ཐིག་ལེའི་རྒྱུད་ལས། ཐ་མ་ཡུར་ཆུ་ཀུན་ཏུ་
བཀྱེ། སེང་གེ་རྣམ་རོལ་སྐྱིལ་ཀྲུང་བཅའ། རླུང་བཟུང་སྟེང་འོག་ཞྭ་བཞི་སྒྲིམ།
ལག་པ་གྲུ་རྒྱུང་མཐེ་བོང་གཉིས། རྣ་བ་གཉིས་མནན་གུང་མཛུབ་གཉིས། མིག་
མནན་སྲིན་མཛུབ་མཐེ་ཆུང་གིས། ཁ་སྣ་བཀབ་ལ་ཕོ་བ་ནི། གཡས་གཡོན་བདུན་
བདུན་བསྐོར་བའི་རྗེས། བྲག་འབེབ་གསུམ་རྒྱབ་ཧ་ཕཊ འདོན། ལུས་ཀུན་སྤྲུགས་
ལ་མཉམ་པར་བཞག །ཅེས་དཔེར་ན་སྦྱིན་པ་ཕྱོགས་མེད་དུ་བཏང་བའི་འཁོར་
ལོ་བསྒྱུར་རྒྱལ་དེས་ཐམས་ཅད་ལ་ཁོད་སྙོམས་པར་སྦྱིན་པ་བཀྱེ་ཞིང་། ཉེ་རིང་བྱུང་
ན་གཞན་མ་སྙོམས་པ་རྣམས་ཁྲོ་བ་ལྟར། རྣལ་འབྱོར་པས་ཀྱང་ཐིག་ལེ་དྲངས་སུ་
ཟིན་ཀྱང་ལུས་ཀྱི་རྩ་གནས་ཀུན་ཏུ་མ་དགྲམ་ན་གང་དུ་མ་ཁྲམ་པའི་སར་སྐྱོན་
འབྱུང་བས། ཐིག་ལེ་སྤྱི་བོའི་རྩ་འཁོར་དཀར་བུང་ངེ་ཡོད་པ་དེ། སྤྱི་བོ་ནས་བཟུང་
477



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལུས་ཀྱི་རྩ་གནས་ཐམས་ཅད་ལ་ཁོད་སྙོམས་སུ་ཁྱབ་པར་བསམ་ལ། བཅུ་བདུན་
པ་བུ་ག་རྣམ་རོལ་དང་། བཅོ་བརྒྱུད་པ་སེང་གེ་རྣམ་རོལ་གྱི་འཁྲུལ་འཁོར་ལན་
གསུམ་མམ་བདུན། བདེ་བ་ཁོལ་བུར་འདྲིལ་བའམ་དགྲམ་པ་དཀའ་ན། གན་
རྐྱལ་དུ་ཉལ་ནས་རླུང་རོ་ཅི་ཆགས་སུ་འབུད། མི་ཐུབ་པ་དང་རྔུབ་སྟེ་སྟེང་འོག་
རླུང་ཁ་སྦྱོར་དུ་འཆིངས་ལ། ཉེར་བརྒྱད་པ་བཞི་འཕྲ་མའི་འཁྲུལ་འཁོར་བྱའོ། །དེས་
ན་ཐིག་ལེ་འདྲེན་པའི་དུས་འཁྲུལ་འཁོར་དྲག་ཏུ་བཅའ་བ་དང་། རླུང་དྲག་ཏུ་
འཛིན་པ་དང་། དམིགས་པ་དྲག་ཏུ་གནད་དུ་བསྣུན་པའོ། །དེ་ལྟར་མ་ཤེས་ན་
འཁོར་བའི་ཆུ་བོ་གྱེན་བཟློག་མི་ནུས། དེ་མ་ནུས་ན་སྲིད་པའི་རྒྱ་མཚོ་ལས་ཐར་
པའི་དུས་མེད་དོ། །ཐིག་ལེ་དགྲམ་པའི་དུས་སུ་རྩ་མདུད་གྲོལ་ཕྱིར་འཁྲུལ་འཁོར་
ཡང་ཡང་བྱ་བ་དང་། རྩ་སྦུབ་བསལ་ཕྱིར་རླུང་ལྔ་འཁོར་ལོ་ལྔ་ལ་འཛིན་པ་དང་།
རྩ་གནས་
ས་ཐིག་ལེ་དགྲམ་ཕྱིར་རྩ་ཡན་ལག་ཉིང་ལག་ཐམས་ཅད་ཐིག་ལེས་ཁྱབ་པའི་
དམིགས་པ་ཐེབས་པ་གལ་ཆེ། དེ་ལྟར་མ་ཤེས་ན་རྩ་རྣམས་སུ་གེགས་སྐྱོན་འབྱུང་
ཉེ་བས་རྣལ་འབྱོར་པའི་དབང་པོ་རྒུད་ཅིང་ཏིང་ངེ་འཛིན་ལ་བར་ཆད་འབྱུང་
བའོ། །དེ་ལས་ཡང་གོམས་པ་ཆེར་ཐོན་ནས་དམར་ཆ་འདྲེན་ཏེ། ཟླ་མཚན་ཟླ་དུས་
སུ་བབ་ཚེ་དྲི་མི་ཞིམས་པ་དང་། ཁ་དོག་ཀྱང་སེར་ནག་དཀར་བ་ནི་འདྲེན་དུ་མི་
རུང་ཞིང་། ཚོས་ཁུའམ་མཚལ་ཁུ་ལྟ་བུ་འབབ་དུས་སུ་དྲངས་ཏེ། དེ་ཡང་སྔས་འཇོལ་
མཐོ་དམན་རན་པ་ལ་མུ་ཏྲ་གན་རྐྱལ་དུ་བསྙལ། པདྨའི་ནང་གི་བྱ་རོག་གདོང་གི་
འོག་ནས་ཐབས་ཀྱི་གུང་མོས་དཀྲུགས་པས་རྩ་སྣ་རྣོ་ཧུད་རྒུད་དུ་ལུད་ཡོང་བ་དེ་
ཐབས་ཀྱི་མདའ་སྦུབས་སུ་བརྙན་ལ་ཧཱུྃ་གི་སྒྲ་དང་བཅས་དྲངས་པས་འདྲོངས་རྟགས་
ལུས་ཚ་ཆིལ་གྱིས་བྱུང་བ། མུ་ཏྲས་མི་བཟོད་པའི་རྣམ་འགྱུར་སྟོན་པ་སྐད་ངན་
འཆོར་བ་འོང་། དེ་བྱུང་བ་དང་འདྲེན་འགྲེམ་གྱི་འཁྲུལ་འཁོར་ལ་འབད་དོ། དེ་
478



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཡང་རྩ་རྙེད་དཀའ་ན་མུ་ཏྲ་སྔ་ལྟར་བསྙལ་བའི་མཁལ་མ་གཉིས་སུ་གྲུ་གུ་ཁུ་ཚུར་
ཙམ་པ་གཉིས་
གཉིས་བཞག་ནས་དར་ཐག་གིས་སྡོམ། སྲིན་ཞལ་དུ་ཕྱིང་དྲིལ་སྣུམ་ཚོས་
རྡོ་རྗེའི་མྱུ་གུ་ཙམ་ཞིག་གཞུག་སྟེ་སོར་མོའི་འདུ་བྱེད་བྱས་པས་རྩ་ལུད་ཡོང་། བྱུང་
བ་དང་མཐེ་མཛུབ་གཉིས་ཀྱི་སེན་མོ་རྩ་བ་ནས་བདར་ཞིང་འཇམ་པར་བྱས། དར་
རམ་ཤ་ཤུན་གྱིས་གཡོག་ལ་རྩ་སྣ་དལ་བུས་བཞོ་མཁས་པར་བྱས་པས། རྩ་སྣ་རྣོ་
ཧུད་རྒུད་བྱེད་པ་དང་ཐབས་ཀྱི་མདའ་སྦུབ་ཏུ་བཅུག་ནས་ཕྱིར་མ་ཤོར་བར་དལ་
བུའི་སྒོ་ནས་པྲ་ཕུད་པདྨར་འཇུག །དེ་ཡང་པྲ་ཕུད་ཡར་རིམ་གྱིས་ཕུལ་བ་བཞིན་
དུ་སྲིན་ལམ་གྱི་ཕྱིང་རིལ་མར་མར་འཐེན་པ་དུས་མཉམ་དུ་ཤེས་དགོས། དེ་མ་ཤེས་
ན་ཕྱག་རྒྱུ་ཚེའི་དུས་བྱས་པ་ཡང་སྲིད་པས་ཤིན་ཏུ་གཟབ་དགོས་སོ། །གཞན་པ
བྱུང་སེམས་དབབ་པའི་དུས་བཞི་ཡོད་དེ། བདུད་རྩི་ཆོས་སྨན་གྱི་དམ་རྫས་དང་།
སློབ་མ་སྨིན་ཕྱིར་ཤེར་དབང་བསྐུར་བ་དང་། ཐིག་ལེ་ཟིན་པའི་དགྲམ་མ་ནུས་པའི་
གེགས་སེལ་དང་། སེམས་བསྐྱེད་དཀར་པོའི་རིགས་བརྒྱུད་འཇོག་དགོས་པ་དང་
བཞི་ཡིན་ཏེ། དང་པོ་གསུམ་དང་རྡུལ་གྱི་མེ་ཏོག་ཤར་བ་འཛོམ་ན་རྣལ་འབྱོར་རྨ་
འབེབས་སུ་འགྲོ་བས། མེ་ཏོག་ཤར་ནས་སྐམ་རྗེས་ཞག་ལྔ་འདས་ཕན་ཆད་ལ་
དབབ་ཆོག་གསུངས། དེ་ཡང་དྭངས་མ་ཉམས་སུ་མི་རུང་བས། རྫོགས་ཆེན་ལས།
སྨིན་མཚམས་ཐིག་ལེ་ལྔ་ཚོམ་ནི། སེམས་ཀྱི་རང་བཞིན་དམིགས་ལ་དབབ། དེ་
བས་དྭངས་མ་ཉམས་མི་འགྱུར། ཞེས་སོ། །རིགས་རྒྱུད་འཇོག་པའི་ཚེ། རྫོགས་
ཆེན་ལས། པདྨའི་ནང་སྒོ་འཁྱམ་རྣམས་ནི། སྐུ་དང་ཞིང་ཁམས་གསལ་བ་བསྐྱེད།
འགྲོ་བའི་དོན་དུ་སྤྲུལ་པའི་སྐུ། མཁའ་སྤྱོད་གནས་ནས་བྱོན་པར་བསམ། དམིགས་
པ་ཧཱུྃ་ལ་དྲིལ་བ་གནད། ཅེས་པ་ལྟར་ཤེས་པར་བྱའོ། །མཐར་ཕྱི་ནང་སྣོད་བཅུད་
ཐམས་ཅད་འོད་དུ་ཞུ་ནས་ཕྱག་རྒྱ་མ་ལ་ཐིམ་པར་བསམ་ལ་རླུང་ཁུག་གཅིག །ཕྱག་
479



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྒྱ་མ་འོད་ཁ་དོག་སྣ་ལྔར་གྱུར་ཏེ་རང་གི་གསང་བ་སྦུ་གུའི་ལམ་ནས་རྩ་འཁོར་ལྔ་
ལ་ཐིམ་པར་བསམ་ལ་རླུང་ཁུག་གཅིག །རང་ལུས་རྩ་འཁོར་དང་བཅས་པ་ཟེར་
རྟ་རྔ་ཙམ་དུ་གྱུར་ཏེ་རང་སེམས་ཀྱི་ངོ་བོ་ཨ་དཀར་པོ་ལ་ཐིམ་པར་བསམ་ལ་རླུང་
ཁུག་གཅིག །ཨ་དཀར་པོ་འོད་ཀྱི་གང་བུ་སྲན་མ་ཙམ་དུ་གྱུར་ཏེ་སྤྱི་བོའི་ཀུན་
བཟང་ཡབ་ཡུམ་ལ་ཐིམ་པར་བསམ་ལ་རླུང་ཁུག་གཅིག །ཀུན་བཟང་ཡབ་ཡུམ་
མཁའ་ལ་འཇའ་ཡལ་བ་ལྟར་མི་དམིགས་པར་བཞག་ལ་རླུང་ཁུག་གཅིག་སྟེ་རླུང་
ཁུག་ལྔ་ཕྱིར་འཛིན་བྱ་ལ་བསྔོ་སྨོན་གྱི་རྒྱས་གདབ་བོ། །གཞན་ཡང་རླུང་འཛིན་མི་
དབང་བའི་མི་ལྔ་ཡོད་དེ། གང་ཞེ་ན་ལུས་ལ་རྨ་ཆེན་པོ་ཡོད་པས་རླུང་འཛིན་ན་
རྨ་སོས་དཀའ་བས་མི་འཛིན། བུད་མེད་སྦྲུམ་མའི་སྲིད་སྦོས་ནས་སྐྱེ་དཀའ་བས་
མི་འཛིན། མི་རྒན་ཤོས་རླུང་གནད་ལ་མི་ཆུན་པས་མི་འཛིན། མ་ནིང་ལ་རླུང་གི་
སྟོབས་མི་སྐྱེ་བས་མི་འཛིན། ནད་སྣ་ཡོད་པས་རླུང་མི་གནོན་པས་མི་འཛིན་པ་སྟེ་
མི་ལྔའོ། །ཡང་རླུང་འཛིན་མི་ཉན་པའི་དུས་དྲུག་ཡོད་དེ། གང་ཞེ་ན་རླུང་ལ་
གོམས་འདྲིས་མ་གྱུར་གྱི་བར་དུ་ལས་དྲག་པོ་ངལ་མ་སོས་ཀྱི་བར་དུ་མི་འཛིན།
ནད་ཟུག་གཟེར་དྲག་པོས་ཐེབ་དུས་མི་འཛིན། གཉིད་སད་མ་ཐག་ཏུ་མི་འཛིན།
འདྲེན་འགྲེམ་གྱི་སྐབས་མ་གཏོགས་པར་ཆགས་པ་སྤྱོད་རྗེས་སུ་མི་འཛིན། མྱ་ངན་
དྲག་པོ་དང་བྱེད་བསྔངས་ཆེན་པོའི་སྐབས་སུ་མི་འཛིན། འགྲངས་ཆེ་ཞིང་རྡུལ་
དང་དུ་བ་འཚུབས་དུས་མི་འཛིན་པ་དང་དྲུག་གོ །ཞེས་རང་ལུང་ཟབ་མོ་མཁའ་
འགྲོ་གསང་མཛོད་སོགས་ཀྱི་དགོངས་པ་ཡིན་ནོ།།
བཞི་པ་ཕན་ཡོན་ལ་གནས་སྐབས་བདེ་བ་རང་བྱན་ཚུད་པས་འབྱུང་བ་ཆ་བསྙམ།
འབྱུང་བ་ཆེ་བསྙོམས་པས་ནད་མི་འབྱུང་སྟེ་རྒས་སྲ། དེ་ལས་ཚེ་རིང་ཞིང་བྱང་ཆུབ་
སྒྲུབ་པའི་མཐུན་རྐྱེན་ཕུན་སུམ་ཚོགས་པ་ལ་སོགས། མདོར་ན་ཐུན་མོང་དང་
480



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
མཆོག་གི་ཡོན་ཏན་གཉིས་ཀ་གཏུམ་མོའི་སྐབས་སུ་བསྟན་ཟིན་པ་ལྟར་དང་། ཁྱད་
པར་འདིས་ནི་རང་གི་དྭངས་མ་འབྱོངས་པས་ལུས་ལ་བདེ་བ་སྐྱེ། བདེ་བ་སྐྱེ་བས་
སེམས་ལ་རྟོགས་པ་འཆར་ཏེ་ལུས་སེམས་བདེ་སྟོང་གི་ཉམས་མངོན་དུ་འགྱུར།
དེ་མངོན་དུ་གྱུར་པས་གནས་ལུགས་དོན་གྱི་རྟོགས་པ་ཤར་ནས་སངས་རྒྱས་ཏེ།
དེ་ཡང་རབ་ཚེ་འདི་ཉིད་དུ་ཡབ་ཡུམ་གཉིས་མེད་ཀུན་བཟང་གི་དགོངས་པར་ཐིམ།
འབྲིང་བོན་ཉིད་བར་དོའི་སྣང་བ་ཤར་བར་རང་ངོ་ཤེས་ནས་རིགས་ལྔའི་ཀློང་དུ་
སངས་རྒྱ། ཐ་མའང་རང་བཞིན་སྤྲུལ་པའི་ཞིང་དུ་མེ་ཏོག་པདྨའི་ཁ་ལ་རྫུས་ཏེ་སྐྱེས་
ནས་ཐེག་པ་འདི་དང་འཕྲད་དེ་རིག་འཛིན་རྣམ་བཞིའི་གོ་འཕང་འཐོབ་པའོ། །
དེ་ལྟར་ཡང་རྫོགས་ཆེན་གསེར་གྱི་ཡང་ཞུན་ལས། དེ་ལྟར་ཉམས་ལེན་སྐྱེས་
བུ་གང་། ཚེ་རིང་བསོད་ནམས་ཆེ་བ་དང་། འབྱུང་བ་སྙོམ་ཞིང་ནད་གདོན་ཞི།
ཀུན་གྱི་གཙུག་ཏུ་ཁུར་བ་དང་། ལྷ་འདྲེ་མི་གསུམ་དབང་དུ་འདུས། ཞེས་སོགས་
ཀྱིས་གནས་སྐབས་ཀྱི་ཡོན་ཏན་བསྟན་པ་དང་། གནས་ལུགས་ལྟ་བ་མངོན་གྱུར་
ནས། ཅི་གསུངས་བོན་དུ་གསུངས་པ་དང་། ཅི་མཛད་གཞན་དོན་ཁོ་ནར་འགྱུར།
ལུས་ཡང་མཁའ་ལ་འཕུར་བ་དང་། ས་ལ་འཛུལ་ཞིང་ཆུ་ལ་ལྡིང་། རྡོ་ལ་རི་མོ་བྱ་
བ་དང་། གཞན་སེམས་ཤེས་ཤིང་བེམ་རིག་མཐོང་། དག་པའི་ཞིང་ཁམས་ཉུལ་
བྱེད་ཅིང་། ཞེས་སོགས་ཀྱིས་མཐར་ཐུག་གི་ཡོན་ཏན་བསྟན་པ་དང་། མཐར་ནི་
གདོས་བཅས་མི་སྣང་ཞིང་། གཞོན་ནུ་བུམ་སྐུའི་རང་བཞིན་དུ། མི་འགྱུར་བོན་
ཉིད་ངང་དུ་མཉམ། ཡེ་ཤེས་དབྱིངས་སུ་སངས་རྒྱས་སོ། །ཞེས་སོགས་ཀྱིས་མཐར་
ཐུག་གི་ཡོན་ཏན་བསྟན་པ་དང་། མཐར་ནི་ཉི་ཟླ་ཅི་བཞིན་དུ། འཕོ་བ་ཆེན་པོའི་
སྐུར་བཞེས་ནས། གཞན་དོན་ཁོ་ན་འགྲུབ་པའོ། །ཞེས་སོགས་ཀྱིས་ཐུགས་རྗེའི་
རྒྱུན་མི་འགག་བའི་ཡོན་ཏན་བསྟན་པའོ། །རྫོགས་ཆེན་ཡང་རྩེ་ལས། དོན་གྱི་ཐིག་
481



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལེ་འདྲེན་པས་ན། འཁོར་བའི་རྒྱུ་ལོག་དོན་དམ་རྙེད། ཅེས་དང་། སྤང་ལམ་པས་
དྲང་སྲོང་གཙང་མ་གཅིག་གི་ཁྲིམས་དང་མཉམ། ཞེས་གསུངས་ཏེ། སྐྱོན་གྱིས་
མ་གོས་པ་དྲང་སྲོང་གི་ཁྲིམས་དང་མཉམ་པར་བསྟན་པ་ལས། ལམ་མྱུར་བུལ་གྱི་
སྒོ་ནས་ཤིང་རྟ་དང་ཉི་ཟླའི་འགྲོས་ལྟ་བུའི་ཁྱད་པར་ ཆེ་བར་རིགས་པར་བྱའོ། །དེ་
ལྟར་ཡང་དེ་ཉིད་ལས། ཐབས་ཤེས་སྦྱར་བ་ཡབ་ཡུམ་སྙོམས་འཇུག་གིས། ལུས་
ལ་བདེ་དྲོད་ངག་ལ་ནུས་པ་འབྱུང་། རིག་སྟོང་སངས་རྒྱས་དགོངས་པ་རང་ལ་རྙེད།
ཞེས་དང་། ཐབས་ལམ་འདི་ལ་སྤྱད་པའི་གང་ཟག་རྣམས། དྲི་མེད་ལམ་ལ་འཁོར་
བ་མེད་པ་ལྟར། ཕུང་པོ་འདི་བཅས་མཁའ་སྤྱོད་གནས་སུ་གཤེགས། དེ་ཕྱིར་
གསང་སྔགས་ལམ་མཆོག་ཁྱད་པར་ཅན། ཐིག་ལེ་མ་ཉམས་དྲང་སྲོང་སོ་ཐར་
འགྲུབ། ཕྱག་རྒྱ་ལྷ་སྐུ་རོལ་པས་གསང་སྔགས་འགྲུབ། ཡེ་ཤེས་ངོས་བཟུང་བདེ་
བའི་དྲོད་ཚད་རྙེད། བྱང་སེམས་ཀློང་གྱུར་རྫོགས་ཆེན་འབྲས་བུ་འགྲུབ། རིག་
མ་ལམ་གྲོགས་ཐུན་མོང་མ་ཡིན་གསུངས། ཞེས་སོ། །
གསུམ་པ་རྗེས་གཡང་ས་བསྟན་པ་ནི། གསང་སྒྲུབ་ལས། མན་ངག་གདེང་དང་
མི་ལྡན་པར།། ཤེས་རབ་མ་ཉིད་བསྟེན་པ་ནི། ཉོན་མོངས་ཆུ་འབྲུག་འཁོར་བའི་
རྒྱུ། འདམ་རྫབ་དུག་སྡོང་འཕེལ་བའི་ལས།། འཁོར་བའི་གཡང་ལ་དེས་བསྐྱུར་
རོ། །ཞེས་དང་རྫོགས་ཆེན་ལས། ལམ་འདི་ཀུན་གྱི་ཐུན་མོང་མིན། ཤེས་རབ་ཅན་
ཉིད་མ་གཏོགས་པར། ཕལ་དང་ཕལ་གྱིས་སྤྱད་པ་ན། སྤུ་གྲིའི་སྦྲང་རྩི་ལེན་དང་
མཚུངས། དེ་ཕྱིར་འདི་ལ་གཡང་ས་ཆེ། ཞེས་དང་། ཚུལ་ཁྲིམས་མིག་འབྲས་
བཞིན་དུ་བསྲུང་། དམ་ཚིག་སྡོམ་པ་སྙིང་ལྟར་བཙའ། གསང་སྔགས་ཟབ་དོན་
མངོན་དུ་རྟོགས། དུག་ལྔ་གནས་སུ་རང་དག་པ། དེ་ཉིད་མ་གཏོགས་གཞན་གྱིས་
མིན། ཞེས་ཚུལ་ཁྲིམས་མིག་གི་འབྲས་བུ་བཞིན་དུ་བསྲུང་། གསང་སྔགས་ཀྱི་དམ་
482



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཚིག་དང་བྱང་སེམས་ཀྱི་སྡོམ་པ་སྙིང་ལྟར་གཅེས་པར་བཟུང་ཞིང་བསྐྱེད་རྫོགས་
ལ་བྱན་ཚུད་པ་དང་། ལྟ་བ་ཁྱད་པར་ཅན་རྒྱུད་ལ་ཤར་བས་དུག་ལྔ་གནས་སུ་དག་
པའི་གདེང་རྙེད་པ། བརྩོན་འགྲུས་དང་སྙིང་རུས་གཞན་ལས་འཕགས་པ། ཕྱི་
མ་ཁོ་ན་དོན་དུ་གཉེར་བའི་རྣལ་འབྱོར་པ་ཡང་རབ་གཅིག་གིས་སྤྱོད་ཡུལ་ཡིན་གྱིས།
དེ་ལྟར་མ་ཡིན་པར་ཚེ་འདིའི་དོན་དུ་གཉེར་བའི་ཆོས་གཟུགས། འདི་སྣང་སྒྱུ་མས་
བསླུས་པའི་བྱིས་པ། སྙན་གྲགས་བློ་ལ་བཏགས་པའི་རྫུན་ཅན། དུག་ལྔ་རང་ཁར་
སྤྱད་པའི་ཟོག་པོ། །རྒྱུ་འབྲས་ཁྱད་བསད་བྱེད་པའི་སྐལ་ངན། སྡོམ་ཤོར་བྱི་ཕོ་རིགས་
རྣམས་ཀྱིས་ལམ་འདི་གལ་ཏེ། ལག་ཏུ་ཐོབ་ཀྱང་ངོ་མི་ཤེས། མིག་གིས་མཇལ་ཡང་
དོན་མི་མཐོང་། རྣ་བས་ཐོས་ཀྱང་གནད་མི་གོ །ཉམས་སུ་བླངས་ཀྱང་འབྲས་མི་
འབྱུང་། དཔེར་ན་དུག་ཟོས་ནས་མདངས་བསྐྱེད་ཀྱང་རྨ་བྱ་མིན་པས་ཟ་མི་ནུས།
དུག་སྦྲུལ་གཙུག་གི་ནོར་བུ་ལོན་ན་དགོས་འདོད་འབྱུང་ཡང་བྱ་རྒྱལ་ཀ་རུ་མིན་པས་
ལོན་མི་འགྱུར། མཚན་ལྡན་གྱི་མཁའ་གསང་ལ་བརྟེན་ནས་སངས་རྒྱས་ཀྱི་ཞིང་
དུ་ཉེ་རྒྱུག་ཆོག་ཀྱང་། རྣལ་འབྱོར་ཡང་རབ་མིན་པས་སྤྱད་མི་ནུས། དེ་ཡང་དུག་
གཞན་གྱིས་ཟོས་ན་སྲོག་ཆད་ཅིང་། དུག་སྦྲུལ་ལ་རྒོལ་ན་ཟ་བ་བཞིན། ཆགས་སྲེད་
ཅན་གྱིས་བུད་མེད་ལ་སྤྱད་ན་མྱ་ངན་གྱི་མཚོ་ལ་བརྐྱལ། ཐར་པའི་སྲོག་རྩ་ཆད།
ངན་སོང་གཡང་ལ་ལྷུང་། སྡུག་བསྔལ་གནས་སུ་སྦྱང་། དེ་བས་ན་སྙིགས་མ་ལྔ་བདོའི་
མི་རྣམས་དུག་ལྔ་ཆ་རགས། སྤྱོད་ངན་མེ་འབར། ཁྱད་པར་བླ་སེར་རྣམས་ཀྱི་དམ་
ཚིག་རལ། སྡོམ་པ་ཉམས། ཉིན་མཚན་མེད་པར་སྲེད་ལེན་ལས་ལ་འབད། བྱི་
ཕྲུག་གཏེར་དུ་སྦས། དཀོར་ཟས་ཀྱིས་བུད་མེད་གསོ། དགེ་བ་སྡིག་ཏུ་འགྱུར། སྨན་
དུག་ཏུ་འགྱུར། གསང་སྔགས་ཉོན་མོངས་སུ་འགྱུར་བའི་དུས་འདིར། བོད་ཁམས་
བསོད་ནམས་ཆུང་བས་གསང་བ་སྔགས་ཀྱི་བསྟན་པ་རིན་པོ་ཆེ་རྟགས་ཙམ་འཛིན་
483



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་སྐབས་ཏེ། ལམ་འདི་འདྲ་བསྟན་ཀྱང་མངོན་དུ་གྱུར་པར་དཀའ་བས་ན།
སྐྱེ་བ་དང་སྐྱེ་བ་གཞན་དུ་སྨོན་ལམ་བཏབ་པའི་ཞིང་ས་ཙམ་ལས། ལམ་འདིའི་སྲོལ་
མི་ཉམས་པའི་ཆེད་དུ་རིག་འཛིན་རྣམས་ཀྱི་སྤྲུལ་པ་རེ་རེ་གཉིས་གཉིས་ཙམ་འབྱོན་
ན་མ་གཏོགས། གང་རུང་རུང་གི་ཉམས་སུ་ལེན་བྱར་བསྟན་པ་མ་ཡིན་པས། དེས་
ན་སྐྱབས་མགོན་རྒྱལ་བ་གཉིས་པ་རྗེ་བཙུན་སྨན་རི་བ་མཉམ་མེད་བླ་མའི་བསྟན་
པ་རིན་པོ་ཆེ་དྲི་མེད་སྲོལ་བཟང་དམ་པའི་སྒོ་རུ་འཇུག་ཅིང་། ཚད་མེད་སྙིང་རྗེའི་
སེམས་ཀྱི་གཞི་བཟུང་། ཡང་དག་ཁྲི་གཙུག་རྒྱལ་བའི་ཚུལ་བསྲུང་། བླ་མེད་ཕ་རོལ་
ཕྱིན་བཅུའི་ལམ་བགྲོད། གསང་སྔགས་བསྙེན་སྒྲུབ་ཟབ་མོའི་མཐུ་བསྐྱེད། ཡེ་གྲོལ་
རྫོགས་པ་ཆེན་པོར་ཐག་བཅད། སངས་རྒྱས་རང་མིན་གཞན་ནས་མི་ཚོལ་བ་འདི།
ལམ་ཁྱད་དུ་འཕགས། ཐབས་བླ་ན་མེད། སངས་རྒྱས་ལག་མཐིལ་དུ་བཞུགས།
དེ་ཕྱིར་ལམ་ཉམས་སུ་ལེན་པའི་སྐལ་བ་དང་ལྡན་པ་རྣམས་ཀྱི་དེ་ལྟར་འབད་འཚལ་
བ་བདག་གིས་རྗེས་འཇུག་རྣམས་ལ་གདམས་སོ།།
ཨ་ཧོ་སངས་རྒྱས་ལག་འཆང་འབྲས་བུའི་བོན།།
ཐབས་ལམ་མན་ངག་ཡང་ཟབ་གསེར་ཞུན་ལྟར།།
སྙིང་པོའི་བསྟན་པ་རྟགས་ཙམ་འཛིན་པའི་དུས།།
ད་དུང་འདི་འདྲའི་སྒོ་འཕར་འབྱེད་འདི་མཚར།།
སྐལ་ལྡན་ཡང་རབ་རྨ་བྱའི་ངང་ཚུལ་ཅན།།
འཁོར་བའི་སྲེད་ལེན་དུག་མཚོ་ལ་བསྟེན་ཏེ།།
བླ་མེད་ལྟ་བའི་སྒྲོ་མདངས་ལེགས་རྒྱས་པ།།
484



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ས་གསུམ་བུམ་པའི་ཁ་རྒྱུན་ལོས་སོ་མཛེས།།
ཉོན་མོངས་འཆོལ་ཉོག་སྤྱད་པའི་སྔགས་ནག་དང་།།
དམ་ཚིག་སྡོམ་ལ་མི་གནས་བྱི་ཕོས་མིན།།
སྔོན་ནས་ལས་བཟང་བསགས་པའི་སྐལ་བ་ཅན།།
ལམ་འདིས་གདུལ་བྱ་རུང་ཚེའི་འདི་འཆང་འོས།།
འཇིག་རྟེན་སྒྱུ་མའི་བྱིས་གྲོགས་ལེགས་དོར་ནས།།
མི་མེད་ལུང་སྟོང་དབེན་པའི་གནས་བཟུང་ཞིང་།།
ལེགས་མཛེས་གཞོན་ནུའི་ཞལ་རས་མཇལ་བཞིན་དུ།།
གདམས་པ་འདི་འདྲ་ཉམས་ལེན་ཅིས་མི་བྱེད།།
འདི་མཐོང་འདི་མྱོང་ཙམ་གྱིས་སྲིད་པའི་གྲོང་།།
རབ་བརྒལ་རབ་འབྱམས་ཞིང་ཡང་དཀའ་མིན་ན།།
མཁའ་སྤྱོད་མཁའ་འགྲོའི་ཞལ་བལྟ་འདོད་པ་རྣམས།།
མྱུར་ལམ་མྱུར་དུ་མི་སྒྲུབ་སུ་ཡོད་དམ།
བདག་ཀྱང་དིང་ནས་ཚེ་རབས་ཐམས་ཅད་དུ།།
དུ་མ་རོ་གཅིག་ཉམས་རྟོགས་མངོན་འཆར་ཞིང་།།
ཞིང་དག་གནས་སུ་པད་ཅན་ཡུམ་དང་རོལ།།
རོལ་པ་སུམ་ལྡན་ལམ་མཆོག་མཐར་ཕྱིན་ཤོག།
485



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འདིར་བྱུང་དགེ་བས་མཁའ་མཉམ་འགྲོ་བ་རྣམས།།
འདི་ལྟར་ཡང་དག་ལམ་ལ་མྱུར་བགྲོད་དེ།།
འདི་ཡིས་དཔག་མེད་འགྲོ་བ་ལེགས་དྲངས་ཤིང་།།
འདི་ཉིད་སྲིད་མཐའི་བར་དུ་གནས་གྱུར་ཅིག།
སྲིད་པ་རྒྱལ་མོས་བཀའ་འདི་བསྲུང་མཛོད་ལ།།
དམ་ཉམས་བྱུང་ན་བཀའ་ཡིས་ཆད་པ་ཆོད།།
དམ་ལྡན་གཤེན་གྱི་དགེ་བསམ་མཐར་ཕྱིན་ཞིང་།།
བསྟན་པ་ཡུན་གནས་བསྟན་འཛིན་སྒྲུབ་སྡེ་སྤེལ།
ས་མ་ཡ། རྒྱ་རྒྱ་རྒྱུ། ཅེས་པ་འདིའང་དམ་པའི་རྣམ་ཐར་འཛིན་པའི་སྐྱེས་བུ་དབལ་ཁྱུང་སྤྲུལ་སྐུ་གཡུང་
དྲུང་མཚན་ཅན་གྱིས་བསྐུལ་ངོར་ཚེ་གཅིག་འདུལ་ཁྲིམས་མིག་འབྲས་བཞིན་དུ་བསྲུང་བའི་གཤེན་གྱི་དྲང་སྲོང་བཀྲ་
ཤིས་རྒྱལ་མཚན་གྱིས་ལེགས་པར་བྲིས་པ་འཁོར་བའི་འདོད་ཆགས་རྒྱ་མཚོ་སྐེམ་པའི་རྒྱུར་འགྱུར་བ་གྱུར་ཅིག །སྐལ་
ལྡན་མིན་པར་བསྟན་མི་རུང་བས་གཏོང་བཞིག་གི་ཚད་ཟིན་པར་གྱིས་ཤིག །དགེའོ། ཛ་ཡ།
486



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རྫོགས་པ་ཆེན་པོ་སྐུ་གསུམ་རང་ཤར་ལས།
སྐུ་གསུམ་བཅུད་ལེན་ཐར་པའི་
རྒྱགས་ཕྱེ་བཞུགས་སོ།།
༄༅། ཡེ་གདོད་ངོ་བོ་གཡོ་མེད་བོན་སྐུའི་ངང་།།
ལྷུན་གྲུབ་འོད་ལྔ་གསལ་མཁྱེན་ལོངས་སྤྱོད་རྫོགས།།
སྣ་ཚོགས་སྒྱུ་འཕྲུལ་མ་འགགས་ཅིར་ཡང་སྤྲུལ།།
སྐུ་གསུམ་ཡེ་རྫོགས་ཀ་དག་ཀློང་དུ་འདུད།།
མན་ངག་གནད་ཀྱི་གདམས་པའི་བཅུད་ཕྱུང་ནས།།
སྐལ་ལྡན་བློ་རབ་བྱང་ཆུབ་སྒྲུབ་པའི་ཕྱིར།
བཅུད་ལེན་ཐར་པའི་རྒྱགས་ཕྱེ་འདི་ན་སྤེལ།།
མཁའ་འགྲོ་རྒྱ་མཚོས་བཀའ་
འ་ཡིས་གནང་བར་མཛོད།།
དེའང་རྫོགས་པ་ཆེན་པོ་སྐུ་གསུམ་རང་ཤར་གྱི་ཁྲིད་ལས་ཐར་ལམ་དོན་དུ་གཉེར་
བའི་རྣལ་འབྱོར་པས་སྡིག་པའི་ཁ་ཟས་སྤང་ནས་ལམ་ཟབ་མོ་འདི་ཉིད་ཉམས་སུ་
ལེན་པ་ལ་རྒྱགས་ཕྱེ་སྐུ་གསུམ་བཅུད་ལེན་བསྟན་ཏེ། དེ་ལའང་སྔོན་འགྲོ། དངོས་
གཞི་རྗེས་དང་གསུམ་མོ།།
དང་པོ་སྔོན་འགྲོ་ལ། བླ་མ་ལ་དབང་ཞུ་བཅུད་ལེན་གྱི་རྫས་དང་བཅའ་ཀ་
རྣམས་བསགས། ཚོགས་ཀྱི་འཁོར་ལོ་རྒྱས་པ་བསྐོར། མཚམས་དམ་དུ་བཅད།
དེ་ནས་སྒྲིབ་སྦྱང་ལ། རང་གི་མདུན་གྱི་ནམ་མཁའ་རིན་པོ་ཆེའི་ཁྲི། དེའི་སྟེང་དུ་
487



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པར་
པདྨ་ཉི་ཟླ་བརྩེགས་པའི་གདན་ལ་རིག་འཛིན་དྲན་པ་ནམ་མཁའ་རྩ་བའི་བླ་མ་དང་
དབྱེར་མེད་པ། སྐུ་མདོག་མཐིང་ཁ་ཞལ་གཅིག་ཕྱག་གཉིས་གྲུབ་ཐོབ་ཀྱི་ཆས་ཅན།
ཞབས་ཕྱེད་སྐྱིལ་དུ་བཞུགས་པ། དེའི་སྤྱི་བོར་ཨ་དཀར་པོ། མགྲིན་པར་ཨཱི་དམར་
པོ། ཐུགས་ཀར་ཧཱུྃ་མཐིང་ཀས་མཚོན་པ། དེ་ལས་འོད་ཟེར་འཕྲོས་པས། དབྱིངས་
ཀྱི་བླ་མ་བདེ་གཤེགས་རྣམས་བྱོན་ནས་དྲན་པ་ནམ་མཁའ་དང་དབྱེར་མེད་དུ་གྱུར་
ར་བསམ་ལ། ཨ་ཨཾ་ཧཱུཾ། ཁོད་སྤུངས་དྲན་པ་མུ་ལ་ཉེ་ལོ་ཡོ་ཧཱུཾ་ཧ་ར་རཾ། ཅེས་
འབུམ་ཕྲག་གཅིག་བཟླས་ལ། ཐུན་མཚམས་སུ། བླ་མའི་གནས་གསུམ་གྱི་ཡིག་
འབྲུ་གསུམ་ལས་འོད་ཟེར་དཀར་དམར་མཐིང་གསུམ་བྱུང་བ། རང་གི་སྤྱི་མགྲིན་
སྙིང་ཀར་ཐིམ་པས་འོད་ལས་མེ་བྱུང་། མེས་སྒོ་གསུམ་གྱི་ལས་སྒྲིབ་ཐམས་ཅད་
བཞུས་ཏེ་འོག་སྒོ་ནས་དུད་སོལ་གྱི་ཁུ་བ་ལྟ་བུ་ཕྱིར་ཐོན་པར་བསམ་ལ། ཨ་ཨོཾ་ཧཱུྃ།
ཁོད་སྤུངས་དྲན་པ་མུ་ལ་ཉེ་ལོ་ཡོ་ཧཱུཾ་ཧ་ར་རཾ། ཅེས་གང་མང་བཟླས་ལ། དེའི་རྗེས་སུ་བླ་མ་
འོད་དུ་ཞུ་ནས་རང་ལ་ཐིམ་རང་འོད་གསལ་སྟོང་པའི་ངང་དུ་ཡལ་བར་བསམ་ལ།
གནས་ལུགས་ཀྱི་སྟེང་དུ་བཟོ་མ་འཆོས་པར་ལྷུག་གེར་བཞག་ལ། དེའི་ངང་དུ་རྣམ་
རྟོག་གང་ཤར་ཐམས་ཅད་ཆུ་རླབ་ཆུར་ཐིམ་གྱི་ཚུལ་དུ་རང་ཞི་རང་ཡལ་དུ་བསྒོམ་
པས་སྒྲིབ་པ་ཐམས་ཅད་དུས་གཅིག་ལ་འདག་པའོ། །དེ་ནི་དོན་དམ་པའི་སྒྲིབ་པ་
སྦྱོང་ཚུལ་ལོ། །དེ་ལྟར་བསྐྱེད་བཟླས་རྫོགས་གསུམ་ལ་འབད་པས་སྒྲིབ་པ་འབྱོངས་
རྟགས་ནི། གསང་བའི་མན་ངག་ལས། སྒྲིབ་པ་དག་རྟགས་ཁྲུས་བྱས་དང་། ལུས་
ལ་རྣག་ཁྲག་ཟག་པ་དང་། གོས་དང་རྒྱན་གསར་གོན་པའོ། །ཞེས་གསུངས། དེ་
ནི་སྡིག་སྒྲིབ་སྦྱང་ཚུལ་ཏེ་སྔོན་དུ་འགྲོ་བ་གལ་ཆེའོ། །
གཉིས་པ་དངོས་གཞི་ལ་གཉིས། སྤྱི་ཆིང་གཉིས། བྱེ་བྲག་དངོས་གཞིའི་དབྱེ་
བའོ། །དང་པོ་སྤྱི་ཆིང་གཉིས་ནི་སྐུ་གསུམ་གྱི་བཅུད་ལེན་རབ་འབྲིང་ཐ་དགུ་གང་
488



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ལའང་ལུས་གནད་རླུང་གནད་གཅིག་ཁོ་ནས་ཆོག་པས་ན། དེ་ལས་དང་པོ་ལུས་
གནད་ཆ་ལུགས་ལྔ་ལྡན་ནི། དེ་ཡང་གནས་དབེན་པར་སྟན་འབོལ་ཞིང་དྲོ་བར་
བྱས་ལ། ཞབས་གཡས་ཀྱིས་གཡོན་མནན་ལ། མཉམ་པའི་སྐྱིལ་དཀྲུང་བཅའ་སྟེ།
ཞབས་འགྲོ་འོང་མེད་པ་བོན་གྱི་ཕྱག་རྒྱ་ཞེས་བྱ། ཕྱག་གཡས་ཀྱིས་གཡོན་མནན་
ལ། མཐེ་བོང་གཉིས་བར་ན་མ་རིག་ཙམ་གྱི་མཉམ་བཞག་གི་ཕྱག་རྒྱ་བཅའ་སྟེ།
ཕྱག་འདུ་བྱེད་མཚན་མ་ལ་བརྐྱང་བསྐུམ་མེད་པ་བོན་གྱི་ཕྱག་རྒྱ་ཞེས་བྱ། ལུས་དྲང་
པོར་བསྲང་ལ་ཚིགས་པ་མུ་ཏིག་རྩ་ལ་བརྒྱུས་པ་ལྟར་བཞག་སྟེ། སྐུ་བསྐྱོད་པ་མེད་
པ་བོན་གྱི་ཕྱག་རྒྱ་ཞེས་བྱ། ལྗགས་བར་སྣང་ལ་བཞག་ལ་དབུགས་ཆ་བསྙམ་སྟེ།
གསུང་གླེང་བརྗོད་མེད་པ་བོན་གྱི་ཕྱག་རྒྱ་ཞེས་བྱ། སྤྱན་སྣ་རྩེར་ཕབ་ལ་གྱེན་ལྟ་
ཐུར་ལྟ་ལྟ་སྟངས་རྔམ་པོ་མ་ཡིན་པར་བཞག་སྟེ། སྤྱན་འབྱེད་འཛུམ་མེད་པ་བོན་
གྱི་ཕྱག་རྒྱ་ཞེས་བྱའོ། །གཉིས་པ་རླུང་གནད་ནི་རླུང་རོ་དགུ་ཕྲུག་འབུད་དེ གཡོན་
ནས་གཡས་སུ་ལན་གསུམ། གཡས་ནས་གཡོན་དུ་ལན་གསུམ། གཡས་གཡོན་
གཉིས་ནས་དབུ་མར་ལན་གསུམ་གྱིས། སྐྱེ་བ་སྔ་ཕྱི་ད་ལྟ་གསུམ། ནད་རླུང་མཁྲིས་
བད་ཀན་གསུམ། དུག་ཞེ་སྡང་འདོད་ཆགས་གཏི་མུག་གསུམ། གདོན་སྟེང་གདོན་
འོག་གདོན་བར་གདོན་གསུམ། འོད་སྔོན་དམར་དམར་སེར་དམར་ནག་གསུམ་
གྱི་རྣམ་པར་ཕྱིར་དབྱུང་སྟེ། གཏུམ་མོའི་སྐབས་དང་མཐུན་ནོ། །
གཉིས་པ་བྱེ་བྲག་དངོས་གཞིའི་དབྱེ་བ་ནི་དགུ་སྟེ། རབ་བོན་སྐུའི་བཅུད་
ལེན། འབྲིང་རྫོགས་སྐུའི་བཅུད་ལེན། ཐ་མ་སྤྲུལ་སྐུའི་བཅུད་ལེན། དེ་རེ་རེ་ལ་
གསུམ་གསུམ་དགུ་ཕྲུག་ཏུ་ཕྱེ་བ་ལས། དང་པོ་བོན་སྐུའི་བཅུད་ལེན་ལ་གཉིས།
བཅུད་ལེན་དངོས། ལྟ་བ་ངོ་སྤྲད་པའོ། །
དང་པོ་ལ་གསུམ། རབ་རླུང་ཁོ་ན་ལ་བསྟེན་པ། འབྲིང་ཆུ་ལ་བསྟེན་པ་ཐ་
489



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མ་ཆུ་ཚ་ལ་བསྟེན་པའོ། །དང་པོ་ལ་ལུས་གནད། རླུང་གནད་གཉིས་གོང་དུ་བསྟན་
པ་ལྟར་ལ། དམིགས་པའི་གནད་ནི། རང་ཉིད་བླ་ཆེནདྲན་པ་ནམ་མཁའ་སྐུ་
མདོག་མཐིང་སྔོན། ཞལ་གཅིག་ཕྱག་གཉིས། སྐུ་སྟོད་དར་དཀར་གྱི་སྟོད་གཡོགས་
དང་། སྐུ་སྨད་སྟག་གི་ཤམས་ཐབས་གསོལ་བ། ཞབས་གཡོན་ལ་ཡེ་ཤེས་ཀྱི་སྤྱན་
ཤར་བ། ཉི་ཟླ་པདྨའི་གདན་ལ་ཞབས་བརྐྱང་བསྐུམ་ཚུལ་དུ་བཞུགས་པ། དེའི་
ཁོག་པའི་ནང་ནས་ཡར་རྩ་གཡས་དཀར་གཡོན་དམར་དབུས་མཐིང་གསུམ། ཡར་
སྣ་དབུ་མ་སྤྱི་གཙུག་དང་། གཡས་གཡོན་གཉིས་སྣ་བུག་གཉིས་དང་། མར་སྣ་ལྟེ་
འོག་སོར་བཞིའི་ཐད་དུ་ཡི་གེ་ཆའི་ཞབས་ལྟར་ཟུག་པ་དེའི་ཐུགས་ཁར་ཤེ་ཐུན་བའི་
གའུ་དངུལ་གྱི་ཡར་ཁེབ་ཅན་གྱི་རྩེ་མོ་ཨ་དཀར་པོ་གཅིག་བསམ། དེ་ལས་འོད་ཟེར་
འཕྲོས་པས་སྟོང་གསུམ་གྱི་བག་སྒྲིབ་ཐམས་ཅད་སྦྱང་། ཚུར་འདུས་ཨ་ལ་ཐིམ།
ཨ་དེ་འོད་དུ་ཞུ་བ་ལས་ཐིག་ལེ་དཀར་པོ་གཅིག་ཏུ་གྱུར། དེ་འོད་དུ་ཞུ་བ་ལས།
ཀུན་ཏུ་བཟང་པོ་སྐུ་མདོག་ཤེལ་དཀར་དྭངས་པའི་མདོག་འདྲ་བ་རྒྱན་མེད་གཅེར་
བུ། ཕྱག་གཉིས་མཉམ་བཞག་གི་སྟེང་ན་བདུད་རྩིའི་བུམ་པ་བསྣམས་པ། ཉི་ཟླ་
པདྨའི་གདན་ལ་ཞབས་སྐྱིལ་ཀྲུང་དུ་བཞུགས་པར་བསམ། དེ་ནས་ངག་ཏུ། ཨ་
ཧིག་བྱས་པས་གའུ་ཁ་བྱེ་སྟེ་རིག་པ་འགྱུ་བྱེད་ཀྱི་སེམས་དེ་སུར་གྱིས་དེར་སོང་བས
དེའི་ཁར་ཀུན་བཟང་གིས་བཅད་དེ་བཞུགས་པ། ཀུན་བཟང་ཕྱག་གི་བུམ་པ་ནས་
བདུད་རྩི་ཆུ་རྒྱུན་བབ་པ་གའུའི་ནང་དུ་ཐིམ་པས་ལྕིམ་རྟིམ་གྱུར་པར་བསམ། དེ་
ནས་རླུང་སྦུབ་ཀྱི་སྒྲས་ཁ་ནས་ནང་དུ་རྔུབ་པའི་ཚེ་སྲིད་ཞི་གཉིས་ཀྱི་ཚེ་བཀྲག་གི་
ངོ་བོ་བདུད་རྩི་དཀར་པོ་ནར་ནར་རྔུབ་པ་ཁ་ནས་ཀུན་བཟང་གི་བུམ་པར་བརྒྱུད་
དེ་གའུའི་ནང་དུ་ཐིམ་པར་བསམ། རླུང་ཧ་སྒྲས་ཕྱིར་འཕེན་པའི་ཚེ་ཁ་སྣ་ཐམས་
ཅད་ནས་གཏོང་ལ་སྡིག་སྒྲིབ་ཀྱི་ངོ་བོ་རླང་པ་སྔོན་དམར་ཕྱུར་ཕྱུར་ཐོན་པར་བསམ།
490



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དེ་ལྟར་རླུང་ཁུག་བདུན་དུས་གསུམ་དུ་སྦྱང་ལ་རྗེས་མི་དམིགས་པར་བཞག་གོ །དེ་
ཡང་ཤེས་པ་འཐིབ་ན་གའུ་ཁ་བསེངས། རྒོད་ན་གའུ་ཁ་ཀུན་བཟང་གིས་མནན་
པར་བསམ། ཕོ་བ་ལྡིང་ན་ཕོ་བ་རིལ་དང་ཚ་དམར་པོའི་ཐང་ཁྱོར་བ་རེ་གཏོང་།
དེའི་དུས་སུ་ནང་ཁྲོལ་ཐམས་ཅད་མེད་པར་བསམ། རྒྱུ་མ་སྨྱུག་མ་ལྟར་སྟོང་པར་
བསྒོམ། ཡོན་ཏན་ནི་གསང་སྒྲུབ་འབྱུང་བཅུད་ལས། ཤེས་པ་གསལ། རིག་པ་རྣོ།
སྟོབས་ཆེ། བང་མགྱོགས། མངོན་ཤེས་འབྱུང་། མཆོག་ཐུན་མོང་གཉིས་ཀ་ཚེ་
འདིར་ཐོབ། ཅེས་སོ། །
གཉིས་པ་འབྲིང་ཆུ་ལ་བསྟེན་པ་ནི། ཆུ་གཙང་མ་སྐོལ་ཡག་བྱས་པ་རིན་པོ་
ཆེའི་སྣོད་དུ་བླུགས་ལ་མདུན་དུ་བཞག །ལུས་གནད་དང་རླུང་གནད་གོང་ལྟར་
རོ། །དམིགས་པའི་གནད་ལ། རང་ཉིད་སྐད་ཅིག་གིས་ལྷ་མོ་གོས་དཀར་མ་ཟས་
ཀྱི་བདག་མོ་དར་གྱི་ན་བཟའ་གསོལ་བ། ཕྱག་ན་ཡིད་བཞིན་གྱི་ནོར་བུ་བསྣམས་
པ། དེ་ལས་བདུད་རྩིའི་རྒྱུན་བབས་པ་ཆུའི་ནང་དུ་ཐིམ་པར་བསམ་ལ། ཧཱུྃ་ཨ་ཡུ་
་ནི་ཏྲི་བཛྲ་གུ་རུ་སརྦ་སི་ཏི་ཧཱུྃ་ཧཱུྃ། ཅེས་བརྒྱ་རྩ་བརྒྱད་བཟླས་ལ་སྔགས། དེ་ནས་
ཆུའི་སྟེང་དུ་ཀུན་ཏུ་བཟང་པོ་སྐུ་མདོག་དམར་པོ་ཞག་གཅིག་ཕྱག་གཉིས། ཕྱག་
མཉམ་བཞག་གི་སྟེང་ན་བདུད་རྩི་བུམ་པ་བསྣམས་པར་བསྒོམ་ལ། སྔ་ལྟར་སྲིད་
ཞི་གཉིས་ཀྱི་ཚེ་བཀྲག་ཐམས་ཅད་ཀུན་བཟང་ཕྱག་གི་བུམ་པར་བརྒྱུད་དེ་ཆུའི་
ནང་དུ་ཐིམ་པར་བསམ་ལ་རླུང་ཁུག་བདུན་བྱ། དེ་ཚང་པ་དང་ཀུན་བཟང་ཆུའི་
ནང་དུ་ཐིམ་པར་བསམ་ལ། ཆུ་བཏུང་ཞིང་བདུད་རྩི་ཚེ་བཅུད་འཐུང་བར་མོས།
དེ་ལྟར་ཉིན་གཅིག་ལན་གསུམ་བྱའོ། །རྗེས་མི་དམིགས་པར་བཞག་གོ །ཡོན་ཏན་
ནི་རྫོགས་ཆེན་གསེར་ཐུར་ལས་དེ་ལ་ཞག་དྲུག་ལ་གནས་ན་མུག་གེའི་བསྐལ་པ་
ལས་ཐར། བཅུ་བཞི་གནས་ན་ཏིང་ངེ་འཛིན་གདེངས་དང་ལྡན། རྒྱུན་དུ་གནས་ན་
9



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གནས་སྐབས་རྒས་པ་སྲ། སྐྲ་དཀར་པོ་ནག་པོར་འགྱུར། སྟོབས་གླང་པོ་ཆེ་དང་
མཉམ། ཚེ་ཉི་ཟླ་དང་མཉམ། སྣང་བ་དབང་དུ་འདུས། ཕྱག་ཞབས་ཀྱི་རྗེས་
བྱོན། རྐང་མགྱོགས་འགྲུབ། རྫུ་འཕྲུལ་ཐོགས་ཆགས་མེད། མངོན་ཤེས་འཆར།
མཐར་ཐུག་རིག་འཛིན་རྣམ་བཞིའི་གོ་འཕང་འཐོབ་པར་འགྱུར་རོ། །ཞེས་སོ། །
གསུམ་པ་ཐ་མ་ཆུ་ཚ་ལ་བསྟེན་པ་ནི། ནས་དཀར་མོ་བཙལ་ལ་རང་ཉིད་ཏིང་
ནམ་ཆུའི་རྒོད་ལྕམ་སྐུ་མདོག་སྔོན་མོ་བརྒྱན་དང་ལྡན་པར་བསམ། ནས་ཀྱི་སྟེང་
དུ་ཡི་གེ་རཾ་བསམ་ལ་དེ་ལས་མེ་བྱུང་ནས་རྟོག་པ་ཐམས་ཅད་སྲེག་པར་བསམ་ལ་
རྔོས་ཤིང་ཞིབ་པར་འཐག །དེ་ནས་གླང་མ་ཡོད་པའི་ས་ནས་མ་ཡིན་པའི་ཆུ་བླང་
ལ། ཐལ་ཆུའི་མདོག་འགྱུར་ཙམ་བཏབ་ལ་ཚང་སྟང་མེ་ལ་སྐོལ་ཡག་བྱེད། མར་
རྙིང་བག་ཙམ་དང་
། ཚ་ཅུང་ཟད་བཏབ་ཀྱང་རུང་གསུངས། དེ་ནས་གནད་གཉིས་
པོ་གོང་ལྟར། དམིགས་པའི་གནད། རང་ཉིད་སྐད་ཅིག་གི་ཏིང་ནམ་ཆུའི་རྒོད་
ལྕམ་སྔོན་མོ་ཞལ་གཅིག་ཕྱག་གཉིས་ཞི་བའི་ཚུལ། ཕྱག་གཉིས་བདུད་རྩིའི་བུམ་
པ་བསྣམས་པ། དེ་ལས་བདུད་རྩིའི་རྒྱུན་བབས་པར་བསམ་ལ། བསྭཱ་ཧཱུཾ་མ་མ་མུ་
ཡེ་ཨ་ཨཾ་ཧཱུཾ། ཏིང་ནམ་བདུད་རྩི་བསྲོ་ཐཱ། ཞེས་བརྒྱ་རྩ་བརྒྱད་བཟླས། དེ་ནས་ཆུའི་
སྟེང་ཀུན་ཏུ་བཟང་པོ་སྐུ་མདོག་དམར་པོ་ཞལ་གཅིག་ཕྱག་གཉིས། ཕྱག་གཉིས་
མཉམ་བཞག་གི་སྟེང་ན་བདུད་རྩིའི་བུམ་པ་བསྣམས་པར་བསྒོམ་ལ། སྔ་ལྟར་རླུང་
ཁུག་བདུན་བྱ། དེ་ཚང་པ་དང་ཀུན་བཟང་ཆུའི་ནང་དུ་ཐིམ་པར་བསམ་ལ་ཆུ་
བཏུང་ངོ༌། །དེ་ཡང་ཆུ་མང་བའང་མ་ཡིན། ཉུང་བའང་མ་ཡིན། ཚད་གཅིག་ཏུ་
བྱ་ལ་བཏུང་བའོ། །དེ་ལྟར་ཤིན་ཏུ་བསྡུས་པ་མྱུར་དུ་འཐུང་ན་བད་ཀན་སེལ།
བག་ཙམ་ལོན་པ་འཐུང་ན་མཁྲིས་པ་སེལ། ངད་ཡལ་ཙམ་འཐུང་པས་རླུང་ནད་
སེལ། ཞག་ལོན་པ་གྲང་མོ་འཐུང་ན་ཚད་པ་སེལ། འདིས་ནད་ཐམས་ཅད་སེལ་
92



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བར་བྱེད་དེ་སྐོལ་ཡག་བྱེད་པ་གལ་ཆེ། མ་ཁོལ་བར་ནད་དུ་འགྲོ། དེས་མནན་པར་
གྲང་བ་ལྡང་ན་བུ་རམ་བཟའ། རླུང་ཤས་ཆེ་ན་རུས་པ་རྙིང་པ་བཏབ། བད་ཀན་
ཤས་ཆེ་ན་ཅ་རྒ་བཏབ། རྐེད་པ་དང་ཚིགས་བཞི་ན་ན་འོ་མ་བླུགས། ཤེས་པ་ལྕི་
ཞིང་གོམ་པ་མི་ཐེག་ན་མར་བཏབ། ཕྱོ་སངས་ཁྱེར་ན་ཕྱེ་ཐུག་བཏུང་། མཁྲིས་པ་
སྐྱེ་ན་ཨ་རུ་ར་བཏང་། འབུ་སྲིན་ལོག་ན་བྱི་ཏང་ཀ་བཅུ་གསུམ་ཙམ་བཏབ་སྟེ་སྐོལ་
ལ་བཏུང་། དེས་མ་སེལ་ན་ཚ་བ་གསུམ་པོ་ཁ་ཚར་གདབ། འདུས་པའི་ནད་ལ་
འབྲས་བུ་གསུམ་གྱི་བཏང་བས་སེལ་ལོ། །གེགས་ཞི་ནས་སྔ་ལྟར་འབད་དོ། །ཡོན་
ཏན་ནི་རྫོགས་ཆེན་ལས། འདི་ཉིད་གྲུབ་པའི་རྟགས་ལ་ཡང་ལུས་ཡང་ནད་གདོན་
གྱིས་མི་ཚུགས། བང་མགྱོགས་ཚེ་ནི་ཉི་ཟླ་མཉམ། སྟོང་གསལ་དགོངས་པ་རྒྱུན་
དུ་འཆར། ཞེས་དང་། འདིའི་འཕྲང་ནི་ཞག་དྲུག་ཚུན་ཆད་ལུས་རིད་ཅིང་གེགས་
འབྱུང་། དེ་ནས་བདུན་དང་བརྒྱད་ལ་སོར་ཐུབ། ཞག་དགུ་ལོན་ནས་བསྣུམ་མཉེ་
བག་ཙམ་བྱ། བཅུ་ཕན་ཆད་ཤ་རྒྱས་གཟི་བརྗིད་བཀྲག་མདངས་འབྱུང་ངོ་། །ཞེས་སོ། །
གཉིས་པ་ལྟ་བ་ངོ་སྤྲད་པ་ནི། རང་རིག་ཡེ་ཤེས་ལ་བོན་སྐུའི་སྐུ་གསུམ་ཚང་
བ་ཡིན་ཏེ། དེ་ཡང་ངོ་བོ་སྟོང་པ་ནི་བོན་སྐུའི་བོན་སྐུ། རང་བཞིན་ན་གསལ་བ་
བོན་སྐུའི་ལོངས་སྐུ། མ་འགགས་པར་ཤར་བ་བོན་སྐུའི་སྤྲུལ་སྐུའོ། །དེའི་ངང་ལ་
མ་བཅོས་པར་བཞག་ལ། ལྟོག་སྣང་བྱུང་ན་ལྟོག་མཁན་གྱི་ངོ་བོ་མཚན་མ་ངོས་
བཟུང་གང་ན་འདུག །གཟུགས་དབྱིབས་ཁ་དོག་ཅི་འདྲ་འདུག །ལུས་ལྕོག་གམ་
སེམས་ལྟོག །ལུས་བེམ་པོ་ལྟོག་པ་ཡིན་ན་ས་རྡོ་ལ་རྟོག་རྒྱུ་འདུག་གམ།
སེམས་
སྟོང་པ་རྟོག་པ་ཡིན་ན། ནམ་མཁའ་ཡང་ལྟོག་གམ། སེམས་དངོས་མེད་ལ་ལྟོག་
སྣང་མ་གྲུབ་ཀྱང་སེམས་བྱུང་བྲིང་ངེ་བ་དེ་ཉིད་ལྡོག་པ་ཡིན་སྙམ་ན། དེ་ལ་གཞིག་
པས་དེ་ཡང་རང་བཞིན་མ་གྲུབ་པས་ལྟོག་མཁན་མི་འདུག །དེ་ལྟར་གཞིག་པས་
493



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གེགས་སེལ་ལོ། །
གཉིས་པ་འབྲིང་རྫོགས་སྐུའི་བཅུད་ལེན་ལའང་གཉིས། བཅུད་ལེན་དང་།
ལྟ་བ་ངོ་སྤྲད་པའོ། །དང་པོ་ལ་གསུམ། རབ་སྨན་མཆོག་ལ་བསྟེན་པ། འབྲིང་རིལ་
བུ་ལ་བསྟེན་པ། ཐ་མ་ཅོང་ཞི་ལ་བསྟེན་པའོ། །དང་པོ་ལ་གནད་གཉིས་གོང་དང་
འདྲ། དམིགས་པའི་གནད་ལ་མདུན་དུ་ཨ་རུ་ར་དང་ཆུ་བཤམས་ལ། རང་ཉིད་
བླ་མ་ཚེ་དབང་རིག་འཛིན་སྐུ་མདོག་དམར་སྨུག་གཟི་མདངས་དང་ལྡན་པ། དཔའ་
བོའི་ཆ་ལུགས་ཞབས་གཉིས་ཕྱེད་སྐྱིལ་དུ་བམ་ཆེན་ཉི་ཟླའི་གདན་ལ་བཞུགས་པ།
གཡས་དགོས་འབྱུང་རིན་ཆེན་དང་། གཡོན་བདུད་རྩིའི་ཐོད་ཞལ་བསྣམས་པ།
དེའི་ཐུགས་ལས་འོད་ཟེར་འཕྲོས་པས་སྲིད་ཞི་གཉིས་ཀྱི་ཚེ་བཀྲག་བཅུད་མདངས་
ཐམས་ཅད་འོད་ཁ་དོག་སྣ་ལྔའི་རྣམ་པར་བསྡུས་ནས་ཨ་རུ་ར་དང་ཆུ་ལ་ཐིམ་པར་
ཨ་ཨ་ཚེའི་གའུ་ཧ་ར་རདྱ་ཨ་
ཨ་ཨ་ས་ལེ་སང་ངེ་ཧཱུྃ་ ཅེས་བརྒྱ་རྩ་བརྒྱད་བཟླས་ལ་ཕྱིན་
གྱིས་རླབས། དེ་ནས་སྨན་མཆོག་དེ་འོད་དུ་ཞུ་བ་ལས་སངས་རྒྱས་སྨན་ལྷའི་སྐུ་རུ་གྱུར་
ཏེ་སྐུ་མདོག་སྔོན་པོ་ཕྱག་གཉིས་མཉམ་བཞག་གི་སྟེང་དུ་སྨན་མཆོག་རྣམ་པར་རྒྱལ་
བ་བསྣམས་པ་རྫོགས་སྐུའི་ཆས་ཅན་ཞབས་སྐྱིལ་ཀྲུང་དུ་བཞུགས་པར་བསམ།
དེ་ནས་སྲིད་ཞི་གཉིས་ཀྱི་ཚེ་བཀྲག་ཐམས་ཅད་བསྡུས་ནས་ཕྱག་གི་སྨན་མཆོག་ལ་
ཐིམ་པར་བསམ་ལ། གོང་ལྟར་རླུང་ཁུག་བདུན་བྱ། དེ་ནས་སྨན་ལྷ་འོད་དུ་ཞུ་ནས་
སྨན་མཆོག་ལ་ཐིམ། སྨན་བདུད་རྩིའི་རང་བཞིན་དུ་འདུག་པར་བསམ་ལ་རོལ་
ཞིང་ཆུ་བཏུང་། དེ་ལྟར་ཉིན་གཅིག་ལ་དུས་གསུམ་བྱའོ། །ཡོན་ཏན་ནི་ཚེ་དབང་
སྙན་བརྒྱུད་ལས། འདི་ལ་ཟླ་གཅིག་སོང་བ་ན། ལྟོག་པའི་ཞེན་པ་དང་བྲལ་ཏེ།
ཡོན་ཏན་ཐམས་ཅད་སྐྱེ་བ་ཡིན། སྟོབས་ཆེ་རྩལ་རྒྱས་རིག་པ་དྭངས། རྒས་སྲ་ཚེ་
སྲིང་དགེ་སྦྱོར་འཕེལ། ཞེས་སོ། །གཞན་ཡང་དེ་ཉིད་ལས། རབ་ནི་ཨ་རུ་དུས་
བསམ་ལ།
494



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གསུམ་ཟ། འབྲིང་གཉིས་ཐ་མ་གཅིག་ཟ་ཞིང་། ཞེས་རྣལ་འབྱོར་པའི་འཚོ་བ་
དཀོན་ན་འབྲིང་དུས་གཉིས་སྨན། གཅིག་ཁ་ཟས་གཞན། ཐ་མས་དུས་གཅིག་
སྨན། གཉིས་ཁ་ཟས་བསྟེན་པ་སྟེ་རི་ཁྲོད་འགྲིམ་པའི་ཆ་རྐྱེན་ནོ།།
གཉིས་པ་འབྲིང་རིལ་བུ་ལ་བསྟེན་པ་ནི། དབང་པོ་ལག་པ། ར་མཉེ་བ་གཉིས་
ཆ་མཉམ་དུ་ཞིབ་ཏུ་བཏུལ་ལ་འོ་མ་བྲེ་གསུམ་ནང་དུ་ཡང་ཡང་བསྡུས་ལ་བུ་རམ་
དང་སྦྲང་རྩི་བཏབ་སྟེ་རིལ་བུ་ལུག་རིལ་ཙམ་དུ་དྲིལ་ལ་ཐོད་པར་བླུགས། དེ་ནས་
གནད་གཉིས་གོང་ལྟར་ལ། རང་ཉིད་འཆི་མེད་དྲན་པ་སྐུ་མདོག་དཀར་པོ་གཡས་
གཡུང་དྲུང་ཐུགས་ཁར་གཏོད་ཅིང་། གཡོན་མཉམ་བཞག་གི་སྟེང་དུ་བུམ་པ་
བདུད་རྩིས་བཀང་བར་བསྣམས་པ། ཡུམ་འོད་ལྡན་མ་སྐུ་ལ་འཁྲིལ་བ། གཉིས་
ཀར་དར་དང་རིན་པོ་ཆེས་བརྒྱན་པར་བསམ་ལ། འོད་ཟེར་འཕྲོས་པས་ཚེ་བཅུད་
ཐམས་ཅད་བསྡུས་ནས་རིལ་བུ་ལ་ཐིམ་པར་བསམ་ལ། བསྭོ་ཨོ་ཁོད་སྤུངས་རཏྣ་
ཚེ་ནི་ཛ་ཧཱུཾ་ཧཱུཾ་ཧཱུཾ་ཨ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཏྲཾ་ཧཱུཾ་ར་ས་ཡ་ན་ཚེ་ཧཱུྃ། ཅེས་བརྒྱ་རྩ་བརྒྱད་བཟླས་
ལ་བྱིན་གྱིས་བརླབ། དེ་ནས་རིལ་བུ་དེ་འོད་དུ་ཞུ་བ་ལས་བདུད་རྩིའི་རང་བཞིན་
མེར་མེར་ཁྱིལ་ཁྱིལ་དུ་འདུག་པར་བསམ། སྲིད་ཞི་གཉིས་ཀྱི་ཚེ་བཀྲག་བཅུད་
མདངས་ཐམས་ཅད་འོད་ཟེར་ཁ་དོག་སྣ་ལྔའི་རྣམ་པར་བསྡུས་ནས་བདུད་རྩི་ལ་
ཐིམ་པར་བསམ་ལ། སྔ་ལྟར་རླུང་ཁུག་བདུན་བྱ། དེ་ནས་ཐ་མས་རིལ་བུ་ཉེར་
གཅིག །འབྲིང་གིས་བཅུ་བཞི། རབ་ཀྱིས་བདུན་རོལ། ཆུ་སྐོལ་བ་སྔ་ལྟར་བཏུང་
ཆོག །དེ་ལྟར་དུས་གསུམ་བྱ་ལ་རྗེས་མི་དམིགས་པར་བཞག །ཡོན་ཏན་ནི་ཐུགས་
ཐིག་ལས། ཞག་བདུན་བསྟེན་པས་བདེ་དྲོད་འཕེལ། གཉིས་ཀྱིས་ངག་ནུས་ཕྱོགས་
མེད་འབར། བདུན་གསུམ་བསྟེན་པས་ཡེ་ཤེས་འཆར། ཟླ་བ་གཅིག་ཏུ་བསྟེན་
པ་ཡིས། ཚེ་རིང་ནད་མེད་རྒས་པ་བྲལ། དེ་ནས་ཡུན་དུ་བསྟེན་པ་ཡིས། སྨན་གྱི་
495



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནུས་པ་འཆང་བའི་ལྷ། རིག་འཛིན་ཚེ་ཉིད་ངེས་པར་འགྲུབ། ཅེས་སོ། །
གསུམ་པ་ཐ་མར་ཅོང་ཞི་ལ་བསྟེན་པ་ནི། ཅོང་ཞི་ལ་ཕོ་ཅོང་མོ་སོང་གཉིས་
ཡོད། ཕོ་ཅོང་ཁ་དོག་སེར་ལ་ལྕི་ཞིང་སྲ་བ། མོ་ཅོང་ཁ་དོག་དཀར་ལ་ཡང་ཞིང་
སྙི་བ་ཡོད། དེ་ཡང་ཕོ་ལ་མོ་རོང་མོ་ལ་ཕོ་ཅོང་བཟང་བར་བཤད། གང་ཡིན་ཀྱང་
ཞིབ་ཏུ་བཏུལ་ལ་ཆང་ཉིང་ཁུ་ཕོར་པ་སུམ་འགྱུར་གྱི་ནང་དུ་རང་ཐིམ་མ་རེད་བར་
དུ་སྐོལ་ཏེ་ཚག་བྱ། ཇི་ཙམ་ཞིབ་པར་འཐག་བཞིན་ནུས་པ་ཆེ། ཐོད་ཕོར་རམ་སྣོད་
དུ་སྩལ་ལ་རྩམ་པ་ཁག་གསུམ་ཙམ་བཏབ་ཅིང་འདྲེས་པར་བསྲེ་ལ་མདུན་དུ་བཤམས།
དེ་ནས་གནད་གཉིས་གོང་དང་འདྲ། དམིགས་གནད་ལ། སྐད་ཅིག་གི་རང་ཉིད་
མཁའ་འགྲོ་འོད་ལྡན་འབར་མ་སྐུ་མདོག་དཀར་མོ་རུས་པའི་རྒྱན་དྲུག་གིས་བརྒྱན་
པ། ཕྱག་གཡས་གྲི་གུག །གཡོན་བདུད་རྩིའི་ཐོད་ཞལ་འཛིན་པ། སྲོག་བྲལ་རོ་
ཡི་གདན་ལ་ཞབས་གར་གྱིས་བཞེངས་པ། དེའི་ཐུགས་ལས་འོད་ཟེར་འཕྲོས་པས་
སྣང་སྲིད་ཚེ་བཅུད་དྭངས་མ་ཐིག་ལེ་མང་པོ་བསྡུས་པས་ཅོང་ཞི་དང་ཆུ་ལ་ཐིམ་
པར་བསམ་ལ། ཨོཾ་ཨ་ཧཱུཾ་མ་མ་བཱ་བ་དེ་ན་ཧཱུཾ། རྭ་ས་ཡ་ན་གཡུ་འབྲང་བདུད་རྩི་
བསྭཱ་ཐཱ། ཅེས་བརྒྱ་རྩ་བརྒྱད་བཟླས་ལ་བྱིན་གྱིས་བརླབས་པས་བདུད་རྩིའི་རང་
བཞིན་དུ་གྱུར་པར་བསམ། སྲིད་ཞི་གཉིས་ཀྱི་ཚེ་བཀྲག་བཅུད་མདངས་ཐམས་
ཅད་བསྡུས་ལ་བདུད་རྩི་ལ་ཐིམ་པར་བསམ་ལ་སྔ་ལྟར་རླུང་ཁུག་བདུན་བྱ་ལ་རོལ་
ཞིང་ཆུ་བཏུང་བའོ། །རྗེས་མི་དམིགས་པར་བཞག །དེ་ལྟར་ཉིན་ལན་གསུམ་བྱ།
ཡོན་ཏན་ནི་མཁའ་འགྲོའི་སྙིང་ཐིག་ལས། རྡོ་ཡི་བཅུད་ལེན་དེ་ཟླ་བ་གསུམ་དུ་
བསྟེན་ན་ནད་ཐམས་ཅད་ཞི། དྲུག་ཏུ་བསྟེན་ན་མཛེ་ནད་ཡིན་ཀྱང་སོས། ལོ་
གཅིག་བསྟེན་ན་མི་བརྗེད་པའི་གཟུང་ཐོབ། ལོ་ལྔ་བསྟེན་པ་རིགས་སྔགས་ཐམས་
ཅད་འགྲུབ། ས་འོག་གི་གཏེར་མཐོང་། ལོ་བདུན་བསྟེན་ན་སྤྱན་ལྔ་རྩལ་དྲུག་དང་
496



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ལྡན། དགུ་བསྟེན་ན་སྐྱེ་འཆི་ལ་རང་དབང་ཐོབ། བཅུ་བསྟེན་ན་ཕུང་པོ་ལྷག་
མེད་དུ་ཡལ་ནུས་གསུངས་སོ། །གཉིས་པ་ལྟ་བ་ནི། རང་རིག་ཡེ་ཤེས་ལ་རྫོགས་
སྐུའི་སྐུ་གསུམ་ཚང་སྟེ། སྣང་བ་རང་བཞིན་མེད་པ་རྫོགས་སྐུའི་བོན་སྐུ།
བཞིན་འགག་མེད་སྣང་བ་རྫོགས་སྐུའི་རྫོགས་སྐུ། སྣ་ཚོགས་ཅིར་ཡང་སྣང་བ་རྫོགས་
སྐུའི་སྤྲུལ་སྐུའོ། །དེའི་སྟེང་དུ་མ་བཅོས་པར་བཞག་ལ་ལྟོག་སྣང་བྱུང་ན་སྔ་ལྟར་
ལྟོག་མཁན་ངོས་བཟུང་བའོ།།
གསུམ་པ་ཐ་མ་སྤྲུལ་སྐུའི་བཅུད་ལེན་ལ་གཉིས། བཅུད་ལེན་དངོས། ལྟ་བ་
ངོ་སྤྲད་པའོ། །དང་པོ་ལ་གསུམ། རབ་འོ་ཐུག་ལ་བསྟེན་པ། འབྲིང་ཟུའུ་ལ་བསྟེན་
པ། ཐ་མ་བག་རིལ་ལ་བསྟེན་པའོ། །དང་པོ་ནི། བ་དམར་མོའི་འོ་མ་དང་། ར་
དཀར་མོའི་འོ་མ་གཉིས་ཕོར་པ་སུམ་འགྱུར་ཙམ་ལ་ཆུ་གསུམ་གཉིས་བསྲེ། དབང་
པོ་ལག་པ་ཞོ་གཉིས་བཏུལ་བའི་ཕྱེ་མར་བཏབ་ག ཡང་ཡང་བཏུལ་བས་འོ་མ་ཚད་
དུ་བྱུང་དུས་ཀ་ར་བུ་རམ་བཏབ་སྟེ་སུམ་ཆ་དེ་མདུན་དུ་བཤམས་ལ། ལུས་གནད།
རླུང་གནད། དམིགས་པའི་གནད་ལྷ་བསྐྱེད་པ། སྔགས་བཟླ་བ། རླུང་བཟུང་བ་
ཐམས་ཅད་གོང་གི་ཅོང་ཞིའི་བཅུད་ལེན་ལྟར་བྱ་ཞིང་
། དེ་ནས་བཟའ་བ་ཅོང་ཞི།
བཏུང་བ་འོ་ཐུག་ལ་བྱེད་པ་དེ་ལྟར་ཉིན་གཅིག་དུས་གསུམ་བྱ། རྗེས་མི་དམིགས་
པར་བཞག་གོ །ཡོན་ཏན་ནི། གསང་སྒྲུབ་མཁའ་འགྲོའི་ལས་ཚོགས་ལས། ཁ་དོག་
དང་གཟི་མདངས་དང་ལྡན།། དྲན་པ་གསལ་ཞིང་ཡིད་གཞུང་པ། ཉམས་རྒྱས་
པ། རྟོགས་པ་མངོན་དུ་གྱུར་པ། ཚེ་རིང་བ། ཐིག་ལེ་འཕེལ་བ། ལུས་སྦོམ་པ།
རྫུ་འཕྲུལ་དང་མངོན་ཤེས་འབྱུང་བ། མཆོག་ཐུན་མོང་གི་དངོས་གྲུབ་ཐོབ་པའོ། །
གཉིས་པ་འབྲིང་ཧྲུའུ་ལ་བསྟེན་པ་ནི། ཟུའུ་ལ་རི་ལ་སྐྱེས་པ་དང་། ཀླུང་ལ་
སྐྱེས་པ་གཉིས་ཡོད་ཀྱང་གཉིས་ཀ་བཟའ་རུང་ལ། དེ་ཡང་སྐྱེས་ནས་རིང་དུ་མ་སོང་
497



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྐབས་དེ་བཏུས་ལ་སྐམ་དུ་གཞུག་སྟེ་དབྱར་དགུན་གང་ཡིན་ཀྱང་ལོངས་སྤྱོད་
པའོ། །ཚུལ་ནི་ཆུ་བྲེ་ལྔའི་ནང་དུ་ལེགས་པར་བཙོས་ལ་ཚོས་པ་དང་ཁུ་བ་ཡོངས་
སུ་ཕྱུང་སྟེ། དེ་ལ་རྩམ་པ་ཁྱོར་བ་གང་ཙམ་བཏབ་ལ་སླར་སྐོལ་ཏེ་སྣོད་དུ་སྩལ།
དེ་ནས་ལུས་གནད། རླུང་གནད། དམིགས་པའི་གནད། སྔགས་བཟླ་བ་རླུང་འཛིན་
པ་རྣམས་གོང་དང་མཐུན་པར་བྱིན་གྱིས་བརླབ་པའོ། །འདིའི་སྐབས་བཏུང་བ་
བ་ལིའི་ཁུ་བ་ལ་བྱ་སྟེ། དུས་གསུམ་ལ་ཚད་གཅིག་ཏུ་བྱས་ཏེ་ལོངས་སྤྱོད་པའོ། །ཡོན་
ཏན་ནི། མཁའ་འགྲོའི་སྙིང་ཐིག་ལས། རྩ་ཡི་བཅུད་ལེན་བསྟེན་པའི་རྣལ་འབྱོར་
དེ། ཚེ་ཉི་ཟླ་དང་མཉམ། སྟོབས་གླང་པོ་བས་ཆེ། བང་རྟ་ལྟར་མགྱོགས། ལུས་
བཀྲག་མདངས་ཆེ། ནད་གདོན་གང་གིས་ཀྱང་མི་ཚུགས། མཆོག་ཐུན་མོང་གི་
དངོས་གྲུབ་མྱུར། ཞེས་སོ། །
གསུམ་པ་ཐ་མ་བག་རིལ་ལ་བསྟེན་པ་ནི། ནས་དཀར་མོ་གྲོ་འབྲས་རྣམས་ཞིབ་
པར་འཐག་པས་སུམ་གཉིས་ནང་དུ་འཆུ་བ་བཏབ། མར་དཀར་གྱིས་བརྫིས་པའི་
རིལ་བུ་བྱ་སྒོང་ཙམ་རེ་བྱ་ལ་གོང་ལྟར་གནད་གསུམ་དང་། སྔགས་དང་རླུང་གིས་
བྱིན་གྱིས་བརླབ་ལ་ཉིན་རེ་རབ་གསུམ་རེ། འབྲིང་བཞི་རེ། ཐ་མས་བདུན་རེ་
བཟའ་ཞིང་། བ་ལིའི་ཁུ་བ་འགྲང་ཚད་དུ་བཏུང་ཆོག །རྗེས་དམིགས་མེད་དུ་
བཞག །གཞན་ཡང་རྩ་ཡི་བཅུད་ལེན། ཤིང་གི་བཅུད་ལེན། མེ་ཏོག་གི་བཅུད་ལེན།
སའི་བཅུད་ལེན་ལ་སོགས་ཡོད་པ་འདིའི་ཁོངས་སུ་འདུ་ཡང་ཡི་གེ་མང་པོས་འཇིགས་
ནས་མ་བྲིས་སོ། །ཡོན་ཏན་ནི། ལས་སྒྲིབ་དག །ཏིང་ངེ་འཛིན་རྒྱུད་ལ་འཆར།
མངོན་ཤེས་དང་རྫུ་འཕྲུལ་འབྱུང་། ཡོན་ཏན་བསམ་གྱིས་མི་ཁྱབ་པའི་བདག་ཉིད་
འགྱུར་བའོ། །ཞེས་སོ། །
གཉིས་པ་ངོ་སྤྲད་ནི། རང་རིག་ཡེ་ཤེས་ལ་སྤྲུལ་སྐུའི་སྐུ་གསུམ་ཚང་པ་ཡིན་ཏེ།
498



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དེ་ཡང་རང་གི་ཡིད་སྣ་ཚོགས་སུ་འགྱུར་བ་འདི་སྤྲུལ་སྐུའི་སྤྲུལ་སྐུའོ། །དེ་ལ་རིག་པས་
ལོངས་སྤྱོད་ཀྱིན་འདུག་པ་འདི་སྤྲུལ་སྐུའི་རྫོགས་སྐུའོ། །དེ་ཉིད་ལ་ངོ་བོ་དངོས་པོ་མ་
གྲུབ་པ་དེ་སྤྲུལ་སྐུའི་བོན་སྐུའོ། །དེའི་སྟེང་དུ་མ་བཅོས་པར་བཞག་ལ་ལྟོག་སྣང་
བྱུང་ན་གོང་ལྟར་རྩོད་ལེགས་པར་བཅད་དོ། །
གསུམ་པ་རྗེས་ཕན་ཡོན་དང་ལག་ཏུ་ལེན་ལུགས་བསྟན་པ་ལ། འདི་ལྟར་
བཅུད་ལེན་རབ་འབྲིང་ཐ་དགུ་འདི་ཉམས་སུ་བླངས་ན་ཡོན་ཏན་བསམ་གྱིས་མི་
ཁྱབ་སྟེ། གནས་སྐབས་ལྟོ་གོས་ཀྱི་འཁྲི་བ་ཆོད་པས་ཚེ་འདིའི་འདོད་པ་ལོག །ཚེ་
འདིའི་འདོད་པ་ཟད་པས་ཕྱི་མའི་ལམ་སྣེ་ཟིན། ཕྱི་མའི་ལམ་སྣེ་ཟིན་པས་དགེ་བ་
ཅི་བྱས་ཐར་པའི་རྒྱུར་འགྱུར་བའོ། །མཐར་ཐུག་ལྟོ་ཕྱིར་གྲོང་དུ་འཁྱམས་མི་དགོས་
པས་སྒོམ་ཁོམ། སྒོམ་ཁོམ་པས་རྟོགས་པ་ཤར། རྟོགས་པ་ཤར་བས་སངས་རྒྱས་
ཐོབ་པའོ། །གཞན་ཡང་ཟས་ཀྱི་འཁྲི་བ་མ་ཆད་པས་འཁོར་བར་འཁྱམས་པ་དང་།
ཟས་ཀྱི་འཁྲི་བ་ཆད་ནས་འཁོར་བའི་རྒྱུ་གཞན་མེད་པ་ཤུགས་ཀྱིས་གོ་བ་མི་ལོན་
པ་སུ་ཡོད། དེས་ན་འཁོར་བ་པོས་ཁ་ཟས་ཀྱི་ཕྱིར་དུ་སྡིག་སྡུག་གཏམ་ངན་བསགས་
ཤིང་ཚེ་གཅིག་གི་འདུན་མ་དེར་སྐྱལ། ཕྱི་མའི་བྱང་ཆུབ་དོན་མེད་དུ་བཏང་བ་དེ་
ལས་རྨོངས་ཚབས་ཆེ་བ་མི་འདུག་པས་འདི་ལྟ་བུའི་གདམས་པ་རེ་ལ་བསྟེན་ནས་
ཕྱི་མའི་བྱང་ཆུབ་ཁོ་ནར་གཙོ་བོར་བཟུང་བ་ཡོད་ན་མེ་ཏོག་གི་ནང་ནས་ཨུ་དུམ་
ཝ་ར་ལྟ་བུ་ཡིན་ཏེ། ཤིན་ཏུ་ངོ་མཚར་བའི་གནས་ཡིན་ནོ། །
ལག་ཏུ་ལེན་ལུགས་ནི། དང་པོ་སྤྲུལ་སྐུའི་བཅུད་ལེན་བག་རིལ་ལ་བསྟེན་པ་
བདུན་གསུམ་མམ་གཉིས། དེ་བཞིན་རིམ་གྱིས་བོན་སྐུའི་བཅུད་ལེན་རླུང་ལ་
བསྟེན་པའི་བར་དུ་བསླབ་པའོ། །དེ་ཡང་བོན་སྐུའི་བཅུད་ལེན་ཡུན་རིང་བར་མ་
ལྕོགས་ན་ལོངས་སྐུའི་བཅུད་ལེན་ལ་བསླབ་པ་དང་མ་ཐུབ་ན་སྤྲུལ་སྐུའི་བཅུད་ལེན་
499



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བྱེད་པ་ལ་སོགས་སྐབས་དང་སྦྱར་རོ། །རྣལ་འབྱོར་འཚོ་བ་དཀོན་པ་རྣམས་འཚོ་
བའི་མཐུན་རྐྱེན་དུ་དེ་དག་གང་འོས་ཟས་སྦྱོར་ལུགས་སྨན་མཆོག་བཅུད་ལེན་
སྐབས་སུ་བཤད་པ་དེ་བཞིན་དུས་གཉིས་སམ་གཅིག་སོགས་ཟས་གཞན་དང་སྦྱར་
ཆོག་པར་ཤེས་པར་གྱིས། རྗེས་ཀུན་ལ་བསྔོ་སྨོན་བྱ་བ་འགྲེས་སོ། ། སྨྲས་པ།
ཡ་ཀི་དག་པའི་རི་སུལ་བདེ་བའི་གནས།།
རྟོགས་པའི་རྟ་བདུན་འོད་ཟེར་འགྱེད་དང་མཉམ།།
ཉམས་མྱོང་པདྨའི་ཚལ་ཆེན་རབ་རྒྱས་པ།།
ལྷ་ཡུལ་འཕོས་འདྲའི་གནས་སུ་ལེགས་འདོངས་ནས།།
སྲིད་པའི་གྲོང་ཁར་འགྲིམ་པའི་རྒྱུའི་རྩ་བ།།
སྡིག་ཟས་སྤང་ནས་ཏིང་འཛིན་ཟས་རོལ་ན།།
བྱང་ཆུབ་སེམས་ཀྱི་ལུས་གཟུངས་སླར་རྒྱས་ཏེ།
བླ་མེད་འབྲས་བུ་འཁྲུངས་བ་གདོན་མི་ཟ།།
འདི་འབད་འདིར་ཐོབ་དགེ་བའི་ཆ་གང་མཆིས།།
དེ་དག་དེ་ཀུན་འགྲོ་བའི་དོན་དུ་བསྔོ།།
སྲིད་འགྲོ་སྲིད་པའི་གྲོང་ལས་ལེགས་ཐར་ཏེ།།
ཀུན་ཀྱང་ཀུན་བཟང་གོ་འཕང་མྱུར་ཐོབ་ཤོག།
ཅེས་པ་འདིའང་དགེ་བའི་བཤེས་གཉེན་བླ་མ་དོན་འགྲུབ་ནས་བཅུད་ལེན་གྱི་གདམས་པ་དམར་ལ་ཟབ་པ་ཞིག་
ཅིས་ཀྱང་འབྲི་དགོས་ཞེས་བསྐུལ་བའི་ངོར་ཤར་རྫ་བཀྲ་ཤིས་རྒྱལ་མཚན་གྱིས་རྩོམ་པ་ལ། ཡི་གེ་པ་དེ་མཆོག་སྤྲུལ་དྲུང་
མུའི་མཚན་ཅན་གྱིས་བགྱིས་པས་འགྲོ་རྣམས་སྡིག་ཟས་ཀྱི་ཞེན་པ་དང་བྲལ་བའི་རྒྱུར་འགྱུར་བར་གྱུར་ཅིག །སརྦ་མངྒ་ལམ།
500



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
རྫོགས་པ་ཆེན་པོ་སྐུ་གསུམ་རང་ཤར་ལས།
འབྲས་བུ་རང་སར་བཟུང་བའི་ཁྲིད་
འཁོར་འདས་མཉམ་སྦྱོར་
བཞུགས་སོ། །
༄༅།། བླ་མ་དམ་པ་རྣམས་ལ་ཕྱག་འཚལ་ལོ། །གསུམ་པ་འབྲས་བུ་ངོས་བཟུང་
བ་སྐུ་གསུམ་དམར་ཐག་བཅད་པ་ལ་བཞི། རང་རིག་ཡེ་ཤེས་ངོ་སྤྲད་པ། སྒྲ་
འོད་ཟེར་གསུམ་ངོ་སྤྲད་པ། ལྟ་སྒོམ་སྤྱོད་གསུམ་ངོ་སྤྲད་པ། འབྲས་བུ་སྐུ་གསུམ་ངོ༌
སྤྲད་པའོ། །
དང་པོ་ལ་གསུམ། རིག་པའི་དབྱེ་བ། འགག་བསྡམ་པ། དེའི་དོན་ལ་ངོ་སྤྲད་
པའོ། །དང་པོ་ནི། རིག་པའི་ངོ་བོ་སྟོང་པ། རང་བཞིན་གསལ་བ། ཐུགས་རྗེ་
འགག་མེད་ཆེན་པོ་འཆར་བ་སྟེ། རྒྱུད་ལས། ང་ཡི་རང་བཞིན་ཅིར་ཡང་མེད་པ་
ལ། ང་ཡི་མཚན་ཉིད་སྣ་ཚོགས་ཅིར་ཡང་འཆར།། ཤར་ཙམ་ཉིད་ནས་སྣ་ཚོགས་
རང་སར་གྲོལ། ཞེས་པས། ངོ་བོ་སྟོང་ཆ་ནས་ཡུལ་མེད་ཟང་ཐལ་དུ་འཆར་བ།
རང་བཞིན་གསལ་ཆ་ནས་དྲན་རིག་ངར་དང་ཆས་པ། ཐུགས་རྗེ་གཡོས་ཆ་ནས་
གང་ཤར་རྩལ་དུ་གྲོལ་བ་སྟེ། གང་དང་ཡང་མ་འདྲེས་པ་རང་ཤར། གང་གིས་ཀྱང་
མ་གོས་པ་རྗེན་པ། གཉེན་པོ་མེད་པ་ཡེ་གྲོལ། བཟོ་མ་འཆོས་པའི་རང་བྱུང་། ངོས་
བཟུང་བྲལ་བའི་ཤེས་པ་འདི་ཀ་རིག་པ་ཞེས་བྱ། དེ་ལ་དབྱེ་ན་ལྔ་ལས། མཚན་
ཉིད་འཛིན་པའི་རིག་པ་ཞེས་རིག་པའི་ཆ་ནས་བཏགས་པ་མ་རིག་པ་ལས་ལྡོག་པ་
དང་། གཞི་འཛིན་པའི་རིག་པ་ལུས་ལ་གནས་དུས་ཤེས་པ་ཐམས་ཅད་ཀྱི་འཆར་
{jY



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཞིར་གྱུར་པ་དང་། གཞི་གནས་ཀྱི་རིག་པའི་ངོ་བོ་རང་བཞིན་ཐུགས་རྗེ་གསུམ་
དུ་དབྱེར་མེད་དུ་གནས་པའི་ཆ་དང་། ཐོད་རྒལ་གྱི་རིག་པ་བོན་ཉིད་ཀྱི་ངང་ལ་
ཕྱམ་གྱིས་སོང་དུས་སྤྲོས་བྲལ་ནམ་མཁའ་ལྟ་བུ་དང་། ལྷག་མཐོང་གི་རིག་པ་ལུ་
གུ་རྒྱུད་འོད་སྣང་དང་བཅས་པའི་ཆ་ནས་བཏགས་ཏེ། སྙན་རྒྱུད་ལས་བྱུང་ངོ་། །དེ་
ཡང་བསྡུ་ན་ཁྱབ་པ་གཞིའི་རིག་པ། འཆར་བ་ལམ་གྱི་རིག་པ་གཉིས་ལ་འདུས་ཏེ།
གོང་གི་གཉིད་པ་ལམ་འཁྱེར་དུ་བསྟན་ཟིན་ཏོ། །
གཉིས་པ་ནི། རིག་པ་དེ་ཡང་ཟད་པའི་ཆ་ལ་བཏགས་ཏེ། དེ་ཐམས་ཅད་
གནས་སྐབས་ཀྱི་ཆའམ། ལྡོག་པ་ཐ་དད་ནས་སོ་སོར་བཏགས་ཀྱང་དོན་ལ་ངོ་བོ་
གཅིག་སྟེ། མུན་པ་སེལ་བས་སྣང་བྱེད་དང་། པདྨོ་ཁ་འབྱེད་པས་པདྨོའི་གཉེན་
དང་། རླུང་རྟ་བདུན་གྱིས་བསྐྱོད་པས་རྟ་བདུན་དབང་པོ་ལ་སོགས་ཉི་མ་གཅིག་
གི་ཆའམ་ལྡོག་པ་ནས་བཞིན་ནོ། །དེ་དག་ཀྱང་རིག་པ་ཙམ་ལ་དེའི་ངོ་བོ་མངོན་
དུ་གྱུར་པ་ལ་རིག་པའི་ཡེ་ཤེས་ཞེས་བཏགས་ཏེ། རྒྱུད་ལས། རིག་པ་འོ་མ་ལྟ་བུ་
ལས་རང་རིག་པའི་ཡེ་ཤེས་མར་ལྟ་བུ་གསུངས་པའི་ཕྱིར་རོ། །དེས་ན་སེམས་དང་
རིག་པའི་དབྱེ་བ། རིག་པ་དང་ཡེ་ཤེས་ཀྱི་ཁྱད་པར་ཕྱེ་ཤེས་པ་གལ་ཆེ། རྨོངས་པ་
ཁ་ཅིག་སེམས་དང་སེམས་ཉིད་ཀྱང་ཆ་མ་ཕྱེད་པར་བསྟན་བཅོས་བརྩོམ་པའི་ཁུར་
ལེན་པ་ངོ་ཚ་བའི་གནས་སུ་གྱུར་ཏོ། །སེམས་ཉིད་ཅེས་སྨོས་པ་སེམས་ཀྱི་ཟད་ས་
རིག་པ་འཆར་གཞི་ཉིད་ལ་ཟེར་གྱིས། སེམས་ལ་མི་ཟེར་རོ། །དེ་ཡང་སེམས་དང་
ཡེ་ཤེས་གཉིས་ངོ་བོ་ཐ་དད་པ་མ་ཡིན་ཏེ། སེམས་ཀྱི་འཆར་གཞིའི་ངོ་བོ་ནི་ཡེ་ཤེས
ཡིན་ཡང་རྩལ་གྱི་ངོ་བོ་གཟུང་འཛིན་དུ་ཤར་བས་སེམས་ཞེས་བྱའོ། །སེམས་འགག་
དུས་ཡེ་ཤེས་རང་ངོ་གསལ་བས་རྣམ་པར་མི་རྟོག་པའི་ཡེ་ཤེས་བརྗོད་དོ། །མདོར་
ན་རིག་པའི་གནད་སྙིང་
། ངོ་བོ་སྐུ་དང་ཡེ་ཤེས་འདུ་འབྲལ་མེད་པ། རྩལ་སེམས་
502



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
དང་འོད་གསལ་གྱི་སྣང་བ། ཡུལ་དག་དང་མ་དག་ཐམས་ཅད་ལ་ཁྱབ་པར་འཇུག་པ།
གནས་ལུགས་འཕོ་འགྱུར་བཟང་ངན་མེད་པས་འཁོར་འདས་ཀུན་ལ་ཁྱབ་པ།
ཐབས་དུ་མས་མཚོན་ནས་ངོ་བོ་བཅོས་བསླད་མེད་པའི་དགོངས་པར་འཇོག་པ།
འབྲས་བུ་རང་ངོ་ཡེ་དག་ལ་ཡང་དག་གི་དག་པ་གཉིས་ལྡན་མཐར་ཐུག་པ། གདོད་
མའི་གྲོལ་ས་ལ་ཐུག་པར་ཕྱིན་པ་སྟེ། ཡེ་སངས་རྒྱས་ལ་ཡང་སངས་རྒྱས་པའི་གནས་
ལུགས་ཞེས་བྱ་བའི་དགོངས་པ་མཐའ་གྲོལ་ཀློང་ཡངས་ཆེན་པོར་ཤེས་པར་བྱའོ། །
གསུམ་པ་དཔེ་དོན་ངོ་སྤྲད་པ་ལ། སྒྲོན་མ་ལས། མར་མེས་ཡེ་ཤེས་རང་གསལ་
དུ་མཚོན།། པད་མོས་དྲི་མེད་ཀ་དག་ཏུ་མཚོན།། ཉི་མས་འོད་གསལ་ལྷུན་གྲུབ་ཏུ་
མཚོན།། མེ་ལོང་གིས་སྒྲིབ་མེད་རང་ཤར་དུ་མཚོན།། ཤེལ་སྒོང་གིས་ཟང་ཐལ་རྗེན་
པ་རུ་མཚོན། ནམ་མཁས་ཡེ་ཤེས་སྤྱི་བླུགས་མཚོན།། ཞེས་དཔེ་དྲུག་གིས་དོན་དྲུག་
མཚོན་ནས་ངོ་སྤྲད་དེ། དང་པོ་དཔེ་མར་མེས་དོན་ཡེ་ཤེས་རང་གསལ་དུ་མཚོན་
པ་ནི། མར་མེ་དངོས་སུ་བསྟན་པའམ། དེའི་གཟུགས་བརྙན་མེ་ལོང་ལ་འཆར་
བར་བྱས་ལ། སློབ་མ་མི་འགྱུར་གཡུང་དྲུང་གི་འདུག་སྟངས་དང་བཅས་པས་དེ་
ལ་རིག་པ་གཏད་ནས་བལྟས་པས། མར་མེའི་ངོ་བོ་མུན་པའི་སྨག་སྒྲིབ་དང་བྲལ་
ནས་རང་གསལ་དུ་ཡེ་རེ་གསལ་བའོ། །དེ་ནས་ཁ་ནང་དུ་འགྱུས་ནས་རང་རིག་
གི་ངོ་བོ་ལ་ཅེར་བལྟས་པས། རང་རིག་པའི་ཡེ་ཤེས་ཡང་དེ་བཞིན་ཆུའི་སྒྲོན་མའི་
སྒོལ་ནང་སྒྱུ་ལུས། ཕྱི་སྣང་བ། བར་རྣམ་རྟོག་ལ་སོགས་གང་གིས་ཀྱང་མ་སྒྲིབ་པར་
གསལ་དུ་ས་ལེ་གསལ་བའོ། །དེ་ལྟར་ཡིད་ཆེས་རྙེད་པ་དང་བླ་མས་ཀྱང་ངོ༌
སྤྲད་ལ་གསལ་ཡང་ཡང་གདབ་བོ། ། གཞན་རྣམས་ལའང་ལག་ལེན་བྱས་ལ་དཔེས་
དོན་ལེགས་པར་མཚོན་ནས་ནང་དུ་ངེས་ཤེས་ལྷངས་ཀྱིས་སྐྱེས་པ་དང་གཟོད་ངོ་
སྤྲད་དོ། །གཉིས་པ་དཔེ་པད་མོས་དོན་དྲི་མེད་ཀ་དག་ཏུ་མཚོན་པ་ནི། པད་མོ་
503



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནི་འདམ་ན་གནས་ཀྱང་འདམ་གྱིས་མ་གོས་པར་དྲི་མེད་དུ་རྗེན་ནེ་གནས་པ་ལྟར།
རང་རིག་པའི་ཡེ་ཤེས་ཀྱང་འཁོར་བ་དང་མྱང་འདས། ཉོན་མོངས་ཤེས་བྱ་ལ་
སོགས་གང་གིས་དྲི་མས་མ་གོས་པར་ཀ་དག་ཏུ་རྗེན་ནེ་ཤར་བའོ། །གསུམ་པ་དཔེ་
ཉི་མས་དོན་འོད་གསལ་ལྷུན་གྲུབ་ཏུ་མཚོན་པ་ནི། ཉི་མ་ནི་སུས་ཀྱང་བྱས་པ་མ་
ཡིན་པར་གདོད་ནས་འོད་གསལ་ཆེན་པོར་ལྷག་གེ་ཤར་བ་ལྟར། རང་རིག་པའི་
ཡེ་ཤེས་ཀྱང་རྒྱུ་རྐྱེན་རྩོལ་བ་ལ་སོགས་གང་གིས་ཀྱང་མ་བྱས་པར་གདོད་ནས་འོད་
གསལ་ཆེན་པོར་ལྷག་གེར་ཤར་བའོ། །བཞི་པ་ནི་དཔེ་མེ་ལོང་གིས་དོན་སྒྲིབ་མེད་
རང་ཤར་དུ་མཚོན་པ་ནི། མེ་ལོང་གི་གཟུགས་བརྙན་ནི་གསལ་ལ་རང་བཞིན་མེད་
པར་སྒྲིབ་མེད་དུ་ས་ལེ་ཤར་བ་ལྟར། རང་རིག་པའི་ཡེ་ཤེས་ཀྱང་སྒྲིབ་བྱེད་གང་
གིས་ཀྱང་མ་སྒྲིབ། རྒྱུ་རྐྱེན་གང་ལས་ཀྱང་མ་བྱུང་། གསལ་ལ་འཛིན་མེད་དུ་ཧྲིག་
གེར་ཤར་བའོ། །ལྔ་པ་དཔེ་ཤེལ་སྒོང་གིས་དོན་ཟང་ཐལ་རྗེན་པ་རུ་མཚོན་པ་ནི།
ཤེལ་སྒོང་ནི་ཕྱི་ནང་ཐམས་ཅད་སྒྲིབ་མེད་ཟང་ཐལ་དུ་སང་ངེ་གནས་པ་ལྟར། རང་
རིག་པའི་ཡེ་ཤེས་ཀྱང་ཉོན་མོངས་རྣམ་རྟོག་གཟུང་འཛིན་ལ་སོགས་ཀྱི་གོས་དང་
བྲལ་ཏེ་གཅེར་བུ་རྗེན་པ་སྒྲིབ་མེད་ཟང་ཐལ་དུ་ཤར་བའོ། །དྲུག་པ་དཔེ་ནམ་
མཁས་དོན་ཡེ་ཤེས་སྤྱི་བླུགས་སུ་མཚོན་པ་ནི། ནམ་མཁའ་ནི་ཕྱི་ནང་སྣོད་བཅུད་
ཐམས་ཅད་ལ་སྤྱི་བླུགས་སུ་ཁྱབ་པ་ལྟར། རང་རིག་པའི་ཡེ་ཤེས་ཀྱང་འཁོར་འདས་
ཐམས་ཅད་ལ་ཕྱི་ནང་མེད་པར་ཁྱབ་གདལ་སྤྱི་བླུགས་སུ་ཤར་བའོ། །
གཉིས་པ་སྒྲ་འོད་ཟེར་གསུམ་ངོ་སྤྲད་ལ་གཉིས། རང་ཤར་དུ་ངོ་སྤྲོད་པ། རང་
སྣང་དུ་ངོ་སྤྲད་པའོ། །དང་པོ་ནི། གཟེར་བུ་ལས། ཡུལ་དང་རིག་པ་ཟུང་འབྲེལ་
མཚོན་པའི་དཔེ། ཆུ་ཤེལ་ཉི་མ་མར་མེའི་འོད་ཀྱི་ཚུལ། ཞེས་པས། ཆུ་དང་། ཤེལ་
དང་། ཉི་མ། མར་མེ་བཞིས་མཚོན་ནས་ངོ་སྤྲད་པའོ། །
$04



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
བབ་
དང་པོ་ནི། ཆུ་ཆེན་པོར་ཉི་འོད་ཕོག་པའི་རྩར་སློབ་བུ་ཁྲིད་ལ་ཆུ་ཕར་གི་ལྟོས་
ཤིག་བྱས་ལ། རིག་པ་ཆུ་དང་འདྲ་བ་ལ། སྒྲ་འོད་ཟེར་གསུམ་ཆུའི་འོད་དང་འདྲ་
བ་རང་བྱུང་དུ་ཤར་བ་ངོ་སྤྲད་པའོ། །གཉིས་པ་ནི། ཤེལ་ཉི་མ་ལ་ཕྱར་ལ་འོད་བྱུང་
བའི་ཚེ་རིག་པ་ཤེལ་དང་འདྲ་བ་ལ། སྒྲ་འོད་ཟེར་གསུམ་ཤེལ་འོད་དང་འདྲ་བ་
ངོ་སྤྲད་པའོ། །གསུམ་པ་ནི། ཉི་མར་བལྟ་བཅུག་ལ་རིག་པ་ཉི་མ་དང་འདྲ་བ་ལ་
སྒྲ་འོད་ཟེར་གསུམ་ཉི་མའི་འོད་དང་འདྲ་བ་ངོ་སྤྲད་པའོ། །བཞི་པ་ནི། མར་མེ་
ལ་བལྟ་བཅུག་ལ་རིག་པ་མར་མེ་དང་འདྲ་བ་ལ། སྒྲ་འོད་ཟེར་གསུམ་མར་མེའི་
འོད་དང་འདྲ་བ་ངོ་སྤྲད་པའོ། །
གཉིས་པ་རང་སྣང་ངོ་སྤྲད་པ་ལ་གསུམ། འོད་རང་འོད་གཞའ་ཚོན་ལྟར་ངོ་
སྤྲད་པ། ཟེར་རང་ཟེར་གཟུགས་བརྙན་ལྟར་ངོ་སྤྲད་པ། སྒྲ་རང་སྒྲ་བྲག་ཆ་ལྟར་
ངོ་སྤྲད་པའོ། །དང་པོ་དང་གཉིས་པ་དུས་གཅིག་ལ་ངོ་སྤྲད་པས་ཆོག་སྟེ། དེ་ལ་
གསུམ། སྙན་རྒྱུད་ལས། ཕྱི་སྲིད་པའི་སྒྲོན་མ་གཏད་ལ་མནན། ཅེས་པས། ནམ་
མཁའ་དྭངས་པའི་དུས་སུ་ཐོད་རྒལ་སྐབས་སུ་བསྟན་པའི་ལུས་གནད་གཅིག་
ཆོག་དང་བཅས། གདོང་དར་རམ་རས་སྔོན་པོས་བཀབ་ལ་ཉི་ཟེར་ལ་བལྟས་
པས། འོད་དང་ཟེར་དང་ཐིག་ལེའི་སྣང་བ་མངོན་འཆར་བ་རང་སྣང་དུ་ངོ་སྤྲད་
པའོ། །གཉིས་པ་ནི། ནང་དབང་པོའི་སྒྲོན་མ་ཨར་ལ་གཏད། ཅེས་པས། མི་
བསྐྱོད་པ་གཉིས་ཀྱིས་ཆུའི་སྒྲོན་མའི་སྒོ་མནན་ལ་རླུང་བཟུང་བས། དང་པོ་འོད་
ཟེར་སྣ་ཚོགས་འཆར་བ་རང་འོད་རང་ཟེར་ངོ་སྤྲད། དེ་ནས་དབུགས་ཐུང་གཞིལ་
བའི་དུས་སུ་ཅུང་ཟད་ཀློད་པས་འོད་ལྔ་གཞའ་ཚོན་ལྟར་འཆར་བ་རང་འོད་དུ་ངོ་
སྤྲད། ཐ་མ་ཀློད་པའི་དུས་སུ་ཨར་ལ་གཏད་དེ་སྔར་གྱི་ངང་ལ་བལྟས་པས་འོད་
ཟེར་གྱི་སྣང་བ་རང་གྲོལ་དུ་གྲོལ་བ་རིག་པའི་རང་རྩལ་དུ་ངོ་སྤྲད་པའོ། །གསུམ་
505



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་ནི། སྔ་མ་ལས། གསང་བ་རིག་པའི་སྒྲོན་མ་གནད་ལ་བོར། ཅེས་པས། ཐོད་
རྒལ་སྐབས་སུ་བསྟན་པས་ནམ་མཁའ་སུམ་སྦྱོར་གྱི་ལག་ལེན་བྱས་པས། དྭངས་
སྙིགས་བྱེད། གསལ་མདངས་ཐོན་པ་དང་འོད་གསལ་གྱི་སྣང་བ་དུ་མ་འཆར་བ་
རང་སྣང་སྒྱུ་མ་ལྟ་བུ་ངོ་སྤྲད་པའོ། །གསུམ་པ་རང་སྒྲར་ངོ་སྤྲད་པ་ནི། སྒྲོན་མ་ལས།
དུང་མཚོ་འཁྱིལ་པའི་ལྟེ་བ་ལ། སྟོང་པ་རླུང་གི་སྒྲ་སྒོ་ཤར། ཟླ་གམ་སྒྲ་ཡི་གསང་
སྦུབ་ན། རང་བྱུང་སྒྲ་ཡི་ང་རོ་ནི། རྒྱུན་ཆད་མེད་པ་འུ་རུ་རུ།། ཞེས་རྣ་བའི་བུག་
སྒོ་གོང་མཛུབ་གཉིས་ཀྱིས་ཕྱི་རོལ་གྱི་སྒྲ་མི་ཚོར་བར་མནན་ཏེ། རིག་པའི་རང་སྒྲ་
རྒྱུན་འཆགས་སུ་གྲགས་པ་ལ་ཡིད་གཏད་དུ་བཅུག་ལ། རིག་པའི་རང་སྒྲ་འགག་
པ་མེད་པར་ངོ་སྤྲད་ལ། གཞན་ཡང་ཕྱི་འབྱུང་བའི་སྒྲ། གཞན་རྐྱེན་ལས་བྱུང་
བའི་སྒྲ་ལ་སོགས་ཀྱང་སྒྲུགས་སྟོང་དབྱེར་མེད་ཆེན་པོར་ངོ་སྤྲད་པའོ། །
གསུམ་པ་ལྟ་སྒོམ་སྤྱོད་གསུམ་ངོ་སྤྲད་པ་ལ་བཞི། ངོ་སྤྲད་པ་དངོས། མངོན་
དུ་མ་གྱུར་པར་གཅུན་ཐབས། གནད་དང་ལྡན་མི་ལྡན་བརྟག །ལམ་འབྲས་ཡེ་
ཤེས་བཅུ་གཉིས་ངོས་བཟུང་བའོ། །དང་པོ་ལ་གསུམ། ལྟ་བ། སྒོམ་པ། སྤྱོད་པ་
ངོ་སྤྲད་པའོ། །དང་པོ་ནི། ལྟ་བ་འཁོར་འདས་ཡེ་གྲོལ་ཆེན་པོར་ངོ་སྤྲད་དེ། འཁོར་
འདས་གཉིས་ཀྱིས་བསྡུས་པའི་བོན་ཐམས་ཅད་ཡེ་ནས་རང་གི་ངོ་བོས་མ་གྲོལ་བ་
གང་ཡང་མེད་པས་བོན་ཉིད་ཡེ་གྲོལ་ཆེན་པོ་ལྟ་བྱ་ལྟ་བྱེད་ལས་འདས་པ་ཞེས་
བྱའོ། །དེ་ལྟར་ཡང་སྙན་རྒྱུད་རྩ་བའི་ཚིག་རྐང་ལས། ལྟ་བྱ་ལྟ་བྱེད་ཀྱི་འདོད་པ་དང་
བྲལ་བ་ངོ་མཚར་ཆེ། ཕྱོགས་འཛིན་མིང་ཙམ་ཡང་མེད་པ་ཧ་ཧོ། ཞེས་སོ། །གཉིས་པ་
ནི། སྒོམ་པ་སྣང་སྲིད་གཞིར་བཞག་ཏུ་ངོ་སྤྲད་དེ། སྣང་བ་ཡུལ་སྲིད་པ་སེམས་
གཉིས་ཀྱིས་བསྡུས་པའི་བོན་ཐམས་ཅད་སྤང་བ་མེད་པར་གཞི་གདོད་མའི་བོན་
ཉིད་ཀྱི་ངང་དུ་བཞག་པས། དེའི་ཀློང་དུ་མི་གནས་ཤིང་མ་གྱུར་པ་གཅིག་ཀྱང་
506



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
མེད་པས་ལམ་སྒོམ་པ་ཡོངས་གྲོལ་ཆེན་པོ་བསྒོམ་བྱ་བསྒོམ་བྱེད་ལས་འདས་ཞེས་
བྱའོ། །སྔ་མ་ལས། བསྒོམ་བྱ་སྒོམ་བྱེད་ཀྱི་དམིགས་གཏད་མེད་པ་ངོ་མཚར་ཆེ།
མྱོང་རིག་མིང་ཙམ་ཡང་མེད་པ་ཧ་ཧ། ཞེས་སོ། །གསུམ་པ་ནི། སྤྱོད་པ་ཡེ་ཤེས་
རོ་གཅིག་ཏུ་ངོ་སྤྲད་དེ། དེའི་ཀློང་དུ་གང་ལྟར་བསམ་ཀྱང་སངས་རྒྱས་ཀྱི་དགོངས་
པ། ཅི་ལྟར་སྤྱད་ཀྱང་ཡེ་ཤེས་ཀྱི་སྣང་བ། སྤང་བླང་མེད་པར་མཉམ་ཉིད་དུ་རོ་
གཅིག་པས་ཅིར་སྣང་བོན་ཉིད་དུ་ཤར་བ་རིན་ཆེན་གསེར་གླིང་ལྟ་བུ་སྤྱོད་བྱ་སྤྱོད་
བྱེད་བྲལ་བ་ཞེས་བྱའོ། །དེ་ལྟར་ཡང་སྔ་མ་ལས། སྤྱོད་བྱ་སྤྱོད་བྱེད་ཀྱི་ཆེད་འཛིན་
ལས་གྲོལ་བ་ངོ་མཚར་ཆེ། བླང་དོར་མིང་ཙམ་ཡང་མེད་པ་ཧ་ཧ། ཞེས་པའོ། །
གཉིས་པ་དེ་ལྟར་མངོན་དུ་མ་གྱུར་བར་ལྟ་སྒོམ་སྤྱོད་གསུམ་ཐུན་མོང་བཞིའི་
ཆིངས་ཆེན་བཅུ་གསུམ་བསྟན་ཏེ། དང་པོ་ལྟ་བའི་ཆིངས་གསུམ་ནི། གཉིས་བསྡུས་
ཀྱི་བོན་གང་ཡང་ངོ་བོ་ལ་མ་གྲོལ་བ་གཅིག་ཀྱང་མེད་པས། བོན་ཉིད་ཡེ་གྲོལ་ཆེན་
པོར་ཆོམ་གྱིས་བཞག་ལ། དེའི་དུས་སུ་གཤིས་མཐའ་གྲོལ་ཀློང་ཡངས་ལ། མཐར་
འཛིན་གྱི་ཞེན་པས་ནམ་མཁའ་གུད་དུ་མི་གཅད། གང་ཤར་རིག་པའི་ཆོ་འཕྲུལ་
ཡེ་གྲོལ་མཉམ་ཉིད་ལ། བླང་དོར་གྱི་ཞེན་པས་སྐྱོན་ཡོན་གྱི་འཁྲིས་མི་གདགས།
ཕྱོགས་ཡན་ནམ་མཁའ་ལྟ་བུའི་དགོངས་པ་ཐུན་མཚམས་ཀྱི་རེས་མེད་ཀྱང་གཉིས་
འཛིན་དབྱིངས་སུ་མ་ནུབ་ཀྱི་བར་དུ་ཡེངས་མེད་སྤྲོས་པ་དང་བྲལ་བའི་རིག་པ་
ཆུ་བོའི་གཞུང་བཞིན་དུ་བསྐྱང་བ་དང་གསུམ་གྱིས་གཅུན་པའོ། །གཉིས་པ་སྒོམ་
པ་མཉམ་བཞག་གི་ཆིངས་གསུམ་ནི། དེའི་ངོ་བོ་དམིགས་སུ་མེད་པ་ནམ་མཁའ་
ལྟ་བུའི་དགོངས་པ་ཟལ་ཐལ་ཆེན་པོར་གནས་ཏེ། དེ་ཉིད་ཆེད་དུ་རྩོལ་བས་མ་སྒྲིམས།
རྒྱ་ཡན་ཕྱལ་བ་ཡན་པར་མ་ཤོར། རིག་པ་རྟོག་པར་མ་འགྱུས། ངང་དྭངས་ཆེན་
པོའི་སྟེང་དུ་རང་བཞིན་གྱིས་གནས་པའོ། །དེའི་ཚེ་བོན་ཉིད་དབྱིངས་ལས་མི་
67



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཡོ་བས་རྣམ་རྟོག་གི་རྦ་རླབས་མི་རྟོག །ངང་དྭངས་དྲི་མ་མེད་པས་བྱིང་རྒོད་
ཀྱི་ར་བར་མི་གཞུག །བློ་བྲལ་བྱ་རྩོལ་ལས་འདས་པས་བ
ས་འདས་པས་བདེ་གསལ་ཉམས་ལ་མི་ཞེན་
པ་དང་གསུམ་གྱིས་གཅུན་པའོ། །
གསུམ་པ་རྗེས་ཐོབ་སྤྱོད་པའི་ཆིངས་གསུམ་ནི། དེ་ལས་ལངས་ཏེ་ཐུན་མཚམས་
ཀྱི་རྗེས་ཐོབ་ཏུ་བོན་ཅན་བདེན་མེད་ཀྱི་དོན་ལ་བློ་སྦྱོང་བ་ནི། འདི་ལྟར་གྱི་སྣང་
བའི་བོན་ཐམས་ཅད་བདེན་མེད་སྒྱུ་མའི་རྣམ་རོལ་དུ་རྩལ་སྦྱོང་ཚུལ་ཉིན་སྣང་
སྐབས་སུ་བསྟན་ཟིན་བཞིན་ལག ཆགས་སྡང་ལ་སོགས་གཉིས་འཛིན་གྱི་བློ་ཐམས་
ཅད་གཉིས་མེད་མཉམ་པ་ཆེན་པོར་བཞག་ལ། རང་བཞིན་མཐའ་གྲོལ་ཆེན་
པོའི་དགོངས་པ་ལས་མི་འདའ་བའོ། །དེའི་ཚེ་གཤིས་ལ་གཉིས་སུ་མེད་པས་སྣང་
རིག་ཐ་དད་དུ་མི་བལྟ། དོན་ལ་ངོ་བོ་མེད་པས་ཕྱོགས་ཞེན་རིས་ཅན་དུ་མི་འཛིན།
རང་བཞིན་མཐའ་ལས་འདས་པས་རྐྱེན་སྣང་བླང་དོར་དུ་མི་བྱ་བ་དང་གསུམ་
གྱིས་གཅུན་པའོ། །
བཞི་པ་ཐུན་མོང་གི་ཆིངས་བཞི་ནི། མདོར་ན་ཇི་ལྟར་སྣང་ཡང་ངོ་བོ་ལ་མ་
གྲོལ་བ་མེད་པས་བློས་ཕར་མི་བཟུང་། གང་ལྟར་སེམས་ཀྱང་རྟོག་པ་ལ་ངོས་གཟུང་
མེད་པས་རང་གྲོལ་འཛིན་པས་མི་བསླད་དེ་བློས་ཚུར་མི་མཐུད། སྣང་རིག་རང་
གྲོལ་དུ་ཤར་བས་ཡིན་མིན་གྱི་རྩིས་གདབས་མེད་པའི་ངང་ལས་སོ་མར་གློད་པ་
ནི་བོན་ཉིད་མཉམ་རྫོགས་ལྷུན་གྲུབ་ཆེན་པོའི་དགོངས་པ་ཞེས་བྱ་ལ། དེའི་ཚེ་ཡེ་
གྲོལ་དུ་འདུག་པས་བསྐྱར་ནས་གྲོལ་རྒྱུ་མེད་པར་ངོ་ཤེས། རང་གྲོལ་དུ་འདུག་པས་
གང་ཤར་སྤང་བླང་མི་དགོས་པར་ཡིད་ཆེས། ཡོངས་གྲོལ་དུ་འདུག་པས་རྗེས་
བསྙགས་གཉེན་པོ་མི་དགོས་པར་ཐག་ཆོད། ཅེར་གྲོལ་དུ་འདུག་པས་དུས་མཉམ་
སྔ་ཕྱི་མེད་པར་གདེང་འཆོས་པ་དང་བཞིས་གཅུན་པའོ། །
508



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གསུམ་པ་གནད་དང་ལྡན་མི་ལྡན་བརྟག་པ་ནི། ལྟ་བ་འཁོར་འདས་ཡེ་གྲོལ་
དུ་ཐག་བཅད། སྒོམ་པ་སྣང་སྲིད་གཞིར་བཞག་ལ་གདེང་བཅའ། སྤྱོད་པ་ཡེ་ཤེས་
རོ་གཅིག་ཏུ་ཀློང་གདལ་ཏེ། དེའི་ངང་ལ་གནས་པའི་དུས་སུ་གནད་བདུན་དང་
ལྡན་ནམ་མི་ལྡན་བརྟག་སྟེ། གང་ཞེ་ན། རྣལ་འབྱོར་གྱི་དབང་ཕྱུག་གཤེན་སྒོམ་
རིན་པོ་ཆེས་རྒྱུད་ལས་བཏུས་པའི་དོན་འདི་ལྟར། ཡིན་ལུགས་ཤེས་པ། ངང་ལ་
གནས་པ། ཐད་ཀར་ཆོད་པ། སེམས་ལ་ཕན་པ། དྲན་པས་ཟིན་པ། རྟོག་པ་མ་
འགྱུས་པ། མངོན་དུ་གྱུར་པའོ། །གནད་འདི་དག་དང་མི་ལྡན་ན་སྐྱོན་བདུན་
འབྱུང་སྟེ། གང་ཞེ་ན། ཡིན་ལུགས་མ་ཤེས་ན་གོལ་སྒྲིབ་ཀྱི་གདར་ཤ་མི་ཆོད། ངང་
ལ་མི་གནས་ན་ཤེས་པ་རྐྱེན་ཁར་འཆོར། ཐད་ཀར་མ་ཆོད་ན་འཁྲུལ་པ་རྗེས་མཐུད།
སེམས་ལ་མ་ཕན་ན་སྐྱེ་བོ་ཐ་མལ་པ། དྲན་པས་མ་ཟིན་ན་དུག་གསུམ་དུག་ལྔ།
རྟོག་པར་འགྱུས་ན་ཉོན་མོངས་རང་ག །མངོན་དུ་མ་གྱུར་ན་ཕྱལ་བར་གཡེང་
བའོ། །གནད་བདུན་དང་ལྡན་དུས་ཡིན་ལུགས་ཤེས་པ་ལ་གདེང་དང་ལྡན་ནམ་
མི་ལྡན་བརྟག །ངང་ལ་གནས་པ་ལ་ཕན་གནོད་འདུག་གམ་མི་འདུག་བརྟག །ཐད་
ཀར་ཆོད་པ་ལ་དུག་གསུམ་དུ་འཁོར་རམ་མི་འཆོར་བརྟག །སེམས་ལ་ཕན་པ་ལ་
གཞི་རྩ་ཆོད་དམ་མ་ཆོད་བརྟག །དྲན་པས་ཟིན་པ་ལ་རང་སར་གྲོལ་ལམ་མ་གྲོལ་
བརྟག །རྟོག་པ་མ་འགྱུས་པ་ལ་གསལ་ཆ་ཐོན་ནམ་མ་ཐོན་བརྟག །མངོན་དུ་གྱུར་
པ་ལ་མཁན་པོ་འདུག་གམ་མི་འདུག་བརྟག་པས། གདེང་དང་མ་ལྡན་ན་མཉམ་
བཞག་ལ་འབད། ཕན་གནོད་འདུག་ན་སྒོ་གསུམ་དབེན་པར་འཇུག །ཉོན་མོངས་
པར་འཆོར་ན་དུག་ལྔའི་གཉེན་པོ་བསྟེན། གཞི་རྩ་མ་ཆོད་ན་ངོ་བོ་ངོས་བཟུང་།
རང་སར་མ་གྲོལ་ན་རྟོག་པའི་མཚངས་བཙལ། གསལ་མདངས་མ་ཐོན་ན་ཡུལ་
ལ་རྩལ་སྦྱོང་། མཁན་པོ་འདུག་ན་སྒོམ་མཁན་ངོས་བཟུང་བའོ། །
509



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཞི་པ་ལམ་འབྲས་ཡེ་ཤེས་བཅུ་གཉིས་ངོས་བཟུང་བ་ནི། དེ་ལྟར་ལྟ་སྒོམ་སྤྱོད་
གསུམ་གྱི་ཆིངས་བཅུ་གསུམ། གནད་བདུན་ལ་བདུན་གྱིས་གཅུན་པས་ལམ་གནད་
གལ་པོ་ཆེ་ཉེར་བདུན་དང་ལྡན་པའི་དོན་དམ་པར། གནས་སྐབས་ཕྱི་ནང་གསང་
བའི་དྲོད་རྟགས་ཉི་ཤུ་རྩ་གཅིག །དེ་ཁོ་ན་ཉིད་ཡང་དག་པའི་དོན་རྟགས་བཅུ་
གཉིས་དང་སུམ་ཅུ་རྩ་གསུམ་འབྱུང་བར་འགྱུར་བས། དེ་ལ་ཕྱིའི་དྲོད་རྟགས་དགུ།
ནང་གི་དྲོད་རྟགས་དགུ། གསང་བའི་དྲོད་རྟགས་གསུམ་དང་ཉེར་གཅིག་རྣམས་
གོང་གི་མཚན་སྣང་ཨར་གཏད་ཀྱི་སྐབས་སུ་བཤད་ཟིན། འདིར་དོན་རྟགས་ཡེ་
ཤེས་བཅུ་གཉིས་ངོས་བཟུང་བ་ཚེ་དབང་སྙན་རྒྱུད་ལས་གསུངས་པ་ལྟར་ན། དེ་
ཡང་ཡིད་གཅུན་ལ་བོར་བས་ཡེ་ཤེས་བཅུ་གཉིས་རང་བྱུང་དུ་འཆར་བ་སྟེ། རིག་
པ་དྲི་མེད་སྐད་ཅིག་ཏུ་ཤར་བ་ངོས་ཟིན་པ་ཆེད་འཛིན་གྱི་ཡེ་ཤེས། དེ་ཡང་གཞན་
ནས་འོང་བ་མ་ཡིན་པར་རྟོགས་པ་རང་བྱུང་གི་ཡེ་ཤེས། རང་གི་ཁོ་ན་ཉིད་རང་
གི་རིག་པ་རང་རིག་ཡེ་ཤེས། དེ་ཡང་སྔར་མ་མཐོང་བའི་སྙིང་པོའི་དོན་མཐོང་
ལྷག་མཐོང་གི་ཡེ་ཤེས། ཅིར་སྣང་བོན་ཉིད་དུ་འཆར་བ་བོན་ཉིད་ཀྱི་ཡེ་ཤེས། གཞིའི་
སྙིང་པོའི་དོན་དང་འཕྲད་ནས་ཡེ་ཤེས་རང་བྱུང་དུ་སད་པ་སད་འཕྲད་ཡེ་ཤེས།
སེམས་ཉིད་སྒྲིབ་གཡོག་དང་བྲལ་བར་གསལ་བ་རང་གསལ་མེ་ལོང་ཡེ་ཤེས། རང་
གསལ་བ་ཡང་མ་གྲུབ་པར་རྟོགས་པ་རང་རྟོགས་ཡེ་ཤེས། བོན་ཐམས་ཅད་དབྱེར་
མེད་དུ་རྟོགས་པ་མཉམ་ཉིད་ཡེ་ཤེས། དེའི་ངང་ལ་འཁོར་འདས་ཐམས་ཅད་
གསལ་ལ་མ་འདྲེས་པར་རྟོགས་པ་སོ་སོར་རྟོགས་པའི་ཡེ་ཤེས། སེམས་ཅན་གྱི་དོན་
ཕྱོགས་མེད་རང་བཞིན་དུ་གྲུབ་པ་བྱ་བ་གྲུབ་པའི་ཡེ་ཤེས། འཁོར་འདས་ཀྱི་བོན་
ཐམས་ཅད་དོན་དམ་ངོ་བོར་ཅིར་ཡང་མ་གྲུབ་པར་རྟོགས་པ་སྟོང་པ་ཉིད་ཀྱི་ཡེ་
ཤེས་དང་བཅུ་གཉིས་འཆར་བའོ། །དེ་ཡང་ལམ་གྱི་གནས་སྐབས་ཤར་བས་ལམ་
5f0



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
འབྲས་ཡིན་ལ་སྒྲུབ་བྱ་མཐར་ཐུག་པས་མཐར་ཐུག་གི་འབྲས་བུ་ཡང་ཡིན་ནོ། །བཞི་
པ་མཐར་ཐུག་འབྲས་བུ་སྐུ་གསུམ་ངོ་སྤྲད་པ་ལ་གསུམ། སངས་རྒྱས་རང་ཆས་སུ་
ངོ་སྤྲད་པ། ལྷ་སྐུ་ཡེ་ཤེས་ཀྱི་འཆར་ཚུལ། གདམས་པའི་ཆེ་བ་དང་གཏང་བཞག་
གི་མཐར་བསྡུ་བའོ། །
དང་པོ་ལ་གསུམ་ལས། དང་པོ་སྟོང་ཆ་བོན་སྐུར་ངོ་སྤྲད་པ་ནི། སྒྲོན་མ་ལས།
གནས་ཀུན་གཞི་བྱང་ཆུབ་ཀྱི་སེམས་ཉིད་ཁྱབ་གདལ་ཆེན་པོ་ཕྱོགས་རིས་མེད་པ།
དོག་པ་མེད་པ་འདི་ནི་བོན་ཉིད་ཀྱི་དབྱིངས་ཡིན་ལ། གནས་དེ་ན་རང་རིག་ཀ་
དག་ཆེན་པོ་བཞུགས་པ་ནི་བོན་སྐུ་ཡིན་ཏེ། བོན་སྐུའི་ཞིང་ཁམས་རང་ཆས་དང་
གཏན་དུ་འགྲོགས་ཀྱང་ཞལ་མ་འཚོ་བ་སྟེ། འདིར་བོན་སྐུ་རང་ཤར་དུ་ངོ་སྤྲད་ཀྱི་
ངོ་ཤེས་པར་གྱིས། གཉིས་པ་གསལ་ཆ་རྫོགས་སྐུར་ངོ་སྤྲད་པ་ནི། སྒྲོན་མ་ལས།
གནས་མཆོང་གུར་སྨུག་པོ་ཤེལ་གྱི་ཁ་བད་ཅན་སྣང་གསལ་འོད་ཀྱི་གཞལ་ཡས་འདི་
ནི། འོག་མིན་འགྲན་ཟླ་མེད་པའི་ཞིང་ཁམས་ཡིན་ལ། གནས་དེ་ན་རིག་པའི་ཡེ་
ཤེས་ལ་རྩལ་སྒྲ་འོད་ཟེར་གསུམ་དང་བཅས་འཁོར་འདས་ཐམས་ཅད་ལྷུན་གྲུབ་
ཏུ་རྫོགས་པ་འདི་ནི་ལོངས་སྤྱོད་རྫོགས་པའི་སྐུ་ཡིན་པས། རྫོགས་སྐུའི་ཞིང་ཁམས་
རང་ཆས་དང་བཅས་ཀྱང་ངོ་མ་ཤེས་པ་སྟེ། དེང་འདིར་རྫོགས་སྐུ་རང་ཤར་དུ་ངོ་
སྤྲད་ཀྱི་ངོ་ཤེས་པར་གྱིས། གསུམ་པ་གཡོས་ཆ་སྤྲུལ་སྐུར་ངོ་སྤྲོད་དེ་ནི། གནས་རྩ་
གསུམ་འཁོར་ལོ་དྲུག་སྡོང་པོ་ཡན་ལག་ཉིང་ལག་དང་ཆས་པ་རྫོགས་པ་འདི་ནི།
ཡི་གེའི་འཁོར་ལོ་རྫོགས་པའི་ཞིང་ཁམས་ཡིན་ལ། གནས་དེ་ན་རིག་པའི་ཡེ་ཤེས་
ལ་རྩལ་དྲུག་ཡུལ་དྲུག་ལ་སོགས་ཀྱི་ཆོ་འཕྲུལ་སྣ་ཚོགས་སུ་ཤར་བ་འདི་ནི། སྤྲུལ་
པའི་སྐུ་ཡིན་པས་སྤྲུལ་སྐུའི་ཞིང་ཁམས་རང་ལ་གནས་ཀྱང་མ་རྟོགས་པར་རིགས་
དྲུག་གི་རྣམ་པར་ཤར་བ་སྟེ། དེང་འདིར་སྤྲུལ་སྐུ་རང་ཤར་ངོ་སྤྲད་ཀྱི་ངོ་ཤེས་པར་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྱིས། དེ་ཡང་སྙིང་ལ་རང་རིག་ཁོང་ཤར་དུ་ཡོད་པ་བོན་སྐུ་རང་ཆས། རིག་པའི་
རང་རྩལ་རྩའི་ལམ་ལ་མ་ལུས་པར་རྫོགས་པས་རྫོགས་སྐུར་རང་ཤར། མིག་གི་སྒོ་
ལ་སེམས་ཀྱི་ཆོ་འཕྲུལ་མ་ལུས་པ་ཤར་བས་སྤྲུལ་སྐུ་རང་གནས་སུ་ངོ་སྤྲད་པའོ། །དེ་
ལྟར་ཡང་གཟེར་བུ་ལས། ཙིཏྟའི་ཀློང་ན་རང་རིག་བོན་གྱི་སྐུ།། རྩ་ཡི་ལམ་ལ་རང་
བཞིན་རྫོགས་པའི་སྐུ། སྒྲོན་མའི་སྒོ་ལ་རང་ཤར་སྤྲུལ་པའི་སྐུ། ཞེས་བྱུང་བ་བཞིན་
ངོ་སྤྲོད་པའོ། །གཞན་ཡང་རིག་པའི་ཡེ་ཤེས་གདོད་ནས་ཀ་དག་རྩ་བྲལ་དུ་ཡོད་
པ་ནི་བོན་སྐུ། ལུས་སེམས་འབྲེལ་བའི་སྟོབས་ལས་ལྷ་སྐུ་རིག་སྟོབས་ཡེ་ཤེས་ཀུན་
འབྱུང་བ་རྫོགས་སྐུ། སྒོ་གསུམ་གྱི་བྱ་བྱེད་སྣ་ཚོགས་སུ་སྤྱོད་པ་ནི་སྤྲུལ་སྐུ་སྟེ། དེ་ལྟར་
ཡང་གཟེར་བུ་ལས། རང་རིག་ཡེ་ཤེས་ཀ་དག་བོན་གྱི་སྐུ། ལུས་སེམས་འབྲེལ་པ་
ལོངས་སྤྱོད་རྫོགས་པའི་སྐུ། བྱ་བྱེད་སྣ་ཚོགས་ཅིར་ཡང་སྤྲུལ་པའི་སྐུ། ཞེས་སོ། །ཡང་
ཙིཏྟའི་ཀློང་ན་རིག་པ་སངས་རྒྱས་སུ་ལམ་མེ་བ་འདི་ནི་ཡེ་སངས་རྒྱས་པ། རྩའི་
སྒྲུབས་ན་རྩོལ་གསུམ་འབྲལ་མེད་དུ་ཁྲོལ་ལེ་བ་འདི་རྫོགས་སངས་རྒྱས་པ། སྒྲོན་
མའི་སྒོ་ལ་ཟང་ཐལ་དུ་ལྷག་གེ་ཤར་བ་འདི་ནི་མངོན་སངས་རྒྱས་པ་ཞེས་བྱ་སྟེ།
གཟེར་བུ་ལས། ཁོང་ནས་རང་བྱུང་ཡེ་སངས་རྒྱས་པར་གནས། སྦུབས་ནས་ལྷུན་
གྲུབ་རྫོགས་སངས་རྒྱས་པར་གནས། མཐོང་ལ་སྒྲིབ་མེད་མངོན་སངས་རྒྱས་པ་
གནས། ཞེས་སོ། །དེ་ལྟར་སེམས་ཉིད་ངོ་བོ་སྟོང་པ་ནི་བོན་སྐུ་རང་ཆས། རྣམ་པར་
གསལ་བར་རྫོགས་སྐུ་རང་ཆས། ཆོ་འཕྲུལ་སྣ་ཚོགས་སུ་ཤར་བ་སྤྲུལ་སྐུ་རང་ཆས་
སོ། །ཡང་ཕྱི་སྣང་བའི་འཆར་ཚུལ་ཐམས་ཅད་ཀྱང་། ངོ་བོ་སྟོང་ཉིད་དུ་འདུག་
པ་བོན་སྐུ། རང་བཞིན་འགག་མེད་དུ་གསལ་བ་རྫོགས་སྐུ། ཆོ་འཕྲུལ་ངེས་མེད་
དུ་འཆར་བ་སྤྲུལ་སྐུའོ། །ཡང་རྣམ་རྟོག་འཕྲ་རགས་ཐམས་ཅད་སྟོང་ཆ་ནས་བོན་སྐུ།
གསལ་ཆ་ནས་རྫོགས་སྐུ། ཆོ་འཕྲུལ་ཆ་ནས་སྤྲུལ་སྐུ་སྟེ། དེ་སྐད་ཡང་། སྟོང་པ་སྣང་
512



=
རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གསལ་ལ་སྐུ་གསུམ་དུ་ངོ་སྤྲད། ཅེས་གསུངས་པས་སོ། །དེ་བཞིན་དུ་ཕྱིའི་སྣང་བའི་
འཆར་ཚུལ། ནང་གི་ཉམས་རྟོགས་སྐྱེ་ཚུལ་ཐམས་ཅད་ལ་སྦྱར་ལ་ངོ་སྤྲད་དོ། །
གསུམ་པ་ལྷ་སྐུ་ཡེ་ཤེས་ཀྱི་འཆར་ཚུལ་ལ་གསུམ། སྐུའི་འཆར་ཚུལ། ཡེ་ཤེས་
ཀྱི་མཁྱེན་ཚུལ། འཕྲིན་ལས་ཀྱི་མཛད་ཚུལ་ལོ། །དང་པོ་ལ། གཞི་བེམ་རིག་འབྲེལ་
པར་སྐུ་གསུམ་རང་ཆས་སུ་གནས་པ་འདི་གཞིའི་སྐུ་གསུམ། དེ་ཅི་ལྟ་བར་ཉམས་
སུ་བླངས་པས་ལམ་གྱི་སྐབས་སུ་རྒྱུད་ལ་ཤར་བ་དེ་ལམ་གྱི་སྐུ་གསུམ། དེ་ལ་བྱུང་
ཐེབ་རྩལ་རྫོགས་ཤུགས་ཐོན་ཀློང་དུ་གྱུར་པ། འབྲས་བུའི་སྐུ་གསུམ་མངོན་གྱུར་
པ་སྟེ། དེ་ལ་གཉིས། འཆར་གཞི་དང་། འཆར་ཚུལ་ལོ། །
དང་པོ་ནི། བདག་ལུས་ཟག་པའི་མཚན་མ་སྣང་ཡོར་གདོས་བཅས་གྲོལ་ནས་
ཟག་མེད་མཆོག་གི་སྐུ་ལ་མཚན་དཔེས་བརྒྱན་པ། གདན་ཁྲི་ཞིང་ཁམས་དང་རྫོགས་
པར་ཤར་བ་ནི་རྫོགས་སྐུར་མངོན་གྱུར་པ་ལ། ཐུགས་ཉིད་སྤྲོས་བྲལ་བློ་འདས་ཟབ་
མོའི་ངང་ལ་གཏང་བྲལ་མེད་པར་བཞུགས་པ་ནི། བོན་སྐུ་མངོན་གྱུར་པ། གསུང་
དབྱངས་རང་བཞིན་མེད་པའི་གདངས་ལས། བཀའ་རྒྱུད་བརྒྱད་ཁྲི་བཞི་སྟོང་ལ་
སོགས་གསུངས་པ་ནི་སྤྲུལ་སྐུ་མངོན་གྱུར་པའོ། །དེ་ཡང་ལུས་ངག་ཡིད་གསུམ་སྤྲུལ་
སྐུ་མངོན་དུ་གྱུར་པའི་དུས་སུ་རྩལ་སྒྲ་འོད་ཟེར་གསུམ། ཕུང་པོ་ཁམས་དང་སྐྱེ་
མཆེད་རྩེ་དང་ཡན་ལག་སེམས་དང་སེམས་བྱུང་ཐམས་ཅ་
ས་ཅད་ཕྱི་ནང་གསང་བའི་
ལྷ་ཚོགས་སུ་ཤར་ཞིང་གྱེས་ནས། འབད་པ་ལ་མ་ལྟོས་པར་འགྲོ་བ་རྣམས་ཀྱི་དོན་
ངང་ངམ་ཤུགས་ལས་འབྱུང་སྟེ། དེ་ལྟར་ཡང་ལུང་ལས། བོན་གྱི་སྐུ་ལ་གཡོས་མེད་
ཀྱང་། འགྲོ་བའི་དོན་ལ་ཅིར་ཡང་སྤྲུལ། ཞེས་གསུངས།
གཉིས་པ་འཆར་ཚུལ་ནི། རྩལ་སྒྲ་འོད་ཟེར་གསུམ་རང་སྣང་རིག་པའི་ངོ་བོར་
གྲོལ་ཅིང་། ཁྱད་པར་དུ་འོད་དཀར་པོར་གྲོལ་བའི་སྙིང་པོ་ལྟར་གསལ་བ་ནི།
513



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཁྲུལ་མེད་ཐུགས་ཀྱི་ལྷ་ཀུན་སྣང་ཁྱབ་པ། དེ་ཡང་སྟོང་ཉིད་ཡེ་ཤེས་རྒྱུད་ལ་གསལ་
བའི་བརྡར་སྐུ་མདོག་དཀར་པོ། དབུས་ཕྱོགས་དེ་བཞིན་ཉིད་ཀྱི་རིག་འཛིན་པའི་
བརྡར་ཕྱག་མཚན་འཁོར་ལོ། །བོན་སྐུ་བདེ་ཆེན་གྱི་ངང་ལ་གནས་པའི་བརྡར་ཕྱག་
མཉམ་བཞག །འབྱུང་བ་ནམ་མཁའི་ངང་ལ་དབང་སྒྱུར་བའི་བརྡར་ཡུམ་ནམ་
མཁའི་ལྷ་མོ། །ཞེ་སྡང་ཟིལ་གྱིས་གནོན་པའི་བརྡར་སེང་གེའི་གདན། བྱམས་པ་
ཆེན་པོའི་སྟོབས་དང་ལྡན་པས་ཚ་གྲང་དམྱལ་བའི་སྡུག་བསྔལ་སྦྱང་ཞིང་འགྲོ་བའི་
དོན་མཛད་པའོ། །དེ་བཞིན་དུ་འོད་སེར་པོ་ལས། འགྱུར་མེད་སྐུའི་ལྷ་གསལ་བ་
རང་བྱུང་། དེ་ཡང་མེ་ལོང་རྒྱུད་ལ་གསལ་བའི་བརྡར་སྐུ་མདོག་སེར་པོ། ཤར་
ཕྱོགས་གཡུང་དྲུང་རིགས་ཀྱི་རིག་འཛིན་པའི་བརྡར་ཕྱག་མཚན་གསེར་གྱི་ཆགས་
ཤིང་ངམ་གཡུང་དྲུང་། ལོངས་སྤྱོད་རྫོགས་པའི་སྐུའི་བརྡར་ངོ་མཚར་གྱི་ཕྱག་རྒྱ་
ཐུགས་ཁར་འཁྲོལ་བ། འབྱུང་བ་ས་ཡི་ཀློང་ལ་དབང་བསྒྱུར་བའི་བརྡར་ཡུམ་ས་
ཡི་ལྷ་མོ། །གཏི་མུག་ཟིལ་གྱིས་གནོན་པའི་བརྡར་གླང་ཆེན་གྱི་གདན། ཡེ་ཤེས་ཆེན་
པོའི་སྟོབས་དང་ལྡན་པས་གླེན་ལྐུགས་བྱོལ་སོང་གི་དོན་མཛད་པའོ། །དེ་བཞིན་
དུ་འོད་ལྗང་གུ་ལས་དགེ་ལྷ་གར་ཕྱུག །འོད་དམར་པོ་ལས་བྱེ་བྲག་དངོས་མེད།
སྔོན་པོ་ལས་དགའ་བ་དོན་འགྲུབ་དང་ལྔ། རེ་རེ་བཞིན་ཡོན་ཏན་དོན་རྟགས་
བརྡའ་ཐབས་གོང་གི་རིགས་འགྲེས་སུ་རྒྱས་པར་ཕྱེ་ལ་ངོ་སྤྲད་དོ། །དེ་དག་ཀྱང་ཕྱི་
ལྟར་གཤེན་ལྷ། རྒོད་གསས། གར་གསས། གསས་རྗེ། གནམ་གསས་ལྔའམ། ནང་
ལྟར་ཀུན་སྣང་ལ་སོགས་གོང་འཁོད་ཀྱི་རིགས་ལྔ། གསང་བ་ལྟར་གཙོ་མཆོག །ཁྲོ་
གསས། རྔམ་གསས། དབལ་གསས། གཏུམ་གསས་ལྔ་ངོ་བོ་གཅིག་ལ་གདུལ་བྱའི་
སྣང་ངོར་གནས་འགྱུར་དུ་བསྟན་པ་ངོ་སྤྲད་དོ། །དེ་བཞིན་དུ་ཚོགས་བརྒྱུད་ལ་ཡེ་
གཤེན་བརྒྱད། ཡུལ་བརྒྱུད་ལ་ཡེ་སངས་བརྒྱད། བདུད་ལྔའི་འཛིན་རྟོག་ལས་དྲི་



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
མེད་ལྔ། དབུ་ཞབས་སྤྱན་ལྗགས་ལས་མེ་ཏོག་མ་བཞི་ལ་སོགས་ཞི་ལྷ་བཞི་ཅུ་རྩ་
ལྔ་རུ་ཤར་བ་དང་། གཞན་ཡང་ཕྱི་ལྟར་རྒྱས་པའི་ལྷ་ཚོགས་བརྒྱ་རྩ་བརྒྱད། ནང་
ལྟར་ཞི་བའི་ལྷ་ཚོགས་བཞི་བཅུ་རྩ་ལྔ། གསང་བ་ལྟར་ཁྲོ་བོའི་ལྷ་ཚོགས་བརྒྱད་ཅུ་
རྩ་དྲུག་ལ་སོགས་ཀྱང་རྒྱུད་ལ་གྲོལ་ཚུལ་དང་ཤར་ཚུལ་གོང་ལྟར་ཚུལ་མཐུན་ཅིང་།
འགྱུར་གཞི་གཅིག་ལ་གང་འདུལ་ངོ་སྐལ་དུ་བསྟན་པར་སྤྲད་དོ། །དེ་ལྟར་ཡང་རྒྱུད་
ལས། ཕྱི་ནང་གསང་བ་སྒྱུ་འཕྲུལ་དྲྭ་བ་འདྲ། ཞེས་པས་སོ། །དེ་ལྟར་ཤར་བའི་ལྷ་
ཚོགས་ཡབ་ཡུམ་དུ་འབྱུང་བ་ནི། ཐབས་ཤེས་གསལ་སྟོང་ལ་སོགས་ཟུང་འབྲེལ་
དུ་གནས་པའི་དོན་དང་། གཙོ་འཁོར་དུ་འབྱུང་བ་ནི་སེམས་དང་སེམས་བྱུང་གི་
གྲོལ་སྟོབས་ཀྱི་ཁྱད་པར་དང་། དེ་ཡང་འཁོར་ནི་བོན་སྐུ་ལ་རྫོགས་སྐུའི་འཁོར།
རྫོགས་སྐུ་ལ་སྤྲུལ་སྐུའི་འཁོར། སྤྲུལ་སྐུ་ལ་སེམས་དཔའ་ཆེན་པོ་དང་ སེམས་དཔའ་
ཆེན་པོ་ལ་སེམས་དཔའ་ལམ་བགྲོད་འཁོར། སེམས་དཔའ་ལམ་བགྲོད་ལ་སྐྱེས་
བུ་ལས་དག་ཚོགས་ཀྱིས་བསྐོར་བ་བཤད་དོ། །ཕྱི་ནང་གསང་གསུམ་དུ་ཤར་བ་ནི།
སྣོད་དང་སྦྱར་བའི་འཇུག་སྒོ་སོ་སོར་བསྟན་པའི་བརྡ་དང་། ཞི་རྒྱས་དབང་དྲག་
ཏུ་ཤར་བ་ནི་ལས་བཞི་ཐབས་ཀྱིས་འགྲོ་བ་འདྲེན་པའི་བརྡ་དང་། དེ་དག་ཀྱང་
ཕྱི་ནང་གསང་བའི་ལྷ་ཚོགས་ཀོར་ཙེ་མི་མཐུན་མི་འདྲ་བ་བྱེ་བ་ས་ཡར་འབྱུང་བ་
ནི། གདུལ་བྱའི་ངོ་སྐལ་ལ་གཉེན་པོ་ངོ་སྐལ་དུ་སྟོན་པའི་བརྡའོ། །
གཉིས་པ་ཡེ་ཤེས་ལ། རང་བྱུང་གི་རིག་པའི་ཡེ་ཤེས་དེ་ཉིད་མངོན་དུ་གྱུར།
བྱུང་ཐེབ། རྩལ་རྫོགས། ཤུགས་ཐོན་པའི་འཆར་ཚུལ་ལས། སྟོང་པ་ཉིད་ཀྱི་ཡེ་
ཤེས། མཉམ་པ་ཉིད་ཀྱི་ཡེ་ཤེས། བྱ་བ་ནན་ཏན་གྱི་ཡེ་ཤེས། སོ་སོར་རྟོགས་པའི་
ཡེ་ཤེས། མེ་ལོང་ལྟ་བུའི་ཡེ་ཤེས་ལྔ་དང་ལྡན་པ་སྟེ། དེ་ཡང་སྟོང་པ་ཉིད་ཀྱི་ཡེ་ཤེས་
ཅེས་བྱ་བ་མཚན་མ་དང་བརྗོད་བྱ་གང་ལས་ཀྱང་འདས་པ་ཆེན་པོའི་དབྱིངས་རྣམ་
55



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པར་དག་པའི་རང་བཞིན་ཅན་དང་། མཉམ་པ་ཉིད་ཀྱི་ཡེ་ཤེས་ཅེས་བྱ་བ། ངང་
ཉིད་ཆེན་པོའི་ཀློང་ཡངས་གདལ་པ་ཆེན་པོར་གནས་པའི་མི་གཡོ་བའི་རང་བཞིན་
ཅན་དང་བྱ་བ་ནན་ཏན་གྱི་ཡེ་ཤེས་བྱ་བ། རྟོགས་ཚུལ་གྱི་ངོ་བོ་མི་འགྱུར་བའི་ངང་
ལ་གནས་པའི་རང་བཞིན་ཅན་དང་། སོ་སོར་རྟོགས་པའི་ཡེ་ཤེས་ཅེས་བྱ་བ། སྣང་
བའི་དངོས་པོ་རྡུལ་ཕྲན་ཙམ་ཡང་སྒྲིབ་པ་མེད་པར་ལྷང་ངེ་གསལ་བ་ཅན་དང་།
མེ་ལོང་ལྟ་བུའི་ཡེ་ཤེས་ཅེས་བྱ་བ། ཀུན་གསལ་ཀུན་སྙོམས་ཀྱི་རང་བཞིན་ཅན་
ནོ། །དེ་ལྟར་གྱི་ཡེ་ཤེས་ལྔ་ནི་སྐུ་ལྔའི་ངོ་བོའམ་འབྲས་བུ་ཡིན་ལ། ཡེ་ཤེས་ཆེན་པོའི་
ངོས་ནས། སྟོང་ཉིད་བོན་སྐུ། མེ་ལོང་རྫོགས་སྐུ། སོར་རྟོགས་སྤྲུལ་སྐུ། བྱ་གྲུབ་
མངོན་བྱང་། མཉམ་ཉིད་ངོ་བོ་ཉིད་སྐུའོ། །དེ་ཡང་སྐུ་ལྔ་པོ་དེ་བསྡུ་ན་སྐུ་བཞིར་
འདུས་ཏེ། བོན་གྱི་སྐུ། བདེ་བ་ཆེན་པོའི་སྐུ། མངོན་པར་བྱང་ཆུབ་སྐུ ངོ་བོ་ཉིད་
ཀྱི་སྐུ་དང་བཞིའོ། །བོན་སྐུ་ནི་སྣང་བ་ལས་འདས་པ་མཐར་ཐུག་པར་བཤད། བདེ་
བ་ཆེན་པོ་སྣང་བའི་ཡོན་ཏན་ཐམས་ཅད་རྫོགས་པར་བཤད། མངོན་པར་བྱང་
ཆུབ་ཀྱི་སྐུ་ཉོན་མོངས་པ་ཐམས་ཅད་ཟད་པར་བཤད། ངོ་བོ་ཉིད་ཀྱི་སྐུ་མཁྱེན་པའི་
རྒྱལ་པོ་ཐིག་ལེ་ཉག་གཅིག་ངེས་པར་བཤད་དོ། །ཡང་ལུང་ཁ་ཅིག་ལ་བོན་སྐུ་
རྫོགས་སྐུ་སྤྲུལ་པའི་སྐུ། བདེ་བ་ཆེན་པོའི་སྐུ་བཞི་ཡིས།། སེམས་ཅན་རྣམས་ཀྱི་དོན་
ཀྱང་མཛད།། ཞེས་ཀྱང་བྱུང་ཡང་སྐུ་བཞི་དེ་སྐུ་གསུམ་ལ་འདུས་ཏེ། དེ་ལྟར་ཡང་
རྒྱུད་ལས། བོན་སྐུ་ནམ་མཁའ་ལྟ་བུ་ལ། རྫོགས་སྐུ་ཉི་མ་ཤར་བ་འདྲ།། སྤྲུལ་སྐུ་ཟེར་
དང་ཆུ་ཟླའི་ཚུལ།། སྐུ་གསུམ་གྱིས་ནི་སྨིན་གྲོལ་བཀོད།། ཅེས་གསུངས། སྐུ་གསུམ་
དེ་སྐུ་གཉིས་ལ་འདུས་ཏེ། རྒྱུད་ལས། བོན་གྱི་སྐུ་དང་གཟུགས་ཀྱི་སྐུ།། སྐུ་གཉིས་
དག་ཏུ་སྣང་བ་ཡང་། བསོད་ནམས་ཚོགས་དང་ཡེ་ཤེས་ཚོགས། མཚན་བཅས་
མཚན་མེད་གཉིས་ཚུལ་གྱིས།། ཐབས་ཤེས་ཚུལ་དུ་བསྟན་པ་ཡིན།། ཞེས་གསུངས་
516



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
པས་སོ། །དེ་ཡང་སྐུ་གཅིག་ཏུ་འདུས་ཏེ། རྒྱུད་ལས། བོན་སྐུ་སྤྲོས་བྲལ་ནམ་མཁའ་
འདྲ།། དེ་ལས་ཀུན་འབྱུང་མཛོད་པོ་ཆེ།། ཞེས་གསུངས་སོ། །དེ་ཡང་བོན་སྐུའི་ངོ་
བོ་དེ་ཇི་ལྟ་བུ་ཞེ་ན། མཚན་མའི་དངོས་པོ་མིང་དང་གཟུགས་སུ་འབྲེལ་པར་གྱུར་
པའི་ཡུལ་གང་ལས་ཀྱང་། གཞལ་བྱ་བློ་ཡི་ཡུལ་ལས་མངོན་པར་མྱ་ངན་ལས་འདས་
པའི་ཡེ་ཤེས་ངང་ལ་རྫོགས་པའི་སྐུའོ། །དེ་ཡང་དོན་དམ་པའི་ངོ་བོ་སྐུ་གསུམ་གྱི་
རང་བཞིན་དུ་གནས་སོ་སྙམ་པའམ། སྒྲུབ་བྱའི་མཐར་ཐུག་སྐུ་གསུམ་ལ་ཡིད་རྟེན་
འཆའ་བ་ཡང་ལམ་གྱི་གནས་སྐབས་ཤེས་སྒྲིབ་བཤད་ལ། དེ་ལྟར་ཡང་ཚེ་དབང་
སྙན་རྒྱུད་ལས། སྐུ་གསུམ་ཡིད་ལ་མི་བྱེད་ཤེས་སྒྲིབ་བྲལ། དང་པོའི་སངས་རྒྱས་
ཡིད་རྟོག་བྲལ་བ་ལ། ཞེས་པས་སོ། །དོན་དམ་པར་འབྲས་བུ་མཚོན་དུ་མེད་ཀྱང་
བློ་དམན་བྲོད་པ་སྐྱེ་བའི་ཕྱིར། མཚོན་པར་ཤེས་པར་བྱའོ། །ཡེ་ཤེས་ལྔ་པོ་དེ་བསྡུ་
ན་ཇི་ལྟ་བ་དང་། ཇི་སྙེད་པ་གཉིས་ལ་འདུས་ཏེ། དེ་ཡང་ཡེ་ཤེས་ལྔ་ཇི་ལྟ་བ་དང་
ཇི་སྙེད་པ་ལ་འདུས་ཚུལ་ཅི་ལྟ་བུ་ཞེ་ན། སྟོང་པ་ཉིད་ཀྱི་ཡེ་ཤེས་ཇི་ལྟ་བ་མཁྱེན་པའི་
ཡེ་ཤེས་ལ་འདུས། སོར་རྟོགས། མཉམ་ཉིད། མེ་ལོང་། བྱ་གྲུབ་བཞི་ཇི་སྙེད་པ་
མཁྱེན་པའི་ཡེ་ཤེས་ལ་འདུས་པ་འབྲས་རྒྱུད་ཊཱིཀ་ལས་བཤད་དོ། །ཡེ་ཤེས་དེའི་བྱེད་
པའི་ཤེས་བྱའི་གནས་ལུགས་སིལ་བུར་གཟིགས་པའི་ཡེ་ཤེས་བརྒྱད་ཁྲི་བཞི་སྟོང་
སྟེ། དེ་ཡང་སེམས་ཅན་དུས་ཀྱི་རྟོག་ཚོགས་རང་གྲོལ་བ་ལས་ཤར་བ་དང་། ཏིང་
ངེ་འཛིན་གྱི་སྒོ་འབུམ་ཕྲག་མཐའ་ཡས་པ་ཐུགས་ལ་གསལ་བ་ནི། རྒྱུའི་དུས་ཀྱི་
བསམ་དྲན་སྣ་ཚོགས་གྲོལ་བ་ལ་ཤར་བ་དང་། འོད་ཟེར་གྱི་འཕྲོ་འདུ་འཇིག་རྟེན་
གྱི་ཁམས་གང་བར་འཆར་བ་ནི། རང་རྒྱུད་ཀྱི་སྤངས་བྱ་ཐ་དག་སྤང་ཞིང་གཞན་
རྒྱུད་ཀྱི་ཉེས་སྒྲིབ་ཐ་དག་སྦྱང་བའི་བརྡའོ། །
གསུམ་པ་ཕྲིན་ལས་ལ་གཉིས། དངོས་དང༌། མཛད་ཚུལ་ལོ། །དང་པོ་ལ་
$17



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསུམ། ཐུགས་རྗེ་ཆེ་བ། ཐབས་མཁས་པ། ཐམས་ཅད་མཁྱེན་པའོ། །དང་པོ་
ཐུགས་རྗེ་ནི། དཔག་ཏུ་མེད་པ་ནམ་མཁའ་ལྟ་བུ། ཀུན་སྙོམས་ཉི་མ་ལྟ་བུ། རྒྱུན་
མེད་ཆུ་བོ་ལྟ་བུ། ཟད་མེད་ས་གཞི་ལྟ་བུ་དང་བཞི་མངོན་གྱུར་དུ་འཆར་ཏེ། མདོ་
ལས། ང་ནི་ཉི་བཞིན་ཀུན་ལ་སྙོམས་ལ་ཆུ་བཞིན་མི་ཆད། ཅེས་གསུངས། གཉིས་
པ་ནི། སྐུ་གསུང་ཐུགས་ཀྱི་མཛད་པ་གསུམ། ཞི་རྒྱས་དབང་དྲག་བཞི། མཛད་
པ་བཅུ་གཉིས་ལ་སོགས་གང་ལ་ཅིས་འདུལ་བཞིན། ངེས་མེད་སྣ་ཚོགས་ཀྱིས་
འགྲོ་བ་འདྲེན་པའི་ཐབས་ལམ་དང་། འདུལ་ཐབས་ཅི་སྙེད་ཅིག་གིས་གདུལ་བྱ་
བསམ་གྱིས་མི་ཁྱབ་པའི་དོན་མཛད་པ་སྟེ། དེ་ལྟར་ཡང་ལུང་ལས། གང་ལ་ཅིས་
འདུལ་དེ་ལ་དེ་སྟོན་བྱེད།། ཅེས་གསུངས་སོ། །དེ་དག་གི་དོན་རྒྱས་པ་ཕྱི་རྒྱུད་ལས་
གསུངས་སོ། །གསུམ་པ་ནི། ཤེས་བྱའི་གནས་ལུགས་ལ་མི་མཁྱེན་པ། མི་གསལ་
བ། མི་མཛད་པ། མི་གཟིགས་པ། མངོན་དུ་མ་བྱས་པ་གང་ཡང་མེད་དོ། །ལུང་
ལས། མཁྱེན་པའི་ཡེ་ཤེས་གཅིག་གིས་ནི། ཤེས་བྱའི་གནས་ལུགས་གསལ་བར་
སྟོན། ཅེས་པས་སོ། །གཉིས་པ་མཛད་ཚུལ་ནི། ཕྲིན་ལས་དེ་དག་ཀྱང་སེམས་ཅན་
གཅིག་ཁོ་ནའི་དོན་མ་ཡིན་པར་ཁྱབ་པར་མཛད། རེས་འགའ་མ་ཡིན་པར་རྟག་
པར་མཛད། ཕྱོགས་རེ་མ་ཡིན་པར་སྣ་ཚོགས་སུ་མཛད། འབད་པ་ལ་མ་ལྟོས་
པར་ལྷུན་གྲུབ་ཏུ་མཛད། བརྒྱུད་ནས་མ་ཡིན་པར་མངོན་གྱུར་དུ་མཛད། རང་
རྒྱུད་པ་མ་ཡིན་པར་བརྩེ་སེམས་དང་ལྡན་པར་མཛད་དེ། ཇི་སྐད་དུ་མདོ་ལས།
ང་ནི་སྙོམས་པའི་རང་བཞིན་ཞི་བའི་བདག་ཉིད་ཅན། ཞེས་གསུངས། དོན་དུ་
སངས་རྒྱས་ཀྱི་ཕྲིན་ལས་དེ་དག་ཀྱང་རྒྱུའི་དུས་ཀྱི་སྒོ་གསུམ་གྱི་འབད་རྩོལ་བྱ་བྱེད་
རྩོལ་བཅས་སྡུག་བསྔལ་ཐམས་ཅད་གྲོལ་བ་ལས་ཐོབ་པ་ཡིན་ནོ། །
གསུམ་པ་ལ་གཉིས། ཆེ་བ་དང་། གཏང་བཞག་གི་མཐའ་བསྡུ་བའོ། །དང་
518



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
པོ་ནི། གདམས་པ་འདི་ནི་བོན་ཐམས་ཅད་ཀྱི་ཡང་བཅུད། རྒྱུད་ཐམས་ཅད་ཀྱི་
རྩ་བ། ལུང་ཐམས་ཅད་ཀྱི་མཐར་ཐུག །མན་ངག་ཐམས་ཅད་ཀྱི་སྙིང་པོ་དྲིལ་བ།
དཔེར་ན་རིན་པོ་ཆེའི་ནང་ནས་གསེར་ཞུན་མ། མེ་ཏོག་ནང་ནས་ཨུཏྤལ། སྨན་
གྱི་ནང་ནས་རྣམ་པར་རྒྱལ་བ་ལྟ་བུ་སྟེ། ཁུང་གི་སྟོན་པ་ནས་བཟུང་གྲུབ་ཆེན་གོང་
མ་རྣམས་ནས་སྙན་ནས་སྙན་དུ་བརྒྱུད་ཅིང༌། བྱིན་རླབས་ཀྱི་ན་བུན་མ་ཡལ།
གདམས་པའི་བཅུད་མ་ཉམས། བརྒྱུད་པའི་ཟམ་མ་ཞིག་པར་མཚམས་མེད་ལྔ་
བྱས་པ་ཡང་ཚེ་འདིར་གཞའ་འོད་དུ་གྲོལ་ནུས། དེའི་ཕྱིར་ན་འདི་ལམ་མྱུར། སྒོ་
ཡངས། ཐབས་ཚེ། མན་ངག་ཟབ། བྱིན་རླབས་མྱུར། ཁྱད་པར་འཕགས་པའི་
ཚུལ། རྒྱུད་ལས། ལམ་དང་ལམ་མི་འདྲ་བ་གསང་སྔགས་ལམ།། ཡང་དག་ངེས་
པ་མཐར་ཐུག་རྒྱལ་པོ་ཡིན།། ཞེས་དང་། བདག་གི་བླ་མའི་ཞལ་ནས་ཀྱང་། བྲུ་
ཆེན་ཡབ་སྲས་ཕྱག་ཁྲིད་ཟབ་མོ་སོགས། སྔར་འགྱུར་དག་བཀའི་རྗེས་སུ་ཉམས་
ལེན་མཛོད། གངས་ཅན་གྲུབ་ཐོབ་ཕལ་ཆེར་འདི་ལས་གྲོལ། སངས་རྒྱས་བསྟན་
པའི་གཞི་མ་འདི་ཉིད་ཡིན། ཞེས་གསུངས།
གཉིས་པ་གཏང་བཞག་ལ་གཉིས། སྣོད་ལྡན་ལ་གཏད། སྣོད་མེད་ལ་བཀག་
པའོ། །དང་པོ་ནི། གང་ཟག་ལས་དང་སྐལ་བ་ལྡན་པ། ཕྱི་མ་གཙོར་འཛིན་པ།
བརྩོན་འགྲུས་དང་གཏང་ཕོད་ལྡན་པ། དད་པ་དང་མོས་གུས་ཆེ་བ། ཞེ་བཅད་
དང་སྙིང་རུས་འཛོམ་པ། དཀའ་སྤྱད་དང་སྡུག་བསྲན་ཆེ་བ། བསམ་པ་དང་སྦྱོར་
བ་དགེ་བ། དྲན་པ་དང་ཤེས་བཞིན་གསལ་བ། འབྱུང་ཕུང་དར་ལ་བབ་པ། མདོར་
ན་མན་ངག་ཤོང་བ། ཟུང་ཐུབ་པ། སྒྲུབ་ནུས་པ། སྒྲོགས་ཤེས་པ། ཁྱད་པར་ཚེ་
འདིའི་སྙན་པ་གྲགས་པ་བློ་ཡིས་གཏང་ནུས་ཤིང་། བླ་མའི་གདམས་ངག་ཁོ་ན་གཙོ་
བོར་འཛིན་པའི་སྐྱེས་བུ་གཅིག་ལ་ནི། མི་གསང་། མི་གབ། མི་སྦེད་པར་ཡོངས་
519



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སུ་རྫོགས་པ་བསྟན་པར་བྱའོ། །བླ་མ་གོང་མའི་ཞལ་ནས། སྣོད་ལྡན་བྱུང་ན་བརྒྱ་
ལ་ཡང་ཐོངས། ཞེས་གསུངས་པ་ལྟ་བུའོ། །དེ་ལྟར་ཡང་རྒྱུད་ལས། སྣོད་ལྡན་ཤིན་
ཏུ་དཀོན་པ་སྟེ། བཙལ་ནས་བསྟན་པ་གཏད་པར་བྱའོ། །ཞེས་གསུངས་སོ། །
གཉིས་པའི་ཡུལ་ནི། དེ་དག་ལས་ལོག་པའི་གང་ཟག་ལས་འཕྲོ་དང་སྐལ་
བ་མི་ལྡན་པ། བསམ་སྦྱོར་ལས་སུ་མི་རུང་བ། དྲན་པ་ཤེས་བཞིན་མི་བཟུང་བ།
ལྟ་སྤྱོད་ལོག་པ། འབྱུང་བཞི་རྒྱུ་ནས་རྒུད་པ། ལོང་ཚོའི་དྲི་མས་ཕོག་པ། བསླབ་
གཉེར་དོན་ལ་དྲེད་པ། བདུད་ཁྱེར་ཡ་གས་ཕོག་པ། བརྩོན་འགྲུས་དཀའ་སྤྱད་
མི་ནུས་པ། སྣང་བ་བློ་ཡིས་མི་ཐོང་བ། ཟོལ་པོ་གཡོ་སྒྱུ་ལ་མཁས་པ། རང་ཆེ་ང་
རྒྱལ་མ་སྤང་པ། མདོར་ན་རྫོགས་པ་ཆེན་པོ་བསྟན་པའི་སྣོད་དུ་མ་གྱུར་པ་ལ་
བསྟན་ཀྱང་མི་གོ །མི་ཤོང་
། མི་ཐུག མི་སྒྲུབ་པའི་རིགས་ལ་ཤིན་ཏུ་གསང་། རབ་
ཏུ་སྦ། མཆོག་ཏུ་གབ། ཚིག་ཙམ་ཡང་མི་སྐྲག་གོ །གཞན་ཡང་ལས་ལྡན་རེ་རེ་ཙམ་
ལ་དམར་ཁྲིད་ལག་ལེན་དང་བཅས་པ་དམ་ཚིག་ལ་བཀལ་ཏེ་ལེགས་པར་གནང་
བ་ལས། སུ་ཐོད་ཐོད་ལ་མི་ངོ་ནོར་ཕྱིར་བཏང་ན་གདམས་པའི་བྱིན་རླབས་ཡལ་
ཞིང་། མཁའ་འགྲོ་བཀའ་སྐྱོང་རྣམས་ཀྱིས། བཀའི་ཆད་པ་གཅོད་པར་བྱེད་དོ །དེ་
བས་ན་གཏང་བཞག་གི་ཚོད་ཟིན་པར་བྱའོ། །དེ་ལྟར་ཡང་རྒྱུད་ལས། སྣོད་ངན་
རྫ་ཤིང་རྭ་འདྲ་ལ། བྱིན་ན་གཉིས་ཀ་དམྱལ་བར་ལྟུང་། ཞེས་གསུངས་པས་སོ།།
：
ཨ་ཧོ་འདི་འདྲའི་གདམས་པ་ངོ་མཚར་བོན།།
གསུང་རབ་ཆུ་གཏེར་ཆེ་ལས་མ་བརྒལ་ཀྱང་།
དགོངས་བརྒྱུད་བླ་མའི་བྱིན་རླབས་སེམས་འཕོས་པས།།
ངལ་བ་མེད་པར་ཁོ་བོས་ལམ་འདི་བྱས།།
520



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
འདི་ནི་དྲིན་ཆེན་བླ་མའི་བཀའ་དྲིན་ལས།།
ལེགས་བྱུང་ལེགས་པར་བཤད་པའི་དབྱིག་བཟང་པོ།།
རྗེས་འཇུག་དད་བརྩོན་རྒྱལ་མཚན་རྩེར་མཆོད་ན།།
བླ་མེད་ཡོན་ཏན་འབུམ་གྱིས་ཡོངས་ཕྱུག་ངེས།
མ་རིག་རྨོངས་པའི་དམུས་ལོང་བདག་འདྲ་ཡིས།།
བདེ་བའི་ལམ་བགྲོད་འདོད་ན་འདིར་འཇུག་དང་།།
ནོར་ཤོར་གོལ་བའི་གཡང་སར་མི་ལྷུང་བ།
གདམས་པ་འདི་ནི་ལོང་བའི་སྣ་ཁྲིད་འདྲ།།
བདག་འཛིན་གདོན་གྱིས་རློམ་པའི་འཁྲུལ་སྤྱད་རྣམས།།
འཁྲུལ་མེད་ཡང་དག་འདོད་ན་འདིར་འཇུག་དང་།།
ཅི་སྤྱད་ཡེ་ཤེས་རོལ་བར་མངོན་འཆར་བ།།
གདམས་པ་འདི་ནི་སངས་རྒྱས་སྒམ་པོ་འདྲ།།
ཉོན་མོངས་ནད་ཀྱིས་གདུངས་བའི་ཉམ་ཐག་རྣམས།།
སྡུག་བསྔལ་ཟུག་རྔུ་ཞི་འདོད་འདིར་འཇུག་དང་།།
ཞི་བ་བདེ་ཆེན་གླིང་དུ་དབུགས་འབྱིན་པ།།
གདམས་པ་འདི་ནི་སྨན་མཆོག་རྣམ་རྒྱལ་འདྲ།།
སྡུག་བསྔལ་གསུམ་གྱིས་བཀྲེན་པའི་འདོད་གདུངས་ཅན།།
523



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཟག་མེད་ཟས་བཅུད་རོལ་འདོད་འདིར་འཇུག་དང་།
ཐར་པའི་ལང་ཚོ་རབ་ཏུ་རྒྱས་བྱེད་པ།།
གདམས་པ་འདི་ནི་གསོས་ཀྱི་མྱུ་གུ་འདྲ།།
ཉོན་མོངས་གཡུལ་ཁར་འགྲིམ་པའི་བྱིས་པ་ཚོ།།
དུག་ལྔའི་དམགས་དཔུང་གཞོམ་འདོད་འདིར་འཇུག་དང་།།
འཁོར་བའི་འཐབ་འཁྲུགས་གཡུལ་ལས་རྒྱལ་བྱེད་པ།།
གདམས་པ་འདི་ནི་འཇིག་མེད་གོ་ཆ་འདྲ།།
རང་བྱད་རང་མ་མཐོང་བའི་སྐྱེ་བོ་རྣམས།།
གཉུག་མའི་བདག་ཞལ་མཇལ་འདོད་འདིར་འཇུག་དང་།
རྟོགས་པའི་གཟུགས་བརྙན་མངོན་སུམ་མཐོང་བྱེད་པ།
གདམས་པ་འདི་ནི་འཕྲུལ་གྱི་མེ་ལོང་འདྲ།།
ཡང་དག་དོན་དུ་གཉེར་བའི་སྐལ་བཟང་རྣམས།།
བླ་མེད་འབྲས་བུ་ཐོབ་འདོད་འདིར་འཇུག་དང་།།
མྱུར་དུ་ཐར་པའི་ལམ་ལ་བགྲོད་བྱེད་པ།
གདམས་པ་འདི་ནི་ཤུགས་ལྡན་རྟ་མཆོག་འདྲ།།
ཟབ་ཁྱད་བློ་ལས་འདོན་པའི་སྙིང་སྟོབས་ཅན།།
ཐེག་དམན་ལམ་ལས་འཕགས་འདོད་འདིར་འཇུག་དང་།
522



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
ཚེ་གཅིག་འཇའ་ལུས་འཕོ་ཆེན་སྐུར་བརྙེས་པ།།
གདམས་པ་འདི་ནི་དྲི་མེད་ཤེལ་སྒོང་འདྲ།།
འཇིག་རྟེན་འཁྲུལ་པའི་སྣང་བ་རྒྱབ་བསྐྱུར་ནས།།
འཁྲུལ་མེད་རྒྱལ་བསྟན་སྒོར་ཞུགས་སྐྱེས་བུ་རྣམས།།
གདམས་པ་འདི་འཕྲོད་ཡིད་བཞིན་ནོར་རྙེད་འདྲ།།
དད་བརྩོན་བཀུར་སྟི་མཁས་ན་གང་འདོད་འབྱུང་།།
དེང་སང་སྒྱུ་མའི་སྐྱེ་བོ་བྱིས་བློ་ཅན།།
ལེགས་བཤད་ཟབ་མོ་མཇལ་བའི་མིག་ཕྲ་ཞིང་།།
སྲིད་པའི་འཁྲུལ་སྣང་ལས་ལ་སྤྱད་སྤྱད་ནས།།
གསེར་དང་ར་གན་བརྗེ་འདིས་ཅི་མི་སྐྱོ།།
དེ་ལྟར་ནའང་དམ་པའི་རྗེས་གཞོལ་བ།
མཆོག་སྤྲུལ་དྲུང་མུའི་བརྩོན་འགྲུས་ལྕག་མྱུར་བས།།
ཁོ་བོའི་འདུ་བྱེད་རྟ་ཕོ་རབ་བསྐྱོད་དེ།།
ལྷག་བསམ་བཟང་པོའི་ངོས་ནས་འདི་བྱས་སོ།།
འདི་ཡིས་འཁྲུལ་སྣང་སྲིད་པའི་གྲོང་བཤིགས་ནས།།
འཁྲུལ་པ་རང་ཁར་སྤྱད་པའི་འགྲོ་བ་རྣམས།།
འཁྲུལ་མེད་ཞི་བའི་ས་ལ་མངོན་རེག་སྟེ།།
523



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཁྲུལ་བྲལ་དག་པ་གཉིས་ལྡན་སྐུར་བརྙེས་ཤོག།
རྣམ་དག་གདམས་པ་འདི་འཆང་སྐྱེས་བུ་གང་།།
རྣམ་མཁྱེན་ཡོན་ཏན་འབུམ་གྱིས་མངོན་ཕྱུག་ཤིང་།།
རྣམ་གྲོལ་གླིང་དུ་བདེ་བའི་དབུགས་འབྱིན་ཏེ།
རྣམ་རྨོངས་འགྲོ་བའི་དེད་དཔོན་མཆོག་ཐོབ་ཤོག།
ལེགས་བཤད་འདིའང་དོན་མེད་མ་གྱུར་ཞིང་།།
ལེགས་པར་མཆོག་ལྡན་རྣམ་གྲོལ་སྐྱེས་བུ་ཡིས།།
ལེགས་པའི་ལམ་འདིས་སྐལ་ལྡན་རྗེས་འཛིན་ཏེ།།
ལེགས་ལམ་མཆོག་གི་འབྲས་བུ་འཐོབ་པར་ཤོག།
བདག་ཀྱང་དིང་ནས་ཚེ་རབས་ཐམས་ཅད་དུ།།
དགེ་བའི་བཤེས་དང་ཡོངས་སུ་མི་འབྲལ་ཞིང་།།
ཐུགས་བཅུད་ཟབ་མོའི་གདམས་ངག་ལེགས་ཐོབ་ནས།།
རྣམ་དཔྱོད་བློ་གྲོས་ཡངས་པའི་མཆོག་ཏུ་ཤོག།
མི་མིན་ལྷ་འདྲེ་རྣམས་ཀྱང་འདིས་ཐུལ་ནས།།
རྒྱུད་ལ་ཐར་པའི་ས་བོན་རྙེད་གྱུར་ཏེ།།
བྱང་ཆུབ་སེམས་གཉིས་དག་ལ་བློ་འབྱོངས་ནས།།
ཀུན་ཀྱང་ཀུན་བཟང་རྒྱལ་སར་ཟིན་པར་ཤོག།
24



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
གདམས་པ་འདི་ནི་ཟབ་དགུའི་བཅུད་ཕྱུང་བ།
སྲས་བཅས་རྒྱལ་བའི་ཐུགས་དམ་བརྣགས་པའི་མཐིལ།།
མཁའ་འགྲོ་འབུམ་གྱི་སྙིང་གི་ཁྲག་རླུང་སྟེ།།
སྐལ་མེད་ལོག་ལྟ་ཅན་ལ་ཅི་སྨོས་ཀྱི།།
སྐལ་ལྡན་སྐྱེས་བུ་ཡིན་ཀྱང་གསུམ་བཞི་ལས།།
མང་དུ་མ་སྤེལ་མཁའ་འགྲོའི་བཀའ་ཆད་འབྱུང་།།
དམ་ལྡན་སྐྱེས་བུའི་ཀླུང་ནི་རང་གྲོལ་ལས༎
ལས་ལྡན་བུ་ལ་གཅིག་བརྒྱུད་ས་མ་ཡ།།
ཕྱི་རབས་བུས་ཀྱང་ཁྲིད་བརྒྱུད་མ་ཆད་པར།།
བཏང་བཞག་ཚད་ཟིན་གྱིས་ལ་ཉམས་སུ་ལོངས།
འདི་ཉིད་ཟས་ངོར་ནོར་ཕྱིར་བཏང་བྱེད་ཅིང་།།
བཀའ་བཅག་དམ་བཀྲལ་དབལ་མོས་སྙིང་ཁྲག་བཞེས།།
སྦས་རྒྱུ ༔ གབ་རྒྱུ གསང་རྒྱུ ཨུཡ ཨབྦཾ	ཅེས་པའང་གྲོལ་བ་མཐར་ཕྱིན་པར་
བྱེད་པའི་ཁྲིད་མན་ངག་གཞན་དང་བཅས་པ། ས་གསུམ་ན་འགྲན་ཟླ་དང་བྲལ་བ་སྤྲུལ་པའི་གཏེར་ཆེན་རྣམ་གཉིས་ཀྱི་
བྱིན་རླབས་སེམས་ལ་ཞུགས་པའི་སྐལ་བ་ཅན་ཤར་རྫའི་རྣལ་འབྱོར་བཀྲ་ཤིས་རྒྱལ་མཚན་ལག བོན་འདི་ལ་བློ་ཁ་ཕྱོགས་
པའི་མཆོག་སྤྲུལ་གཡུང་དྲུང་མཚན་ཅན་དང་། གཞན་ཡང་མཁའ་འགྲོ་དབང་གི་སྒྲོན་མ་སོགས་དད་ལྡན་གྱི་བུ་སློབ་
མང་པོས་བསྐུལ་བ་ལ་བརྟེན་ནས་རྫོགས་པ་ཆེན་པོའི་རྒྱུད་སྡེ་རྣམས་ལས་བཏུས་ཏེ་ས་མཐའི་དབེན་ཁྲོད་རྣམས་སུ་བྲིས་
པས། བསྟན་དང་འགྲོ་བའི་དོན་རྒྱ་ཆེན་པོར་བྱེད་ནུས་པར་གྱུར་ཅིག །ཐ་ཚན་མུ་ཙུག་སྨྲར་རོ།། ན་མོ་གྱེར་
སྤུངས་རཏྣ་དེ་པ་ཧོ། ༧ ཟབ་ཞི་གཏིང་དཔག་བརྟག་དཀའ་སྟོང་ཆེན་དབྱིངས།
525



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཟབ་མོ་ཡུམ་ཆེན་དགོངས་པ་མུ་མཐའ་བྲལ།། ཟབ་གསང་ཤེས་རབ་སྙིང་པོ་བརྗོད་
ཡུལ་འདས། ཟབ་དོན་མཚོན་བྲལ་བོན་སྐུའི་དགོངས་པའི་མཐིལ།། ༧ ཚད་
མེད་བཞི་ཡི་བསིལ་ཟེར་རབ་རྒྱས་ཤིང་། ཚད་ལྡན་དངོས་གྲུབ་ག་བུར་འབུམ་འཛག་
པས། ཚད་གསུམ་དམ་ལྡན་གཤེན་གྱི་ཀུ་མུད་བཞད།། ཚད་འདས་ཌཱཀྐི་འབུམ་
གྱི་སྙིང་ཁྲག་རླུང་། ༧ ཚོགས་གཉིས་ཟླ་བའི་མ་མ་ལས་འོངས་ཤིང་།། གྲུབ་གཉིས་
འདོད་དགུའི་གྲུ་ཆར་འབེབས་མཛད་པ།། ཟབ་གསང་རྒྱལ་བསྟན་རྣམ་བཀྲ་དགེ་
ཞིང་ཤེས།། ཟབ་ཁྲིད་འཕགས་ནོར་རྒྱལ་མཚན་རྩེ་མོར་དགོད། ༧ ཐོག་མའི་
སངས་རྒྱས་འོད་མི་འགྱུར་བ་ཅན།། ཚད་མེད་འོད་ལྡན་ཞལ་སྐྱིན་སྔར་འགྱུར་
གྱི། ཨ་རྫོགས་སྙན་སོགས་རྫོགས་ཆེན་མ་ལུས་ཀུན།། གཞི་ལམ་འབྲས་གསུམ་གཅར་
ཕོག་ཟབ་ཁྱད་བོན། ༧ དུས་གསུམ་འབྱོན་དཀའ་སྐུ་གསུམ་རང་ཤར་ཆེ། ཀུན་
མཁྱེན་བླ་མའི་བྱིན་རླབས་རང་བྱུང་གི །མཁྱེན་རྒྱུས་གདུལ་བྱ་སྤྱི་ཡི་དངོས་ཚོགས་
ལག བརྟེན་ནས་གཞན་ཕན་ལྷག་བསམ་ལྡན་རྣམས་ཀྱིས། ༧ གྲོགས་བྱས་མི་ཟད་
བོན་ཆར་འགྲོ་བ་ཡི།། ཕྱི་མོ་བསྒྲུབས་འདི་ཐོས་པས་རབ་གོ་ཞིང་།། བསམ་པས་
ཉམས་མྱོང་སྒོམ་པས་མཆོག་ཆེན་པོའི། གོ་འཕང་ལ་སྦྱོར་གསང་ཆེན་བསྟན་རྒྱས་
ཤོག །
༧ ཅེས་པའང་སྤར་བྱང་འདི་ནི་ཐ་ཤལ་བ་སྤྲུལ་མིང་དྲུང་མུས་ཆེད་དུ་བརྗོད་ལ་སྤར་གྱི་ཕྱི་མོ་བསྐྲུན་མི་གཡུང་
དྲུང་ཡེ་ཤེས་ཀྱི་བགྱིས་པས་དགེ་དེས་འགྲོ་ཀུན་གྲོལ་བར་གྱུར་ཅིག །དགེའོ།།
g26



རྫོགས་ཆེན་སྐུ་གསུམ་རང་ཤར་གྱི་ཁྲིད་དང་སྒྲུབ་སྐོར།
༈ བསླུ་མེད་གཏན་གྱི་སྐྱབས་གནས་དཀོན་མཆོག་གསུམ། ། སྙིགས་མ་ལྔ་བདོའི་སྐྱབས་
གཅིག་ཡབ་སྲས་ཡུམ། ། བསྟན་པའི་སྲུང་མ་མ་མཆོག་སྲིད་པའི་རྒྱལ། ། རྒྱལ་ཀུན་འདུས་གཙོ་
དྲིན་ཆེན་བླ་མ་མཁྱེན།། རྩེ་གཅིག་གསོལ་བ་བཏབས་པའི་རེ་འབྲས་སུ། ། བར་ཆད་ཀུན་སོལ་བསམ་
དོན་མཐར་ཕྱིན་ཤོག ། ཅེས་པ་འདིའང་བསྟན་འཛིན་སྐྱེས་བུ་དམ་པ་རྣམས་ཀྱི་ཕྱི་ནང་གསང་བའི་བར་ཆད་
ཞི་བའི་ཕྱིར་དུ་ཤར་རྫ་པས་གསོལ་བ་བཏབས་པའོ།།
བསྟན་རྒྱས་སྨོན་ལམ།
ན་མོ་བསླུ་མེད་སྐྱབས་མཆོག་རྣམས་ཀྱི་བྱིན་རླབས་དང་།། རྣམ་དཀར་དགེ་ཚོགས་གྲུབ་པའི་
ནུས་མཐུ་དང་། ། བོན་ཉིད་རྣམ་པར་དག་པའི་བདེན་སྟོབས་ཀྱིས། ། ཇི་ལྟར་སྨོན་པའི་དོན་ཀུན་
འགྲུབ་གྱུར་ཅིག ། བསྟན་པའི་སྙིང་པོ་སངས་རྒྱས་གཡུང་དྲུང་བོན། བསྟན་འཛིན་བུ་སློབ་བཤད་
སྒྲུབ་འཕེལ་བ་དང་། ། བསྟན་སྦྱིན་མངའ་ཐང་ལོངས་སྤྱོད་རྒྱས་པ་དང་། ། བསྟན་པ་སྲིད་མཐའི་
བར་དུ་གནས་གྱུར་ཅིག ། ཁྱད་པར་རྗེ་བཙུན་མཉམ་མེད་བླ་མ་ཡི། །རིང་ལུགས་འཁྲུལ་མེད་
གཤེན་བསྟན་སྨན་རི་བའི། ། མདོ་སྔགས་ཉི་ཟླ་ཟུང་འབྲེལ་བསྟན་པའི་མཆོག །དུས་ཀུན་
ཉམས་མེད་ཡུན་རིང་གནས་གྱུར་ཅིག ། དེ་ཉིད་འཛིན་སྐྱོངས་སྤེལ་བའི་སྲོལ་འཛིན་པ། །མཚུངས་
མེད་བླ་མའི་ཞབས་པད་བརྟན་པ་དང་། ། རྣམ་དག་འདུས་སྡེ་དར་ཞིང་རྒྱས་པ་དང་། ། སྙན་
པའི་གྲགས་པས་ས་སྟེང་ཁྱབ་གྱུར་ཅིག །དེ་ལ་བརྟེན་ནས་མཁའ་མཉམ་འགྲོ་བ་ཀུན། ། ནད་
མུག་འཁྲུགས་རྩོད་རབ་ཏུ་ཞི་བ་དང་། ། ཕན་བདེ་སྐྱིད་པའི་ཉི་མ་འབུམ་ཤར་ནས། ། མཐའ་
ཐུག་རྫོགས་སངས་རྒྱས་པའི་བཀྲ་ཤིས་ཤོག ། ཅེས་པ་འདི་ཡང་། སྨན་རིའི་མཁན་ཆེན་ཉི་མ་བསྟན་
འཛིན་དབང་གི་རྒྱལ་པོས་ཟིལ་གནོན་ཞེས་པ་མེ་ཕོ་རྟའི་ལོར་སོག་སྡེ་བོན་དགོན་དུ་སྦྱར་བ་དགེའོ། །བཀྲ་ཤིས།
༧ གང་གི་བདེན་ཚིག་རྟེན་འབྲེལ་བསླུ་མེད་ཀྱིས། ། གངས་ཅན་མགོན་པོ་རྒྱལ་བ་སྨན་རི་བའི།།
$27



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མདོ་སྔགས་བསྟན་པའི་བ་དན་མངོན་མཐོ་ཞིང་། ། སྲིད་མཐའི་བར་དུ་ཡུན་རིང་གནས་གྱུར་
ཅིག ། ༧ དུས་རྒྱལ་ཀུན་འདུས་མཉམ་མེད་ཤེས་རབ་རྒྱལ། ། བསླབ་པ་གསུམ་ལྡན་ངུར་སྨྲིག་
འཛིན་པའི་སྡེ། ། རྨད་བྱུང་འཕྲིན་ལས་ཟབ་མོ་ཕྱོགས་ཀུན་ཏུ། ཡར་ངོའི་ཟླ་ལྟར་རྒྱས་པའི་བཀྲ་
ཤིས་ཤོག ། ༧ རྒྱལ་བའི་བསྟན་པ་ཉི་མའི་འོད། ། ལྷག་པའི་འོད་ཟེར་ཕྱོགས་བསྒྱུར་འཕྲོ། ། བོན་
གྱི་རྒྱལ་མཚན་ལེགས་པར་འཛུགས། ། བསྟན་པ་ཡུན་རིང་འབར་གྱུར་ཅིག ། ༧ ཞྭ་དཀར་རིང་
ལུགས་འཛིན་པ་ཡི། ། འཕྲིན་ལས་གང་ཡང་སྒྲུབ་བྱེད་པའི། ། མ་བདུད་ལྕམ་དྲལ་རྣམས་ཀྱིས་
ཀྱང་། བསྟན་པའི་བ་དན་ཕྱོར་ཞིག་ཀྱེ། ། ཞེས་གསང་སྔགས་བདེན་ཚིག་སྨོན་ལམ་འདི་ནི་སྐུ་མདུན་གཡུང་
དྲུང་རྒྱལ་མཚན་གྱིས་སྦྱར་བ་དགེའོ། །
༧ རབ་འབྱམས་ཞིང་དུ་བོན་གྱི་འཁོར་ལོ་ཡིས། ། འགྲོ་ཁམས་ཀུན་ཏུ་བཟང་པོའི་
སར་བཀོད་པའི། ། ཐུགས་རྗེའི་མངའ་བདག་སྟོན་པ་གཤེན་རབ་ཀྱི། ། མདོ་སྔགས་བསྟན་
པ་ཕྱོགས་བཅུར་འབར་གྱུར་ཅིག ། ༧ རྒྱལ་བ་དེ་ཡི་བསྟན་པ་ཕྱོགས་ཀུན་ཏུ། ། སྤེལ་ལ་
དྲི་མ་མེད་པའི་ཐུགས་བསྐྱེད་ཅན། ། གང་གི་འཆད་རྩོད་རྩོམ་པའི་མཛད་པ་ཡི། ། གྲུབ་མཐའི་
སྙིང་པོ་བོན་བསྟན་འབར་གྱུར་ཅིག ། ༧ འཇིགས་མེད་གསང་སྔགས་བོན་གྱི་སྒྲ་ཆེན་
བསྒྲགས། ། རིམ་པ་གཉིས་ཀྱི་རྣལ་འབྱོར་དབང་པོའི་མཆོག ། གསང་ཆེན་རྒྱུད་སྡེ་བཞི་
ཡི་དོན་འབྱེད་པའི། ། གང་དེའི་གསང་སྔགས་བོན་བསྟན་འབར་གྱུར་ཅིག ། ༧ འཁོར་
འདས་གཉིས་མེད་རང་རིག་ཡེ་ཤེས་ལྔའི། ། རང་གདངས་མངོན་གྱུར་རིག་པ་རང་ཤར་
གྱི། ། ཡང་གསང་སྙིང་ཏིག་དགོངས་གཏེར་ཟབ་མོའི་བོན། ། རྫོགས་པ་ཆེན་པོའི་བསྟན་
པ་འབར་གྱུར་ཅིག ། ཅེས་རྒྱུད་གསུམ་བོན་གྱི་བདག་ཉིད་ཆེན་པོ་གྲུབ་དབང་དྲི་མེད་སྙིང་པོའི་ཕྱི་ནང་
གསང་གསུམ་གྱི་མཚན་གྱི་བོན་བསྟན་རྒྱས་པའི་སྨོན་ཚིག་འདི་ཉིད་རི་བོ་དགེ་ལྡན་པའི་རིང་ལུགས་འཛིན་
པའི་ཧོར་བྲག་དཀར་སྤྲུལ་སྐུ་བློ་བཟང་དཔལ་ལྡན་བསྟན་འཛིན་སྙན་གྲགས་ཀྱིས་མཆོག་ཏུ་སྨོན་པ་དགེ་
ལེགས་སུ་གྱུར་ཅིག ། སརྦ་དཱ་ཀལྱ་ན་བྷཝནྟུ།།
528



གསུང་འབུམ་འདི་ཉིད་དག་སྒྲིག་དཔེ་སྐྲུན་གནང་སྐབས། མ་བསྐུལ་ཡིད་རངས་ཆེན་པོའི་
ཐོག ཞལ་འདེབས་གནང་མཁན་ནི་རག་ཤུ་རྟོགས་ལྡན་རིན་པོ་ཆེའི་རྒྱལ་ཚབ་བླ་མ་དྲི་མེད་
རྣམ་དག་ནས་སྒོར་ཁྲི་གསུམ། བླ་མ་དྲི་མེད་གཙུག་ཕུད་ནས་སྒོར་ཁྲི་གཅིག འབྲི་རུ་བླ་མ་ཐུགས་
དགའ་ནས་སྒོར་ཁྲི་གཅིག ཚ་རོང་གུར་མདུན་མཁན་པོ་གཡུང་དྲུང་དཔལ་ལྡན་ནས་སྒོར་ཁྲི་
གཅིག བླ་མ་མདོ་སྔགས་བསྟན་འཛིན་ནས་སྒོར་ཁྲི་གཅིག གེ་སྐྱག་ཚང་རང་གྲོལ་བཟང་མོ་
ནས་སྒོར་ཁྲི་གཅིག བྱ་རིགས་མཚམས་པ་སྨོན་ལམ་ཚུལ་ཁྲིམས་ནས་སྒོར་བདུན་སྟོང་
། ཆོས་
དགའ་ཚང་ཨ་ནེ་དབྱིངས་རིག་སྒྲོལ་མ་ནས་སྒོར་དྲུག་སྟོང་། སྟེང་དགོན་མཁན་པོ་ནོར་བུ་
ནས་སྒོར་ལྔ་སྟོང་ལྔ་བརྒྱ། ཁྲ་རྒན་དགོན་གྱི་བླ་མ་བསམ་གཏན་ཚུལ་ཁྲིམས་ནས་སྒོར་ལྔ་སྟོང་།
ནག་རི་ཚེ་དབང་བཀྲ་ཤིས་ནས་སྒོར་ལྔ་སྟོང་། ཚ་རོང་གེ་འགེངས་སྐལ་བཟང་རྣམ་རྒྱལ་ནས་
སྒོར་ལྔ་སྟོང་། རྫ་སྲིབ་ཧོར་ཤེས་རབ་མཁའ་དབང་ནས་སྒོར་ལྔ་སྟོང་། སེན་ཚ་དགོན་སྒྲུབ་གྲྭ་
ནས་སྒོར་བཞི་སྟོང་ལྔ་བརྒྱ། བ་འོ་ཚང་ཀུན་བཟང་དབང་མོ་ནས་སྒོར་བཞི་སྟོང་། བྲུ་ཆེན་ཚང་
སྨོན་ལམ་སྒྲོལ་མ་ནས་སྒོར་བཞི་སྟོང་། དྲུག་ཅུ་མཚམས་བླ་གཡུང་དྲུང་མཐར་ཕྱིན་ནས་སྒོར་སུམ་
སྟོང་
། ཚ་རོང་ཕུན་ཚོགས་དབང་འདུས་ནས་སྒོར་སུམ་སྟོང་། སོག་སྡེ་མཚམས་པ་སོག་རུ་ནམ་
མཁའ་ཚུལ་ཁྲིམས་ནས་སྒོར་ཉིས་སྟོང་དྲུག་བརྒྱ། རག་ཤུ་ཨ་ནེ་རིག་སྟོང་བཟང་མོ་ནས་སྒོར་ཉིས་
སྟོང་ཉིས་བརྒྱ། ཤིང་རོང་སྦས་དགོན་མཁན་པོ་གཡུང་དྲུང་ཉི་མ་ནས་སྒོར་ཉིས་སྟོང་། ཝ་ཞང་
ཁྱི་དགའ་ནས་སྒོར་ཉིས་སྟོང་
། ཝ་ཞང་བྱང་ཆུབ་རྒྱལ་མཚན་དང་ཚེ་དབང་གཡུང་དྲུང་གཉིས་
ནས་སྒོར་ཉིས་སྟོང་། མཚམས་པ་ཚུལ་ཁྲིམས་གྲགས་པ་ནས་སྒོར་ཉིས་སྟོང་། ཁྲོམ་ཚང་འཇིག་
དགའ་ཚང་སྨོན་ལམ་བྱམས་མ་ནས་སྒོར་ཉིས་སྟོང་། བྲུ་ཚང་ཨ་ནེ་བསྟན་འཛིན་བཟང་མོ་ནས་
སྒོར་ཉིས་སྟོང་། འཇིག་མེད་ཚང་འཕྲིན་ལས་བཟང་མོ་ནས་སྒོར་ཉིས་སྟོང་། ཨ་ནེ་ཡེ་ཤེས་བྱམས་
མ་ནས་སྒོར་ཆིག་སྟོང་དྲུག་བརྒྱ། ཧོར་ཕུན་ཚོགས་གྲགས་པ་ནས་སྒོར་ཆིག་སྟོང་ཆིག་བརྒྱ། རྫ་
དམར་ཨ་ནེ་ཡེངས་མེད་སྒྲོན་མ་ནས་སྒོར་ཆིག་སྟོང་ཆིག་བརྒྱ། དཔའ་ཤོད་ཕུན་ཚོགས་བློ་གྲོས་
ནས་སྒོར་ཆིག་སྟོང་ཆིག་བརྒྱ། མཐའ་ཞུ་བླ་མ་ཨོ་ནེ་ནས་སྒོར་ཆིག་སྟོང་། སོག་སྡེ་འཁོར་ཚང་
ཚེ་རིང་སྐལ་ཐར་ནས་སྒོར་ཆིག་སྟོང་། སོག་སྡེ་དབང་གྲགས་ནས་སྒོར་ཆིག་སྟོང་། སེན་ཚ་དགོན་
མཁན་ཚུལ་ཁྲིམས་ནས་སྒོར་ཆིག་སྟོང་། སྦྲ་ཆེན་བོང་ཐ་ཧོར་ཐར་འགོངས་ནས་སྒོར་ཆིག་སྟོང་།
ཨ་སྐྱིད་སྔགས་འཆང་རྣམ་རྒྱལ་ཕུན་ཚོགས་ནས་སྒོར་ཆིག་སྟོང་། ཧོར་ཡེས་ཐ་དཔོན་ཆུང་ཚང་
གཡུང་དྲུང་ཆོས་འཕེལ་ནས་སྒོར་ཆིག་སྟོང་། སེམས་ཉིད་བཟང་མོ་ནས་སྒོར་ཆིག་སྟོང་། ཚ་རོང་
རྣམ་རྒྱལ་ཚེ་དབང་ནས་སྒོར་ཆིག་སྟོང་། དཔའ་ཤོད་ཤེས་རབ་དབང་རྒྱལ་ནས་སྒོར་ཆིག་སྟོང་།
ཁྱུང་པོ་བསོད་ནམས་བཀྲ་ཤིས་ནས་སྒོར་ལྔ་བརྒྱ། བ་ཟ་བྱང་ཆུབ་དབང་མོ་ནས་སྒོར་བརྒྱ་བཅས་སོ།།



༄༅། །ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་
འབུམ་ཕྱོགས་སྒྲིག་གི་ལས་དོན་མི་སྣ།
་，
སྤྱི་ཁྱབ་འགན་འཛིན་པ།
འོད་ཟེར་སྦྱིན་པ་ཕུན་ཚོགས།
གཙོ་ཞུས་པ།
ཁྲོ་རྒན་ཚུལ་ཁྲིམས་དྲི་མེད། ཁ་བཙུན་ཡེ་ཤེས་ཚེ་རིང་།
དུད་གསར་ཤེས་རབ་འབྲུག་གྲགས།
ཞུ་སྒྲིག་ལས་རོགས།
དགེ་བཤེས་ཀུན་བཟང་རྒྱལ་མཚན། དགེ་བཤེས་གཙུག་གཤེན་དོན་འགྲུབ། སྡེ་
དགེ་ཚེ་དབང་འགྱུར་མེད། ཁྲ་དགོན་ཚུལ་ཁྲིམས་རབ་བརྟན་། ག་ཐ་ནམ་མཁའ་འོད་ཟེར།
རུ་ཐ་ཁྲི་ལྡེ་རྣམ་རྒྱལ། གསའ་ངུ་ཚུལ་ཁྲིམས་བསྟན་རྒྱལ། ནག་ཚ་བསོད་ནམས་སྦྱིན་པ།
སྨོན་ལམ་རབ་རྒྱས། རྒྱུ་བོ་ནམ་མཁའ་བློ་གྲོས། ཚ་རོང་བཟོད་པ་ཚུལ་ཁྲིམས། ཚ་རོང་ཤེས་
རབ་འོད་ཟེར། ཁྲ་རྒན་ཚུལ་ཁྲིམས་འགྱུར་མེད། ཤིང་རོང་ཚུལ་ཁྲིམས་མཆོག་རྒྱལ། བླ་ཆུང་
རིན་ཆེན། ཟམ་ཞིག་ཤེས་རབ་ཚུལ་ཁྲིམས། སྟག་ཚ་བཟོད་པ་དོན་ལྡན། ཧོར་མི་ཚེ་དབང་
རྣམ་རྒྱལ། གསེར་རྩ་འོད་ཟེར་རྒྱལ་མཚན། བཀྲ་ཤིས་ཟླ་བ།
ཡིག་གཏག་པ།
སྒང་སར་ཚུལ་ཁྲིམས་བཟང་མོ། བསམ་གཏན་བཟང་མོ།
ཧོར་རུ་སྒྲིབ་སྦྱང་བཟང་མོ། ཨ་སེར་ཚུལ་ཁྲིམས་ཚེ་མཛེས།
མདུན་ཤོག་རི་མོ་བ།
ཡི་བཟའ་བུ་འབུངས།



གཙོ་སྒྲིག་པ། ཨ་སྔགས་ཚེ་རིང་བཀྲ་ཤིས།
གཙོ་སྒྲིག་གཞོན་པ། དབྱངས་ཅན།
རྩོམ་སྒྲིག་འགན་འཁུར་བ། གཉན་མོ་འགྲུབ།
༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་
གསུང་འབུམ་བཞུགས་སོ།།
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་ནས།
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན།
༢༠༡༡ལོའི་ཟླ༧པར་པར་གཞི་དང་པོ་བསྒྲིགས།
༢༠༡༡ལོའི་ཟླ༧པར་པར་ཐེངས་དང་པོ་དཔར།
དེབ་ཚད། ༡༧smmx ༢༤°mm
ཡིག་གྲངས། སྟོང ༤༠༨
དཔར་ཤོག
པར་གྲངས།
༡ན ༤༠༠༠
དཔེ་རྟགས།
ISBN 978 མས་ 7 ཡག 5409 - 4825 ཨམ 2
དཔེ་རིན་སྒོར། ༦༥༠,༠༠(པོད༡༤ ༡༧)



གཙོ་སྒྲིག་པ། ཨ་སྔགས་ཚེ་རིང་བཀྲ་ཤིས།
གཙོ་སྒྲིག་གཞོན་པ། དབྱངས་ཅན།
རྩོམ་སྒྲིག་འགན་འཁུར་པ། གཉན་མོ་འགྲུབ།
དཔེ་སྐྲུན་གྱི་བདག་དབང་འདི་གར་ཡོད་པས་པར་བཤུས་
བྱས་ན་ཁྲིམས་ཀྱི་ཆད་པ་ཕོག་ངེས་ཡིན།
HR+g.pfཊྚ • ཙྪED•Zs



En] ， #LJE !lgF ]
བ། ཀུན་མཁྱན་ཤར་ རྫ་པ་བཀྲ་ཤིས་རྒྱལ་མཚན་གྱི་གསུང་འབུམ་བཞུ
ཟ་བ། གས་སོ་།
༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ་བཞུགས་སོ།།
3
ISBN 978-7-5, 09-4 825-2
"787540"948252 >
RE |
ཚོ0)： 650.00TE ()
