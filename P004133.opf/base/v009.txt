༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD133161
ImageGroup:
14PD2797
LCCN:
n/a
ISBN:
978-7-5409-4825-2
Title:
ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
shar rdza pa bkra shis rgyal mtshan gyi gsung 'bum/
བཀྲ་ཤིས་རྒྱལ་མཚན་
Author:
bkra shis rgyal mtshan
n/a
Descriptor:
Original Publication:
n/a;1-17
Place:
khreng tulu/
Publisher:
si khron mi rigs dpe skrun tshogs pal si khron mi rigs dpe skrun khang/
Date:
2011
Volume:
9
Total Volumes:
17
TBRC Pages:
12
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 150 West 17th St, New York City, NY
10011, US.



En
མདོ་སྔགས་
ཟུང་འབྲེལ་
ཐེག་ཆེན་གཡུང་དྲུང་བོན།
9
༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་
མཚན་གྱི་གསུང་འབུམ་བཞུགས་སོ།།
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་ནས།
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་
གསུང་འབུམ་བཞུགས་སོ།།
༡ ཀུན་མཁྱེན་ཤར་རྫ་པའི་རྣམ་ཐར་ཆེན་མོ།
༢ སྔོན་འགྲོའི་ཁྲིད་རིམ་བཀའ་ལུང་རྒྱ་མཚོའི་སྐོར།
༣ རྫོགས་པ་ཆེན་པོ་སྐུ་གསུམ་རང་ཤར།
༤ སྐྱབས་འགྲོ་དང་བྱང་སེམས་ཞིང་འགྲེལ་སོགས་ཀྱི་སྐོར།
༥ ལེགས་བཤད་རིན་པོ་ཆེའི་མཛོད་དཔྱོད་ལྡན་དགའ་བའི་ཆར།
༦ ལུང་རིགས་རིན་པོ་ཆེའི་མཛོད་བློ་གསལ་སྙིང་གི་ནོར།
སྡེ་སྣོད་རིན་པོ་ཆེའི་མཛོད། སྟོད་ཆ།
༨ སྡེ་སྣོད་རིན་པོ་ཆེའི་མཛོད། སྨད་ཆ།
༩ ནམ་མཁའ་མཛོད་ཀྱི་ཁྲིད་གདམས་སྐོར།
༡༠ ནམ་མཁའ་མཛོད་ཀྱི་སྒྲུབ་སྐོར།
༡༡ དབྱིངས་རིག་རིན་པོ་ཆེའི་མཛོད་གསང་བ་ངེས་པའི་རྒྱན།
༡༢ དབྱིངས་རིག་རིན་པོ་ཆེའི་མཛོད་ལས་ལམ་དང་འབྲས་བུའི་ཁྲིད།
༡༣ གསང་སྔགས་བསྐྱེད་རྫོགས་སོགས་ཀྱི་སྐོར།
༡༤ སྡོམ་གསུམ་རྣམ་པར་འབྱེད་པའི་བཀའ་བརྟེན།
༡༥ ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
༡༦ ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་གྱི་སྐོར།
༡༧ བསང་བསྡུས་འདོད་རྒུའི་སྤྲིན་ཆེན་སོགས་ལེའུ་ཕྲན་གྱི་སྐོར།



། ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་
གི་གསུང་འབུམ་བ།



༄༅། །ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནམ་མཁའ་མཛོད་ཀྱི་ཁྲིད་
གདམས་སྐོར།
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



图书在版编目(CIP)数据
夏咱·扎西坚赞全集:全17册:藏文/夏咱·扎西
坚赞著一成都:四川民族出版社,2011.7
ISBN 978-7-5409-4825-2
1.1夏…II. 1夏…. 0社会科学一文集——
藏语 IV. 1053
中国版本图书馆CIP数据核字(2011)第139061号
民族文字出版专项资金资助项目
夏咱·扎西坚赞全集 (9)
夏咱·扎西坚赞 著
主编 阿旺泽仁扎西
副主编 央 京
责任编辑 林么周 索南东主
封面设计 李庆
內文设计 宁牡
四川出版集团
出版发行
四川民族出版社
址 成都三洞桥路12号
刷 成都蜀通印务有限责任公司
成品尺寸 170mm x 240mm
印 数 1 ~ 4000册
印 张 27.25
字 数 327千
版 次 2011年7月第1版
印 次 2011年7月第1次印刷
书 号 ISBN 978-7-5409-4825-2
定 价 650.00元(套)
版权所有·翻印必究
དཔེ་སྐྲུན་གྱི་བདག་དབང་འདི་གར་ཡོད་པས་པར་
བཤུས་བྱས་ན་ཁྲིམས་ཀྱི་ཆད་པ་ཕོག་ངེས་ཡིན།



ཐཔཧེན གཝཏུ་སྒྲ
ས4w
རྗེ་བཙུན་ཤར་རྫ་པ་བཀྲ་ཤིས་རྒྱལ་མཚན་གྱི་སྐྱེས་རབས།



ཕྱིག R
8/1/18
!
11)
17 | Mཀྱང
11:/
8
ཆེ་མཆོག་མངོན་དུ་རོལ་པ།



དཔེ་སྒྲིག་གསལ་བཤད།
དེ་ཡང་སྐྱབས་རྗེ་སྨན་སློབ་སྨྲ་དབང་བསྟན་རྣམ་རིན་པོ་ཆེའི་ཞལ་ལས།
ཕྱོགས་དུས་རྒྱལ་བ་ཀུན་གྱི་ཐུགས་དམ་མཐིལ། །རང་འབྱུང་རང་རིག་ཀ་དག་
ལྷུན་གྱིས་གྲུབ། །མཐའ་བཞི་རྒྱ་གྲོལ་སྨྲ་བསམ་བརྗོད་འདས་བོན། །མངོན་གྱུར་
མིའི་གཟུགས་སངས་རྒྱས་ལ་ཕྱག་འཚལ། །གསལ་སྟོང་དབྱེར་མེད་བློ་ལས་འདས་
པའི་གཞི། །རྣ་བར་སོན་ཙམ་རྟོག་གེའི་ཡིད་འཁྲུགས་བྱེད། །གསལ་བ་སྟོང་དང་
སྟོང་པ་གསལ་བའི་ཚུལ། །ཇི་བཞིན་གཟིགས་པ་འདི་ལས་ངོ་མཚར་གང་། ། དེ་
ལྟར་ཡེ་གཞི་མངོན་གྱུར་མཐར་ཕྱིན་ཚེ། །སྒྲིབ་ཚོགས་ཆགས་པའི་གཞི་བྲལ་འོད་
དུ་ཟད། །ཟད་པ་མཐར་ཕྱིན་ཀུན་བཟང་ངང་དུ་བཞུགས། །ཚུལ་འདིས་ཁྱེད་
ལ་བསྟོད་ཀྱི་གཞན་དུ་ཅི། །ཞི་བར་གཤེགས་ཀྱང་བརྩེ་བ་མ་དོར་བས། །སྟོང་
གཟུགས་བོན་གྱི་འཁོར་ལོས་དབང་བསྒྱུར་ཏེ། །རྩམ་གཟན་ཙམ་མིན་འགྲོ་ལ་ཐར་
ལམ་བསྟན། །ཚུལ་འདི་ཡིས་ནི་ཉིད་ལ་བསྟོད་པའི་སྒོ། ། སྣང་སྲིད་ཡེ་གཞིའི་
རང་བཞིན་ཤར་བ་ལ། །འཁོར་འདས་སྐྱོན་ཡོན་བདེ་སྡུག་མི་བསླུ་བ། །སྟོང་པ་
ཆེན་པོའི་ངང་ལས་མི་གཡོ་བཞིན། །སྒྲ་མཐུན་དོན་འཕགས་གཟིགས་འདི་ཡ་
མཚན་ཆེ། །ཇི་ལྟར་ཉིད་ཀྱིས་གཟིགས་པའི་འདོད་ཡོན་རྣམས། །གམ་བཅར་
དག་གིས་ཆ་ཙམ་མ་མཐོང་ཡང་། །སྒྲ་ཙམ་ལ་བརྟེན་བརྡ་སྦྱོར་ཚུལ་དག་ནི། །ཇི་
བཞིན་མཛད་པ་འདི་ནི་ངོ་མཚར་ཆེ། །ཚིག་སྦྱོར་སྙན་པོས་ངོ་བསྟོད་གཞིར་
བཟུང་སྟེ། །རི་མོ་བྲིས་པ་དེ་ཡང་འདི་ན་མིན། །ཡུན་ནས་དོན་གྱི་རྟོགས་པ་ལ་དད་
ནས། །སྨྲས་པ་འདི་ཡང་བཅོས་མ་ཡིན་སྙམ་མེད། །རྗེ་བཙུན་མངྒ་ཝེར་ཞི་རིག་



པ་རང་ཤར་གྱི་མཚན་དོན་དང་འབྲེལ་བའི་བསྟོད་པ་བྱས་པས་ཀུན་མཁྱེན་བླ་
མའི་བྱིན་རླབས་སེམས་ལ་ཐོབ་པར་གྱུར་ཅིག །ཅེས་གསུངས་པའི་བསྟོད་ཡུལ་
དམ་པ། མཁས་ཤིང་གྲུབ་པའི་དབང་པོ་ཀུན་མཁྱེན་༧ ཤར་རྫ་པ་ཆེན་པོ་མཆོག་
ཐོག་མར་བྱ་བྲལ་ཉམ་ཆུང་གི་སྒོ་ནས་མཚན་ལྡན་བླ་མ་དམ་པ་མཉེས་གསུམ་
གྱིས་ཚུལ་མཐུན་བསྟེན་ཞིང་ཐོས་བསམ་ཚུལ་བཞིན་གནང་བའི་ཐོག་མའི་ཟིན་ཐོ་
རིམ་རྒྱས་བཏང་བའི་སྔོན་འགྲོའི་ཁྲིད་རིམ་བཀའ་ལུང་རྒྱ་མཚོ་དེ་ཉིད་རྗེ་ཉིད་ནས་
རང་ལ་གསལ་འདེབས་དང་གཞན་ལ་ཕན་ཕྱིར་ཁྲིད་དང་འཆད་པ་གནང་བ་གདུལ་
བྱའི་ཁམས་དང་མོས་པར་ཕན་རླབས་ཆེ་བར་བརྟེན། གཏེར་ཆེན་གསང་གླིང་
མཆོག་ནས་རྗེ་ཉིད་ཀྱི་བསྟན་དོན་རྒྱ་ཆེར་འབྱུང་བ་མ་འོངས་སྔོན་གཟིགས་ཀྱི་བཀས་
བསྐུལ་གནང་དོན་གང་ཉིད་ཀྱི་གསུང་རྣམས་པར་དུ་བརྐོ་དགོས་ཚུལ་བརྗོད། རྗེ་
ཉིད་ཆེ་གྲགས་དྲེགས་ཚུལ་གྱི་རྣམ་པ་སོགས་གཏན་མེད་ཡིན་སྟབས། བྱ་བྲལ་སྤྲང་
པོའི་ཚུལ་བཟུང་ལ་དེ་འདྲའི་མཐུན་རྐྱེན་རྩོལ་སྒྲུབ་མི་འབྱུང་ཚུལ་དང་། རྒྱ་ཆེའི་བྱ་
བ་དེ་ལྟར་འགྲུབ་པ་དཀའ་ཚུལ་གསུངས་ཀྱང་གཏེར་ཆེན་མཆོག་ནས་ནན་བསྐུལ་
གནང་བར་བརྟེན། པར་རྐོ་དབང་ཕྱུག་ཅེས་པ་ཐོག་མའི་པར་རྐོ་མཁན་གང་དེ་
རྙེད་ནས་བཟུང་རིམ་པས་རྗེ་ཉིད་ཀྱི་གསུང་འབུམ་ཤིང་པར་དུ་བརྐོས་པ་སྤྱི་ལོ་
༡༩༥༩ལོའི་ཡར་སྔོན་དུ་ཤར་རྫ་རི་ཁྲོད་དུ་བཞུགས་པ་དང་། དེ་ཡི་པར་མའང་
སྟོད་སྨད་གང་སར་ཁྱབ་པར་གྱུར་རོ། །
ཕྱིས་སུ་གངས་ཅན་སྤྱི་ཡོངས་ལ་རིག་གསར་གྱི་ཉམས་རྒུད་འོག་སྔ་དཔེ་དང་
པར་ཤིང་སོགས་གཏོར་སྐྱོན་བྱུང་ཤུལ་ལས་ཁྲ་རྒན་དགོན་པའི་འབངས་སྡེའི་
ནང་དུ་པར་མ་ཉར་ཚགས་ཐུབ་ཡོད་རིགས་རྣམས་ཁྲུ་དགོན་མཁན་པོ་སྐལ་བཟང་
གཡུང་དྲུང་རིན་པོ་ཆེའི་ཕྱག་ཏུ་དཔེ་བདག་རྣམས་ཀྱི་དད་སྟོབས་ཀྱིས་ཕུལ་འབྱོར་
2



བྱུང་བར་བརྟེན། མཁན་རིན་པོ་ཆེ་གང་ཉིད་ནས་སྐབས་དེ་དུས་ཀྱི་པར་སྐྲུན་
སྤུས་ལེགས་གནང་འཆར་གཙོ་གཉེར་གནང་བ་དང་འབྲེལ། ཨ་གཡུང་གཤེན་
བསྟན་མཐའ་རྒྱས་རིན་པོ་ཆེ་དང་། རྩེ་དྲུག་བླ་མ་གར་དབང་རྣམ་རྒྱལ་རིན་པོ་ཆེ།
བི་རོ་བློ་བཀྲ་སོགས་ཀྱིས་ཐུགས་ཁུར་ཆེན་པོས་གོང་རིམ་ལ་ཆོག་མཆན་ཞུས་པ་དོན་
བཞིན་ཐོབ་པ་དང་། རྩེ་བླ་ཚུལ་ཁྲིམས་རབ་རྒྱས་རྣམ་དག་དང་། གྲྭ་སའི་རྒན་
ལགས་བློ་གྲོས་ཉི་མ་རྣམ་གཉིས་ནས་བསྒྲིགས་ཞུས་གནང་བ་དང་། ལྷག་བསམ་
དད་ལྡན་གེ་འགེངས་སྐལ་བཟང་རྣམ་རྒྱལ་དང་རྣམ་རྒྱལ་བཀྲ་ཤིས་གཉིས་གཙོས་
པས་གལ་ཆེའི་མཐུན་སྦྱོར་གནང་བ་བཅས་ཐུན་མོང་མཉམ་འབྲེལ་གྱི་སྒོ་ནས་སྤྱི་ལོ་
༡༩༨༨ལོར་ཆབ་མདོ་དཔར་འདེབས་བཟོ་གྲྭ་རུ་ཤར་རྫ་པའི་གསུང་འབུམ་པོད་
བཅུ་གསུམ་དང་ཐེག་འགྲེལ་རྣམ་ཐར་སོགས་བསྡོམས་པས་པོད་གྲངས་མདའ་
ཚད་མ་བཅུ་དྲུག་ལྕགས་པར་བསྒྲིགས་ཏེ་ཚར་གྲངས་༡༠༠༠ པར་སྐྲུན་བྱས་སོ། །
གོང་གསལ་གནས་ཚུལ་དང་འབྲེལ་ད་སྐབས་གསུང་འབུམ་འདི་ཀོ་དེང་
རབས་དེབ་གཟུགས་སུ་དཔེ་སྐྲུན་བྱེད་སྐོར་ཅུང་ཟད་ཞུ་ན། ༧ སྨྲ་དབང་ཡོངས་
འཛིན་བསྟན་རྣམ་རིན་པོ་ཆེའི་བཞེད་པ་སྔ་དར་བཀའ་བརྟེན་དང་ཕྱི་དར་གསུང་
འབུམ་ཞེས་ཕྱོགས་གཉིས་དབྱེ་འབྱེད་གནང་བའི་དགོངས་དོན་ལྟར། སྤྱི་ལོ་
༢༠༠༦ལོར་ཁྱུང་པོ་སྟེང་ཆེན་དགོན་ནས་གཡུང་དྲུང་བོན་གྱི་བཀའ་བརྟེན་དཔེ་
རྙིང་ཕྱོགས་བསྒྲིགས་ཞེས་པ་པོད་གྲངས་ ༡༡༠ ཅན་དཔེ་སྐྲུན་གྲུབ་རྗེས། ཕྱི་དར་
གསུང་འབུམ་སྐོར་སྟོད་སྨད་གང་སར་བླ་སྤྲུལ་དགེ་བཤེས་གང་ཞིག་གིས་གཙོ་
སྐྱོངས་ཀྱིས་མཁས་གྲུབ་སོ་སོའི་གསུང་འབུམ་རྣམས་གང་ཐུབ་ཀྱིས་རིམ་བཞིན་
སྒྲིག་སྐྲུན་བྱེད་རྒྱུ་དགོས་གལ་ཆེ་ཚུལ་ཁྱུང་པོ་སྟེང་ཆེན་དགོན་གྱི་གཡུང་དྲུང་
བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་ནས་འབོད་བསྐུལ་ཁ་གསལ་ཅན་
3



ཞིག་སྤྱི་ལོ་༢༠༠༩ལོར་གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་
ཀྱི་གནད་བསྡུས་གསལ་སྟོན་མེ་ལོང་ཞེས་པའི་ནང་ཞུས་པ་ལྟར། ཕྱི་དར་གསུང་
འབུམ་སྐོར་ལས་ཀུན་མཁྱེན་ཤར་རྫ་པའི་གསུང་འབུམ་འདི་ཀོ་ཐོག་མར་དཔེ་
སྐྲུན་བྱེད་རྒྱུའི་དབུ་བཟུང་བ་ཡིན། དེ་ལྟར་བྱེད་པའི་དགོས་པ་ནི། སྤྱི་ལོ་༢༠༡༠
ཡར་སྔོན་དུ་ཤར་རྫ་པའི་གསུང་འབུམ་གང་སར་ཁྱབ་སྤེལ་བྱས་རིགས་གཙོ་ཆེར་སྔ་
མའི་ཆབ་མདོའི་ལྕགས་པར་ཅན་དེ་བསྐྱར་པར་ཡང་པར་བྱས་པ་ལས་གཞན་
མེད་ལ། ཆབ་མདོའི་པར་མ་དེའི་པར་གཞི་ཡང་སྐབས་དེའི་ཆ་རྐྱེན་གྱི་དབང་གིས་
མི་འདང་བའི་ཞན་ཆ་ཡོད་པ་དཔེར་ན། མ་དཔེ་གཅིག་ལས་གཞན་པའི་བསྡུར་
ཡ་མ་རྙེད་པ་དང་དགོས་ངེས་དཔེ་ཆ་མ་འབྱོར་བ། ཞུས་བསྒྲིགས་ལས་སྣེ་མི་སྣ་ཉུང་
བ། འཕྲུལ་འཁོར་སོགས་པར་ཆས་ཀྱི་མཐུན་རྐྱེན་ཞན་པ་སོགས་སོ། །དེས་ན་ཚུལ་
དེ་ལས་ཐོན་པའི་གསུང་འབུམ་འདི་ཀོའང་དེང་གི་ཆར་དགེ་འདོན་སྐྱོན་སེལ་གྱི་
ཞབས་ཞུ་རེ་སྒྲུབ་དགོས་རྒྱུ་ནི་རང་ཅག་གི་བཤོལ་དུ་མེད་པའི་འགན་དུ་གྲུབ་གཤིས།
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་གཙོ་གཉེར་བ་ཁྱུང་
པོ་སྟེང་ཆེན་དགོན་གྱི་མཁན་པོ་༧ འོད་ཟེར་སྦྱིན་པ་ཕུན་ཚོགས་རིན་པོ་ཆེ་གཙོས་པའི་
ལས་དོན་ལག་བསྟར་པ་རྣམས་ཀྱིས་ཧུར་ཐག་སྒོས་སྔ་མའི་ཤིང་པར་གཞིར་བཟུང་
ཐོག་ཆབ་མདོའི་ལྕགས་པར་མ་དང་འདྲ་བསྡུར་བྱས། མ་དཔེ་འདྲ་ཡ་མ་རྙེད་པ་
རྣམས་དེ་རང་ཞུས་བསྒྲིགས་བྱས་ཏེ་སྔོན་གྱི་ལྕགས་པར་མའི་ཆད་འཁྲུགས་སོགས་
ཅི་ནུས་ཀྱིས་ཁ་སྐོང་དང་དག་བཅོས་བཏང་སྟེ། དེང་རབས་དེབ་གཟུགས་སུ་པོད་གྲངས་
བཅུ་བདུན་གྱི་བདག་ཉིད་ཅན་དུ་སྐྲུན་པའོ། ། དེ་ཡང་ལས་དོན་ལག་བསྟར་པ་རང་
ངོས་ནས་མཚོན་ན་ལས་ཀ་འདི་ཀོ་བསོད་ནམས་ཚོགས་བསགས་ཀྱི་རྒྱུ་རུ་དམིགས་
ཁུལ་གྱིས་གང་ཤེས་གང་ནུས་ཀྱིས་འབད་པ་བྱས་ཡོད་ནའང་། ད་དུང་མ་རྟོགས་པ་



རྒྱ་
དང་ལོག་པར་རྟོག་པ་སོགས་དང་། གཞན་རྐྱེན་དབང་གིས་མི་འདང་བའི་ཞན་
ཆ་སོགས་ཡོད་ངེས་ཡིན་པས། ཕྱིས་སུ་དཔྱོད་ལྡན་རྣམས་ཀྱིས་དག་འབུད་གནང་རེ་
དང་གནང་འོས་ཡིན་ནའང་། དེ་ལས་གཞན་པའི་ཉག་ཉོག་རིགས་རྣམས་བཏང་
སྙོམས་མཁའ་ཡངས་ངོགས་རང་དྭངས་སུ་བཞག་ན་ཅི་བས་མཛེས་པར་སེམས་པ་
དང་ཆབས་ཅིག །འདི་འབད་དགེ་བས་ཕྱི་དར་མཁས་པའི་གསུང་འབུམ་རིམ་
སྐྲུན་གྱི་དཔེ་སྟོན་དུ་འགྱུར་བ་དང་གང་སྐྲུན་གསུང་རབ་ཀྱི་བསྟན་དོན་འགྲོ་ཁམས་
སུ་སྨིན་ཏེ་ཕན་བདེ་དངོས་སུ་འབྱུང་བའི་བསྔོ་སྨོན་ལྷད་མེད་དང་བཅས་ཤར་རྫ་
པའི་གསུང་འབུམ་ཤིང་པར་མའི་མ་དཔེ་གཡར་གནང་མཛད་པའི་ཀ་ལེགས་དགོན་
དང་རྒན་བསམ་གཏན་ཡེ་ཤེས། སྟེང་ཆེན་དགོན་གྱི་འབྲེལ་ཡོད་མི་སྣ་སོགས་དང་།
ལྷག་ཏུ་གསུང་འབུམ་འདིའི་དཔེ་སྐྲུན་ཐད་རྒྱུ་འབྱོར་གྱི་མཐུན་རྐྱེན་གནང་བའི་
བསྟན་སྦྱིན་ལྷག་བསམ་ཅན་རྣམས་ལའང་སྐབས་འདི་དང་བསྟུན་ཐལ་མོ་སྙིང་
ཁར་སྦྱར་ཏེ་བཀའ་དྲིན་ཆེ་ཞེས་ཞུའོ། །
དཔེ་སྒྲིག་པས།
སྤྱི་ལོ་༢༠༡༠ལོའི་ཟླ་༩ཚེས་༤ཉིན།
5



རྩོམ་པ་པོའི་ལོ་རྒྱུས་མདོར་བསྡུས།
ནམ་མཁའ་མཛོད་ཀྱི་ཁྲིད་གདམས་སྐོར་ཞེས་བྱ་བ་འདིའི་རྩོམ་པ་པོ་ཤར་རྫ་པ་
བཀྲ་ཤིས་རྒྱལ་མཚན་མཆོག་ནི་ （ ༡༨༥༩-༡༩༣༤) རབ་བྱུང་བཅུ་བཞི་པའི་
དོན་གྲུབ་ཅེས་པ་ས་ལུག་ལོར་མདོ་ཁམས་སྨད་ཀྱི་ཡུལ་ལྗོངས་དངུལ་རྫ་ཟལ་མོའི་
སྒང་གི་རིའི་རྒྱུད་རྫ་ཁོག་འབོད་པར་ཆེན་པོ་ཧོར་
ཏོར་གྱི་རིགས་ལས་བྱུང་བའི་ཡབ་བོན་
སྔགས་འཛིན་པ་དགེ་བསྙེན་བཀྲ་ཤིས་དགའ་དང་ཡུམ་རིགས་བཟང་བོ་ལེགས་གཉིས་
ལ་སྐུ་བལྟམས། སྐུ་གཞོན་ནུའི་དུས་ནས་དད་པ་དང་། བརྩོན་འགྲུས། ངེས་འབྱུང་།
སྙིང་རྗེ་སོགས་ཁྱད་པར་དུ་འཕགས་ཤིང་། ལྷག་པར་དུ་བསམ་གཞིགས་ཀྱི་མཁྱེན་
རབ་དྲི་མ་མེད་པའི་རྩལ་རྫོགས་ཏེ་ཐེག་པ་ཆེན་པོའི་རིགས་ཀྱི་ནུས་པ་ཐམས་ཅད་
ལྷན་སྐྱེས་སུ་མངའ་བ། ལྷ་དང་བླ་མའི་ཞལ་གཟིགས་ལུང་བསྟན་པའི་རྣམ་པ་དུ་
མ་ལྡན་པ་དང་། ཁྱད་པར་དུ་རྣལ་འབྱོར་གྱི་དབང་ཕྱུག་དབྲ་ཞིག་གྲུབ་ཆེན་བསྟན་
འཛིན་དབང་རྒྱལ་ལམ་དྲན་པ་བདུད་འདུལ་མཆོག་གི་རྗེས་སུ་བཟུང་ཞིང་
དོན་བརྒྱུད་ཀྱི་དགོངས་པ་རྒྱུད་ལ་འཕོས་ཏེ་གྲུབ་ཆེན་ཉིད་དང་མཉམ་པའི་རྟོགས་
པ་མངོན་དུ་གྱུར། གཞན་ཡང་གཏེར་ཆེན་ཚེ་དབང་གྲགས་པ། གཏེར་སྲས་ཚེ་
དབང་འགྱུར་མེད། ཀུན་གྲོལ་བདུད་འདུལ་གླིང་པ། སུམ་ལྡན་བསམ་གཏན་ཡེ་
ཤེས། གཡུང་གླིང་མཁན་པོ་སྐལ་བཟང་ཉི་མ་ཏོག་གི་རྒྱལ་མཚན་སོགས་མཁས་
པ་དང་གྲུབ་པའི་སྐྱེས་མཆོག་ཉེར་བཞིའི་ཞབས་པད་བསྟེན་པ་དང་བྲག་དཀར་རྡོ་
རྗེ་འཆང་བློ་བཟང་བསྟན་འཛིན་སྙན་གྲགས། ཀཿ ཐོག་པ་སི་ཏུ་ཆོས་ཀྱི་རྒྱ་མཚོ།
ཀོང་སྤྲུལ་ཡོན་ཏན་རྒྱ་མཚོ་སོགས་རིས་མེད་སྐྱེས་མཆོག་དུ་མའི་ཞབས་ལ་གཏུགས་
6



ཏེ་ཤེས་བྱ་ཐམས་ཅད་ལ་མི་འཇིགས་པའི་སྤོབས་པ་ནང་ནས་བརྡོལ་ཏེ་ཐུན་མོང་
གི་རིག་པའི་གནས་བཅུ་ཕྲག་དང་། ཐུན་མིན་ནང་རིག་པ་དབུ་ཕར་འདུལ་མཛོད་
སོགས་མདོ་སྔགས་ཀྱི་གཞུང་ལུགས་ཐ་དག་མ་བསླབས་པར་ངང་གིས་མཁྱེན། རང་
གནས་ཡེ་ཤེས་ཆེན་པོའི་རྒྱལ་ས་མངོན་དུ་མཛད་དེ་དགོངས་པ་ཀློང་བརྡོལ་དུ་གྱུར་
ནས་ཟབ་པའི་བཀའ་འཁོར་དུ་མའི་ནང་གི་ཆ་ཤས་ཀྱི་ཆ་ཤས་ཙམ་བགོ་སྐལ་དུ་
བབས་པ་དེར་གཡུང་དྲུང་བོན་གྱི་བསྟན་པའི་འབྱུང་ཁུངས་ལེགས་བཤད་རིན་པོ་
ཆེའི་མཛོད། མདོ་སྔགས་བླ་མེད་དང་བཅས་པའི་ལམ་གྱི་རིམ་པའི་གཞུང་སྡེ་སྣོད་
རིན་པོ་ཆེའི་མཛོད། ཐེག་པ་ཐམས་ཅད་ཀྱི་གྲུབ་མཐའི་གནས་གསལ་བར་སྟོན་
པ་ལུང་རིགས་རིན་པོ་ཆེའི་མཛོད། བླ་མེད་ཐེག་པའི་གཞི་ལམ་འབྲས་གསུམ་རྒྱ་ཆེར་
གསལ་བ་དབྱིངས་རིག་རིན་པོ་ཆེའི་མཛོད། རྫོགས་ཆེན་སྡེ་གསུམ་གྱི་སྙིང་པོའི་
དགོངས་བཅུད་ཡང་ཟབ་ནམ་མཁའ་མཛོད་བཅས་མཛོད་ཆེན་ལྔ་དང་། དེ་མིན་
གསང་པ་སེམས་ཕྱོགས་སྐོར་གྱི་ཡང་བཅུད། ཨ་ཁྲིད་ཆེན་མོའི་སྐོར། ཕྱག་རྫོགས་
ཟུང་འཇུག་གི་བཀའ་བབས་ཆུ་བོ་གཅིག་འདྲེས་རྫོགས་ཆེན་སྐུ་གསུམ་རང་ཤར་
གྱི་བོན་སྡེ་སོགས། འཕྲུལ་ངག་གཡུང་དྲུང་བོན་གྱི་བཀའ་བརྟེན་རྣམས་ཀྱི་ཡང་ཞུན་
སྙིང་པོར་དྲིལ་བ་སྔར་མེད་ཀྱི་ལེགས་བཤད་གསར་དུ་དྲངས་པས་བསྟན་པ་འདི་ལ་
སྟོན་པ་གཉིས་པ་ལྟ་བུའི་མཛད་པ་ཕྲིན་ལས་རྒྱ་ཆེར་སྤེལ་བ་དང༌། རྗེ་ཉིད་ཀྱི་སློབ་
མའི་མཆོག་གྱུར་ཐུགས་སྲས་འཇའ་ལུས་པ་ཟླ་བ་གྲགས་པ་དང་། བསྟན་གཉིས་
གཏེར་གྱི་བདག་པོ་གསང་སྔགས་གླིང་པ། ཨ་མདོ་རྔ་ལྗོངས་བཀྲ་ཤིས་འཁྱིལ་གྱི་
མཆོག་སྤྲུལ་ཚུལ་ཁྲིམས་བསྟན་པའི་རྒྱལ་མཚན། ཉག་རོང་བྱ་བཏང་མཆོག་སྤྲུལ་
ཚེ་དབང་འགྱུར་མེད་དང་སུ་ལ་བསྐལ་བཟང་བསྟན་པའི་རྒྱལ་མཚན་སོགས་རྒྱ་
བོད་བལ་གསུམ་གྱི་སའི་ཆར་གཏོགས་པའི་ངེས་གསང་རྟོགས་པའི་རྣལ་འབྱོར་གྱི་



སློབ་མའི་གྲངས་མི་ཉུང་བ་བསྐྱངས་པ་སོགས་འབྲེལ་ཚད་དོན་ལྡན་གྱི་སྒོ་ནས་
བསྟན་པ་རིན་པོ་ཆེ་ཕྱོགས་བཅུར་དར་ཞིང་བསྐལ་བརྒྱར་བརྟན་པའི་མཛད་པ་
རླབས་པོ་ཆེ་རྣམས་ལེགས་པར་རྫོགས་ཏེ་དགུང་ལོ་དོན་དྲུག་པ་ཤིང་ཁྱི་ལོར་སྣང་
ལུས་སེམས་ཀྱི་བག་ཆགས་གཞི་ལ་སངས་ནས་ཟག་མེད་འཇའ་ལུས་སུ་གཤེགས་
སོ། ། གཡུང་དྲུང་བསྟན་པའི་རྒྱལ་མཚན་ནམ། ཨ་གཡུང་དུ་འབོད་པས།
སྤྱི་ལོ་༡༩༨ ༣ལོའི་ཟླ་ཚེས་ལ།
( མཆན། ཨ་གཡུང་རིན་པོ་ཆེས་བྲིས་པའི་གྲུབ་དབང་ཤར་རྫ་པའི་རྣམ་ཐར་མདོར་བསྡུས་
འདི་ཀོ་ཁུངས་བཙན་བྱིན་ཆེར་དམིགས་ཏེ་འདི་གར་ཁོང་གི་གསུང་ཇི་བཞིན་དུ་བཀོད་པའོ། །
རྒྱུ
8



དཀར་ཆག
ཟླ
39
87
4
I
བོན་འཆད་མཁས་པའི་མགུལ་རྒྱན།
འོད་གསལ་རྫོགས་པ་ཆེན་པོའི་ལམ་གྱི་རིམ་པའི་ཁྲིད་ཡིག་ཀུན་ཏུ་
བཟང་པོའི་སྙིང་ཏིག་ཅེས་བྱ་བ་བཞུགས།
དབང་རྣོན་ཚེ་གཅིག་དག་པའི་གཞི་དབྱིངས་སུ་སྦྱོར་བ།
དབང་འབྲིང་བར་དོར་གྲོལ་བའི་གདམས་པ།
དབང་རྡུལ་སྤྲུལ་པའི་ཞིང་དུ་དབུགས་འབྱིན་པ་
རྩ་རླུང་གནད་ཀྱི་ཞལ་ཤེས་བཞུགས།
སྙན་བརྒྱུད་རྩ་རླུང་འཁྲུལ་འཁོར་བཞུགས།
གཏམས་ཐོས་རིན་ཆེན་ཕྲེང་བ་བཞུགས།
ཚོགས་འཁོར་བསྐོར་བའི་རྣམ་བཤད་མུ་ཏིག་དྲ་བ་བཞུགས།
ཐེག་དགུའི་གྲུབ་མཐའི་རྣམ་གཞག་ཉུང་འདུས་བཞུགས།
ལྟུང་བ་བཤགས་པའི་མདོ་ཡི་ཁྲིད་ཀྱི་རིམ་པ་སྒོམ་ཐབས་གསལ་བའི་
སྒྲོན་མ་བཞུགས་སོ།།
17
128
175
192
206
པར་མི



221
250
250
དྲི་མེད་མདོ་དང་སཱཙྪ་རིགས་ལྔ་ཐུགས་རྗེ་ཡོངས་སྤྲོས་ཀྱི་སྒོ་ནས་
ཁང་བརྩེགས་མཆོད་རྟེན་བཞེངས་ཐབས་ཀྱི་ལག་ལེན་སྐབས་བཅུ་པ་
ཞེས་བྱ་བ་བཞུགས་སོ། །
མདོ་དྲི་མེད་གཟི་བརྗིད་ཀྱི་དགེ་བསྙེན་ཐེག་པ་ལས་བྱུང་བའི་བདེ་
གཤེགས་སྐུ་གདུང་སཱཙྪའི་ཆོ་ག་བཞུགས་སོ།།
དགེ་བསྙེན་ཐེག་པ་ལས་ཕྱུང་བའི་བདེ་གཤེགས་སྐུ་གདུང་སཱཙྪའི་
ཆོག
སཱཙྪ་རིགས་ལྔ་ཐུགས་རྗེ་ཡོངས་སྤྲོས་ཀྱི་དཀྱིལ་ཆོག་བཞུགས་སོ།།
བསྟན་གྲགས་ཀྱི་བརྒལ་ལན་དྲང་པོར་བཤད་པ་ལྷ་མི་དགྱེས་པའི་འབེལ་
གཏུམ་ཞེས་བྱ་བ་བཞུགས་སོ། །
མན་ངག་རིན་པོ་ཆེ་ཨ་ཁྲིད་ཀྱི་བླ་མ་བརྒྱུད་པའི་རྣམ་ཐར་པདྨ་དཀར་
པོའི་ཕྲེང་བ་ཞེས་བྱ་བ་བཞུགས་སོ། །
མཁས་ཤིང་གྲུབ་པའི་དབང་ཕྱུག་མཚུངས་མེད་བླ་མ་མངྒ་ཝེར་ཞིའི་
བཀའ་འབུམ་གྱི་བརྒྱུད་རིམ་ཤེལ་དཀར་ཕྲེང་བ་བཞུགས་སོ། ། ...... 410
272
291
345
2



ནམ་མཁའ་མཛོད་ཀྱི་ཁྲིད་གདམས་སྐོར།
*
གa [nཀློག་མིགala[ལྷ་
གྱེར་ སྤྲོས་ མུ་ ལ་ གུང་ ཐ་ ཅི །
ཡང་ཟབ་ནམ་མཁའ་མཛོད་ཆེན་ལས།
যিৰৰনিৰীক্মবিশ্বায়ূষৰ
གྱེར་ ཨག་ ཁིར་ པཎྜི། གླང་ ཆེན་ ར་ ལྷན །
བོན་འཆད་མཁས་པའི་མགུལ་རྒྱན་བཞུགས་སོ།།



ནམ་མཁའ་མཛོད་ཀྱི་ཁྲིད་གདམས་སྐོར།
༄༅།། །། ༧ ཐོད་ལྡིང་ཟེར་སྲོག་རྒྱུན་གྱིས་མི་ནུབ་རྒྱལ་མཚན་འཛུགས།།
ཉི་ཟླ་སྒྲོན་མའི་ཞལ་གྱིས་ཕྱོགས་བཅུ་ཡོངས་ལ་གསལ། རིན་ཆེན་འབར་བའི་སྐུ་
མཆོག་ཐུན་མོང་མིན་པར་བརྗིད།། གསེར་གྱི་འཁོར་ལོའི་དབང་གིས་སྟོང་གསུམ་
ཁྱབ་པར་སྒྱུར།། འགྲོ་བའི་དོན་མཛད་སེམས་ཅན་ཡོངས་ཀྱི་དཔལ་དང་མགོན།།
ཐུགས་རྗེ་ཐབས་ཀྱིས་ཉོན་མོངས་འདམས་ནས་འདྲེན་མཛད་པ།། སྤྲུལ་པའི་སྐུ་
དང་ལྡན་པའི་གཤེན་རབ་སྟོན་པའི་མཆོག །མི་ཡེངས་སེམས་ཅན་དོན་ལ་ཐང་
བཅད་ལོག་སྒྲིབ་སེལ།། བརྒྱ་པའི་མགོན་མཆོག་རྣམ་མཁྱེན་སྟོན་པ་ལ་ཕྱག་
འཚལ། །ཞེས་མདོ་ལས་གསུངས་པའི་བསྟོད་ཚིག་གིས་མཆོད་པར་བརྗོད་ནས་
གཡུང་དྲུང་བོན་གྱི་འཆད་ཐབས་མཁས་པའི་མགུལ་རྒྱན་འདི་ལ་དོན་རྣམ་པ་
གསུམ་སྟེ། གང་ཞེ་ན།
བོན་གང་ཞིག་འཆད་པའི་ཐོག་མར་བསམ་པས་ཀུན་ནས་སློང་ཚུལ། ཀུན་
སློང་དེས་ཟིན་པའི་བོན་ལ་འཆད་ཉན་བྱེད་ཚུལ། འཆད་ཉན་གྱི་དགེ་བ་རྣམ་
མཁྱེན་གྱི་རྒྱུར་བསྔོ་བའོ།།
དང་པོ་ལ་གཉིས། རྒྱུད་དག་པར་བྱ་བ་བྱང་ཆུབ་སེམས་ཀྱི་ཀུན་སློང་། སྣང་
བ་དག་པར་བྱ་བ་གསང་བ་སྔགས་ཀྱི་ཀུན་སློང་ངོ་། དང་པོ་ལ་རིགས་སུ་བསྡུ་ན།
སྤང་བྱའི་ཀུན་སློང་དང་། བླང་བྱའི་ཀུན་སློང་གཉིས་སོ།། དང་པོ་ལ། བཀའ་
བརྟེན་སུམ་བརྒྱ་པ་ལས། ཟང་ཟིང་འཁོར་གཡོག་གྲགས་པ་ལ་སོགས་དང་། ལྷ་
མི་བདེ་བའི་དོན་དུ་རང་ཉིད་ཀྱི། བྱང་ཆུབ་འདོད་མིན། ཞེས་པ་འདིའི་མཆན་
འགྲེལ་དུ། ཐ་མལ་སྐྱེ་བོའི། སྐྱེས་བུ་ཆུང་ངུའི། སྐྱེས་བུ་འབྲིང་གི །ལུང་མ་བསྟན་
པའི་ཀུན་སློང་བཞིར་བཤད་པའི། དང་པོ་ནི། ཚེ་འདིའི་ཟང་ཟིང་འཁོར་གཡོག་
སྙན་གྲགས་ལ་སོགས་འབྱུང་བའི་ཆེད་དུ་བོན་འཆད་ཉན་བྱེད་པ་སྟེ། དེ་ནི་ཕྱི་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མར་ངན་སོང་གི་གནས་སུ་སྐྱེ་བར་འགྱུར་ཏེ། དྲང་དོན་མུན་སེལ་ལས། ཚུལ་དང་
ཀུན་སྤྱོད་མཆན་མི་ལྡན་ཞིང་དོན་ཀུན་སློང་མཆན་དང་མི་འབྲེལ་བའི་བོན་ཞུས་ན་བོན་གྱིས་
སླར་ངན་སོང་དུ་འཕེན་པའི་རྒྱུར་འགྱུར། ཞེས་སོ།། གཉིས་པ་ནི། ཚེ་ཕྱི་མར་ལྷ་
མིའི་གོ་འཕང་འཐོབ་པའི་ཆེད་དུ་བོན་འཆད་ཉན་བྱེད་པ་སྟེ། དེ་ནི་སྲིད་པའི་
གྲོང་ཁྱེར་ཆེན་པོ་ལས་མི་ཐར་བས་དེ་ནས་སླར་ཡང་ངན་སོང་གི་སྡུག་བསྔལ་ལ་
སྤྱོད་དགོས་ཏེ། སུམ་བརྒྱ་པ་ལས། འཁོར་བའི་སྡུག་བསྔལ་བདེ་བར་འཛིན་
མཐོང་བ།། དེ་དག་ཤིན་ཏུ་སྡུག་བསྔལ་ཆེན་པོ་སྟེ། སྲིད་པའི་འཆིང་བས་བཅིངས་
པས་གྲོལ་མི་འགྱུར།། ཞེས་སོ། །གསུམ་པ་ནི། རང་ཉིད་གཅིག་པུར་འཁོར་བའི་
སྡུག་བསྔལ་ལས་ཐར་པའི་བྱང་ཆུབ་ཐོབ་འདོད་ཀྱིས་བོན་འཆད་ཉན་བྱེད་ན།
དེ་ནི་ཐེག་དམན་པའི་སེམས་བསྐྱེད་ཡིན་པས་ཐེག་པ་ཆེན་པོའི་ལུགས་ལ་རང་
འདོད་སྤོང་དགོས་ཏེ། བྱམས་འབུམ་ལས། ཐེག་པ་དམན་པ་རང་ཉིད་ཞི་བདེར་
གཉེར་བ་ནི། དམྱལ་བར་གནས་པ་བས་ཀྱང་སངས་རྒྱས་ལ་རིང་། ཞེས་སོ། །བཞི་
པ་ནི། དོན་དུ་གཉེར་བྱའི་བསམ་པ་ཅི་ཡང་མེད་པར་བོན་ལ་ཉན་བསམ་བྱེད་
པ་དེ་ནི་མི་རྒོད་ཀྱིས་མིའི་ལད་མོ་དང་ཁྱི་ཐོང་གི་སྟོང་ཟུག་བྱེད་པའི་དཔེ་ལྟ་བུ་སྟེ།
རྒྱུ་ལས་འབྲས་བུ་སྨིན་མི་ནུས་པའི་དཔེ་ནི། དགེ་སྡིག་བསྟན་པའི་མདོ་ལས།
ལུང་མ་བསྟན་པའི་འབྲས་བུ་ནི་བསྐྱེད་ནུས་པ་མ་ཡིན་ཏེ། དཔེར་ན་ཞིང་ས་ལ་
ས་བོན་བཏབ་པ་ལ་ས་བོན་རུལ་ན་མྱུ་གུ་སྐྱེ་མི་ནུས་པ་ལྟ་བུའོ། །ཞེས་སོ། །གཉིས་
པ་བླང་བྱའི་ཀུན་སློང་ནི། སུམ་བརྒྱ་པ་ལས། འགྲོ་ཀུན་དྲང་བའི་ཕྱིར། ཞེས་
རྐང་པ་ཕྱེད་ཀྱིས་བསྟན་ཏེ། འདི་ལྟར་ནམ་མཁས་ཁྱབ་པའི་སེམས་ཅན་རྣམས་
ལ་རང་གི་ཕ་མ་མ་བྱས་པ་མེད་དེ། རྒྱུ་མཚན་རང་གི་སྐྱེ་བ་ལ་ཐོག་མ་མེད་ཅིང་
གནས་མཐོ་དམན་ཀུན་ཏུ་ཡང་ཡང་བརྒྱུད་ནས་ལུས་སྣ་ཚོགས་བླངས་པའི་ཕྱིར།



ནམ་མཁའ་མཛོད་ཀྱི་ཁྲིད་གདམས་སྐོར།
རྫོགས་པའི་སངས་རྒྱས་ཀྱི་ཞལ་ནས་ཀྱང་། ཁམས་གསུམ་འཁོར་བའི་སེམས་
ཅན་ཟོ་ཆུ་བཞིན་དུ་བརྒྱུད།། ཕ་མ་བུ་ཚ་ཚང་ཟླ་ལ་སོགས་ཏེ།། གཉེན་གདུང་འབྲེལ་
པར་མ་གྱུར་གང་ཡང་མེད། ཅེས་གསུངས། དེ་བས་ན་ཕ་མར་གྱུར་པ་འདི་དག་
ཁམས་གསུམ་གྱི་བཙོན་ར་ན་སྡུག་བསྔལ་སྣ་ཚོགས་ཉམས་སུ་མྱོང་བ་ལ། འདོད་
པ་ནི་བདེ་བ་འདོད་ཀྱང་བདེ་བའི་རྒྱུ་དགེ་བ་བསྒྲུབ་མི་ཤེས། སྡུག་བསྔལ་མི་འདོད་
ཀྱང་དེའི་རྒྱུ་སྡིག་པ་ནི་བདག་འཛིན་ཉོན་མོངས་པའི་དབང་གིས་བསམ་གྱིས་མི་
ཁྱབ་པ་ཞིག་བསགས། ཞེ་འདོད་དང་ལག་ལེན་ཕྱིན་ཅི་ལོག་ཏུ་སོང་བ་འདི་རྣམས་
སྙིང་རེ་རྗེ། འདི་རྣམས་རང་གི་རང་ངོ་མི་ཤེས་པ་ནི་སྐྱེས་བུའི་རང་གི་བྱད་རང་
གིས་མ་མཐོང་བ་དང་འདྲ། ཐར་ལམ་སྟོན་པའི་སློབ་དཔོན་དང་བྲལ་བ་ནི།
དམུས་ལོང་གང་ཞིག་ལམ་དུ་འཁྲིད་མཁན་གྱི་དམིགས་བུས་བོར་བ་དང་འདྲ།
ཐར་པའི་ལམ་ངོགས་མི་མངོན་པ་ནི་སྣ་ཁྲིད་མེད་པའི་ལོང་བ་ཐང་དཀྱིལ་དུ་ལུས་
པ་དང་འདྲ། སྤང་བླང་གི་གནས་ལ་བླང་དོར་མི་ཤེས་པ་ནི་སྨྱོན་པས་ལས་སྤྱོད་
བྱེད་པ་དང་འདྲ། འཁོར་བའི་སྡུག་བསྔལ་བཟོད་དཀའ་བ་ནི་མེ་ཆེན་པོ་འབར་
བའི་ནང་དུ་བསྲེག་པ་དང་འདྲ། སྡུག་བསྔལ་ལ་ཟད་པ་མེད་ཅིང་རྒྱུན་མི་འཆད་
པ་ནི་ཆུ་བོ་ཆེན་པོ་དང་འདྲ། འཁོར་བའི་གནས་ལས་ཐར་པ་མེད་པ་ནི་རི་རྡོ་
མཚོ་ནང་དུ་སོང་བ་དང་འདྲ་བ་སྟེ་སྙིང་རེ་རྗེ་ན། ད་དུང་ཡང་གཅིག་གིས་གཅིག་
ལ་གནོད་པའི་ལས་ཁོ་ན་བྱེད་ཅིང་རྣམ་པར་སྨིན་པ་རང་ཐོག་ཏུ་འོང་བ་ནི་མི་
ཤེས། འཇིག་རྟེན་འདི་ན་རང་ཉིད་གཅིག་པུ་བདེ་ཞིང་སྐྱིད་པ་ཞིག་བྱུང་ན་ཚེ་ཕྱི་
མའི་སྡུག་བསྔལ་ནི་མི་དྲན། ནམ་ཞིག་འཆི་བའི་ཚེ་ན་གཅེས་པའི་བུ་ཚ་དང་ནི་
འབྲལ། བསགས་པའི་ཟས་ནོར་ནི་ཤུལ་དུ་ལུས། ཤི་བ་མི་འདོད་ཀྱང་དབང་ནི་
མེད། དེའི་དུས་ན་བླ་མ་ཞིག་འབད་ནས་མཆིས་ཀྱང་རང་གི་ལས་ཀྱིས་བླ་མ་ཐུགས་
5



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྗེ་ཅན་དང་འཕྲད་པའང་དཀའ་བས་ལོང་བས་ལོང་བ་འཁྲིད་པ་ལྟ་བུར་གྱུར་ཏེ་
ངན་སོང་གི་གནས་སུ་དབང་མེད་དུ་འགྲོ་དགོས་ན་འདི་དག་ལ་སྙིང་རེ་རྗེ་ན།
འདི་རྣམས་གནས་སྐབས་ཀྱི་སྡུག་བསྔལ་དང་འཁོར་བའི་སྡུག་བསྔལ་ཆེན་པོ་
འདི་ལས་གང་གིས་སྐྱོབ་པར་ནུས་ན། རྫོགས་པའི་སངས་རྒྱས་གཅིག་པུ་མ་
གཏོགས་སུས་ཀྱང་སྐྱོབ་པར་མི་ནུས་ན། སངས་རྒྱས་ཀྱི་གོ་འཕང་། དམིགས་སེམས་ཅན་
གྱི་དོན་དུ་དམིགས་ནས། བསྒྲུབ་བདག་རང་གིས་བསྒྲུབ་དགོས་པར་འདུག །དེའི་
ཆེད་དུ་ད་རེས་ཐེག་པ་ཆེན་པོའི་བོན་འདི་ཉན་ནས་ཉམས་སུ་བླངས་ཏེ་སངས་
རྒྱས་ཀྱི་གོ་འཕང་ལུས་འདིའི་སྟེང་དུ་གྲུབ་པར་བྱེད་ནས་སྐྱེ་བ་ཕྱི་མ་འདི་ལ་སེམས་
ཅན་རྣམས་ལ། གནས་སྐབས་ཟས་མེད་པ་ལ་ཟས་སྟེར། གོས་མེད་པ་ལ་གོས་
སྟེར། དབུལ་བ་ལ་ནོར་སྟེར། ནད་པ་ལ་སྨན་སྟེར། སྐྱབས་མེད་པ་ལ་སྐྱོབ་བྱེད་
གཡོག་མེད་པ་རྣམས་ལ་གཡོག་བྱེད། གནོད་པ་ནི་བ་སྤུའི་རྩེ་མོ་ཙམ་ལའང་
གནོད་པ་ཕྲ་མོ་ཙམ་ཡང་མི་བྱའོ།། དེའང་འདི་རྣམས་འཁོར་བའི་ས་འདི་ན་མི་བཞག་
པར་རྫོགས་པའི་སངས་རྒྱས་ཀྱི་ས་ལ་བདག་གཅིག་པུས་བཀོད་ནུས་པ་ཞིག་མི་བྱ་
ཁ་མེད་ཡིན་པས་དེ་ལྟར་བྱེད་ནུས་པར་བདག་གིས་དམ་བཅའ་འོ། །སྐྱབས་གནས་
ཡུལ་མཆོག་བཞི་དཔང་པོར་བཞུགས་ལ་དེ་ལྟར་བྱེད་ནུས་པར་བདག་ལ་བྱིན་གྱིས་
རློབས་ཤིག །སྙམ་པ་འདི་ནི་སྐྱེས་བུ་ཆེན་པོའི་ཀུན་སློང་ཡིན་ཏེ། འབུམ་ལས།
དམྱལ་བ་ཡི་དྭགས་བྱོལ་སོང་སོགསསྡུག་བསྔལ་མྱོང་བ་ཐམས་ཅད་ཀུན། རང་
གི་དྲིན་ཆེན་མ་གྱུར་མེད། འདི་དག་ལ་དམིགས་སྙིང་རེ་རྗེ། དེ་དོན་བྱང་ཆུབ་ཆེན་
པོར་བྱ།། ཞེས་སོ།། དེ་ལྟ་བུའི་ཀུན་སློང་གིས་ཟིན་པའི་དགེ་རྩ་ནི་ཆུང་ཡང་སངས་
རྒྱས་ཀྱི་གོ་འཕང་འཐོབ་པའི་རྒྱུར་འགྲོ་ཞིང་། ཕན་ཡོན་ནི་བསམ་གྱིས་མི་ཁྱབ་སྟེ།
བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེས་པ་དེ་ལ་ནི་ཕྱག་དང་མཆོད་པ་ལ་སོགས་



ནམ་མཁའ་མཛོད་ཀྱི་ཁྲིད་གདམས་སྐོར།
བྱ་རུང་སྟེ། དེ་ཉིད་ལས། སྨོན་འཇུག་རྫོགས་པའི་ཇོ་མོ་ལ།། བྱང་ཆུབ་སེམས་ཀྱིས་
ཕྱག་འཚལ་ལོ།། ཞེས་པ་ལྟ་བུའོ།།
གཉིས་པ་སྣང་བ་དག་པར་བྱ་བ་གསང་བ་སྔགས་ཀྱི་ཀུན་སློང་ནི། སེམས་
ལུང་སྒྲོན་མ་ལས། སྣང་བ་དག་ན་ཟབ་མོ་མཐོང་། ཞེས་པའི་དོན་ནི། བོན་འཆད་
པའི་ཚེ་ཕུན་སུམ་ཚོགས་པ་ལྔ་གསལ་གདབ་དགོས་ཏེ། འདི་ལྟར་གནས་འོག་
མིན་འདའ་བ་མེད་པའི་ཞིང་ཁམས་སུ་ལྷའི་གཞལ་ཡས་ཁང་ཚད་མེད་པར། བླ་
མ་ཀུན་ཏུ་བཟང་པོ་གཤེན་ལྷ་འོད་དཀར། འཁོར་ས་བཅུའི་སེམས་དཔའ་སེམས་
མ་ལྷ་ཀླུ་མིའི་རིག་འཛིན་མཁའ་འགྲོ་མ། དུས་རྟག་པ་རྒྱུན་གྱི་འཁོར་ལོ། བོན་
གསང་ཆེན་ཐེག་པ་ཆེན་པོ་ཡིན་པ་ལ་ཡིན་པའི་བློ་བཞག་ཅིང་གསལ་གདབ་
པའོ། །ཡང་ན་གནས་སྟག་གཟིག་འོལ་མོ་ལུང་རིང་གི་གསས་མཁར་ཤམ་པོ་ལྷ་
རྩེར། བླ་མ་རྣམ་མཁྱེན་སྟོན་པ་གཤེན་རབ། འཁོར་གཡུང་དྲུང་སེམས་དཔའ་
སེམས་མ་ལྷ་ཀླུ་མི་གསུམ་གྱི་འགྲོ་བ། དུས་བསྐལ་པ་བཟང་པོ། བོན་ཐོག་མཐའ་
བར་གསུམ་གྱི་བཀའ་འཁོར་བསྐོར་བར་གསལ་གདབ་པའོ། །གང་ལྟར་ཡང་སྟོན་
པའི་དབུ་གཙུག །མཛོད་སྤུ། མགྲིན་པ། ཐུགས་ཀ་ལ་སོགས་ནས། འོད་ཟེར་
ཁ་དོག་སྣ་ལྔ་བྱེ་བ་སྟོང་ཕྲག་དྲུག་ཅུ་དྲུག་ཅུ་འཕྲོས། འོད་ཟེར་དེ་དག་རེ་རེའི་རྩེ་
མོ་ན་མེ་ཏོག་པདྨ་རེ་རེ་མངོན་པར་གྲུབ། པདྨ་དེ་དག་གི་སྙིང་པོ་ལ་བདེ་བར་
གཤེགས་པའི་སྐུ་མཚན་དང་དཔེ་བྱད་ལྡན་པ་རེ་རེ་བཞུགས། དེ་དག་རེ་རེ་ལས་
འོད་ཟེར་དང་པདྨ་དང་སྐུ་བསམ་གྱིས་མི་ཁྱབ་པ་འཕྲོས་ཏེ། དེ་དག་ཐམས་ཅད་
ཀྱི་ཞལ་ནས། འདུས་བྱས་ཐམས་ཅད་ནི་མི་རྟག་པའོ། །ཟག་པ་དང་བཅས་པ་ཐམས་
ཅད་ནི་སྡུག་བསྔལ་བའོ། །བོན་ཐམས་ཅད་ནི་སྟོང་ཞིང་བདག་མེད་པའོ། །མྱ་
ངན་ལས་འདས་པ་ཐམས་ཅད་ནི་ཞི་ཞིང་བདེ་བའོ། ཞེས་སྟོན་པ། དེ་ལྟ་བུ་དེས་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྟོང་གསུམ་གྱི་འཇིག་རྟེན་མཐའ་ཡས་མུ་མེད་པ་ཐམས་ཅད་ཀྱི་ཕྱོགས་བཅུའི་
ཞིང་ཐམས་ཅད་གཏམ་ནས་གང་བར་གྱུར་ཏེ། པདྨ་དང་སྐུ་གང་གིས་མཐོང་
འང་བ།
བོན་གྱི་སྒྲ་གང་གིས་ཐོས་པར་གྱུར་པ་དེ་དག་ཐམས་ཅད་གཡུང་དྲུང་གི་སྙིང་པོ་
མངོན་དུ་གྱུར་ཏེ་འགྲོ་བ་དྲུག་གི་སེམས་ཅན་ཐམས་ཅད་རང་རང་གི་སྡུག་བསྔལ་
དང་བྲལ་ནས་བདེ་བ་དང་ལྡན་པར་གྱུར། དེ་དག་རང་རང་ལ་ཅི་འདོད་ཐམས་
ཅད་ལྷུན་གྱིས་གྲུབ། དད་འདུན་མོས་པས་སྟོན་པའི་མདུན་དུ་འདུས་ནས་བོན་
ཉན་པར་བསམ་པའོ། །རིག་པ་རྩེ་འབུམ་ལས་བཏུས་སོ། །
གཉིས་པ་ཀུན་སློང་དེས་ཟིན་པའི་བོན་ལ་འཆད་ཉན་བྱེད་ཚུལ་ལ་གསུམ།
འཆད་བྱ་བོན་གྱི་རང་བཞིན་ངོས་བཟུང་བ། དེ་ལ་འཆད་ཉན་གྱི་སྒོ་ནས་ཇི་ལྟར་
འཇུག་ཚུལ། འཆད་བྱ་རང་གི་ངོ་བོ་བྱེ་བྲག་ཏུ་བཤད་པའོ། །
དང་པོ་ལ་གཉིས། བོན་གྱི་སྒྲ་འཇུག་པའི་ཡུལ་སྤྱིར་བསྟན་པ། གཡུང་དྲུང་
བོན་གྱི་རང་བཞིན་བྱེ་བྲག་ཏུ་བཤད་པའོ། །དང་པོ་ལ་བརྒྱུད་ཡོད་པའི། དང་པོ་
ཤེས་བྱ་ལ་བོན་གྱི་སྒྲ་འཇུག་སྟེ། གསུང་རབ་སོ་སོའི་ཁམས་ལས། བོན་ཐམས་
ཅད་བདེན་པ་གཉིས་སུ་འདུས། ཞེས་དང་། བདལ་འབུམ་ལས། བདེན་པ་གཉིས་
ནི་བོན་ཡིན་ནོ།། ཞེས་སོ།། གཉིས་པ་འཁོར་བ་དང་མྱང་འདས་ལ་འཇུག་སྟེ།
སྡུད་པ་ལས། འཁོར་བ་མྱ་ངན་འདས་པའི་བོན་རྣམས་ཀུན།། ཞེས་སོ། །གསུམ་
པ་རྣམ་ཤེས་ཚོགས་དྲུག་གི་ཡིད་ཀྱི་རྣམ་པར་ཤེས་པའི་ཡུལ་ལ་འཇུག་སྟེ། བདལ་
འབུམ་ལས། མིག་དང་གཟུགས་དང་ཞེས་པ་ནས་ཡིད་དང་བོན། ཞེས་སོགས་
གསུངས་སོ། །བཞི་པ་བསོད་ནམས་ལའང་འཇུག་སྟེ། ཡང་རྩེ་ལས། སྤྱོད་པ་བས་
སྒྲ་ཐོས་པར་དཀའ་བའི་གཡུང་དྲུང་གི་བོན་ལ་སྤྱད། ཅེས་སོ། །ལྔ་པ་དོན་ལའང་
འཇུག་སྟེ། དེ་ཉིད་ལས། གནས་ལུགས་དོན་གྱི་བོན། ཞེས་སོ། །དྲུག་པ་ལམ་
8



ནམ་མཁའ་མཛོད་ཀྱི་ཁྲིད་གདམས་སྐོར།
ལའང་འཇུག་སྟེ། མདོ་ལས་ལམ་གྱི་བོན། ཞེས་སོ།། བདུན་པ་གསུང་རབ་ལའང་
འཇུག་སྟེ། དེ་ཉིད་ལས། སྟོན་པའི་བོན་སྒོ་བཞི་མཛོད་ལྔ། ཞེས་སོ། །བརྒྱད་པ་
ཐེག་པ་ལའང་འཇུག་སྟེ། འབུམ་ལས། ཐེག་པ་བླ་ན་མེད་པ་གཡུང་དྲུང་གི་བོན།
ཞེས་སོ།།
གཉིས་པ་ལ་བཞིའི། །དང་པོ་མཚན་ཉིད་ནི། གང་གིས་སྤྱད་ཅིང་ཉམས་སུ་
བླངས་བ་ལ་བརྟེན་ནས། དེ་ཉིད་སྡུག་བསྔལ་ལས་སྐྱོབ་པར་བྱེད་པའི་ཐབས་སུ་
གྱུར་པའི་རྣམ་དཀར་གྱི་ཡོན་ཏན་ནོ། །གཉིས་པ་མིང་གི་རྣམ་གྲངས་ལ། གཡུང་
དྲུང་གི་བོན་དང་། སངས་རྒྱས་ཀྱི་བསྟན་པ་ཁྱབ་མཉམ་དོན་གཅིག་གོ །
གསུམ་པ་སྒྲ་དོན་ལ། མདོ་ལས། བོན་ནི་མི་གཡོ་སྐྱོབ་པའི་སྒྲ། ཞེས་པས།
མི་གཡོ་བ་དང་། སྐྱོབ་པ་གཉིས་སོ། །དང་པོ་ནི། བོན་དབྱིངས་གནས་ལུགས་སྤྲོས་
པའི་མཚན་མར་མི་གཡོ་བ་སྟེ། གཟེར་དམིགས་ལས། གཡུང་ཞེས་བྱ་བ་དོན་
ལས་མི་ཡེངས་པ།། དྲུང་ཞེས་བྱ་བ་རྟགས་ལས་མི་འགྱུར་བ། བོན་ཞེས་བྱ་བ་
དབྱིངས་ཉིད་བདལ་པའི་ཀློང་།། ཞེས་པའི་མི་ཡེངས་པ་ནི་རྣམ་མཁྱེན་གྱི་ཡེ་ཤེས་
ཡིན། མི་འགྱུར་བ་ནི་སྟོང་པ་ཉིད་ཡིན། དབྱིངས་ཉིད་བདལ་བ་ནི་དབྱིངས་
རིག་དབྱེར་མེད་ཁྱབ་བརྡལ་དུ་གནས་པ་ལ་ཟེར། དེ་ནི་བོན་ཉིད་དོ། །གཉིས་པ་
ནི། ལས་ཉོན་དང་སྡུག་བསྔལ་ལས་སྐྱོབ་པ་སྟེ། དེ་ཡང་སྐྱོབ་པ་དང་སྐྱོབ་པ་ཆེན་
པོ་དང་ཤིན་ཏུ་སྐྱོབ་པ་ཆེན་པོའོ། །དང་པོ་ནི། སེམས་ཅན་རྣམས་ལ་བགེགས་
དང་ནད་ཀྱིས་གནོད་པ་ལ་གཏོ་དང་དཔྱད་སོགས་ཀྱིས་སྐྱོབ་པས་དེ་ལ་རྒྱུའི་བོན་
བཞི་བསྟན་ཏོ། །གཉིས་པ་ནི། སེམས་ཅན་རྣམས་ལས་དང་ཉོན་མོངས་པས་
འཁོར་བ་ངན་སོང་དུ་སྦྱོང་བ་ལ་འབྲས་བུའི་ཐེག་པ་བཞིས་སྐྱོབ་སྟེ། དེའང་དགེ་
བསྙེན་ཐེག་པར་ཞུགས་པས་ལུང་མ་བསྟན་དང་མི་དགེ་བ་དང་ཕྱི་རོལ་གྱི་ལོག་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལྟ་སྤངས་ནས་ངན་འགྲོ་ལས་སྐྱོབ་པར་བྱེད། དྲང་སྲོང་ཐེག་པར་ཞུགས་པ་
དེའི་བོན་གྱི་བདག་ཏུ་ལྟ་བ་ལས་བསྐྱབས་ནས་བདེན་པ་གཉིས་ཀྱི་གནས་ལུགས་
ཡང་དག་པར་རྟོགས་ནས་གང་ཟག་གི་བདག་དང་བོན་གྱི་བདག་མཐའ་དག་
ལས་ལྡོགས་པར་བྱེད། དེ་ཡང་ཐབས་མི་མཁས་པས་ཨ་ཡེ་གཉིས་ཀྱི་ཐེག་པར་
ཞུགས་པས་ཕྱི་མཚན་ཉིད་ཀྱི་ཐེག་པ་ལས་ཀྱང་བསྐྱབས་ནས་སྟོང་པ་ལས་རོལ་པ་
སྐུ་དང་ཡེ་ཤེས་ཀྱི་དཀྱིལ་འཁོར་དུ་འཆར་བར་ཤེས་པར་བྱེད། གསུམ་པ་ནི།
དེའང་བོན་ཅན་གྱི་སྐུ་དང་ཡེ་ཤེས་ནི་མཚན་མ་ཅན་ཡིན་པས་ཁྱད་པར་བླ་མེད་
ཀྱི་ཐེག་པས་དེ་ལས་བསྐྱབས་ནས་ཀ་དག་དང་ལྷུན་གྲུབ་དབྱེར་མེད་ཀྱི་བོན་སྐུ་
བདེ་བ་ཆེན་པོའི་ཀློང་དུ་གནས་པར་བྱེད་པའོ། །དེའང་བོན་གྱི་སྒྲ་ཞུགས་པ་ཐམས་
ཅད་ཀྱིས་དེ་ལྟར་བསྐྱབ་ནུས་པ་མ་ཡིན་ཏེ་འཁོར་བའི་བོན་གྱིས་འཁོར་བའི་སྡུག་
བསྔལ་ལས་སྐྱོབ་མི་ནུས་པ་བཞིན་ནོ། །གཞན་ཡང་ཐར་པ་དང་ཐམས་ཅད་མཁྱེན་
པ་ཐོབ་པའི་ས་བོན་ལྟ་བུར་བྱེད་པས་ཀྱང་བོན་ཞེས་བྱ་སྟེ། མདོ་ཕྲན་ལས། ས་
བོན་བཟང་སྐྱེད་བོན་ལ་ཕྱག་འཚལ་ལོ། །ཞེས་སོ། །ཡང་ཚིག་མ་གོ་བ་གོ་བར་
བྱེད་པས་ཀྱང་བོན་ཞེས་བྱ་སྟེ། དུང་ཕོར་མ་ལས། སྙན་དུ་བོན་པས་བོན་ཞེས་
བྱ། ཞེས་སོ། །ཡང་དོན་མ་རྟོགས་པ་རྟོགས་པར་བྱེད་པས་ཀྱང་བོན་ཞེས་བྱ་སྟེ།
མཛོད་ལས། བོན་གྱི་མཚན་ཉིད་སྟོང་པ་བརྡ་འཇལ་བ།། ཞེས་སོགས་གསུངས་
སོ། །དེའི་སྐད་དོད་ལ་ཞང་ཞུང་གི་སྐད་དུ། དྲུང་མུ་གྱེར། ཞེས་འབྱུང་བ་ངོ་བོ་
མི་གཡོ་ཞིང་དོན་མི་འགྱུར་བོན་ཞེས་བྱའོ། །
བཞི་པ་དབྱེ་བ་ལ་གཉིས་ཏེ། གབ་པ་ལས། བདེན་པའི་ཚིག་དང་དོན་དུ་
འབྲེལ།། ཞེས་པས། འགྲོ་མགོན་བློ་གྲོས་ཀྱིས། བརྗོད་བྱ་དོན་གྱི་བོན་དང་།།
རྗོད་བྱེད་ཚིག་གི་བོན་གཉིས་སུ་ཡོད།། ཅེས་གསུངས་པས། བརྗོད་བྱ་དོན་གྱིས་



ནམ་མཁའ་མཛོད་ཀྱི་ཁྲིད་གདམས་སྐོར།
བསྡུས་པའི་གཡུང་དྲུང་གི་བོན་དང་། རྗོད་བྱེད་ཚིག་གིས་བསྡུས་པའི་གཡུང་
དྲུང་གི་བོན་གཉིས་སུ་ཡོད་པའི།། དང་པོ་ལ་གསུམ། མཚན་ཉིད། མཚན་གཞི།
རྟོགས་པའི་བོན་བྱེ་བྲག་ཏུ་བཤད་པའོ། །དང་པོ་ནི། ལུང་གི་བོན་གྱི་བརྗོད་བྱར་
གྱུར་པའི་རྣམ་དཀར་གྱི་ཡོན་ཏན་ནོ། །གཉིས་པ་ནི། རྟོགས་པའི་བོན་དང་། སྐུ་
གཟུགས་སྤྱན་ཅན། སྐུ་གདུང་མཆོད་རྟེན་རྣམས་སོ། །འདིར་གཞན་སྡེ་ཁ་ཅིག་
གས་གཉིས་ཁོ་ན་ལས་སངས་རྒྱས་ཀྱི་སྐུ་གཟུགས་སྤྱན་ཅན་དང་སྐུ་གདུང་
མཆོད་རྟེན་རྣམས་ཆོས་དཀོན་མཆོག་ཏུ་མི་འདོད་ཀྱང་། རང་ལུགས་ལ་དེ་མི་
འཐད་དེ། བསྟན་པའི་རྒྱལ་མཚན་སྐུ་གདུང་གསུང་རབ་ལ། ཞེས་གསུངས་པས།
སངས་རྒྱས་ཀྱི་སྐུ་གཟུགས་དང་མཆོད་རྟེན་རྣམས་ཀྱང་བོན་དཀོན་མཆོག་ཏུ་
འདོད་དགོས་ཏེ། ལུས་ཅན་གྱི་སྒྲིབ་པ་ཟད་པར་བྱེད་པའི་ཐབས་སུ་སངས་རྒྱས་
ཀྱིས་མཛད་པའི་ཕྱིར་རོ། །གསུམ་པ་རྟོགས་པའི་བོན་ལ་གཉིས། མཚན་ཉིད།
དབྱེ་བའོ། །དང་པོ་ནི། སྤང་རྟོགས་གང་རུང་གིས་བསྡུས་པའི་རྣམ་དཀར་གྱི་
ཡོན་ཏན་ནོ། །གཉིས་པ་ལ། རྟོགས་པའི་ངོ་བོར་གྱུར་པའི་བོན་དང་། རྟོགས་
པའི་སྟོབས་ཀྱིས་ཐོབ་པའི་བོན་གཉིས།། དང་པོ་ནི། ཐར་ལམ་ལྔ་གསུམ་བཅོ་ལྔ་
དང་། ལམ་ཞུགས་ཀྱི་སྐྱེས་བུའི་རྒྱུད་ཀྱི་བསླབ་པ་རིན་པོ་ཆེ་གསུམ་ལྟ་བུའོ།། གཉིས་
པ་ནི། སོ་སོར་བརྟགས་པའི་འགོག་པ་ལྟ་བུའོ།།
གཉིས་པ་བརྗོད་བྱེད་ཚིག་གི་བོན་ལ་བཞི། མཚན་ཉིད།། ཁྱབ་མཉམ། དབྱེ་
བ། ལྡང་ཚད་དོ།། དང་པོ་ནི། རྟོགས་པའི་བོན་བརྗོད་བྱར་སྟོན་པའི་རིགས་སུ་
གནས་པའི་རྣམ་དཀར་གྱི་ལེགས་བཤད་དེ་རྗོད་བྱེད་གཡུང་དྲུང་བོན་གྱི་མཚན་
ཉིད་དོ།། གཉིས་པ་ནི། དེ་དང་ལུང་གི་བོན་དོན་གཅིག་མིང་གི་རྣམ་གྲངས་སོ།།
བརྗོད་བྱ་དོན་དང་ལྡན་པའི་རྣམ་དཀར་གྱི་ལེགས་བཤད་དེ་ལུང་གི་བོན་གྱི་མཚན་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཉིད་དོ།། གསུམ་པ་ལ་བཀའ་དང་བཀའ་བརྟེན་གཉིས་སུ་ཡོད་དེ། བསྟན་པ་
རྗེས་བཞག་གི་མདོ་ལས། བཀའ་ལ་བཀའ་བརྟེན་བོན་དུ་ཕྱེས། སེམས་ཅན་བློ་
ཡི་ཚད་དང་སྦྱོར།། ཞེས་པས་སོ།། དང་པོ་བཀའ་ལ་བཞི། མཚན་ཉིད། སྒྲ་དོན།།
ཁྱབ་མཉམ།། དབྱེ་བའོ།། དང་པོ་ནི། བདག་རྐྱེན་རྫོགས་པའི་སངས་རྒྱས་ཉིད་
ཀྱིས་མཛད་ནས་བྱུང་པའི་ཁྱད་པར་བཞི་ལྡན་གྱི་ལེགས་བཤད་རྣམ་དག་དེ་བཀའི་
ངོ་བོར་འཇོགས་པ་ཡིན་ཏེ། མཛོད་ལས། བཀའ་ནི་ཚད་མར་གསུངས་པ་སྟེ།། མ་
བཅོས་མ་བསླད་མཚན་ཉིད་འཛིན།། ཞེས་སོ། ། ཁྱད་པར་བཞི་ནི། ངོ་བོའི་ཁྱད་
པར་ཕུན་སུམ་ཚོགས་པ་ལྔ་ལྡན་གྱི་རིགས་སུ་གནས་པ། བརྗོད་བྱའི་ཁྱད་པར་
དྲང་ངེས་ཇི་ལྟར་བསྟན་ཀྱང་མཐར་ཐུག་གི་དོན་ལ་མི་བསླུ་བར་ངེས་པ། རྗོད་
བྱེད་ཀྱི་ཁྱད་པར་བཀའ་བསྡུ་གྲུབ་ནས་གང་ཟག་གཞན་གྱིས་འདོད་དབང་གིས་
བཅོས་བསླད་མེད་པ། བྱེད་ལས་ཀྱི་ཁྱད་པར་སེམས་ཅན་རྣམས་གནས་སྐབས་
དང་མཐར་ཐུག་གི་སྡུག་བསྔལ་ལས་སྐྱོབ་ཅིང་འབྲས་བུ་ཐར་པ་ཆེན་པོ་ཐོབ་པ་
བྱེད་པ་བཞིའོ། །ཞེས་མཁན་པོ་ཉི་མས་བཞེད་དོ། །གཉིས་པ་སྒྲ་དོན་ནི། དེའི་
སྐད་དོད་ལ་ཞང་ཞུང་སྐད་དུ། ཀུ་ཡིག་ཅེས་འབྱུང་བ་དྲི་མས་དབེན་ཞིང་རྣམ་
པར་དག་པའི་དོན་ཡིན་ཏེ། མཁས་བཞིའི་ནང་ཚན་ལྡེ་བོན་གྱིམ་ཚ་རྨ་ཆུང་གིས་
མཛད་པའི་མཆོད་གཏོར་རྒྱ་ཆེའི་འགྲེལ་ལས། སྟོན་པ་སྲིད་པའི་མངའ་བདག་
གི །བཀའ་ནི་རྣམ་དག་ཅེས་བྱ་སྟེ།། ཀུ་ཡིག་བཀའ་ཞེས་རབ་ཏུ་སྟོན།། ཞེས་སོ།།
གཞན་ཡང་སྟོན་པའི་ལུང་དེ་ཉིད་ལྷ་ཀླུ་མི་གསུམ་ལ་སོགས་ཀུན་ལ་ཤིན་ཏུ་གཉན་
ཞིང་བཙན་པས་ན་བཀའ་ཞེས་ཀྱང་བྱ་སྟེ། མདོ་ལས། སྔོན་གྱི་སྟོན་པ་ཇི་སྙེད་
མན་ཆད་ནས།། ད་ལྟའི་སྟོན་པ་བདག་ཉིད་ཡན་ཆད་ཀྱི།། ལུང་འདི་མ་ནོར་ངེས་
པས་བཙན་པར་ཟུངས་སུ་ཟུངས།། ཞེས་སོ། །གསུམ་པ་ཁྱབ་མཉམ་ནི། གཡུང་
བ་པར་
2



ནམ་མཁའ་མཛོད་ཀྱི་ཁྲིད་གདམས་སྐོར།
དྲུང་གི་བོན་དང་སངས་རྒྱས་ཀྱི་བསྟན་པ་དོན་གཅིག་མིང་གི་རྣམ་གྲངས་སོ། །
བཞི་པ་དབྱེ་བ་ལ་བཅུ་གསུམ་སྟེ། བདག་རྐྱེན་གྱི་དང་།། ངོ་བོའི་དང་།།
བརྗོད་བྱའི་དང། སྣོད་ཀྱི་དང་། བསླབ་པའི་དང་། དུས་ཀྱི་དང་། རྒྱུ་འབྲས་ཀྱི་
དང་། ལམ་གྱི་དང་། རྟོགས་ཚད་ཀྱི་དང༌།། སྤང་གཉེན་གྱི་དང་། སྡེ་ཚན་གྱི་
དང་།། གདུལ་བྱའི་དང་།། དགོས་པའི་སྒོ་ནས་དབྱེ་བ་དང་བཅུ་གསུམ་མོ། །
དང་པོ་བཀའ་ལ་བདག་རྐྱེན་གྱི་སྒོ་ནས་དབྱེ་བ་ལ་གསུམ། ཞལ་ནས་གསུངས་
པའི་དང་
། བྱིན་གྱིས་བརླབས་པའི་དང་། རྗེས་སུ་གནང་པའི་བཀའ་དང་གསུམ་
སྟེ། བསྟན་པ་གཉེར་གཏད་ཀྱི་མདོ་ལས། བཀའ་ལ་རྣམ་པ་གསུམ་ཡིན་ཏེ།
ཞལ་ནས་གསུངས་དང་རྗེས་སུ་གནང་།། བྱིན་གྱིས་བརླབས་དང་རྣམ་པ་གསུམ།།
ཞེས་པའི། དང་པོ་ནི། སྟོན་པའི་ཐུགས་ཀྱི་དཔལ་བེའུ་ནས་དགོངས། མགུར་གྱི་
བུམ་པ་ལ་དྲིལ། ལྗགས་ཀྱི་དབང་པོ་ལ་བཀྲམ། དུང་གི་ཚིམ་བར་ནས་བཏོན་ཏེ་
གསུངས་པའི་བོན་རྣམས་ཏེ། མཚན་གཞི་ནི། ཤེར་ཕྱིན་གྱི་འབུམ་རྒྱས་འབྲིང་
བསྡུས་གསུམ་ལྟ་བུ་དང་། ལྷའི་གནས་སུ་སྟོན་པ་འཆི་མེད་གཙུག་ཕུད་དུ་སྤྲུལ་
ནས་གསུངས་པ་རྣམས་སོ། །གཉིས་པ་ལ་གསུམ། སྐུའི་དང་། གསུང་གི་དང་།
ཐུགས་ཀྱི་བྱིན་གྱིས་བརླབས་པའོ། །དང་པོ་ནི། སྟོན་པའི་ཞལ་མཇལ་བ་ཙམ་གྱིས་
བྱིན་རླབས་ཞུགས་ཏེ། སྟོན་པ་ལ་བསྟོད་པ་ཕུལ་བའི་མདོ་ལྟ་བུའོ། །དེ་ཉིད་སྐུའི་
བྱིན་གྱིས་བརླབས་པའི་བཀའ་ཡིན་ཏེ། སྟོན་པའི་བྱིན་གྱིས་མ་བརླབ་པའི་གོང་
དུ་སྟོན་པ་ལ་བསྟོད་པ་དང་ཞུ་དོན་གསོལ་བའི་སྤོབ་པ་སེམས་ཅན་གང་ལའང་མི་
སྲིད་པའི་ཕྱིར་རོ། །གཞན་ཡང་སྟོན་པས་ཅིར་ཡང་སྤྲུལ་སྐུའི་རྣམ་འགྱུར་གཞན་
དུ་སྤྲུལ་ནས་གསུངས་པའི་བཀའ་རྣམས་ཡིན་ནོ། །གཉིས་པ་ནི། ཁམས་བརྒྱད་
ལས། བོན་ཐམས་ཅད་ཀྱི་གཞི་ངས་བཤད་པར་བྱ་ཡི་གླེང་ཁྱེད་ཀྱིས་བསླང་པར་
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྱིས་ཤིག །ཅེས་གསུངས་པ་ལ་བརྟེན་ནས་ཞུ་བ་པོ་ལ་གླེང་སློང་བའི་སྤོབ་པ་འབྱུང་
བ་འཁོར་གྱི་ཞུ་ཚིག་དང་། གསུང་གི་གནང་བ་ཐོབ་པ་ལ་བརྟེན་ནས་ལྷའི་བུ་བློ་
གྲོས་བརྟན་པས་སྟོན་པ་ལ་བསྟོད་པའི་མདོ་ལྟ་བུའོ། །གཞན་ཡང་མདོ་འདུས་
ལས། བཀའ་རྟགས་བྱ་དང་ལྗོན་ཤིང་དང་། འབྱུང་བ་བཞི་དང་རི་དང་བྲག །དེ་
ལས་བོན་གྱི་སྒྲ་ཡང་འབྱུང་།། གསུང་གི་བྱིན་གྱིས་བརླབས་པའོ།། ཞེས་པས། དེ་
དག་ལ་གསུང་གི་བྱིན་རླབས་ཞུགས་ནས་བོན་སྒྲ་འབྱུང་བ་སྟེ་དེ་ལྟ་བུ་རྣམས་སོ།།
གསུམ་པ་ལ་གསུམ། ཏིང་ངེ་འཛིན་གྱི་དང་། ཐུགས་རྗེའི་དང་། མཐུ་སྟོབས་ཀྱི་
བྱིན་གྱིས་བརླབས་པའི་བཀའ་འོ། །དང་པོ་ནི། སྟོན་པ་ཏིང་ངེ་འཛིན་ལ་བཞུགས་
ཏེ། གཡུང་དྲུང་སེམས་དཔའི་རྒྱུད་ལ་བྱིན་གྱིས་བརླབས་ནས་གསུངས་པ། དཔེར་
ན་ཡུམ་མདོའི་གཞུང་ཚིག་ལྟ་བུ་དང་། ནམ་མཁའ་ལ་ལྷའི་སྐུ་ཕྱག་རྒྱ་ཆེན་པོར་
བཞུགས་ནས། འཁོར་ཀྱི་གཡུང་དྲུང་སེམས་དཔའི་རྒྱུད་ལ་བྱིན་གྱིས་བརླབས་
ནས་གསུངས་པའི་ཀློང་རྒྱས་སོགས་ཆོ་ག་ཕལ་ཆེར་ལྟ་བུའོ།། གཉིས་པ་ལ་གཉིས་
ལས་འོག་མིན་དུ་ཐེག་པ་ཆེན་པོའི་འཁོར་རྣམས་ལ་ལོངས་སྤྱོད་རྫོགས་སྐུས་གསུངས་
པའི་རྒྱུད་རྣམས་སྔ་རབས་པས་སྟོན་པའི་ཐུགས་རྗེའི་བྱིན་གྱིས་བརླབས་པའི་
བཀའ་ཡི་ཁོངས་སུ་བསྡུས་པ་ནི། སངས་རྒྱས་གཟུགས་ཀྱི་སྐུ་གཉིས་གདུལ་བྱའི་
ངོར་སྣང་ཚུལ་ཙམ་ལས་ངོ་བོ་གཅིག་པ་སྟེ། རྫོགས་སྐུས་ཀྱང་ཐུགས་རྗེའི་བྱིན་
གྱིས་བརླབས་ནས་བརྒྱུད་པས་ན་དོན་ལ་གཅིག་པས་དེ་ཉིད་དོ། །གཉིས་པ་ནི།
ཐུགས་རྗེས་ཉེས་པ་ཡོན་ཏན་དུ་བསྒྱུར་ཏེ་བྱིན་གྱིས་བརླབས་པའི་བཀའ། རྩེ་
འབུམ་དང་མདོ་རྒྱུས་བསྡུས་ཀྱི་ཁོངས་སུ་འབྱུང་བའི་བདུད་ཀྱིས་སྨྲས་པའི་ཚིག་
ལྟ་བུའོ། །གསུམ་པ་ནི། སངས་རྒྱས་ཀྱི་མཐུ་སྟོབས་ལ་བརྟེན་ནས་དཔལ་མགོན་
ལྕམ་དྲལ་གྱིས་ཕུལ་བའི་འབྲས་བུ་བསྒྲུབ་ནུས་པའི་སྔགས་ཚིག་སྟེ། རྣམ་རྒྱལ་གྱི་
34



ནམ་མཁའ་མཛོད་ཀྱི་ཁྲིད་གདམས་སྐོར།
དཔལ་མགོན་བརྒྱ་རྩའི་གཟུངས་དང་སྨོན་ཚིག་ལྟ་བུའོ། གསུམ་པ་ལ་གསུམ།
བཀའ་ལ་དབྱེ་བར་རྗེས་སུ་གནང་བ། བཀའ་ལས་བསྡུ་བར་རྗེས་སུ་གནང་བ།
བཀའ་ལ་བརྟེན་པར་རྗེས་སུ་གནང་བའི་བཀའ་འོ། །དང་པོ་ནི། བཀའ་བསྡུ་བ་
པོས་མདོ་འབུམ་རྒྱུད་མཛོད་བཞིར་ཕྱེས་ཏེ་སོ་སོའི་མཚན་བཏགས་པའི་ཚིག་ལྟ་
བུའོ།། གཉིས་པ་ནི། བཀའ་ཐམས་ཅད་ལ། འདི་སྐད་དུ་བདག་གིས་ཐོས་པའི་
སོགས་དབུའི་གླེང་གཞི་ཚང་མ་དང་། ཅེས་གསོལ་ཏོ།། དེ་ལ་སྟོན་པས་བཀའ་
སྩལ་པ། ཞེས་སོགས་བར་གྱི་མཚམས་སྦྱོར་རྣམས་དང་། དེ་ལ་འཁོར་རྣམས་
རྗེས་སུ་ཡི་རང་སྟེ་སྟོན་པས་གསུངས་པ་ལ་མངོན་པར་བསྟོད་དོ།། ཞེས་པ་ལྟ་བུ་
མཐའི་མཐུན་འགྱུར་རྗེས་སུ་ཡི་རང་རྣམས་ཀྱི་ཚིག་ལྟ་བུ་ཡིན་ཏེ་དེ་དག་རྗེས་སུ་
གནང་བའི་བཀའ་ཡིན་པའི་རྒྱུ་མཚན་ནི། མདོ་འདུས་ལས། ང་ནི་མྱ་ངན་འདས་
འོག་ཏུ།། མདོ་འབུམ་རྒྱུད་མཛོད་བཞིར་ཕྱེས་ལ།། འཁོར་རྣམས་བཀའ་ཡི་བསྡུ་
བ་གྱིས། སྟོན་དང་གནས་འཁོར་དུས་དང་བོན། ཕུན་སུམ་འཚོགས་པ་ལྔས་ཤོད་
ཅིག །ཞེས་པས་སོ། གསུམ་པ་ནི། གདུང་སོབ་མུ་ཅོས་གསུངས་པའི་བོན་རྣམས་
ཡིན་ཏེ། དེ་ནི་བཀའི་མིང་བཏགས་པ་ཙམ་ལས་བཀའ་བརྟེན་དངོས་ཡིན་ཏེ།
མདོ་ལས། སྟོན་པའི་བཀའ་ལ་སློབ་དཔོན་བཀའ་ཡི་བརྟེན། ཞེས་པས་སོ།།
བས་ན་སྔ་རབས་པས་བཀའ་བརྟེན་གྱི་ཐོག་མ་ཡིན་པར་འདོད་དོ།
གཉིས་པ་བཀའ་ལ་ངོ་བོའི་སྒོ་ནས་དབྱེ་བ་ལ་གསུམ། རྒྱུད་ལུང་མན་ངག་
གོ །དང་པོ་རྒྱུད་ནི། ཁོག་དབུབ་དང་ཞུ་ལན་དུ་འབྲེལ་པའི་དོན་ཟབ་ལ་ཚིག་རྒྱས་
པར་སྟོན་པ་སྟེ། གཡུང་དྲུང་ལས་དག་ལས། རྒྱུད་ཀུན་ཕུན་སུམ་ཚོགས་པ་ནི།།
མཁའ་ལ་རྒྱུན་ཚོགས་བཀོད་ལྟར་བཤད།། ཅེས་སོ།། དབྱེ་ན་ཕྱི་གཏན་ཚིགས་
མཚན་ཉིད་ཀྱི་རྒྱུད་དང་། ནང་ཨ་དཀར་བསྙེན་སྒྲུབ་ཀྱི་རྒྱུད་དང་། གསང་བ་
༣



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་རྩེ་དགོངས་པའི་རྒྱུད་དང་གསུམ། མཚན་གཞི་རིམ་བཞིན། འདུལ་བ་རྒྱུད་
དྲུག་དང་། རྩ་རྒྱུད་གསང་བ་བསེན་ཐུབ་དང་། བྱང་སེམས་གབ་པ་ལྟ་བུའོ།། གཉིས་
པ་ལུང་ནི། གཏན་ཚིགས་ཆེ་ཞིང་ལྟ་སྤྱོད་སོགས་དོན་གསལ་བར་སྟོན་པ་སྟེ། དེ་
ཉིད་ལས། ལུང་རྣམས་ལྟ་སྤྱོད་བྱེ་བྲག་ནི། གཟའ་སྐར་འཁོར་ལོ་ལྟ་བུར་བཤད།།
ཅེས་སོ།། དབྱེ་ན་སྟོན་པས་གསུངས་པ་གཏན་ཚིགས་སུ་ཆེ་བའི་ལུང་དང་། སྡོང་
བྱེད་ལྷ་སྨན་གྱིས་གསུངས་པ་དངོས་གྲུབ་ཉམས་སོད་ཀྱི་ལུང་དང་། རྟོགས་ཚད་
ཐ་དད་ཐེག་སྒོ་བྱེ་བྲག་གི་ལུང་དང་གསུམ། རིམ་བཞིན། སྲིད་པའི་མཛོད་ཕུག་
དང་། ལྷ་དང་མཁའ་འགྲོའི་ལུང་བསྟན་པའི་བོན་དང་། ཐེག་སྒོ་སོ་སོའི་བཞེད་
གཞུང་ལྟ་བུའོ།། གསུམ་པ་མན་ངག་ནི། ངེས་པའི་དོན་ཉམས་སུ་ལེན་པ་ལ་རྩོལ་
སྒྲུབ་ཆུང་བར་སྟོན་པ་སྟེ། དེ་ཉིད་ལས། མན་ངག་ཐུགས་རྗེའི་དོན་གསལ་བ།།
མཁའ་ཉི་ཟེར་འོད་རྒྱུད་ལྟར་བཤད།། ཅེས་སོ།། དབྱེ་བ་མང་ལ་འབྲེལ་པ་རྒྱུད་
དོན་རྒྱས་པའི་སྐོར་དང་། དམར་ལ་འདྲིལ་བ་ལུང་དོན་འབྲིང་པོའི་སྐོར་དང་།
ཉུང་ལ་འདུས་པ་ངོ་སྤྲོད་བསྡུས་པའི་སྐོར་དང་གསུམ། མཚན་གཞི་རྫོགས་ཆེན་
བསྒྲགས་པ་སྐོར་གསུམ་ལྟ་བུའོ།། སྒྲ་དོན་ལ་རྒྱུད་ནི་གཞུང་རིང་བ་དཔེར་ན་ཆུ་
བོ་ལྟར་བྲིང་ཆགས་སུ་གནས་པས་རྒྱུད། ལུང་ལས་ལུང་པ་སོ་སོར་བཅད་པ་ལྟར་
ལྟ་སྤྱོད་སོགས་སོ་སོར་ཕྱེས་བས་ལུང་། མན་ངག་མའི་ངག་ལྟར་མི་བསླུ་ངེས་པས་
མན་ངག་གོ །
གསུམ་པ་བཀའ་ལ་བརྗོད་བྱའི་སྒོ་ནས་དབྱེ་ན་བདེན་གཉིས་ལ་ལྟོས་པའི་
དྲང་ངེས་གཉིས་ཏེ། འབུམ་ཏིག་ལས། སྟོན་པའི་བོན་ལ་རྣམ་པ་གཉིས་ཡིན་ཏེ།
དྲང་དང་ངེས་པའི་དོན་དུ་རབ་ཤེས་བྱ། ཞེས་སོ།། ཀུན་རྫོབ་བདེན་པ་རང་གི་
དངོས་ཀྱི་བརྗོད་བྱའི་གཙོ་བོར་སྟོན་པ་དེ་དྲང་དོན་གྱི་བོན་གྱི་མཚན་ཉིད། དེ་
16



ནམ་མཁའ་མཛོད་ཀྱི་ཁྲིད་གདམས་སྐོར།
ལ་དབྱེ་ན་འབུམ་ཏིག་གི་ལུང་སྡེ་སྣོད་མཛོད་ལས་དྲང་པ་ནི། དུས་གཞན་ལ་དགོངས་
འབད་མེད་འཚང་རྒྱ་བསྟན། གང་ཟག་ལ་དགོངས་དེ་དེའི་མཆོག་འཛིན་སྨོད།
དོན་གཞན་ལ་དགོངས་བོན་རྣམས་མེད་པར་བསྟན། དགོངས་པ་དང་ལྡན་སྒྲ་
དོན་གཞན་དུ་བསྒྱུར། ཞེས་པ་བཞིའོ།། དོན་དམ་བདེན་པ་རང་གི་དངོས་ཀྱི་
བརྗོད་བྱའི་གཙོ་བོར་སྟོན་པ་དེ་ངེས་དོན་བོན་གྱི་མཚན་ཉིད་དོདེ་ཡང་དབུ་
མའི་ལུགས་གཞིར་བཞག་ལ་དྲང་ངེས་ཀྱི་དོན་མདོར་བསྡུ་ན། བཀའ་གང་དང་
གང་གིས་སྟོང་ཉིད་དངོས་ཀྱི་བརྗོད་བྱར་སྟོན་པ་རྣམས་ངེས་དོན། ཀུན་རྫོབ་
བདེན་པ་དངོས་ཀྱི་བརྗོད་བྱར་སྟོན་པ་རྣམས་དྲང་དོན་གྱི་བོན་ཡིན་ནོ།།
བཞི་པ་བཀའ་ལ་སྣོད་ཀྱི་སྒོ་ནས་དབྱེ་ན་སྣོད་དབང་པོ་རབ་འབྲིང་ཐ་གསུམ་
ལ་ལྟོས་བའི་སྡེ་གསུམ་སྟེ། སྡེ་གསུམ་ནི། མདོ་ལས། བོན་བཀའ་སྤྱད་ཀྱི་སྡེ་དང་།
སླར་འགྱུར་གྱི་སྡེ་དང་། གཉིས་ཀ་མ་ཡིན་པའི་སྡེ་དང་གསུམ་མོ།། དཀའ་སྤྱད་ཀྱི་
སྡེ་ནི་དཔོན་གསས་ལུང་གི་བོན་བསྒོམ་པ་ལ་བསྡུད་པའོ།། སླ་འགྱུར་གྱི་སྡེ་ནི་ཆབ་
ནག་སྲིད་པ་རྒྱུད་ཀྱི་བོན་གྱེར་བ་ལ་བསྡུད་བའོ།། གཉིས་ཀ་མ་ཡིན་པའི་སྡེ་ནི་
འཕན་ཡུལ་འདོན་མཆོད་དང་ཆབ་དཀར་བསྙེན་སྒྲུབ་གཉིས་སོ། ཞེས་སོ།།
ལྔ་པ་བསླབ་པའི་སྒོ་ནས་དབྱེ་ན་འདུལ་བའི་སྡེ་སྣོད། མདོ་སྡེའི་སྡེ་སྣོད།
མངོན་པའི་སྡེ་སྣོད་དོ། དང་པོ་ནི། ལྷག་པའི་ཚུལ་ཁྲིམས་ཀྱི་བསླབ་པ་བརྗོད་བྱའི་
གཙོ་བོར་སྟོན་པ་སྟེ། མཚན་གཞི་འདུལ་བ་རྒྱུད་དྲུག་ལྟ་བུ། གཉིས་པ་ནི། ཏིང་
ངེ་འཛིན་གྱི་བསླབ་པ་བརྗོད་བྱའི་གཙོ་བོར་སྟོན་པ་སྟེ། ཁམས་བརྒྱད་འབུམ་ལྟ་
བུ། གསུམ་པ་ཤེས་རབ་ཀྱི་བསླབ་པ་བརྗོད་བྱའི་གཙོ་བོར་སྟོན་པ་སྟེ། གཡུང་
དྲུང་རྣམ་པར་དག་པའི་རྒྱུད་ལྟ་བུའོ།། སྤྱིར་བཀའ་ལ་དེ་གསུམ་གྱིས་ཁྱབ་པ་ནི་
མ་ཡིན་ནོ།།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དྲུག་པ་བཀའ་ལ་དུས་ཀྱི་སྒོ་ནས་དབྱེ་བ་ནི། བཀའ་ཡི་འཁོར་ལོ་ཐོག་མཐའ་
བར་གསུམ་སྟེ། བསྟན་པ་རྗེས་བཞག་གི་མདོ་ལས། བཀའ་ལ་ཐོག་མཐའ་བར་
དང་གསུམ། དེ་ཡང་སོ་སོར་དབྱེ་བས་ན། དང་པོ་ཀུན་རྫོབ་བདེན་པར་གསུངས།
བར་པ་བདེན་གཉིས་དོ་མཉམ་གསུངས། ཐ་མ་དོན་དམ་བདེན་པར་གསུངས།།
དེ་ཡང་མཛད་པ་བཅུ་གཉིས་ཀྱི།། བསྟན་སྤེལ་ཡན་ཆད་ཀུན་རྫོབ་ཚུལ། རྗེས་
བཞག་ཡན་ཆད་བདེན་གཉིས་ཚུལ། མྱང་འདས་ཡན་ཆད་དོན་དམ་ཚུལ།། ཞེས་
དང་། ཐོག་མར་བསྟན་སྤེལ་ཡན་ཆད་ལ། རྣམ་པ་གཉིས་སུ་འཆད་པ་སྟེ། རིག་
པའི་གནས་དང་བསྟན་པའི་བོན། ཞེས་དང་། དེ་ལྟར་གནས་ལྔ་ཐེག་པ་དགུ །དང་
པོར་གསུངས་པའི་བཀའ་ལུང་ངོ༌།། ཞེས་དང་། བར་པ་བདེན་གཉིས་ཚུལ་
གསུངས་པ། སྒོ་བཞི་མཛོད་དང་ལྔ་རུ་དབྱེ།། ཞེས་དང་། ཐ་མ་ཕྱི་ནང་གསང་
གསུམ་སྟེ།། ཞེས་སོ།།
བདུན་པ་རྒྱུ་འབྲས་ཀྱི་སྒོ་ནས་དབྱེ་བ་ལ། རྒྱུ་མཚན་ཉིད་ཀྱི་ཐེག་པ་དང་།
འབྲས་བུ་གསང་སྔགས་ཀྱི་ཐེག་པ་གཉིས་ཏེ། ཡེ་ཁྲིའི་ལ་བཟླ་ལས། དབྱེ་བ་མང་
ཡང་བསྡུ་ན་གཉིས།། རྒྱུ་རྐྱེན་ལམ་ཁྱེར་མཚན་ཉིད་དང་། འབྲས་བུ་ལམ་ཁྱེར་
གསང་སྔགས་སོ། ཞེས་སོ། དང་པོ་ནི། མཚན་ཉིད་སྡེ་ལྔའི་བཀའ་ལྟ་བུའོ།། སྡེ་
ལྔ་ནི། ཤེལ་བྲག་མའི་བོན་ལས། ཟབ་མོ་སྟོན་པ་འབུམ་གྱི་སྡེ།། ཚུལ་ཁྲིམས་རྣམ་
དག་འདུལ་བའི་སྡེ།། ལས་འབྲས་སྟོན་པ་མདོ་ཡི་སྡེ། ཆགས་འཇིག་སྟོན་པ་མཛོ་
ཀྱི་སྡེ། གཞལ་བྱ་དབུ་ཚད་རིགས་པའི་སྡེ། ཞེས་སོ། །གཉིས་པ་ནི། སྔགས་སེམས་
ཀྱི་བཀའ་མཐའ་དག་གོ །
བརྒྱད་པ་ལམ་གྱི་སྒོ་ནས་དབྱེ་ན། སྤང་བསྒྱུར་གྲོལ་གསུམ་གྱི་ལམ་གསུམ་སྟེ་
གོ་སླའོ།།
8



ནམ་མཁའ་མཛོད་ཀྱི་ཁྲིད་གདམས་སྐོར།
དགུ་པ་རྟོགས་ཚད་ཀྱི་སྒོ་ནས་དབྱེ་ན། ཐེག་པ་རིམ་དགུ་སྟེ། རྣམ་དབྱེ་ལས།
ཕྱ་གཤེན་པྲ་ལྟས་འགལ་མཐུན་སྟོན།། སྣང་གཤེན་ཆོ་རབས་ལྷ་སྲིན་བཅོས།།
འཕྲུལ་གཤེན་བསད་གསོའི་རྫུ་འཕྲུལ་སྟོན།། སྲིད་གཤེན་རྨད་ཀྱིས་མཐོ་རིས་འདྲེན།།
དགེ་བསྙེན་དགེ་གཞོལ་དགེ་སྡིག་འབྱེད།། དྲང་སྲོང་ཁྲིམས་སྦྱོང་བདེན་གཉིས་
འགྱེད། ཨ་དཀར་ཐབས་ཤེས་འཕྲོ་འདུས་བསྒྱུར། ཡེ་གཤེན་དབྱིངས་ཤེས་མཉམ་
པར་འཇོག །ཁྱད་པར་རྩོལ་མེད་ལ་བཟླའོ། ཞེས་སོ།།
བཅུ་པ་སྤང་གཉེན་གྱི་སྒོ་ནས་དབྱེ་ན། དེ་ཉིད་ལས། ཕྱོགས་ཀྱི་སྒོ་བཞི་
མཛོད་དང་ལྔ། འཕན་ཡུལ་ཕྱི་ཡི་འདུལ་ཁྲིམས་སྲུང་།། ཆབ་ནག་ཡང་ཕྱིའི་ལོ་
རྒྱུས་སྤྲོ༎ ཆབ་དཀར་ནང་གི་བསྙེན་སྒྲུབ་སྟེ།། དཔོན་གསས་ནང་གི་སྒོམ་པར་
བསྡུད། མཐོ་ཐོག་ཕུན་ཚོགས་དབུ་མར་བཟླ། ཞེས་སོ།།
བཅུ་གཅིག་པ་བཀའ་ལ་སྡེ་ཚན་གྱི་སྒོ་ནས་དབྱེ་ན། མདོ་སྡེ། འབུམ་སྡེ།
སྔགས་སྡེ། སེམས་ཕྱོགས་ཀྱི་སྡེ་དང་བཞི་སྟེ། མདོ་འདུས་ལས། མདོ་འབུམ་རྒྱུད་
མཛོད་བཞིར་ཕྱེས་ལ།། འཁོར་རྣམས་ཀུན་གྱིས་བསྡུ་བར་གྱིས།། ཞེས་སོ།། འདིའི་
རྒྱུད་ཅེས་པ་གསང་སྔགས་དང་། མཛོད་ཅེས་པ་སེམས་ཕྱོགས་ལ་གསུངས་པ་
ཡིན་ཏེ། མདོ་དེ་ཉིད་ལས། རྫོགས་ཆེན་ཨ་ཏི་ལྟ་བའི་སྡེ།། གཙང་མ་མཐོ་ཐོག་
མཛོད་ལས་འབྱུང་། ཞེས་པས་སོ།། མཚན་གཞི་ནི་གོ་སླའོ།།
བཅུ་གཉིས་པ་བཀའ་ལ་གདུལ་བྱའི་སྒོ་ནས་དབྱེ་ན། སྟོང་ཕྲག་བརྒྱ་པ་ལས།
ཉོན་མོངས་པ་བརྒྱད་ཁྲི་བཞི་སྟོང་གི་གཉེན་པོ་བོན་གྱི་སྒོ་མོ་བརྒྱད་ཁྲི་བཞི་སྟོང་
བསྟན་པར་དགོངས་ནས། ཞེས་སོ།། གྲངས་ཇི་ལྟར་ཡིན་ཞེ་ན། ཉོན་མོངས་པ་
འདོད་ཆགས་ལས་གྱུར་པ་ཉི་ཁྲི་ཆིག་སྟོང་གི་གཉེན་པོར་འདུལ་བ་མདོ་ཡི་བོན་སྒོ་
ཉི་ཁྲི་ཆིག་སྟོང་
། ཞེ་སྡང་ལས་གྱུར་པ་ཉི་ཁྲི་ཆིག་སྟོང་གི་གཉེན་པོར་རྒྱས་པ་འབུམ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྱི་བོན་སྒོ་ཉི་ཁྲི་ཆིག་སྟོང་། གཏི་མུག་ལས་གྱུར་པ་ཉི་ཁྲི་ཆིག་སྟོང་གི་གཉེན་པོར་
མངོན་པ་མཛོད་ཀྱི་བོན་སྒོ་ཉི་ཁྲི་ཆིག་སྟོང་། དུག་གསུམ་ཆ་སྙོམས་པ་ཉི་ཁྲི་ཆིག་
སྟོང་གི་གཉེན་པོར། སྔགས་སེམས་རྒྱུད་ཀྱི་བོན་སྒོ་ཉི་ཁྲི་ཆིག་སྟོང་དུ་གསུངས་ཏེ།
སྔ་མ་ལས། ཧོས་སྒོ་བརྒྱད་ཁྲི་བཞི་སྟོང་ནི།། མདོ་འབུམ་རྒྱུད་མཛོད་སྡེ་བཞི་ལ།།
ཉི་ཁྲི་ཆིག་སྟོང་སྒོ་བཞིར་དབྱེ།། ཞེས་སོ། །འདི་ནི་སྨྲ་དབང་ཉི་མས་བཞེད་པ་སྔོན་
ཆད་མཁས་པ་རྣམས་ལ་མ་གྲགས་ཏེ་ལེགས་པའི་རྣམ་གཞག་གོ །ཧོས་ཞེས་པ་ནི་
ཡེ་སྲིད་གཡུང་དྲུང་བོན་གྱི་གསང་བའི་མཚན་ལྟ་བུ་ཡིན་ཏེ། དོན་ལ་ཡེ་ཤེས་ཀྱི་
སྒོ་བརྒྱད་ཁྲི་བཞི་སྟོང་ལས་བོན་སྡེ་དེ་དག་བྱུང་སྟེ། དྲི་མེད་ལས། ཡེ་ཤེས་བརྒྱད་
ཁྲི་བཞི་སྟོང་ལས།། བོན་སྒོ་བརྒྱད་ཁྲི་བཞི་སྟོང་སྤྲོས།། ཞེས་སོ།།
བཅུ་གསུམ་པ་བཀའ་ལ་དགོས་པའི་སྒོ་ནས་དབྱེ་ན་རིག་པའི་གནས་ལྔར་
གསུངས་ཏེ། བསྟན་པ་རྗེས་བཞག་གི་མདོ་ལས། བཟོ་དང་སྒྲ་དང་གསོ་བ་དང་།།
ཕྱི་ནང་རིག་པ་གཉིས་དང་ལྔ།། ཞེས་སོ།། དེ་དག་ལའང་འབྱུང་བའི་གནས་ལྔ།
བསྟན་པའི་བོན་ལྔ། གསུངས་པའི་དགོས་པ་ལྔའོ། དང་པོ་ནི། རྣམ་པར་རྒྱལ་
བ་ལས། རིག་པའི་གནས་ལྔ་ནི། སྲིད་པའི་རྒྱལ་པོ་སངས་པོ་འབུམ་ཁྲིའི་སྐུའི་
རྒྱུད་ཆེན་པོ་ལྔ་ལས་སྤྲུལ། ཞེས་གསུངས་པའི་ཕྱིར། ཡེ་སྲིད་སངས་པོ་འབུམ་ཁྲི།།
ཡེ་མཁྱེན་སྒྲ་བླའི་རྒྱལ་པོ། ཡེ་རྗེ་སྨན་ལྷའི་རྒྱལ་པོ། ཡེ་དབང་ས་ཡི་རྒྱལ་པོ། ཡེ་
དབལ་མཐུ་སྟོབས་རྒྱལ་པོ་སྟེ།། སྲིད་པ་རིགས་ལྔའི་ཐུགས་རྗེའི་བྱིན་རླབས་ལས་
བྱུང་བ་ཡིན་ནོ། །གཉིས་པ་བསྟན་པའི་བོན་ལྔ་ནི། བཟོ་རིག་པའི་དང་།། སྒྲ་
རིག་པའི་དང་། གསོ་བ་རིག་པའི་དང་། ཕྱི་རིག་པའི་དང་། ནང་རིག་པའི་བཀའ་
དང་ལྔའོ། །དང་པོ་ནི། བཟོ་རིག་པའི་འབུམ་གསུམ་ལྟ་བུ་སྟེ། འབུམ་གསུམ་ནི།
བསྐལ་པ་སྣང་སྲིད་འཁོར་ལོའི་འབུམ། སྲིད་པ་མིའུ་རྒྱུད་ཀྱི་འབུམ། འབྱུང་བ་
20



ནམ་མཁའ་མཛོད་ཀྱི་ཁྲིད་གདམས་སྐོར།
ཆགས་གནས་འཇིག་སྟོང་འབུམ། ཞེས་སོ། །གཉིས་པ་ནི། སྒྲ་ཚད་ཀྱི་འབུམ་
གསུམ་ལྟ་བུ་སྟེ། ལྷ་སྲིན་གྱི་འཁྲུག་འབུམ་ནག་པོ། སྒྲ་ཚད་ཀྱི་རྩོད་འབུམ་ཁྲ་བོ།
དག་པའི་ལྷ་འབུམ་དཀར་པོ་གསུམ།། སོ་སོར་དབྱེ་ན་སྒྲ་རིག་པ། ཚད་མ་རིག་པ་
གཉིས་ཏེ། སྒྲ་ནི་སྐད་འགྱུར་སོ་སོར་བསྟན་པའི་མདོ་ལྟ་བུ། ཚད་མ་ནི་སྡེ་བདུན་
གྱི་མདོ་ལྟ་བུའོ། །སྡེ་བདུན་ནི། སྲས་སྤྲུལ་པའི་མདོ་ལས། ཚད་གསུམ་ཟུང་འབྲེལ་
བོན་སྡེ་བདུན། དྲི་བ་རྟགས་གསལ་སྒྲོན་མའི་སྡེ།། རྩོད་པ་སྒྱུ་འཕྲུལ་དྲ་བའི་སྡེ།
སྤང་བ་རྒོལ་བ་ཚར་གཅོད་སྡེ། བླང་བ་ཀུན་འབྱུང་ཡངས་པའི་སྡེ། འགལ་བ་མི་
མཐུན་སྤངས་བའི་སྡེ། མཐུན་པ་རང་ལུགས་གཞག་པའི་སྡེ།། མཐར་ཕྱིན་པོན་
ཉིད་གདར་ཆོད་སྡེ། ཞེས་པ་ལྟར་རོ། །གསུམ་པ་ནི། སྨན་འབུམ་གསུམ་ལྟ་བུ་སྟེ།
གསོ་བྱའི་ནད་འབུམ་ནག་པོ། གསོ་བྱེད་དཔྱད་འབུམ་ཁྲ་བོ།། རྣམ་རྒྱལ་གྱི་སྨན་
འབུམ་དཀར་པོ་གསུམ།། བཞི་པ་ནི། ཕྱི་རིག་པའི་འབུམ་གསུམ་ལྟ་བུ་སྟེ། སྣང་
སྲིད་གཏོ་འབུམ་ནག་པོ། རིན་ཆེན་གྱི་སྐུ་འབུམ་ཁྲ་བོ། གཙུག་ལག་གི་དཔལ་
འབུམ་དཀར་པོ་གསུམ། ལྔ་པ་ནི། ཀླུའི་འབུམ་དཀར་ནག་ཁྲ་གསུམ་ལྟ་བུའོ།།
འབུམ་དེ་རྣམས་ལ་དཀར་ནག་ཁྲ་བོར་འདོགས་པའི་རྒྱུ་མཚན་ཇི་ལྟར་ཞེ་ན། རྣམ་
རྒྱལ་ལས། མ་ཐུལ་བ་འདུལ་བའི་ནག་པོ། ཐུལ་བ་བཀྲིད་དྲང་གི་ཁྲ་བོ། དཀྲིད་
དྲང་རྟོགས་པའི་དཀར་པོ་བསྟན་པའོ། ཞེས་སོ། །གསུམ་པ་ནི། སངས་རྒྱས་
བསྟན་པའི་གཞི་རུ་གྱུར་ཞིང་གཞན་རྗེས་སུ་བཟུང་བའི་ཕྱིར་དུ་བཟོ་རིག་པ།
བསྟན་པ་ལ་མ་རྟོགས་ལོག་རྟོག་ཐེ་ཚོམ་གྱི་རྒོལ་བ་ཐམས་ཅད་ཚར་བཅད་ནས་
ངེས་དོན་ཡང་དག་པར་བསྒྲུབ་པའི་ཕྱིར་དུ་སྒྲ་ཚད་རིག་པ། འགྲོ་བའི་ནད་ཀྱི་
ཟུག་རྔུ་བསལ་ཞིང་ལུས་སྲོག་གསོ་བར་བྱ་བའི་ཕྱིར་དུ་གསོ་བ་རིག་པ། ལེགས་
ཉེས་རྩིས་ཀྱིས་སྟོན་ཞིང་སྣང་སྲིད་ཞི་བདེར་བཅོས་པའི་ཕྱིར་དུ་ཕྱི་རིག་པ། བགེགས་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གདོན་ཐབས་ཀྱིས་བཅོམ་སྟེ་མཆོག་ཐུན་རང་རྒྱུད་ལ་འཐོབ་པའི་ཕྱིར་དུ་ནང་
རིག་པ་རྣམས་གསུངས་པའོ། །
གཉིས་པ་བཀའ་བརྟེན་ལ་གསུམ། མཚན་ཉིད།། སྒྲ་དོན།། དབྱེ་བའོ། །དང་
པོ་ནི། སྟོན་པའི་རྗེས་འཇུག་གིས་གཙོ་བོར་བཀའ་བརྟེན་རྩོམ་པའི་བསམ་པས་
ཀུན་ནས་བསླངས་ཏེ། བསྟན་པའི་གསལ་བྱེད་དུ་དམིགས་ཏེ་བསྡེབས་པའི་ཚིག་
སྦྱོར་དེ་སྤྱིར་བཀའ་བརྟེན་ཙམ་གྱི་མཚན་ཉིད། བཀའ་བརྟེན་ཙམ་ལ་དབྱེ་ན།
བཀའ་བརྟེན་ཡང་དག་དང་ལྟར་སྣང་གཉིས། བཀའ་བརྟེན་གང་ཞིག་རང་གི་
བརྗོད་བྱ་ལ་གྲུབ་མཐའ་རང་ལུགས་ཀྱི་ལུང་རིགས་རྣམ་དག་གིས་གནོད་པ་མེད་
ཅིང་གྲུབ་པ་དེ་བཀའ་བརྟེན་ཡང་དག་གི་མཚན་ཉིད་ཡིན་ཏེ། མདོ་འདུས་ལས།
རྗེས་སུ་བརྟེན་པའི་བོན་ཞེས་དང་། སྟོན་པ་ལྷ་ཡི་རྗེས་ཞུགས་ནས།། སྟོན་པའི་
འཁོར་གྱིས་གསུངས་པའོ། །དེ་ཡང་རྩིས་མགོ་ལྔས་འཆད་དེ།། ཞེས་སོ། །ལུང་
རིགས་ཀྱིས་གནོད་པའམ། བརྗོད་བྱ་དོན་དང་མི་མཐུན་པ་དེ་བཀའ་བརྟེན་
ལྟར་སྣང་གི་མཚན་ཉིད་ཡིན་ནོ། །ཞེས་མཁན་པོ་ཉི་མས་བཞེད་པ་ལྟར་བཀོད་
པའོ། །བཀའ་བརྟེན་དང་བསྟན་བཅོས་གཉིས་སྒྲ་དོན་མི་མཐུན་པར་བཤད་
དོ། །བཀའ་བརྟེན་ཡིན་ན་བསྟན་བཅོས་ཡིན་པས་ཁྱབ་སྟེ། སངས་རྒྱས་ཀྱི་བཀའ་
ལ་བརྟེན་ནས་རྩོམ་པ་པོ་ཚད་ལྡན་གྱིས་མཛད་པའི་བོན་ཡིན་ན་བསྟན་བཅོས་
ཡིན་པའི་ཕྱིར་རོ། །བསྟན་བཅོས་ཡིན་ན་བཀའ་བརྟེན་ཡིན་པས་མ་ཁྱབ་སྟེ།
རོལ་མུ་སྟེགས་པའི་བསྟན་བཅོས་ཀྱི་བོན་གང་ཞིག །སངས་རྒྱས་ཀྱི་བཀའ་ལ་
བརྟེན་ནས་མཛད་པ་མ་ཡིན་པའི་ཕྱིར་རོ། །གཉིས་པ་ནི་སངས་རྒྱས་ཀྱི་བཀའ་
ལ་བརྟེན་ནས་མཛད་པའི་བོན་ཡིན་པས་ན་དེ་སྐད་ཅེས་བྱའོ། །
གསུམ་པ་དབྱེ་བ་ལ་ལྔ་ལས། དང་པོ་བཤད་བྱ་བཀའི་སྒོ་ནས་དབྱེ་ན།
22



ནམ་མཁའ་མཛོད་ཀྱི་ཁྲིད་གདམས་སྐོར།
བཀའ་སྤྱིའི་དགོངས་འགྲེལ་དང་། སོ་སོའི་དགོངས་འགྲེལ་གཉིས། དང་པོ་ལ་
ཚིག་གི་ཆ་གཏན་ལ་འབེབས་པའི་བཀའ་བརྟེན་ཤ་རིའི་སྒྲ་མདོ་ལྟ་བུ་དང་། དོན་
གྱི་ཆ་གཏན་ལ་འབེབས་པའི་བཀའ་བརྟེན་བསྒྲགས་པ་གླིང་གྲགས་དང་། དྲན་
པས་མཛད་པའི་ཚད་མ་རྣམ་འབྱེད་འཕྲུལ་ལྡེ་ལྟ་བུ་གཉིས་སོ། །
གཉིས་པ་སོ་སོའི་དགོངས་འགྲེལ་ལ། བཀའ་ཕྱི་རྒྱུད་ཀྱི་དང་། ནང་རྒྱུད་ཀྱི་
དང་། གསང་རྒྱུད་ཀྱི་དགོངས་པ་འགྲེལ་བར་བྱེད་པའི་བཀའ་བརྟེན་གསུམ།།
དང་པོ་ལ་བསྡུད་པ་དོན་འགྲེལ་ཡར་མེ་བས་མཛད་པའི་བཀའ་བརྟེན་སྡེ་ལྔ་ལྟ་བུ་
དང་། རྒྱས་པ་ཚིག་འགྲེལ་བླ་ཆེན་གྱིས་མཛད་པའི་མཛོད་སྒྲ་འགྲེལ་དང་། རྗེའི་
ཁམས་བསྡུད་ཚིགས་བཅད་ཀྱི་འགྲེལ་བ་ལྟ་བུ་གཉིས་སོ།། གཉིས་པ་ནང་རྒྱུད་
ལའང་གཉིས། དོན་འགྲེལ་གསང་བ་དོན་འགྲེལ་དང་། རྗེའི་གསང་དོན་རྣམ་
འབྱེད་ལྟ་བུ་དང་། ཚིག་འགྲེལ་ཡང་གསང་ཐིག་ལེའི་འགྲེལ་དང་། སྐྱབས་སྟོན་
གྱིས་མཛད་པའི་ཁྲོ་འགྲེལ་ལྟ་བུ་གཉིས་སོ།། གསུམ་པ་གསང་རྒྱུད་ལའང་གཉིས།
དོན་འགྲེལ་བླ་ཆེན་གྱིས་མཛད་པའི་དྲང་དོན་མུན་སེལ་སྒྲོན་མ་དང་། ངེས་དོན་
ནམ་མཁའ་འཕྲུལ་མཛོད་ལྟ་བུ་དང་། ཚིག་འགྲེལ་རྫོགས་ཆེན་ལུང་དྲུག་པའི་
འགྲེལ་པ་དང་། རྗེའི་གབ་འགྲེལ་ལྟ་བུ་གཉིས་སོ། །
གཉིས་པ་བརྗོད་བྱ་དོན་གྱི་སྒོ་ནས་དབྱེ་ན་བཞི། ཇི་ལྟ་བ་བརྗོད་བྱའི་དང་།
ཇི་སྙེད་པ་བརྗོད་བྱའི་དང་
། གནས་སྐབས་ཀྱི་བདེ་བ་སྒྲུབ་པའི་ཐབས་དང་། བླ་
མེད་བྱང་ཆུབ་བསྒྲུབ་པའི་ཐབས་གཙོ་བོར་བསྟན་པའི་བཀའ་བརྟེན་ནོ།། དང་
པོ་ནི། ཉམས་བརྒྱུད་རྒྱལ་བའི་ཕྱག་ཁྲིད་ལྟ་བུ། གཉིས་པ་ནི། མི་ཆོས་ལེགས་
བཤད་ལ་སོགས་འཇིག་རྟེན་པའི་བསྟན་བཅོས། སྒྲ་སྙན་ངག །རྩིས་དཀར་ནག །
སྨན་དཔྱད་ཀྱི་བཀའ་བརྟེན་ལྟ་བུ། གསུམ་པ་ནི། གནས་སྐབས་ཀྱི་རྐྱེན་སེལ་གྱི་
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མདོས་ཕྲན་དང་། གཟུངས་ཕྲན་གྱི་བཀའ་བརྟེན་ལྟ་བུ། བཞི་པ་ནི། གསང་
སྔགས་ཀྱི་བཀའ་བརྟེན་རྣམས་དང་། ལེགས་བཤད་ལམ་རིམ་ལྟ་བུའོ།།
གསུམ་པ་དགོས་པ་བྱེད་ལས་ཀྱི་སྒོ་ནས་དབྱེ་ན་གསུམ། ཟབ་མོ་རྣམ་པར་
འབྱེད་པའི་བཀའ་བརྟེན་རྗེའི་ས་ལམ་འཕྲུལ་སྒྲོན་ལྟ་བུ། རྒྱས་པ་སྡུད་པར་བྱེད་
པའི་བཀའ་བརྟེན་མངོན་རྟོགས་ལམ་རིམ་ལྟ་བུ། འཁྲུག་པ་གོ་རིམ་བསྡེབས་པ་
ལ། ཚིག་འཁྲུགས་པ་ཙམ་གོ་རིམ་བསྡེབ་པ། རྗེའི་གེ་ཁོད་གྱི་ལས་གཞུང་ལྟ་བུ་
དང་། དོན་འཁྲུག་པ་བསྡེབ་པ་འདུལ་བ་ཀུན་བཏུས་ལྟ་བུ་དང་གཉིས་ཏེ་གསུམ་མོ།།
བཞི་པ་མིང་ཙམ་མཐུན་པའི་སྒོ་ནས་དབྱེ་ན། ཡང་དག་གསུམ། ལྟར་སྣང་
དྲུག་གོ །དང་པོ་གསུམ་ནི། དོན་དང་ལྡན་པའི་དང་། སྡུག་བསྔལ་སྤང་པའི་དང་།
སྒྲུབ་པ་ལྷུར་ལེན་པའི་བཀའ་བརྟེན་གསུམ། ཕྱི་མ་དྲུག་ནི། རིགས་བྱེད་བཞི་ལ་
སོགས་པ་ཡང་དག་པའི་དོན་མེད་པའི་དང་། རྟག་ཆད་དུ་ལྟ་བ་ལ་སོགས་པས་
གྲོལ་བ་འཁྲུལ་པར་སྨྲ་བ་དོན་ལོག་པའི་དང་། གཡུལ་ལས་རྣམ་པར་རྒྱལ་བ་ལ་
སོགས་པའི་ངན་གཡོ་བའི་དང༌། བ་ལང་ལ་
ལ་སོགས་པའི་མཆོད་སྦྱིན་ཆོས་སུ་སྨྲ་
བའི་རང་གཞན་འཚེ་བ་ཅན་སྙིང་བརྩེ་བྲལ་བའི་དང་། སྙན་ངག་ལ་སོགས་པ་
ཐོས་པ་ཁོ་ན་ལྷུར་ལེན་པའི་དང་། རྟོག་གེ་ལ་སོགས་པའི་རྩོད་པ་ཁོ་ན་ལྷུར་ལེན་
པའི་བསྟན་བཅོས་དང་དྲུག་གོ །ཞེས་མཁས་པ་འགའ་ཞིག་གིས་བཞེད་དོ།།
ལྔ་པ་དགོངས་པ་འགྲེལ་ཚུལ་གྱི་སྒོ་ནས་དབྱེ་ན་གཉིས། དངོས་སུ་བཀའ་ལ་
འགྲེལ་པ་མ་ཡིན་པར། བཀའི་དོན་རང་རྒྱུད་དུ་བསླངས་ཏེ་བརྩམས་པའི་བཀའ་
བརྟེན་བླ་མ་ལི་ཤུས་མཛད་པའི་རྫོགས་ཆེན་ཡང་རྩེ་ཀློང་ཆེན་ལྟ་བུ་དང་། རྟོགས་
པ་མཆོག་ཏུ་གྱུར་པ་རྣམས་ཀྱི་ཉམས་མགུར་ལྟ་བུ་དང་། དངོས་སུ་བཀའ་ལ་འགྲེལ་
པ་བཏབ་སྟེ་བརྩམས་པའི་བཀའ་བརྟེན་གཉིས་ཏེ། ཕྱི་མ་ལའང་ཚིག་དོན་དཀའ་
24



ནམ་མཁའ་མཛོད་ཀྱི་ཁྲིད་གདམས་སྐོར།
བའི་གནད་རྣམས་འགྲེལ་པར་བྱེད་པ་ཏི་ཀ་འགྲེལ་དང་། ཚིག་དོན་དཀའ་སླ་
མེད་པ་འགྲེལ་པ་རྒྱ་ཆེ་འགྲེལ་དང་། ཚིག་སྤྲོས་པ་དང་བཅས་ནས་འགྲེལ་པ་ཚིག་
འགྲེལ་དང་། དོན་གཙོ་བོར་བསྡུས་ཏེ་གཏན་ལ་འབེབས་པ་བསྡུས་དོན་གྱི་
འགྲེལ་པ་དང་བཞི། རིམ་པ་ལྟར་ཞང་སྟོན་གྱི་ཀློང་རྒྱས་ཀྱི་དཀའ་འགྲེལ་དང་།
རྗེའི་འདུལ་བ་མདོར་བསྡུས་ཀྱི་འགྲེལ་དང་། སུམ་བརྒྱ་པའི་འགྲེལ་པ་ཚིག་འགྲེལ་
དང་། ཡར་མེས་མཛད་པའི་ཁམས་བརྒྱད་ཀྱི་འགྲེལ་པ་ལྟ་བུའོ། །
བཞི་པ་ལྡང་ཚད་ནི། ཡི་གེ་དུ་མ་འདུས་པ་ལས་མིང་། མིང་འདུས་པ་ལས་
ཚིག །ཚིག་འདུས་པ་ལས་ཤོ་ལོ་ཀ །དེ་དུ་མ་འདུས་པ་ལས་བམ་པོ་དང་། ལེའུ་
དང་། རབ་བྱེད། སྐབས་ལ་སོགས་པ། དེ་དུ་མ་འདུས་པ་ལས་བཀའ་དང་བཀའ་
བརྟེན་གྱི་ལུས་ཡོངས་སུ་རྫོགས་པར་འགྱུར་བ་ཡིན་ནོ།
གཉིས་པ་བཤད་ཉན་གྱི་སྒོ་ནས་ཇི་ལྟར་འཇུག་པའི་ཚུལ་ལ་གསུམ། བཤད་
ཉན་བྱེད་པའི་རྟེན་ངོས་བཟུང་བ། བཤད་ཉན་ཇི་ལྟར་བྱེད་པའི་ཚུལ། བཤད་
ཉན་བྱེད་པའི་འབྲས་བུའོ།། དང་པོ་ལ་གཉིས། འཆད་པ་པོ་དང་། ཉན་པ་པོའི་
རྟེན་ངོས་བཟུང་བའོ།། དང་པོ་ལ་བོན་འཆད་བྱེད་ཀྱི་ཡོན་ཏན་གསུམ་གསུམ་
དགུ་དང་ལྡན་དགོས་ཏེ། གང་ཞེ་ན། ཤེས་རབ་གསུམ་དང་ལྡན་པས་མཁས་པ།
བཟོད་པ་གསུམ་དང་ལྡན་པས་གདུལ་བྱ་རྗེས་སུ་འཛིན་ནུས་པ། སྤངས་པ་གསུམ་
དང་ལྡན་པས་ཕན་སེམས་ཆེ་བའོ། །དང་པོ་གསུམ་ནི་ཤེས་བྱའམ་སྡེ་སྣོད་ཀུན་ལ་
མཁས་ན་ལེགས་མོད་ཀྱི། ཁྱད་པར་གང་འཆད་བྱ་དེ་ལ། ཐོས་བྱུང་གི་ཤེས་རབ་
དང་ལྡན་པས་ཚིག་ལ་མཁས་པ། བསམ་བྱུང་གི་ཤེས་རབ་དང་ལྡན་པས་དོན་ལ་
མཁས་པ། སྒོམ་བྱུང་གི་ཤེས་རབ་དང་ལྡན་པས་ཉམས་རྟོགས་ལ་མཁས་པའོ། །
གཉིས་པ་གསུམ་ནི། འཆད་དུས་ཀྱི་ངལ་དུབ་དང་དཀའ་ལས་ལ་སྐྱོ་སུན་མེད་པའི་
25



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཟོད་པ། སློབ་མས་ཡང་ཡང་དྲི་བར་བཟོད་པ། གཞན་གྱིས་རྩོད་པར་བཟོད་
ཅིང་ལན་འདེབས་ནུས་པའོ། །གསུམ་པ་གསུམ་ནི། རྒྱུ་ཟང་ཟིང་ལ་མི་དགའ་བ་
དགྲ་རུ་མཐོང་བ། གཏམ་སྙན་གྲགས་ལ་མི་དགའ་བར་ཐན་དུ་ལྟ་བ། དུག་ལྔ་
དང་སྡིག་པ་བཅུ་ལ་དུག་ལྟར་འཛེམ་པ། ཁྱད་པར་གཞན་ཕན་གྱི་སེམས་དང་
ལྡན་པས་ཅི་མཛད་གཞན་དོན་དུ་མཛད་པ། ཅི་སྨྲས་གཞན་དོན་དུ་སྨྲ་བ། ཅི་
དགོངས་གཞན་དོན་དུ་དགོངས་པ་ཞིག་དགོས་སོ།
་དགོས་སོ། །དེ་དག་ཀྱང་སུམ་བརྒྱ་པ་ལས།
ཐོས་བསམ་སྒོམ་གསུམ་རྒྱུད་སྦྱངས་ཤེས་རབ་ཆེ།། ཐུགས་རྗེ་སེམས་བསྐྱེད་དབང་
ཐོབ་ནུས་པ་ལྡན།། བརྩོན་པས་བཀའ་སྤྱད་རང་གི་འདིའི་དོན་མིན།། ཚད་ཟིན་
སྟོན་མཁས་སྐྱོ་མེད་རང་ཉིད་གྲོལ། ཞེས་སོ། །
གཉིས་པ་ནི། མཛོད་ལས། སྟོབས་ལྡན་བློ་གསལ་དད་ཆེ་ལ།། ཞེས་པས།
སྟོབས་དང་ལྡན་པ། བློ་གསལ་བ། དད་པ་ཆེ་བ་གསུམ། དང་པོ་ནི། སྒོ་གསུམ་
གྱི་ཉེས་སྤྱོད་ཟིལ་གྱིས་གནོན་ཞིང་དཀའ་སྤྱོད་ནུས་པའི་སྟོབས་དང་ལྡན་པ། ལུས་
ཀྱི་ཕྱག་བསྐོར། ངག་གི་བཟླས་བརྗོད། སེམས་ཀྱི་བསམ་སྒོམ་ནུས་པའི་སྟོབས་
དང་ལྡན་པ། གཉིས་པ་ནི། ཐོས་པའི་དུས་ན་ཚིག་མ་བརྗེད་པར་ཟིན་པ། བསམ་
པའི་དུས་ན་དོན་མ་ནོར་བར་རྟོགས་པ། སྒོམ་པའི་དུས་ན་ཉམས་མྱོང་རྒྱུད་ལ་
འཁྲུངས་སླ་བའོ། །གསུམ་པ་ནི། ཐོས་པ་སྦྱོང་དུས་ན་མོས་པའི་དད་པ། བསམ་
པ་སྦྱོང་དུས་ན་དྭངས་བའི་དད་པ། སྒོམ་པ་བྱེད་དུས་ན་ཡིད་ཆེས་པའི་དད་པ་
དགོས་ཤིང་། དེ་དག་གང་གི་དུས་སུ་ཡང་མཐར་ཕྱིན་པའི་དད་པ་དགོས་ཏེ། སུམ་
བརྒྱ་པ་ལས། མ་ཡི་ཕྱི་བཞིན་བུ་གཞོན་འབྲེང་པ་ལྟར། མོས་པའི་དད་པས་བསྟན་
པ་ལ་འཇུག་འགྱུར།། ནོར་བུ་ཆུ་འདང་རྫས་ཀྱིས་ཆུ་རྙོག་སེལ། དྭངས་བའི་དད་
པས་སྤྲོར་འགྱུར་དགེ་སྡིག་འབྱེད།། དགུན་གཞུའི་རྒྱུད་བཞིན་ཡིད་ཆེས་དད་པ་
26



ནམ་མཁའ་མཛོད་ཀྱི་ཁྲིད་གདམས་སྐོར།
ཡིས། ཐེ་ཚོམ་སེལ་ཏེ་ཤེས་པ་གཞུང་ཚུགས་འགྱུར།། སྲོག་ཆད་མི་གང་ལོག་པ་
མེད་བཞིན་ཏུ།། ཕྱིར་མི་ལྡོག་པའི་དད་པས་མཐར་ཕྱིན་འགྱུར།། ཞེས་སོ། །
གཉིས་པ་ལ་གཉིས། སོ་སོའི་དོན་དང༌། སྤྱི་དོན་བཤད་པའོ།། དང་པོ་ལ་
གཉིས། འཆད་པ་པོའི་ཚུལ་དང་། ཉན་པ་པོའི་ཚུལ་ལོ། །དང་པོ་ལ་གསུམ། ལུས་
དང་། ངག་དང་། ཡིད་ཀྱི་ལས་སྤྱོད་དོ། །དང་པོ་ལ་གཉིས། སྤང་བྱ་དང་།
བླང་བྱའོ། །དང་པོ་ནི། སྲོག་གཅོད་སོགས་ལུས་ཀྱི་སྡིག་པ་གསུམ་དང་། ཉན་པ་
པོ་ལ་རྒྱབ་སྟོན་པ། ཉལ་བ་སོགས་ལུས་ཀྱི་རྣམ་འགྱུར་མ་དག་པ། ཁྲི་སྟན་མེད་
པ། སྔགས་བཙུན་གང་ཡིན་པ་དེའི་ཞྭ་གོས་མི་གོན་པ་རྣམས་སོ། །གཉིས་པ་ནི།
ཁྲི་སྟན་གང་འཛོམ་གྱི་སྟེང་དུ་སྔགས་བཙུན་སོགས་གང་ཡིན་པའི་ཞྭ་གོས་འཛོམ་
ཞིང་དཀྱིལ་ཀྲུང་གིས་སྐུ་དྲང་པོར་བཞུགས་ལ་དགའ་ཞིང་འཛུམ་པའི་ཚུལ་དང་།
དགྱེས་ཤིང་སྤྲོ་བའི་མདངས་ཕྱུང་ལ་བཤད་པའོ། །
གཉིས་པ་ལ་གཉིས།། དང་པོ་སྤང་བྱ་ནི། ངག་འཁྱལ་པ་སོགས་ངག་གི་སྡིག་
པ་བཞི་དང་
། ཉན་པ་པོའི་དོན་དུ་མི་འགྱུར་བའི་ཚིག །བླ་མའི་བཀའ་དང་སངས་
རྒྱས་ཀྱི་ལུང་དང་མཁས་པའི་རིགས་པ་དང་མི་མཐུན་པའི་གཏམ། དོན་དང་མི་
འབྲེལ་བའི་གཏམ་རྒྱུད། དགོས་པ་མེད་པའི་གླུ་སྒྲུང་ཀུ་རེ་བཞད་གད། གཞན་
ལ་ཟུར་ཟ་དང་། རུ་ང་བའི་ཚིག །རང་ཆེ་འདོན་པའི་གཏམ་རྣམས་སྤོང་བ།
གཉིས་པ་བླང་བྱ་ནི། བཤད་པའི་ཚིག་གསལ་བ། གོ་བདེ་བ། ངག་ཉུང་བ།
གཟུང་སླ་བ། དོན་ཆེ་བ། སྒྲ་དག་པ། ཚིག་དོན་འབྲེལ་པ་ཚད་མ་གསུམ་གྱི་ལམ་
ནས་དྲང་ལ་བཤད་པའོ།། གསུམ་པ་ལ་གཉིས། དང་པོ་སྤང་བྱ་ནི། མངན་སེམས་
སོགས་ཡིད་ཀྱི་སྡིག་པ་གསུམ་དང་། གཞན་ལས་
་ལས་རང་མཁས་འདོད། ཚེ་འདོད།
ཟས་ནོར་ཐོབ་འདོད། འཁོར་སློབ་མ་མང་འདོད། ཁེ་དང་གྲགས་པ་འབྱུང་
27



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འདོད་ལ་སོགས་བསམ་པ་མ་དག་པ་ཐམས་ཅད་སྤོང་བ། གཉིས་པ་བླང་བྱ་ནི།
གདུལ་བྱ་རྣམས་སྨིན་གྲོལ་གྱི་ལམ་ལ་བཀོད་ནས་སངས་རྒྱས་ཀྱི་ས་ལ་བཞག་འདོད་
དང་། སེམས་ཅན་སླད་མའི་དོན་དུ་སངས་རྒྱས་ཀྱི་བསྟན་པ་ཡུན་རིང་དུ་དར་
ཞིང་རྒྱས་པའི་ཕྱིར་དུ་བཤད་དོ་སྙམ་པའོ།།
གཉིས་པ་ཉན་པ་པོའི་ཚུལ་ལ་གསུམ། ལུས་དང་། ངག་དང་། ཡིད་ཀྱི་ལས་
སྤྱོད་དོ། །དང་པོ་ལ་གཉིས། སྤང་བྱ་དང་། བླང་བྱའོ། །དང་པོ་ནི། ཡང་རྩེ་
ལས། ཞྭ་གྱོན་ཟུར་བསྟན་སྐྱིལ་ཀྲུང་དང་།། རྐང་བརྐྱང་གཞོག་བསྙེལ་འཕྲད་ཉལ་
དང་།། ཁ་སྦུབས་སར་རིས་རྡོ་མཁར་བརྩིགས།། མཐོ་ས་རྒྱང་ཉན་ཕྱག་མི་འཚལ།།
མཚོན་འཁར་མགོ་ཕུར་ལ་ཐོད་བཅིང་། བྱ་བྱེད་མང་དང་རྒྱང་མིག་བལྟ། དྲེགས་
པས་ཉན་པ་དོན་ལ་འགལ།། ཞེས་པ་རྣམས་དང་། གཞན་ཡང་ཆེ་ཚུགས་བཟུང་
བ། སྟན་འདིང་པ། སྒུར་ཕྱག་བྱེད་པ་སོགས་སྤོང་བ།། གཉིས་པ་ནི། བཙུན་པ་
སོགས་ཡིན་ན་གཟན་ཤམ་དང་གཞན་དག་གིས་ཀྱང་ཐོག་གོས་སོགས་ཡོད་པར་
བྱས་ལ་པུས་གཙུག་གམ་སྐྱིལ་ཀྲུང་མཛེས་པར་ལག་ཐལ་སྦྱོར་རམ་འཁོར་ལོའི་ཕྱག་
རྒྱ་བསྡམ་ལ་གུས་ཚུལ་དང་བཅས་པས་འདུག་སྟེ། མདོ་ལས། སྲས་དང་ཉན་
པའི་འཁོར་རྣམས་ཀུན།། པུས་མོ་བཙུག་ལ་ཐལ་མོ་སྦྱོར།། དབང་པོ་མ་ཡེང་གཏད་
ལ་ཉོན།། རྒྱུ་འབྲས་བདེན་པའི་བོན་བཤད་ཀྱི།། ཞེས་སོ། །གཉིས་པ་ལ་གཉིས།
སྤང་བྱ་དང་། བླང་བྱའོ། །དང་པོ་ནི། ཡང་རྩེ་ལས། འདྲི་བར་མེད་པར་གླེང་སློང་
དང་།། ཤབ་ཤིབ་སྒེར་གཏམ་གཅོམ་སྒྲ་འདོན། བཤད་པ་རྣམ་པར་གཡེང་བ་
སྤོང་། ཞེས་པ་རྣམས་དང་། དགེ་བ་ཡིན་ཀྱང་བཤད་པའི་ཚེ་སྙིང་པོ་བཟླས་བརྗོད་
དང་ཁ་ཏོན་སོགས་ཀྱང་གནས་སྐབས་དེར་སྤོང་བ། གཉིས་པ་བླང་བྱ་ནི། དྲི་
མེད་ལས། ངག་ནི་ཞུ་ལེན་སྐབས་ལ་མ་བབ་པར།། མི་སྨྲ་མི་གླེང་མི་བརྗོད་ལྷུག་
28



ནམ་མཁའ་མཛོད་ཀྱི་ཁྲིད་གདམས་སྐོར།
པར་བཞག །ཅེས་སོ། །གསུམ་པ་ལ་གཉིས། དང་པོ་སྤང་བྱ་ནི། ཡང་རྩེ་ལས།
ཞེ་སྡང་འདོད་ཆགས་གཏི་མུག་དང་། ཕྲག་དོག་ང་རྒྱལ་སྐྱོན་ལྔ་སྤོང་།། ཞེས་དང་
།
སོ་ནམས་ཚོང་སྤོགས་བསམ་མནོ་མང་།། རྒྱུན་དང་ཟས་ནོར་གཉེན་སེམས་སྤོང་།།
ཞེས་པས། ཀུན་སློང་ངན་པའི་སྐྱོན་ལྔ་དང་། རྣམ་པར་གཡེང་བའི་སྐྱོན་བ
བཞི་
རྣམས་སྤང་བའོ། །གཉིས་པ་བླང་བྱ་ནི། སེམས་དྲན་པ་ཉེ་བར་བཞག་ནས་ཉན་
ཏེ། མདོ་དྲི་མེད་ལས། སྣང་བའི་ཡུལ་ལ་མི་འཕྲོ་མི་ཡེངས་པ།། རི་དྭགས་སྒྲ་ལ་
ཉན་པ་ལྟ་བུ་རུ། མི་ཡེང་བ། དུར་རེ་སྲིང་རྒྱུན་མི་གཅོད་པ། ངེ་རྩེ་གཅིག་མི་ཡེངས་ཉོན།
ཞེས་སོ། །
གཉིས་པ་སྤྱིར་དོན་བསྟན་པ་ལ་གཉིས། འཆད་པའི་ཚུལ་དང་ཉན་པའི་
ཚུལ་ལོ། །དང་པོ་ལ་གསུམ། བཀའ་འཆད་པའི་ཚུལ། བཀའ་བརྟེན་འཆད་
པའི་ཚུལ། ཐུན་མོང་གཞུང་དོན་འཆད་ཚུལ་ལོ། །དང་པོ་ནི། ཕུན་སུམ་ཚོགས་
པ་ལྔའི་སྒོ་ནས་འཆད་དགོས་ཏེ། མདོ་འདུས་ལས། བདེ་བར་གཤེགས་པའི་བཀའ་
ཞེས་བྱ། ཕུན་སུམ་ཚོགས་པ་ལྔས་བཤད་དེ། སྟོན་པ་གནས་དུས་འཁོར་དང་
བོན།། ཞེས་སོ། །
གཉིས་པ་ནི། དྲན་པས་མཛད་པའི་འཕྲུལ་མཛོད་ཀྱི་ལྡེ་མིག་ལས། བཀའ་
ལ་བརྟེན་པའི་བོན་རྩིས་མགོ་ལྔའམ་བདུན་གྱིས་འཆད། ཅེས་པས། ཡུལ་གང་
དུ་མཛད་པ།། དཔོན་གསས་གང་གིས་མཛད་པ། དོན་ཆེད་ཅིའི་ཕྱིར་མཛད་པ།།
ཕྱོགས་གར་གཏོགས་པ།། རྒྱུད་གང་ལས་བཏུས་པ།། མཚན་ཇི་ལྟར་གསོལ་བ།།
བརྗོད་བྱ་དོན་གྱི་གོ་རིམ་བསྟན་པ་དང་བདུན་གྱིས་འཆད་པའོ། །གསུམ་པ་ཐུན་
མོང་གཞུང་དོན་འཆད་ཚུལ་ལ་མང་ཡང་། འདིར་བྱང་སེམས་གབ་པ་ལས།
རྒྱུད་ཀྱིས་ལམ་དྲངས། ལུང་གིས་ལ་གཅོད། མན་ངག་གིས་ཐིག་གདབ། ཅེས་
29



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་། ཐེག་ལེ་དབྱིངས་འཆད་ཀྱི་འགྲེལ་པ་ལས། དོན་གྱི་ཁོག་དབུབ་པ་རྒྱུད་ཀྱི་
གནས་ཚུལ་དང་སྦྱར་ཏེ་བཤད་ཅེས་པས། རྒྱུད་བཤད་ཚུལ་དང་བསྟུན་ནས་
དོན་གྱི་ཁོག་དབུབ་སྟེ་བཤད་བྱའི་གཞུང་གི་ཐོག་མཐའ་མ་ལུས་པའི་དོན་བསྡུས་
པའི་སྤྱི་སྡོམ་ཆེན་མོ་རྣམས་སོ་སོར་བཞག །ལུང་ལྟར་བཤད་པས་ལ་གཅོད་དེ་
ནང་གསེས་ཀྱི་དབྱེ་བ་རྣམས་མ་འདྲེས་པར་བཤད་པ་སྟེ། དེ་ཉིད་ལས། དཀྱུས་
ཀྱི་ས་གཅོད་པ་གོང་འོག་གི་ལེ་སྡེབས་དང་སྦྱར་ཏེ་བཤད། ཅེས་སོ། མན་ངག་གི་
བཤད་པ་ལྟར་གྱིས་གཞུང་ཚིག་གི་དོན་བཀྲལ་བ་ལ་བརྗོད་བྱ་གང་དང་གང་ཞིག་
དེ་དང་དེའི་དོན་ཐོག་ཏུ་ཐིག་བཏབ་པ་ལྟར་ཕེབས་ལ་ལྷག་ཆད་དང་ནོར་འཁྲུལ་
མེད་པར་འཆད་པ་སྟེ་དེ་ལའང་གཡུང་དྲུང་རྒྱན་པའི་རྒྱུད་ལས། ཁོག་དབུབ་
གནམ་ལ་ཁྱུང་ལྡིང་འདྲ་སྟེ་ཁོག་འོག་ཆུད། ས་གཅད་སྟག་མོ་མཆོང་པ་འདྲ་སྟེ་ཚེ་
ཆུང་རན། དོན་བསྡུ་རྩིས་ཀྱི་རྒྱ་མདུད་འདྲ་སྟེ་གཅིག་ཏུ་འདུས། འབྲེལ་སྦྱར་
ངང་མོའི་འགྲོས་དང་འདྲ་སྟེ་བར་མ་ཆད། ལུང་དྲངས་རྐུ་ཐོག་བབ་པ་འདྲ་སྟེ་
གཏན་ལ་ཕེབས། སྐྱོན་སེལ་བྱ་རྒོད་གཟན་མཐོང་འདྲ་སྟེ་རྡུགས་མེད་བསྒྲུབ།
འབྲུ་གཞོམ་དུས་ཀྱི་སྤྲིན་ཆར་འདྲ་སྟེ་བར་མི་འཆོར། ཞེས་པ་ལྟར་ཁོག་དབུབ།
ས་བཅད། དོན་བསྡུ། འབྲེལ་སྦྱར། ལུང་དྲངས། སྐྱོན་སེལ། འབྲུ་གཞོམ་དང་
བདུན་ལས། བརྗོད་བྱའི་དོན་མདོ་ཙམ་བསྟན་པས་ཁོག་དབུབ་ནས་དེ་ཉིད་
རྒྱས་པར་འཆད་པ་ལ་ཞེས་པ་ལྟ་བུ་འམ། རྒྱུ་དང་འབྲས་བུའམ། སྤང་བྱ་དང་
གཉེན་པོ་ལ་སོགས་ཕན་ཚུན་འབྲེལ་བར་སྦྱར་ཏེ། གཞུང་ཚིག་གི་འབྲུ་གནོན་
དཔེ་དོན་དང་བཅས་ཏེ་བར་མ་ཆད་པར་ཞིབ་ཏུ་འཆད་ལ། གཞུང་གི་དོན་སློབ་
མས་རྟོགས་དཀའ་བའམ། འདི་དང་འདི་འགལ་བ་མ་ཡིན་ནམ་ཞེས་དྲི་བ་ལ་
ཚིག་དོན་མ་རྡུགས་པར་དེ་དག་གི་ལན་ལུང་རིགས་དང་མི་འགལ་བར་བཤད་
30



ནམ་མཁའ་མཛོད་ཀྱི་ཁྲིད་གདམས་སྐོར།
པའི་སྒོ་ནས་དེའི་སྐྱོན་སེལ་ཞིང་གཞུང་ཚིག་གི་དོན་འཚོལ་ཏེ་དོན་ཐོག་ཏུ་ཕོག་
པའི་ལུང་དྲངས་ལ་དོགས་པ་ཁོངས་ནས་ཕྱུང་ལ་གཏན་ལ་དབབ་བོ། །དེ་ཡང་
ཐིག་ལེ་དབྱིངས་འཆད་ཀྱི་འགྲེལ་པ་ལས། བཤད་པའི་ངག་དོན་མགོ་མཇུག་ཏུ་
ཚིག་གི་བལྡབས་མེད་པ་གསུང་དབྱངས་དང་བཅས་ཏེ་འཆད། ཅེས་པས། ཡང་
སྐྱར་དང་མ་བཤད་ལོག་བཤད་ཧ་ཅང་ཐལ་བ་སྤངས་ལ་དཔོན་སློབ་གཉིས་ཀའི་
རྣ་བར་སྙན་པར་བཤད་ཅིང་། ཐ་སྙད་སྣ་ཚོགས་སུ་སྤྲོས་ཀྱང་མཐའ་ལ་འགག་
དོན་གཅིག་ཏུ་བསྡུས་ཏེ་སློབ་མས་ཚིག་གཟུང་སླ་ཞིང་གོ་བདེ་བ། དོན་རྟོགས་སླ་
ཞིང་མི་བརྗེད་པ། ས་བཅད་ཆེ་ཆུང་རན་ལ་འཚམས་བར་བྱས་ཏེ་བཤད་ཤེས་ན་
མཁས་པ་ཡིན་ནོ།།
པ་ཉན་པའི་ཚུལ་ལ་གསུམ། དྲི་མ་དྲུག་སྤོང་བ། འདུ་ཤེས་དྲུག་བསྟེན་
པ། ཕར་ཕྱིན་དྲུག་དང་ལྡན་པའོ།། དང་པོ་ནི། བླ་མས་གདམས་ངག་ཇི་ལྟར་
བཤད་ཀྱང་སློབ་མའི་རྒྱུད་ལ་གོ་རྟོགས་མི་འབྱུང་བ་སྣོད་ཁ་སྦུབས་ལྟ་བུའི་སྐྱོན་
དང་། དུམ་རེ་གོ་ཞིང་རྟོགས་ཀྱང་ཚིག་དོན་ལ་ནན་ཏན་མ་བྱས་པས་རྒྱུད་ལ་མི་
གནས་པར་སྣོད་ཞབས་རྡོལ་ལྟ་བུའི་སྐྱོན་དང་། ཚིག་དོན་ཅུང་ཟད་ཟིན་ནའང་
དེ་འཇིག་རྟེན་གྱི་ཁེ་གྲགས་དང་ང་རྒྱལ་དང་འཇིགས་སྐྱོབ་སོགས་ཀྱིས་གོས་པ་
སྣོད་དུག་ཅན་ལྟ་བུའི་སྐྱོན་དང་གསུམ་མོ། །ལུས་བོན་གྲལ་དུ་བསྡད་ཀྱང་སེམས་
ཡུལ་ལ་འཕྲོ་བ་དང་། གཉིད་རྨུགས་ཀྱི་དབང་དུ་སོང་ནས་ནང་དུ་འདུས་པ་དང་།
བཤད་པའི་ཐུན་འདི་མྱུར་དུ་ཚར་ན་རུང་སྙམ་པའི་སྐྱོ་བ་སྟེ་དྲི་མ་གསུམ་མོ། །དེ་
དག་དྲི་མ་དྲུག་སྟེ་སྤོངས་དགོས་པར། བྱམས་མ་རྩ་རྒྱུད་ལས། ཁ་སྦུབས་ཞབས་
རྡོལ་དུག་ཅན་སྣོད།། བཀའ་རྒྱུད་སྤྱིར་ཡང་མི་འཆད་ན།། ཞེས་དང་། བཤད་
ཐབས་འཕྲུལ་ལྡེ་ལས། ཕྱི་རུ་འཕྲོ་དང་ནང་དུ་འདུས།། སྐྱོ་བས་ཉན་པ་དྲི་མ་ཡིན།།
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཞེས་སོ།།
གཉིས་པ་འདུ་ཤེས་དྲུག་ནི། བླ་མ་ལ་ནད་གསོ་བའི་སྨན་པའི་འདུ་ཤེས།། རང་
ལ་ནད་པའི་འདུ་ཤེས།། གདམས་ངག་ལ་སྨན་གྱི་འདུ་ཤེས།། མཆེད་གྲོགས་ལ་
ནད་གཡོག་གི་འདུ་ཤེས། གདམས་ངག་ཉམས་སུ་བླང་པ་སྨན་བཟའ་བའི་འདུ་
ཤེས། ལས་ཉོན་ཟད་པ་ནད་སོས་པའི་འདུ་ཤེས་དང་དྲུག་ཅེས་ཡང་རྩེ་ལས་
བཤད་དོ།།
གསུམ་པ་ཕར་ཕྱིན་དྲུག་ནི། བླ་སློབ་གཉིས་ཀས་བཤད་ཉན་གྱི་ཚེ་ཕར་ཕྱིན་
དྲུག་དང་ལྡན་པར་བྱ་སྟེ། བླ་མས་བོན་གྱི་ཚིག་སྦྱིན་པ། སློབ་མས་དེའི་ཆེད་དུ་
ཡོན་འབུལ་བ་ལ་སོགས་པའི་སྦྱིན་པ། གཉིས་ཀས་མི་མཐུན་ཕྱོགས་སྤོང་བའི་
ཚུལ་ཁྲིམས། དཀའ་སྤྱོད་ལ་མི་སྐྱོ་བའི་བཟོད་པ། ཉན་བཤད་ལ་སྤྲོ་བའི་བརྩོན་
འགྲུས། དེའི་དོན་ལ་མི་ཡེངས་པའི་བསམ་གཏན། ཚིག་དང་དོན་རྣམ་པར་
འབྱེད་པའི་ཤེས་རབ་དྲུག་གོ །གཞན་ཡང་མ་དད་པ་མ་གུས་པ་སྤངས་ལ་བསམ་
སྦྱོར་གཉིས་ཀ་ཐོས་དོན་ལ་གནས་པ་དང་ཐེ་ཚོམ་དྲི་བ་སོགས་བྱ། མིག་ཤེས་
གཟུགས་དང་རྣ་བ་སྒྲ་གཞན་དང་སེམས་ཟས་ལ་ཆགས་པ་སྤོང་སྟེ། ཡེར་པའི་
བོན་སྐོར་ལས། གུས་པར་ཉན་དང་ཐོས་དོན་སེམས་པ་དང་།། སོམས་ཉི་འདྲི་
བའི་བོན་གསུམ་མི་ལྡན་ན།། གཟུགས་སྒྲ་ཟས་ལ་ཆགས་པས་བོན་ཉན་པར། ཚེ་
ཟད་ཐོས་དོན་ཅི་ཡང་མེད་པར་འགྱུར།། ཞེས་སོ།། གསུམ་པ་བཤད་ཉན་གྱི་འབྲས་
བུ་ལ་གསུམ། བཤད་པའི་དང་། ཉན་པའི་དང་། ཐུན་མོང་གི་འབྲས་བུའོ།། དང་
པོ་ནི། མ་ཐོས་པ་རྣམས་ཐོས་པ། ཐོས་པ་རྣམས་བྱང་ཞིང་གོང་འཕེལ་དུ་འགྲོ་བ་
སྟེ། ཡོངས་རྫོགས་ལས། མ་ཐོས་པ་རྣམས་ཐོས་པར་བྱེད།། ཐོས་པ་ཤེས་ཤིང་
གོམས་པར་བྱེད།། ཅེས་སོ།། བོན་བཤད་པ་དེ་ཉིད་སངས་རྒྱས་ལ་མཆོད་པའི་
32



ནམ་མཁའ་མཛོད་ཀྱི་ཁྲིད་གདམས་སྐོར།
མཆོག་ཏུ་འགྱུར་བ། སེམས་ཅན་ལ་སྦྱིན་
སེམས་ཅན་ལ་སྦྱིན་པའི་མཆོག་ཏུ་འགྱུར་བ། ཚོགས་གཉིས་
རྫོགས་ཤིང་སྒྲིབ་གཉིས་བྱུང་བ། ཚེ་རབས་དྲན་པའི་མངོན་ཤེས་ཐོབ་པ། མཐར་
ཐུག་སངས་རྒྱས་ཀྱི་འབྲས་བུ་ཐོབ་ནས་ཐུགས་རྗེ་ཆེན་པོ་བཞིས་འགྲོ་དོན་བྱེད་པ་
ལ་སོགས་བཀའ་ལུང་ཀུན་ནས་གསུངས་སོ། བོན་འཛིན་པའི་འབྲས་བུ་ནི།
མདོ་ཡན་ལག་བརྒྱད་པ་ལས། གང་ཞིག་དད་པའི་སེམས་ཀྱིས་འཛིན་བྱེད་པ།།
་གཤེན་རབ་མ་ལུས་ཐམས་ཅད་ལ། ཞབས་ནས་བཏེགས་པའི་མཆོད་
པ་བྱེད་དང་འདྲ།། ཞེས་སོ།། གཉིས་པ་ནི། དྲི་མེད་ལས། ཕྱི་ཡི་ཐོས་པས་ཚིག་
གི་སྒྲོ་འདོགས་ཆོད།། ནང་གི་ཐོས་པས་དོན་གྱི་གདར་ཐག་ཆོད། ཅེས་པས་ཚིག་
དོན་ལ་མཁས་པར་འགྱུར་བ་དང་། གཞན་ཡང་སྡིག་པ་འགྲིབ་ཅིང་དགེ་བ་འཕེལ་
བ། ལྟ་བ་དྲང་པོར་བྱེད་པ་བྱང་ཆུབ་ཀྱི་ལམ་ལ་འདྲེན་པར་འགྱུར་བ་སྟེ། སུམ་
བརྒྱ་པ་ལས། དགེ་སྡིག་ལ་སོགས་འཕེལ་འགྲིབ་ཟླ་བ་བཞིན།། མི་དང་མི་མིན་
བར་ཆད་སེལ་བར་བྱེད། གོལ་ན་དེས་འཛིན་ལམ་ལ་འདྲེན་པར་མཛད།། མ་
འོངས་དུས་ནའང་མཇལ་འགྱུར་གདུལ་བྱར་འགྱུར།། ཞེས་སོ།། གསུམ་པ་ལ།
ཉན་བཤད་ནི་བསྟན་པའི་གཞི་མ་ཡིན་པས་བསྟན་པ་གནས་པར་བྱེད་པའི་ཡོན་
ཏན་ཡོད་དེ། བ་ཐང་བའི་ཞལ་ནས། བསྟན་པའི་གཞི་མ་ཉན་བཤད་ཡིན། འདི་
ཡོད་བསྟན་པ་ཡོད་པ་ཡིན།། འདི་མེད་བསྟན་པ་མེད་པ་ཡིན། དེ་ཕྱིར་ཐམས་
ཅད་ཉན་བཤད་གཅེས།། ཞེས་སོ། ། ཤེས་རབ་འཕེལ་ཞིང་མི་བརྗེད་པའི་གཟུང་
ཐོབ་པ་སྟེ། ཁམས་བརྒྱད་ལས། སྐྱེས་བུ་ཆེན་པོ་གཟུངས་དང་ལྡན་པ་རྣམས་ཀྱིས་
ཀྱང་། ། དཀའ་བ་སྣ་ཚོགས་སྤྱད་ནས་བློ་སྦྱངས་པས། ། ཟུང་ཐུབ་པའི་བློ་དང་ལྡན་
པར་འགྱུར་རོ། །ཞེས་སོ། །འགྲོ་མགོན་བློ་གྲོས་ཀྱི་ཞལ་ནས་ཀྱང་། ལུས་ངག་ཡིད་
གསུམ་དག་པ་ཡིས།། ཉན་བཤད་བྱེད་པའི་འབྲས་བུ་རུ། གནས་སྐབས་ནད་མེད་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བདེ་སྐྱིད་ལྡན།། བཀའ་བཙན་བློ་གསལ་ངག་ནུས་ཆེ།། བསམ་པ་འགྲུབ་ཅིང་
ཉམས་རྟོགས་འཕེལ། ཕྱི་མར་དལ་འབྱོར་ལུས་འཐོབ་སྟེ། ངག་ཞི་གསུང་སྙན་
གཞན་དོན་འགྲུབ། མཐར་ཐུག་བླ་མེད་འབྲས་བུ་འཐོབ། ཅེས་སོ། ། ཁྱད་པར་
དབང་རྣོན་དད་པ་དང་བརྩོན་འགྲུས་དང་ལྡན་པ་རྣམས་ཀྱིས་ཐེག་ཆེན་མདོ་
སྔགས་བླ་མེད་ཀྱི་བོན་ལ་ཉན་བཤད་བྱེད་པ་ནི། ཐེག་པ་གོང་མའི་གོང་མ་ཟབ་
ཁྱད་ཀྱིས་འབྲས་བུ་མྱུར་ཞིང་ཡོན་ཏན་དཔག་པ་སྟེ། མདོ་ལས། དབང་པོ་རབ་
ལ་སྔོན་ཚེ་སྦྱོང་པའི་ལས།། ཀུན་གཞིའི་དཀྱིལ་ན་དགེ་བའི་ཤས་ཆེ་བས། སྟོན་པ་
རྐྱེན་དང་འཕྲད་ན་ངེས་དོན་བསྟན་པས་གོ །ཞེས་སོ། དེའང་བཤད་ཉན་སྒྲུབ་
པ་གསུམ་དང་ལྡན་པར་བྱེད་པ་ནི་ཡོན་ཏན་དེ་དག་ལས་ཀྱང་ཆེས་འཕགས་པ་སྟེ།
བྱམས་འབུམ་ལས། གང་ཞིག་དམན་པའི་ཐེག་པ་ལ། བསྐལ་པ་གསུམ་དུ་འབད་
པ་བས།། བླ་མེད་ཐེག་པ་ཆེན་པོའི་ཕྱིར།། གོམ་གསུམ་བོར་བའི་བསོད་ནམས་ཆེ།
དྲན་པས་ངན་སོང་སྒོ་ཁེགས་ཤིང་།། སྐད་ཅིག་བསྒོམས་པས་མི་ལུས་འཐོབ།། ཡང་
དག་དོན་ལ་གནས་གྱུར་ན།། ཚེ་འདི་ཉིད་ལ་སེམས་དཔར་འགྱུར། ཞེས་སོ། སྒྲུབ་
པ་དང་བྲལ་བའི་བཤད་པ་ཁོ་ན་བྱེད་པ་ལའང་སྙིང་པོ་མེད་དེ། མདོ་ལས། མི་
ཡེངས་དོན་ལ་སྒྲུབ་པར་མི་བརྩོན་ན།། ཚིག་མཁས་དོན་ལ་རྨོངས་པས་ཅི་ཞིག་བྱ།།
ཞེས་དང་། ཞུ་ཡས་ལེགས་པོས། ཞུ་བ་སླ་སྟེ་བཅང་བ་དཀའ།། ཤེས་པ་སླ་སྟེ་སྒོམ་
པ་དཀའ།། ཞེས་དང་། བཤད་པ་སླ་སྟེ་ངོས་བཟུང་དཀའ། མི་བསྒོམ་པ་ལ་འབྲས་
བུ་དཀའ། ཞེས་དང་། སྒོམ་འབར་གྱིས། འོ་ཅག་བོན་མ་ཐོས་པས་སངས་མ་
རྒྱས་པ་མིན། བོན་ཐོས་ནས་ཉམས་སུ་མ་བླངས་པས་སངས་མ་རྒྱས་པ་ཡིན།
ཞེས་སོ
གསུམ་པ་འཆད་བྱ་རང་གི་ངོ་བོ་བྱེ་བྲག་ཏུ་བཤད་པ་ནི། གང་འཆད་བྱའི་
34



ནམ་མཁའ་མཛོད་ཀྱི་ཁྲིད་གདམས་སྐོར།
གཞུང་རང་རང་ལྟར་ཚད་མ་གསུམ་དང་འབྲེལ་པར་བྱས་ཏེ་འཆད་པ་ཡིན་ཀྱང་།
སྐབས་འདིར་འཆད་པར་བྱ་བ་ནི་མཛོད་ཆེན་ལྔ་དང་། སྡོམ་པ་གསུམ་ལ་སོགས་
ཁོ་བོའི་བཀའ་བརྟེན་རྣམས་བཤད་བྱ་ཡིན་ལ། དེའང་མཛོད་ལྔ་ནི། བོན་གྱི་བྱུང་
ཁུངས་བསྟན་པ་ལེགས་བཤད་མཛོད་དང་།། རྒྱུ་མཚན་ཉིད་ཐེག་པ་གཙོ་བོར་
བསྟན་པ་ལུང་རིགས་མཛོད་དང༌། གསང་སྔགས་གཙོ་བོར་བསྟན་པ་སྡེ་སྣོད་
མཛོད་དང་།། རྫོགས་ཆེན་གཙོ་བོར་བསྟན་པ་དབྱིངས་རིག་མཛོད་དང་།། གང་
དགོས་འདོད་པ་འཇོ་བ་ནམ་མཁའ་མཛོད་དང་ལྔའོ། དེ་དག་ལ་ཉེ་མཁོ་བསྐྱེད་
རྫོགས། རྫོགས་ཆེན་སྙིང་ཐིག །གཞན་ཡང་ཕྱི་ནང་གསང་བའི་ཁྲིད་རིམ་དང་
འགྲེལ་པ་སོགས་མང་དུ་ཡོད་པ་དེ་དག་ཀུན་གོང་དུ་བཤད་པའི་རྩིས་མགོ་རྣམ་
པ་བདུན་དང་སྦྱར་ནས་འཆད་པར་བྱ་སྟེ། དེ་ཡང་ཡུལ་གང་དུ་མཛད་པ་དང་།
མཛད་པ་པོའི་མིང་གི་རྣམ་གྲངས་དང་། མཚན་ཇི་ལྟར་གསོལ་བ་དང་གསུམ་ནི་
གཞུང་རང་རང་བསྟན་པའི་ཤུགས་ལས་ཤེས་པར་འགྱུར་རོ། །དོན་ཆེད་ཅིའི་
ཕྱིར་མཛད་པ་ལ་རང་དོན་གཞན་དོན་གཉིས་ལས་བསྐུལ་པ་པོ་སོགས་གཞན་
དོན་ཁོ་ནར་བསམ་པ་མ་ཡིན་ཏེ། རྗེ་བླ་མས། ལུང་རིགས་སྨྲ་བའི་སེང་སྐད་ཅན། །
མཁས་རྣམས་སྐུལ་བར་མི་འོས་མོད། ། ཤེས་འདོད་ལེགས་པའི་དོན་གཉེར་བས། །
དད་མོས་བློ་ཡིས་འདིར་གསོན་མཛོད།། ཅེས་པ་ལྟར། རང་ལ་སྐྱེས་སྦྱངས་ལས་བྱུང་
བའི་ཤེས་རབ་གསུམ་གྱིས་དབུལ་ཞིང་ཤེས་བྱ་རྣམ་པར་འབྱེད་པའི་བློ་གྲོས་ཀྱི་
ནུས་པ་ཆ་ཕྲ་བ་ཙམ་ཡང་མི་ལྡན་པས་བཀའ་བརྟེན་འདི་ལྟ་བུ་རྩོམ་པའི་འོས་སུ་
གྱུར་པ་མ་ཡིན་ཀྱང་། གཞུང་ལུགས་རྒྱ་ཆེན་པོ་ལྟ་ཅི་སྨོས། གཞུང་ཆུང་ངུ་ཙམ་གྱི་
ཚིག་དོན་ཀྱང་ཇི་བཞིན་རྟོགས་པའི་བློ་གྲོས་དང་མི་ལྡན་པ་རང་དང་ཡང་ན་རང་
དང་འདྲ་བ་དག་ལ་ཅུང་ཟད་ཕན་འདོད་ཀྱི་བསམ་པས་ཀུན་ནས་བསླངས་ཏེ་
3)



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བརྩམས་པའོ། །ཕྱོགས་གར་གཏོགས་པ་ནི། གཡུང་དྲུང་བོན་གྱི་བྱུང་ཁུངས་ལེགས་
བཤད་རིན་པོ་ཆེའི་མཛོད་ཅེས་པས་བསྟན་ཏེ། བོན་གྱི་བསྟན་པའི་བྱུང་ཁུངས་
ལེགས་པར་བཤད་པ་སྟེ། ཕྱོགས་ནི་ཕྱི་ནང་གསང་བའི་བསྟན་པའི་བྱུང་ཁུངས་
རྣམས་བཏུས་པས་སྤྱིའི་ལོ་རྒྱུས་ཁོག་དབུབ་ཏུ་འགྲོ། ལུང་རིགས་རིན་པོ་ཆེའི་
མཛོད་ཅེས་པའི། ལུང་ཞེས་པ་ཐེག་པ་དགུ་སོ་སོར་དབྱེ་བའི་དོན་ཏེ། དེ་དག་
རང་རང་གི་གྲུབ་པའི་མཐའི་ཚད་མར་སྨྲ་བའི་རིགས་པས་གོང་མར་གོང་མས་
གནོད་ཅིང་། གོང་མའི་གོང་མ་ཁྱད་པར་བདུན་རེའི་འཕགས་པའི་ཚུལ་འདིའི་
ཁོངས་ནས་བསྟན་པས་མཛོད་འདི་ནི་ཐེག་རིམ་གྱི་ཕྱོགས་སུ་གཏོགས། སྡེ་སྣོད་
རིན་པོ་ཆེའི་མཛོད་ནི་ཐེག་པ་ཆུང་འབྲིང་ཆེན་པོ་གསུམ་ཀའི་ཕྱོགས་སུ་གཏོགས་
ཏེ་སླ་འགྱུར་དང་། གཉིས་ཀ་མིན་པ་དང་། དཀས་བཅད་དེ་སྣོད་ཀྱི་རིམ་པ་ལྟར་
སྤྱོད་པ་དང་། སྒྲུབ་པ་དང་། སྒོམ་པའི་དོན་དུ་བསྟན། དབྱིངས་རིག་རིན་པོ་
ཆེའི་མཛོད་ནི་ཡང་རྩེ་བླ་མེད་ཀྱི་ཐེག་པ་ཁོ་ནར་གཏོགས་ཏེ། དབྱིངས་རིག་གམ་
ཀ་དག་ལྷུན་གྲུབ་དབྱེར་མེད་དེ་དོན་དུ་ཁྲེགས་ཆོད་དང་ཐོད་རྒལ་གཉིས་ཏེ་ལམ་
མཐར་ཐུག་པའོ། །ནམ་མཁའ་མཛོད་ནི་དགོངས་པའི་གཏེར་མཛོད་ལས་བྱུང་
བས་གང་མཁོ་ཡིད་བཞིན་ཀུན་འབྱུང་བ་སྟེ། དགོངས་གཏེར་ཟབ་མོའི་ཕྱོགས་
སུ་གཏོགས་པའོ། །རྒྱུད་གང་ལས་བཏུས་པ་ནི་ཐེག་སྒོ་ཕྱི་ནང་གསང་བ་ཀུན་ལས་
བཏུས་པ་སྟེ། དེ་ཡང་བཀའ་སྤྱི་དང་བྱེ་བྲག་གི་དགོངས་འགྲེལ་གཉིས་སུ་གྲགས་
པ་ལས་འདི་དག་སྤྱིའི་དགོངས་འགྲེལ་དུ་ཤེས་པར་བྱའོ། །བརྗོད་བྱ་དོན་གྱི་གོ་
རིམ་ནི་གཞུང་རང་ར
ང་རང་རང་གི་མགོ་ནས་མཇུག་ཏུ་ཁྱབ་པར་བསྟན་པའི་རིམ་པ་ཇི་
བཞིན་ནོ། །
གསུམ་པ་བཤད་ཉན་བྱས་པའི་དགེ་བ་བསྔོ་བ་ནི། མདོ་འདུས་ལས། མ་
36



ནམ་མཁའ་མཛོད་ཀྱི་ཁྲིད་གདམས་སྐོར།
བསྔོས་དགེ་བ་འཛད་པ་དང་། ལོག་པར་བསྔོས་ན་དགེ་བ་སྟོར།། རང་དོན་བསྔོས་
ན་རྒྱ་ཆུང་ཞིང་། གཞན་དོན་བསྔོས་ན་རྒྱ་ཆེར་འགྱུར།། དགེ་བ་ཆེའམ་ཆུང་ཡང་
རུང་།། གང་ལྟར་བསྔོས་པ་དེ་ལྟར་འགྱུར།། ཞེས་པས། དགེ་བ་བསགས་ནས་
འཁོར་གསུམ་ཡང་དག་གི་བསྔོ་བའི་རྒྱས་མ་ཐེབས་ན་འཛད་པའི་རྒྱུ་བཞི་ཡོད་དེ། །
གང་ཞེ་ན། ལྷའི་མེ་ལོང་ལས། འགྱོད་པ་སྐྱེས་ན་འཛད། ལོག་ལྟ་སྐྱེས་ན་འཛད། །
ཁོང་ཁྲོ་སྐྱེས་ན་འཛད།། ང་རྒྱལ་སྐྱེས་ན་འཛད།། ཅེས་པས་དགེ་བ་སྔར་བྱས་པ་ལ་
ཕྱིས་འགྱོད་པ་སྐྱེས་པ། དཀོན་མཆོག་དང་ལས་འབྲས་ལ་ལོག་པར་བལྟ་བ། ཡུལ་
ཁྱད་པར་ཅན་ལ་དམིགས་པའི་ཁོང་ཁྲོ་སྐྱེས་པ། དགེ་བ་བྱས་ནས་ང་རྒྱལ་བྱེད་པ་
དང་བཞིས་དགེ་བ་འཛད་པའོ། བསྔོ་ནའང་ལོག་པར་བསྔོས་ན་དགེ་རྩ་སྟོར་བ་
ཞེས་པ། དེ་ཉིད་ལས། སྨོན་པར་བསྔོས་ན་འཛད་པའོ།། ཞེས་ལྷ་མིའི་བདེ་འབྲས་
ཐོབ་འདོད་དང་། དེ་ཉིད་ལས། ལོག་པར་བསྔོ་ན་འཛད་པའོ།། ཞེས་འཇིགས་
སྐྱོབ་སོགས་དང་དམག་དཔོན་ལྟ་བུའི་བཙན་དྲག་ཅན་གྱི་ལུས་ཐོབ་ལ
ད་འདོད་ཀྱིས་
བསྔོས་ན་དེ་ཉིད་ལས་རྣམ་མཁྱེན་མི་ཐོབ་བོ།། ལོག་པར་མ་བསྔོས་ཀྱང་རང་གཅིག་
པུ་ཞི་བདེ་ཐོབ་འདོད་ཀྱིས་བསྔོས་ན་དགེ་བ་རྒྱ་ཆུང་བ་སྟེ། དཔེར་ན་རྫ་མ་ཁ་
སྦུབས་པའི་ཞབས་སུ་མར་མེ་བལྟམས་པ་ལྟར་གཞན་ལ་ཕན་མི་ཐོགས། གཞན་
དོན་ཁོ་ནར་བསྔོས་ན་དགེ་བ་རྒྱ་ཆེ་བ་སྟེ། དཔེར་ན་མར་མེའི་སྟེང་གི་རྫ་མ་བཅག་
ནས་གཏང་ན་འོད་རྒྱ་ཆེ་བས་གཞན་ལ་ཕན་ཐོགས་པ་དང་འདྲའོ། །དེ་ལའང་
གང་གིས་བསྔོ་ན་རབ་སྟོང་ཉིད་འབྱོངས་པ། འབྲིང་བསྐྱེད་རྫོགས་འབྱོངས་པ།
ཐ་ནའང་ཚུལ་ཁྲིམས་རྣམ་དག་བསྲུངས་བས་བསྔོ་དགོས་ཏེ། ད་ལན་རང་རེ་
བཤད་ཉན་བྱེད་པ་རྣམས་ཀྱིས་བསྔོ་བའོ། །བསྔོ་རྒྱུའི་དགེ་བ་ནི། དུས་འདས་མ་
འོངས་ད་ལྟ་གསུམ་གྱིས་བསྡུས་པའི་དགེ་བ། རྟེན་ལུས་ངག་ཡིད་གསུམ་གྱི་དགེ་
37



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བ། སྦྱོར་བ་རང་གིས་བསྒྲུབས་པ། གཞན་ལ་བཅོལ་བ། རྗེས་སུ་ཡི་རང་ཕུལ་བའི་
དགེ་བ། ངོ་བོ་བསོད་ནམས་དང་ཡེ་ཤེས་ཀྱི་དགེ་བ། ཁྱད་པར་ད་ལྟའི་ཉན་བཤད་
ཀྱི་དགེ་བ་རྣམས་བསྔོ། ཇི་ལྟར་བསྔོ་ན་བསམ་པ་དག་པ་ཚེ་འདིའི་ཀུན་སློང་གིས་
མ་བསླད་པ། རྒྱུ་དག་པ་སྡིག་དང་མ་འདྲེས་པ། ངོ་བོ་དག་པ་དམིགས་གཏད་
དང་བྲལ་བར་བསྔོ། དེའང་རྒྱ་ཆེན་པོ་མཁའ་ཁྱབ་འགྲོ་བ་སྤྱིའི་ཆེད་དུ། མཐར་
ཐུག་པ་བླ་ན་མེད་པའི་འབྲས་བུ་ཐོབ་འདོད་ཀྱིས། རྣམ་པ་དག་པ་འཁོར་གསུམ་
མི་དམིགས་པའི་ཤེས་རབ་ཀྱིས་ཟིན་པར་བྱས་ནས་བསྔོ་བའོ། །འཁོར་གསུམ་ནི།
ལྷའི་མེ་ལོང་ལས། ཆེད་དུ་བྱ་དང་༡ ཐོབ་བྱ་ཡུལ༢། བསྔོ་བྱ་བསོད་ནམས་༣ རྣམ་
གསུམ་མོ།། བློ་ལ་སྣང་ཡང་ཞེན་དང་བྲལ།། སྒྱུ་མའི་ཚུལ་དུ་རབ་འབྱོངས་པ།།
འཁོར་གསུམ་ཡང་དག་བསྔོ་བའི་མཆོག །ཅེས་སོ།།
བདེ་གཤེགས་རྒྱ་མཚོ་མཉེས་པའི་མཆོད་སྤྲིན་དུ།།
འཆད་ཐབས་བསྟན་པའི་གསལ་བྱེད་འདི་བཀོད་པས།།
བསྟན་པའི་སྙིང་པོ་གཡུང་དྲུང་བོན་མཆོག་ལ།།
བཤད་དང་ཉན་དང་སྒྲུབ་པའི་རྒྱལ་མཚན་ཆེ།།
མི་ནུབ་སྲིད་མཐའི་བར་དུ་རབ་བརྟན་ནས།།
བསྟན་པའི་ཉི་མས་འགྲོ་ཁམས་མུན་སེལ་ཤོག །
ཅེས་པ་འདིའང་རང་གི་མཛོད་རྣམས་དང་སྡོམ་པ་གསུམ་སོགས་བཤད་ཐབས་ཀྱི་ཡན་ལག་ཏུ་ཤར་
རྫའི་བྱ་བྲལ་བཀྲ་ཤིས་རྒྱལ་མཚན་གྱིས་སྦྱར་བའི་ཡི་གེ་པ་ནི་ཁོད་པོ་སྐལ་བཟང་རྒྱལ་མཚན་ནོ། །
38



ནམ་མཁའ་མཛོད་ཀྱི་ཁྲིད་གདམས་སྐོར།
འོད་གསལ་རྫོགས་པ་ཆེན་པོའི་ལམ་གྱི་རིམ་པའི་
ཁྲིད་ཡིག་ཀུན་ཏུ་བཟང་པོའི་སྙིང་ཏིག་ཅེས་
བྱ་བ་བཞུགས།
༄༅། །འོད་གསལ་རྫོགས་པ་ཆེན་པོའི་ལམ་གྱི་རིམ་པའི་ཁྲིད་ཡིན་ཀུན་ཏུ་
བཟང་པོའི་སྙིང་ཏིག་ཅེས་བྱ་བ། རིག་པ་རང་བྱུང་གི་སྟོན་པ་གཤེན་ལྷ་
འོད་དཀར་ལ་ཕྱག་འཚལ་ལོ།།
བོན་སྐུའི་གནས་ལུགས་ནམ་མཁའི་དབྱིངས་ལྟར་བསམ་མི་ཁྱབ་པའི་རང་བཞིན་ནི།
དངོས་དང་མཚན་འཛིན་སྤྲོས་པ་སྤངས་མིན་ཡེ་ནས་མི་མངའ་ཟང་ཀའི་ངང་།།
སྐུ་དང་ཡེ་ཤེས་རྣམ་ཀུན་འབད་མེད་ལྷུན་གྱིས་གྲུབ་པའི་མཆོག་ལྡན་པ།།
ཀུན་གྱི་སྔོན་རོལ་མངོན་པར་བྱང་ཆུབ་པ་དེ་བདག་བློའི་པད་མཚོར་རོལ།།
གང་དེའི་གནས་ལུགས་མ་གཡོས་ངང་ལས་རྩལ་
ས་ངང་ལས་རྩལ་སྣང་རོལ་པ་མངོན་ཤར་བ།།
མི་འགྱུར་གཡུང་དྲུང་བོན་བཅུར་རྫོགས་པའི་སྒྱུ་འཕྲུལ་བཀོད་པའི་དཀྱིལ་འཁོར་ནི།
ཞི་དང་ཁྲོ་བོ་མ་ངེས་རྣམ་འཕྲུལ་དཔག་མེད་སྟོན་པའི་མངའ་དབང་བདག།
འོད་དཀར་འཆང་བ་བཙུན་མོར་བཅས་པས་བདག་གི་སྙིང་ལ་མཆོག་སྦྱིན་མཛོད།།
ཀུན་བཟང་ངང་ལས་མི་གཉིས་གཅིག་ཀྱང་གྲོལ་བ་བཞི་ལྡན་ཏིང་འཛིན་གྱིས།།
མཐར་ཐུག་བོན་སྐུའི་འོད་གསལ་མངོན་བྱས་འཕོ་མེད་ཡེ་ཤེས་རྫོགས་པའི་སྐུས།།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཁའ་མཐར་གཏུཊ་ནས་སྲིད་པ་མཐའ་མར་བྱེད་ལ་འཇིགས་མེད་དཔའ་བོ་ཆེ།།
དྲན་པ་ནམ་མཁས་བདག་གི་སྐྱེ་བ་མ་འོངས་ཀུན་ཏུའང་རྗེས་སྐྱོངས་ཤིག།
ཟབ་ཅིང་རྒྱ་ཆེའི་རྒྱུད་དོན་ནམ་མཁའ་རྒྱ་མཚོའི་རང་བཞིན་རྟོགས་དཀའ་བ།
བློ་གྲོས་དྲི་མེད་མཁྱེན་སྤྱན་ཡངས་པའི་དཔྱོད་ཡུལ་ཉིད་ལས་གཞན་གྱིས་ཅི།
དེ་ལྟ་ན་ཡང་ལྷག་བསམ་དགེ་བས་དད་དང་བརྩོན་འགྲུས་རབ་བསྐུལ་ནས།།
ཟབ་མོའི་ལམ་འདི་བདག་གིས་བཤད་བྱ་སྐལ་བ་ལྡན་རྣམས་སྤྱི་བོར་ལོངས།།
གང་གི་ཚེ་གདོད་མའི་དབྱིངས་ལྷུན་གྱིས་གྲུབ་པའི་ཕོ་བྲང་དུ་ཡང་དག་པར་རྫོགས་
པའི་སངས་རྒྱས་དཔལ་ཀུན་ཏུ་བཟང་པོས། དགོངས་པ་བོན་གྱི་དབྱིངས་ལས་མ་
གཡོས་བཞིན་དུ་ཉིད་ལས་མི་གཞན་པའི་སངས་རྒྱས་ལྔ་དང་རིག་པ་རང་སྣང་གི་
འཁོར་བསམ་གྱིས་མི་ཁྱབ་པ་རྣམས་ལ། དགོངས་པ་ཟབ་མོའི་བརྒྱུད་ནས་གསུངས་
པའི་འབྲས་བུའི་བོན་གྱི་མཆོག་མཐར་ཐུག་པ་ནི་རང་བཞིན་རྫོགས་པ་ཆེན་པོའི་
རྒྱུད་སྡེ་རྣམས་ཡིན་ལ། དེ་ལའང་རྒྱ་ཆེ་བ་བསམ་གྱིས་མི་ཁྱབ་ཅིང་གྲངས་མང་བ་
བརྗོད་ཀྱིས་མི་ལོང་པ་ཞིག་ཡོད་མོད་ཀྱང་། དེ་དག་གི་སྙིང་པོ་མཆོག་ཏུ་མི་འགྱུར་
བའི་གནས་ངེས་པ་ནི་སྡེ་གསུམ་གྱི་རྩ་བ་དང་ཡན་ལག་གི་རྒྱུད་བཞི་བཅུ་རྩ་གཉིས།
མན་ངག་མཐའ་ཡས་པ་དང་བཅས་པ་རྣམས་ལས། འདིར་སླར་ཡང་སྐལ་བ་དང་
ལྡན་པ་དག་མངོན་པར་རྫོགས་པ་སངས་
ས་པ་སངས་རྒྱས་པར་བྱེད་པའི་ཐབས་འོད་གསལ་
རྫོགས་པ་ཆེན་པོའི་མྱུར་ལམ་ཟབ་མོ་བསྟན་པ་ལ་གསུམ། དབང་རྣོན་ཚེ་གཅིག་
ལ་དག་པའི་གཞི་དབྱིངས་སུ་སྦྱོར་བ། དབང་པོ་འབྲིང་བར་དོར་འཚང་རྒྱ་བ།
དབང་རྡུལ་རང་བཞིན་སྤྲུལ་པའི་སྐུའི་ཞིང་ཁམས་སུ་རྣམ་གྲོལ་དབུགས་ཆེན་འབྱིན་
པའི་ཐབས་ངེས་པའོ། །སྐབས་དོན་དང་པོ་ལའང་གཉིས། སྔོན་དུ་འགྲོ་བའི་
40



ནམ་མཁའ་མཛོད་ཀྱི་ཁྲིད་གདམས་སྐོར།
རིམ་པ། དངོས་གཞི་གནད་ཀྱི་ཉམས་ལེན་ནོ། །དང་པོ་ལ་གཉིས། སྒོ་གསུམ་
འཁོར་བར་འཇུག་པ་བཟློག་པ་འཁོར་འདས་རུ་ཤན་དབྱེ་བ། ཡུལ་ལུས་སེམས་
ཀྱི་ཞེན་པ་བཟློག་པ་ལུས་ངག་ཡིད་གསུམ་སྦྱོང་བའོ། །
དང་པོ་ལ་ཕྱི་ནང་གཉིས་ལས། དང་པོ་ཕྱི་ལྟར་དབྱེ་བ་ནི། སློབ་དཔོན་དྲན་
པ་ན་མ་ཁའི་ཞལ་ནས།། རིགས་དྲུག་སྡུག་བསྔལ་སྤྱོད་ཚུལ་ཐམས་ཅད་ནི།། སེམས་
ཀྱིས་རང་རྒྱུད་མྱོང་བ་ཡིན་སྙམ་ནས།། ལུས་ཀྱི་འཕྱོ་རྒྱུག་འགྲོ་འདུག་རྣམ་འགྱུར་
བྱ། ངག་གིས་སྒྲ་སྐད་ཤུགས་འབྱུང་འགག་མེད་སྒྲོགས། ངལ་དུབ་འགྱུ་བ་སྤུན་
ཐག་ཆད་པ་རུ།། ཡང་ཡང་བྱ་ལ་གནད་རྣམས་གསལ་ཐབས་བྱ། ཞེས་མིའི་རྒྱུ་
འདྲུལ་དང་མཐོང་ཚོར་མེད་པའི་གནས་སུ་ཕྱིན་ཏེ། ཡུལ་དེའི་གཞི་བདག་ལ་
གཏོར་མ་བྱིན་ནས་གྱ་ཚམ་གྱི་སྤྱོད་པ་ལ་ཀོ་ལོང་མི་བྱེད་པར་ཕྲིན་ལས་བཅོལ།
སེམས་ཅན་ཐམས་ཅད་ཀྱི་དོན་དུ་སྒོ་གསུམ་འཁོར་འདས་རུ་ཤན་ཕྱེ་ལ། ཕྱིས་
ནས་འཁོར་བར་མི་ལྡོག་པར་བྱ་སྙམ་དུ་སེམས་བསྐྱེད་ནས་ལུས་གཅེར་བུར་བྱུང་
ལ། དམྱལ་བ། ཡི་དྭགས། བྱོལ་སོང་། མི། ལྷ་མིན། ལྷ་སོགས་སོ་སོའི་སྤྱི་སྡེ་
སྒོས་རིགས་རྣམས། ཡས་རིམ་བཞིན་ལྟུང་ཚུལ། མས་རིམ་བཞིན་ཐར་ཚུལ་དང་
སྦྱར་ནས་ལུས་ཀྱི་བྱ་བ་གང་ཡིན་བྱེད། ངག་གིས་སྒྲ་སྐད་སྣ་ཚོགས་སྒྲོགས། སེམས་
ཀྱིས་རྣམ་རྟོག་གང་དྲན་བསྐྱེད་ཅིང་རྩལ་སྦྱོང་བར་བྱའོ། །དེ་བཞིན་དུ་སྔ་མ་ལས།
ལུས་ཀྱིས་བདེ་གཤེགས་ཞི་ཁྲོའི་རྣམ་འགྱུར་བྱ། ངག་གིས་སྔགས་ཀྱི་སྒྲ་དབྱངས་
གང་དྲན་བརྗོད། ཡིད་ཀྱིས་ཡི་དམ་ལྷ་ཡི་ང་རྒྱལ་གཟུང་། ཞེས་པ་ལྟར་འོལ་གླིང་
དུ་སྟོན་པས་གཡུང་དྲུང་སེམས་དཔའ་རྣམས་ལ་བོན་གྱི་འཁོར་ལོ་རིམ་པ་གསུམ་
བསྐོར་ཚུལ། རྩེ་གསུམ་དུ་འཆི་མེད་ཀྱིས་ལྷ་ཀླུ་མིའི་རིག་འཛིན་རྣམས་ལ་གསང་
སྔགས་ཀྱི་བསྟན་པ་སྤེལ་ཚུལ། འོག་མིན་དུ་ཀུན་ཏུ་བཟང་པོས་རིགས་ལྔའི་བདེ་
41



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བར་གཤེགས་པ་རྣམས་ལ་རྫོགས་པ་ཆེན་པོའི་རྒྱུད་འཆད་ཚུལ་རྣམས་མས་རིམ་
བཞིན་སྤྱད་ཅིང་རང་རྒྱུད་ལ་བཀལ། དེ་ནས་འཁོར་བ་ལྷུན་གྲུབ་ཀྱི་སྒོ་ཐིམ་ཚུལ།
ལྷུན་གྲུབ་ཀྱི་སྣང་བ་ཀ་དག་གི་དབྱིངས་སུ་ཐིམ་ཚུལ། ཀ་དག་ལས་སླར་ཡང་འགྲོ་
དོན་དུ་ལྷུན་གྲུབ་ཀྱི་ཞིང་ཁམས་བཀོད་ཚུལ་རྣམས་བྱས་ལ་སྣང་བ་གཏད་མེད་དུ་
གཏོང་ངོ་
། །དེ་དག་གི་ཞག་ཚད་ནི། ཟླ་བ་གསུམ་མམ་གཉིས་སམ་གཅིག་ལ་འབད་
པར་བྱ་སྟེ། གསེར་གྱི་ཐུར་མ་ལས། ཟླ་བ་གཅིག་གིས་ཡོན་ཏན་སྐྱེ །ཞེས་སོ། །དགོས་
པ་ནི། རང་གི་ཤེས་པ་སྐད་ཅིག་མ་འདི་འཁོར་འདས་ཐམས་ཅད་ཀྱི་རྩ་བ་ཡིན་
པས། རིགས་དྲུག་གི་ལས་སྤྱོད་རྣམས་བཙན་ཐབས་སུ་སློང་ནས་སྤྱོད་པ་བྱས་ཏེ་
མཁན་པོ་རྩད་གཅོད་པས། སེམས་ལ་གཏུག་གིས་ཐུག་ནས་དེ་དག་སེམས་ཀྱི་
ནང་དབྱེན་དུ་ཤེས། དེ་ཤེས་པས་ད་ལྟའི་རིགས་དྲུག་གི་སྣང་ཚུལ་འདི་ཡང་སེམས་
ཀྱི་རྣམ་འགྱུར་ཙམ་དུ་ཤེས། དེ་ཤེས་པས་སེམས་ཀྱི་ངོ་བོ་སྟོང་པ་ཡིན་པར་ཤེས་
ནས་འཁོར་བའི་རྒྱུ་ལྡོག་དེ་ལྡོག་པས་འབྲས་བུ་འཁོར་བ་རང་ལོག་ནས་ཕྱིས་འཁོར་
བ་ལ་མི་འཇུག་སྟེ། དོན་རྒྱུད་ལས། ཕྱིས་ནས་འཁོར་བར་ཕྱི་མི་ལྡོག་པར་འགྱུར།།
ཞེས་སོ། །
གཉིས་པ་ནང་ལྟར་དབྱེ་བ་ནི། རིགས་དྲུག་རང་སྦྱོང་གི་གདམས་པ་སྟེ། ལག་
ལེན་ཟུར་དུ་ཡོད་པ་ལྟར་ཉམས་སུ་བླང་ངོ༌། །གཉིས་པ་སྒོ་གསུམ་སྦྱང་བ་ལ་གསུམ་
ལས། དང་པོ་ལུས་སྦྱང་བ་ནི། གསེར་གྱི་ཐུར་མའི་རྒྱུད་ལས། ལུས་ནི་རྡོ་རྗེའི་
གདམས་པ་བྱ།། མིག་འབྲས་མ་ཡེངས་མཁའ་ལ་གཏད།། ཞག་གསུམ་དྲོས་བཞི་
ཚད་དང་ལྡན། ཡོན་ཏན་གནས་སྐབས་མཐར་ཐུག་གོ །ཞེས་ལངས་ལ་རྐང་མཐིལ་
གཉིས་སྤྲད་ཅིང་པུས་མོ་བརྒྱད། སྐེད་པ་དྲང་པོར་བསྲང་། ལག་པ་གཉིས་གྲུ་མོ་
རྒྱངས་བཞིན་དུ་ཐལ་མོ་སྤྱི་བོར་མ་རེག་པར་སྦྱར། མགྲིན་པ་ཨོལ་མདུད་ནོན་



ནམ་མཁའ་མཛོད་ཀྱི་ཁྲིད་གདམས་སྐོར།
པར་བྱས་ཏེ་ལུས་རྡོ་རྗེ་སྔོན་པོ་རྩེ་གསུམ་པ་མེ་འབར་བ་ཞིག་ཏུ་སྒོམ་ལ་ཅི་ནུས་སུ་
འདུག །མི་ནུས་པར་གྱུར་ཚེ་རྒྱབ་ཏུ་འགྱེལ་བཅུག་ཅིང་ངག་ཏུ་ཧ་ཞེས་དབུགས་
ཐག་ཆད་པ་ལྟར་བྱ་ལ་ཡང་ཡང་སྦྱོང་ངོ༌། །དེ་ལྟར་བགྱིས་པ་ལ་དགོས་པ་གསུམ་
སྟེ། ཐུན་མོང་དུ་ངལ་དུབ་ཀྱིས་ལུས་སྒྲིབ་འདག །ཁྱད་པར་ལ་ལུས་རྡོ་རྗེ་མེ་འབར་
བར་མཐོང་བས། གདོན་བགེགས་ཀྱི་བར་ཆད་ཞི། མཐར་ཐུག་ལུས་ཀྱི་མངོན་
ཞེན་ལྡོག་སྟེ་སྤྲུལ་སྐུར་འགྲུབ་པར་འགྱུར་བ་ནི། ཡབ་སྲས་དོན་རྒྱུད་ལས། ཡང་
ཡང་སྦྱང་པས་ཐུན་མོང་ལུས་སྒྲིབ་དག །བར་ཆད་ཞི་ཞིང་ལུས་ཀྱི་མངོན་ཞེན་
ལྡོག །མཐར་ཐུག་སྤྲུལ་པའི་སྐུ་དང་གཉིས་མེད་འགྱུར།། ཞེས་སོ། །གཉིས་པ་
ངག་སྦྱོང་བ་བསྟན་པའི་ཕྱིར་རྒྱུད་ཀྱི་རྒྱལ་པོ་ལས། ངག་ནི་ཧཱུཾ་ཞེས་གནས་པ་ལ།།
རྒྱས་གདབ་པ་དང་རྩལ་སྦྱོང་དང་།། མཉེན་བཙལ་ལམ་དུ་གཞུག་པ་ཡི།། དེ་ལྟར་
ངག་སྦྱངས་སེམས་ལ་ཕན།། ཞེས་རྣམ་པ་བཞིར་བསྟན་པ་ལས། དང་པོ་རྒྱས་
གདབ་པ་ལ་གསུམ། ངེས་པའི་ཚིག་ནི། མ་དག་པའི་སེམས་རང་ལ་སྣང་བའི་
སྣང་བ་དང་ལུས། སངས་རྒྱས་ཀྱི་ཐུགས་གསང་བ་ཡེ་ཤེས་ཀྱི་ངོ་བོ་ཧཱུྃ་གི་རྣམ་པར་
གནས་པའི་ཡི་གེའི་སྤྲིན་གྱིས་དག་པའི་སྣང་བར་རྒྱས་གདབ་པས་ན་རྒྱས་གདབ་
ཅེས་བྱའོ། །
གཉིས་པ་ཉམས་ལེན་ལ་ཕྱི་ནང་གཉིས་ལས། ཕྱི་སྣང་བ་ལ་རྒྱས་གདབ་པ་ནི།
ལུས་གནད་འདུག་ལ་སྔ་ལྟར་བྱ་བའམ་ཡང་ན་སྐྱིལ་མོ་ཀྲུང་བཅས་ཏེ། མིག་བར་
སྣང་ལ་གཏད། སྙིང་གར་ཧཱུཾ་སྔོན་པོ་བསམ། ངག་ཏུ་ཧཱུཾ་ཧཱུཾ་ཧཱུཾ་ཞེས་གདངས་འགྱུར་
འཕྲ་ལ་རིང་པོས་བརྗོད་པའི་སྙིང་གའི་ཧཱུྃ་ལས་ཧཱུྃ་གྲངས་མེད་པ་འཕྲོས་ཏེ་སྣ་བུག་
གཡས་ནས་ཐོན། ཕྱིའི་སྣང་བ་བརྟན་པ་སྣོད་གཡོ་བ་བཅུད་ཐམས་ཅད་ཧཱུྃ་དུ་
ལམ་ལམ་སོང་བར་བསམ་ཞིང་། རླུང་སེམས་སྣང་གསུམ་གཅིག་ཏུ་བསྲེ་སྟེ།
43



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སེམས་ཧཱུཾ་གི་རྣམ་པར་ཤར་ག རླུང་སྒྲ་ཧཱུྃ་དུ་གྲགས་པ། སྣང་བ་ཧཱུྃ་གི་རང་བཞིན་དུ་
སོང་བར་བསམ་པའོ། །
གཉིས་པ་ནང་ཕུང་པོ་ལ་རྒྱས་གདབ་པ་ནི། ངག་ཏུ་ཧཱུྃ་ཧཱུྃ་ཞེས་སྒྲ་ཐུང་བརྗོད་
པས་ཕྱི་རོལ་གྱི་ཧཱུྃ་རྣམས་སྣ་བུག་གཡོན་ནས་ཞུགས་ཏེ་ཁོང་པའི་ནང་དུ་བྱུང་ནས།
ནང་ཁྲོལ་ཤ་ཁྲག་གང་ཡང་མེད་པ་ལུས་ཕྱི་ནང་ཀུན་ཧཱུྃ་གིས་མེར་མེར་གང་བར་
བསམ་མོ། །གསུམ་པ་དགོས་པ་ནི། ཡུལ་སྣང་རང་བཞིན་མེད་པར་གྲོལ་བ་དང་།
ལུས་ཀྱི་འབྱུང་བ་དག་སྟེ་རྡོས་བཅས་ཟག་པ་མེད་པར་གྲོལ་བའོ། །འབྱོངས་པའི་
ཚད་ནི་གསེར་གྱི་ཞུན་མ་ལས། ཕྱིའི་སྣང་བ་ཐམས་ཅད་ཧཱུྃ་དུ་ལམ་ལམ་འཆར་བ་
དང་། ནང་གི་ཕུང་པོ་ཧཱུྃ་གིས་རེང་ངེ་བ་
བ་སྙམ་བྱེད་ན་རྒྱས་གདབ་པ་འབྱོངས་པའི་
རྟགས་ཡང་དག་པའོ། །ཞེས་སོ། །
གཉིས་པ་རྩལ་སྦྱང་ལ་གསུམ་ལས། ངེས་ཚིག་ནི། སེམས་རང་ལ་སྣང་བའི་
སྣང་བ་རང་གི་རྩལ་གྱིས་བཤིགས་ཤིང་རྩོལ་སྦྱོང་བས་རྩལ་སྦྱོང་ངོ་། །གཉིས་པ་
ཉམས་ལེན་ལ་གཉིས་ཀྱི། ཕྱི་སྣང་བ་ལ་སྦྱོང་བ་ནི། ངག་ཏུ་ཧཱུྃ་ཧཱུྃ་ཧཱུྃ་ཞེས་དྲུག་ལ་
གཏུམ་པར་བརྗོད་པས། རིག་པའི་ཧཱུྃ་ལས་ཧཱུྃ་མཐིང་ནག་དྲག་པོའི་ཚད་ཐོག་ལྟ་
བུ། རྩུབ་པའི་ཚད་བསྐལ་མེ་ལྟ་བུ། རྣོ་བའི་ཚད་མཚོན་ཆའི་འཁོར་ལོ་ལྟ་བུ། མྱུར་
བའི་ཚད་གློག་ལྟ་བུ་མང་པོ་ཐོལ་ཐོལ་བྱུང་ནས་རི་དང་ཁང་ཁྱིམ་ཐོགས་རེག་གི་
སྣང་བ་ཤར་བ་མཐའ་དག་ཕར་ཐལ་ཚུར་ཐལ་དུ་ཕུག་ནས་ཁྲལ་ཁྲོལ་ཁལ་ཁོལ་
མེད་པར་བསམ་མོ། །གཉིས་པ་ནང་ཕུང་པོ་ལ་སྦྱོང་པ་ནི། ངག་ཏུ་ཧཱུྃ་ཧཱུྃ་ཞེས་
བརྗོད་པས་ཧཱུྃ་མཐོ་གང་བ་ཁ་དོག་སྔོ་བའི་མཚན་ཉིད་བཻཌཱུརྱའི་མདོག་ལྟ་བུ། ཤུགས་
དང་ལྡན་པའི་མཚན་ཉིད་གནམ་ལྕགས་ཐོག་ལྟ་བུ། རེག་བྱ་ཚ་བའི་མཚན་ཉིད་
བསྐལ་པའི་མེ་དཔུང་ལྟ་བུ། གང་ཡང་འཇོམས་པའི་མཚན་ཉིད་རྡོ་རྗེ་ཕལ་ལམ་
44



ནམ་མཁའ་མཛོད་ཀྱི་ཁྲིད་གདམས་སྐོར།
ལྟར་བུ། མཚན་ཉིད་བཞི་ལྡན་གྱིས་ལུས་ཕྱིར་ཐལ་ནང་ཐལ་ཁོལ་རྩེ་མེད་པར་
ཕུག་པས་རྡུལ་ཕྲན་དུ་དག་པར་བསམ་མོ། །
གསུམ་པ་དགོས་པ་ནི། སྣང་བ་བདེན་མེད་དུ་དག་པ་དང་། ནད་གདོན་ཞི་
ཞིང་ལུས་འོད་གསལ་དུ་ཡལ་བར་བྱེད་དོ། །འབྱོང་བའི་ཚད་ནི་གསེར་ཞུན་ལས།
སྣང་བ་ལ་རྩལ་སྦྱངས་པས་སྣང་བ་ཁྲལ་མ་ཁྲོལ་དུ་འདུག་པའི་ཉམས་འཆར་ཞིང་།
ཕུང་པོའང་ལྕགས་ཚགས་ལྟ་བུའི་སྣང་བ་འཆར་བ་བྱུང་ན་རྩལ་སྦྱོང་འབྱོངས་
པའི་རྟགས་ཡིན་ནོ། །ཞེས་སོ། །གསུམ་པ་མཉེན་བཙལ་ལ་གསུམ་ལས། ངེས་
ཚིག་ནི། སེམས་རང་ལ་རང་གིས་མཉེན་བཙལ་ཅིང་དབང་བསྒྱུར་བས་མཉེན་
བཙལ་ལོ། །གཉིས་པ་ཉམས་སུ་ལེན་ཐབས་ནི། མདུན་དུ་ཤིང་བུ་ལ་སོགས་དམིགས་
རྟེན་རིང་བ་བཙུགས། ངག་ཏུ་ཧཱུཾ་ཧཱུཾ་ཞེས་སྙན་ལ་རིང་བར་བརྗོད་པས་སྙིང་གའི་
ཧཱུྃ་ལས་ཧཱུྃ་གི་ཕྲེང་བ་ལུ་གུ་རྒྱུད་དུ་འབྲེལ་པ་དམིགས་རྟེན་གྱི་རྩ་བ་ནས་རིམ་པར་
དཀྲིས་ཤིང་རྩེ་མོར་སླེབ་པ་དང་ཧཱུཾ་སྔ་མ་དེ་མདུང་ཚུགས་སུ་གནས་པ་ལ་ཤེས་པ་
གཏད་དེ་ཧཱུྃ་གི་གླུ་དལ་པོས་ལེན། རྣམ་རྟོག་ལྡང་བ་ན་གཅིག་ལ་གཅིག་ཐིམ་དུ་
སྙིང་གའི་ཧཱུཾ་ལ་ཐིམ་པར་བསམ་མོ། །གསུམ་པ་དགོས་པ་ནི། ཡང་ཡང་སྦྱངས་
པས་ཕྱི་ནང་རྣམ་རྟོག་གི་འགྲོ་ལྡོག་ལམ་དུ་ལོངས་ནས་སེམས་ལ་ཤིན་དུ་སྦྱངས་
པའི་ཡོན་ཏན་ཐོབ་སྟེ་དམིགས་པ་གང་དུའང་བསྒྱུར་ཐུབ་པ་འོང་ངོ༌། །
བཞི་པ་ལམ་གཞུག་ལ་གསུམ་ལས། ངེས་ཚིག་ནི། ཡུལ་ལུས་སེམས་གསུམ་
སྦྱངས་ནས་འོད་གསལ་གཉུག་མ་ཉིད་ཀྱི་ཐོག་ཏུ་ཕྱིན་པས་ན་ལམ་གཞུག་ཅེས་
བྱའོ། །གཉིས་པ་ཉམས་སུ་ལེན་ཐབས་ནི། རང་ལུས་རླུང་སེམས་གཅིག་ཏུ་བྱས་
པའི་ཧཱུཾ་སྔོན་པོ་གྲུ་གང་བ་ཞིག་ཕར་འཁྱོག་ཚུར་འཁྱོག་སྲིན་བུའི་འགྲོས་ཀྱིས་མཐོང་
ཡུལ་གྱི་རི་དང་ཡུལ་ལྗོངས་ནས། མི་མཐོང་ཞིང་རྒྱུས་ཡོད་པའི་ཡུལ་དང་གཞན་
45



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་རི་ལུང་མཐའ་མེད་དུ་སོང་བར་བསམ་ཞིང་། འགྲོ་ལུགས་དང་མཐུན་པའི་
ཧཱུཾ་དལ་བུས་བརྗོད། སྐབས་སུ་ཕཊ ཋ སྒྲས་བཅད་ལ་དམིགས་མེད་དུ་བཞག་ཅིང་
གཞུག་མ་ཉིད་ངོས་བཟུང་། སླར་ཡང་ཧཱུྃ་ཧཱུྃ་ཞེས་བརྗོད་ཅིང་འོལ་མོའི་གླིང་དང་
ཤར་ཕྱོགས་མངོན་དགའ་ལ་སོགས་པ་དག་པའི་ཞིང་ཁམས་རྣམས་སུ་ཡང་དཔག་
ཆེན་གྱིས་མདའ་འཕེན་པ་བཞིན་དུ་ཕྱིན་པར་བསམ་ལ་ད
་ལ་དམིགས་མེད་དུ་ལ་
བཟླའོ། །དེས་ཡུལ་གྱི་བག་ཆགས་སྦྱོང་ཞིང་རྣམ་རྟོག་རང་ཤུགས་ཀྱིས་འགགས་
ནས་བདེ་གསལ་མི་རྟོག་པའི་ཉམས་སྐྱེའོ། །གསེར་གྱི་ཞུན་མ་ལས། མཉེན་བཙལ་
བ་དང་ལམ་དུ་ཞུགས་པ་ལ་
ལ་སོགས་ལ་སྦྱངས་པས། ཤེས་པ་གཏོང་ན་འགྲོ་ཞིང་
བ་གཏད་ན་ལམ་ལམ་སྡོད་པ་འབྱུང་། གཟུང་འཛིན་འཕྲོ་རྟོག་གི་དབང་དུ་སོང་ན་
མཉེན་བཙལ་ལམ་ཞུགས་མ་འབྱོངས་པའི་རྟགས་སོ། །ཞེས་རྟགས་ཚད་སྦྱར་ལ་
ཉམས་སུ་བླང་ངོ་། །ངག་སྦྱོང་གི་དགོས་པ་ནི། ངག་གི་སྒྲིབ་པ་འདག་ཅིང་རྫོགས་
སྐུར་འགྲུབ་པ་ནི། དོན་རྒྱུད་ལས། དེ་ཡིས་ངག་གི་སྡིག་དག་བར་ཆད་ཞི།། ངག་
གི་མངོན་ཞེན་ལྡོག་ནས་མཐར་ཐུག་ཏུ། ལོངས་སྤྱོད་རྫོགས་པའི་སྐུ་དང་གཉིས་
མེད་འགྱུར།། ཞེས་སོ། །གསུམ་པ་སེམས་སྦྱོང་བ་ལ་གཉིས། སེམས་བཟུང་ཐབས་
དགུས་སེམས་ཉིད་གཏན་ལ་ཕབ་པ། བྱུང་གནས་འགྲོ་གསུམ་གྱིས་སེམས་ཀྱི་གཞི་
རྩ་བཅད་པའོ། །དང་པོ་ནི། གསེར་གྱི་ལུང་ནོན་ཆེ་བ་ལས། གང་ཞིག་ལས་འཕྲོ་
དང་ལྡན་པ་དེས།། རང་གི་སེམས་སྟོང་པར་བརྟག་ལ་བཙལ། སྣང་བར་བརྟག་
ལ་བཙལ། སྣང་ལ་རང་བཞིན་མེད་པར་བརྟག་ལ་བཙལ། སྣང་སྟོང་མཐའ་ལས་
འདས་པར་བརྟག་ལ་བཙལ།། ཡོད་པར་བརྟག་ལ་བཙལ། མེད་པར་བརྟག་ལ་
བཙལ། གཉིས་ག་མ་ཡིན་པར་བརྟག་ལ་བཙལ། གཞི་ལ་བརྟག་ལ་བཙལ། གཞི་
སྟོར་བྲལ་མེད་པས་བཙལ་མི་བཙལ་ག་
ལ་གཉིས་ཀྱི་ཐ་སྙད་མེད་པར་བཞག་པ་དང་
46



ནམ་མཁའ་མཛོད་ཀྱི་ཁྲིད་གདམས་སྐོར།
དགུས་བཙལ་བར་བྱའོ། །ཞེས་སེམས་ཉིད་མ་རྟོགས་པའི་དུས་ན་བཙལ་དུ་ཡང་
ཡོད་པར་སྟོན་ཏེ། དེ་ཡི་དང་པོ་ནི། ལུས་ཆ་ལུགས་ལྔ་ལྡན་དུ་བྱས་ལ་བསམ་དྲན་
གྱི་རྩ་བ་རང་གི་སེམས་འདི་དངོས་པོ་དང་མཚན་མ་ཅན་དུ་འདུག་གམ་མི་འདུག་
ཁ་ནང་དུ་ལོག་ནས་བརྟག་པས། བརྟག་བྱ་བརྟག་བྱེད་ཀྱི་སེམས་གཉིས་ཀ་ལ།
ཅི་ཡང་མེད་པ་ནམ་མཁའ་བཞིན་སྟོང་ཧར་གྱིས་སོང་བ་ནི་ངོ་བོ་སྐྱེ་མེད་ཀྱི་སེམས་
ཟིན་པའོ། །གཉིས་པ་ནི། ཅིར་ཡང་མེད་པ་དེ་ད་དེ་ལས་ཕྱིས་མེད་པར་བྱེད་དུ་
འདུག་གམ་མི་འདུག །དེ་སྤང་བའམ་གཞོམ་དུ་ཡོད་མེད་བརྟག་པས་གཉེན་པོས་
བཤིག་ཅིང་དགག་ཏུ་མ་བཏུབ་པའི་དྲན་གསལ་གྱི་སྙིང་པོ་ཅན་གསལ་གསལ་ཧྲིག་
ཧྲིག་ཁྱུག་ཁྱུག་ཏུ་བྱུང་བ་དེ་ནི་རང་བཞིན་འགག་མེད་ཀྱི་སེམས་ཟིན་པའོ། །གསུམ་
པ་ནི། དེ་ལྟར་བརྟགས་པས་སེམས་སྟོང་སྟེ་དངོས་མཚན་མ་གྲུབ། གསལ་ཏེ་
བསྒྲིབས་པ་མེད་པའི་ཡེ་ཤེས་ཉིད་ལ་ཉིད་ཤར། གསལ་སྟོང་གཉིས་ཀའི་མཐའ་
ལས་འདས་པ། འདི་ཞེས་མིང་འདོག་ཏུ་མེད་པའི་དོན་ཉམས་སུ་མྱོང་བ་ནི་མཚན་
ཉིད་གཉིས་མེད་ཀྱི་སེམས་ཟིན་པའོ། །བཞི་པ་ནི། སྣང་བ་འདི་གདོད་ནས་མ་
གྲུབ་སྟེ། ད་ལྟ་དངོས་སུ་སྣང་བ་འདི་ནི་འཁྲུལ་པའི་སྣང་བ་ཡིན་ཅིང་ཡང་དག་
དོན་ལ་མེད། དཔེར་ན་རྨི་ལམ་གྱི་རྫས་བཞིན་ནོ། །གལ་ཏེ་བདེན་པར་གྲུབ་པ་
ཡོད་ན་རྡུལ་ཕྲན་དུ་བཤིག་ནས་མཁའ་ལ་ཐིམ་པའི་རྗེས་སུ་དེ་ཡོད་དགོས་ཀྱང་
མེད་པའི་ཕྱིར་རོ། །དེ་ལྟར་བརྟག་པའི་སྣང་ཡང་བདེན་མེད་སྒྱུ་མ་ལྟ་བུའི་ཉམས་
ཤར་བ་ནི་རོལ་པ་འགག་མེད་ཀྱི་སེམས་ཟིན་པའོ། །ལྔ་པ་ནི། སེམས་འདི་མེད་ན་
སྣང་བ་འདི་སུ་ལ་སྣང་། སྣང་བའི་མཁན་པོ་སུས་བྱེད། མིང་སུས་འདོག །བདེ་
སྡུག་སུས་མྱོང་དེ་ཀུན་སེམས་ཀྱིས་བྱེད་པས་ཁོ་ཡོད། མེད་མ་མྱོང་། ཁོ་ཡོད་པས་
ཐམས་ཅད་ཡོད་པ་ཡིན། ཁོ་མིན་གཞན་དུ་གྱུར་པ་རྡུལ་ཙམ་ཡང་མེད། ས་ས་མིན།
47



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྡོ་རྡོ་མིན། སྣང་བ་སྣང་བ་མིན། སེམས་ཀྱི་འཁྲུལ་སྣང་ཡིན། དེ་ལྟར་རྟོགས་པ་
ནི་ཀུན་བྱེད་རྒྱལ་པོའི་སེམས་ཟིན་པའོ། །དྲུག་པ་ནི། སེམས་འདི་ཡོད་ན་དངོས་
སུ་སྣང་རུང་བ་ལ་མི་སྣང་སྟེ། ཁོ་ཡོད་མ་མྱོང་། ཡོད་ནས་མངོན་དུ་འབྱུང་པའི་
དུས་མེད། དུས་གསུམ་དུ་མེད་པ་འདི་ཀ་རང་ཡིན། མེད་པའི་སྙིང་པོ་རིག་པ་
ཡོད། རིག་པ་ལ་མིང་ཚིག་ཡི་གེ་གང་གིས་ཀྱང་མཚོན་དུ་མེད་མཚོན་ཀྱང་ཁོའི་
ཐོག་ཏུ་མི་ཕྱིན། ཕྱིན་པ་མེད། དེ་ལྟར་བརྟག་པས་སྐུགས་པས་བུ་རམ་གྱི་རོ་
མྱོང་པ་ལྟ་བུ་རྟོགས་ན་བསམ་བརྗོད་དང་བྲལ་བའི་སེམས་ཟིན་པའོ། །བདུན་པ་
ནི། སེམས་ཡོད་པའང་མིན་ཏེ་དངོས་པོ་མེད། མེད་པའང་མིན་ཏེ་སྤང་ཐབས་
དང་བྲལ། གཉིས་ཀའང་མིན་ཏེ་ཡོད་མེད་གཉིས་སུ་མེད། གཉིས་ཀ་མ་ཡིན་པའང་
མིན་ཏེ་གང་ཡང་ཁས་ལེན་མེད་པའི་བཞག་ས་ལས་འདས། དེ་ལྟར་བརྟག་པའི་
སྤྲོས་པའི་མཐའ་གཅིག་གིས་གཅིག་ཆོད་ནས་མཐའ་ཐམས་ཅད་དང་བྲལ་བ།
གང་དང་ཡང་ཐུན་མོང་དུ་མ་གྱུར་བའི་དོན་རྟོགས་པ་ནི། སྤྲོས་མེད་མཐའ་འདས་
ཆེན་པོའི་སེམས་ཟིན་པའོ། །བརྒྱད་པ་ནི། འོ་ན་ཁྱོད་ཀྱི་སེམས་དེ་ལ་མིང་ཅི་སྐད་
ཟེར་བྱས་པས་བརྟགས་པས། སྔ་མ་ལས། མི་རྟོག་བརྟག་ཏུ་མེད་དེ་རྟོག་པའི་
སྤྱོད་ཡུལ་མིན།། ཞེས་ཅིའང་རྟོག་ཏུ་མེད་པས་མིང་འདོག་ཏུ་ཟད། དཔེས་མཚོན་
པས་ཀྱང་མཚོན་མ་ནུས།། འོ་ན་སླར་ལྡོག་སྟེ་ཁོ་རང་གིས་ཁོ་རང་ལ་ཅར་ཕོག་ཏུ་
དཔྱད་དང་དཔྱད་པས་ཉམས་སུ་མྱོང་ཡང་མིང་དོན་འདི་ཞེས་བྱ་བ་མེད་པར་
རྟོགས་པ་ནི། མིང་མེད་བློ་འདས་ཀྱི་སེམས་ཟིན་པའོ། །དགུ་པ་ནི། སེམས་ཉིད་
ལ་རང་བཞིན་མེད་པས་བཙལ་ཀྱང་རྙེད་པའི་རྒྱུ་མེད། མ་བཙལ་ཀྱང་སྟོར་བྲལ་
མེད། ཡེ་ནས་རང་ལ་ཡོད། རང་ལ་གནས། རང་རང་ཡིན། རང་སྟོར་རྒྱུ་འདུག་
གམ། རང་གིས་རང་བཙལ་བས་རྙེད་སྲིད་དམ། དེས་ན་སེམས་ཉིད་ལ་རང་
48



ནམ་མཁའ་མཛོད་ཀྱི་ཁྲིད་གདམས་སྐོར།
བཞིན་མེད་པས་བཙལ་མི་བཙལ་གྱི་ཐ་སྙད་མེད། དུས་གསུམ་དུ་རང་དང་བྲལ་
མ་མྱོང་བ་ནི། ཡང་དེ་ཉིད་ལས། མ་འོངས་མི་འགྲོ་ཡེ་ནས་དབྱིངས་ན་འདུག །མ་
སྟོར་མ་བྲལ་ཡེ་ནས་རང་ལ་ཡོད།། མ་བཙལ་མི་ཚོལ་བཙལ་བའི་ཐ་སྙད་མེད།།
མི་འགྱུར་སྐུ་ལ་མ་བསྒྲིབས་ཡེ་ཤེས་ཤར། བལྟས་པས་བདག་ཞལ་བདག་གིས་མཐོང་
བ་ལ།། གཞན་གྱིས་མཐོང་བའི་རྒྱུ་ནི་ཅང་ཡང་མེད།། ཅེས་པས་སེམས་ཉིད་ཡེ་
ནས་རང་ལ་རང་བྱུང་དུ་ཡོད་པར་རྟོགས་པ་ནི། བཙོལ་མེད་ལྷུན་གྲུབ་ཀྱི་སེམས་
ཟིན་པའོ། །དེས་ན་སེམས་དགུ་ཡོད་པ་མ་ཡིན་ཀྱང་ལྡོག་ཆ་ནས་ཕྱེ་ནས་དེ་ལྟར་
བརྟགས་ཤིང་བཙལ་བས་སེམས་ཉིད་ཐིག་ལེ་ཉག་གཅིག་གི་གཞི་དང་རྩ་བ་ཆོད་
ནས་རིག་པ་ཟང་ཀ་བོན་སྐུ་རྟེན་པ་རྟོགས་པའོ། །གཉིས་པ་ནི། དེ་ལྟར་བློ་འདས་
ཀྱི་རིག་པ་ཟང་ཀ་མ་གཏན་ལ་ཕེབས་ནས་རིག་པའི་རྩལ་སེམས་སུ་འཕྲོ་བའི་གཞི་
དང་རྩ་བ་བཅད་པའི་ཕྱིར་སེམས་བྱུང་གནས་འགྲོ་གསུམ་ལ་བརྟག་པ་ནི། གསེར་
གྱི་ཐུར་མའི་རྒྱུད་ལས། སེམས་ནི་བྱུང་གནས་འགྲོ་གསུམ་བརྟག །བརྟགས་པས་
མ་རྙེད་ངོ་བོ་སྟོང་།། གཏད་པ་མེད་པ་ཧད་དེ་ལུས།། ཞེས་པས། ཐོག་མ་བྱུང་ས་
བྱུང་མཁན་ལ་བརྟགས་པ་ནི། སེམས་རྟོག་ཝལ་གྱིས་ཤར་ནས་བྱུང་ན་གང་ནས་
བྱུང་། ཡོད་པ་དངོས་པོའི་ནང་ནས་བྱུང་ངམ། མེད་པ་སྟོང་པའི་ནང་ནས་བྱུང་
།
དངོས་པོའི་ནང་ནས་བྱུང་ན་ས་རྡོ་རི་བྲལ་ཡུལ་མཁར། ནང་རང་གི་ལུས་སོགས་
དངོས་པོར་སྣང་བ་ཐམས་ཅད་རེ་རེ་ནས་རྡུལ་ཕྲ་རབ་ཀྱི་ཆ་ཤས་ཙམ་དུའང་བཤིག་
ནས་བཙལ་བས་བྱུང་ས་རྙེད་དམ། གལ་ཏེ་སྟོང་པའི་ནང་ནས་བྱུང་ངམ་སྙམ་ན།
སྟོང་པ་ནམ་མཁའ་ལྟ་བུ་ལ་བྱུང་ས་མི་རྙེད་དེ། ནམ་མཁའ་ལ་འབྱུང་བཞིའི་བྱུང་
ས་བཙལ་བས་རྙེད་དམ་རྟོགས་ཤིག །དེ་ལྟར་བརྟགས་པས་བྱུང་ས་མ་རྙེད་ཀྱང་
བྱུང་མཁན་གྱི་ཤེས་པ་ཤར་རེ་འོལ་ལེ་བ་ནམ་མཁའ་ལས་རླུང་པོ་བཞིན་བྱུང་སྙམ་
49



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ན། འོ་ན་བྱུང་མཁན་གྱི་ཤེས་པ་ཁོ་རང་ཅར་གྱིས་ངོས་བཟུང་ཞིག་དང་། དེ་ལ་
དངོས་པོ་འདུག་གམ། ཁ་དོག་འདུག་གམ། གཅིག་དང་དུ་མ་ལ་སོགས་གང་
འདྲར་འདུག་རྟོགས་ཤིག །བརྟགས་ཤིང་བཙལ་བས་བྱུང་མཁན་མ་རྙེད་ན་འཚོལ་
མཁན་གྱི་སེམས་ལ་ཚུར་ལྟོས་ཤིག་བལྟས་པས་ཀྱང་གང་ཡང་མཐོང་དུ་མེད་པས་
བྱུང་ས་བྱུང་མཁན་དུ་སྣང་བའི་བཟུང་འཛིན་ཡུལ་མེད་ཤེས་པ་རྟེན་བྲལ་སྨྲ་བསམ་
བརྗོད་འདས་ཆེན་པོའི་སྟེང་དུ་ཧ་ཕྱད་དེ་ལུས་པ་ནི། ལམ་གྱི་དུས་ན་ལྟ་བ་མཐའ་
བྲལ། འབྲས་བུའི་དུས་ན་སྐྱེ་མེད་བོན་སྐུ་ཞེས་བྱ་སྟེ། ཇི་སྐད་དུ། རྫོགས་ཆེན་
དོན་རྒྱུད་ལས། སེམས་ཀྱི་ངོ་བོ་བྱུང་བའི་ས་མེད་དེ།། རང་བྱུང་སྟོང་ཉིད་ངང་དུ་
དངས་སང་ངེ་། མ་བལྟས་རྗེན་པ་དེ་ལ་ལྟ་བ་ཟེར། བོན་སྐུ་སྤྲོས་བྲལ་དེ་དང་ངོ༌
འཕྲོད་དོ། །ཞེས་སོ། །གཉིས་པ་གནས་ས་གནས་མཁན་ལ་བརྟག་པ་ནི། སེམས་
ཞེས་བྱ་བ་ཁོ་ཡོད་ན་ད་ལྟ་གང་ན་གནས། དངོས་པོའི་ཕྱོགས་ཐམས་ཅད་ནི་རྡུལ་
ཕྲ་རབ་ཏུ་བཤིག་སྟེ་ནམ་མཁའ་ལ་ཐིམ་ནས་སོང་ན་གནས་ས་མེད། གནས་ས་
མེད་ཀྱང་གནས་མཁན་གྱི་དྲན་པ་གསལ་གསལ་ཧྲིག་ཧྲིག་ཏུ་འདུག་ན་དེ་ཅར་གྱིས་
ངོས་ཟུངས་ཤིག །བཟུང་བས་གནས་ས་གནས་མཁན་གཉིས་ཀ་མ་གྲུབ་པས་ཕར་
བལྟས་སྟོང་ཕྱ་ལེ། ཚུར་བལྟས་ཟང་ཐལ་ལེ། བར་མེད་དུ་ཧ་རེ་བ། རང་གསལ་
དུ་ཡེ་རེ་བ་དེ་ནི། ལམ་གྱི་དུས་ན་སྒོམ་པ་རང་གསལ། འབྲས་བུའི་དུས་ན་འགག་
མེད་རྫོགས་སྐུ་ཞེས་བྱ་སྟེ། སྔ་མ་ལས། གནས་པའི་ཡུལ་ལ་ཅེར་བལྟས་པས།། རང་
གསལ་རང་དངས་ངང་དུ་གནས། དེ་ནི་ལོངས་སྐུར་ངོ་འཕྲོད་དོ། །ཞེས་སོ། །གསུམ་
པ་འགྲོ་ས་འགྲོ་མཁན་ལ་བརྟག་པ་ནི། སེམས་རྟོག་ཝལ་གྱི་ཤར་ནས་ཡལ་ནས་
སོང་སྙམ་བྱེད་པ་འདི་གང་དུ་འགྲོ་བརྟགས་པས། ཕྱི་ཡུལ་དངོས་མེད་སྟོང་པ་ལ་
དང་པོ་འོང་ས་མ་རྙེད་པས་ཐ་མ་འགྲོ་ས་མ་རྙེད། གལ་ཏེ་རྙེད་ན་འགྲོ་མཁན་གྱི་
50



ནམ་མཁའ་མཛོད་ཀྱི་ཁྲིད་གདམས་སྐོར།
བྱད་བཞིན་ལ་སོགས་པའི་མཚན་ཉིད་ཀྱང་ཤེས་དགོས་པས་བརྟགས་པའི་ཚེ་དེ་
ལྟར་མི་འདུག་པར་རང་ཡལ་དུ་ཡལ། རང་དག་ཏུ་དག་ནས། འཁྲུལ་པ་མ་སྤངས།
གྲོལ་བ་མ་བླངས། རང་ཤར་རང་གྲོལ་དུ་སྟོང་སངས་སངས་སོང་བ་ནི། ལམ་གྱི་
དུས་ན་སྤྱོད་པ་རྗེས་མེད། འབྲས་བུའི་དུས་ན་གཉིས་མེད་སྤྲུལ་སྐུ་ཞེས་བྱ་སྟེ། དེ་
ཉིད་ལས། སེམས་རྟོག་གར་སོང་ཅེར་བལྟས་པས། སེར་བུ་རང་སར་ཡལ་བ་ལྟར།།
རང་གྲོལ་དངོས་མེད་རྗེན་པར་གྲོལ། འཛིན་མེད་སྤྲུལ་སྐུའི་རང་ཞལ་མཇལ།། ཞེས་
སོ། །དེ་ལྟར་བདག་འཛིན་གྱིས་ང་ཡི་སེམས་ཞེས་ཡོད་པར་གཟུང་བ་དེ་བྱུང་གནས་
འགྲོ་གསུམ་གྱིས་བརྟགས་པས་མེད་པར་ཐག་ཆོད་པ་ནི། སེམས་ཀྱི་ཁང་བུ་རྡིབ་
པ་ཞེས་བྱ་སྟེ། འགྲོ་འོང་དང་བྲལ་བའི་སེམས་ཉིད་བདག་མེད་ཡེ་སྟོང་མཐའ་
བྲལ་ཆེན་པོའི་ཐོག་ཏུ་སླེབ་ཡང་སླེབ་ཚུལ་ཡང་བློས་བཞག་ས་དང་བཞག་མཁན་
དུ་བྱས་པ་མ་ཡིན་པར། རང་བཞིན་རྫོགས་པ་ཆེན་པོའི་གཤིས་འོད་གསལ་གཉུག་
མ་ཉིད་ཀྱི་དོན་མངོན་སུམ་རྗེན་ཅེར་དུ་མཐོང་བ་ལ་སླེབ་པ་ཞེས་སྨྲའོ། །སེམས་
སྦྱོང་གི་དགོས་པ་ནི། སྐུ་གསུམ་དོན་རྒྱུད་ལས། དེ་དག་གིས་ཀྱང་ཡིད་ཀྱི་སྡིག་སྒྲིབ་
དག །བར་ཆོད་ཞི་ཞིང་ཡིད་ཀྱི་མངོན་ཞེན་ལྡོག །མཐར་ཐུག་བོན་གྱི་སྐུ་དང་
གཉིས་མེད་འགྱུར། ཞེས་སོ། །
དོན་གཉིས་པ་དངོས་གཞི་གནད་ཀྱི་ཉམས་ལེན་ལ་གཉིས། དང་པོ་དངོས་
གཞིའི་ལན
ལམ་ལ་འཇུག་སྒོའི་ཐོག་མ་རྒྱུད་སྨིན་པར་བྱེད་པའི་དབང་གི་དཀྱིལ་འཁོར་
ཆེན་པོར་འཇུག་པའི་བྱ་བ་རྣམས་ནི་སྐབས་འདི་ཉིད་དུ་དོན་གྱིས་ཐོབ་པ་ཡིན་ནོ།
གཉིས་པ་ལམ་དངོས་ལ་འཁྲིད་ཚུལ་གྱི་འབྲེལ་དགོད་པ། ཉམས་ལེན་དངོས་རྒྱས་
པར་བཤད་པ་གཉིས་ལས། དང་པོ་ནི། ནམ་མཁའ་འཕྲུལ་མཛོད་ལས། གོལ་ས་
ལ་བཟླ་བའི་རྫོགས་པ་ཆེན་པོ།། གོལ་ས་མན་ངག་ཏུ་བསྒྲུབ་པའི་རྫོགས་པ་ཆེན་པོ།།
g1



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གོལ་ས་ཤུགས་ལས་ཆོད་པའི་རྫོགས་པ་ཆེན་པོ་དང་གསུམ་དུ་གསུངས་པ་ལས། འདི་
ནི་ཕྱི་མ་ལྟར་ཁྲིད་པའི་ལུགས་ཡིན་ལ། གོལ་ས་ལ་བཟླ་བའི་རྫོགས་ཆེན་པ་ནི། ཐེག་པ་
རིམ་པ་བརྒྱད་སྤང་བྱ་དང་གོལ་སར་བཞག་ནས། རང་གཞུང་བཟང་པོར་བསྒྲུབ་
པར་འདོད་དེ། མཉམ་པ་ཉིད་ཀྱི་རིག་པའི་དོན་ལ་འགལ་བས། འདི་ནི་རིམ་པ་
བརྒྱད་པོ་རང་གི་ངང་དུ་གྲོལ་བས་གོལ་སར་མི་འཛིན་ཏེ། ཡེ་ཁྲི་མཐའ་སེལ་ལས།
རྫོགས་ཆེན་ཐེག་པ་ཡང་རྩེ་ནི། ཐམས་ཅད་མི་སྤོང་ཆེར་མི་འཛིན། ས་ལམ་འབྲས་
བུ་རྗེས་མི་བཅད། ཕྱི་ནང་གྲུབ་མཐའི་འཛིན་པ་གྲོལ།། སྤང་ཐོབ་འབྲས་བུའི་ཡུལ་
ལས་འདས།། དབང་པོ་ཡང་རབ་སྤྱོད་ཡུལ་ཡིན།། ཞེས་སོ། །གོལ་ས་མན་ངག་ཏུ་
བསྒྲུབ་པའི་རྫོགས་ཆེན་པ་འདི་ཡང་གསལ་གསལ་པོའམ། སྟོང་སྟོང་པོའམག ཡིན་
ཡིན་པོ་མང་
མང་པོ་བསྒྲུབས་པའི་ཞེ་འདོད་ཀྱིས་བཅིངས་པས། འདི་ནི་བཤད་བཤད་
མང་པོའི་ཁ་ན་མེད་དེ། བསལ་བཞག་མེད་པའི་དོན་ལ་ཅེར་བཞག་གིས་གོལ་སྒྲིབ་
ཤུགས་ལས་ཆོད་དེ། བསྒོམ་བསྒྲུབ་ཀྱི་རྩོལ་བ་ལས་འདས་པའི་བྱར་མེད་ཀྱི་གཤིས་
ཟང་ཐལ་ལ་དུས་གསུམ་དུ་འཕོ་འགྱུར་མེད་པའི་རང་བཞིན་ཡེ་དག་ལས་མི་ག་
བས་གོལ་ས་དང་། རང་ས་དཀྲུག་གིས་འདྲེས་ཏེ་གོལ་བ་གཏན་མེད་དེ། དཔེར་
ན་རི་མགོ་ནས་ཆུ་བརྡོལ་བས་རྩི་ཤིང་ནགས་ཚལ་ཐམས་ཅད་ཆུས་ཀླུང་དུ་ཕུངས་
ཀྱིས་འཁྱེར་བ་ལྟ་བུའོ། །ཡང་ན་ཁྲིད་ཀྱི་ལུགས་དང་། ངོ་སྤྲོད་ཀྱི་ལུགས་དང་།
མགྲོན་པོ་ལ་བརྒལ་བ་ལ་ཚང་སྤྲུགས་སུ་གདབ་པ་གསུམ་ལས་འདི་ནི་ཁྲིད་ཀྱི་ལུགས་
སུ་གདབ་པ་ཏེ། ངོ་སྤྲོད་པ་ཁྲེགས་ཆོད་དང་ཐོད་རྒལ་གྱི་གདམས་ངག་ཅར་ཕོག་
དུ་དབོག་པ་དང་། ཚང་སྤྲུགས་སུ་གདབ་པ་བར་དོའི་གདམས་ངག་སྟེ། དེ་གཉིས་
འདིའི་ཁོངས་སུ་ཤུགས་ཀྱིས་འདུའོ། །དེ་ལའང་དབང་རྡུལ་རྣམས་ལམ་ལ་རིམ་གྱིས་
འཁྲིད་དེ། རྟོགས་བྱ་རང་རིག་ཡེ་ཤེས་ཁད་ཀྱིས་འཆར་ནས། དག་བྱ་བློ་ཡི་དྲི་མ་
52



ནམ་མཁའ་མཛོད་ཀྱི་ཁྲིད་གདམས་སྐོར།
རིམ་གྱིས་དག་སྟེ། འཁོར་བ་ལས་གྲོལ་བར་བྱེད་པའི་ཐབས་ཟབ་མོ་རྫོགས་པ་ཆེན་
པོ་སྐུ་གསུམ་རང་ཤར་ཞེས་པ་ཤིན་ཏུ་རྒྱ་ཆེ་བར་བསྟན་ནས་ཡོད་དོ། །འདི་ནི་དབང་
རྣོན་རྣམས་ལ་གདམས་པ་ཐོག་བབ་ཅིག་ཅར་སྤྱི་བླུགས་སུ་གདབ་པ་སྟེ། གཞི་ཡེ་
གྲོལ་གྱི་སྟེང་དུ་ལམ་རྩོལ་བྲལ་དུ་ངོ་ཅར་ཕོག་ཏུ་སྤྲད་པས་ཐག་ཆིག་ཐོག་ཏུ་ཆོད་
ནས་སངས་རང་ས་ན་རྒྱས་ཏེ། འབྲས་བུ་མངོན་གྱུར་དུ་ཚེ་འདི་ཉིད་ལ་གདོད་
མའི་གཞི་ཐོག་ཏུ་བཙན་ས་ཟིན་པའོ། །གཉིས་པ་ལ་གཉིས། དབང་རྣོན་སྒོམ་དུ་
མེད་ཀྱང་ལ་བཟླ་བས་གྲོལ་བ་ཁྲེགས་ཆོད་ཀྱི་གདམས་པ་དང་། བརྩོན་འགྲུས་ཆེན་
པོས་ཐོད་རྒལ་དུ་སྒོམ་པས་སྐུ་གསུམ་ལམ་སྣང་ལ་རྫོགས་ཏེ་ཕུང་པོ་ལྷག་མེད་དུ་
གྲོལ་བའི་གདམས་པའོ། །དང་པོ་ལ་དབང་པོའི་ཁྱད་པར་གྱི་གཉིས་ལས། དང་པོ་
དབང་ཐ་རྣམས་ལ་ངོ་སྤྲད་པའི་ལུགས་ནི། འབྲིང་པོ་སོར་གཞག་ལས། སྣང་བ་
སེམས་སུ་ངོ་སྤྲད་དོ། །སེམས་སྟོང་པ་ངོ་སྤྲད་དོ། །སྟོང་པ་འོད་གསལ་དུ་ངོ་སྤྲད་
དོ། །འོད་གསལ་ཟུང་འཇུག་ཏུ་ངོ་སྤྲད་དོ། །ཟུང་འཇུག་བདེ་བ་ཆེན་པོ་ངོ་སྤྲོད་
དོ། །ཅེས་སྣང་བ་སེམས་སུ་ངོ་སྤྲད་པས་དངོས་པོ་རང་མཚན་པ་ཟློག །སེམས་
སྟོང་པར་ངོ་སྤྲད་པས་བདེན་འཛིན་རང་རྒྱུད་པའི་རྟོག་པ་ཆད། སྟོང་པ་འོད་གསལ་
དུ་ངོ་སྤྲད་པས་བོན་ཉིད་གཤིས་ལ་ཤོར་བའི་གོལ་ས་ལས་སྒྲོལ། འོད་གསལ་ཟུང་
འཇུག་ཏུ་ངོ་སྤྲད་པས་དབྱིངས་རིག་ཟུང་དུ་ཆུད། ཟུང་འཇུག་བདེ་བ་ཆེན་པོར་
ངོ་སྤྲད་པས་རིག་སྟོང་རྗེན་པའི་ངོ་བོ་སྐྱེ་འགག་གནས་གསུམ་དང་བྲལ་བར་རྟོགས་
པ་ལ་དགོངས་པ་ཙམ་མོ། །དེ་ལས་ཕྱོགས་དང་པོའི་འདོད་ལུགས་འདི་ལ་ཁོ་བོའི་
མན་ངག་གིས་ཟིན་དགོས་པས་ན་འདི་ལྟར་ཡིན་ཏེ། དེ་འང་སྣང་བ་འདི་སེམས་
མ་ཡིན་ཏེ་སེམས་ལ་དེ་ལྟར་མི་སྣང་བའི་ཕྱིར་རོ། །འོ་ན་གང་ཡིན་ཞེ་ན་བག་ཆགས་
ཀྱི་སྣང་བ་ཡིན་ཏེ། སེམས་ལ་བག་ཆགས་བརྟས་པའི་གློ་བུར་བའི་རྐྱེན་ལས་སྣང་
53



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བ་དཀར་དམར་བྱུང་བའི་ཕྱིར་རོ། །དེ་ལྟར་བྱུང་ཞིང་སྣང་ནའང་ངོ་བོ་ཉིད་བདེན་
པ་མ་གྲུབ་པ་ནི་རྨི་ལམ་གྱི་སྣང་བ་ལྟ་བུ་སྟེ། རྨི་ལམ་གྱི་སྣང་བ་ཡང་རྨི་ལམ་གྱི་ཤེས་
པའི་ངོར་དངོས་པོ་ལྟར་སྣང་ན་ཡང་དོན་ལ་དངོས་པོ་མེད་པ་ལྟར་དུ། བག་ཆགས་
ཀྱི་སྣང་བའང་འཁྲུལ་པའི་སེམས་ཀྱི་ངོར་བདེན་པར་གྲུབ་པ་ལྟར་སྣང་ཡང་དོན་
དམ་པར་གཞི་ནས་བདེན་པར་གྲུབ་མ་མྱོང་བ་ཞིག་སྟེ། ཡུན་རིང་ཐུང་ཙམ་མིན་
གཞི་མེད་པའི་ཕྱིར་མི་སྣང་བའི་སྣང་བ་རྨི་ལམ
་ལམ་གྱི་སྣང་བ་དང་། སྣང་ཚུལ་གཅིག་
པའོ། །ཡང་ན་རྫོགས་ཆེན་སེམས་སྡེ་བ་ལྟར་ངོ་སྤྲད་པའི་ལུགས་ནི། བྱང་ཆུབ་ཀྱི་
སེམས་གང་གིའང་འཆར་གཞིར་གྱུར་པ་རྒྱ་མཚོ་ལྟ་བུ། དེའི་རྩལ་གང་ཡང་འཆར་
རུང་དུ་གནས་པ་རྒྱ་མཚོའི་དྭངས་ཆ་ལྟ་བུ། དེའི་རོལ་པ་སྣ་ཚོགས་སུ་སྣང་བ་རྒྱ་
མཚོ་ལ་གཟའ་སྐར་ཤར་བ་ལྟ་བུར་ཤེས་དགོས་ལ། འདི་གསུམ་ཡང་གཞི་བྱང་ཆུབ་
སེམས་ཀྱི་ངོས་ནས་ཕར་དཔྱད་ན་དེ་ལྟར་མི་རུང་སྟེ། སེམས་ཉིད་ལ་དེ་ལྟར་མི་སྣང་
བའི་ཕྱིར་རོ། །དཔེར་ན་རྒྱ་མཚོ་དང་དྭངས་ཆ་དང་དེ་ལ་ཤར་བའི་གཟའ་སྐར་
གསུམ་པོའང་ངོ་བོ་ཆུ་གཅིག་ལས་གཞན་དུ་བརྗོད་དུ་མེད་པ་བཞིན་ནོ། །རོལ་པའི་
ངོས་ནས་ཚུར་དཔྱད་དུས་དེ་ལྟར་མི་འགལ་ཙམ་སྟེ། སྣང་ཚུལ་ལ་རྒྱ་མཚོ་དང་
དྭངས་ཆ་དང་གཟའ་སྐར་གསུམ་དུ་དབང་པོའི་ཡུལ་དུ་རུང་བ་བཞིན་ནོ། །ཡང་
དག་པར་གཞི་མེད་ཀྱི་སྣང་བ་ཡིན་པས་སྣང་སེམས་གཉིས་སུ་སྒྲོ་འདོག་ས་མེད་པ་
ནི། ལུས་རྒྱུད་དང་འདྲ་བའི་གདམས་པ་ལས། སྣང་དང་སྟོང་པའི་སྒྲ་མི་འཇུག །
གཉིས་ག་གང་ལའང་གཞི་མེད་དོ། །ཅེས་སོ། །དེ་བས་ན་འདི་ནི་ཕྱག་ཆེན་པའི་
ལུགས་ཀྱིས་དབང་རྡུལ་རྣམས་རིམ་གྱིས་ལམ་ལ་བཀྲི་བའི་ཐབས་ཙམ་སྟེ། བྲུ་རྒྱལ་
གྱི་ཕྱག་ཁྲིད་དང་། དེའི་རྗེས་འབྲེང་པ་དག་གི་མན་ངག་རྣམས་སུ་དྲངས་པ་འདུག་
སྟེ། རིགས་པ་ཚད་མས་དཔྱོད་མི་བཟོད་པའི་ཕྱིར་ན་རྫོགས་པ་ཆེན་པོ་འདིའི་དགོངས་



ནམ་མཁའ་མཛོད་ཀྱི་ཁྲིད་གདམས་སྐོར།
གཞི་ལ་གནམ་ས་ཙམ་དུ་མཐོ་དམན་དུ་སོང་བ་ཞིག་གོ །གཉིས་པ་དབང་རྣོན་
རྣམས་ནི། ངོ་སྤྲད་པས་གྲོལ་དགོས་པས་ན། དེ་ལའང་གཉིས། ངོ་སྤྲད་པ་དངོས་
དང་། བྱར་མེད་ཆེན་པོར་ལ་བཟླ་བའོ། །དང་པོ་ལ་གསུམ། གནད་བཀྲོལ་བ།
འགག་བསྡམ་པ། ཆིངས་སུ་བཅིང་པའོ། །དང་པོ་ལ་གཉིས། རྩ་བ་ཡེ་རིག་ངོ་སྤྲད་
པ། དེ་ལས་འཕྲོས་པའི་ལྟ་སྒོམ་སྤྱོད་འབྲས་བཞི་ངོ་སྤྲད་པའོ། །དང་པོ་ལ་གསུམ།
ཁྱབ་རིག །བསམ་རིག །ཡེ་རིག་གོ །དང་པོ་ནི། བདེ་གཤེགས་སྙིང་པོས་འགྲོ་
བ་ཡོངས་ལ་ཁྱབ་པ་ཙམ་ལ་འདོད་པའོ། །གཉིས་པ་ནི། ཐེག་པ་འགའ་ཞིག་ནས་
བསྒོམ་ན་རིག །མ་བསྒོམ་ན་མི་རིག་པར་འདོད་པའི་གསལ་འགྲིབ་ཅན་དེའོ། །གསུམ་
པ་འདི་རྫོགས་པ་ཆེན་པོའི་རིག་པ་ཡེ་རིག་ཡིན་ཏེ། ཤེས་མ་ཤེས་བསྒོམ་མ་བསྒོམ་
མེད་དེ་རིག་པ་ནི་ཡེ་ཤར་ཡེ་རིག་པའོ། །ཅི་ལྟར་རིག་ན། ཕྱི་སྣང་བ་དངོས་མེད།
ནང་སེམས་ཉིད་བདག་མེད། བར་རྣམ་རྟོག་ཡེ་ཤེས་སུ་མཉམ་ཤར་མཉམ་སྟོང་
མཉམ་ཉིད་དུ་ཡེ་ནས་རིག་པའོ། །དེའི་དོན་ངོ་སྤྲད་པ་ནི། སློབ་མ་ལུས་གནད་
བདུན་དང་ལྡན་པར་བྱས་ལ་རིག་པ་བཅོས་བསླད་མེད་པར་ཐད་ཀར་ཞོག་ཅིག་བྱས་
ལ། བླ་མས། ཀྱེ་ཀྱེ་སྐལ་ལྡན་རིགས་ཀྱི་བུ། ཁྱེད་ཀྱི་བསམ་དྲན་གྱི་མཁན་པོ་ཁོ་
རང་གིས་ཁོ་རང་ལ་ཅེར་གྱིས་ལྟོས་དང་། ལྟ་མཁན་དང་ལྟ་ཡུལ་གཉིས་སུ་འདུག་
གམ། གཉིས་སུ་མེད་པའི་ཤེས་པ་ཁ་ནང་དུ་ལོག་པས་རང་གཤིས་ནམ་མཁའ་བཞིན་
ཕྱམ་གྱིས་སོང་དུས། དེ་ཉིད་ལ་བསྒྱུར་བཀོད་སྤུ་ཙམ་མ་བྱེད་དང་། དེའི་རང་
བཞིན་ལ་བརྗོད་དུ་མེད་པས། དེ་ལ་གསལ་སྟོང་སྣང་སེམས་ཟུང་འཇུག་སོགས་གང་
གིའང་མིང་མི་ཐོགས་པ། དཔེ་བརྗོད་དང་རྟོག་དཔྱོད་གང་གིས་ཀྱང་གཏན་ལ་མི་
ཕེབས་པའི་ཤེས་པ་ཟང་ཀ་མ་སྤང་ཐབས་དང་བྲལ་བ་འདི་གཞི་རྩ་མེད་པར་སྟོང་
ཕྱལ་ཕྱལ། མ་འགག་པར་གསལ་ཧྲིག་ཧྲིག །ཡེ་གྲོལ་དུ་ཟང་ཐལ་ཐལ། རང་བྱུང་
-
55



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དུ་དྭངས་གསལ་གསལ། གཉེན་པོ་མེད་པར་བདེ་ཆམ་ཆམ། ཡེ་ཤར་དུ་རྗེན་རེར་
ཅེར།། ཡེངས་མི་ཤེས་པའི་རིག་པ།། མཐོང་བ་མེད་པའི་འོད་གསལ། རྒྱུན་ཆད་མེད་
པའི་གཉུག་མ།། སྨྲར་མི་བཏུབ་པའི་གཤིགས་ལུགས། སྤང་མི་ཤེས་པའི་ཡེ་ཤེས། །
བདག་མེད་ཀྱི་སྣང་བ་ཡེ་རེ།། རྟོག་མེད་ཀྱི་ཤེས་པ་ཁྲོལ་ལེ། ཡུལ་ཤེས་མི་ཕྱེད་པའི་
ཡེ་ཤེས། ངོ་བོ་མེད་པའི་ཤེས་པ་ཧར་སངས་ཕྱལ་ཡས་འདི་རྫོགས་པ་ཆེན་པོའི་གསང་
ལམ། མ་དང་མཁའ་འགྲོའི་སྙིང་ཁྲག །དྲན་པ་ནམ་མཁའི་ཕ་ཕོག །རིག་པ་རང་
ཤར་གྱི་གདམས་ངག་ཡིན་ནོ། །གོ་འམ། རྟོགས་སམ། ཨ་ལ་ལ་ཨེ་མ་ཧོ། །དེ་ལ་ལུང་
གིས་སྤྲོ་བ་བསྐྱེད་པ་ནི། ཀུན་བཟང་ཐུགས་ཀྱི་བརྣག་པ་ལས། ཨེ་མ་གཡུང་དྲུང་
རིན་པོ་ཆེ།། ཨེ་མ་སྲ་བ་སྲོག་གི་མཁར།། ཨེ་མ་བརྟན་པ་འགྱུར་ལྡོག་མེད།། ཨེ་མ་
གསལ་བ་ཡོངས་ལ་ཁྱབ།། ཨེ་མ་མ་སྐྱེས་ལྷུན་གྱིས་གྲུབ།། ཨེ་མ་ཡེ་ནས་རྣམ་པར་
དག །རང་ལ་ཤར་བས་གོལ་ས་མེད། དབྱིངས་དང་ཕྲད་པས་སླར་མི་ལྡོག །དོན་
དམ་རྟོགས་པས་བདེ་བའི་སྐུ །དཀར་ལྡེམ་འཚེར་བ་དག་པ་སྟེ། མཐའ་ཡས་སེམས་
ཅན་སུས་མ་རྙེད། ཕུང་པོ་བཤིགས་པས་རང་ལས་འབྱུང་། དམ་པ་བྱང་ཆུབ་སེམས་
ལ་གནས།། བྱང་ཆུབ་སེམས་ཆེན་གདལ་པ་ལ། རང་གི་ཡེ་ཤེས་ལྷག་གིས་ཤར།། སྐྱེ་
འཆི་མེད་དེ་དྭངས་རེ་སྤྲོ།། འདུ་འབྲལ་མེད་དེ་དྭངས་རེ་སྤྲོ།། ཞེས་དང་། ཡེ་ཁྲི་
མཐའ་སེལ་ལས།། གཡུང་དྲུང་སེམས་ལ་འགྱུར་བ་མེད།། གཡུང་དྲུང་སེམས་ལ་
འཕྲོ་བ་མེད། གཡུང་དྲུང་སེམས་ལ་སྐྱེ་ཤི་མེད། གཡུང་དྲུང་སེམས་ལ་འདུ་འབྲལ་
མེད།། གཡུང་དྲུང་སེམས་ལ་ཕྱོགས་རིས་མེད།། གཡུང་དྲུང་སེམས་ལ་རྟོག་པ་མེད།།
གཡུང་དྲུང་སེམས་ལ་དགག་སྒྲུབ་མེད། གཡུང་དྲུང་སེམས་ལ་བྲི་གང་མེད། གཡུང་
དྲུང་སེམས་ལ་རྩོལ་སྒྲུབ་མེད། ཅེས་དང་། མུ་མེད་བརྡལ་པའི་རྒྱུད་ལས། དོན་ལ་
ངོ་བོ་འདི་ཞེས་མེད། བྱུང་ཐིམ་ཀུན་གྱི་རྩ་བ་མེད།། རྩ་བ་མེད་པའི་རྩེ་མོ་གང་། མཐོ་



ནམ་མཁའ་མཛོད་ཀྱི་ཁྲིད་གདམས་སྐོར།
རིས་ངན་སོང་ཅིའི་ཕྱིར་ཡོད། རིག་པ་ཟང་ཐལ་དབྱིངས་སུ་ཤར། ཉིན་དང་མཚན་
དུ་གསལ་འགྲིབ་མེད། ཀུན་ལ་སྙོམས་ཏེ་མཉམ་པར་གནས།། གནས་དང་གཞན་
དུ་བྱེ་བྲག་མེད། མབཅོས་ཐིག་ལེ་གཅིག་ཏུ་རྫོགས། ཞེས་དང་། སེང་གེ་སྒྲ་བསྒྲགས་
ལས་ཕྱི་དང་ནང་མེད་ཐམས་ཅད་ཀུན།། མ་བཅོས་གདོད་ནས་ཀ་དག་ཉིད།། རང་
བཞིན་ཉིད་ནི་ཡེ་སངས་རྒྱས། ཐིག་ལེ་ཆེན་པོ་བོན་གྱི་སྐུ། ནམ་མཁའ་ལྟ་བུ་མཚོན་
དང་བྲལ།། འདི་ནི་སེང་གེ་སྒྲ་བསྒྲགས་ལྟ་བའི་མཆོག །ཅེས་སོ། གཉིས་པ་ལ་ལྟ་
སྒོམ་སྤྱོད་འབྲས་བཞི་ལས། དང་པོ་ནི། དེ་ལྟ་བུའི་རིག་པ་དེ་ནི་འཁོར་འདས་ཀུན་
གྱི་དངོས་གཞི་ཡིན་ཏེ། དངོས་པོ་ལྟར་སྣང་བ། དངོས་མེད། གཉིས་ཀ་གཉིས་
མེད་གང་ཡང་མ་སྤང་སྟེ། དངོས་པོ་ལྟར་སྣང་བ་ཡང་རྨི་ལམ་དང་སྒྱུ་མའི་རོལ་པ་
ཙམ་ལས་དོན་ལ་ངོ་བོ་ཉིད་མ་གྲུབ་པས་དངོས་མེད་ལས་མ་འདས་ཤིང་། དངོས་
པོ་དངོས་མེད་གཉིས་སུ་མི་སྣང་བས་གཉིས་སུ་མིང་འདོགས་ས་ཟད། གཉིས་སུ་
མེད་པ་དེ་ལ་ཡིན་མིན་གང་ཡང་ཁས་ལེན་དང་བྲལ་བས་བོན་ཉིད་སྤྲོས་བྲལ་ལས་
འདའ་མི་ཤེས། དེ་ལ་ཁྱད་དུ་བལྟས་ཀྱང་ཡུལ་དང་མཁན་པོ་གཉིས་ག་མ་གྲུབ།
རང་བཞིན་མེད་པས་བལྟ་བྱ་དང་ལྟ་བྱེད་ལས་འདས། མ་བལྟས་ཀྱང་དེ་ལས་གཞན་
དུ་འགྲོ་ས་དང་འགྱུར་ས་མ་རྙེད་པ་དེ་ནི་ཡེ་གྲོལ་ཆེན་པོ་ལྟ་བའི་ཀློང་ཞེས་བྱ་སྟེ།
ནམ་མཁའ་དབྱིངས་ཡངས་རྒྱུད་ཀྱི་ལེའུ་དགུ་པ་ལས། ཀུན་གྱི་དངོས་གཞིར་ཤར་
བ་ཡི། རིག་པ་བྱང་ཆུབ་སེམས་ཉིད་ནི།། རྒྱུ་རྐྱེན་ཡེ་བྲལ་རྣམ་པ་དག །ཁ་དོག་
དབྱིབས་བྲལ་སྒྲོ་སྐུར་འདས། ཀུན་ཏུ་སྣང་ལ་དེ་མི་གནས། ཀུན་བྲལ་ཉག་གཅིག་
ཅི་མ་སྤང་། ཀུན་སྤངས་ལྷུན་རྫོགས་དངོས་གཞིར་ཤར། བོན་དངོས་ཐམས་ཅད་
གཞི་བོ་འདི།། བྱང་ཆུབ་སེམས་ཀྱིས་ཀུན་བྱས་ཕྱིར། དངོས་པོ་མ་གྲུབ་ཀུན་གཞིར་
ཤར། ཞེས་སོ། །འོ་ན་ད་གདམས་ངག་ཏུ་ཅངའགྲོའམ་ཟེར་ན། འགྲོ་སྟེ་ལྟབ་བཞག་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ས་མི་ཚོལ་བས་གཤིས་ལས་གྲོལ། གོ་བ་འཛིན་པ་མེད་པས་གཉེན་པོ་ལས་གྲོལ།
ཉམས་སུ་བླང་རྒྱུ་མེད་པས་སྒོམ་པ་ལས་གྲོལ། ཐ་མལ་གྱི་སྣང་བ། ཐེག་པའི་ཕྱོགས་
ཞེན། ཉམས་མྱོང་གི་རོ་ལ་ཆགས་པ། རེ་དོགས་ཀྱིས་བཅིངས་པ་ལ་སོགས་པའི་
འཛིན་པ་ཐ་དག་ལས་གྲོལ་བ་ཡིན་ནོ། །གཉིས་པ་ནི་དེ་ལ་བསྒོམ་ཀྱང་སྒོམ་བྱེད་
མཁན་པོ་མ་རྙེད་བསྒོམ་རྒྱུའི་ཡུལ་མ་རྙེད། སྒོམ་པ་བློས་མ་ཁྱུད་པའི་ཤེས་པ་ཟང་
ཀ་མ་ཧར་སངས་རྒྱ་ཡན་དེ་ཉིད་བློ་བྲལ་གྱི་སྒོམ་པ་རང་ཤར་བ་ཅེས་བྱ། མ་བསྒོམ་
ཀྱང་ངོ་བོ་མེད་པས་ཤོར་བ་མེད་ལ་མེད་པར་གང་གིས་ཀྱང་བྱར་མི་བཏུབ། དེ་ལ་
དུས་གསུམ་མིང་གི་བྱེ་བྲག་མེད་པས་རང་གྲོལ་ཆེན་པོ་སྒོམ་པའི་ཀློང་ཞེས་བྱ་སྟེ།
ཡེ་ཁྲི་མཐའ་སེལ་ལས། བོན་ཉིད་ཕྱོགས་ལྷུང་མེད་པར་གདལ་པ་ཡིན། སེམས་
ཉིད་བྲི་གང་མེད་པར་གནས་པ་ཡིན།། ཉམས་ལེན་རྒྱ་ཡན་ཆེན་པོ་ཤར་བ་ཡིན།།
སྒོམ་པ་སྣ་ཚོགས་རང་གསལ་ཆེན་པོ་ཡིན།། ཞེས་སོ། །འོ་ན་དེའི་དུས་ན་སྣང་བ་
སྤང་ངམ་བླང་ཟེར་ན། སྣང་བ་རྨི་ལམ་གྱི་སྣང་བ་དང་འདྲ་བ་ལ། མ་འགགས་
པར་ཡེ་རེར་ཡོད་ཀྱང་སྔར་གྱི་འཁྲུལ་སེམས་རང་ཁ་མའི་མཚང་རིག་ནས་བོན་ཉིད་
དུ་དག་པས་ཡུལ་ལ་རྟོག་མི་ཤེས་ལ། གཉིད་སད་པས་རྨི་ལམ་གྱི་སྣང་བ་རང་སངས་
སུ་འགྲོ་བ་ལྟར་སངས་རྒྱས་པ་ན་འཁྲུལ་སྣང་རང་དེངས་ལ་འགྲོ་བས་སྣང་བ་སྤང་
བླང་གང་ཡང་མི་བྱ་སྟེ། མུ་མེད་བརྡལ་པའི་རྒྱུད་ལས། སྣང་བ་ཡོད་པར་མཐོང་
བ་ནི།། རྟག་འཛིན་དངོས་པོ་ལྟ་བས་གོལ། སྣང་བ་མེད་པར་མཐོང་བ་ནི།། ཕྱལ་
ཞིང་ཆད་པར་ལྟ་བས་གོལ། ཞེས་དང་། སེང་གེ་སྒྲ་བསྒྲགས་ལས། སྣང་དང་མི་
སྣང་དཔྱད་ལས་འདས་པར་བཞག །ཅེས་སོ། །འོ་ན་དེའི་ཚེ་ཡུལ་ལ་རྟོག་པ་མི་ཤར་
བ་ཡིན་ནམ་ཞེ་ན། ཡུལ་ལ་ཤེས་པ་ཤར་དུས་ནས་ཤར་ས་ཤར་མཁན་མེད་པར་
ཤེས་པའི་ཡེ་ཤེས་རང་ལ་ཤར་ནས། ཉི་མ་དང་ཉི་ཟེར་བཞིན་རང་མལ་གྱི་རང་
p8



ནམ་མཁའ་མཛོད་ཀྱི་ཁྲིད་གདམས་སྐོར།
བྱུང་གི་ཡེ་ཤེས་ལ་འདུས་ཤིང་
། དོན་དུ་ངོ་བོ་དང་རྣལ་འདུ་འཕྲོ་གཉིས་སུ་མེད་པའི་
གཉིས་མེད་རང་བྱུང་གི་ཡེ་ཤེས་སྤྲོས་བྲལ་བོན་གྱི་སྐུའི་ངང་དུ་གནས་པའོ། །ཁ་
ཅིག་གིས་རྣམ་རྟོག་རང་བྱུང་གི་ཡེ་ཤེས་བོན་སྐུར་བཤད་པ་ནི། ངོ་བོ་དང་རྩལ་གྱི་
དབྱེ་བ་མ་ཕྱེ་བ་སྟེ། ཡུལ་ལ་ཤར་བའི་ཤེས་པ་དེ་ཉིད་ཡུལ་ཡོད་མེད་ཀྱི་རྗེས་སུ་བྱེད་
པས་རང་བྱུང་གི་ཡེ་ཤེས་མ་ཡིན་ལ། ཤར་དུས་ནས་རང་བཞིན་མ་གྲུབ་པས་རྩལ་
གྱི་ཡེ་ཤེས་སུ་ཤར་བ། མ་རྟོགས་པ་ལ་རྟོག་པ་རང་ཁ་མ་འཁོར་བར་བརྒྱུད་པའི་རྒྱུ་
སོང་བའོ། །དེས་ན་ཐེག་པ་འདིའི་ལུགས་ལ་གང་ཡང་རིག་པ་ཁྱབ་བརྡལ་བས་རྩལ་
ཅི་ལྟར་གཡོས་ཀྱང་། ཤར་ས་དེ་ཉིད་དུ་ཤར་བ་མེད་པར་རང་དག་པས། གཞན་
དག་དེ་ལ་ལྟ་བའམ་གློད་པའམ་ངོས་འཛིན་ཏེ། རྣམ་རྟོག་བར་ལག་སྦྲེལ་བའི་ཐུགས་
དམ་ཅི་ལྟར་བཟང་ཡང་འཁོར་བའི་ས་བོན་ཁོ་ནར་ཟད་དོ། །དེས་ན་རྣམ་རྟོག་
ལ་མི་ལྟ་མི་དཔྱད་པས་རང་ཡལ་གཏད་མེད་ལ་སོང་བ་ལ། རྣམ་རྟོག་གི་གྲོལ་ཚུལ་
གསུམ་ལས་རྣམ་རྟོག་ཕན་གནོད་མེད་པར་གྲོལ་བ་ཁང་སྟོང་གི་རྐུན་མ་ལྟ་བུའི་ཐ་
སྙད་བྱེད་དེ་ཐོབ་ཤོར་གང་ཡང་མེད་དོ། །དོན་དུ་གནས་འགྱུར་གང་ཡིན་ཡང་ངོ༌
ཤེས་མཁན་ཁོ་རང་གཞི་མེད་མཐའ་བྲལ་དུ་མ་སོང་ན་ཐེག་མཆོག་འདིའི་དགོངས་
པ་མ་ལོན་པ་ཡིན་ནོ། །དེའི་དུས་ན་ཡུལ་ལ་རྟོག་པ་མི་འཕྲོ་བར་རང་མལ་
མལ་ན་ལྷོད་
ཆགས་པར་གནས་ན་མི་རྟོག་པའི་ཉམས་ཡིན། དེ་དུས་ཀྱི་རིག་ཆ་ས་ལེ་ལྷང་ངེ་བ་
དེ་བོན་སྐུར་ཤེས་པར་བྱ། ཡང་སྟོང་ཕྱལ་ཕྱལ་གནས་པ་དེ་སྟོང་ཉམས་ཡིན། དེ་
དུས་ཀྱི་རིག་ཆ་ས་ལེ་ཧྲིག་གེ་བ་དེ་བོན་སྐུར་ཤེས་པར་བྱ། ཡང་དགའ་ཡལ་ཡལ།
བདེ་ཆམ་ཆམ་གནས་པ་དེ་བདེ་ཉམས་ཡིན། དེ་དུས་ཀྱི་རིག་ཆ་སང་ངེ་ཧར་རེ་བ་
དེ་བོན་སྐུར་ཤེས་པར་བྱ། ཡང་གསལ་སང་ངེ་གནས་པ་དེ་གསལ་ཉམས་ཡིན།
དེ་དུས་ཀྱི་རིག་ཆ་ཟང་ངེ་ཐ་ལེ་བ་དེ་བོན་སྐུར་ཤེས་པར་བྱའོ། །དེ་བས་ན་གང་གི་
59



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དུས་ནའང་རིག་པ་གཞི་མེད་རྗེན་ལ་འབུད་ལ་གསལ་ལེ་རིག་གེར་སྐྱོང་བ་ནི་ཐེག་
མཆོག་འདིའི་ཉམས་ལེན་གྱི་མཐིལ། ལྟ་བའི་བཅུད་ཕུར། སྒོམ་པའི་སྙིང་རྡོ་ཡིན་
ནོ། །གསུམ་པ་ནི། སྤྱོད་ལམ་རྣམ་བཞི་གང་གི་ཚེ། ཕྱི་སྣང་བ་སྣང་དུས་ནས་རང་
བཞིན་མ་གྲུབ་པའི་བློས་ཕར་དངོས་པོར་མི་འཛིན། ནང་རྣམ་རྟོག་ཤར་དུས་ནས་
ངོ་བོ་མེད་པས་ཞེན་པའི་འཁྲིས་མི་གདགས། སྣང་སེམས་ཡེ་གྲོལ་ལྷུག་པ་ལ་འཁྲུལ་
པའི་རྦ་རླབས་མི་སྐྱེད། རིག་པ་ཟང་ཐལ་རྗེན་པ་ལ་རྟོག་པའི་གོས་མི་བསྐོན་པར་
ཕྱལ་ཡས་ཁྱབ་བརྡལ་ཆེན་པོར་བཞག་ལ། སྒོ་གསུམ་ལྷུག་པ། སྣང་བ་རྒྱ་ཡན། སྤྱོད་
པ་རང་ཡན་ལག ཡ་ང་བག་ཚ་མེད་པ། དགག་སྒྲུབ་བླང་དོར་མེད་པར་གང་དགར་
སྤྱོད་པ་ནི་ཅེར་གྲོལ་ཆེན་པོ་སྤྱོད་པའི་ཀློང་ཞེས་བྱ་སྟེ། ཡེ་ཁྲི་མཐའ་སེལ་ནམ་མཁའ་
དཀར་པོའི་རྒྱུད་ལས། ཅི་ཡང་མ་འགགས་རང་ཤར་ལ།། མ་སྤྱོད་དགག་རྒྱུ་ག་ལ་
ཡོད། ཡེ་ནས་རང་སྤྱོད་ལྷུག་པ་ལ། སྤྱོད་པས་བོགས་དབྱུང་ག་ལ་སྲིད། གཤེན་ར་
མ་འགགས་ཡན་དུ་འཁྱེར། དེ་ནི་སྤྱོད་པའི་ཀློང་ཆེན་ཡིན།། ཞེས་སོ། །འོ་ན་འཁྲུལ་
སྣང་ལ་རང་ཡན་དུ་བཏང་ན་ཐ་མ་བཞིན་དུ་མི་འགྲོའམ་ཞེ་ན། ཐ་མལ་པས་བདག་
ཏུ་བཟུང་བས་འཁྲུལ་ཡང་། རྣལ་འབྱོར་པ་ལ་རིག་པ་ཤར་བས་གང་ཡང་གཞི་
མེད་དུ་ཤེས་པ་དང་། འཁྲུལ་པ་ཐམས་ཅད་རིག་པས་སེལ་བ་ཡིན་ཏེ། སྔ་མ་ལས།
རིག་པ་རང་ཤར་མཚན་ཉིད་ནི། གཉིས་མེད་ཡིན་པས་གཉིས་སྣང་སེལ། རང་བྱུང་
ཡིན་པས་རྒྱུ་རྐྱེན་སེལ། ལྷུན་གྲུབ་ཡིན་པས་རེ་དོགས་སེལ།། དག་པ་ཡིན་པས་དྲི་
མ་སེལ། གསལ་བ་ཡིན་པས་ཆད་པ་སེལ། དངོས་མེད་ཡིན་པས་རྟག་པ་སེལ། ཞེས་
དང་། གསེར་གྱི་རུས་སྦལ་ལས། ཡང་དག་དོན་གྱི་རིག་པ་ཤར་བའི་ཚེ། ། ཐམས་
ཅད་མ་བསྒྲིབས་ངོ་བོ་ཉིད་དུ་གསལ།། ཞེས་སོ། །བཞི་པ་ནི། ལྟ་སྒོམ་སྤྱོད་པ་གང་
ཡིན་ཀྱང་དེ་ཀར་འབྲས་བུ་ལྷུན་གྲུབ་ཡིན་ཏེ། དཔེར་ན་མིས་གར་ཕྱིན་ཀྱང་ས་སྟེང་
60



ནམ་མཁའ་མཛོད་ཀྱི་ཁྲིད་གདམས་སྐོར།
ལས་མ་འདས་བཞིན་དུ། ལྟ་སྒོམ་སོགས་ཅི་བྱེད་ཀྱང་འབྲས་བུའི་རང་ས་ནས་མི་
འདའ་འོ། །དེ་བས་ན་སངས་ལ་རྒྱ་ས་མེད་པས་རེ་བའི་ལྟོས་ཟད། འཁོར་བ་ལྷུང་
ས་མེད་པས་དོགས་པའི་ལམ་ཆད། འཁོར་འདས་ཀྱི་བོན་ཐམས་ཅད་རང་བྱུང་གི་
ཡེ་ཤེས་སུ་ཡེ་དག་ཡེ་སངས་ཆེན་པོར། ལ་ཡེ་ཟློས་འབྲས་བུ་ཡེ་ཐོབ་ནི་མཐའ་གྲོལ་
ཆེན་པོ་འབྲས་བུའི་ཀློང་བྱ་ཞེས་བྱ་སྟེ། སེང་གེ་སྒྲ་བསྒྲགས་ལས། ཐིག་ལེས་ཀུན་
བསྡུས་ཀུན་ལ་ཁྱབ།། ཐམས་ཅད་མ་ལུས་བདེ་བའི་ཀློང་། སྡུག་བསྔལ་བྱ་བའི་མིང་
ཡང་མེད།། ཐམས་ཅད་མ་ལུས་ཡེ་སངས་རྒྱས།། ཞེས་སོ། །འོ་ན་སེམས་ཅན་རྣམས་
མངོན་སུམ་དུའཁྲུལ་བ་འདི་མི་རིགས་སོ་སྙམ་ན། དེ་ལྟར་མ་རྟོགས་ནས་འཁྲུལ་
པ་ཡིན་ཏེ། གབ་པ་དགུ་བསྐོར་ལས། དེ་རྟོགས་མ་རྟོགས་ཁྱད་པར་ཆེ།། དེ་ཉིད་
མ་རྟོགས་སྒྲིབ་པ་ནི།། རྒྱུ་ལྔའི་སྙིང་པོ་ཕྱིན་ཅི་ལོག་ཅེས་སོ། །གཉིས་པ་འགག་བསྡམ་
ནི། ལྟ་བ་ཐམས་ཅད་ཀྱི་འགག་བོན་ཉིད་ཐོག་བབས་ལ་བསྡམ། དེ་ཅིའི་ཕྱིར་ན།
སྣང་ཤེས་གང་ཡང་མ་བཅོས་རང་ལུགས་སུ་ལྷངས་ཀྱིས་ཤར་བ་དེ། བོན་ཉིད་འཁྲུལ་
མེད་དུ་ཡེར་གྱིས་མཐོང་བ་ལྟ་བ་ཐོགས་བབས་ཡིན་ནོ། །ནམ་མཁའ་འཕྲུལ་གྱི་
མཛོད་ཆེན་ལས། སྣང་བ་ཤེས་པ་ད་ལྟ་བ་ས་ལེ་ཝལ་ལེ་ཁྱུག་གེ་སྣང་བ་རྒྱུ་རྐྱེན་མེད་
པར་རང་ཤར་བས་ན་ཐོག་བབས།། འཕོ་འགྱུར་མེད་པར་རང་ཤར་བས་ན་ཐོགས་
བབས།། དགག་སྒྲུབ་མེད་པར་རང་ཤར་བས་ན་ཐོགས་བབས།། རང་བྱུང་ཆེན་པོར་
རང་ཤར་བས་ན་ཐོགས་བབས་སོ། །ཞེས་སོ། །སྒོམ་པ་ཐམས་ཅད་ཀྱི་འགག་རིག་
པ་ཅར་ཕོག་ལ་བསྡམ། དེ་ཅིའི་ཕྱིར་ན། རྣམ་རྟོག་ཐོལ་གྱིས་སྐྱེས་པ་དེ། རང་བྱུང་
གི་རིག་པ་ཅེར་གྱིས་གྲོལ་བ་སྒོམ་པ་ཅར་ཕོག་ཡིན་ནོ། །སྔ་མ་ལས། རྣམ་པར་རྟོག་
པ་ལ་སྐྱེ་ས་མེད་པས་ན་ཅར་ཕོག །ཅི་ཤར་དེ་ཉིད་རང་ཤར་བས་མ་རིག་པ་ལ་གབ་
ས་མེད་པས་ན་ཅར་ཕོག །རིག་པ་དང་སྣང་བ་རྡོ་རུས་ཕྲད་པས་ཅར་ཕོག །དེ་
6



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཉིད་བཅོས་སུ་མེད་པས་ན་ཅར་ཕོག །ད་ལོགས་ན་སྒོམ་རྒྱུ་མེད་པས་ན་ཅར་ཕོག་
གོ །སྤྱོད་པ་ཐམས་ཅད་ཀྱི་འགག་ཡེ་ཤེས་ཤུགས་འབྱུང་ལ་བསྡམ། དེ་ཅིའི་ཕྱིར་ན།
སྤྱོད་ལམ་རྣམ་བཞི་གང་སྤྱོད་ཀྱང་མ་བཅོས་སོ་མ་རང་ལུགས་སུ་སྤྱད་པ་ཡེ་ཤེས་
ཤུགས་འབྱུང་ཡིན་ནོ། །སྔ་མ་ལས། གང་ཡང་ཁྱད་དུ་མ་བཀག་པས་ཤུགས་འབྱུང་།
ཅི་ཡང་མི་བྱེད་པས་ཤུགས་འབྱུང་། བྱེད་པས་མི་འགལ་བས་ཤུགས་འབྱུང་།། ཅི་
སྤྱོད་བོན་ཉིད་རོལ་པར་ཤར་བས་ཤུགས་འབྱུང་། སྤང་སྡུད་ཞེན་གསུམ་མེད་པས་
ཤུགས་འབྱུང་། ཐམས་ཅད་བོན་ཉིད་ཀྱི་ཀློང་འབའ་ཞིག་ལ་མཐུན་མི་མཐུན་གཉིས་
སུ་མེད་པས་ཤུགས་འབྱུང་། ཐམས་ཅད་ནས་ཐམས་ཅད་དུ་སྒོ་གསུམ་ལྷུག་པ་ལ་
གཉེན་པོ་མེད་པས་ན་ཕྱལ་བ། ཡན་པ། ཧར་བར་གནས་སོ། །བློ་བདེའོ། །ཞེས་
སོ། །འབྲས་བུ་ཐམས་ཅད་ཀྱི་འགག་སྐུ་གསུམ་ཀློང་བརྡོལ་ལ་བསྡམ། དེ་ཅིའི་ཕྱིར་
ན། ཅི་ཤར་ཅི་སྣང་ལ་རྩིས་བརྡབ་ཕྱོགས་རིས་ཟད་པ་སྐུ་གསུམ་ཀློང་བརྡོལ་གྱི་
འབྲས་བུ་ཡིན་ནོ། །སྔ་མ་ལས། བོན་སྐུ་ཀློང་བརྡོལ་བ་ནམ་མཁའ།། ལོངས་སྐུ་ཀློང་
བརྡོལ་བ་ས་ཆུ་མེ་རླུང་། སྤྲུལ་སྐུ་ཀློང་བརྡོལ་བ་འགྲོ་དྲུག་སེམས་ཅན། ཡེ་ཤེས་ཀློང་
བརྡོལ་བ་དུག་ལྔ། རིག་པ་ཀློང་བརྡོལ་བ་དེ་དག་ཐམས་ཅད་ཡིན་པས་གང་ཡང་
མི་སྤང་བར་ལམ་དུ་བྱེད་དོ། །ཅེས་སོ། །འོ་ན་དག་བྱ་དང་བཅས་པའི་འཁོར་བ་
འདི་ཁོ་ན་མཐར་ཐུག་ཏུ་སོང་བས་འགལ་བ་མ་ཡིན་ནམ་ཞེ་ན། མ་ཡིན་ཏེ་རྫོགས་
ཆེན་གྱི་རྣལ་འབྱོར་ལ་ཡེ་རིག་ཤར་བས་དེ་ལྟར་སྣང་བ་ཡིན་ཏེ། མེ་ལོང་དགུ་འདུས་
འོད་གསལ་གྱི་རྒྱུད་ལས། དགུང་ལས་ཐོག་བབས་གང་ལ་ཐོགས་ཆགས་མེད་པ་ལྟ་
བུ་ལྟ་བའི་དོན།། མཐོངས་ནས་ཁྲི་གདུགས་ཤར་བས་མུན་སྨག་ཐོག་བབས་ཡལ་བ་
ལྟ་བུ་སྒོམ་པའི་དོན།། ཤྭ་ཆུ་ལུང་དུ་བྲུགས་པའི་རྩི་ཤིང་ས་རྡོ་དབང་མེད་ལྷག་པ་ལྟ་
བུ་སྤྱོད་པའི་དོན།། ནོར་བུ་རིན་ཆེན་རྙེད་པས་དགོས་འདོད་ཕུན་སུམ་ཚོགས་པ་ལྟ་
62



ནམ་མཁའ་མཛོད་ཀྱི་ཁྲིད་གདམས་སྐོར།
བུ་འབྲས་བུའི་དོན།། ཞེས་སོ། །གསུམ་པ་ཆིངས་སུ་བཅིང་པ་ནི། དེ་ལྟར་ལྟ་སྒོམ་
སྤྱོད་འབྲས་དེ་དག་ཐམས་ཅད་ཀྱི་ཐག་ད་ལྟར་གྱི་སྣང་བ་གཞི་མེད་འགག་མེད་ཀྱི་
སྟེང་དུ་བཅད། མདོར་བོན་ཉིད་ཀྱི་རིག་པ་ཐིག་ལེ་ཉག་གཅིག་ལ་བསྡུ། ། འགག་
རྩོལ་བྲལ་མཐའ་ལས་འདས་པས་བསྡམ། ། གནད་འཁོར་འདས་དབྱེར་མེད་དུ་
བཀྲོལ། ། ལ་བོན་ཉིད་ཀྱི་དབྱིངས་སྐྱེ་འགག་མེད་པར་བཟླ་སྟེ། ། དོན་རྣམ་པ་ལྔས་
ཆིངས་སུ་བཅིང་པའོ། །དོན་གཉིས་པ་བྱར་མེད་ཆེན་པོར་ལ་བཟླ་བ་ལ་གསུམ། །
སྐྱོན་སེལ་གྱིས་དོན་སྤྱིར་བསྟན་པ། ། བྱར་མེད་ཀྱི་རང་བཞིན་བྱེ་བྲག་ཏུ་བཤད་པ། །
ཉམས་ལེན་གདིང་གིས་བཅད་པའོ། །དང་པོ་ནི། འོ་ན་དུས་གསུམ་མཉམ་པ་ཉིད་
དུ་རྒྱུན་ཆད་མེད་པའམ། སྔ་འཕྱི་ཐོག་མཐའ་མེད་པར་རྟོགས་རུང་མ་རྟོགས་རུང་
འཁོར་འདས་ཐམས་ཅད་གྲོལ་ནས་འདུག་པས། ད་ཅི་ཡང་བྱ་མི་དགོས་པའི་སྐྱོན་
དུ་ཐལ་ལོ། །ཞེ་ན། བྱ་བ་མེད་པའི་བོན་བཅུ་གཉིས་ཀྱིས་བྱར་མེད་རྩོལ་འདས་
ཆེན་པོར་ལ་ཟློས་པ་ཡིན་ཏེ། བྱ་བྱེད་མངས་ན་འཁོར་བར་འཁྱམས་པ་ནི། ། སྤྲོས་
བྲལ་ནམ་མཁའ་དང་མཉམ་པའི་རྒྱུད་ལས། ། བྱ་བྱེད་མངས་ན་ཡང་དག་དོན་ལ་མི་
གནས་ཤིང་། ། རྩོལ་སྒྲུབ་དྲག་ན་གཤེན་རབ་བདུད་ཀྱི་གཡམ་ལ་རྒྱུག །བྱ་བྱེད་རང་
གྲོལ་དོན་ལ་མ་ཡེངས་ལྷོད་དེ་ཤིགས་སེ་ཞོག །ཅེས་སོ། །ཐལ་འགྱུར་འདོད་ཐོག་
དུ་བསྒྲུབ་པ་ཡིན་ནོ། །འགལ་བ་ལམ་དུ་སློང་བ་ཡིན་སྐད། སྣང་བ་གྲོགས་སུ་ཁྱེར།
ཅི་བྱས་དགེ་སྦྱོར་དུ་འགྲོ་བ་ཞེས་བྱའོ། །གཉིས་པ་ལ་གསུམ། དགོས་པ་བཞི། གདིང་
ཚད་གསུམ། བྱ་བྲལ་དུ་ལ་བཟླ་བའི་བོན་ལྔའོ། །དང་པོ་ནི། བསྒྲུབ་བྱ་གོ་ཟློག་
ནུས་པ། གཞན་གྱི་སྒྲོ་སྐུར་ལ་ཉམ་མི་ང་བ། མཚན་མའི་བྱ་བ་ལ་བློ་མི་འཇུག་པ།
སྒྲ་དང་ཐ་སྙད་ཕྱིར་མི་འབྲང་བ་དང་བཞི་དགོས་སོ། །གཉིས་པ་ནི། འཕྲལ་གྱི་
མངོན་པར་ཤེས་པའམ། དྲོད་རྟགས་ཕྲ་མོ་དག་ཨ་ཅང་ཡང་ཆེས་ཏེ། ཀུན་ཏུ་བཟང་
63



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པོ་རང་འོད་ཀྱི་ལེར་མཐོང་ཡང་། རང་སེམས་ལས་གཞན་ན་མེད་པར་ཐག་ཆོད་
ནས། དགའ་བྲོད་མི་སྐྱེ་ན་གོལ་སར་མི་འགྲོ་བའི་གདེང་ཚད་ཡིན། རྐྱེན་ན་ཚ་
སྡུག་བསྔལ་གློ་བུར་བ་དག་ཨ་ཅང་
ཅང་ཡང་ཆེས་ཏེ། རགྲྭ་དམྱལ་བའི་རྒྱལ་པོས་ལྕགས་
ཀྱི་ཁྲོ་ཆུ་ཁོལ་མ་ཁ་རུ་བླུགས་ཤིང་། སྲིན་པོ་འབར་བ་རང་མཐོང་ཡང་རང་
ལས་མི་གཞན་པར་ཐག་ཆོད་ནས། ཉམ་ང་བག་ཚ་མེད་ན་གཡང་སར་མི་ལྷུང་
བའི་གདིང་ཚད་ཡིན། བསྟན་པའི་བོན་དང་སྙན་གྲགས་དང་སྒྲ་ཚད་མ་དག་ཨ་
ཅང་ཡང་ཆེས་ཏེ། བདེ་གཤེགས་གཡུང་དྲུང་དཔའ་བོའམ། སྟོན་པ་གཤེན་རབ་
རང་གདུགས་ཁྱི་ལེ་བོན་གསུངས་ནའང་། རང་གི་སྣང་ཚུལ་ཡིན་པར་ཐག་ཆོད་ནས།
ཚིག་ཕྱིར་མི་འབྲེང་ན་རྫོགས་པ་ཆེན་པོའི་གྲུབ་མཐའ་ལ་བློ་མི་ལྡོག་པའི་གདིང་
ཚད་ཡིན་ནོ། །དེ་ལྟར་འཁོར་འདས་ཀྱི་བོན་ལ་རེ་དོགས་ཀྱི་ལྟོས་ཆད། ཉམ་ང་
བག་ཚ་མེད་ན་བོན་བྱ་མི་དགོས་སོ། །དེ་ལྟ་བུའི་གདིང་ཚད་དང་མི་ལྡན་ནས་ཉམ་
ང་ན་གཡངས་ས། ཐེ་ཚོམ་ཟ་བ་ན་སླར་ལྡོག་གོ །གསུམ་པ་ལ་ལྔ་ལས། དང་པོ་
བྱས་པའི་བོན་གྱིས་སངས་མི་རྒྱ་བ་ནི། བྱས་པ་ཐམས་ཅད་འདུས་བྱས་ཡིན་པས།
འདུས་བྱས་ཐམས་ཅད་མི་རྟག་པ་དང་། བྱར་མེད་ནམ་མཁའ་ལྟ་བུའི་དོན་བྱ་
རྩོལ་གྱིས་མི་འགྲུབ་བས་བྱ་བྲལ་རྩོལ་འདས་ཆེན་པོར་ལ་བཟླ་སྟེ། སྔ་མ་ལས། བྱ་
བྲལ་རྩོལ་འདས་བསྒྲུབ་མེད་དོན་ལ་སུ་ཞིག་གནས།། འགྲོ་བ་རྒྱུ་དྲུག་ལུས་དང་ལྷ་
མི་གང་བླངས་ཀྱང་།། སེམས་ཉིད་ཡང་དག་བོན་ཉིད་ཀློང་དུ་ཡེ་སངས་པས། སུ་
ཞིག་བཀྲིད་དྲང་དོན་ལ་འཇུག་འདོད་ན།། རྩོལ་སྒྲུབ་མི་བྱ་དོན་ལ་གནས་པར་གྱིས།།
ཞེས་སོ། །གཉིས་པ་སྤང་བྱ་མི་མཐུན་པའི་ཕྱོགས་གང་ཡང་མེད་པས་གཉེན་པོ་
རྒྱུད་ལ་མི་བསྟེན་པ་ཐམས་ཅད་དག་པ་འོད་གསལ་གྱི་ཞིང་ཁམས་བདེ་བ་ཆེན་པོར་
ལ་བཟླ་སྟེ། ཀུན་བཟང་བདེ་བའི་ལུང་ལས། རྒྱལ་བའི་དཀྱིལ་འཁོར་གསེར་གྱི་
64



ནམ་མཁའ་མཛོད་ཀྱི་ཁྲིད་གདམས་སྐོར།
གདན། ཕྱི་རོལ་ནང་གི་བསྡུས་པ་ཀུན།། བདེ་ཆེན་ཉིད་ལས་གཞན་མ་ཡིན། སངས་
རྒྱས་ཉིད་ལས་མ་གཡོས་སོ། །ཞེས་སོ། །གསུམ་པ་ཅི་ལྟར་ཤར་ཤར་རང་བྱུང་ཡེ་ཤེས་
ཀྱི་རོལ་པར། བོན་ཉིད་ཀྱི་རྒྱུན་རང་ལ་རང་ཤར་བ་ཡེ་ཤེས་ཀློང་བརྡོལ་བས་
ཐམས་ཅད་རོ་གཅིག་མཉམ་པ་ཉིད་ཀྱི་དབྱིངས་སུ་ལ་བཟླ་སྟེ། བདེ་གཤེགས་དགོངས་
པ་འདུས་པའི་རྒྱུད་ལས། རྟོག་པའི་རླུང་གིས་གཡོ་བསྐྱོད་ཀྱང་།། རང་བྱུང་ཡེ་ཤེས་
དབྱིངས་མི་ཉམས།། ལྷུན་གྲུབ་ཆེན་པོར་འུབས་ཀྱིས་ཆུབ། རྣམ་དག་ཡོངས་གྲོལ་
འབྲས་བུ་ཆེ།། དྲི་མེད་ཡེ་ཤེས་འོད་གསལ་བ།། སྣ་ཚོགས་སྣང་བ་རོལ་པའི་རྒྱན།།
ཞེས་སོ། །བཞི་པ་འཁོར་འདས་ཀྱི་བོན་ཐམས་ཅད་ཤར་ཡང་བོན་ཉིད་ཀྱི་དབྱིངས་
ནས་ཤར། གྲོལ་ཡང་བོན་ཉིད་ཀྱི་དབྱིངས་ནས་ཤར་དུས་ནས་གྲོལ་བས་སླར་གྲོལ་
བ་གཏན་ལ་ཕབ་མི་དགོས་པ་ཡེ་གྲོལ་ཆེན་པོར་ལ་བཟླ་སྟེ། དེ་ཉིད་ཀྱི་ལེའུ་བཅུ་པ་
ལས། གོལ་སྒྲིབ་གདར་ཤ་ངང་གིས་བཅད།། རྟག་ཆད་ཚིག་ལས་ཡེ་ནས་འདས།
མ་གྲུབ་མ་འགག་ཡེ་ནས་གྲོལ།། རྣམ་དག་རང་གྲོལ་ཆེན་པོའོ། །ཞེས་སོ། །ལྔ་པ་
རང་བྱུང་གི་རིག་པ་རྟོགས་པས་བཟང་དུ་མ་སོང་མྱ་ངན་ལས་འདས་པའི་མཐའ་
ལས་གྲོལ། མ་རྟོགས་པས་ངན་དུ་མ་སོང་འཁོར་པའི་མཐའ་ལས་གྲོལ། བལྟས་
པས་ཕྱོགས་རེ་ལས་མ་རྟོགས་པའི་རིས་ཆད་དུ་མ་སོང་ཐེག་པ་བརྒྱུད་པོའི་མཐའ་
ལས་གྲོལ། ཇི་ལྟར་བྱས་ཀྱང་ཡེ་ནས་གྲོལ་ཟིན་པས་ད་བལྟ་རུ་མེད་བསྒོམ་དུ་མེད་
བསྒྲུབ་ཏུ་མེད། བྱར་མེད་རྩོལ་མེད་པས་གུ་ཡངས་བློ་བདེར་གནས་པས་ཆོག་གོ །
གསུམ་པ་ཉམས་ལེན་གདིང་གིས་བཅད་པ་ནི། འོ་ན་བོན་ཐམས་ཅད་བྱར་མེད་ཡིན་
ན། རིམ་པ་བརྒྱད་པོའི་ལྟ་སྤྱོད་ཐམས་ཅད་དོན་མེད་དམ། ཞེ་ན། དེ་དག་རྩོལ་
བ་དང་བཅས་པས་རྩོལ་མེད་ཀྱི་དོན་མི་འགྲུབ་པས་དེར་མི་འཇུག་ཀྱང་དེ་དག་གི་
ཡོན་ཏན་ཤུགས་ལས་ཐོབ་ཅིང་རང་གི་རོལ་པར་ཤེས་པས་གོལ་ས་ཐམས་ཅད་ཆོད་
65



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་སྟེ། སྔ་མ་ལས། དཔེར་ན་ཤུགས་ཆེན་རྟ་བརྒྱུགས་ན།། རྩི་ཐོག་ཤུགས་ཀྱིས་འདོར་
བ་ལྟར། རྩོལ་བ་བཅས་པའི་ཐེག་པ་རྣམས། རིག་པ་རྒྱལ་པོ་དབང་ཆེན་གྱིས། ཤུགས་
ཀྱིས་འདོར་ཞིང་རྩད་ནས་སྐྱེལ། བཙལ་མེད་འབྲས་བུ་རང་བྱུང་ཉིད། བགྲོད་མེད་
དགོངས་པ་རང་ལ་རྫོགས། གདོད་ནས་འཛིན་མེད་ལྷུན་གྱིས་གྲུབ།། ཅེས་སོ། །དེ་
བས་རང་བཞིན་རྫོགས་པ་ཆེན་པོ་ལ་ཅི་ཡང་བྱར་མེད་པས། བྱར་མེད་རང་ལ་ཉིན་
ཉལ་མཚན་ཉལ་ལ་ཉམ་མི་ང་བ་ལྟ་བ། དེ་ལ་ལོ་ཟླ་འབྱམས་པ་སྒོམ་པ། རང་བྱུང་
དགག་ཏུ་མེད་པ་སྤྱོད་པ། རིག་པ་གང་དགར་གཏོང་བ་དགོངས་ཉམས། རྣམ་
རྟོག་ལ་དགྲར་མི་ལྟ་བ་བློའི་བཅོས་ཐབས། དུག་ལྔ་མདོག་མི་བསྒྱུར་བ་གདམས་
ངག །དགེ་སྡིག་ལ་སྤང་བླང་མི་བྱེད་པ་རྟུལ་ཤུགས། མི་མཐུན་པ་ལྐོག་ཏུ་མི་དོར་
བ་འབྲས་བུ། གཉེན་པོ་རྒྱུད་ལ་མི་བསྟེན་པ་དམ་ཚིག །བྱ་བ་ཅི་དང་ཅི་བྱེད་པ་
ཐམས་ཅད་ཤུགས་འབྱུང་དུ་གཏོང་བ་ཕྲིན་ལས། གྲོལ་ས་དང་རང་ས་ན་ཡོད་པས་
རེ་དོག་མེད་པ་ལམ། རྟོགས་རུང་མ་རྟོགས་རུང་ཐམས་ཅད་རང་གྲོལ་དུ་ཡོད་པ་
གོ་ཚད་དང་རྟོགས་ཚད་ཡིན་ནོ། །བོན་ཐམས་ཅད་བྱར་མེད་གཅིག་པུར་འདུས་
སོ། །འོ་ན་དེ་མེད་པ་ཕྱོགས་གཅིག་པར་མ་སོང་ངམ་ཞེ་ན། བྱར་མེད་ཀྱི་དོན་རྟོགས་
པས། བྱེད་པ་ལྟར་མ་འགགས། བྱེད་པ་ལྟར་མ་ཞེན། མི་བྱེད་པ་ལྟར་མ་འགགས།
མི་བྱེད་པ་ལྟར་མ་ཞེན། མ་འགགས་ཏེ་རང་ཤར། མ་ཞེན་ཏེ་རང་གྲོལ། ཇི་ལྟར་བྱས་
ཀྱང་རང་ཤར་རང་གྲོལ་གྱི་ཀློང་ལས་མ་འདས་པས་གོལ་ས་དང་ལྟུང་ས་མེད་དོ། །
དོན་གཉིས་པ་བསྒོམ་པས་གྲོལ་བ་ཐོད་རྒལ་གྱི་ལམ་བཤད་པ་ལ་གཉིས།
ཁྲེགས་ཆོད་ལས་འཕགས་ཚུལ། ཁྱད་པར་ཅན་གྱི་ལམ་དངོས་བཤད་པའོ། །དང་
པོ་ལ། ཡེ་ཁྲི་ལས། འཕགས་ཚུལ་བཅུས་བཤད་པ་ཡོད་ཀྱང་འདིར་བསྡུ་ནས་
བཤད་ན་རྣམ་པ་བདུན་ལས། དང་པོ་བཟུང་འཛིན་དག་པའི་ཁྱད་པར་ནི། ཁྲེགས་
65



ནམ་མཁའ་མཛོད་ཀྱི་ཁྲིད་གདམས་སྐོར།
ཆོད་དུ་རི་བྲག་སོགས་ཡུལ་གཞི་མེད་དང་། འཛིན་སེམས་རང་གྲོལ་དུ་རྒྱས་
འདེབས་བྱེད་པ་ཙམ་ལས། རྡོས་བཅས་རང་དག་བྱེད་མི་ནུས་པ་ཉིད། ཐོད་
རྒལ་དུ་དབྱིངས་འོད་ལྔའི་སྣང་བ་ལ་བརྟེན་ནས། ཕྱི་ཡུལ་འོད་དུ་དག་པས་གཟུང་
འཛིན་ལས་དངོས་སུ་གྲོལ་བ་ནི། ཡེ་ཁྲི་ལས། གཟུང་འཛིན་མི་གནས་
གནས་རྣམ་པར་
དག །དེ་ཡི་ངང་དུ་སངས་རྒྱས་ཚེ།། ཞེས་སོ། །གཉིས་པ་ཕུང་པོ་རང་སྣང་གི་ཁྱད་
པར་ནི། ཁྲེགས་ཆོད་འབྱོངས་པ་ན་ལུས་རྡུལ་ཕྲན་ཆ་མེད་ཙམ་ལས་འོད་དུ་མི་
འགྲོ་ལ་འོད་དུ་མ་སོང་ན། རེས་འགའ་བའི་སྒྱུ་ལུས་དང་ཟད་པར་གྱི་སྐྱེ་མཆེད་
སོགས་ཀྱིས། མཐར་ཐུག་གི་ས་མི་ཆོད་པ་དང་
། འོད་ལུས་མ་ཐོབ་ན་སྤྱན་དང་
མངོན་ཤེས་རྫུ་འཕྲུལ་རླབས་ཆེའི་བདག་ཉིད་འཕོ་ཆེན་གྱི་སྐུ་མི་ཐོབ་པས། རྟེན་
དེས་འགྲོ་དོན་རྒྱ་ཆེ་མི་འགྲུབ་པ་ལ། ཐོད་རྒལ་དུ་གཟུགས་ཕུང་རང་སྣང་རང་
འོད་དང་ཕུང་གཞན་རང་སར་དག་སྟེ། གཡུང་དྲུང་གི་སྐུར་གྲུབ་པས་འཁོར་བ་
མ་སྟོངས་ཀྱི་བར་དུ་བཞུགས་ནས་འགྲོ་དོན་མཛད་པ་ནི། སྔ་མ་ལས། ཕུང་པོ་ལྔ་
རྣམས་སྣང་བ་ཡང་།། མ་སྤངས་རང་སྣང་དག་པས་ཚེ།། ཞེས་སོ། །གསུམ་པ་རྣམ་
ཤེས་དག་པའི་ཁྱད་པར་ནི། ཁྲེགས་ཆོད་དུ་འཁྲུལ་སྣང་མ་འགགས་པས། འཁྲུལ་
ཤེས་མི་འགགས་ལ་ཡུལ་ཡུལ་ཅན་གྱི་བོན་ལ་བརྟེན་པས་མྱུར་དུ་གྲོལ་དཀའ་བ་
ཉིད། ཐོད་རྒལ་དུ་ཡུལ་དག་པས་རྣམ་ཤེས་རང་ལོག་ནས། ཡུལ་ཡུལ་ཅན་དུ་ལྟོས་
པ་མེད་པས་འཁྲུལ་སྣང་མིང་མེད། ཡུལ་སེམས་རང་དག་སེམས་དཔའ་སེམས་
མ་རུ་གྲོལ་བའི་ཁྱད་ཞུགས་པ་ནི། དེ་ཉིད་ལས། རྣམ་ཤེས་བརྒྱད་ཀྱི་ཡུལ་བརྒྱུད་
ཀྱང་།། རང་ལས་སྣང་བའི་སེམས་མ་བརྒྱད།། མ་བཙལ་ངང་ལས་ལྷུན་གྱིས་གྲུབ།།
ཡེ་ཤེས་རང་སྣང་བདག་ཉིད་ཆེ། ཞེས་སོ། །བཞི་པ་འོད་གསལ་མངོན་མཐོང་གིས་
རང་ལས་གཞན་དུ་འགྲོ་དོན་བྱེད་དུ་མེད་པ་ནི། རིག་པ་འོད་ཀྱི་ལུས་སུ་ཡེ་ནས་
57



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡོད། གསུངས་པ་དེ་ཁྲེགས་ཆོད་དུ་སྟོང་པར་མཇལ་བ་ལས་རང་འོད་མ་མཐོང་
བས། ཡུལ་སྣང་རང་སྣང་འོད་གསལ་དུ་མ་གྲོལ་ཏེ་གཞན་དུ་ལྟ་བ་མ་སྤངས་པས་
འགྲོ་དོན་ཡང་གཞན་དུ་བྱེད་པ་ལ། ཐོད་རྒལ་དུ་གནད་གཅུན་པས་ངོ་བོའི་རིག་
པ་ནང་དུ་ཟིན་དུས་ལྷག་མཐོང་གི་རིག་པ་འོད་གདངས་ཕྱིར་གསལ་ནས་ཐམས་
ཅད་རང་སྣང་འོད་གསལ་དུ་གྲོལ་བས། རང་ལས་གཞན་དུ་འགྲོ་དོན་བྱེད་དུ་མེད་
པ་ནི། དེ་ཉིད་ལས། རང་ལས་འབྱུང་ཞིང་རང་ལ་སྣང་།། ངང་དྭངས་ཡིན་པས་
ཡུལ་དང་བྲལ། ཡུལ་མེད་རང་སྣང་ཆེན་པོ་ལའགྲོ་དོན་གཞན་དུ་མེད་པས་ཆེ།
ཞེས་སོ། །འོ་ན་སེམས་ཅན་རང་སྣང་དུ་ཤེས་ནས་འགྲོ་དོན་མི་བྱེད་པ་མ་ཡིན་
ནམ་ཞེ་ན། རང་སྣང་དུ་ཤེས་བཞིན་དུ་འགྲོ་དོན་ཡང་མཛད་པའོ། །ལྔ་པ་འབྲས་
བུ་བཙལ་དུ་མེད་པའི་ཁྱད་པར་ནི། ཁྲེགས་ཆོད་དུ་འཁྲུལ་སྣང་རགས་པས་བཀབ་
ནས་འབྲས་བུ་ལྐོག་ཏུ་གྱུར་པ་ལ། ཐོད་རྒལ་དུ་སྣང་བ་ཚད་དུ་ཕྱིན་པས་ན་མངོན་
དུ་བྱེད་ནས་འབྲས་བུ་ཕྱིའི་དུས་ལ་མི་འཇོག་པར། ཚེ་འདིའི་ཐོག་ལ་འབྲས་བུ་
ཐོབ་པ་ནི། སྔ་མ་ལས། འབྲས་བུ་རང་ཆེ་བཙལ་དུ་མེད།། མ་བཙལ་ལྷུན་གྱིས་
གྲུབ་པས་ཆེ།། ཞེས་སོ། །དྲུག་པ་རང་སྣང་མངོན་སུམ་དུ་གཟིགས་པའི་ཁྱད་པར་
ནི། ཁྲེགས་ཆོད་དུ་དབང་དྲུག་གི་སྒོ་མ་དག་པ་ལ། སེམས་ཀྱི་དྭངས་འཚོལ་དགོས་
པ་བྱུང་ལ། ཐོད་རྒལ་དུ་འོད་གསལ་ཀྱི་སྒོ་ཡེ་ཤེས་ཀྱི་རླུང་གིས་ཕྱེ་བས་སྒྲོན་མ་
བཞིའི་སྣང་བ་འཆར་བས་འཁྲུལ་སྣང་རང་དག་གིས་ཐམས་ཅད་རང་སྣང་དུ་
རྟོགས་ནས་བོན་ཉིད་ཟེར་གདང་ལ་མཇལ་
(ལ་བས་དོན་ལ་འདུ་འབྲལ་མེད་པ་ནི།
དེ་ཉིད་ལས། རང་གི་སྣང་བའི་དོན་རྟོགས་པས།། དོན་ལ་འདུ་འབྲལ་མེད་པས་
ཆེ། ། ཞེས་སོ། །བདུན་པ་ས་ཡི་ཁྱད་པར་ནི། ཁྲེགས་ཆོད་དུ་སེམས་ཙམ་ལས་སྣང་
ལུས་གཉིས་ཚད་དུ་བསྐྱལ་མ་ནུས་ལ། འདི་སྤྱོད་དུ་མེད་པའི་དོན་ལ་བསྐྱལ་ནས་
68



ནམ་མཁའ་མཛོད་ཀྱི་ཁྲིད་གདམས་སྐོར།
མི་འགྱུར་གཡུང་དྲུང་གི་ས་ཆེན་པོ་ནོན་པ་ནི། དེ་ལས། མི་འགྱུར་གཡུང་དྲུང་ས་
འདི་ལ།། དོན་ལ་སྤྱོད་དུ་མེད་པས་ཚེ། ཞེས་སོ། །
གཉིས་པ་མན་ངག་གི་གནད་ངེས་པ་གཏན་ལ་ཕབ་པ་ནི། རིག་པ་ཁུ་བྱུག་
གི་ཡན་ལག་བཞི་པ་ལས། རང་ཤེས་རིག་གི་རྒྱལ་པོ་བྱང་ཆུབ་ཀྱི་སེམས་དེ་ཉིད་
འགྲོ་བ་སེམས་ཅན་གྱི་དོན་ལ་རྫུ་འཕྲུལ་གྱི་སྐུར་ཕྱུང་ཙམ་ཉིད་ན། དབང་གི་བྱིའུ་
འཕར་མ་མཆུ་རིང་ཞེས་བྱ་བ་གློ་བ་མ་བཞི་བུ་བཞི་བྲག་དམར་མཚལ་དཀར་དང་
འདྲ་བའི་ཚང་ནས་ཕྱུང་ནས། རྟ་དེ་ལ་ཞོན་ནས་འགྲོ་བ་སེམས་ཅན་གྱི་དོན་རྒྱ་
ལག་ཕྱད་པར་མཛད་དེ། ཅང་ཤེས་སྤྲུལ་པའི་རྟ་དེས་ནི་བསྐྱོད་ཅིང་འགྲོ་བའི་ཚེ་
ན། རྒྱལ་པོ་ཆེན་པོ་བཞིས་ནི་ཞབས་ནས་འདེབས་སོ། །དུས་བཞིའི་རྒྱལ་མོ་བཞིས་
ནི་མཐའ་རྟེན་ནོ། །སྤྲུལ་པའི་རླུང་བཞིས་ནི་བསྐྱོད་ཅིང་འདེགས་སོ། །ཆུ་བོ་ཆེན་
པོ་བཞིས་ནི་བསོད་ནམས་ཀྱི་རྒྱུན་བསྲིང་ངོ་། །སྤྲུལ་པའི་མེ་བཞིས་ནི་དྲོད་སྙོམས་
སོ། །གསེར་གྱི་ས་གཞི་ལ་ནི་གནས་བཅས་སོ། །གསལ་བའི་མེ་ལོང་བརྒྱད་ནི་སྐུ་ལ་
བརྒྱན་ནོ། །གསང་བའི་ཡི་གེ་འབྲུ་གསུམ་ནི་ཐུགས་ལ་བཀོད་དོ། །གསལ་བའི་སྒྲོན་
མ་ལྔ་ལ་ནི་དབུ་ཡི་གཙུག་ནས་སྐྱེས་སོ། །གཟའ་དང་རྒྱུ་སྐར་ནི་སྐེད་ནས་འཆར་
རོ། །འཁོར་རྣམ་པ་བཞིས་ནི་བཀའ་སྡོད་བྱེད་དོ། །འགྲོ་བ་སེམས་ཅན་གྱི་དོན་མ་
འགགས་ཤིང་རྣམ་པར་འབྱེད་པ་ནི། རྟ་དེའི་ཡོན་ཏན་ཡིན་ནོ། །ཞེས་སོ། །འདི་
ནི་འོད་གསལ་ཐོད་རྒལ་གྱི་གནད་ངེས་པ་དག་ཀུན་ཏུ་བཟང་པོས་གསུངས་ནས་
མཁའ་འགྲོ་མ་རྣམས་ཀྱིས་བརྡ་ཚིག་གིས་བཅིངས་པ་སྔ་ཐོག་གི་མཁས་གྲུབ་དུ་
མ་བྱོན་པ་དག་གིས་བརྡ་མ་བཀྲོལ་བར་ཁོ་བོའི་བགོ་སྐལ་དུ་བཞག་པ་ཞིག་ངེས་
པའོ། །དེས་ན་དབང་བྱིའུ་མཆུ་རིང་ནི་རིག་གདངས་ལ་ཟེར་ལ། སྙིང་དབུས་སུ་
རིག་པ་བཞུགས་པས། སྙིང་ནས་རྩ་གྲོ་སོག་གི་སྦུབས་ཙམ་གཅིག་གློ་བར་ཟུག་པ་དེའི་
69



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནང་རླུང་གིས་གང་བས། རླུང་དེས་རིག་གདངས་བསྐྱོད་པ་ལས་རྣམ་རྟོག་ཐམས་
ཅད་འབྱུང་བ་ལ་སེམས་ཞེས་བྱ་ལ། རླུང་ནི་རྟ་ལོང་བ་རྐང་ཅན་ལ་སེམས་སྐྱེས་བུ་
འཕྱེའོ་མིག་ཅན་བསྐྱོན་པ་དང་འདྲ་བ་ལ། རླུང་ཞི་བ་དང་གདངས་རིག་པ་ལ་ཐིམ་
ནས་མི་འགྱུ་དགུ་འགྱུའི་རྟོག་པ་དག་པའི་རིག་པ་ངོ་བོ་རང་བཞིན་ཐུགས་རྗེ་གསུམ་
གྱིས་མཚོན་པའི་འོད་གསལ་གྱི་འཆར་གཞི་མ་འགགས་པར་བཞུགས་པ་ལ། ཐོད་
རྒལ་གྱི་གནད་ཟབ་མོས་གཅུན་པས་གདངས་ཡེ་ཤེས་ཀྱི་རླུང་གིས་བསྐྱོད་ནས་འོད་
རྩ་དག་པ་ནས་མིག་རྒྱང་ཞགས་ཀྱི་སྒོར་ཤར་བ་དེ་ཉིད་ཚད་དུ་བསྐྱལ་བས་འཁོར་
བའི་སྒོ་དག་ནས་ཡེ་ཤེས་ཀྱི་སྣང་བ་ལ་ལོངས་སྤྱོད་པའོ། །དེའི་ཕྱིར་ན་ཐོད་རྒལ་
གྱི་གནད་ཟབ་མོ་བཞི་བཅུ་རྩ་གཉིས་སུ་བསྟན་པ་དེ་དག་གོ་རིམ་དང་བསྟུན་ནས་
བཤད་པ་ནི། རྒྱལ་པོ་ཆེན་པོ་བཞིས་ནི་ཞབས་ནས་འདེབས་སོ། །ཞེས་པ་ནི གནད་
རྣམ་པ་བཞི་སྟེ། ལུས་ངག་སེམས་ཀྱི་གནད། འཆར་བྱེད་སྒོ་ཡི་གནད།། འཆར་
གཞི་ཡུལ་གྱི་གནད།། རླུང་རིག་དལ་བའི་གནད་དོ། །དེས་ན་དམུ་རྒྱལ་སྲས་པོ་
ཉིད་བསྟན་འཛིན་གྱི་རྒྱལ་པོ་ཆེན་པོ་བཞིས་བཏེགས་པའི་དུས་ན་འཇིག་རྟེན་
གསུམ་ན་དབང་སྒྱུར་བ་ལྟར། རིག་པའང་གནད་རྣམ་པ་བཞིས་བཏེགས་པས་ཡེ་
ཤེས་ཀྱི་སྣང་བ་ལ་དབང་བསྒྱུར་བའོ། །དེའི་དང་པོ་ལའང་ནང་གསེས་གསུམ་གྱི་
དང་པོ་རྟེན་ལུས་གཅུན་པས་རྩ་རླུང་ལས་སུ་རུང་ནས་འོད་གསལ་མངོན་དུ་འཆར་
བས་ལུས་གནད་བཅུན་པ་གལ་ཆེའོ། །དེའང་གསེར་གྱི་ཕྲེང་བ་མཛེས་པ་ལས།
བོན་སྐུ་སེང་གེའི་འདུག་སྟངས་དང་། ། ལོངས་སྐུ་གླང་པོ་ཆེའི་འདུག་སྟངས། ། སྤྲུལ་
སྐུ་དྲང་སྲོང་ཙོག་པུས་འདུག །ཅེས་རང་རང་གི་བཅའ་ཐབས་དང་། དགོས་པ་
གཉིས་རེས་བསྟན་པ་ལ། དང་པོ་བོན་སྐུའི་བཞུགས་སྟངས་སེང་གེ་འགྱིང་བ་ལྟ་
བུ་ནི། འགྱིང་ཚུགས་ཙོག་པུའི་རྐང་པའི་བྲང་བ་གཉིས་ས་ལ་བཙུག །སྐད་པ་
70



ནམ་མཁའ་མཛོད་ཀྱི་ཁྲིད་གདམས་སྐོར།
བསྲང་ལ་འོག་སྒོ་ཅུང་ཟད་བསྡམ། མགོ་རྩལ་འཇིང་པ་ལ་བསྐུར། ལག་སོར་
གཉིས་ནང་དུ་སྒོངས་ཏེ་རྐང་པ་གཉིས་ཀྱི་བར་དུ་ས་ལ་བཙུག་གོ །འདི་ཁ་ཅིག་
རྐང་མཐིལ་ས་ལ་ཕབ་པར་འདོད་དེ། རང་གི་ལུང་དོན་དང་གོང་མ་རྣམས་ཀྱི་
ཕྱག་ལེན་ལ་ཅུང་ཟད་འགལ་བར་སྣང་ངོ་། །དགོས་པ་ནི། གཡོ་བྱེད་ཀྱི་རླུང་ནོན་
ནས་དབུ་མ་བྱང་ཆུབ་ཀྱི་རྩ་ཁ་བྱེ། ཕྱི་རུ་སྣང་བ་འཕྲལ་ལ་འཆར། ནང་དུ་བོན་སྐུ་
བློ་འདས་ཀྱི་དགོངས་པ་འཆར་རོ། །གཉིས་པ་ལོངས་སྐུའི་བཞུགས་སྟངས་གླང་
ཆེན་ཉལ་བ་ལྟ་བུ་ནི། པུས་བྲང་སྦྱར་ལ་གྲུ་མོ་གཉིས་ས་
པ་ས་ལ་བཙུགས་པའི་ཐལ་མོས་
ཨོལ་གོ་བརྟེན། པུས་མོ་ས་ལ་མ་རེག་ཙམ་གྱི་ལྗིད་གྲུ་མོ་དང་རྐང་པའི་བྲང་བ་གཉིས་
ལ་བསྐུར་རོ། །འདིའང་རྐང་སོར་ཕྱིར་འཕུལ་བར་འདོད་པ་གཞན་ལུགས་ཡིན་
པས་རང་ལུགས་ལ་ཅུང་ཟད་མི་མཐུན་ནོ། །དགོས་པ་ནི། འགྱུར་བྱེད་ཀྱི་རླུང་ནོན་
ནས་ཆགས་སྡང་གི་རྟོག་པ་འགག །གླང་ཆེན་བཞིན་དུ་སྟོབས་རྒྱས། ཕྱི་རུ་ཞིང་
ཁམས་རྫོགས་པ་འཆར། ནང་དུ་ཉམས་རྟོགས་ལ་བོགས་ཅིག་ཅར་དུ་སྐྱེའོ། །གསུམ་
པ་སྤྲུལ་སྐུའི་བཞུགས་སྟངས་དྲང་སྲོང་ཙོག་བུ་ནི། ལུས་ཙོག་འདུག་གི་རྐང་མཐིལ་
གཉིས་ས་ལ་ཕབ་ལ། པུས་མོ་གཉིས་གྲུ་མོའི་ཁུགས་སུ་ཚུད་པར་བྱས་ལ་པུས་བྲང་
སྦྱར། ལག་པ་གཉིས་བར་ལྷ་ལ་བཟུང་ཞིང་རྒལ་ཚིགས་བསྲང་ལ་སྐེ་འཇིང་ཅུང་
ཙམ་བཟུང་ངོ་
། །དེ་ལས་གྲུ་མོ་གཉིས་པུས་མོའི་སྟེང་དུ་བཙུག་པའི་ཐལ་མོས་འགྲམ་
པ་གཡས་གཡོན་བསྐྱོར་བ་ལུས་གནད་གཅིག་ཆོག་གོ །དགོས་པ་ནི། སྨིན་བྱེད་
གྱི་མེ་དྲོད་ཕེབས་ཤིང་རྣམ་རྟོག་ཕྲ་རགས་ཐམས་ཅད་ཞི། ཕྱི་རུ་སྤྲུལ་སྐུའི་སྣང་བ་
འཆར། ནང་དུ་གསལ་སྣང་ཁྱད་པར་ཅན་སྐྱེའོ། །འདུག་སྟངས་རྣམས་གང་ཡང་
ཧ་ཅང་གཅུམ་པའི་བསྡམ་པ་མ་ཡིན་པར་ཆ་ཆ་ནས་ལྷོད་ཆགས་པས་གཅུན་པས་
གེགས་མི་འཇུག་ཅིང་ཡོན་ཏན་སྐྱེ་བོགས་ཆེའོ། །འདི་དག་ལས་གཞན་དུ་ངང་མོ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་གནའ་ཕོའི་འདུག་སྟངས་ཀྱང་ཡོད་པ་ལས་ངང་མོའི་ཟུར་འགྲོས་ཀྱི་འདུག་
སྟངས་འདི་ལས་དང་པོ་བས་དབྱིངས་སྣང་མཇལ་བ་ལ་སྟབས་བདེ་བ་ལྟ་བུར་
འདུག་པས། གྲུ་མོ་གཡས་པ་ས་ལ་བཙུག་པའི་ཐལ་མོས་འགྲམ་པ་གཡས་བརྟེན།
ལག་པ་གཡོན་པ་དཔྱི་འགོར་བརྐྱང་ལ་དྲུག་མདོར་མནན། རྐང་པ་གཉིས་ཅུང་
ཟད་སྐྱིད་ཁུགས་བྱས་ལ་ཉ་ཤ་གཉིས་བརྩེགས་པ་ལྟར་བྱའོ། །དགོས་པ་ནི། རླུང་
དབུ་མར་ཚུད་ནས་རྫུ་འཕྲུལ་ཡ་མ་ཟུང་དུ་འབྱུང་། དབྱིངས་སྣང་གི་འཕེལ་ཚེའོ། །
གཉིས་པ་ངག་གི་གནད་ནི། རྟགས་ཚད་སྒྲོན་མ་ལས། དེ་ནས་རྟག་ཏུ་ངག་མ་
བཅད་ན། བརྗོད་དུ་མེད་པའི་དོན་མི་མཐོང་བས།། ཐིག་ལེ་ཉག་གཅིག་མངོན་
དུ་མི་འཆར་རོ། །ཞེས་པས། གླེང་བ་ཇེ་ཉུང་ལ་བཏང་ཞིང་མཐར་བརྗོད་པ་ཐམས་
ཅད་སྤང་ལ་སྨྲ་བཅད་ལ་གནས་པར་བྱའོ། །གསུམ་པ་སེམས་ཀྱི་གནད་ནི། སེམས་
ཞེས་རིག་པའི་སྙིང་པོ་ཅན་དེ་ཉིད་ལྟ་སྟངས་དང་བསྟུན་ནས་ཕྱིའི་ནམ་མཁའ་ལ་
མདུང་ཚུགས་སུ་གཏད་པས་གཡོ་བྱེད་རླུང་ཞི་ནས་དབྱིངས་རིག་དབྱེར་མེད་ཀྱི་
དགོངས་པ་ཟབ་མོ་ངང་གིས་འཆར་བར་འགྱུར་ཏེ། སྔ་མ་ལས། མིག་གིས་ལྟ་
སྟངས་ཀྱིས་རིག་པ་མ་གཅུན་ན། ། རིག་པ་ཉིད་མངོན་སུམ་དུ་མི་འཆར་རོ། །ཞེས་
སོ། ། གཉིས་པ་སྒོའི་གནད་ནི། ཐ་མལ་གྱི་ལྟ་ལུགས་ཀྱིས་ཡེ་ཤེས་མི་འཆར་བས་
མིག་ལྟ་སྟངས་དང་བསྟུན་དགོས་ལ། ལྟ་སྟངས་དེའང་བཞུགས་སྟངས་གསུམ་
དང་འབྲེལ་པར་བྱ་སྟེ། གསེར་གྱི་ཕྲེང་བ་ལས། བོན་སྐུའི་གཟིགས་སྟངས་གྱེན་
དུ་བལྟ།། སྤྲུལ་སྐུའི་གཟིགས་སྟངས་ཐུར་དུ་ཕབ།། ལོངས་སྐུའི་གཟིགས་སྟངས་
ཟུར་བལྟར་ཟུར་ཁྲིད་གཅེས།། ཞེས་སོ། །སྒོའི་གནད་དེ་ལྟར་གསུམ་དུ་ངེས་ནའང་
དེའི་དོན་པོ་དབྱིངས་མཇལ་བ་གཙོ་བས་ན། སྔ་མ་ལས། ཉི་མའི་འོག་ནས་ཅུང་
ཟད་ཕབ། ཟིམ་བུའི་མིག་གིས་མ་ཡེངས་བལྟ། ཞེས་པས། མིག་ཕྱེད་བཙུམས་ཟིམ་
72



ནམ་མཁའ་མཛོད་ཀྱི་ཁྲིད་གདམས་སྐོར།
བུས་ཉི་མ་ལ་ཡིན་ན་ཁྲུ་གང་ཙམ་གྱིས་མ་རེག་པའི་སར་བལྟ་བ་ནི་གནད་དོ། །སྒོའི་
གནད་འབྱོངས་པས་ཡུལ་ལ་ཇི་ཙམ་བལྟས་ཀྱང་ཚུགས་པ་ཡིན་ནོ། །གསུམ་པ་
ཡུལ་གྱི་གནད་ནི། རྐྱེན་མེད་པའི་གནས་མཐོ་ཞིང་དྭངས་སངས་ཕྱེད་པ་ནས་
སྐྱོན་དང་བྲལ་བའི་ཆུའི་སྒྲོན་མས་ནམ་མཁའ་གཡའ་དག་པ་ལ་བལྟས་པས་འོད་
གསལ་གྱི་སྣང་བ་འཆར་ལ། ལས་དང་པོ་བས་སྔ་དྲོ་དང་ཕྱི་དྲོའི་ཟེར་གཉིས་དང་
སྦྱར་ཞིང་། དབྱིངས་རིག་སྨིན་མཚམས་ནས་བྲལ་བ་ན་ནམ་མཁའ་དྭངས་པར་
བལྟ་ལ་དེའང་མཐིང་ཤོག་ལས། སྔ་དྲོ་ཀླུ་དབང་ཕྱོགས་སུ་བལྟ། དགོངས་ཀ་དྲི་
ཟའི་ཕྱོགས་སུ་བལྟ། ཞེས་སྔ་དྲོ་ནུབ་དང་དགོངས་ཀར་ཤར་ཕྱོགས་ཀྱི་ནམ་མཁའ་
ལ་བལྟའོ། །བཞི་པ་རླུང་རིག་དལ་བའི་གནད་ནི། ཁ་ཅིག་རླུང་སྦྱོར་བཞི་ལྡན་དུ་
བཤད་ཀྱང་གནད་མ་གོ་བར་ཟད་དོ། །གདམས་པ་འདིའི་ལུགས་ལ་རླུང་སྣ་ནས་
མི་གཏོང་བར་ཁ་ནས་མཆུ་སོ་མ་རེག་ཙམ་གྱི་བར་ནས་ཤིན་ཏུ་དལ་བུས་འབྱུང་
འཇུག་བྱེད་པ་སྟེ། རླུང་དལ་བ་བསྟེན་པས་རིག་པ་བཙོན་དུ་གཟུང་བ་ཞེས་བྱ་སྟེ།
གློ་བའི་རླུང་འགྲོ་འོང་གི་རྣམ་པ་ཅན་རང་བཞིན་གྱིས་དག་པས་རིག་གདངས་སྙིང་
གར་ཐིམ་ནས་སེམས་རྟོག་རང་ཞི་ལ་སོང་སྟེ་རིག་སྟོང་རྗེན་པ་མངོན་དུ་འཆར་
བའོ། །སྤྲུལ་པའི་རླུང་བཞིས་ནི་བསྐྱོད་ཅིང་འདེགས་སོ། །ཞེས་པ་ནི། ཁྱད་པར་
གྱི་རྩ་ཆེན་བཞི་སྟེ། རླུང་གིས་ཐམས་ཅད་བསྐྱོད་ཅིང་སྣང་སྲིད་ཀུན་འདེགས་པ་
ལྟར། ཁྱད་པར་གྱི་རྩ་བཞིས་འོད་གསལ་གྱི་སྣང་བ་ཐམས་ཅད་བསྐྱོད་ཅིང་བོན་
ཉིད་མངོན་སུམ་ནས་ཉམས་སྣང་གོང་ནས་གོང་འཕེལ་དུ་འདེགས་པར་བྱེད་དེ།
ཐིག་ལེ་དྲུག་པ་ལས། སྤྱིར་ནི་བཞི་བསྡུས་ཕུང་པོ་འདི། རྩབའི་དྲ་བ་ཡིན་གྱུར་ཀྱང་།
དོན་བྱེད་ནུས་པའི་རྩ་བཞིར་ཡོད།། ཅེས་པ། ཀ་ཏི་གསེར་གྱི་རྩ་ཆེན། དར་དཀར་
སྣལ་མ། ཕྲ་ལ་འཁྲིལ། ཤེལ་བུག་ཅན་དང་བཞི་ཡིན་ནོ། །དེ་ལས་གསེར་གྱི་རྩ་
༣



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཆེན་ནི་དབུ་མའི་དབུས་ནས་སྙིང་དུ་འབྲེལ་པར་གནས་ལ། སྙིང་པོ་འོད་གསལ་
གྱི་གདངས་སྙིང་དབུས་ན་གཡུང་དྲུང་ཡོངས་སུ་རྫོགས་པའི་ལྷ་ཚོགས་དང་། དུང་
ཁང་གི་ཁྲོ་བོ་རྣམས་དང་། དེའི་གདངས་རྩེ་རྣམས་ཀྱི་ཐིག་ལེ་རྣམས་འཆར་བའི་
རྟེན་བྱེད། དར་དཀར་སྣལ་མ་ལྟ་བུའི་ནང་རྩ་འགྲེང་བུ་གཅིག་ལ་གཉིས་སུ་གྱེས་
པའི་སྣ་གཅིག་མིག་གཡས་སུ་ཟུག་ནས་ཕྱིར་ཡུལ་ལ་འཇུག་པའི་རྟེན་བྱེད། གཅིག་
ཚངས་བུག་ལ་ཟུག་ནས་ངོ་བོ་སྟོང་གདངས་རིག་པ་རྟོག་མེད་ཆེན་པོ་འཆར་ལ།
ཚད་ཕེབས་ཀྱི་དུས་ན་ཐིག་ལེ་ལྔའམ་དགུ་བརྩེགས་སུ་འཆར་བའི་རྟེན་བྱེད། ཕྲ་
ལ་འཁྲིལ་ནི་འཁོར་ལོ་བཞིའི་དབུས་ནས་མིག་གཡོན་པར་ཟུག་ནས་རང་བཞིན་
འོད་གདངས་རང་ལ་དངོས་སུ་འཆར་བའི་རྟེན་བྱེད། ཤེལ་བུག་ཅན་ནི་སྙིང་ནས་
མིག་ཏུ་འབྲེལ་ནས་རང་ལ་སྣང་ཞིང་ནང་དུ་ནུབ་པའི་རྟེན་བྱེད་དོ། །ཐུགས་རྗེའི་
རིག་གདངས་གློ་རྩ་ན་སེམས་སུ་འཆར་བའོ། །སྤྲུལ་པའི་མེ་བཞིས་ནི་དྲོད་སྙོམས་
སོ། །ཞེས་པ་ནི། སྒྲོན་མ་བཞི་སྟེ། རྒྱང་ཞགས་ཆུའི་སྒྲོན་མ།། ཐིག་ལེ་སྟོང་པའི་
སྒྲོན་མ། དབྱིངས་རྣམ་དག་གི་སྒྲོན་མ། ཤེས་རབ་རང་བྱུང་གི་སྒྲོན་མ་དང་བཞིས་
ནི་རིག་པའི་གདངས་སྐུ་དང་ཞིང་ཁམས་སུ་སྣང་བ་གང་ཡང་དངོས་སུ་གསལ་ལ།
ཐམས་ཅད་ལ་ཡེ་ཤེས་ཀྱི་དྲོད་ཆ་སྙོམས་པས་སྐུ་གསུམ་ལམ་དུ་སྨིན་པར་བྱེད་དེ། །
དཔེར་ན་སྲིད་པའི་མེ་ཆེན་པོས་སྣང་སྲིད་ཐམས་ཅད་ལ་དྲོད་སྙོམས་པས་རྩི་བཅུད་
དང་ལོ་འབྲས་ཐམས་ཅད་སྨིན་པར་བྱེད་པ་ལྟ་བུའི་ནང་བཞུགས་ཀྱི་མན་ངག་དམ་
པ་ཡིན་ཏེ། རིག་པ་རྩོལ་དབང་གི་རྒྱུད་ལས། སྒྲོན་མ་རྣམ་བཞི་ནང་གི་བསྟན་པ་
ཡིན།། ཞེས་སོ། །དེ་འང་རྣམ་པར་ཅུང་ཟད་ཕྱེ་ནས་བཤད་ན། བཞུགས་སྟངས་
དང་གཟིགས་སྟངས་གཅུན་ལ་མིག་རྒྱང་ཞགས་ཆུའི་སྒྲོན་མ། ཕྱིའི་ནམ་མཁའ་
དག་པའི་ཀློང་དུ་གཏད་པས་འོད་གདངས་སྔོ་རབ་ཤིན་ཏུ་དག་པ་ཞིག་ཐོག་མར་



ནམ་མཁའ་མཛོད་ཀྱི་ཁྲིད་གདམས་སྐོར།
སྣང་ལ། དེ་ལས་མཆེད་པའི་ཚུལ་དུ་འོད་ལྔའི་གདངས་ཁ་དོག་ལྔ་པ་ཟ་འོག་ཁ་ཕྱེ་
བ་ལྟ་བུར་གསལ་བ་ནི་སྙིང་ནང་གི་འོད་གསལ་ཕྱི་རུ་གསལ་བ་སྟེ། གསེར་གྱི་ཞུན་
མ་ལས། ཕྱི་དབྱིངས་ནམ་མཁའ་སྟོང་པ་ལ། ཙིཏྟའི་འོད་གསལ་མངོན་སུམ་མཐོང་།།
དཀར་དང་སེར་དང་མཐིང་ག་དང་། དམར་དང་ལྗང་དང་དུད་ཁའི་མདོག །ཅེས་
སོ། །དེའང་ཕྱི་དབྱིངས་ནམ་མཁའི་སྒྲས་ཁ་ཅིག་གིས་ཕྱིའི་ནམ་མཁའ་སྤྲིན་མེད་
རྐྱང་པ་དེ་ལ་ཕྱི་དབྱིངས་ཞེས་ངོས་འཛིན་པ་ནི་མི་རིགས་ཏེ། ནམ་མཁའ་སྐྱེས་བུ་
དང་འབྲེལ་པ་མ་གྲུབ་ལ། སྒྲོན་མ་སྐྱེས་བུ་ཡོད་མེད་ཀྱི་རྗེས་སུ་བྱེད་པའི་ཕྱིར། ནམ་
མཁའ་གོ་འབྱེད་འཆར་གཞིའི་ཆ་ཙམ་ལས་དབྱིངས་དངོས་མ་ཡིན་ལ། ནང་གི་
ནམ་མཁའ་གདངས་སྔོ་བ་དེ་ཕྱིར་ཤར་བ་ལ་ཕྱི་དབྱིངས་ནམ་མཁའ་ཞེས་བརྗོད་
པ་སྟེ། གསེར་གྱི་ཕྲེང་བ་ལས། ཕྱི་དབྱིངས་ནམ་མཁའ་དག་པའི་དཀྱིལ། ནང་
དབྱིངས་སྒྲོན་མ་དག་ཏུའོ། །ཞེས་སོ། །འདིའང་ཕྱི་དབྱིངས་དང་ནང་དབྱིངས་
ཞེས་སོ་སོར་བརྗོད་ཀྱང་འཇའ་འོད་ཀྱི་གུར་ཁྱིམ་དུ་མི་གསལ་བ་གསལ་བར་གོ་
འཕོས་པ་ཙམ་ལ་བཤད་ཀྱི། ཕྱི་ནང་གཉིས་བཅས་སུ་སྣང་བ་ལྟ་བུར་བཤད་པ་མ་
ཡིན་ནོ། །དབྱིངས་ཀྱི་སྒྲོན་མ་དེའི་ནང་དུ་ཐིག་ལེ་སྟོང་པའི་སྒྲོན་མ་ཞེས་པ། ཀོ་
མོའི་ཆུ་ལ་རྡོ་བོར་བའི་རྣམ་པས་མཚོན་པའི་ཐིག་ཟླུམ་འོད་ལྔའི་མུ་ཁྱུད་ཅན་སྣང་
བ་ནི་ལས་ཀྱི་རླུང་དག་པའི་ཆ་ལས་བྱུང་ཞིང་། དེར་རྒྱང་ཞགས་གཟིགས་སྟངས་
ཀྱིས་གཅུན་པས་ནང་གི་རིག་པ་གསལ་དྭངས་ཕྱེད་ལ་ཡུལ་མེད་རྗེན་པ་ཞིག་ཉམས་
སུ་མྱོང་བ་དེ་ནི་ཤེས་རབ་རང་བྱུང་གི་སྒྲོན་མའི་ངོ་བོ་ཡིན་ལ། དེ་ལས་ཡུལ་ཤེས་
ཀྱི་ཤེས་རབ་རྣོ་ལ་མྱུར་བ་དང་། ཚིག་དོན་ཀློང་རྡོལ་དུ་འཆར་བ་ནི་དེའི་རྩལ་ཡིན་
ལ། དེ་ལས་ལྷག་མཐོང་གི་རིག་པ་གཡུང་དྲུང་ལུ་གུ་རྒྱུད་མུ་ཏིག་བསྟར་ལ་བརྒྱུས་
པའམ། གསེར་སྐུད་ལྡིང་བ་ལྟར་སྣང་བ་ལ་ཤེས་རབ་ཀྱི་གདངས་ཞེས་བྱ་སྟེ། ངོ་
76



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བོ་གཅིག་ལ་ལྡོག་པའི་ཆ་ནས་དབྱེ་བའོ། །གསེར་གྱི་ས་གཞི་ལ་ནི་གནས་བཅས་
སོ། །ཞེས་པ་ནི། དབྱིངས་ཉིད་རིག་པའི་གནས་བསྟན་པ་སྟེ། དབྱིངས་ནི་མཐིང་
ག་ལས་ཁ་དོག་ལྔར་མཆེད་པའི་འོད་གདངས་ཡིན་ལ། རིག་པ་དངོས་ནི་སྙིང་
ནང་ན་ཡོད་ཀྱང་གདངས་ཕྱིར་གསལ་བས་རིག་པ་ཞེས་བཏགས་ཏེ་ལུ་གུ་རྒྱུད་དུ་
སྣང་བ་ལ། ནང་བཞུགས་དང་ཕྱིར་གསལ་གྱི་ཆ་ནས་ངོ་བོའི་རིག་པ་དང་ལྷག་
མཐོང་གི་རིག་པ་ཞེས་བརྗོད་པ་ཡིན་ནོ། །གསེར་གྱི་ས་གཞིའི་སྒྲས་དབྱིངས་དེ་ན་
སྣང་བ་ཐམས་ཅད་ནང་གི་རིག་པའི་གདངས་ཕྱིར་ཤར་བས་བཟང་ངན་སྤང་
བླང་མེད་པར་བསྟན་པའོ། །ཆུ་བོ་ཆེན་པོ་བཞིས་ནི་བསོད་ནམས་ཀྱི་རྒྱུན་བསྲིང་
ངོ་། །ཞེས་པ་ནི། སྣང་བ་བཞིའོ། །དེའང་སྣང་བ་བཞི་ནི། སྤྲོས་བྲལ་རིག་པའི་རྩལ་
དབང་ལས། བོན་ཉིད་མངོན་སུམ་ཉམས་སྣང་གོང་འཕེལ་དང་རིག་པ་ཚད་ཕེབས་
བོན་ཉིད་ཟད་པ་བཞི། ཞེས་གོམས་སྟོབས་ཀྱི་ཁྱད་པར་ལས་འོག་མ་བ་ལྟར་དག་
བྱ་དག་འབྲས་ཀྱི་ཚུལ་དུ་སྣང་བའི་ས་མཚམས་བཞིའི་བཤད་པ་བྱུང་ནའང། །ལམ་
མྱུར་བུལ་གྱི་ཁྱད་ནམ་མཁའ་དང་ས་གཞིའི་འགྲོས་ཅན་ལྟ་བུའི་ཁྱད་ཆེའོ། །དེ་
ལས་དང་པོ་བོན་ཉིད་མངོན་སུམ་གྱི་སྣང་བ་བཤད་པ་ནི། གོང་དུ་བཤད་པའི་
གནད་རྣམ་པ་བཞིས་གཅུན་པས། སྙིང་གའི་བདེ་གཤེགས་སྙིང་པོའི་གདངས་
དབྱིངས་འཇའ་ཚོན་རིས་དང་པོ་མཐོང་བ་ནས་བཟུང་། ཐིག་ལེ་སྟོང་པའི་སྒྲོན་
མ་འོད་ཟླུམ། ཐིག་ཕྲན་གསུམ་འབྲེལ་སོགས་འགྲོ་འོང་གི་ཆ་བཅས་གསལ་འགྲིབ་
ཅན་དུ་འཆར་ལ། དེ་དག་གི་གོ་མཚམས་སུ་ཉི་མ་དང་ཟེར་བཞིན་ངོ་བོའི་རིག་པ་
སྟོང་གསལ་བརྗོད་དུ་མེད་པའི་གདངས་ལྷག་མཐོང་གི །རིག་པ་གཡུང་དྲུང་ལུ་
གུ་རྒྱུད་དུ་སྣང་བ་དེ་ཉིད་བྱད་དང་མེ་ལོང་གི་གཟུགས་བརྙན་བཞིན་ནང་གི་རིག་
པ་དངོས་དང་བདག་ཉིད་གཅིག་པར་ཤེས་དགོས་ལ། དེ་ལྟར་མ་ཤེས་ནས་རིག་
76



ནམ་མཁའ་མཛོད་ཀྱི་ཁྲིད་གདམས་སྐོར།
པ་ཚུར་གདངས་ཕར་སྣང་གི་རྟོག་འཛིན་བྲེང་ངེ་བས་བར་ཆད་ན་ལུག་རྒྱུད་དངོས་
པོར་འཛིན་པར་གོལ་བའོ། །དེའི་ཕྱིར་རིག་པ་དེ་རྩའི་གནད་ལ་བརྟེན་ནས་གྲོལ་
བའི་རྟགས་སུ་ལུ་གུ་རྒྱུད་ཕྲ་ཞིང་འཁྱོག་པའི་བྲེང་ཡོད་ལ། ཐིག་ལེ་ལ་བརྟེན་ནས་
གྲོལ་བའི་རྟགས་སུ་འཁྱོག་མཚམས་ན་ཐིག་ལེ་ཕྲ་མོ་ཟུང་འབྲེལ་ཡོད་ཅིང་། རླུང་
གི་གནད་ལ་བརྟེན་ནས་གྲོལ་བའི་རྟགས་སུ་འགྲོ་འོང་ཅན་དུ་ཡོད་པའི་ཡན་དུ་
མི་འཇུག་པར་དབྱིངས་དང་ཐིག་ལེའི་རྭ་བར་འཛུད་པ་ལ་མཁས་དགོས་སོ། །དེ་
འང་ཐོག་འབེབས་ལས། ཐབས་ཤེས་ཟུང་འབྲེལ་གནད་ཀྱི་རྩལ་སྦྱང་ལ། ཞེས་ཡུལ་
གནད་ཉིན་མོར་ཤེས་རབ་བོན་སྐུའི་རྟེན་ཉི་རི་དང་མན་ཤེལ། མཚན་མོར་ཐབས་
ལོངས་སྐུའི་རྟེན་ཟླ་རི་དང་ཆུ་ཤེལ། ནང་ནུབ་ཟུང་འབྲེལ་སྤྲུལ་སྐུའི་རྟེན་ནེ་རི་
སོགས་ལ་དང་པོའི་ཚེ་རྟེན་ལ་མ་རེག་ཙམ་དུ་བལྟ་ཞིང་གོམས་སུ་གཞུག་པས་འོད་
སྣང་དེ་དག་ཇེ་གསལ་ཇེ་བརྟན་དུ་འགྲོ་ལ། སྒོ་གསུམ་དལ་བའི་རླུང་སེམས་རང་
ཞི་ལས་ནང་དུ་ཉམས་རྟོགས་ཁྱད་པར་ཅན་དང་། ཚིག་དོན་ལ་སྔར་ལས་ལྷག་
པའི་ཤེས་རབ་སྐྱེ་བས་ཡེ་ཤེས་ཀྱི་གསུམ་ཆ་ལ་དབང་ཐོབ་པའོ། །འདིའི་དུས་སུ་
བར་ཆད་ནའང་རང་བཞིན་སྤྲུལ་པར་དབུགས་འབྱིན་པའོ། །རྟགས་སྒྲོན་མ་ལས་
དབྱིངས་སྨིན་མཚམས་ནས་བྲལ་དུས་སུ་འཕོས་ན་རང་བཞིན་སྤྲུལ་པར་བགྲོད་
པར་གསུངས་པ་ཡང་ཉམས་གོང་འཕེལ་གྱི་འགོ་ཟིན་པར་བཞེད་ཀྱང་དེ་མངོན་
སུམ་པའི་མཐར་ཐུག་ཡིན་པས་ཁོ་བོས་དོན་གཅིག་ཏུ་རྟོགས་སོ། །དེའང་ཕྱིའི་
དབྱིངས་སྣང་གི་རྟགས་དང་པོ་ཙམ་མཐོང་བས་མ་ཡིན་པར་ནང་དུ་རིག་པ་གོམས་
པའི་དབྱིངས་རིག་ཟུང་དུ་འབྲེལ་པའི་གནད་ཀྱིས་ཡིན་ཏེ། རྟགས་སྒྲོན་བུ་ལས།
དབྱིངས་དང་རིག་པ་འདྲེས་པ་ཡིས།། རང་བཞིན་སྤྲུལ་པའི་ཞིང་དུ་སྐྱེ །ཞེས་
པས་སོ། །གཉིས་པ་ཉམས་སྣང་གོང་འཕེལ་ནི། གོང་བཞིན་ཉམས་སུ་བླངས་པས་
77



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དབྱིངས་རིག་རེས་གསལ་རེས་མི་གསལ་བ་ལས། སྣང་བ་ཆེར་མཆེད་དུས་དབྱིངས་
རིག་སྨིན་མཚམས་ནས་བྲལ་བར་འགྱུར་ཏེ། ཡེ་ཤེས་ལྔའི་འོད་ལྔ་གྱེན་འགྲེང་
དང་། རྩིབས་ཤར་དང་། གྲུ་ཆད་དང་།། རེ་ལྡེའི་རྣམ་པ་དང་།། ཡུལ་གྲུ་ཙམ་དུ་
སྣང་བ་ནི་ཁ་དོག་གི་སྣང་བ་དང་། མིག་ཚགས་ཀྱི་རྣམ་པ། དྲ་བ་དྲྭ་ཕྱེད། མེ་ཏོག་
གི་ཚོམ་བུ། རིགས་རྟགས། མཁར་ཐབས་སུ་སྣང་བ་ནི་དབྱིབས་ཀྱི་སྣང་བ་སྟེ་
མཁའ་ལས་འོད་སྨིན་པ་ཞེས་བྱའོ། །དེ་ནས་མཆོད་རྟེན་དང་། ལྕགས་ཀྱུ་དང་།
རྩེ་གསུམ་དང་། མདའ་དང་། མདུང་རྩེ་ལྟ་བུ་སྣང་བ་ནི་དབྱིངས་ལས་ཡེ་ཤེས་སྨིན་
པ་ཞེས་བྱ་སྟེ། དབྱིངས་ཀྱི་རྒྱན་རྫོགས་པའི་ཚད་དོ། །ཐིག་ལེའི་སྒྲོན་མ་ཡང་སྲན་
མ་ཙམ་ནས་བསེ་ཕུབ་ཙམ་དུ་རིམ་གྱིས་འཕེལ་ཞིང་དེ་ལ་འོད་ལྔའི་མུ་ཁྱུད་ཟླུམ་
པོར་སྣང་བ་ནི་རིག་པ་སྨིན་པ་སྟེ་སྙིང་པོར་བཅུད་དུ་དྲིལ་བ་ཞེས་བྱའོ། །རིག་
པའི་ཁུ་བྱུག་ལས། གཟའ་དང་རྒྱུ་སྐར་ནི་རྐེད་ནས་འཆར་རོ། །ཞེས་པའི་བརྡ་
ཚིག་ཀྱང་འདི་དག་གིས་བཀྲོལ་བ་ཡིན་ནོ། །རིག་པ་ལུ་གུ་རྒྱུད་ཀྱང་འདབས་ཆགས་
འཕུར་སྐྱེན་པ་དང་། རི་དྭགས་རྩིབས་ལ་རྒྱུག་པ་དང་། ཤ་ར་ཎ་དལ་གྱིས་འགྲོ་བ་
དང་། བུང་བ་མེ་ཏོག་ལ་ལྡིང་བ་ཙམ་དུ་དལ་བུར་འགྲོ་བའོ། །མདོར་བསྡུ་ན་ཇི་
ཙམ་གོམས་པ་བརྟས་པ་བཞིན་འོད་སྣང་རྒྱ་ཇེ་ཆེ་དང་རིག་པ་ཇེ་བརྟན་དུ་འགྲོ་
ཞིང་མཐར་གང་དུ་བལྟས་བའི་སྟོང་ཁམས་འོད་གསལ་གྱི་སྣང་བས་ཁྱབ་ཅིང་གཡོ་
འགུལ་མེད་པར་གནས་པ་ཡིན་ལ། འོད་སྣང་དེ་དག་རེ་ལྡེ་ཙམ་ལ་མཆེད་དུས་ལྟ་
སྟངས་ཀྱི་གནད་ནི་ཞང་ཞུང་གི་སྙན་རྒྱུད་ལས། ཟླ་གམ་མཐོང་དང་དཀར་ཤས་
ཚེ།། གྱེན་ལ་བལྟ་བ་གནད་ཡིན་ལ། གྱེན་འགྲེང་མཐོང་དང་དམར་ཤས་ཆེ།། དེ་
ལ་ཐུར་ལ་བལྟ་བ་གནད། ། གྲུ་བཞི་མཐོང་དང་སེར་ཤས་ཆེ། །གཡས་སུ་བལྟ་བ་
གནད་ཡིན་ནོ། །ཟླུམ་པོ་མཐོང་དང་ལྗང་ཤས་ཆེ། །དེ་ལ་གཡོན་ལ་བལྟ་བ་གནད།།
78



ནམ་མཁའ་མཛོད་ཀྱི་ཁྲིད་གདམས་སྐོར།
གྲུ་གསུམ་མཐོང་དང་མཐིང་ཤས་ཆ། ཟུར་དང་དབུས་ལ་བལྟ་བ་ཡིན། ལྔ་ལྡན་
མཁར་ཐབས་མཉམ་པར་བལྟ།། ཞེས་པ་ལྟར་རོ། །དེའང་ཡེ་ཤེས་མཁར་ཐབས་
ལ་སོགས་པའི་དུས་ན་འདུག་སྟངས་མི་འགྱུར་བའོ། །ཐིག་ལེ་མ་འཕེལ་ན་མིག་དབུས་
སུ་དྲིལ་ནས་འོད་རྩ་གཅུད་པའོ། །འོད་པྲ་ཡས་ན་སྨིན་ཕྲག་ཏུ་གཏད་པའོ། །རྟོག་
པ་འཐོར་ན་རླུང་འཆིང་ཞིང་འཕེན་པའོ། །དབྱིངས་ཀྱི་གནད་དབུས་སུ་བསྡུ་ཞིང་
མིག་ཟུར་ནས་ཁྲིད་དེ་བལྟ་བའོ། །རིག་པའི་གནད་ལུ་གུ་རྒྱུད་མཁའ་ལ་དབྱུང་
བའོ། །སྐུ་མཐོང་དུས་དེ་རྫོགས་པར་བྱེད་པའི་གནད་གདངས་དེ་ལ་མི་འགྱུར་
བར་བལྟ་བའོ། །འདི་དག་གནད་ཡིན་ནོ། །ཉམས་འཕེལ་ཁར་བར་ཆད་པའི་གྲོལ་
ཚད་ནི། དབྱིངས་རིག་སྨིན་མཚམས་བྲལ་ནས་ཡེ་ཤེས་བཞི་སྦྱོར་གྱི་སྣང་བས་
གྲོལ། གྲུ་ཆད་ཀྱི་རྣམ་པར་ཤར་ན་ཚོམ་བུའི་སྣང་བས་གྲོལ། དབྱིངས་སྣང་ཟླུམ་
འཁྲིགས་སུ་པད་འདབ་བཞི་བཞིས་བརྒྱན་པའི་ཚོམ་བུར་ཤར་ན་འོད་གསལ་ཤར་
བའི་སྐད་ཅིག་མར་གྲོལ། མདོར་ན་ཁ་དོག་དང་དབྱིབས་ཀྱི་སྣང་བ་རྫོགས་པ་ན་
བར་ཆད་ཀྱང་ལྷུན་གྲུབ་ཀྱི་སྣང་བས་གྲོལ་བས་སྲིད་པའི་བར་དོ་རང་ལོག་པ་ནི་སྒྲོན་
མ་མའི་དགོངས་པ་ཡིན་ནོ། །ཐིག་ལེ་བསྲེ་ཕུབ་ཙམ་དུ་སྣང་དུས་ན་ཐིག་ལེ་ཚད་
དུ་ཕྱིན་པ་ཡིན་ཏེ། དེ་ལས་ཆེར་འགྲོ་བའི་ངེས་པ་མེད་ལ། ཐིག་ལེ་དེ་དག་རེ་རེ་
བཞིན་འོད་ལྔའི་མུ་ཁྱུད་ཅན་ནང་དུ་ལྷ་སྐུ་རྐྱང་པ་རེ་རེ་སྣང་བ་ན་ཉམས་སྣང་མཐར་
ཐུག་པས་འཕེལ་ཟད་པ་ཡིན་ནོ། །གསུམ་པ་རིག་པ་ཚད་ཕེབས་ཀྱི་སྣང་བ་ནི།
རིག་པའི་གཤིས་ལ་སྐུ་གསུམ་ཡེ་རྫོགས་སུ་གནས་པ་དེ་ཉིད་ལམ་གནད་ཟབ་མོས་
བཅིང་པས་ཚད་ལ་ཕེབས་པའི་དུས་ན་རིག་པའི་ཡོན་ཏན་ལོངས་སྤྱོད་རྫོགས་
པའི་སྐུའི་དཀྱིལ་འཁོར་ལམ་གྱི་དོན་དུ་གཉེར་བྱའི་མཐར་ཐུག་གི་འབྲས་བུའི་
མཚན་དཔེ་ཡོན་ཏན་ཐམས་ཅད་མ་ལུས་ཤིང་ལུས་པ་མེད་པ་འདིར་ལམ་གྱི་སྣང་
79



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བ་ལ་རྩལ་རྫོགས་པ་ནི་རང་བཞིན་རྫོགས་པ་ཆེན་པོའི་ལམ་ཁྱད་དུ་འཕགས་པའི་
གཏན་ཚིག་ཡིན་ནོ། །དེའི་ཕྱིར་ན་རིག་པའི་ཡོན་ཏན་འཕེལ་བའི་ཆ་སྟབས་སུ་གྱུར་
པ་ལས་ཡེ་ཤེས་ལྔའི་བོན་ཉིད་ལ་བྱན་ཚུད་པས་ཐིག་ལེ་ལྔ་ཚོམ་ཤར་བའི་དབུས་ན་
སྤྲུལ་སྐུའི་སྦྱངས་པ་མཐར་ཕྱིན་པ་ལས་བྱུང་བའི་སྐུ་ཕྱེད་པ་ནས་སྐུ་རྐྱང་པའི་བར་
དང་། ལོངས་སྐུའི་ཡེ་ ཤེས་ཚད་དུ་ཕྱིན་པ་ལས་བྱུང་བའི་ཀུན་སྣང་ལ་སོགས་པའི་
རིགས་ལྔའི་བདེ་གཤེགས་རྣམས། སྐུ་རྐྱང་ནས། རྒྱན་རྫོགས་དང་། ཡུམ་དང་
བཅས་པའི་བར་དུ་འཆར་ལ། བོན་སྐུའི་སྦྱངས་པ་རྣམ་པར་དག་པ་ལས་བྱུང་
བའི་གཙོ་དང་འཁོར་གྱི་ཚོམ་བུ་ཐ་དད་པའི་དཀྱིལ་འཁོར་མུ་ཁྱུད་ར་བ་དང་བཅས་
པར་གསལ་བ་སྟེ། ཐོག་འབེབས་ལས། སྨིན་པའི་རྟགས་ཚད་རྒྱུན་རྫོགས་སྐུ་རུ་
གསལ།། ཞེས་སོ། །དེ་ཡང་རིག་པ་ཁུ་བྱུག་ལས། གསལ་བའི་སྒྲོན་མ་ལྔ་ནི་དབུའི་
གཙུག་ནས་སྐྱེས་སོ། །ཞེས་པས་རིག་པ་ཚད་ལ་ཕེབས་པའི་དུས་ན་ཡེ་ཤེས་ལྔ་མངོན་
དུ་གྱུར་པ་བསྟན་ཏེ། དེ་ཙམ་ན་ཕྱི་སྣང་བ་ཚད་ལ་ཕེབས་ཏེ་རྡོས་བཅས་ཀྱི་སྣང་
བ་རང་དེངས་པས་སྟོང་པ་ཉིད་ཀྱི་ཡེ་ཤེས་མངོན་དུ་གྱུར། མཐོང་ཚད་ལ་འོད་
གསལ་ཆེན་པོའི་སྣང་བ་འབྱམས་ཀླས་པས་མེ་ལོང་ལྟ་བུའི་ཡེ་ཤེས་མངོན་དུ་གྱུར།
གང་ཤར་རང་སྣང་མཉམ་གདལ་རིས་མེད་ལ་བདག་གཞན་དུ་ལྟོས་པ་མེད་པས་
མཉམ་པ་ཉིད་ཀྱི་ཡེ་ཤེས་མངོན་དུ་གྱུར། ལུས་ཚད་ལ་ཕེབས་ཏེ་སྣང་བ་མ་ལུས་པ་
རྒྱལ་བ་རིགས་ལྔའི་ཞིང་དུ་གསལ་བའི་སྐུ་རྣམས་ཀྱི་ཐུགས་ཀ་ནས་འོད་ཟེར་ལྔ་སྒྲིལ་
བྱུང་བ་རང་གི་སྙིང་དབུས་སུ་ཟུག་ནས་འབྲེལ་བར་སྣང་། མཛོད་སྤུ་ནས་འོད་ཟེར་
འདོམ་གང་གསལ་བ་ལས་ཡེ་ཤེས་ཀྱི་རླུང་གིས་ཐིག་ལེ་འཁར་གཞོང་ཙམ་པ་དགུའམ་
ལྔ་བརྩེགས་མ་འདེགས་པ། དུང་ཁང་དུ་ཁྲོ་བོའི་དཀྱིལ་འཁོར་གསལ་བ་དེའི་
གདངས་སྟེང་ཕྱོགས་ན་འབར་བ་བརྒྱད་ཅུ་དང་། སྙིང་ནང་ཞི་བའི་དཀྱིལ་འཁོར་
80



ནམ་མཁའ་མཛོད་ཀྱི་ཁྲིད་གདམས་སྐོར།
ལས་ཐད་སོ་ཐམས་ཅད་གཡུང་དྲུང་ཡོངས་སུ་རྫོགས་པའི་ལྷ་ཚོགས་རྣམས་འཆར།
འོད་རྩ་ཕྲ་མོ་རྣམས་སུ་ཡེ་ཤེས་ཀྱི་གདངས་གསལ་བས་བ་སྤུའི་སྒོ་དང་རྡུལ་ཕྲ་རབ་
རེ་རེའི་གོ་ན་
ན་སངས་རྒྱས་ཀྱི་ཞིང་ཁམས་དཔག་ཏུ་མེད་པ་རང་གསལ་ལ་མ་འདྲེས་
པར་མཁྱེན་པས་སོ་སོར་རྟོགས་པའི་ཡེ་ཤེས་མངོན་དུ་གྱུར། སེམས་ཚད་ལ་ཕེབས་
ཏེ་ཀུན་ཏུ་རྟོག་པའི་སེམས་དང་ཡིད་དང་རྣམ་པར་ཤེས་པ་རྣམས་ནུབ་ནས་རང་
རིག་པ་མངོན་དུ་གྱུར། ཤེས་པ་གང་དུའང་ཚུད་པས་བེམ་པོ་འགུལ་བ་དང་གཞན་
གྱི་སེམས་ཤེས་པ་ལ་སོགས་མངོན་ཤེས་དྲུག་དང་། ཕ་རོལ་གྱི་ཡུལ་དང་རྒྱལ་བའི་
ཞིང་ཁམས་ཚད་མེད་པ་མཐོང་བ། ཤེས་རབ་དང་ཏིང་ངེ་འཛིན་གྱི་སྒོ་དཔག་ཏུ་
མེད་པ་ལ་དབང་འབྱོར་བས་བྱ་བ་ནན་ཏན་གྱི་ཡེ་ཤེས་མངོན་དུ་གྱུར། མདོར་ན་
ལུས་ཀྱི་གདོས་པ་དག་པས་རྩ་རླུང་རང་དག །དེ་དག་པའི་གློ་བུར་གྱིས་བསྡུས་
པའི་ཚོགས་པ་ཞིག་སྟེ་ལུས་སེམས་ཀྱི་འབྲེལ་མངོན་གྱུར་རགས་པ་ལོག་ཕྲ་བ་རིག་
པའི་ཆ་ལ་བག་ལ་ཉལ་བ་ཙམ་གྱི་སེམས་དེ་ཉིད་སྐད་ཅིག་རེ་ཤར་བ་ལ་འཁོར་
ང་བས་འཁོར་འདས་གཉིས་ཀའི་ཆ་འཛིན་པ་ཞེས་བྱ་སྟེ། སྐར་
མདའ་རྒྱུག་པ་ལྟར་དབྱིངས་སུ་ཡལ་བས་ལས་དང་བག་ཆགས་ཀྱི་རྒྱུན་ཆད་པའོ། །
འདིའི་དུས་ན་སྐུ་གསུམ་ལམ་སྣང་དུ་རྫོགས་པ་ཞེས་བྱ་སྟེ། རིག་པ་ཁུ་བྱུག་ལས།
གསང་བའི་ཡིག་འབྲུ་གསུམ་ནི་ཐུགས་ལ་བཀོད། ཅེས་དེ་བཞིན་གཤེགས་པའི་
ཁམས་ལ་སྐུ་དང་ཡེ་ཤེས་ཀྱི་ཡོན་ཏན་ཡོད་པ་དེ་ཉིད། འདིར་དབང་པོའི་སྒོར་
མངོན་སུམ་པ་ཉིད་སྣང་བར་བྱེད་པ་ནི་རང་བཞིན་རྫོགས་པ་ཆེན་པོ་འདི་མིན་པ་
ལམ་གཞན་གྱིས་ནི་མ་ཡིན་པས་གསང་ལ། ཡིག་འབྲུ་གསུམ་གྱིས་སྒྲས་ཡེ་གཤེན་
མན་ཆད་ཀྱི་འབྲས་བུའི་མཐར་ཐུག་སྐུ་གསུམ་པོ་དེ་ཉིད་འདིར་ལམ་གྱི་སྣང་བ་ལ་
འཆར་བ་ལ་ཐུགས་ལ་བཀོད་ཅེས་བྱའོ། །འདི་ཁ་ཅིག་སྟོང་གཟུགས་འཕྲུལ་སྣང་
81



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དུ་འདོད་པ་དང་། ཁ་ཅིག་དོན་དམ་དུ་འདོད་པ་གཉིས་ཀ་མ་ཡིན་ཏེ། ཁམས་དེ་
བཞིན་གཤེགས་པའི་རང་གདངས་ཡིན་པས་མ་འཁྲུལ་ལ། རིག་གདངས་ཕྱིར་
ཤར་བའི་གཟུགས་བརྙན་ཡིན་པས་དོན་དམ་དངོས་སུ་མི་འཐད་དེ། སྙིང་པོའི་
རང་གདངས་ཡིན་པས་ཕྱི་སྣང་ཟད་དགོས་པའི་ཕྱིར་རོ། །བཞི་པ་བོན་ཉིད་ཟད་
པའི་སྣང་བ་ནི། གནད་ཟབ་མོ་ལ་བརྟེན་ནས་རླུང་གི་གཡོ་བ་ཡེ་ཤེས་སུ་འཕེལ་བའི་
ཚད་ཕེབས་ཀྱི་ཟླ་བ་ཉ་བ་ལྟ་བུའི་སྣང་བ་དེ་མར་བྲི་ནས་ཐིག་ལེ་ལ་ཐུག་པ་ལ་སོགས་
པའི་འོད་གསལ་གྱི་སྣང་བ་ཐམས་ཅད་བོན་ཉིད་གང་དུའང་བརྗོད་དུ་མེད་པའི་
དབྱིངས་སུ་ཐིམ་ནས་ཅི་ཡང་མི་སྣང་བ་ལ་ཟད་ཅེས་བྱ་སྟེ། དོན་དམ་པར་གནམ་
སྟོང་གི་ཟླ་བ་ཅི་ཡང་མེད་པ་ལྟར་སྣང་ཡང་རང་གི་ངོ་བོ་ལ་འཕེལ་འགྲིབ་གང་ཡང་
མེད་པ་བཞིན་དུ། སྣང་བ་ཡར་འཕེལ་དུས་ན་ཆེར་མ་སོང་། མར་ཟད་དུས་ན་
ཆུང་དུ་མ་སོང་སྟེ། དང་པོའི་འོད་ཚོན་གང་ལ་གང་བ་མེད་ཅིང་བྲི་བ་མེད་པ་ཞེས་
བྱའོ། །ཟད་ལུགས་ལ་རིམ་གྱིས་ཟད་པ་ནི་སྣང་བ་བཞི་ཚད་དུ་ཕྱིན་ནས་ཟད་
པའོ། །ཅིག་ཅར་དུ་ཟད་པ་ནི་བོན་ཉིད་མངོན་སུམ་མཐོང་བ་ལ་གོམས་པར་བྱས་
པས་གོང་འཕེལ་དང་ཚད་ཕེབས་ཀྱི་སྣང་བ་མ་སྐྱེས་པ་ཟད་པ་ནི་བློ་མཆོག་སྟེ་རེ་
རེ་ཙམ་མོ། །གང་ལྟར་ཡང་ཟད་པའི་དུས་ན་ཕྱི་འོད་ལྔའི་སྣང་བ་སྐུ་དང་བཅས་
པ་དང་། ནང་སྒྱུ་ལུས་དབང་པོ་ཡུལ་གྱི་བོན་དང་། གསང་བ་རྣམ་པར་རྟོག་པའི་
སེམས་ཐམས་ཅད་ཟད་པ་སྟེ། ཕྱི་ཡུལ་དང་ནང་ལུས་ཀྱི་གདོས་བཅས་ནི་ཚད་
ཕེབས་ནས་ཟད་ལ། འདིར་ཀུན་གཞིའི་ཆའི་སེམས་ཀྱིས་བསྡུས་པ་རྣམས་བག་
ཆགས་ཕྲ་བ་ས་བོན་དང་བཅས་པ་ཐམས་ཅད་ཟད་པའོ། །ཕྱི་སྣང་ཟད་དགོས་པའི་
གནད་ནི་རིག་པ་གཡོ་བྱེད་ཀྱི་རླུང་དང་བྲལ་ནས་ངོ་བོའི་ནང་དབྱིངས་སུ་བཙན་
ས་ཟིན་དགོས་ལ། དེ་མ་ཟད་ན་ཁམས་གསུམ་ལས་གྲོལ་མི་ནུས་པས་ཟད་དུས་
82



ནམ་མཁའ་མཛོད་ཀྱི་ཁྲིད་གདམས་སྐོར།
རིག་གདངས་དང་ལས་རླུང་མཉམ་དུ་ཟད་ནས་ཡེ་ཤེས་ཀྱི་རླུང་དང་ལྷན་ཅིག་ཏུ་
ནང་དབྱིངས་སུ་གནས་པ་ཡིན་ནོ། །འདིའི་དུས་ན་ཐོབ་པ་གཉིས་འབྱུང་བ་ནི།
སྐྱེ་བ་ལ་དབང་ཐོབ་པས་སེམས་ཅན་གྱི་དོན་མཛད་ན་སྣང་བ་རིམ་གྱིས་ཟད་དུས་
ལག་སོར་ལྔ་འོད་ཀྱིས་དཀྲིགས་པར་སྣང་བ་ལ་ཤེས་པ་གཏད་པས་འཁྲུལ་སྣང་
རང་ལོག་ནས་རྟེན་དང་བརྟེན་པའི་སྣོད་བཅུད་ཆུ་ཟླ་ལྟ་བུར་མཐོང་ལ། རང་ལུས་
ཀྱང་རང་བཞིན་མེད་པ་མེ་ལོང་གི་གཟུགས་བརྙན་ལྟར་སྣང་བ་ལ་འཕོ་བ་ཆེན་
པོའི་སྐུར་བཞེངས་པ་ཞེས་བྱ་སྟེ། འཇའ་ལུས་པ་ཉི་ཤུ་རྩ་བཞིའི་གྲལ་དུ་ཚུད་པ་
ཡིན་ནོ། །དེ་ལྟ་བུའི་ལུས་བཟུང་བ་དེ་ནི་གཞན་མིག་མ་དག་པས་རྡོས་བཅས་མཐོང་
ལ། རང་ལ་ཟང་ཐལ་དུ་སྣང་བས་སྐད་ཅིག་ལ་ལུས་མི་སྣང་བ་མཛད་ནའང་ཆོག་
པའི་ཚུལ་སྨེ་ཕྱུགས་ཀྱིས་རྗེ་ཏ་པི་ཧྲི་ཙ་ལ་ཁྱེའུ་རྙེད་ལེགས་མིང་བཏགས་ནས་ལས་
བཅོལ་བའི་མོད་ལ་ཡལ་ནས་མི་སྣང་བར་བཤད་པ་དང་། ལུང་བོན་ལྷ་གཉེན་རྗེ་
ཚེ་དབང་དང་སྐབས་སྐབས་སུ་མི་དང་མི་བཞིན་དུ་འཕྲད་ནས་ཡང་གར་སོང་མེད་
པར་ཡལ་ནས་སོང་བར་བཤད་པའི་ལོ་རྒྱུས་བཞིན་ནོ། །དེའི་དུས་ན་བསམ་གྱིས་
མི་ཁྱབ་པའི་འཕྲིན་ལས་ཀྱིས་རིགས་དྲུག་གི་སེམས་ཅན་གྲངས་མེད་པའི་དོན་
དངོས་དང་རྒྱུད་ནས་མཛད་པའི་ཚུལ་ནི་གྱེར་ཆེན་དྲན་པ་ནམ་མཁའི་དགོངས་
སྤྱོད་བླ་ན་མེད་པ་རྟོགས་པར་བྱའོ། །ཁྱད་པར་དུ་མིའི་འགྲོ་བ་སུམ་སྟོང་ལ་རང་
གི་རིག་པ་བཅུག་པས། དེ་དག་ཀུན་ཀྱང་འབྱུང་བ་དག་ནས་སངས་རྒྱའོ། །འཇུག་
པ་ལ་དབང་ཐོབ་པ་ནི་སྐུའི་རྣམ་པ་དེ་ཉིད་ཀྱི་དུས་དེར་གཞན་དོན་རླབས་ཆེ་མི་
འབྱུང་ན་སེམས་ཅན་སུམ་སྟོང་གྲོལ་བར་མཛད་པའི་མོད་ལ་རང་གི་རྐང་ལག་གི་
སོར་མོ་འོད་ཀྱིས་དཀྲིགས་པར་སྣང་བ་ལ། སྐབས་འདི་ནས་ནང་དབྱིངས་སུ་
འཇུག་པ་དང་། ཕྱིར་སྣང་བ་ཚུར་ལྡོག་པའི་ས་མཚམས་ཡིན་པས་ལག་སོར་ལ་མ་
83



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཏད་པ་དབྱིངས་སྣང་ལ་གཏད་པས་ལུས་དང་སྣང་བའི་རང་གདངས་ནང་དབྱིངས་
སུ་ཐིམ་ནས་རིག་པ་དབྱིངས་ན་འཁྱིལ་པའི་ཚུལ་དུ་སྐུ་དང་ཡེ་ཤེས་འདུ་འབྲལ་
མེད་པར་གཞོན་ནུ་བུམ་པའི་སྐུའི་བདག་ཉིད་དུ་བཞུགས་ནས་གཟུགས་སྐུ་གཉིས་
ཀྱི་ཕྲིན་ལས་འཁོར་བ་སྟོངས་པར་མཛད་པའི་ཚུལ་དབྱིངས་རིག་རིན་པོ་ཆེའི་
མཛོད་ལས་རྒྱ་ཆེར་འདོམས་ཟིན་ཏོ། །དུས་བཞི་རྒྱལ་མོ་བཞིས་ནི་མཐའ་རྟེན་
ནོ། །ཞེས་པ་ནི། མཐའ་རྟེན་བཞི་སྟེ། མཐའ་རྟེན་བཞི་ནི། གསེར་གྱི་ཞུན་མ་
ལས། མི་འགུལ་གསུམ་ལ་གཞི་བཅས་ལ། སྡོད་པ་གསུམ་གྱིས་ཚད་བཟུང་ངོ་། །ཐོབ་
པ་གསུམ་གྱིས་གཟེར་གདབ་པ།། གདེང་བཞིས་གྲོལ་ཚད་བསྟན་པའོ། །ཞེས་པ་
བཞི་ལས། དང་པོ་མི་འགུལ་བ་གསུམ་ནི། ལུས་འདུག་སྟངས་ལས་མི་འགུལ་
བས་རྩ་རླུང་རང་དལ། མིག་ལྟ་སྟངས་ལས་མི་འགུལ་བས་སྣང་བའི་འཕེལ་ཆེ།
སེམས་བརྗོད་མེད་ལས་མི་འགུལ་བས་དབྱིངས་རིག་ཟུང་དུ་ཆུད་པར་བྱེད་དོ། །གཉིས་
པ་སྡོད་པ་གསུམ་ནི། ལུས་བྱ་བ་ལ་མི་གནས་པར་སྡོད་པས་བྱ་བྱེད་རང་སར་
དག །རླུང་རང་དལ་ལ་སྡོད་པར་རྣམ་རྟོག་གཡོ་རྐྱེན་ཟད། སྣང་བ་འགུལ་འཕྲིཊ་
མེད་པར་སྡོད་པས་ཞིང་ཁམས་ཚད་ལ་ཕེབས་པར་བྱེད་དོ། །འདིའི་ཚེ་རྟགས་སྒོ་
གསུམ་ལ་འཆར་བ་དང་ཚད་རྨི་ལམ་གྱིས་བཟུང་བ་གཉིས་ལས། དང་པོ་ལ་བཞི་
ལས་བོན་ཉིད་མངོན་སུམ་གྱི་དུས་ན། ལུས་རུས་སྦལ་མཁར་གཞོང་དུ་བཅུག་པ་
ལྟར་གཡོ་མེད་དུ་གནས་པ་ནི་རྩ་དལ་བའི་རྟེན་འབྲེལ་ལས་བྱུང་སྟེ། རྫོགས་པ་
ཆེན་པོ་བྱེད་པ་དང་བྲལ་བའི་གཟེར་ཡན་ལག་ལ་ཐེབས་པས་བྱེད་པ་རང་སར་དག་
པས་བྱེད་པ་མེད་པའི་ཡེ་ཤེས་རང་བྱུང་དུ་ཤར། ངག་ལྐུགས་པ་ལྟར་སྨྲ་བ་མེད་
པ་ནི་རྩའི་ནང་དུ་རྣམ་ཤེས་ཚུད་པ་ལས་བྱུང་སྟེ། བརྗོད་གཞི་དང་བྲལ་བའི་གཟེར་
ངག་ལ་ཐེབས་པས་བརྗོད་གཞི་ངག་མྱ་ངན་ལས་འདས་ནས་གསུང་འགག་པ་



ནམ་མཁའ་མཛོད་ཀྱི་ཁྲིད་གདམས་སྐོར།
མེད་པའི་ཡེ་ཤེས་ངང་གིས་ཤར། སེམས་མཁའ་འགྲོ་སྙི་ལ་ཟིན་པ་ལྟར་བཟུང་
སར་ཟིན་པ་ནི་རིག་པ་འོད་གསལ་དང་འདྲེས་པ་ལས་བྱུང་སྟེ། འཛིན་མེད་རང་
གྲོལ་གྱི་གཟེར་སེམས་ཀྱི་སྣང་བ་ལ་ཐེབས་པས་ཡུལ་གྱི་སྤྲོས་པ་རང་དག་ལ་སོང་
བའོ། །གཉིས་པ་ཉམས་གོང་འཕེལ་གྱི་དུས་ན། ལུས་སྐྱེས་བུ་ནད་ཀྱིས་གདུངས་
བ་ལྟར་ངོ་ཚ་དང་བྲལ་བ་ནི་རླུང་དབུ་མར་ཚུད་པ་ལས་བྱུང་སྟེ། བྱ་བ་གཞི་དང་
བྲལ་བའི་གཟེར་ལུས་སྤྱི་ལ་ཐེབས་པས་བྱ་བའི་གཞི་ལུས་མྱ་ངན་ལས་འདས་ནས་
སྐུ་སྐྱེ་བ་མེད་པའི་ཡེ་ཤེས་ངང་གིས་ཤར། ངག་སྨྱོན་པའི་རང་ཚིག་རྡོལ་བ་ལྟར་གང་
བྱུང་སྨྲ་བ་ནི་ཡེ་ཤེས་གཅིག་ཏུ་མི་གནས་པ་ལས་བྱུང་སྟེ། ངོས་བཟུང་དང་བྲལ་བའི་
གཟེར་བརྗོད་ཚིག་ལ་ཐེབས་པས་ངེས་པ་མེད་པའི་ཡེ་ཤེས་རང་ལུགས་སུ་ཤར།
སེམས་སྐྱེས་བུ་དུག་གིས་མྱོས་པ་ལྟར་འདུ་འཕྲོ་ཆུང་བ་ནི་རིག་པའི་རྩལ་སྐྱེ་བ་མེད་
པ་ལས་བྱུང་སྟེ། མ་སྐྱེས་རང་གྲོལ་གྱི་གཟེར་དྲན་པ་ལ་ཐེབས་པས་དྲན་རྟོག་རང་
ཡལ་འཛིན་མེད་དུ་རང་དག་ལ་སོང་བའོ། །གསུམ་པ་རིག་པ་ཚད་ཕེབས་ཀྱི་དུས་
ན། ལུས་གླང་ཆེན་འདམ་དུ་ཆུད་པ་རང་སྟོབས་ཀྱིས་འཐོན་པ་བཞིན་བྱ་རྩོལ་རྫོགས་
པ་ནི་ཡེ་ཤེས་ཀྱི་ཤུགས་ཐོན་པ་ལས་བྱུང་སྟེ། ཐོགས་པ་མེད་པའི་གཟེར་ལུས་ཀྱི་བྱ་
བྱེད་ལ་ཐེབས་པས་བྱ་བ་གྲུབ་པའི་ཡེ་ཤེས་རང་དབང་དུ་འབྱོར། ངག་གྲུལ་བུམ་
གྱི་ཕྲུ་གུ་གླུ་ལེན་པ་ལྟར་ཅི་སྨྲས་གཞན་གྱི་རྣ་བར་འཇུག་པ་ནི་ཤེས་རབ་ཡེ་ཤེས་ཀྱི་
དབང་དུ་སྙིང་རྗེ་འདུས་པ་ལས་བྱུང་སྟེ། བརྗོད་པ་མི་འགག་པའི་ཡེ་ཤེས་ཀྱི་གཟེར་
ངག་གི་བརྗོད་ལས་ལ་ཐེབས་པས་བརྗོད་བྱ་ལས་འདས་པའི་ཡེ་ཤེས་རང་བྱུང་དུ་
ཤར། སེམས་འབྲུམ་ནད་བྱང་བ་ཕྱིས་ལོག་མེད་པ་ལྟར་རང་ཡལ་ཕྱིས་མི་ལྡོག་
པ་ནི་གོམས་པ་ཀློང་དུ་གྱུར་པ་ལས་བྱུང་སྟེ། སྐད་ཅིག་མ་མྱུར་བྱེད་ཀྱི་གཟེར་དྲན་
བྱེད་ཀྱི་ཡིད་ལ་ཐེབས་པས་སྤྲོས་པ་ཉེ་བར་ཞི་བའི་ཡེ་ཤེས་རང་དབང་དུ་འབྱོར་
85



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བའོ། །བཞི་པ་བོན་ཉིད་ཟད་པའི་དུས་ན། ལུས་དུར་ཁྲོད་ཀྱི་མི་རོ་བཞིན་ཡ་མི་ང་
བ་ནི་སེམས་འོད་གསལ་གྱི་དྲ་བར་ཚུད་པ་ལས་བྱུང་སྟེ། འཇིགས་མེད་གདེངས་ལྡན་
གྱི་གཟེར་དམིགས་པ་ལ་ཐེབས་པས་གཤེད་མ་བརྒྱས་མཐའ་ནས་བསྐོར་ཀྱང་ཉམ་
ང་བག་ཚ་མེད་པ་ནི་རྩོལ་བའི་སེམས་རྩོལ་མེད་གཡུང་དྲུང་གི་ཀློང་དུ་མྱ་ངན་
ལས་འདས་པའི་རྟགས་ངག་བྲག་ཅའི་རྣམ་པ་ལྟར་ཕ་རོལ་གྱི་རྗེས་སུ་ཟློ་བ་ནི་རྩ་
གནས་ཀྱི་ཡི་གེ་རླུང་གི་ཐིག་ལེར་ཚུད་པ་ལས་བྱུང་སྟེ། བརྗོད་མེད་རང་གྲོལ་གྱི་
གཟེར་སེམས་ལ་ཐེབས་པས་བརྗོད་འཛིན་མེད་པའི་ཡེ་ཤེས་རང་ལུགས་སུ་ཤར།
སེམས་ན་བུན་ལྟར་སྐད་ཅིག་ལ་རང་ཡལ་དུ་སོང་བ་ནི་འཁོར་བ་རང་དེངས་པ་ལས་
བྱུང་སྟེ། འཁྲུལ་མེད་ཡེ་ཤེས་ཀྱི་གཟེར་སེམས་ལ་ཐེབས་པས་དྲན་གཞི་སེམས་མྱ་
ངན་ལས་འདས་ནས་ཐུཊ་འཁྲུལ་པ་མེད་པའི་ཡེ་ཤེས་ལ་ངང་གིས་གནས་པའོ། །དེ་
དག་ལས་ལུས་ཀྱི་རྟགས་བཞི་ནི་དབང་བཞིའི་གཞི་ལ་ངེས་པ་ཐོབ་པ་ལས་བྱུང་ལ།
ངག་གི་བཞི་ནི་དབང་བཞིའི་ལམ་གྱི་ངེས་པ་ཐོབ་པ་ལས་བྱུང་ལ། ཡིད་ཀྱི་བཞི་ནི་
དབང་བཞིའི་འབྲས་བུ་མངོན་དུ་གྱུར་པ་ལས་བྱུང་བའོ། །གཉིས་པ་ཚད་རྨི་ལམ་
གྱིས་བཟུང་བ་ནི། བརྩོན་འགྲུས་ཀྱི་རིམ་པས་རབ་རྨི་ལམ་རྒྱུན་ཆད་ནས་གཉིད་
འོད་གསལ་དུ་འཆར་བ་ནི་འདིར་འཚང་རྒྱ་བར་ངེས་པའོ། །འབྲིང་རྨི་ལམ་རྨི་
ལམ་དུ་ཤེས་ནས་རང་དབང་བསྒྱུར་ནུས་པ་ནི་བར་དོར་འཚང་རྒྱའོ། །ཐ་མ་བག་
ཆགས་ངན་པའི་རྨི་ལམ་རྒྱུན་ཆད་ནས་བཟང་པོ་ཤ་སྟག་ཏུ་རྨི་བ་རྣམས་ནི་རང་
བཞིན་སྤྲུལ་པར་དབུགས་འབྱིན་པའོ། །གསུམ་པ་ཐོབ་པ་གསུམ་ནི། གསེར་གྱི་
ཞུན་མ་ལས། སྣང་བ་ཉིད་ལ་དབང་ཐོབ་པས།། རྐྱེན་སྣང་ཐམས་ཅད་གྲོགས་སུ་
འཆར།། ཕུང་པོ་ཉིད་ལ་དབང་ཐོབ་པས། རྡོས་བཅས་མི་སྣང་འོད་དུ་གསལ། གསང་
བ་རླུང་སེམས་དབང་ཐོབ་པས། རྣམ་རྟོག་དབྱིངས་སུ་ནུབ་པའོ། །ཞེས་སོ། །བཞི་
36



ནམ་མཁའ་མཛོད་ཀྱི་ཁྲིད་གདམས་སྐོར།
པ་གདེང་བཞི་ནི། སངས་རྒྱས་ཀྱི་ཡོན་ཏན་ཐོས་ཀྱང་ཐོབ་ཏུ་རེ་བ་དང་མ་ཐོབ་ཀྱི་
དོགས་པ་གཉིས་ཀ་མེད་པ་སྟེ། རང་རིག་ལས་གཞན་པའི་སངས་རྒྱས་ལོགས་ན་
སྤུའི་རྩེ་མོ་ཙམ་ཡང་མེད་པར་ཐག་ཆོད་པ་དང་། ངན་སོང་གསུམ་གྱི་སྡུག་བསྔལ་
དང་ཚེ་ཚད་ཐོས་ཀྱང་མི་ལྟུང་བའི་རེ་བ་དང་ལྟུང་གི་དོགས་པ་གཉིས་ཀ་མེད་པ་
སྟེ། རང་རིག་གདོད་ནས་སྐྱེ་བ་མེད་པས་འཁོར་བར་འཁྱམས་མཁན་མ་གྲུབ་པར་
ཐག་ཆོད་པའོ། །འཁོར་རྣམ་པ་བཞིས་ནི་བཀའ་སྡོད་བྱེད་དོ། །ཞེས་པ་ནི་ཤེས་རབ་
བཞི་སྟེ། དེའང་རྣམ་པར་འབྱེད་བྱེད་ཀྱི་ཤེས་རབ་ཀྱིས་བོན་ཐམས་ཅད་མ་འདྲེས་
པར་རྣམ་པར་སོ་སོར་འབྱེད། རྣམ་པར་སྡུད་བྱེད་ཀྱི་ཤེས་རབ་ཀྱིས་བོན་ཐམས་
ཅད་རང་རིག་ལ་སྡུད། རྣམ་པར་གྲོལ་བྱེད་ཀྱི་ཤེས་རབ་ཀྱིས་བོན་ཐམས་ཅད་རང་
གྲོལ་དུ་གཏན་ལ་ཕེབས། རྣམ་པར་སྐྱོད་བྱེད་ཀྱི་ཤེས་རབ་ཀྱིས་བོན་ཐམས་ཅད་
རང་རིག་ཀ་དག་གང་ཡང་མ་ཡིན་པའི་དབྱིངས་སུ་བསྐྱོད་པར་བྱེད་དོ། །དེ་ལྟར་
ཐོད་རྒལ་གྱི་གནད་བཞི་བཅུ་རྩ་གཉིས་དང་ལྡན་པའི་གདམས་ངག་གིས་ཟིན་
པའི་རྣལ་འབྱོར་པ་འཁྲུལ་སྣང་གི་འཁོར་བ་གློ་བུར་བའི་ཆ་ཐམས་ཅད་རང་དག་
ལ་སོང་ནས་རང་བཞིན་གྱིས་གཞི་ཀ་དག་གི་རང་ས་ན་རིག་པའི་གཏན་སྲིད་གདོན་
མི་ཟ་བར་ཟིན་པར་འགྱུར་བར་ངེས་པའོ། །
དོན་གཉིས་པ་དབང་པོ་འབྲིང་བར་དོར་གྲོལ་བའི་གདམས་པ་ལ་རང་
འཆི་ཀ་བོན་ཉིད་ཀྱི་བར་དོ་དང་གསུམ་ལས། དང་པོ་ནི། ཐོག་མའི་གཞིར་ལྷུན་
གྲུབ་ཀྱི་སྒོས་བཀོད་པའི་སེམས་ཅན་གྱི་ཀུན་གཞིར་ཉོན་མོངས་སྔ་མས་བཞག་
པའི་བག་ཆགས་དཔེར་ན་མེ་ལོང་ལ་གཡའ་ཁམས་ལྷུན་གྲུབ་ཏུ་ཡོད་པས་གཡའ་
དྲིས་གོས་པ་ལྟ་བུ་ལ། ཕྱི་མའི་ལས་ཉོན་བསྐྱེད་པའི་ས་བོན་དུ་གྱུར་པས་ལས་ཐ་
དད་པ་བསགས་བའི་དབང་གིས་གནས་རིགས་བདེ་སྡུག་བར་པར་འཕེན་པའི་
87



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཐུ་ཡོད་པས་ནུས་པ་ཞེས་རྩ་བ་འཁྲུལ་པའི་སེམས། ཁྱད་པར་མི་རྣམས་ནི་ཕུང་
ལྔས་བཅིངས་པས་སྐུ་ལྔའི་སྣང་བ་བསྒྲིབས། ཁམས་དང་སྐྱེ་མཆེད་ཀྱིས་བཅིངས་
པས་འོད་གསལ་དང་། ལས་ཉོན་གྱིས་བཅིངས་པས་ཡེ་ཤེས་དང་བོན་ཉིད་ཀྱི་སྣང་
བ་བསྒྲིབས་ནས་འཁྲུལ་སྣང་རང་ཁ་མ་ལ་སྤྱོད་པས་སྲིད་པ་ཕྱི་མས་ཕྱི་མའི་སྡུག་
བསྔལ་འདྲེན་པས་མཐའ་མེད་པར་མནར་བའི་རང་བཞིན་ལ་སྐྲག་སེམས་ཀྱིས་
ཐར་པ་འདོད་པས་ལམ་འདི་ལ་དང་པོ་ཐོས་པས་བློ་སྦྱོང་། བར་དུ་བསམ་པས་
གཏན་ལ་ཕབ། ཐ་མར་སྒོམ་པས་མངོན་དུ་བྱེད་ལ་རྟེན་འདིའི་སྟེང་ནས་འཁོར་
བར་ཕྱིར་མི་ལྡོག་པའི་ཉམས་ལེན་ལ་བློའི་གདེང་ཚུད་པར་བྱ་དགོས་པ་ནི་གསེར་
ཀྱི་ཞུན་མ་ལས། རང་བཞིན་གནས་པའི་བར་དོ་རུ།། ཐོས་བསམ་སྒོམ་ལ་ནན་
ཏན་སྐྱེད།། ཅེས་སོ། །གཉིས་པ་འཆི་ཀའི་བར་དོ་ནི། རབ་བུ་ཆུང་ལྟ་བུར་འཆི་
བའི་གང་ཟག་ནི་འཆི་མི་འཆིའི་རྩིས་གདབས་ཟད་པས་གདམས་པ་འདི་མི་དགོས་
ལ། འབྲིང་ཁྱི་རྒན་ལྟར་འཆི་བའི་གང་ཟག་འབྲིང་གི་རབ་ཡུལ་རྐྱེན་གྱིས་མི་གནོད་
པས་རྒྱ་ལམ་དང་། གྲོང་ཁྱེར་གྱི་སྲོང་མདོར་འཆི་བ་དང་། འབྲིང་གི་འབྲིང་དེ་དག་
ལས་འདས་པར་རི་ཕུག་གམ་ལུང་སྟོང་ངམ་སུས་ཀྱང་མི་མཐོང་སར་འཆི་བ་
དང་། ཐ་མ་རྒྱལ་པོ་ལྟར་འཆི་བ་ནི། ན་བའི་དུས་སུ་ཡང་སྨན་དང་རིམ་གྲོ་སོགས་
བྱེད། འཆི་དུས་ཡང་ཉེ་གྲོགས་ཀྱིས་བསྐོར་ནས་སྨྲེ་ངག་ཁ་ཆེམས་འཇོག་ནས་འཆི།
ཤི་ནས་ཀྱང་དགེ་བ་དང་བདུན་ཚིགས་དང་རོ་སྲེག་ལ་སོགས་པ་བྱེད་དོ། །དེ་
ལྟར་ཤི་བ་ནི་རྫོགས་པ་ཆེན་པོའི་ཉམས་ལེན་ལ་གདིང་མ་ཚུད་པའི་རྟགས་ཡིན་ཏེ།
དོན་གྱི་རྣལ་འབྱོར་མ་ཡིན་ནོ། །དེ་ནི་ལམ་ལ་མ་ཞུགས་པའི་སྐྱེ་བོ་དག་གི་འཆི་
ལུགས་སོ། །དེས་ན་ལམ་ལ་སྦྱོངས་པའི་རྣལ་འབྱོར་པ་སྐུ་དང་ཡེ་ཤེས་ལ་འཇུག་
པ་འོད་གསལ་སྦུབས་འཇུག་པ་རྣམས་ནི། སེང་གེའི་ཉལ་ལུགས་ལ་གནས་པའི་
88



ནམ་མཁའ་མཛོད་ཀྱི་ཁྲིད་གདམས་སྐོར།
ཤེས་པ་མིག་ལམ་ནས་དབྱིངས་རིག་དབྱེར་མེད་ཀྱི་དོན་ལ་སྤྲོ་བསྡུ་མེད་པའི་ངང་
ནས་འཚོ་བའི་འདུ་བྱེད་བཏང་བའི་སྐད་ཅིག་ལ་གྲོལ་བར་འགྱུར་ཏེ། སྔ་མ་ལས།
འབྱུང་བསྡུད་འཆི་ཀའི་བར་དོ་ལ།། མ་ཡེངས་དྲན་པས་གསལ་བར་གཅེས། འོད་
གསལ་གདམས་པའི་གནས་ལུགས་གཟུང་། ད་ལྟའི་ཉམས་ལེན་སྐྱེལ་མ་འདྲ། བར་
དོའི་སྣང་བ་སུན་མ་འདྲ།། སྐད་ཅིག་གཅིག་ལ་གྲོལ་བར་ངེས། ཞེས་སོ། །ད་ལྟའང་
ནམ་མཁའ་དྭངས་པ་ལ་མིག་དང་སེམས་གཏད་ནས་དབྱིངས་རིག་བསྲེས་ཏེ།
བདག་ངེས་པར་ཤི་ནས་རིག་པ་དབྱིངས་ན་གནས་པའི་དུས་ཡིན་པས་སྤྲོས་པ་
མེད་པའི་ཀློང་དུ་མྱ་ངན་ལས་འདའ་བར་བྱའོ་སྙམ་དུ་དབུགས་ཕྱིར་འཕངས་
པའི་ཕྱི་ལ་ཤེས་པ་གཏད་མེད་དུ་འཇོག་པ་ནི་གནད་དམ་པའོ། །དེའི་ཚེ་ཚིག་གི་
སྤྲོས་པ་ལ་ལྟོས་དགོས་པ་རྣམས་ལ་ནི། བླ་མའམ་གཡུང་དྲུང་གི་སྤུན་སྲིང་དམ་ཚིག་
ལ་སེལ་མེད་པ་གཅིག་གིས་དབྱིངས་དང་རིག་པ་ངོ་སྤྲད་དོ། །ཡུལ་དང་གནས་ལ་
འཇུག་པ་ནི་ཡེ་ཤེས་ཟང་ཐལ་གྱི་མན་ངག་ལྟར་རླུང་ཐ་མ་ཕྱིར་འགྲོ་དུས་ཧིཀ་ཉི་
ཤུ་རྩ་གཅིག་བརྩེགས་མར་བརྗོད་པས་སྙིང་ག་ནས་རིག་པ་ཨའི་རྣམ་པ་དེ་ཚོན་
རེ་བཞིན་ཚངས་བུག་ནས་ཡར་རྒྱང་གིས་སོང་བ་བསམ་པས་གྲོལ་ལོ། །གཞན་
ཡང་དུས་དེར་ལམ་མངོན་སངས་རྒྱས་པའི་རྒྱུད་ཀྱི་འབྲིང་རྫོགས་སྐུར་འཕོ་བའི་
གདམས་པ་ཀྱང་ཉམས་འོག་ཏུ་ཚུད་པར་བྱའོ། །གནད་དེ་ལྟ་བུ་དང་ལྡན་པ་རྣམས་
ནི་ཐིམ་རིམ་གྱི་ངེས་པ་ལ་མ་ལྟོས་པར་དབུགས་འཕོ་ལུགས་དག་གིས་མྱ་ངན་ལས་
འདའ་བ་ཡང་ཡོད་དོ། །མན་ངག་ཐོབ་ཀྱང་གདེང་དང་མི་ལྡན་པའམ་ཐ་མལ་
བའི་རིགས་ལ་རྩ་རླུང་གི་འདུ་བའི་བྱེད་པས་ཕྱི་འབྱུང་བཞི། ནང་ནམ་མཁའ་ལྔ།
གསང་བ་སྲོག་ལྔ། ཡང་རྫོགས་རླུང་ལྷག་མ་ཉི་ཤུ་དང་བཅས་པའི་ཐིམ་ལུགས་ནི་
དབྱིངས་རིག་རིན་པོ་ཆེའི་མཛོད་ལས་ཞིབ་པར་བསྟན་ཀྱང་། འདི་དབང་རྡུལ་
89



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྱིས་རྟོགས་སླ་བའི་ཕྱིར་འབྱུང་བའི་ཐིམ་ཚུལ་ནི། སྔ་མ་ལས། ས་ནི་ས་ལ་ཐིམ་
པའི་ཚེ།། ལུས་པོ་ལྕི་ཞིང་ཟས་མི་ལེན།། ལངས་ཏེ་འགྲོ་བའི་སྟོབས་ཀྱང་ཟད།། ཆུ་
ནི་ཆུ་ལ་ཐིམ་པའི་ཚེ། ཁ་ཆུ་སྣ་ཆུ་འཛག་པ་བྱེད།། མེ་ནི་མེ་ལ་ཐིམ་པའི་ཚེ།། ལུས་
དྲོད་འཆོལ་ཞིང་མཐའ་ནས་བསྡུད། རླུང་ནི་རླུང་ལ་ཐིམ་པའི་ཚེ།། ངར་ངར་
སོག་སོག་ཡན་ལག་གཡོ།། དེ་དུས་མིག་འབྲས་གྱེན་དུ་ལྡོག །ཕ་རོལ་འགྲོ་བའི་སྔ་
ལྟས་ཡིན། བླ་མའི་གདམས་ངག་དྲན་པ་གཅེས།། ཞེས་སོ། །དེ་ནས་རྩ་ཕྲན་གྱི་
ཁྲག་ཐམས་ཅད་སྲོག་རྩར་འདུས་པའི་བྱེད་ལས། ཁྲག་ཐིག་རིམ་པ་གསུམ་རྒྱབ་
པས་དབུགས་ཀྱང་རིང་ཐུང་གི་རྣམ་པས་རིམ་པ་གསུམ་གྱི་ཐ་མར་ཕྱི་དབུགས་
ཁྲོག་གི་ཆད། དེ་ནས་སྣང་མཆེད་ཐོབ་གསུམ་གྱི་སྐད་ཅིག་མ་གསུམ་གྱི་ཉེར་ཐོབ་
དྲན་པས་ཟིན་དཀའ་བས་བརྒྱལ་བ་ལྟར་འགྲོ་ལ། དེ་ལས་སངས་ཏེ་སྐད་ཅིག་
མའི་ཡེ་བཞུགས་ཀྱི་འོད་གསལ་སྤྲིན་མེད་པའི་ནམ་མཁའ་ལྟ་བུ་རྩལ་སྣང་དྲན་
རྟོག་གང་ཡང་མེད་པ་ཞིག་འཆར་བ་ངོ་ཤེས་པར་བྱས་པས་ཀ་དག་གི་དབྱིངས་སུ་
རིག་པས་གཏན་སྲིད་ཟིན་ནས་འཚང་རྒྱ་བ་ནི་གསེར་གྱི་ཐུར་མ་ལས། སེམས་
དང་ཡེ་ཤེས་རྒྱབ་གྱེས་ཚེ། སྐད་ཅིག་དེ་ལ་རྫོགས་སངས་རྒྱས།། གཡུང་དྲུང་འགྱུར་
མེད་ཨེ་མ་ཧོ། ཞེས་སོ། །གསུམ་པ་བོན་ཉིད་བར་དོ་ནི། གོང་གི་ཀ་དག་ནམ་
མཁའ་ལྟ་བུ་ཤར་བ་དེར་མ་གྲོལ་ན་ནམ་མཁའ་འོད་གསལ་ལ་ཐིམ་པ་ཞེས་རིག་
པ་མིག་ནས་འཐོན་པས་ཉེར་ཐོབ་ཡེ་ཤེས་སྐད་ཅིག་བཞི་པའི་རྗེས་སུ། གཞི་སྣང་
འོད་གསལ་ཞེས་ནམ་མཁའི་མཐོངས་སུ་འོད་གསལ་ཡེ་ཤེས་ལྔའི་རང་མདངས་
ཁྲ་གོ་རེ་འཆར་བ་དེ་ཉིད་རང་སྣང་དུ་ངོས་བཟུང་བས་གྲོལ་ཏེ། ཡང་རྩེ་ལས། རྒྱུན་
ལམ་རིག་པ་མིག་ནས་འཐོན།། ནམ་མཁའི་མཐོངས་སུ་འོད་དུ་འཆར།། གདམས་
པ་ཅན་རྣམས་གྲོལ་བའི་དུས། ཞེས་སོ། །དེ་ལས་མ་གྲོལ་ན་འོད་གསལ་ཟུང་འཇུག་
90



ནམ་མཁའ་མཛོད་ཀྱི་ཁྲིད་གདམས་སྐོར།
ལ་ཐིམ་པ་ཞེས་སྔར་གྱི་སྣང་བ་དེ་ལས་སྒྲ་འོད་ཟེར་དང་གོམས་འདྲིས་ཅན་ལ་སྐུའི་
སྣང་བ་འཆར་བའི་ཚུལ་ནི་གཟེར་བུ་ལས། འོད་ནི་ཞིང་ཁམས་མཐའ་དབུས་
མེད།། ནམ་མཁའ་འཇའ་ཚོན་ཤར་བ་འདྲ། སྒྲ་ནི་དངོས་མེད་ཀློང་ན་ལྡིར། རང་
བྱུང་རྒྱུན་མེད་འབྲུག་སྒྲའི་ཚུལ། ཟེར་ནི་ཆོ་འཕྲུལ་ངེས་མེད་སྟོན།། ཟ་འོག་སྣམ་
བུ་ཁ་ཕྱེས་འདྲ། གོམས་ཤིང་འདྲེས་པའི་གང་ཟག་ལ། སྐུ་དང་ཞིང་ཁམས་རྫོགས་
པར་འཆར།། ཞེས་སོ། །དེ་དུས་རང་གི་སྙིང་ག་ནས་འོད་ཀྱི་ཟེར་ཐག་གིས་སྐུ་དེ་
དག་གི་ཐུགས་ཀར་འབྲེལ་བར་སྣང་སྟེ། གསེར་གྱི་ཞུན་མ་ལས། ཙིཏའི་འོད་དུ་
གསལ་བ་དེ། འོད་ཀྱི་སྙིང་པོ་ཚོན་གང་བཅས།། འོད་ཀྱིས་སྐུ་དང་འབྲེལ་པར་སྣང་།།
དེ་ལ་མ་ཡེངས་ཆེ་རེར་བཞག །ཅེས་སོ། །འོད་དེ་ལ་རང་གི་ཤེས་པ་ཟིན་ན་རིག་
པ་འོད་ལ་འཇུག་པ་ཞེས་བྱ་སྟེ། མི་རྟོག་པའི་བསམ་གཏན་ལ་རང་བཞིན་དུ་གནས་
ལ། སྣང་ལ་དེ་དག་ཟེར་ཐག་ལས་རང་གི་སྙིང་གར་ཚུལ་ཐིམ་པ་སྙམ་བྱེད་ན་འོད་
རིག་པ་ལ་ཐིམ་པ་ཞེས་བྱ་སྟེ་རང་ངོ་ཀ་དག་གི་རང་ས་ངོ་ཤེས་པར་བྱས་པས་དེ་
ཉིད་དུ་གྲོལ་ལོ། །དེར་མ་གྲོལ་ན་ཟུང་འཇུག་ཡེ་ཤེས་ལ་ཐིམ་པ་ཞེས་བྱ་སྟེ་རང་གི་
སྙིང་ག་ནས། འོད་ཀྱི་ཐག་པ་ཤིན་ཏུ་ཕྲ་བ་གཅིག་སྟེང་གི་ནམ་མཁའ་ལ་ཟུག་པ་
དེ་ལ་བལྟས་པས་སྣང་བ་དེ་རྒྱ་ཆེ་བར་འཆར་ཏེ། སྔ་མ་ལས། ལུས་ནི་འོད་དུ་སྣང་
བ་ལ། ཡེ་ཤེས་སྣམ་བུ་ལྔ་ཤར་དུས།། རང་ངོ་ཤེས་པ་གནད་དུ་བཟུང་།། ཞེས་འོད་
མཐིང་ཀ་དང་དཀར་པོ་དང་སེར་པོ་དང་དམར་པོ་བཞིའི་སྣམ་བུ་འབྱར་ལ་མ་རེག་
པ། སོ་སོའི་སྟེང་དུ་རང་རང་གི་ཁ་དོག་དང་མཐུན་པའི་ཐིག་ལེ་མེ་ལོང་ཙམ་རེ་
ལ་ཐིག་ཕྲན་ལྔ་ལྔས་བརྒྱན་པར་འཆར་ལ། དེ་དག་གི་སྟེང་ན་འོད་ཟླུམ་རྨ་བྱའི་
གདུགས་ལྟ་བུ་ཅིག་འཆར་ཏེ། དབྱིངས་སུ་གྲོལ་མ་ཟིན་པས་ཡེ་ཤེས་བཞི་སྦྱོར་གྱི་
སྣང་བ་ཞེས་སྒྲ་བཏགས་ནས། དོན་དུ་ལུང་གི་གོ་དོན་བཞིན་སློང་ན་སྣམ་བུ་ལྔ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཆར་བའང་མ་བཀག་པའི་དེ་དག་ལ་ཡེ་ཤེས་ལྔའི་སྣང་བ་མཉམ་པར་རྫོགས་
པའོ། །དེ་དག་རང་སྣང་དུ་མ་ཤེས་ན་དེ་ནས་ཡེ་ཤེས་ལྷུན་གྲུབ་ལ་ཐིམ་པ་
པ་ཞེས་བྱ་
སྟེ། སྔར་གྱི་སྣང་བ་དེ་དག་དང་རིག་པ་སྟེང་གི་འོད་ཟླུམ་ལ་འདུས་པ་སྙམ་བྱེད་
པའི་རྩལ་ལས་སྟེང་ན་ཀ་དག་གི་སྣང་བ་ནམ་མཁའ་གཡའ་དག་པ་ལྟ་བུ། དེའི་འོག་
ན་དབང་ཆེན་ཁྲོ་བོའི་དཀྱིལ་འཁོར། དེའི་འོག་ན་གཡུང་དྲུང་ཡོངས་སུ་རྫོགས་
པའི་ལྷ་ཚོགས། ཕྱོགས་མཚམས་ན་རང་བཞིན་སྤྲུལ་པའི་ཞིང་ཁམས་འོག་ན་
རིགས་དྲུག་གི་སྣང་བ་འདུལ་བྱེད་སྟོན་པ་དང་བཅས་པ་རང་སྣང་བ་གཞི་ལས་
མ་གཡོས་པའི་གཞི་སྣང་ཞེས་བྱ་སྟེ་འཆར་ལུགས་བརྒྱད་སྣང་བའི་ཚུལ། ཐུགས་
རྗེ་ལྟར་ཤར་བས་སྙིང་རྗེའི་ཤུགས་འཁོར་བ་ལ་འཇུག་པའི་འཁོར་འདས་རྒྱུ་མ་
ཆད། འོད་ལྟར་ཤར་བའི་སྣང་ཆ་ནང་ན་གསལ།། སྐུ་ལྟར་ཤར་བས་སྣང་བ་གང་
དུའང་མི་འབྱེད།། ཡེ་ཤེས་ལྟར་ཤར་བའི་སྣང་བ་ཟང་ཐལ།། གཉིས་མེད་ལྟར་
ཤར་བས་ཤེས་པ་རྩེ་གཅིག་ཏུ་གནས།། མཐའ་གྲོལ་ལྟར་ཤར་བས་ངོ་བོ་ཉིད་དུ་
སངས།། མ་དག་པ་ལྟར་ཤར་བས་སྲིད་པའི་བྱུང་ཁུངས་མ་འགགས།། དག་པ་
ལྟར་ཤར་བས་ཡེ་ཤེས་མ་བུ་འབྲེལ་པའོ། །སྣང་བ་དེ་དག་རང་སྣང་དུ་ཤེས་པའི་
བོན་སྐུར་གྲོལ་ཏེ་གསེར་གྱི་ཡང་ཞུན་ལས། ལྷུན་གྲུབ་སྐུ་གསུམ་སྣང་བ་ལ། ཅི་
ཤར་རྨི་ལམ་སྒྱུ་མར་ཤེས།། སྒྱུ་མ་རང་བཞིན་མེད་པ་ལཆགས་ཞེན་མི་བྱ་ཡན་
པ་བསྐྱུར།། སྟོང་གསལ་འགག་མེད་ངང་དུ་ཞོག །བོན་གྱི་སྐུ་རུ་གྲོལ་བར་ངེས། །
ཞེས་སོ། །སྣང་བ་དེ་དག་ནང་དུ་སྡུད་པའི་ཚེ་ཐིམ་ལུགས་བརྒྱུད་དུས་གཅིག་ལ་
འབྱུང་བའི་ཚུལ་ནི་སྔ་མ་ལས། ཐུགས་རྗེ་ཐུགས་རྗེ་ཉིད་ལ་ཐིམ། ། ཉི་མ་ནུབ་པའི་
ཟེར་བཞིན་དུ། གདུལ་བྱ་འདུལ་བྱེད་རྣམ་པར་དག །འོད་ནི་འོད་ལ་རང་ཐིམ་
པས། ནམ་མཁའི་གཞའ་ལྟར་གསལ་རིག་མེད། སྐུ་ནི་སྐུ་ལ་རང་ཐིམ་པས། གཞོན་
92



ནམ་མཁའ་མཛོད་ཀྱི་ཁྲིད་གདམས་སྐོར།
དུ་བུམ་པའི་སྐུ་བཞིན་དུ།། མཁྱེན་པ་ནང་གསལ་ཉིད་དུ་གནས། ཡེ་ཤེས་ཡེ་ཤེས་
ལ་ཐིམ་པས། མ་པང་བུ་ནི་འཇུག་པ་བཞིན།། རིག་པ་གཞི་ཐོག་ཉིད་དུ་གྲོལ། གཉིས་
མེད་གཉིས་མེད་ལ་ཐིམ་པས།། ཆུ་ལ་ཆུ་ཐིམ་ཅི་བཞིན་དུ།། བོན་ཅན་བོན་ཉིད་
གཅིག་ཏུ་འདྲེས།། མཐའ་གྲོལ་མཐའ་གྲོལ་ལ་ཐིམ་པས།། ནམ་མཁའ་ནམ་མཁའ་
ཐིམ་པ་བཞིན།། གཡུང་དྲུང་བོན་གྱི་ངང་དུ་གནས།། མ་དག་དག་པ་ཉིད་ལ་ཐིམ།།
སྦྲ་ཡི་ཆོན་ཐག་བཏུལ་བ་བཞིན།། འོད་གསལ་ངང་ལས་གཡོ་བ་མེད།། དག་པ་ཡེ་
ཤེས་སྒོ་ཐིམ་པས།། སེང་གེས་གངས་རི་ཟིན་པ་བཞིན།། གཡུང་དྲུང་བོན་གྱི་ངང་
དུ་གནས།། ཞེས་སོ།། དེ་ལྟར་ཐིམ་ལུགས་བརྒྱུད་ཀྱི་རིག་པ་རང་ཡུལ་དུ་ལྡོག་སྟེ།།
ཀ་དག་ལྷུན་གྲུབ་དབྱེར་མེད་ལ་གནས་པས་ངོ་ཤེས་པ་རྣམས་ཕྱིར་མི་ལྡོག་པར་
བོན་གྱི་སྐུའི་གཏན་སྲིད་ཟིན་པ་སྟེ། འཁོར་འདས་དབྱིངས་སུ་ནུབ་སྟེ་གཞི་གྲོལ་
ལ་སོང་བ་ལྷུན་གྲུབ་ཐིམ་ཚུལ་གྱི་དུས་དེར་ངོ་ཤེས་དགོས་སོ། །སྣང་བ་བཞི་པོ་དེ་
དག་གང་ལའང་སྤྱིར་བཏང་གི་གདམས་པ་ཁྱད་པར་ཅན་འདི་ཡོད་དེ། བར་དོར་
སྒྲ་འོད་ཟེར་གསུམ་གྱི་སྣང་བ་སུན་མ་དང་འདྲ་བར་འཆར་བའི་ཚེ། དེ་ལ་སྐྱེལ་མ་
དང་འདྲ་བའི་གདམས་པ་གསུམ་དྲན་པར་བྱ་སྟེ། དེའི་ཚེ་བུ་མ་དང་འཕྲད་པ་ལྟར་
གང་ཤར་ལ་ཐེ་ཚོམ་མི་ཟ་བར་རང་སྣང་དུ་ཡིད་ཆེས་བྱེད། མི་འགྱུར་བ་གསེར་གྱི་
ཐུར་མའི་དཔེས་ཡིད་ཆེས་ཐོག་ལས་གཞན་དུ་མི་ཡེངས་པར་བཙན་ས་བཟུང་
དཔག་ཆེན་གྱི་མདའ་ཚུར་ལ་མི་ལྡོག་པའི་དཔེས་བཙན་ས་བཟུང་བའི་གཤིས་ལ་
མི་གཡོ་བར་བཞག་པས་གནད་གསུམ་གཅིག་ཏུ་རྫོགས་ཏེ། སངས་རྒྱས་པ་ནི་ཡང་
རྩེ་ལས། དད་པའི་སྣོད་ལྡན་མཁའ་འགྲོ་མ།། དུས་འདིར་ངོ་སྤྲད་ཐོབ་པ་རྣམས།།
བར་དོ་དེ་རུ་འཐོགས་མི་དགོས། རྐྱེན་གསུམ་འཆར་བའི་སུན་མ་གསུམ།། སྐྱེལ་
མ་གསུམ་གྱིས་སྐྱེལ་བར་བྱེད། གནད་གསུམ་གཅིག་ཏུ་རྫོགས་ཏེ་གྲོལ། ཞེས་སོ། །དེ་
93



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དག་གི་གྲོལ་རྐྱེན་རྗེས་དྲན་དྲུག་ནི། བར་མ་དོའི་སྣང་བ་མཐོང་བས་རྐྱེན་བྱས་
ནས་ཡི་དམ་ལྷ་དྲན་ནས་ཞལ་མཐོང་
། དེས་བླ་མ་དྲན་པའི་མོད་ལ་མདུན་དུ་བྱོན་
ནས་མན་ངག་སྟོན། དེས་གདམས་པ་དྲན་པས་གང་ཤར་རང་སྣང་དུ་ཤེས། དེ་
ནས་ལྟ་བ་དྲན་པས་དབྱིངས་ཀ་དག་དྲན་ནས་དེའི་སྟེང་དུ་བསམ་གཏན་ལ་གནས་
དགོས་པ་དྲན་ནས་གྲོལ་ཏེ། གསེར་གྱི་ཞུན་མ་ལས། བླ་མ་དྲན་དང་གདམས་པ་
དྲན།། ཡི་དམ་ལྷ་དྲན་ལྟ་བ་དྲན།། དེ་ལས་གདོད་མའི་དབྱིངས་དྲན་པས། དེ་སྟེང་
བསམ་གཏན་གནས་པ་དྲན།། ཞེས་སོ། །དེ་དང་དུས་མཉམ་པའི་ཚུལ་དུ་མངོན་
ཤེས་དྲུག་འཆར་ཏེ། དབང་པོ་དག་པས་དབང་དྲུག་གི་མཐོང་བ་དག །ཤེས་རབ་
དག་པས་བློ་དང་ཡིད་དཔྱོད་དང་བྲལ། ཡེ་ཤེས་དག་པས་སེམས་ཅན་གྱི་དུས་
གསུམ་གྱི་སྐྱེ་གནས་དང་འཆི་འཕོ་ཤེས། ཏིང་འཛིན་དག་པས་སེམས་ལས་སུ་རུང་།
ཟག་པ་ཟད་པས་རང་དོན་མཐར་ཕྱིན་ནས་རིགས་དྲུག་གི་སྐྱེ་གནས་མཐོང་ནས་
གཞན་དོན་དུ་སྤྲུལ་པ་འགྱེད་ནུས། མཁྱེན་པ་དག་པས་སངས་རྒྱས་ཀྱི་གཟིགས་
པ་ཕྱིན་ཅི་མ་ལོག་པར་མཐོང་བ་ནི། སྔ་མ་ལས། དབང་པོ་ཤེས་རབ་མཐོང་བ་
དག །ཡེ་ཤེས་དག་དང་ཏིང་འཛིན་དག །ཟག་པ་ཟད་དང་མཁྱེན་པ་རྫོགས། །
ཞེས་སོ། །གྲོལ་ཚད་ཀྱང་རབ་སྐད་ཅིག་མ་གསུམ་ན་གྲོལ། འབྲིང་ལྔ་ན་གྲོལ། ཐ་
མ་ཉི་ཤུ་རྩ་གཅིག་ན་གྲོལ་བ་ཐོབ་པའོ། །
དོན་གསུམ་པ་རང་བཞིན་སྤྲུལ་པའི་ཞིང་དུ་དབུགས་འབྱིན་པ་ནི། གོང་
དུ་ལྷུན་གྲུབ་ཀྱི་སྣང་བ་ཤར་དུས་དེ་མ་གྲོལ་བའི་དབང་པོ་ཉེར་གཅིག་པའི་
ཐ་མ་དེ་ཉིད་སྲིད་པའི་བར་དོ་རྨི་ལམ་འདྲ་བ་འཆར་བའི་ཚེ། འདིའི་སྒོ་
མཐོང་བ་རྣམས་དྲན་པ་སད་ནས་སྔོན་དུ་བོན་ཉིད་བར་དོ་ངོས་མ་ཟིན་
ནས་སྲིད་བའི་བར་དོར་ཁ་འཁྱལ་པ་དེ་ཤེས་ཏེ། ད་ནི་རང་བཞིན་སྤྲུལ་པའི་



ནམ་མཁའ་མཛོད་ཀྱི་ཁྲིད་གདམས་སྐོར།
ཞིང་དུ་འགྲོ་བར་བྱའོ་སྙམ་པ་ཙམ་གྱིས་ཞིང་ཁམས་དེར་རྫུས་ཏེ་སྐྱེ་བའི་ཚུལ།
གསེར་གྱི་ཐུར་མ་ལས། སྲིད་པའི་བར་དོར་ངོ་ཤེས་ནས།། རིགས་དྲུག་སྐྱེ་བའི་
བག་ཆགས་ཟད།། སྤྲུལ་པའི་སྐུ་རུ་དབུགས་འབྱིན་ཅིང་།། སྨོན་ལམ་དག་པས་
མཚམས་སྦྱོར་ཏེ།། ཕྱི་མར་ལྷག་མེད་ཨེ་མ་ཧོ། ཞེས་སོ། །དེ་ལ་ད་ལྟ་རིག་པ་ཚངས་
བུག་ནས་འོད་ཀྱི་གོང་བུར་དམིགས་པ་སྐར་མདའ་རྒྱུག་པ་ལྟར་འཕེན་པ་དང་།
དེའི་དུས་ན་ཞིང་དེ་དྲན་ནས་ཤར་ལ་སོགས་པར་རིག་པ་ཨའི་རྣམ་པར་ཞིང་གི་
གཙོ་བོའི་ཐུགས་ཀར་ཡང་ཡང་འཕངས་པ་ལ་ནན་ཏན་བྱའོ། །ཞིང་ནི་ཤར་མངོན་
པར་དགའ་བ་ན་སྟོན་པ་གསལ་བ་རང་བྱུང་། བྱང་ལས་རབ་རྫོགས་པ་ན་སྟོན་པ་
དགེ་ལྷ་གར་ཕྱུག །ནུབ་པདྨ་བརྩེགས་པ་ན་སྟོན་པ་བྱེ་བྲག་དངོས་མེད་། ལྷོ་དཔལ་
དང་ལྡན་པ་ན་སྟོན་པ་དགའ་བ་དོན་འགྲུབ། དབུས་ལྷུན་གྱིས་གྲུབ་པ་ན་སྟོན་པ་
འོད་དཀར་གནས་འཛིན་གཡུང་དྲུང་འཆང་ཆེན་པོ་དང་ལྔ་ལ། རང་རང་གི་
འཁོར་རྫུས་ནས་སྐྱེས་པའི་བྱང་ཆུབ་སེམས་དཔའ་ཁྱེའུ་དང་བུ་མོ་རྣམས་ཞིང་
ཁམས་རང་རང་
ང་གི་ཁ་དོག་ཅན། རང་རང་གི་གཙོ་བོས་རང་རང་གི་འཁོར་ལ་
བོན་འཆད་པ། ས་གཞི་རྣམས་ཀྱང་རིན་པོ་ཆེ་ལས་གྲུབ་པ། དེ་དག་ཏུ་སྤྲུལ་པའི་
བྱ་དང་རི་དྭགས་རྟ་གླང་ལ་སོགས་པ་ཁ་དོག་ཀྱང་ཞིང་ཁམས་རང་མདོག་དང་མཐུན་
པ། རིན་ཆེན་སྣ་ཚོགས་ཀྱི་ལྗོན་ཤིང་དང་། ཡན་ལག་བརྒྱད་ལྡན་གྱི་ཆུ་བོ། །ཟས་
སྐོམ་དང་ལོངས་སྤྱོད་བསམ་གྱིས་མི་ཁྱབ་པར་འདུག་པ། ཞིང་ཁམས་དེ་རྣམས་
ཀྱི་སྟེང་ཕྱོགས་ན་བོན་ཉིད་ཁྲོ་གཏུམ་འབར་བ་ཞེས་བྱ་བ་སྤྲུལ་པའི་ཁྲོ་བོའི་ཞིང་
ཁམས་ཡོད་དོ། །དེ་དག་ཏུ་སྐྱེས་པ་རྣམས་ལོ་ལྔ་བརྒྱ་ན་བར་དོ་མེད་པར་སངས་
རྒྱས་ཐོབ་པ་ཤ་སྟག་གོ །དེ་དག་ལམ་མས་བགྲོད་ཀྱི་རིགས་ལྔའི་ཞིང་ཁམས་དང་
ཁྲོ་བོའི་དཀྱིལ་འཁོར་འདྲ་རུང་དུ་ཡོད་ཀྱང་དངོས་ནི་མ་ཡིན་ནོ། །ཞིང་ཁམས་དེ་
95



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དག་རང་གི་སྙིང་ག་ན་སྟོང་པ་ཉིད་ཀྱི་ཡེ་ཤེས་ལ་སོགས་པའི་ཡེ་ཤེས་ལྔ་རང་གསལ་
བའི་རང་གདངས་དང་། དུང་ཁང་ན་ཁྲོ་བོའི་དཀྱིལ་འཁོར་དུ་ཡེ་ནས་བཞུགས་
པའི་སྣང་བ་ལས་རང་བཞིན་གྱིས་སྣང་བའི་ཕྱིར་རང་བཞིན་སྤྲུལ་པའི་ཞིང་ཁམས་
ཞེས་བྱའོ། །འདིའི་སྒོ་མ་མཐོང་བའི་འགྲོ་བ་ཕལ་པ་ལས་བོན་ལ་སྦྱངས་པས་སྒྱུ་
མ་དང་རྨི་ལམ་འབྱོངས་པས་གྲོལ་བར་སྲིད་པར་བཤད་ལ། བོན་ལ་གོམས་པ་མེད་
པ་རྣམས་ལས་ཀྱང་ཞིང་དག་པ་ལ་སྨོན་ལམ་འདེབས་པ་དང་། སྐྱབས་འགྲོ་བྱེད་
པ་དང་། དད་པ་ཅན་རྣམས་ཀྱིས་མངལ་སྒོ་ངན་པ་ལས་ལོག་སྟེ་བཟང་པོ་དང་
འཕྲད་ནས་རྟེན་དག་པ་ཐོབ་སྟེ་བོན་དང་འཕྲད་ནས་ཐར་པ་ཐོབ་པར་འགྱུར་རོ། །དེ་
ལས་གཞན་པ་ཀུན་སྲིད་པའི་བར་དོར་ཁ་འཁྱལ་ཏེ་སྔོན་མའི་ལས་ཀྱི་ཤུགས་ཀྱིས་
འཕངས་ཏེ། བདེ་སྡུག་བར་མའི་སྐྱེ་གནས་སུ་བརྒྱུད་ནས་མཐའ་མེད་པའི་འཁོར་
བའི་སྡུག་བསྔལ་གྱི་རྒྱ་མཚོ་ལ་ཡང་ཡང་འཁོར་བ་ལས་འོས་མེད་པས་དགེ་སྡིག་
སྤང་བླང་ལ་ཞིབ་ཏུ་ནས་འབད་པ་གལ་ཆེའོ།། །།
རྣམ་ཀུན་མི་གཡོ་ནམ་མཁའི་རང་བཞིན་མཁྱེན་པ་ནང་གསལ་ཡེ་ཤེས་སྐུ།།
བརྗོད་བྱེད་མདོ་རྒྱུད་ཤིན་ཏུ་རྒྱ་ཆེའི་དོན་འབྲས་དྲི་མ་མེད་པ་གང་།།
ཚིག་གི་སྤྲོས་པ་ཉུང་ངུས་ལེགས་འདོམས་བློ་གྲོས་མི་ཟད་དམ་པའི་གཞི།།
འདིར་བསྟེན་མཁས་གང་སྲིད་པ་འདི་ན་འཕགས་སོ་གྲགས་པའི་རྔ་སྒྲས་འུར།།
གང་འདི་བདག་བློའི་པད་མཚོ་ལས་སྐྱེས་ཕན་འདེའི་བདུད་རྩི་སྤྲོ་མཁས་ཅན།།
ཀུན་གྱིས་མ་ཡིན་མཁྱེན་སྤྱན་ཡངས་པའི་གཟིགས་ན་དངོས་པོའི་དེ་ཉིད་མཐོང་།།
དེ་ཕྱིར་དབྱིངས་རིག་ཟབ་དོན་སྙི་པོ་སླར་ཡང་ཅུང་ཟད་འདི་བཀོད་པས།།
96



ནམ་མཁའ་མཛོད་ཀྱི་ཁྲིད་གདམས་སྐོར།
ལེགས་གང་ཤེས་ན་དེ་ཉིད་འདི་ཡི་གདུལ་བྱ་དམ་པའི་རྗེས་འགྲོ་གཤེན།།
སྲིད་པའི་སྣང་ཚུལ་ཉོན་མོངས་དཔུང་ཆེའི་བུད་ཤིང་ཐལ་བར་བསྲེགས་པའི་མེ།
སྡུག་བསྔལ་ཆུ་གཏེར་གཏིང་ནས་སྐེམས་བྱེད་ཡེ་ཤེས་ཉི་མ་འབུམ་གྱི་འོད།།
མཆོག་གསང་ལམ་འདི་ཀུན་བཟང་མི་གཉིས་ཡེ་ཤེས་བླ་མའི་རང་གཟུགས་ཅན།།
རྟོགས་པའི་ནང་བྱན་མིན་ཀྱང་སྔོན་ལས་སད་པས་ཁོང་ནས་འདི་བཞིན་བྱུང༌།
དེ་ལྟར་ནའང་ངོ་བོའི་གནས་ལུགས་ཟབ་ཅིང་ཆ་ཕྲ་བརྟག་དཀའི་གནས།།
འདི་ན་མཁས་པ་བསྟེན་མིན་ཆུང་ནས་མ་སྦྱངས་ཅུང་ཟད་བཀོད་བྱས་ཀྱང་།།
འགལ་འཁྲུལ་ནོར་བའི་རང་བཞིན་མཆིས་སྲིད་ཚུར་མཐོང་བྱིས་པའི་བློ་ཅན་ཕྱིར།།
ཉེས་གང་དེ་ཀུན་རྒྱལ་དང་དེའི་སྲས་བློ་མཆོག་མངའ་བའི་མདུན་སར་མཐོལ།
གང་དག་དེ་ལས་བྱུང་བའི་རྣམ་དཀར་ལེགས་ཚོགས་འོད་སྟོང་འཕྲོ་བ་གང་།།
གཤེན་བསྟན་ཟབ་ཡངས་མཁའ་ལ་རྟག་འཆར་ཡེ་ཤེས་འོད་སྣང་འབར་བའི་གཟིས།
སྲིད་པའི་མ་རིག་མུན་སྡུག་རབ་གཅིལ་ངོ་བོ་ཀ་དག་སྟོང་ཆེན་ཞིང་།
རང་བཞིན་ལྷུན་གྲུབ་གཞོན་ནུ་བུམ་སྐུའི་གཏན་སྲིད་ཀུན་གྱིས་ཟིན་གྱུར་ཅིག
འདི་ན་རྒྱུ་བའི་བྱིས་པའི་གྲོགས་དང་འགྲོགས་རྣམས་ཆགས་སྡང་སྙི་ལ་འཐོགས།།
སྲིད་པའི་ཕུན་ཚོགས་རྨི་ལམ་ནོར་བཞིན་སྙིང་པོ་མེད་པར་འབྲལ་བར་ངེས།།
འདི་སྣང་ཆེ་གྲགས་འདོད་གདུངས་ཞགས་པས་རང་རྒྱུད་དམ་དུ་བཅིངས་པ་གང་།
འདི་ནས་ཕར་ངོས་སྣང་བ་མ་ངེས་བདེ་སྡུག་བར་མའི་ལས་དབང་གཙོ།།
27



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
.:
ས་
འདི་ཀུན་རང་བསྲེག་མེ་དཔུང་རང་གིས་བསྒྲུབ་པའི་ངང་ཚུལ་འདི་ཤེས་ནས།།
ཡ་ཀི་ཞི་བའི་ནགས་སུ་གནས་གང་ཨུ་དུམ་ཝ་རའི་མེ་ཏོག་བཞིན།།
དམ་པའི་རྣམ་ཐར་འཛིན་པ་གང་དེས་གདམས་པ་འདི་ལ་གཏན་གྲོགས་འོས།།
དེ་སྐད་རྗེས་འཇུག་སྐལ་ལྡན་དེ་ལ་ཁོ་བོས་གདམས་སོ་སྙིང་ལ་བཅང་།
གང་ན་འདུ་འཛིའི་བྱ་བས་སྟོངས་པའི་རི་ངོགས་ལྗོན་པའི་བྲོ་གར་བཅས།།
མ་གཟོས་བཀོད་ལེགས་བྲག་གི་ཁང་བཟང་ཐད་ནས་ཕུ་ཆུའི་ལྷུང་ལྷུང་སྒྲོག།
སྤུ་སྡུག་བྱ་ཚོགས་སྙན་པའི་དབྱངས་ཀྱིས་ཀུན་ནས་བདག་ལ་བསྟོད་པ་བཞིན།།
ལྷ་ཡུལ་འཕོས་འདྲའི་གནས་སུ་འགྲོ་དེའི་རྗེས་ནས་ལྷ་བཅས་མེ་ཏོག་ལ་
ཏོག་འཐོར།།
གྲོགས་དག་ཕུང་ཀྲོལ་བསྐྱེད་པའི་གཞི་ཆེ་སྲིད་འདིའི་འབྱོར་པས་ཅི་བྱར་ཡོད།།
ཤིན་ཏུ་དུལ་བའི་ངང་པ་དུ་མའི་བརྟེན་པའི་ནགས་ཚལ་སྨན་ལྗོངས་སུ།།
སྲིད་པའི་མི་བདེ་གང་མེད་དེ་ནི་ཞི་བའི་ས་ཆེན་བརྙེས་པའི་གནས།།
འདུ་འཛིའི་བྱ་བ་རིང་དུ་བསྲེང་ནས་རྫོགས་ཆེན་བསྒོམ་པའི་སྙིང་རྡོ་བཙུག།
འདི་ནི་དེར་གནས་སྐྱེས་བུའི་རྟག་ཏུ་ཉམས་དང་བསྟུན་ཅིང་སྔས་སུ་སླན།།
འགྲོ་དོན་ཆས་པའི་རྣལ་འབྱོར་བདག་ནི་དར་ཙམ་འདི་ན་བྱུང་ཙམ་ཡིན།།
མཚན་སྙན་གྲཊ་པའི་ས་གསུམ་ལྡིར་བའི་གདམས་པའི་གནས་ཀུན་བསྟན་ནས་ཡོད།
ཁོ་བོའི་འདི་འཕྲད་ལས་ཅན་གང་དེ་གཉུག་མ་འོད་གསལ་ངང་གནས་ཤོག།
ཅེས་པ་འདི་ནི་རྗེ་བཙུན་བྱང་པ་ཁྲོ་ཚང་གི་མཆོག་སྤྲུལ་གྲུབ་བརྙེས་ཀྱི་སྐྱེས་བུ་དམ་པ་གཡུང་དྲུང་མཐོང་
གྲོལ་རྩལ་དང་། ལྷག་པར་བྱ་བཏང་སྤྲུལ་སྐུ་ཚེ་དབང་འགྱུར་མེད་ནས་བྲི་གཞིའི་ཤོག་བུ་བཅས་ཕུལ་ནས་
98



ནམ་མཁའ་མཛོད་ཀྱི་ཁྲིད་གདམས་སྐོར།
བསྐུལ་བའི་ངོར། ཐེག་པ་མཆོག་གི་རྣལ་འབྱོར་པ་རིག་པ་རང་ཤར་གྱི་རྩ་གསུམ་མཁའ་འགྲོའི་འདུ་གནས་
གཡུང་དྲུང་ལྷུན་པོའི་རིའི་དགའ་ཚལ། དབྱར་དུས་ན་འཇའ་ཚོན་གྱི་གུར་ཁང་དང༌། ཟླུམ་འཁྲིགས་དང་།
གྱེན་རྒྱུག་དང་། རྩིབས་ཤར་དང་། ཟླ་གམ་དབྱིབས་དཀྲིགས་ཤིང་། དགུན་མེ་ཏོག་གི་ཆར་མངོན་པ་དུས་
དུས་སུ་འབབས་པ། དྲོད་བཅུད་སྤྱི་བོས་ལེན་ཅིང་བསིལ་བཅུད་རྐང་པས་འཐུང་པའི་ལྗོན་ཤིང་དུང་གི་སྡོང་
པོ་ལ། ཟངས་ཀྱི་ཤུན་པ་དང་། གཡུའི་ལོ་མ་དང་། ཡལ་ག་དང་། འདབ་མ་རྒྱས་པ། གསེར་གྱི་འབྲས་བུ་
སྨིན་པ་བདུད་རྩིའི་ན་བུན་འཐིགས་པ། ག་བུའི་དྲི་བསུང་ཀུན་ཏུ་འཐུལ་བའི་ཕང་ཕུང་གི་ཁོང་གསེང་ན་
སྔོ་བསངས་ནམ་མཁའི་བུ་མོས་རྟ་ལྗང་མིག་གིས་འཛུམ་ཟེར་དང་བཅས་པའི་སྙིང་ལ་དགའ་བ་ཅི་ཡང་སྦྱིན་
པ། འཁྲི་ཤིང་གི་རྩེ་རྣམས་སུ་སྤུ་སྡུག་གི་བྱ་རིགས་དུ་མས་སྙན་པའི་དབྱངས་རྟག་ཏུ་འབྱིན་པ། དོན་གྱི་རྣལ་
འབྱོར་པ་བཅུ་ཕྲག་དུ་མས་རོལ་པའི་གནས་སུ་བྲིས་པའི་གུ་གེ་པ་ནི་རང་གི་སྙིང་བུ་ཤེས་རབ་མཆོག་ལྡན་མིང་
གིས་བྱས་པས་རྫོགས་པ་ཆེན་པོའི་བསྟན་པ་དར་ཞིང་རྒྱས་པའི་རྒྱུར་གྱུར་ཅིག །
ཨོཾ་སྭ་སྟི། ༧ ཀ་དག་གདོད་མའི་གཞི་ལས་མ་གཡོས་པའི།། དང་པོའི་
སངས་རྒྱས་མཁྱེན་རབ་ཡེ་ཤེས་སྐུ།། རང་སྣང་གཏིང་གསལ་གཞོན་ནུའི་བཙུན་མོ་
བཅས། ། དུས་གསུམ་རྒྱལ་བའི་སྤྱི་མེས་གང་དེར་འདུད།། དགོངས་བརྡ་སྙན་ཁུང་
བརྒྱུད་པའི་ཡང་གསང་བོན།། སྡེ་གསུམ་རྫོགས་ཆེན་འོ་མཚོའི་བཅུད་ཕྱུང་བཞིན།།
རྒྱ་ཆེའི་ལམ་བཟང་ཉུང་ངུའི་ཚིག་གི་ལམ།། མ་ལུས་སྟོན་མཁས་རིག་པ་རང་ཤར་
རྒྱལ།། གཡུང་དྲུང་བོན་མཆོག་རྒྱ་ཆེའི་ས་གཞི་ལས།། བླ་མེད་འབྲས་བུའི་ཐེག་པ་
གསེར་ཞུན་བཞིན། སྐལ་ལྡན་བློ་རབ་སྙིང་གི་ནོར་མཆོག་ཏུ། ཀུན་ལ་སྣང་མཛད་
གང་ལའང་འཇིགས་མེད་དབང་།། དེ་ཕྱིར་བློ་གྲོས་ཡངས་པའི་ལྷ་ལམ་ལ།། ཐོས་
བསམ་སྤྲིན་བཀོད་ཕན་བདེའི་རྣམ་བཀྲ་ཅན།། རྟོགས་པའི་འབྲུག་སྒྲ་ཏིང་འཛིན་
རྣམ་འགྲོས་ལས།། ལེགས་བཤད་གྲུ་ཆར་འབེབ་མཛད་བླ་མ་དེའོ། །རིམ་བརྒྱད་ཐེག་
པའི་གཉེར་དཔོན་རྣམས་ཀྱིས་ཀྱང་། མཐོང་མིན་དུ་
དུས་གསུམ་བློ་ལས་འདས་པའི་
99



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དོན། རྩོལ་མེད་རང་གྲོལ་དགོངས་པ་རྗེན་གཅེར་དུ། སྟོན་འདི་དྲི་མེད་སྙིང་པོའི་
དགོངས་པའི་བཅུད།། དེ་ཕྱིར་བློ་ཆེན་སྟོང་གི་འཇུག་པའི་སྒོ༎ སྤར་དུ་སྒྲུབ་པར་
ཚུལ་ཁྲིམས་གཡུང་དྲུང་གིས། དངོས་རྫས་ཡོན་སྦྱར་བོན་སྦྱིན་ཟད་མེད་དུ།། ཕྱིས་
འབྱུང་སྐལ་ལྡན་རྣམས་ལ་དགའ་སྟོན་བྱས། དེ་ལས་བྱུང་བའི་རྣམ་དཀར་དགེ་
ཚོགས་དེས།། སྲིད་གསུམ་མུན་ནག་འཁྱལ་བའི་འགྲོ་མང་ཁམས། མ་རིག་མུན་ཚོགས་
རབ་བཅོམ་ཞི་བའི་དབྱིངས། ཐར་པ་དམ་པའི་གྲོང་དུ་དབུགས་འབྱིན་ཤོག །ཅེས་པའི་
སྤར་བྱང་ཉུང་ངུ་འདིའང་དམ་པའི་དངོས་སློབ་ཤེས་རབ་མཆོག་ལྡན་གྱིས་བྱས་ཤིང་ཕྱི་མོའི་ཡི་གེ་མཁན་
ཚུལ་ཁྲིམས་བསྟན་འཛིན་དབང་པོས་བགྱིས་པ་དགེའོ། །



ནམ་མཁའ་མཛོད་ཀྱི་ཁྲིད་གདམས་སྐོར།
ཡང་ཟབ་ནམ་མཁའ་མཛོད་ཆེན་ལས། རྩ་རླུང་
གནད་ཀྱི་ཞལ་ཤེས་བཞུགས།
༄༅། །བདེ་ཆེན་ཡེ་ཤེས་རོལ་པའི་སྐུ།།
ཐུགས་རྗེས་འགྲོ་ཀུན་སྒྲོལ་མཛད་མས།།
ཤེས་རབ་གྲི་གུག་རྣོན་པོ་ཡིས།།
རྨོངས་པའི་དྲྭ་བ་གཅོད་དུ་གསོལ།།
འདིར་རྫོཊ་པ་ཆེན་པོ་སྐུ་གསུང་རང་ཤར་གྱི་རྩ་རླུང་ཐིག་ལེ་ཞལ་ཤེས་དོཊ་སེལ་
ཅུང་ཟད་འབྲི་བ་ལ། ཐུན་མོང་གཏུམ་མོའི་ཉམས་ལེན་ཞེས་པའི་ཐུན་མོང་ནི།
འདི་རྫོཊ་རིམ་གྱི་ལམ་སྟེ། རྫོཊ་ཆེན་གྱི་ལམ་སྟེཊ་སུ་འགྲོ་བས་ལམ་གོང་འོག་
མ་གོང་འོག་གཉིས་
ཀ་དང་ཐུན་མོང་ཡིན་པའི་དོན། གཏུམ་མོ་ནི་ཨ་ཐུང་མེའི་རང་བཞིན་ཏེ། འདི་
ལ་བརྟེན་ནས་རླུང་སེམས་ཟུང་འཇུག་ཏུ་ཉམས་སུ་བླངས་པས་ཡེ་ཤེས་མེས་ལས་
བ་ཐམས་ཅད་སྲེག་པར་བྱེད་པ་མེའི་ལས་ལྟ་བུའོ།།
ལུས་གནད་ཚང་སྟང་གི་གནད་བདུན་ནི། སྐྱིལ་ཀྲུང་འོག་རླུང་སྡོམ་པའི་
གནད། ཕྱག་མཉམ་བཞག་ལུས་ཀྱི་འདུ་བྱེད་བོར་བའི་གནད། སྒལ་ཚིགས་བསྲང་
བ་ལྷུ་ཚིགས་འཐོར་བུ་བ་ཐམས་ཅད་སྡོམ་པའི་གནད། རྒྱུ་མ་སྒལ་པ་ལ་སྦྱར་བ་ལུས་
ཁམས་ཀྱི་ཐིག་ལེ་ཐམས་ཅད་བྱང་ཆུབ་སེམས་ཀྱི་ཐིག་ལེར་འདུས་པའི་གནད། མགྲིན་
པ་བཀུག་པ་ངག་སྨྲ་བརྗོད་དང་བྲལ་བའི་གནད། རོ་འཛིན་ཡ་རྐན་ལ་རེག་པ་སྒོ་
ལྔའི་དབང་པོ་རང་ལུགས་སུ་གནས་པའི་གནད། འཕྲག་པ་ལྡིང་བ་རྩ་ཡི་ལམ་
དྲང་པའི་རླུང་ལས་སུ་རུང་བའི་གནད་དང་བདུན་ནོ། ༈ །དག་དྲན་སྐབས་སུ།
101



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བདེན་གཉིས་དོ་མཉམ་ཞེས་པ། བོན་ཐམས་ཅད་རང་བཞིན་སྒྱུ་མ་ཙམ་དུ་སྣང་
བ་ཀུན་རྫོབ་བདེན་པ། སྣང་བཞིན་དུ་ངོ་བོ་ཉིད་མ་གྲུབ་པ་དོན་དམ་བདེན་པ།
དེ་གཉིས་དབྱེར་མེད་དུ་གནས་པ་དོ་མཉམ་པའི་དོན། ༈ འདུ་བྱེད་ལྔ་བཅུ་རྩ་
གཅིག་ལ། ཀུན་འགྲོ་ལྔ་ནི། ཚོར་བ་ནི་བདེ་སྡུག་བཏང་སྙོམས་ ཉམས་སུ་མྱོང་བའི་མཚན་
ཉིད་ཅན། འདུ་ཤེས་ནི་ཡུལ་རྒྱ་ཆེ་ཆུང་ཚད་མེད་གསུམ་ ལ་མཚན་མར་འཛིན་པ་སེམས་
པ་ཡུལ་ལ་གཡོ་ཞིང་བསྐྱོད་པ། ཡིད་བྱེད་ཤེས་པ་ཡུལ་ལ་གཏོད་པ། རེག་པ་ཡུལ་
ལ་གཅོད་པ་སྟེ་ལྔའོ། །ཡུལ་ངེས་ལྔ་ནི། འདུན་པ་ནི་བསམ་པའི་དངོས་པོ་ལ་
སྐོམ་པའི་ཆུ་ལྟ་བུ་ འདོད་པ། མོས་པ་ངེས་པའི་ཡུལ་ ལས་འབྲས་ལྟ་བུ། ལ་དད་ནས་འཛིན་པ་སྟེ་
ཡིད་ཆེས་པ། དྲན་པ་འདྲིས་ སྔར་སྦྱངས་པའི་ཚིག་དོན་ལྟ་བུ་ པའི་དངོས་པོ་མི་བརྗེད་པ།
ཏིང་ངེ་འཛིན་དམིགས་པའི་ཡུལ་ལ་སེམས་རྩེ་གཅིག་ མི་ཡེངས་པ་ ཤེས་རབ་ བཏགས་
བྱའི་དངོས་པོ་ བོན་རབ་ཏུ་འབྱེད་པ་སྟེ་ལྔ་ ཐེ་ཚོམ་མེད་པ་ འོ། །དགེ་བ་བཅུ་གཅིག་ནི།
གསོ་བ་ནི་སྙིང་རྗེས་ སྲོག་སོགས་ སྐྱོབ་པར་འདོད་པ། མ་ཚོགས་པ་ནི་ཕོ་མོའི་འཁྲིག་
སྤོང་གི་དཀའ་བ་ཐུབ་པ། མི་ལེན་པ་མི་དབང་བ་ ཡོ་བྱད་ ལ་མི་སྤྱོད་པ། བདེན་པ་
ཚིག་དོན་མི་འགྱུར་བ་མཐུན་པར་སྨྲ་བ། ཀུན་དགའ་ཕ་རོལ་གཞན་གཉིས་ལྟ་བུ་རྩོད་པ་
ཞི་བ། ངག་ཞི་བ་ཡུལ་དམ་པ་ལ་ བདེན་ཚིག་གིས་དོན་བཀྲོལ་བ། ཚིག་འཇམ་པ་གནས་
གཅིག་པ་ལྟ་བུ་ དགའ་ཚིག་གི་དྭངས་བ་བསྐྱེད་པ། ལྷ་སེམས་ཀུན་ལ་སྙོམས་པ་
མངན་སེམས་མེད་པ་ཞི་བ། བྱམས་པ་ཀུན་ལ་ ད་མན་པ་ བརྩེ་བར་སེམས་པ། བདེན་པ་ལས་
འབྲས་སོགས་ངེས་པར་རྟོགས་པ། མི་འདའ་བ་དགེ་བའི་ལས་དོན་ལ་སེམས་མི་ལྡོག་པ་སྟེ་བཅུ་
གཅིག་གོ །རྩ་ཉོན་དྲུག་ནི། འདོད་ཆགས་ནི་ཡུལ་སྡུག་པ་ལ་ཆགས་ནས་ད་
དཀའ་བ༡། ཞེ་སྡང་ནི་ཡུལ་མི་སྡུག་པ་ལ་སྡང་སེམས་ཀྱིས་གསོད་པར་སེམས་
པ༢། མ་རིག་པ་ནི་དགེ་སྡིག བླང་དོར་མི་གསལ་བ་ ༣ ང་རྒྱལ་ དམིགས་པ་རང་གི་ཡོན་ཏན་
ས་དཔྲལ་
102



ནམ་མཁའ་མཛོད་ཀྱི་ཁྲིད་གདམས་སྐོར།
ང་འོ་སྙམ་པས། ལྟ་བ་ལ། འཇིག་ལྟ་ནི་ཕུང་པོ་ལྔ་ལ་བདག་དང་རྣམ་ཤེས་བདག་ལ་གཟུགས་
སོགས་བཞི་བདག་གིར་བ་ བདག་གིར་འཛིན་བདག་མེད་རྟོགས་པའི་བར་ཆོད་པ། མཐར་འཛིན་
ལྟ་བ་དབུ་མའི་ལམ་རྟོགས་པའི་བར་ཆོད ཕུང་པོ་ལྔ་ཡོད་མེད་རྟག་ཆད་དུ་འཛིན་པ། འཁྲུལ་ལྟ་
དགེ་བ་ལ་འཇུག་པའི་བར་ཆོད་ རྒྱུ་འབྲས་ཕྱིན་ཅི་ལོག་ཏུ་ལྟ་བ། ལྟ་བ་མཆོག་འཛིན་ ལོག་པའི་
ལམ་མི་འདོར་བ་ ལྟ་བ་དེ་དག་འགྲོལ་བྱེད་དུ་ཞེན་པ། ཚུལ་ཁྲིམས་མཆོག་འཛིན་
ངལ་བ་དོན་མེད་ ལྟ་བ་དེ་དག་གིས་ཀུན་ནས་བསླངས་པའི་ཚུལ་ཁྲིམས་བརྟུལ་ཞུགས་
འཆང་བ་སྟེ་ལྔ། ཐེ་ཚོམ་ནི། ལས་འབྲས་སོགས་ ངེས་པ་མ་རྙེད་པའི་བློ་རྩེ་གཉིས་པ་
སྟེ་དྲུག་གོ །ཕར་ཕྱིན་དྲུག་ལ་བར་དུ་གཅོད་ ཉེ་ཉོན་ཉི་ཤུ་ནི། ཁྲོ་བ་ནི་འཕྲལ་དུ་གནོད་པ་
མནར་སེམས་ཏེ་གནོད་པ་ཤོམ་པ། འཁོན་འཛིན་འཐབ་པ་སྔོན་སོང་བ་ སྔར་ཀྱི་གནོད་
པ་ཡིད་ལ་འཛིན་པ། འཆབ་པ་ནི་རང་སྐྱོན་གསང་སྟེ་གནས་པ། འཚིག་པ་ཁོང་
འཁྲུག་སྟེ་གནས་པ། ཕྲག་དོག་གཞན་བཟང་ལ་སེམས་འཁྲུག་པ། སེར་སྣ་ནོར་རྫས་
གཞན་ལ་མི་གཏོང་བ་འཛིན་པ། སྒྱུ་ནི་གཞན་བསླུ་བའི་ཐབས་ལ་སེམས་པ། གཡོ་
ནི་གཞན་མགོ་བསྐོར་བའི་བསམ་པ། རྒྱགས་པ་སེམས་ཁེངས་པ། འཚེ་བ་གཞན་
མི་བདེ་བ་ལ་སྦྱོར་བའི་སེམས་པ། ངོ་ཚ་མེད་པ་ཁ་ན་མ་ཐོ་བ་ལ་རང་ཉིད་ཀྱིས་མི་
འཛེམ་པ། ཁྲེལ་མེད་ཉེས་སྤྱོད་དེ་ལ་གཞན་གྱིས་འཕྱ་བར་མི་འཛེམ་པ། ནོན་
རྨིས་ཉམས་སུ་བླང་བྱ་བ་ སེམས་ཞུམ་སློང་བ། རྒོད་པ་སེམས་མ་ཞི་ མཚན་མ་ལ་དམིགས་པ་
འཕྲོ་བ། མ་དད་པ་ཡང་དག་དོན་ལ་ཡིད་མ་ཆེས་པ། ལེ་ལོ་དགེ་བའི་ལས་ལ་ བརྩོན་
མེད་འཇོང་རྙོལ། བག་མེད་ལུས་ངག་གི་སྤྱོད་པ་ ཉེས་པ་ལ་དོགས་ཟོན་མེད་པ། བརྗེད་
ངས་དམིགས་པ་ལ་ དྲན་པའི་གཟུང་མེད་པ། གཡེང་བ་ཏིང་ངེ་འཛིན་ལ་གེགས་བྱེད་པ་ འདོད་
ཡོན་ལ་སེམས་འཕྲོ་བ། ཤེས་བཞིན་མ་ཡིན་པ་དམིགས་པ་བླང་དོར་གྱི་གནད མི་ཤེས་པར་
འཇུག་པ་སྟེ་ཉི་ཤུའོ། །གཞན་འགྱུར་བའི་བཞི་ནི། འགྱོད་པ་ནི་སྔར་བྱས་ཡིད་ལ་
303



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཅག་པ་སྟེ་སེམས་མི་བདེ་བ། གཉིད་ནི་འཇུག་པ་ ཐོས་བསམ་གྱི་བར་ཆོད་བྱེད་པ་སེམས་
སྡུས་པ། རྟོག་པ་ཀུན་ཏུ་ཚོལ་པའི་ཡིད་ དོན་གྱི་ངོ་བོ་ཙམ་འཛིན་པའི་སེམས་རྩིངས་པ།
དཔྱོད་པ་སོ་སོར་རྟོག་པ་ དོན་གྱི་ཁྱད་པ་ལ་དཔྱད་པའི་སེམས་ཞིབ་པ་བཞིའོ། །དེ་དག་
བསྡོམ་པས་ང་གཅིག་གོ ༈ །རུས་རྒྱན་དྲུག་ནི། དབུ་རྒྱན་དང་དེའི་འཁོར་ལོ།
༡ སྙན་ཆ་གཉིས་ ༢ མགུལ་རྒྱན་ ༣། ལུས་རྒྱན་པ་དྲ་ ༤ ཕྱག་ཞབས་ཀྱི་གདུ་བུ་
༥། སྐ་རགས་དང་དྲུག་གོ ༈ །བདུད་བཞི་ཟིལ་གྱིས་གནོན་པའི་བརྡ་ཞེས་པའི་
བདུད་བཞི་ནི། ལུས་འདི་འཇིག་པར་བྱེད་པའི་འཆི་བདག་གི་བདུད་དང་།
སླར་ཡང་ཁམས་གསུམ་དུ་ལུས་གང་རུང་ལེན་པར་བྱེད་པའི་ཕུང་པོ་ལུས་ལེན་གྱི་
བདུད་དང་། སེམས་རྒྱུད་ཉོན་མོངས་སུ་བྱེད་པའི་ཉོན་མོངས་པའི་བདུད་དང་།
ཡུལ་སྣ་ཚོགས་ལ་འཁྲུལ་རྟོག་སྣ་ཚོགས་རྒྱུན་འཐུད་དུ་བྱེད་པའི་ལྷའི་བུའི་བདུད་
དང་བཞིའོ། ༈ །སྤྲུལ་སྐུའི་སྟོང་ར་རྩ་བསྐྱེད་པའི་སྐབས་སུ། རྩ་འཁོར་གྱི་འཐད་
པ་དབྱིངས་རིག་མཛོད་དུ་བཀོད་ཡོད་ཅེས་པ་ནི། ཡང་རྩེ་ལས། ལྟེ་བ་སའི་འཁོར་
ལོ། །གསང་བ་ཆུའི་འཁོར་ལོ། །སྙིང་ག་མེའི་འཁོར་ལོ། །མགྲིན་པ་རླུང་གི་འཁོར་ལོ། །
སྤྱི་བོ་ནམ་མཁའི་འཁོར་ལོ། །ཞེས་གསུངས་པས། ལྟེ་བ་ནས་ལུས་རྩ་ཐམས་ཅ
བསྐྱེད་པས་ས། གསང་བ་ནས་དྲི་ཆུ་འཕེལ་འབྱིན་བྱེད་པས་ཆུ། སྙིང་ག་ན་དྲན་
པ་མེ་ལྟ་བུ་གསལ་བས་མེ། མགྲིན་པ་ནས་དབུགས་འབྱུང་འཇུག་བྱེད་པས་རླུང་།
སྤྱི་བོ་ན་རིག་པ་རྟོག་མེད་འཆར་བས་ནམ་མཁའ་ཞེས་འཐད་པས་ཁ་དོག་ཀྱང་དེ་
ལྟར་བཤད་དོ། །འཁོར་ལོ་ཞེས་པ་རྩ་འདབ་ཀྱི་དབྱིབས་འཁོར་ལོ་ལྟ་བུར་ཡོད་
པས། དེ་དག་ལ་རླུང་སེམས་གཅུན་པས་འཁྲུལ་པ་གཅོད་ཅིང་ཡེ་ཤེས་ལ་དབང་
བསྒྱུར་བའི་དོན་ཡིན། རྩའི་རྣམ་གྲངས་ཀྱང་རྩ་བ་ཉེར་ལྔ། ཡན་ལག་བརྒྱ་རྩ་
བརྒྱད། ཉིང་ལག་སུམ་བརྒྱ་དྲུག་ཅུ། དེ་ལས་གྱེས་པའི་ཉིང་ལག་བདུན་བརྒྱ་ཉི་ཤུ།
Y04



ནམ་མཁའ་མཛོད་ཀྱི་ཁྲིད་གདམས་སྐོར།
ལོ་མ་བརྒྱད་ཁྲི་བཞི་སྟོང་། དེ་ལས་གྱེས་པའི་ལོ་མ་ཉི་ཁྲི་བདུན་འབུམ་དུ་བཤད་པའང་
བསྡུ་ན་ཡེ་ཤེས་དང་འོད་དང་ཐིག་ལེ་དང་རླུང་དང་ཁྲག་རྒྱུ་བར་འདུའོ། །དེ་དག་ལས་
གལ་ཆེ་བ་ཡེ་ཤེས་རྒྱུ་བའི་རྩ་དབུ་རྐྱང་རོ་གསུམ་དང་འཁོར་ལོ་ལྔ་རྣམས་ཡིན།
འཁོར་ལོའི་རྩ་འདབ་ཀྱི་གྲངས་ཀྱང་དགོངས་གཞི་དང་བཅས་པའི་སྣ་ཚོགས་སུ་བཤད་
ནའང་། འདིར་ཡེ་ཁྲི་མཐའ་སེལ་དང་མཁའ་འགྲོ་གསང་མཛོད་མཐུན་པའི་དགོངས་
དོན་ཡིན། འཁོར་ལོ་ལྔ་དེ་དག་ལའང་ཕྱི་ལྟར་ན་ཐིག་ལེ་བཞི་བཅུ་རྩལྔར་གནས་པས་
ལུས་སྨིན་ཅིང་གནས་པར་བྱེད། ནང་ལྟར་ན་ཡིག་འབྲུ་ཞེ་ལྔར་གནས་པས་དག་མ་
དག་ཀུན་གྱི་རྟེན་བྱེད། གསང་བ་ལྟར་ན་ཡེ་ཤེས་ཞེ་ལྔར་གནས་པས་ལམ་དང་
འབྲས་བུ་སྨིན་ཅིང་མངོན་དུ་བྱེད། རྣམ་གྲངས་རེ་རེ་བཞིན་མིང་གིས་མཚོན་
པར་འདོད་ན་གསང་མཛོད་ཀྱི་ཟབ་ཡིག་ལས་གསལ། ཡེ་ཤེས་ཞེ་ལྔ་གནས་ཚུལ་
ནི། མངོན་སངས་རྒྱས་པ་ལས། འཁོར་ལོ་ལྔ་ལ་ཡེ་ཤེས་ཞེ་ལྔ་གནས།། ཞེས་དང་།
ཡེ་སངས་རྒྱས་པ་ལས། སྤྱི་བོ་བདེ་ཆེན་རྩ་འདབ་སོ་གཉིས་པ། ཡེ་ཤེས་བཞི་སྦྱོར་
དབང་གི་འཁོར་ལོ་ཡིན།། ཞེས་མགྲིན་པར་རྩ་འདབ་བཅུ་དྲུག་ན་ཡེ་ཤེས་བརྒྱད།
ཐུགས་ཀ་བརྒྱད་ན་ཡེ་ཤེས་བཞི། ལྟེ་བ་དྲུག་ཅུ་རྩ་བཞིར་ཡེ་ཤེས་ཉེར་གཅིག །གསང་
བ་ཉེར་བརྒྱད་ན་ཡེ་ཤེས་བརྒྱད་གནས་པར་གསུངས་སོ། །རྩ་འཁོར་འདི་དག་
རྣམས་སུ་མ་རྒྱུད་ཀྱི་ལྷ་ཚོགས་རང་བཞིན་གྱིས་གནས་པས་ལྷའི་དག་པ་དང་། སྦྱར་
ནས་བསྒོམ་ན་རྩ་རླུང་ལ་གེགས་མི་འབྱུང་ཞིང་ལྷ་དེ་དག་གི་མཚོན་དོན་གྱི་ཡེ་
ཤེས་ལ་དབང་བསྒྱུར་བའི་དགོས་པ་ཡོད་པས། སྤྱི་བོའི་རྩ་འདབ་སོ་གཉིས་ཚད་
མེད་སོ་གཉིས། མགྲིན་པ་བཅུ་དྲུག་རྒྱུན་མེད་བཅུ་དྲུག །རྒྱུན་ཡུམ་ཉི་ཤུ་ཡོད་པ་
དང་གྲངས་མ་འགྲིག་ཅེ་ན། རྒྱུད་ལས་བཅུ་དྲུག་ཐུགས་རྗེ་རྒྱུན་མེད་འགྲོ་དོན་
བསྲིང་
། ཞེས་རྒྱུད་ལས་བཅུ་དྲུག་ལས་མ་གསུངས་པར་མ་ཟད། དཀྱིལ་འཁོར་
I 05



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དུས་ཕྱོགས་བཞི་དབུས་ལྔ་ཡོད་པའི་གྲངས་སུ་བརྩིས་པ་ཙམ་ལས། དོན་གསང་
མཆོག་རིགས་བཞིའི་ཡུམ་བཞི་ལ་བྱེད་དོ། །ཐུགས་ཀའི་བརྒྱད་ཁྲོ་མོ་བརྒྱད། འོ་
ན་གསང་མཆོག་རིགས་བཞི་དང་བདེ་ཆེན་ཡུམ་བཞི་མེད་དོ་སྙམ་ན། དེར་ཤུགས་
ལ་རྫོགས་པར་མོས་པས་ཆོག་སྟེ། མ་རྒྱུད་རང་ལུགས་ལའང་རིགས་བཞི་མ་བྱུང་
བས་སོ། །ལྟེ་བའི་རྩ་འདབ་རེ་བཞི་ཞིང་ཁམས་ཀྱི་འགྱུར་བས་ཤེས་རབ་བློ་ལྡན་
མ་ལྔ་ཡོད་པ་བཞིན་འདོད་ཡོན་བཅུ་གཉིས་ལ་དྲུག་ཅུར་འགྱུར་བ་གནས་སོ། །དོན་
བྱེད་མ་བཞི་ལ་བལྡབས་ སྐུར་བའི་དོན་ཏེ་དོན་བྱེད་བཞི་ལ་ལྔ་ལྔར་མི་འབྱུང་བ། མཆན།
མི་འོང་བ་
ནི། དོན་བཞིའི་ལས་ཀྱང་དུས་བཞི་ཡིན་པ་དང་། དཀྱིལ་འཁོར་གྱི་ཡང་གྲུ་ཆད་
བཞི་ལ་གནས་ཤིང་རྒྱུད་ལས་ཀྱང་
། རེ་བཞི་འདོད་ཡོན་དོན་བྱེད་སྤྲུལ་པའི་གཟུགས།
ཞེས་པས་སོ། །གསང་བའི་ཉེར་བརྒྱུད་ནི། མཁའ་འགྲོ་བརྒྱ་ཉི་ཤུ་ཡང་གནས་
ཀྱིས་བསྡུས་པའི་ཉེར་བཞི། སྒོ་མ་བཞི་དང་ཉེར་བརྒྱད་དོ། །མཚན་བྱ་མཚོན་བྱེད་
གྲངས་མི་མཉམ་སྙམ་ན། སྤྱིར་རྩ་དེ་དག་རྩ་བ་ནི་དེ་ལྟར་གནས་ཀྱང་ཡལ་ག་
གྲངས་མེད་པར་གྱེས་པས། འདི་ལའང་རྩེ་མོ་ལྔ་ལྔར་གྱེས་པའི་རྩ་ཉེར་བཞི་མ་
གྱེས་པ་བཞི་དང་ཉེར་བརྒྱད་དུ་བཤད་ཀྱང་འགལ་བ་མེད་དོ། །བསྒོམ་པའི་དུས་
ན་ཉེར་བརྒྱད་རང་དུ་བསྒོམ་པ་ཡིན་ནོ། །འཁོར་ལོ་དེ་དག་རྣམས་སུ་རླུང་སེམས་
ཟིན་པའི་ཡོན་ཏན་ནི། ཡང་རྩེ་ཀློང་ཆེན་ལས། སྤྱི་བོ་ནམ་མཁའི་འཁོར་ལོ་ལ།།
རླུང་སེམས་ཐིག་ལེ་ཆུད་པ་ན། སྣང་སྲིད་ས་ལེ་གཟིགས་པའོ། །མགྲིན་པ་རླུང་
གི་འཁོར་ལོ་ལ། རླུང་སེམས་ཐིག་ལེ་ཆུད་པ་ནསྡེ་སྣོད་གསུམ་ལ་རྒྱུད་འབྱོང་ཞིང་།
བོན་སྒོ་ཐེག་རྒྱུད་རང་ཤར་འབྱུང་། སྙིང་ག་མེ་ཡི་འཁོར་ལོ་ལ། རླུང་སེམས་ཐིག་
ལེ་ཆུད་པ་ན།། ཐུགས་རྗེ་བྲི་བཀོལ་མེད་པ་དང་། སྙིང་རྗེས་འགྲོ་དྲུག་ཕ་མར་ཤེས༎
ལྟེ་བ་ས་ཡི་འཁོར་ལོ་ལ།། རླུང་སེམས་ཐེག་ལེ་ཆུད་པ་ན།། ལས་ལ་སྤང་བླང་མེད་
06



ནམ་མཁའ་མཛོད་ཀྱི་ཁྲིད་གདམས་སྐོར།
པ་རུ།། ཐམས་ཅད་ཐིག་ལེ་ཉག་གཅིག་འཆར།། གསང་བ་ཆུ་ཡི་འཁོར་ལོ་ལ། རླུང་
སེམས་ཐིག་ལེ་ཆུད་པ་ན། མི་མཐུན་པ་ཡི་རྐྱེན་དང་བྲལ།། སྡེ་བརྒྱད་བྲན་དུ་འཁོར་
བར་འགྱུར། ། ཞེས་སོ། ༈ །རྩེ་ལམ་སྦྱོང་བའི་སྐབས་སུ། སོར་བཅུ་དྲུག་གི་མཚམས་
སུ་ཨ མ བསམ་དགོས་པའི་དོན་ནི། ཐོག་མར་སྐྱེས་དུས་ཨ་ཞེས་སྐད་བཏོན་
པས་སྟེང་གི་སེག་དབུགས་མཆན། སྒོ་བྱེ་ནས་སེག་སོར་བཅུ་དྲུག་གི་མཚམས་སུ་
ཕྱིན་ཏེ་སླར་ལྡོག་ཅེས་ཞང་ཞུང་སྙན་རྒྱུད་ལས་གསུངས་པས། དེ་ནི་རླུང་སེམས།
རང་སོར་གནས་དུས་ཀྱི་རླུང་འགྲོ་ལྡོག་གིས་མཚམས་ཡིན་པས་དེ་ན་བསྒོམ་པ་སྟེ།
མན་ངག་གཞན་ནས་འབྱུང་བའང་ངོས་བཟུང་དེ་ལྟར་རོ། །ལྟེ་བ་གཅོད་དུས་སུ་
ཨ་ཧང་ཞེས་ངུས་པས་འོག་གི་སེག་སྒོ་བྱེ་ནས་སེག་ཁྲུ་གང་དུ་འགྲོ་ནས་སླར་ལྡོག་
གོ་ཞེས་གསུངས་སོ། །ཨ མ གཉིས་ནི་ཐབས་ཤེས་ཀྱི་ངོ་བོའོ། ༈ །བསྲུང་གུར་
གྱི་སྐབས་སུ། ཕྱི་ནང་གསང་བའི་བར་ཆད་ཅེས་པ་ལས། ཕྱིའི་བར་ཆད་དགྲ་
བགེགས། ནང་གི་བར་ཆད་ནད། གསང་བའི་བར་ཆད་ཉོན་མོངས་སོ། །ལས་
ཀྱི་མཁའ་འགྲོ་ནི་འཇིག་རྟེན་ན་རྒྱུ་ཞིང་གནས་ཏེ་དུར་ཁྲོད་ཀྱི་བདག་མོ་རྣམས་ལྟ་
བུའོ། །རྫུ་འཕྲུལ་གྱི་མཁའ་འགྲོ་ནི་འཇིག་རྟེན་ལས་འདས་མ་འདས་ཀྱི་མཚམས་
སུ་གནས་ཏེ་དཀར་སྨུག་ནག་གསུམ་ལྟ་བུའོ། །ཡེ་ཤེས་ཀྱི་མཁའ་འགྲོ་ནི་འཇིག་
རྟེན་ལས་འདས་པ་སྟེ་རིགས་ལྔའི་ཌཱཀྐི་མ་རྣམས་ལྟ་བུའོ། །རླུང་དུག་བསལ་བའི་
སྐབས་སུ། རྩེ་གཡས་ནས་རྒྱུ་ཞེ་སྡང་། ནད་རླུང་སོགས་དང་། གཡོན་ནས་རྒྱུ་
འདོད་ཆགས། ནད་མཁྲིས་པ་སོགས་བཤད་པ་ནི། གསོ་དཔྱད་པའི་གཞུང་ལུགས་
ལས། ཞེ་སྡང་གིས་མཁྲིས་པ་དང་། འདོད་ཆགས་ཀྱིས་རླུང་། གཏི་མུག་གིས་
བད་ཀན་བསྐྱེད་པར་བཤད་ན་འང་། འདིར་སྲས་སྤྲུལ་པའི་མདོ་ལས། རྒྱུ་ནི་
གཏི་མུག་མ་རིག་པ་ཉིད་གཅིག་ལས་མེད། དེ་ལས་གྱེས་པ་ཚ་གྲང་གཉིས། ཚ་བ་
107



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མ་ཡི་རྐྱེན་ལ་གྲང་བ་ཕ་ཡི་རྒྱུ། དེ་ལས་གྱེས་པ་འདུ་བ་རྣམ་པ་བཞི། རླུང་དང་
བད་ཀན་མཁྲིས་པ་ཁྲག་དང་བཞི། ཞེས་གསུངས་པས། རླུང་དང་བད་ཀན་ནི་
རང་བཞིན་གྱི་གྲང་བས་ཆུ་དང་། ཁྲག་དང་མཁྲིས་པ་ནི་རང་བཞིན་གྱི་ཚ་བས་
མེ་དང་མཚུངས་པས། རྩ་གཡས་རྐྱང་མ་ཐབས་ཀྱི་རྩ། དེ་ནས་ཕོ་རླུང་རྒྱུ་ཞིང་།
སྐྱེས་པ་ལ་ཞེ་སྡང་དུག་ཤས་ཆེ་བས་ཞེ་སྡང་དང་། ནད་ཕ་ཡི་རྒྱུས་བསྐྱེད་པའི་རླུང་།
གདོན་ཕོ་གདོན་ཏེ་སྦྱང་བྱ་སྦྱོང་བྱེད་རྣམས་ཐབས་ཀྱི་ཆ་དང་། རྩ་གཡོན་རོ་མ་
ཤེས་རབ་ཀྱི་རྩ། དེ་ནས་མོ་རླུང་རྒྱུ་ཞིང་། བུད་མེད་ལ་འདོད་ཆགས་དུག་ཤས་ཆེ་
བས་འདོད་ཆགས་དང་། ནད་མའི་རྐྱེན་གྱིས་བསྐྱེད་པའི་ཁྲག་མཁྲིས་གཉིས།
གདོན་མོ་གདོན་ཏེ་སྦྱང་བྱ་སྦྱོང་བྱེད་རྣམས་ཤེས་རབ་ཀྱི་ཆ་དང་མཐུན། རྩ་དབུ་
མ་ཐབས་ཤེས་དབྱེར་མེད་ཀྱི་རྩ། དེ་ནས་མ་ནིང་གི་རླུང་རྒྱུ་ཞིང་། གཏི་མུག་ནི་
ཆགས་སྡང་སོགས་ཉོན་མོངས་ཐམས་ཅད་ཀྱི་གཞིར་གྱུར་པས་ཕོ་མོ་གང་ལའང་
ཆ་སྙོམས་པས་གཏི་མུག་དང་
། བད་ཀན། གདོན་ཀླུ་གདོན་ཏེ་སྦྱང་བྱ་སྦྱོང་བྱེད་
ཆ་མཐུན་པའོ། །དེ་ཡང་ཞི་དྲག་བར་མའི་རྣམ་པར་ཕྱུང་བ་ནི། སྦྱོང་བྱེད་ཆུང་
འབྲིང་ཆེན་པོས། སྦྱང་བྱ་ཆེན་པོ་འབྲིང་ཕྲ་བའི་བར་དུ་སྦྱང་བར་བྱེད་དོ། །དེ་
དག་གི་ཞར་ལ་དུས་གསུམ་གྱི་བག་སྒྲིབ་སྦྱོང་བའི་ཚུལ་ལའང་ལྟུང་བཤགས་ལས།
ལས་ཀྱི་དང་། ཉོན་མོངས་པའི་དང་། སྐྱེ་གནས་ཀྱི་དང་། ཤེས་བྱའི་དང་། བག་
ཉོལ་གྱི་སྒྲིབ་པ་དང་ལྔར་གསུངས་པའི། ལས་སྒྲིབ་ནི། སྡོམ་པ་མ་བླངས་པའི་རང་
བཞིན་གྱི་སྡིག་པ་དང་། སྡོམ་པ་བླངས་པའི་བཅས་པའི་སྡིག་པ་གཉིས་ཏེ། དང་
པོས་མཐོ་རིས་བགྲོད་པ་ལ་གེགས་བྱེད་ཅིང་། ཕྱི་མས་གནས་སྐབས་མཐོ་རིས་
དང་། མཐར་ཐུག་བྱང་ཆུབ་ཐོབ་པ་ལ་གེགས་བྱེད་པས་སྒྲིབ་པ་ཞེས་བྱའོ། །ཉོན་
སྒྲིབ་ནི། འཇིག་ལྟ་སོགས་ལྟ་ངན་ལྔ། ཞེ་སྡང་སོགས་དུག་ལྔ། མ་རིག་པ་རྣམས་
08



ནམ་མཁའ་མཛོད་ཀྱི་ཁྲིད་གདམས་སྐོར།
་པ་ཙམ་ལ་
སོ། །དེ་དག་གིས་སེམས་རྒྱུད་ཉོན་མོངས་པར་བྱེད་ཅིང་མཐོ་རིས་དང་ཁྱད་པར་
ཐར་པ་ལ་བསྒྲིབས་པས་ཉོན་སྒྲིབ་བོ། །སྐྱེ་གནས་ཀྱི་སྒྲིབ་པས་མཐོ་རིས་ལ་བསྒྲིབས་
ཤིང་ངན་སོང་དུ་འཕེན་པ་ལྟ་བུ་སྐྱེ་སྒོ་བཟང་པོ་བཀག་ནས་ངན་པར་སྐྱེ་བར་
བྱེད་དོ། །ཤེས་སྒྲིབ་ནི། སེམས་དཔས་བླང་བྱ་ལ་བླང་བྱར་ཞེན་པ། དོར་བྱ་ལ་
དོར་བྱར་ཞེན་པ། གང་ཟག་ལ་དངོས་པོར་ཞེན་པ། བརྡའ་བཏགས་པ་
ཞེན་པ། དེས་མཐར་ཐུག་གི་དོན་ལ་སོགས་ཤེས་བྱ་འགའ་ཞིག་མཐོང་བ་ལ་
གེགས་བྱེད་པས་ཤེས་སྒྲིབ་ཅེས་བྱའོ། །བག་སྒྲིབ་ནི་ཤེས་སྒྲིབ་ཆ་ཕྲ་བ་ལ་བཞེད་
ཅིང་འདི་ནི་རྒྱུན་མཐའ་མན་ཆད་ལ་ཡོད་དོ། །དེས་ན་དེ་ལྟ་བུའི་སྒྲིབ་པ་དུས་
གསུམ་དུ་བསགས་པ་རྣམས་སྦྱང་བའོ། །འདིར་ཁ་ཅིག་གིས་གཡས་ནས་རྡུབས་
པ་གཡས་ནས་སླར་ཕྱུང་བ་ཡོད་དེ། ཡུལ་ཆུ་སླར་མི་ལྡོག་པ་བཞིན་དུ་མི་འཐད་པར་སེམས་སོ། །རང་
ལུགས་ནི་ཞང་ཞུང་སྙན་བརྒྱུད་ལས། རླུང་གིས་དུག་ཕྱུང་རྩ་འདུལ་བསྟན་པ་ལ།
རྩུབ་རླུང་གཡས་ནས་ཕྱི་རུ་དྲག་ཏུ་འབུད། བསྡུས་རླུང་གཡོན་ནས་ནང་དུ་དལ་
གྱིས་རྡུབས། ཞེས་པ་ལྟར་ཡིན་ནོ། ༈ །རྩ་རླུང་ཐིག་ལེ་བྱིན་གྱིས་བརླབ་པའི་
སྐབས་སུ། སྣ་སྒོ་གཡས་ཀྱི་ཨ་ལི་བཅུ་དྲུག་ནི། ཡེ་ཤེས་ལྔ་ལ་ངོ་བོ། །ལས་དང་།
ནུས་མཐུའི་ཆ་ནས་ཕྱེ་བའི་བཅོ་ལྔ། རང་བྱུང་ཡེ་ཤེས་དང་བཅུ་དྲུག་གི་ངོ་བོ་སྟེ།
དེས་གཡས་ཐབས་ཀྱི་རང་བཞིན་དུ་བསྐོར་བ་གསུམ་བྱེད་པ་ནི། སྟོང་ངོས་ནས་སྣང་
བ་ངོ་སྤྲད་ཀྱི་བརྡའ་དོན་ཏེ། སྟོང་པའི་གོལ་ས་ སྟོང་པ་རིག་པས་ལམ་དུ་མ་སློང་བའི་གཤིས་
ཤོར། མེད་པར་བལྟ་བའི་ཆད་ལྟ། དྲན་པས་མ་ཟིན་པའི་ཕྱམ་ཆད་གསུམ། མཆན། གསུམ་དག་ནས་
སྟོང་རིག་དབྱེར་མེད་དུ་རྟོགས། སྣ་སྒོ་གཡོན་གྱི་ཀ་ལི་སོ་བཞི་ནི། གདན་གསུམ་གྱི་
ལྷ་ཡབ་ཡུམ་ཟུང་འབྲེལ་ཅན། བཅུ་བདུན་ནམ་སྟངས་དབྱལ་སོ་བཞིའི་ངོ་བོ་སྟེ།
དེས་གཡོན་ཤེས་རབ་ཀྱི་རང་བཞིན་དུ་བསྐོར་བ་གསུམ་བྱེད་པ་ནི། སྣང་ངོས་ནས་སྟོང་
09



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་ངོ་སྤྲད་ཀྱི་བརྡའ་དོན་ཏེ། གསལ་ཆ་རིག་པའི་གོལ་ས་གསུམ་ བདེ་བ་ལ་མངོན་པར་ཞེན་པ།
མི་རྟོག་པར་མཆོག་ཏུ་འཛིན་པ། གསལ་བ་ལ་ངེས་ཤེས་བྱེད་པ་གསུམ། མཆན། དག་ནས་རིག་སྟོང་དབྱེར་
མེད་དུ་རྟོགས་པའོ། །འདི་ལ་རིག་བྱེད་སྨྲ་བའི་བློ་རྩེ་གཅིག་པ་དེ་དག་གིས་ཐབས་
ཤེས་གོ་ལྡོག་པར་སྙམ་ན། འདིར་བྱུང་ཚུལ་གྱི་གོ་རིམ་དང་སྦྱར་ནས་བསྟན་པ་ལ་
འགལ་བ་མེད་དེ། ངོ་བོ་དང་བྱེད་ལས་སོ་སོ་ཡིན་པར་མ་ཟད་ཐེག་པ་ཆེན་པོའི་
བརྡ་དོན་ལ་ངེས་པ་མེད་པས་མཐའ་གཅིག་ཏུ་ངོས་བཟུང་མེད་དོ། །སྙིང་གའི་ཉི་
གདན་ནི་ཡུམ་སྐོས་ཀྱི་ཉི་མ་དང་། ཟླ་བའི་གདུགས་ནི་ཡབ་མཁའ་ལ་རིག་པའི་
རྒྱལ་པོ་གཉིས་ཀྱི་ངོ་བོ། །ཐིག་ལེ་རང་སེམས་ཀྱི་ངོ་བོ་སྟེ། དེ་དག་རང་གིས་ཡེ་ཐོབ་
ལ་གསར་ཐོབ་མེད་པའི་ཡེ་ཤེས་སེམས་དཔའ། རང་གི་ཕུང་ཁམས་ཀྱི་རྩ་རླུང་ཐིག་
ལེ་དམ་ཚིག་སེམས་དཔའ། ཡེ་ཤེས་པས་དམ་ཚིག་པར་བྱིན་གྱིས་བརླབས་ནས་
གཉིས་མེད་དུ་བསྟིམ་པ་ལས་ཀྱི་སེམས་དཔའ་སྟེ། སེམས་དཔའ་གསུམ་པོ་གདོད་
ནས་གཞི་གཅིག་ཏུ་གནས་པར་ཤེས་པར་བྱས་ལ། དེའི་དུས་སུ་རྩ་ཐམས་ཅད་
སྟོང་པ་འོད་ཀྱི་རང་བཞིན། ཐིག་ལེ་ཐམས་ཅད་ཟག་མེད་ཡེ་ཤེས་ཀྱི་ཐིག་ལ། རླུང་
ཡེ་ཤེས་ལྔའི་རང་གདངས། དེ་དག་གི་ཁྱབ་བྱེད་རིག་པའི་ཡེ་ཤེས་ངོ་བོ་སྟོང་པ།
རང་བཞིན་གསལ་བ། གསལ་སྟོང་དབྱེར་མེད། མཚན་ཉིད་ཟང་ཐལ་ལ་ཤེས་
རིག་རང་གསལ། གཉེན་པོས་དགག་ཏུ་མེད་པ་འདི་དོན་གྱི་གཏུམ་མོ་ཡིན་པས་
ངོས་ཟིན་པར་བྱས་པས་བདེ་སྟོང་གི་ཉམས་བཀག་མེད་དུ་འཆར་བར་ངེས་སོ། །དེ་
ལྟར་འཇམ་རླུང་ནས་དབུ་བཟུང་སྟེ། ཞག་བརྒྱ་ལ་དྲག་རླུང་མན་ཆད་མཐར་ཕྱིན་
པར་བྱེད་པ་སྟེ། དེ་ཡི་ལག་ལེན་ནི། སྤྱིའི་སྔོན་འགྲོ་རྣམས་ཞག་གྲངས་གཞུང་
ནས་བཤད་པ་བཞིན་ཏུ་རྫོགས་ནས། འཇམ་རླུང་ལ་ཉིན་རེ་རླུང་ཐུན་བཞི་བཞིའི་
རླུང་ཐུན་རེ་རེ་བཞིན་དུ་རླུང་ཁུག་པ་བདུན་བདུན་བསྣན་པའི་མཐར་རླུང་ཁུག་
10



ནམ་མཁའ་མཛོད་ཀྱི་ཁྲིད་གདམས་སྐོར།
པ་བརྒྱ་དང་བརྒྱད་ལ་ཞག་བདུན་གཉིས་བཅུ་བཞིར་སྦྱོང་། ཞག་བཅོ་ལྔ་པའི་
ནངས་མོ་ནས་ལུས་སྦྱོང་འཁྲུལ་འཁོར་བྱ་སྟེ། དེ་ལ་ཞང་ཞུང་སྙན་བརྒྱུད་ཀྱི་འཁྲུལ་
འཁོར་སོ་བརྒྱད་པ་འདི་གྲུབ་ཆེན་གོང་མ་རྣམས་ནས་བརྒྱུད་པའི་ཕྲེང་བ་མ་ཆད་
ཅིང་བྱིན་བརླབ་ཤིན་ཏུ་ཆེ་བས། འདི་ཉིད་ཀྱི་བརྒྱུད་པ་ཆད་ན་ཕོངས་སེམས་ཆེ་
བས་འདི་དང་ཨ་ཁྲིད་ཀྱི་འཁྲུལ་འཁོར་བཞི་བཅུ་པ་གཉིས་ཀ་སྦྱང་བར་བྱ་སྟེ། དེ་
ལྟར་ན་སྙན་བརྒྱུད་ཀྱི་ལུས་སྦྱོང་ལྔ་པ་དང་། ཨ་ཁྲིད་ཀྱི་འཁྲུལ་འཁོར་བཅོ་ལྔ་པ་
གཉིས་ཐུན་བཞི་ལ་ཚར་རེ་བྱ། བདུན་གསུམ་པའོ། །ཞག་ཉེར་གཉིས་པའི་ཐོར་
ཐུན་ལ་རླུང་ཁུག་བརྒྱ་རྩ་བརྒྱད་ཟིན་ནས། སྙན་རྒྱུད་ཀྱི་ལུས་སྦྱོང་ལྔའི་སྟེང་དུ།
ཞེ་སྡང་གྱད་གྱི་ཐོ་བརྡེག །གཏི་མུག་ཡེ་ཤེས་སྐར་ཁུང་། ང་རྒྱལ་འཁོར་ལོ་བཞི་སྒྲིལཀ
འདོད་ཆགས་རྒྱ་མདུན་ཟུར་བཀྲོལ།། ཕྲག་དོག་དར་ལྕེ་གྱེན་སྤྲུག །བྱིང་རྒོད་
སྟག་མོའི་མཆོང་སྟབས་དང་དྲུག་བསྣན་ལ་ཚར་གཅིག་བྱ། དེ་ནས་སྔ་ཐུན་ལ་
རླུང་སྦྱོང་སྔར་ལྟར་ལ་ཨ་ཁྲིད་ཀྱི་འཁྲུལ་འཁོར་བཅོ་ལྔ་པ་དོར་ལ་སྟོད་སྦྱོང་གི་
འཁྲུལ་འཁོར་བདུན་པོ་ཚར་གཅིག་བྱ། སྤྱིར་ཡང་ཨ་ཁྲིད་ཀྱི་འཁྲུལ་འཁོར་འདི་
ལ་དང་པོ་རང་གཞན་གྱི་ལས་ཉོན་བསྡུ་བའང་ཞེ་སྡང་ཤས་ཆེ་ན་སྙིང་གར། འདོད་
ཆགས་ཤས་ཆེ་ན་ལྟེ་བར་ཧཱུྃ་ལ་བསྡུ། དེ་ནས་དངོས་གཞི། འཁྲུལ་འཁོར་རྣམས་
ཀྱི་ལས་ཉོན་སྒྲོམ་མ་ཉམས་པ་མཆན པོ་བཤིག །མཐུག་ལས་ཚན་ཆེ་བ་མཆན པོ་གཏོར། སྟོང་
པར་སངས་སངས་སོང་བར་བསམ་ཞིང་། དེའི་དུས་སུ་རྩ་འགགས་པ་འཛིངས་
པ་ཆད་པའི་མདུད་པ་ཐམས་ཅད་ཤིག་ཤིག་སོང་བར་བསམ། ནད་ལ་དམིགས་
ན་དང་པོ་བསྡུ་བ་ལ་ནད་ཚ་བ་དང་། ཁྱད་པར་སྟོད་འཚངས་ལ་སྙིང་ཀ་དང་།
གྲང་བའི་ནད་ལ་ལྟེ་བར་ཧཱུྃ་བསྒོམས་ལ་རང་གཞན་གྱི་ནད་ཐམས་ཅད་དེར་བསྡུ།
དེ་ནས་ནད་དཀྲུག་པ་ལ་ལུས་སྟོད་སྨད་གང་ན་སར་དེའི་འཁྲུལ་འཁོར་རྣམས་བྱ།
1



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནད་འདོན་པ་ལ་སྒྲ་སྐད་དཔོན་གཡོག་བརྒྱད་པོ་ལས་གང་དགོས་ཀྱིས་གདོན།
དེའང་ཚད་པ་ཕྱི་ལ་གདོན། གྲང་བ་ནང་དུ་གཞིལ། བད་ཀན་ལུས་ལ་སྐེམས་ཞེས་
གསུངས་སོ། །རྒྱུན་དུ་ཉམས་ལེན་བྱེད་པའི་དུས་རིག་པ་བྱིང་བ་འཐིབས་པ་འཐས་
པ་འདུས་པ་རྣམས་ལ་གང་ལ་གང་དགོས་ཀྱི་སྒྲ་སྐད་དཔོན་གཡོག་གི་ལག་ལེན་
བྱའོ། །དེ་དག་རྒྱས་པ་རིན་ཆེན་རྒྱ་མདུན་དང་། དུམ་དུམ་ཕྲིགས། གེགས་སེལ་
བདུན་ཅུ་པ། མུན་སེལ་སྒྲོན་མ་སོགས་ལས་བཤད་དོ། །ཡང་ཕྱི་ཐུན་ལ་སྔར་ལྟར་
སྙན་བརྒྱུད་ཀྱི་འཁྲུལ་འཁོར་དང་། སྲོད་ཐུན་ལ་ཨ་ཁྲིད་ལྟར་བྱའོ། །དེ་དག་ཐུན་
མགོར་སྐྱབས་སེམས་དང་མཇུག་ཏུ་བསྔོ་སྨོན་མཉམ་བཞག་སོགས་སྤྱིར་འགྲེས།
ཐོར་ཐུན་འཇུག་ཏུ་བྱང་སྡོམ་བླང་ཞིང་ཡི་དམ་གྱི་ཕྲིན་ལས་གཏོང་། སྤྲོ་ན་ཆུ་
གཏོར་དང་བསང་བྱ་ཞིང་། ཕྱི་ཐུན་མཇུག་ཏུ་གསུར་དང་། སྲོད་ཐུན་མཇུག་ཏུ་
ལུས་སྦྱིན་དང་བསྔོ་སྨོན་མཉམ་བཞག་སོགས་ཉིན་རེ་བཞིན་འགྲེས་སོ། །བདུན་
བཞི་པའོ། །འཇམ་རླུང་ཚར་རོ། །ཕྱི་ཉིན་ནས་བར་རླུང་གི་ཐོར་ཐུན་ལ་སྙན་
བརྒྱུད་ལྟར་སྔར་གྱི་འཁྲུལ་འཁོར་བཅུ་གཅིག་གི་སྟེང་དུ། ངང་མོ་ཆུ་འཐུང་། འབྲོང་
མོ་ཟུར་བརྡུང་།། རྐྱང་མོ་ཉལ་སྟབས།། ཁྲ་ཡི་རླུང་འཛིན། གླིང་བཞི་མཐར་སྒྲིལ།།
གླིང་བཞི་མཐའ་བསྡུད་དང་དྲུག་བསྣན་ལ་ཚར་གཅིག་བྱ། དེའི་རྗེས་སྔ་ཐུན་ཨ་
ཁྲིད་ལྟར་སྟོད་སྦྱོང་བདུན་གྱི་སྟེང་དུ་མགོ་སྦྱང་དྲུག་བསྣན་ལ་ཚར་གཅིག་བྱ།
ཐུན་ལའང་སྔར་བཞིན་སྙན་བརྒྱུད་དང་། སྲོད་ཐུན་ལ་ཨ་ཁྲིད་ལྟར་བྱ་བ་ཐོར་ཐུན་
དང་སྔ་ཐུན་བཞིན་ནོ། །བདུན་ལྔ་པའོ། །དེའི་ཕྱིར་ནངས་ཐོར་ཐུན་ལ་སྙན་བརྒྱུད་
ཀྱི་འཁྲུལ་འཁོར་སྔ་མ་རྣམས་ཀྱི་སྟེང་དུ། འབྱུང་བཞི་རང་འབེབས།། རྨ་བྱ་ཆུ་
འཐུང་། སྡོང་པོ་བཞི་འདུས། སྟེང་འོག་བཞི་སྒྲིལ། རྒྱ་མདུད་བཞི་བརྡེག་དང་
ལྔ། བསྣན་ལ་བྱའོ། །སྔ་ཐུན་ལ་ཨ་ཁྲིད་ལྟར་སྔར་གྱི་དེ་དག་གི་སྟེང་དུ་ལུས་སྦྱོང་
ཕྱི་
112



ནམ་མཁའ་མཛོད་ཀྱི་ཁྲིད་གདམས་སྐོར།
བཅུ་གཅིག་བསྣན་ལ་བྱའོ། །ཕྱི་ཐུན་ལ་སྙན་བརྒྱུད་ཀྱི་དེ་དག་དང་། སྲོད་ཐུན་
ལ་ཨ་ཁྲིད་ལྟར་བྱའོ། །དེ་ལ་བདུན་གཉིས་ཏེ། བདུན་བདུན་པའོ། །དེ་ནས་
དེའི་ཕྱིར་ནངས་ཐོར་ཐུན་ལ་སྙན་བརྒྱུད་ཀྱི་འཁྲུལ་འཁོར་སྔ་མ་རྣམས་ཀྱི་སྟེང་དུ།
ཁྱུང་ཆེན་གཤོག་བརྡེབ།། རྨ་བྱ་ཆུ་སྤྲུགས། བཞི་འདུས་མཐའ་སེལ། ཨེ་ནའི་ཟུར་
འགྲོས།། ཤ་རའི་ཟུར་སྤྲུགས།། མགོ་རིལ་མགོ་ལྕོག །གྱི་ལིང་སྒྲོག་ཆིང་། ཕོ་རོག་
སྡེར་འཛིང་། རྡོ་རྗེ་རང་འཁོར། རྔ་མོང་འདོར་སྟབས་དང་བཅུ་བསྣན་ལ་བྱའོ། །སྔ་
ཐུན་ལ་ཨ་ཁྲིད་ཀྱི་སྔ་མ་དེ་དག་གི་སྟེང་དུ་སྨད་སྦྱོང་བཅུ་བསྣན་ལ་བྱའོ། །ཕྱི་ཐུན་
ལ་སྙན་བརྒྱུད་དང་། སྲོད་ཐུན་ལ་ཨ་ཁྲིད་ཀྱི་འཁྲུལ་འཁོར་འདི་དག་བྱའོ། །དེ་
དག་ལ་བདུན་གཉིས་བྱས་པའི་བདུན་དགུ་པའོ། །བར་རླུང་སྐབས་སུ་རླུང་སྦྱོར་
བཞིའི་རྒྱུད་ཀྱི་ལུང་འདི་ལ། རླུང་དབྱིབས་བཞི། རང་བཞིན་བཞི། ཡོན་ཏན་
བཞི་རྣམས་ཡོད། རླུང་དབྱིབས་བཞི་ནི། རྡུབ་པའི་རླུང་དབྱིབས་ལྕགས་ཀྱུ་ལྟ་
བུ་ནི། མགྲིན་པ་ལྕགས་ཀྱུ་བཞིན་དུ་བཀུག་ཅིང་རླུང་དཀར་བུང་ངེ་བ་སྣ་གཉིས་
ནས་ཚུར་རྡུབ་པ། རང་བཞིན་དཀར་འཇམ་སྙོམས། ཡོན་ཏན་འཁོར་འདས།
ཚིག་རྐང་གཉིས་པོ་འདི་སླའོ། །དགང་པའི་རླུང་དབྱིབས་ཆུ་རྒྱུན་ལྟ་བུ་ནི། རྒྱུ་
མ་སྟོང་པར་ཆུ་བླུགས་པ་བཞིན་དུ་རྩ་གཡས་གཡོན་གཉིས་ནས་མར་ན་ར་ར་བབ་
པར་བསམ་པ། རང་བཞིན་ཐབས་དང་ཤེས་རབ་དང་། ཡོན་ཏན་བདེ་ཆེན་
གཉིས་སླའོ། །གཞིལ་བའི་རླུང་དབྱིབས་མེ་དཔུང་ལྟ་བུ་ནི། རྩ་རྣམས་སུ་མེ་དཔུང་
འབར་བ་བཞིན་དུ་སྟོབས་ཆེན་ཤུགས་དང་ལྡན་པའི་རླུང་དབུ་མར་བསྟིམ་ཞིང་
རྡུབ་ཆུང་གསུམ་གྱིས་ནེམ་ནེམ་པ་རེ་བཅགས། རང་བཞིན་ཡོན་ཏན་གཉིས་
སླའོ། །འཕེན་པའི་རླུང་དབྱིབས་དུ་བ་ལྟ་བུ་ནི། རླུང་འབྱིན་པའི་ཚེ་རྩ་གནས་ཀྱི་
རླུང་ཐམས་ཅད་དབུ་མའི་ཁ་ནས་སྤོས་དུད་ལྟ་བུ་སྔོ་ཕྱུར་ཕྱུར་སོང་བར་བསམ་
མ་
13



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའོ། །རང་བཞིན་དང་
། ཡོན་ཏན་གཉིས་སླའོ། །བར་རླུང་ཚར་རོ། །དེ་ནས་ཕྱིར་
ནངས་དྲག་རླུང་གི་ཐོར་ཐུན་ལ་སྙན་བརྒྱུད་ཀྱི་འཁྲུལ་འཁོར་སྔ་མ་རྣམས་ཀྱི་སྟེང་
དུ། རྒྱ་མཚོ་གཏིང་སྤྲུགས།། རྒྱ་མདུད་དགུ་བཀྲོལ། རྩ་འདུལ་རྩ་བཀྲོལ། རྒྱ་མོ་
དར་འཐགས་དང་པོ། གཉིས་པ། གསུམ་པ། རྗེས་སྤྲུགས་ནོར་བུ་འཕར་ལེན་
དང་བདུན་བསྣན་ལ་བྱའོ། །སྔ་ཐུན་ལ་ཨ་ཁྲིད་ཀྱི་འཁྲུལ་འཁོར་སྔ་མ་རྣམས་ཀྱི་
སྟེང་དུ་རྐང་སྦྱོང་བདུན་བྱ། ཕྱི་ཐུན་ལ་སྙན་བརྒྱུད་དང་། སྲོད་ཐུན་ལ་ཨ་ཁྲིད་ཀྱི་
འཁྲུལ་འཁོར་རྣམས་ཚང་མ་བྱའོ། །དེ་ལ་བདུན་ལྔ་དང་ཞག་གཉིས་བྱས་པས་
ཞག་བརྒྱ་ཚང་བ་ཡིན། དེ་ལ་གཡོ་ཟོལ་མེད་པར་མཐར་ཕྱིན་ནས་དེའི་རྗེས་སུ་
དངོས་གཞིའི་སྐབས་ནས་བཤད་པའི་སེམས་དྭངས་སྙིགས་ཕྱེ་བའི་རླུང་ལ་ཉིན་
རེ་བཞིན་རླུང་དུག་ཕྱུང་ཞིང་རླུང་ཁུག་བདུན་ནམ་བཅུ་བཞི་འམ་ཉེར་གཅིག་ལ་
སོགས། རབ་ལོ་དགུ། འབྲིང་ལོ་བདུན། ཐ་མས་ལོ་གསུམ་ལ་སྔོན་འགྲོ་སྐྱབས་
སེམས་གསོལ་འདེབས་དང་། རྗེས་བྱ་བསྔོ་སྨོན་བཅས་མི་ཆག་པའི་དམ་བཅའ་
ཕུལ་དགོས་ཤིང་། ལྤགས་གོས་ཡང་མི་གོན་པའི་དམ་བཅའ་དེ་ལྟར། རབ་ལོ་
དགུ། འབྲིང་ལོ་བདུན། ཐ་མས་ལོ་གསུམ་ཕུལ་དགོས་སོ། །དེའང་བདག་གི་བླ་
མ་བདེ་ཆེན་གླིང་པའི་ཞལ་ནས། རྩ་རླུང་གི་གནད་བསྐྱེད་རྫོགས་ཡིན་པས་དེ་
དང་མི་ལྡན་ན་ལུས་ཀྱི་རྐྱལ་པ་རླུང་གིས་སྐྱོང་པ་ལ་ཡོན་ཏན་ཅུང་ཟད་ཀྱང་མེད་
དོ། །ཞེས་གསུངས་ལྟར། བསྐྱེད་རིམ་གྱི་ངོས་ནས་སྟོང་ར་གསུམ་སོགས་ལ་སྐད་
ཅིག་ཀྱང་མི་ཡེངས་བར་རེག་ཆོག་མཐོང་ཆོག་ཙམ་དུ་བློ་གོམས་པར་བྱ། རྫོགས་
རིམ་གྱི་ངོས་ནས་དེ་ཡང་ཆུ་ཟླའམ་མེ་ལོང་གི་གཟུགས་བརྙན་བཞིན་རང་བཞིན་
མེད་པར་ཤེས་པ་ལ། དེའང་བེམ་པོ་ལྟར་མ་སོང་བ་མཁྱེན་བརྩེ་ནུས་པ་དང་ལྡན་
པར་དགོས་ཤིང་། དེ་དག་གི་ཁྱབ་བྱེད་རང་རིག་ཡེ་ཤེས་ནི་ཀུན་གྱི་བྱེད་པོ་ཡིན་
] 14



ནམ་མཁའ་མཛོད་ཀྱི་ཁྲིད་གདམས་སྐོར།
པས་དེ་ཁོ་ན་ཉིད་ཀྱི་དོན་མ་ནོར་བ་རྟོགས་ནས་དེའི་ངང་དུ་རླུང་བཟུང་ཞིང་
བསྐྱེད་རྫོགས་ཟུང་འབྲེལ་དུ་ཉམས་སུ་བླང་ངོ་། །དེ་ལྟར་ཉམས་སུ་བླངས་པའི་
ཕན་ཡོན་ནི་ཐེག་པ་གཞན་ལས་ཁྱད་པར་འཕགས་ཏེ། རླུང་སེམས་ཟུང་འཇུག་
ཏུ་ལུས་ཀྱིས་འཁྲུལ་འཁོར་བྱས་པ་ནི་ཕྱག་བསྐོར་སོགས་ལུས་ཀྱི་དགེ་བ་ཀུན་ལས་
ཁྱད་དུ་འཕགས་པས། ལུས་ཀྱི་སྡིག་པ་དང་ལུས་རྩའི་སྒྲིབ་པ་མ་ལུས་པ་དག །ལུས་
ཀྱི་རྩ་མདུད་ཐམས་ཅད་གྲོལ་ནས་ཉམས་ལེན་ཁྱད་པར་ཅན་གྱི་གཞི་ཐེངས་ཤིང་།
སྙིགས་མ་དག་ནས་དྭངས་མའི་ལུས་སུ་མངོན་པར་གྲུབ། རླུང་སྦྱོང་བ་ནི་དོན་
དམ་སྐྱེ་མེད་ཀྱི་བཟླས་ ཐུན་གྱི་རླུང་འབྱིན་འཇུག་གནས་གསུམ་དང་། ཐུན་བར་གྱི་དབུགས་རྒྱུ་གཞུག་རང་
གནས་གསུམ་ཨ་ཨཱི་ཧཱུྃ་གསུམ་དུ་བཟླས་པས་སྐུ་གསུམ་གྱི་བསྙེན་པའོ། མཆན། པ་སྟེ། ངག་གི་དགེ་བ་ཀུན་
ལས་ཁྱད་དུ་འཕགས་པས། ངག་གི་སྡིག་པ་དང་སྒྲིབ་པ་ཐམས་ཅད་དག་ཅིང་།
ལས་རླུང་ཡེ་ཤེས་ཀྱི་རླུང་དུ་གྱུར་ནས་ཁྱད་པར་གྱིས་ལམ་གྱི་ཡོན་ཏན་རང་དབང་
དུ་འབྱོར། སེམས་ཀྱི་རིམ་པ་གཉིས་ཀྱི་ཉམས་ལེན་གནད་དུ་བསྣུན་པ་ནི། ཡིད་
ཀྱི་དགེ་བ་ཀུན་ལས་ཁྱད་དུ་འཕགས་ཏེ། ཐེག་དགུའི་བླ་མེད་ཁྲེགས་ཆོད་པ་ལྟ་
བ་མཐོ་ཡང་ཐབས་འདི་དང་མ་འབྲེལ་ན་ལྟ་བ་ལ་བོགས་ཆུང་ཞིང་། སྒོམ་པ་ལ་
མཐུ་མདངས་མི་ཐོན་ཏེ། དཔེར་ན་ཐང་ལྷུང་ལ་སྐྱེས་པའི་མེ་ཏོག་དང་འདྲ། རླུང་
སེམས་ཟུང་དུ་ཆུད་པའི་ཉམས་ལེན་ནི། ལྟ་བ་ལ་བོགས་ཆེ། སྒོམ་པ་ལ་མཐུ་ཐོན་
ཏེ། དཔེར་ན་ལྗོན་ཤིང་ལ་འཁྲི་བའི་མེ་ཏོག་དང་འདྲ་སྟེ། རླུང་ནི་སེམས་ཀྱི་བཞོན་
པ་ཡིན་པས་རླུང་ཟིན་པས་སེམས་ཀྱང་ཟིན་ཏེ། དཔེར་ན་རྟ་ཟིན་པའི་སྐྱེས་བུ་ཕྱེའོ། །
གར་ཡང་མི་ཕྱིན་པ་བཞིན་ནོ། །མདོར་ན་ཡིད་ཀྱི་སྡིག་པ་དང་སྒྲིབ་པ་ཐམས་ཅད་
དག་ནས། འཁྲུལ་རྟོག་བོན་ཉིད་དུ་གྲོལ་ཏེ་བདེ་སྟོང་ཟག་པ་མེད་པའི་དགོངས་
པ་ལ་ཉིན་མཚན་འཁོར་ཡུག་ཏུ་གནས་ནས། མཐར་ཐུག་གི་འབྲས་བུ་མྱུར་ན་
Y 15



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལུས་འདིའི་སྟེང་ནས་གྲུབ་ཅིང་། ཅི་ལྟར་འགོར་ནའང་བར་དོ་ལས་མི་འགྱོང་
བར་ལུང་ལས་བཤད་དོ། ༧ །དེ་ཕྱིར་རླུང་སེམས་ཟུང་འཇུག་གི་རྣལ་འ འབྱོར་ལ་མི་ཚེ་
སྐྱོལ་ཞིག་ཅེས་བརྩེ་བས་གདམས་པའོ། ༧ ། དེ་ལྟར་ཟབ་གསང་གདམས་པའི་བཅུ་
གཉིས་བདག །ལྷག་བསམ་དཀར་བའི་རྟ་བདུན་གྱིས་དྲངས་པས།། གསང་ལམ་
ཆུ་སྐྱེས་འདབ་མ་ཅིར་ཡང་འཛུམ།། སྐལ་བཟང་རྐང་དྲུག་དགེས་པའི་ནོར་དུ་
ལོངས། ཞེས་པ་འདིའང་ཁོད་པོ་སྐལ་བཟང་རྒྱལ་མཚན་སོགས་རླུང་སེམས་ཟུང་འཇུག་ཏུ་ཉམས་སུ་
ལེན་པའི་སྐལ་བཟང་སྐྱེས་བུ་ལྷའི་གྲངས་ལྡན་གྱིས་བསྐུལ་ངོར་ཤར་རྫའི་བྱ་བྲལ་བཀྲ་ཤིས་རྒྱལ་མཚན་གྱིས་
རི་ཁྲོད་དབེན་པར་དགེ་སྦྱོར་ཐུན་མཚམས་སུ་སྦྱར་བའི་ཡིག་གེ་པ་ནི་རང་སློབ་སྟག་ཞིག་ཉི་མ་བདུད་འདུལ་
གྱིས་བྱས་པས་བསྟན་དང་འགྲོ་བའི་དོན་རྒྱ་ཆེན་པོ་འབྱུང་བར་གྱུར་ཅིག ཐ་ཚན་མུ་ཙུག་སྨར་རོ། །དགེའོ། །
དགེའོ།། དགེའོ།།
16



ནམ་མཁའ་མཛོད་ཀྱི་ཁྲིད་གདམས་སྐོར།
ཡང་ཟབ་ནམ་མཁའ་མཛོད་ཆེན་ལས། སྙན་བརྒྱུད་རྩ་
རླུང་འཁྲུལ་འཁོར་བཞུགས།
༄༅། །ཀུན་ཏུ་བཟང་པོ་ཕྱི་ནང་བར་ཆོད་སེལ་ལ་ཕྱག་འཚལ་ལོ། །སྙན་བརྒྱུད་ཀྱི་
རྩ་རླུང་འཁྲུལ་འཁོར་འདི་ལ་འཁྲུལ་འཁོར་ཞལ་ཤེས་ལས། རླུང་གིས་དུག་ཕྱུང་
རྩ་འདུལ་བསྟན་པ་ལ།། རྩུབ་རླུང་གཡས་ནས་ཕྱི་རུ་དྲག་ཏུ་འབུད།། རྡུབས་རླུང་
གཡོན་ནས་རིང་དུ་དལ་གྱིས་བརྡུབ། ཞེས་པ་ནི་རླུང་དུག་ཕྱུང་བའི་ཚུལ་ཡིན་ཏེ་
བླ་མའི་ཞལ་ལས་ཤེས། མ་ནིང་རང་ལུས་ཀུན་ལ་ཁྱབ་པར་བཟུང་།། ཞེས་པ་ནི་
དངོས་གཞིའི་རླུང་ཡིན་ཏེ། འཇམ་རླུང་།། བར་རླུང་།། རྩུབ་རླུང་ངམ་དྲག་རླུང་
དང་གསུམ་ཡིན་ཞིང་། འཇམ་རྩུབ་བར་མ་གསུམ་ཀ་ལ་ཐུན་བཞི་བཞིར་རླུང་ཁུག་
པ་བརྒྱ་དང་བརྒྱད་རེ་ཐོན་པའི་མཇུག་ཏུ་འཁྲུལ་འཁོར་བྱ་བ་ལ། སྔོན་འགྲོ །རྩ་
བ། ཡན་ལག །བྱེ་བྲག་དང་བཞི་ཡོད་དོ། །
སྔོན་འགྲོ་ལ་དྲུག་ཏུ་བཤད་ཀྱང་ཞལ་ཤེས་ལས། མགོ་སྦྱངས། རྐང་སྦྱངས།
ལག་སྦྱངས། སྟོད་སྦྱངས། སྨད་སྦྱངས་དང་ལྔ་ལ་འདུས་པའི། དང་པོ་མགོ་སྦྱངས་
ནི། སྐྱིལ་ཀྲུང་བྱ་ལ་ལག་པ་གཉིས་ཀྱིས་མགོ་དང་ལུས་གཡས་དང་གཡོན་དང་
མདུན་ཕྱོགས་གསུམ་ནས་མར་བྱུག་པ་ལན་རེ་བྱ། ནད་གདོན་སྡིག་སྒྲིབ་འདོན་
ཕྱིར་ཧ་སྒྲ་དང་
། འཁོར་བ་དོང་ནས་སྤྲུགས་ཏེ་སེམས་ཅན་ཐམས་ཅད་སངས་རྒྱས་
པར་བསམ་ལ་ཕཊ	སྒྲ་འདོན་པ་ནི་འཁྲུལ་འཁོར་ཀུན་ལ་འགྲེས་སོ། །གཉིས་པ་
རྐང་སྦྱངས་ནི། རྐང་པ་གཉིས་བརྐྱང་ལ་ལག་སོར་གཡོན་གྱིས་སྐེད་པར་འཁྱུད་
ཅིང་ལག་པ་གཡས་ཀྱིས་ལུས་གཡས་ཕྱོགས་ནས་རྐང་པ་གཡས་པ་མར་དྲག་ཏུ་
f7



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བྱུག་ནས་རྐང་པའི་སོར་མོ་རྣམས་བཟུང་ལ་སྤྲུགས་པ་ལན་བདུན་བྱ། གཡོན་
ང་དེ་བཞིན་འགྲེས། གསུམ་པ་ལག་སྦྱངས་ནི། སྐྱིལ་ཀྲུང་བྱ་ལ་ལག་པ་གཡས་
པའི་མཐེ་བོང་གི་སྲིན་མཛུབ་མནན་ཏེ་ཁུ་ཚུར་བཅངས་པ་རྡོ་རྗེ་ཁུ་ཚུར་ཟེར་བའི་
ཁུ་ཚུར་མཆན་ཁུང་ལ་རེག་ཙམ་གྱི་ཕར་དྲག་ཏུ་བརྐྱང་ལ་སོར་མོ་བཀྲོལ་བ་དེ་ལྟར་
ལན་བདུན་བྱ། གཡོན་ཡང་དེ་བཞིན་འགྲེས། བཞི་པ་སྟོད་སྦྱངས་ནི། སྐྱིལ་ཀྲུང་
བྱ་ལ་ལག་པ་གཉིས་ཀྱི་ལག་ངར་གཉིས་གཤིབས་ཏེ་ལག་མཐིལ་གཉིས་ས་ལ་བསྟན་
ལ་མདུན་དུ་ཕར་བརྐྱང་ཚུར་བཀུག་ལག་མགོ་བྲང་ལ་རེག་པ་ལན་བདུན་བྱས་
པའི་རྗེས་སུ། ལུས་ཀུན་སྤྲུགས་པ་དང་མཉམ་དུ་ཧ་སྒྲ་ཐེངས་གསུམ་འདོན། ལྔ་
པ་སྨད་སྦྱངས་ནི། རྐང་པ་གཉིས་བརྐྱང་ལ་ལག་གཉིས་ཀྱིས་མཉམ་དུ་ལུས་སྟོད་
ནས་མར་འཕུར་བྱུག་བྱེད་ཅིང་གཟུགས་བཞི་སྤྲུགས་བརྐྱང་ལན་བདུན་བྱས་རྗེས་
ཧ་དང་ཕཊ ཋ སྒྲ་འདོན་པ་ཀུན་ལ་འགྲེས་སོ། །སྔོན་འགྲོའི་འཁྲུལ་འཁོར་ཡོན་
ཏན་ནི། འཁྲུལ་འཁོར་ཞལ་ཤེས་ལས། རྩ་རླུང་ཆ་སྙོམས་རྩའི་སྦུབས་སེལ་བར་
བྱེད།། འབྱུང་བཞི་ཆ་སྙོམས་ཕུང་པོ་གནད་དུ་ཚུད།། རིག་པ་དྭངས་ཤིང་རླུང་གི་
བྱེ་བྲག་ཕྱེད།། དཔོན་རྒྱལ་བཙན་པོའི་དགོངས་པའོ། །ཞེས་སོ། །
རྩབའི་འཁྲུལ་འཁོར་ལ། རྩ་བ་དྲུག་དང་། གེགས་སེལ་དྲུག་གོ །རྩ་བ་དྲུག་ནི།
ཞེ་སྡང་གྱད་ཀྱི་ཐོ་བརྡེག །གཏི་མུག་ཡེ་ཤེས་སྐར་ཁུང་། ང་རྒྱལ་འཁོར་ལོ་བཞི་
སྒྲིལ།། འདོད་ཆགས་རྒྱ་མདུད་ཟུར་དཀྲོལ། ཕྲག་དོག་དར་ལྕེ་གྱེན་སྤྲུགས། བྱིང་
རྒོད་སྟག་མོ་མཆོང་སྟབས་སོ། །དྲུག་པ་ཞེ་སྡང་གྱད་ཀྱི་ཐོ་བརྡེག་ནི། ལག་པ་གཉིས་
ལྟག་ཁུང་དུ་སོར་མོ་བསྣོལ་ནས་འཁྱུད། པུས་མོ་གཉིས་ས་ལ་བཙུགས་ནས་རྐང་
པའི་བོལ་ཚིགས་གཉིས་རྒྱབ་ཏུ་བསྣོལ་ཏེ། ལྗིད་རྣམས་པུས་མོར་བཀལ་ལ་རྐེད་པ་
བསྲང་ཞིང་། མཇིང་པ་རྒྱབ་ཏུ་དགྱེད་ཅིང་ནང་དུ་བཀུག་པའི་གྲུ་མོ་གཉིས་པུས་
18



ནམ་མཁའ་མཛོད་ཀྱི་ཁྲིད་གདམས་སྐོར།
མོ་གཉིས་ལ་རེག་པ་དེ་འདྲ་ལན་བདུན་བྱ། །བདུན་པ་གཏི་མུག་ཡེ་ཤེས་སྐར་
ཁུང་ནི། སྐྱིལ་ཀྲུང་བྱ་ལ་ལག་སོར་བཞི་ཕོ་བ་ལ་སྦྱར། མཐེ་བོང་གཉིས་ཀྱིས་དཔྱི་
མགོ་གཡས་གཡོན་བཟུང་ལ་གྲུ་མོའི་ཁུག་ཏུ་གྲུ་གསུམ་སྐར་ཁུང་དོད་པར་བྱས་ཏེ།
པུས་མོ་གཡས་གཡོན་སྟེང་དུ་བཞག་ལ། ཕྱིར་བསྒྲིལ་སྤྱི་བོ་ས་ལ་བཙུག་པ། ནང་
བསྒྲིལ་དཔྲལ་བ་ས་ལ་བཙུག་པ་ལན་བདུན་བྱ། བརྒྱད་པ་ང་རྒྱལ་འཁོར་ལོ་བ
་བཞི་
བསྒྲིལ་ནི། སེམས་དཔའི་སྐྱིལ་ཀྲུང་བྱ་ལ་བརླ་གཡས་གཡོན་འོག་ཏུ་རྐང་མགོ་
གཉིས་མནན། ཆང་པ་གཉིས་ཀྱིས་རྐང་པའི་མཐེ་བོང་གཡས་གཡོན་བཟུང་ལ།
ཕྱི་རུ་བསྒྲིལ་ནས་ལྟག་པ་ས་ལ་བཙུག །ནང་དུ་བསྒྲིལ་ནས་པུས་མོ་བཙུག་སྐྱིད་ཁུག་
རྐེད་པ་ཤད་ཀྱིས་བསྲང་། དེ་ལྟར་ཕྱིར་བསྒྲིལ་ནང་བསྒྲིལ་ལན་བདུན་བྱ། དགུ་
པ་འདོད་ཆགས་རྒྱ་མདུད་ཟུར་བཀྲོལ་ནི། སེམས་དཔའི་སྐྱིལ་ཀྲུང་བཅའ་ལ་གྲུ་
མོ་གཉིས་བརྒྱང་། མཐེ་བོང་གཉིས་ཀྱིས་མཆན་ཁུང་གཡས་གཡོན་མནན། སོར་མོ་
བཞི་པོའི་རྩེ་མོ་ཐུགས་ཀར་སྤྲད། གྲུ་མོ་གཡས་པས་པུས་མོ་གཡོན་ལ་ཐུག་པ་དང་།
གཡོན་གྱིས་གཡས་ལ་
ས་གཡས་ལ་ཐུག་པ་སྟེ། གཡས་གཅུས་གཡོན་གཅུས་ལན་བདུན་བྱ།
བཅུ་པ་ཕྲག་དོག་དར་ལྕེ་གྱེན་སྤྲུགས་ནི། རྐང་གཡོན་བྲང་ང་དང་ལག་གཡོན་པའི་
མཐིལ་གཉིས་ས་ལ་བཙུག །རྐང་ལག་གཡས་གཉིས་གནམ་དུ་སྤྲུགས་བརྐྱང་ལན་
བདུན་བྱ། ཡང་རྐང་ལག་གཡས་གཉིས་ས་ལ་བཙུག །གཡོན་གཉིས་གནམ་དུ་
སྤྲུགས་བརྐྱང་ལན་བདུན་བྱ། བཅུ་གཅིག་པ་བྱིང་རྒོད་སྟག་མོ་མཆོངས་སྟབས་ནི།
ལག་པ་གཉིས་རྐང་པའི་སྒྱིད་ཁུག་ཕྱི་ནས་ནང་དུ་དྲངས་ལ་རྣ་བ་གཉིས་ལ་འཇུས་
ཤིང་མགོ་བོ་བཀུག་རྐང་མཐིལ་གཉིས་ས་ལ་བཙུག་ལ་མདུན་དུ་ལན་བདུན་
མཆོངས། ཕྱི་ལའང་དེ་ལྟར་བདུན་མཆོངས། ཀུན་ལ་གསིགས་སྤྲུགས་ཧ་ཕཊ
སྒྲ་འདོན་འགྲེས་སོ། །རྩ་བའི་འཁྲུལ་འཁོར་ལྔ་པོ་འདི་དཔོན་རྒྱལ་བཙན་པོའི་
༔ ༔



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དགོངས་པའོ། །འདི་ལྔའི་ཡོན་ཏན་ནི། སྙན་བརྒྱུད་ཞལ་ཤེས་ལས་བཏུས་པ།
དུག་ལྔའི་རྩ་སྒོ་འགག་ཅིང་ཡེ་ཤེས་རྩ་སྒོ་འབྱེད། ཕུང་ལྔ་གནས་སུ་དག་ཅིང་སྐུ་
ལྔའི་དཀྱིལ་འཁོར་རྫོགས། འབྱུང་ལྔ་དབང་དུ་འདུས་ཤིང་དྭངས་མ་འོད་ལྔ་
འཆར། ཞེས་དང་། བྱིང་རྒོད་སྟག་མོ་མཆོངས་སྟབས་ཡོན་ཏན་ནི། སྲོག་རླུང་
ཤུགས་རྣམས་རྫོགས་ཤིང་བྱིང་རྒོད་རང་སར་སངས། རླུང་སེམས་དབུ་མར་ཚུད་
ཅིང་རྟོག་ཚོགས་འགྱུ་བྱེད་གྲོལ། ཞེས་སོ།།
གེགས་སེལ་དྲུག་ནི། ངང་མོ་ཆུ་འཐུང་། འབྲོང་མོ་ཟུར་བརྡུང་། རྐྱང་མོའི་
ཉལ་སྟབས།། ཁྲ་ཡི་རླུང་འཛིན། གླིང་བཞི་མཐའ་བསྒྲིལ། གླིང་བཞི་མཐའ་རྒྱས་
སོ། །བཅུ་གཉིས་པ་ངང་མོ་ཆུ་འཐུང་ནི། ལུས་པོ་བསྲང་ལ་རྐེད་པ་ཆང་པས་
བཟུང་ལ་མཐེ་བོང་གཉིས་ནང་དུ་བསྟན། ནང་དུ་རྒུར་ནས་སྤྱི་བོས་ས་ལ་
ས་ལ་རེག་
པ་དང་། ཤད་ཀྱིས་ལངས་ལ་མགོ་བོ་ལྟག་པར་དགྱེད། དེ་ལྟར་ཕྱིར་དགྱེད་ནང་
རྒུར་རེས་མོ་ལན་བདུན་བྱ། གསིགས་སྤྲུགས་དང་ཧ་ཕཊ ཋ འགྲེས། བཅུ་གསུམ་
པ་འབྲོང་མོ་ཟུར་བརྡུང་ནི། ལངས་ལ་མཛུབ་མོ་ནང་དུ་བསྟན་ནས་རྐེད་པ་
བཟུང་། རོ་སྟོད་དཔུང་མགོ་པུས་མོ་གཡས་ལ་བཀལ་ནས་གཡས་ཟུར་ནས་མགོ་
བོས་བརྡུང་ཚུལ་བྱེད་ཅིང་
། རྐང་པ་བསྣོལ་མར་མཆོངས་སྟབས་སུ་གཡོན་ལའང་
དེ་དང་འདྲ་སྟེ། རེས་མོས་དཀྱུས་མཆོངས་ལན་བདུན་བྱ། བཅུ་བཞི་རྐྱང་མོའི་
ཉལ་སྟབས་ནི། ལུས་པོ་ལངས་ལ་མཛུབ་མོ་ནང་དུ་བསྟན་ནས་རྐེད་པར་བཟུང་།
རོ་སྟོད་བསྒྱུར་ལ་གྲུ་མོ་གཡས་པས་པུས་མོ་གཡོན་དང་། གཡོན་པས་གཡས་ལ་
རེག་ཙམ་བྱ་ཞིང་། རྐང་པ་ཕྱེད་བསྙལ་གཡས་གཡོན་བསྣོལ་མར་སྟོད་སྨད་དཀྱུས་
ལ་ལན་བདུན་བྱ། བཅོ་ལྔ་པ་ཁྲ་ཡི་རླུང་འཛིན་ནི། རྐང་པ་གཉིས་གཤིབས་ནས་
ལངས་ལ་ཆང་པས་རྐེད་པར་བཟུང་ལ་མཐེ་བོང་ནང་དུ་བསྟན། རྐང་མཐིལ་
120



ནམ་མཁའ་མཛོད་ཀྱི་ཁྲིད་གདམས་སྐོར།
ཅུང་ཙམ་བཏེགས་ལ་མགོ་དང་རོ་སྟོད་གཡས་བསྒྱུར་གཡོན་བསྒྱུར་རྒྱབ་བསྒྱུར་
རེ་དང་། གནམ་ལ་འཕག་པ་རེ་བྱ་བ་དེ་འདྲ་ལན་བདུན་བྱ། བཅུ་དྲུག་པ་གླིང་
བཞི་མཐའ་བསྒྲིལ་ནི། ལངས་ལ་རྐང་པ་གཡས་ཀྱིས་གཡོན་པའི་པུས་གོང་དུ་
རེག་ཙམ་རེ་བྱ་ཞིང་གཡོན་ཡང་འདྲ་ལ། ལག་པ་གཡས་གཡོན་མཆན་ཁུང་དུ་
བསྣོལ་མར་བསྒྲིལ་བ་ལན་བདུན་བྱ། བཅུ་བདུན་པ་གླིང་བཞི་མཐའ་རྒྱས་ནི།
རྡོ་རྗེ་སྐྱིལ་ཀྲུང་བཅའ་ལ་ལག་པ་གཉིས་ཀྱི་སྲིན་ལག་གིས་མཐེ་བོང་མནན་ཏེ་
ལག་མགོ་ས་ལ་བཙུག །ལྗིད་རྣམས་ལག་པར་བཀལ་ནས་ལུས་པོ་ཡར་ལ་བཏེགས་
ཤིང་འབེབ་བསྐོར་བདུན་བྱའོ། །འདི་དག་གི་ཡོན་ཏན་ནི། ཞལ་ཤེས་ནས། ངང་
མོས་བཞི་བསྡུས་ནད་ལས་གྲོལ་ཞིང་ནམ་མཁའི་རྩེ་སྒོ་འབྱེད།། འབྲོང་མོས་བད་
ཀན་ནད་ལས་གྲོལ་ཞིང་ས་ཡི་རྩ་སྒོ་འབྱེད།། རྐྱང་མོས་མཁྲིས་པའི་ནད་ལས་གྲོལ་
ཞིང་རླུང་གི་རྩ་སྒོ་འབྱེད།། ཁྲ་ཡིས་ཚ་བའི་ནད་ལས་གྲོལ་ཞིང་མེ་ཡི་རྩ་སྒོ་འབྱེད། །
གླིང་བཞིས་གྲང་བའི་ནད་ལས་གྲོལ་ཞིང་ཆུ་ཡི་རྩ་སྒོ་འབྱེད། ཐུན་མོང་བང་མགྱོགས་
སྟོབས་ལྡན་དྲོད་འབར་ཚེ་རིང་ལོག་པོར་འགྱུར།། རྟོག་མེད་ཞིག་པོས་གསུངས་
པའོ། །ཞེས་སོ། །
ཡན་ལག་གི་འཁྲུལ་འཁོར་ལ། རྩ་བ་ལྔ། གེགས་སེལ་ལྔའོ། །རྩ་བ་ལྔ་ནི།
འབྱུང་བཞི་རང་འབེབ། རྨ་བྱ་ཆུ་འཐུང་། སྡོང་པོ་བཞི་འདུས། སྟེང་འོག་བཞི་
བསྒྲིལ། རྒྱ་མདུད་བཞི་རྡེག་གོ །བཅོ་བརྒྱད་པ་འབྱུང་བཞི་རང་འབེབ་ནི། སྐྱིལ་
ཀྲུང་འདུག་ལ་ལག་མཐིལ་གཉིས་ཀྱིས་བརླ་ལ་མནན་ཅིང་ལུས་དང་ལག་ངར་
བསྲང་། མགོ་དང་རོ་སྟོད་ནང་དུ་སྤྲུགས་པ་ཕྱི་རུ་དབྱེ་བ་དེ་འདྲ་ལན་བདུན་བྱ།
བཅུ་དགུ་པ་རྨ་བྱ་ཆུ་འཐུང་ནི། རྐང་པ་གཉིས་གཤིབས་ལ་མདུན་དུ་བརྐྱང་།
ལག་ངར་རྒྱབ་ཏུ་བསྣོལ་ལ་སྲིན་མཛུབ་མཐེ་བོང་གིས་མནན། ལུས་པོ་ནང་དུ་
321



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཀུག་ལ་དཔྲལ་བ་པུས་མོའི་བར་དུ་རེག་ཙམ་རེ་དང་། མགོ་བོ་གྱེན་དུ་བཏེགས་
ཤིང་འཕྲག་གོང་དུ་གཡས་བལྟ་གཡོན་བལྟ་རེ་དང་། གནམ་དུ་བལྟ་བ་རེ་དང་
གསུམ་རེ་བྱ་བ། དེ་ལྟར་ལན་བདུན་བྱ། ཉི་ཤུ་པ་སྡོང་པོ་བཞི་འདུས་ནི། འདུག་
ལ་རྐང་པའི་མཐེ་བོང་གཡས་གཡོན་ཆང་པ་གཉིས་ཀྱིས་བཟུང་ནས་སྒལ་ཚིགས་
ས་ལ་བཙུག་ཅིང་
། རྐང་ལག་བཞི་གནམ་དུ་བརྐྱང་ཞིང་གྱེས་ཚུལ་བྱ་བ་དེ་འདྲ་
ལན་བདུན་བྱ། ཉེར་གཅིག་པ་སྟེང་འོག་བཞི་བསྒྲིལ་ནི། རྐང་མགོ་གཡས་གཡོན་
ཆང་པ་གཉིས་ཀྱིས་བཟུང་ལ། ཕྱི་རུ་བསྒྲིལ་ནས་རྐང་མགོ་ས་ལ་བཙུག་ནང་དུ་
བསྒྲིལ་ནས་དཔྲལ་བ་ས་ལ་བཙུག །དེ་བཞིན་ལན་བདུན་བྱ། ཉེར་གཉིས་པ་རྒྱ་
མདུད་བཞི་རྡེག་ནི། རྡོ་རྗེ་སྐྱིལ་ཀྲུང་བྱ་ལ་སྒྱིད་ཁུག་བར་ནས་ལག་པ་གཡས་གཡོན་
བཏོན་ཏེ། ཆང་པ་གཉིས་ཀྱིས་བྱིན་པའི་འོག་ནས་ཡར་བཟུང་ལ་འབེབ་བསྐོར་
ལན་བདུན་བྱའོ། །གཟུགས་བཞི་གསིགས་སྤྲུགས་ཧ་ཕཊ ཋ སྒྲ་འདོན་ཀུན་ལ་དགོས།
འདི་དག་གི་ཡོན་ཏན་ནི། སྙན་བརྒྱུད་ཞལ་ཤེས་ལས། འབྱུང་བཞིའི་ནད་ལ
གྲོལ་ཞིང་རླུང་སེམས་གནད་དུ་ཚུད།། སྣང་བ་སྒྱུ་མར་གྲོལ་ཞིང་འཁྲུལ་སྣང་ཞེན་
པ་ཟློག །ལུས་ཀྱི་སྟོབས་རྒྱས་འབྱུང་བཞི་རང་དབང་ཐོབ། ཕྱི་ནང་གེགས་རྣམས་
སེལ་ཅིང་རྩ་རླུང་གནད་དུ་ཚུད།། ལུས་བསྣུམ་དྲོད་འབར་མདངས་ལེགས་སྟོབས་
རྣམས་རྒྱས། ཞེས་སོ། །
གེགས་སེལ་ལྔ་ནི། ཁྱུང་ཆེན་གཤོག་རྡེབ། རྨ་བྱ་ཆུ་སྤྲུགས། བཞི་འདུས་
མཐའ་སེལ། ཨེ་ནའི་ཟུར་འགྲོས། ཤ་རའི་ཟུར་སྤྲུགས་སོ། །ཉེར་གསུམ་པ་ཁྱུང་
ཆེན་གཤོག་རྡེབ་ནི། ཤད་ཀྱིས་ལངས་ལ་ལག་གཡས་སྤྱི་བོའི་ནམ་མཁའ་ལ་བརྐྱང་
པ་དང་། རྐང་པ་གཡས་པའི་ཕྱི་རྟིང་འཕོངས་ཞབས་སུ་རེག་པ་དུས་མཉམ་དུ་བྱ།
ལག་པ་གཡོན་དཔྱི་ཐད་ནས་ཐུར་དུ་བརྐྱང་། དེ་ལྟར་གཡས་གཡོན་རེས་མོ་ལན་
122



ནམ་མཁའ་མཛོད་ཀྱི་ཁྲིད་གདམས་སྐོར།
བདུན་བྱ། ཉེར་བཞི་པ་རྨ་བྱ་ཆུ་སྤྲུགས་ནི། ལངས་ལ་ལག་པ་གཉིས་མ་
གཤིབས་ནས་ལག་མཐིལ་ས་ལ་བསྟན་ཏེ། མདུན་དང་གཡས་གཡོན་གསུམ་ལ་
ལག་མགོ་གཉིས་དུས་གཅིག་ཏུ་སྤྲུགས་པ་ལན་བདུན་བྱ། ཉེར་ལྔ་པ་བཞི་འདུས་
མཐའ་སེལ་ནི། རྐང་མཐིལ་གཉིས་སྦྱར་ནས་འདུག་ལ་ལག་པ་གཉིས་ཀྱིས་རྐང་
མགོ་ལ་བཟུང་སྟེ། མདུན་དུ་ལན་བདུན་མཆོངས། རྒྱབ་ཏུ་ཕྱི་ལ་བདུན་མཆོངས།
ཉེར་དྲུག་པ་ཨེ་ནའི་ཟུར་འགྲོས་ནི། རྐང་མགོ་གཡོན་པ་ལག་པ་གཡོན་པས་བཟུང་
ལ་རྐང་མཐིལ་རྒྱུ་ཞབས་གཡས་སུ་སྦྱར། རྐང་པ་གཡས་པ་མཆོངས་འགྲོས་བྱ་ཞིང་།
ལག་གཡས་དཔྱི་ཐད་ནས་སྤྲུགས་པ་དུས་མཉམ་པ། དེ་འདྲ་སྡུན་དུ་མཆོངས་
ཆུང་བདུན། རྒྱབ་ཏུ་ཁ་ཕྱི་ལ་འཁོར་ནས་བདུན་བྱ། གཡོན་ཡང་དེ་དང་འདྲ་བ་
བརྗེ་ལན་བྱ། ཉེར་བདུན་པ་ཤ་རའི་ཟུར་སྤྲུགས་ནི། ལངས་ལ་རྐང་མཐིལ་གཡས་
པས་ཐེར་ཁུག་མནན། ལག་པ་གཉིས་ཐུར་སེལ་ཟུར་ནས་བརྐྱང་། རོ་སྟོད་དཔུང་
མགོ་བཀུག་ལ་རྐང་གཡོན་མཆོངས་ཆུང་རེ་དང་རོ་སྟོད་རྒུར་ཚུལ་གསུམ་རེ་སྤྲད་
པ་སྔུན་དུ་བདུན་རྒྱབ་ཏུ་ཕྱི་ལ་འཁོར་ནས་བདུན་བྱ། གཡོན་ཡང་དེ་དང་འདྲ་བ་
བརྗེ་ལན་རླུང་ཁུག་གཅིག་ལ་བྱའོ། །འདི་དག་གི་ཡོན་ཏན་ནི། སྔ་མ་ལས། འབྱུང་
བའི་གེགས་གྲོལ་འབྱུང་བཞིའི་རྩ་སྒོ་འབྱེད།། འབྱུང་བ་ཆ་སྙོམས་བཞི་བསྡུས་
ནད་མི་ཚུགས།། ཡན་ལག་གི་འཁྲུལ་འཁོར་བཅུ་པོ་འདི་དག་ལྷུན་གྲུབ་མུ་ཐུར་གྱི་
དགོངས་པའོ། །
བྱེ་བྲག་གི་འཁྲུལ་འཁོར་ལ། མགོ་ལུས་ཡན་ལག་སོ་སོའི་གེགས་སེལ་དང་།
ཐུན་མོང་གི་གེགས་སེལ་ལོ། །མགོ་དང་། རོ་སྟོད་དང་། ལག་པ་དང་། རྐེད་པ་
དང་། རྐང་པའི་གེགས་སེལ་ལྔའོ། །ཉེར་བརྒྱད་པ་མགོའི་གེགས་སེལ་མགོ་རིལ་
མགོ་ལྕོག་ནི། སྐྱིལ་ཀྲུང་བྱ་ལ་ལག་གཉིས་བརླ་སྟེང་བསྒྲེངས། མགོ་བོ་གཡས་
123



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཡོན་དུ་བདུན་རེ་བསྐོར་ཞིང་མདུན་རྒྱབ་ཏུ་བཀུག་དགྱེད་ལན་བདུན་བྱ། ཉེར་
དགུ་པ་རོ་སྟོད་གྱི་ལིང་སྒྲོགས་ཆིང་ནི། འདུག་ལ་ལག་གཉིས་སྙིང་ཁར་བསྣོལ་ཏེ་
འཕྲག་མགོ་གཡས་གཡོན་བཟུང་། པུས་མོ་གཉིས་ས་ལ་བཙུག་ནས། རོ་སྟོད་
གཅུས་ཤིང་གཡས་སུ་བདུན་གཡོན་དུ་བདུན་བསྐོར་བར་བྱ། སུམ་ཅུ་པ་ལག་པ་
ཕོ་རོག་སྡེར་འཛིན་ནི། སེམས་དཔའི་སྐྱིལ་ཀྲུང་འདུག་ལ་ལག་པ་གཉིས་ཀྱིས་
སྤར་མོ་གཟེང་ལ་གཡས་གཡོན་རེས་མོས་བརྐྱང་བསྐུམ་སོར་བཀྲོལ་བདུན་བདུན་
བྱ། སོ་གཅིག་པ་ཕོ་བ་རྡོ་རྗེ་རང་འཁོར་ནི། སེམས་དཔའི་སྐྱིལ་ཀྲུང་བཅའ་ལ་གྲུ་
མོ་གཡས་གཡོན་བསྣོལ་བར་ཆང་པས་བཟུང༌། ལག་ངར་བརྩེགས་ནས་རྐེད་པ་
བསྡོམ་ལ་ཕོ་བ་གཡས་སུ་བདུན་གཡོན་དུ་བདུན་བསྐོར་བར་བྱ། སོ་གཉིས་པ་རྐང་
པ་རྔ་མོང་འདོར་སྟབས་ནི། ཙོག་པུར་འདུག་ལ་ལག་ངར་རྐང་པའི་བར་ནས་
བཏོན་ལ་རྐང་པའི་མཐེ་བོང་ལག་པ་གཉིས་ཀྱིས་བཟུང་
། རྒྱབ་ཏུ་བསྒྲིལ་ནས་
རྐང་མགོ་ས་ལ་བཙུག །རྐང་ལག་ཤད་ཀྱིས་སྤྲུགས་ལ་བརྐྱང་། དེ་འདྲ་ལན་བདུན་
བྱའོ། །གཟུགས་བཞི་སྤྲུགས་ཤིང་ཧ་ཕཊ ཋ སོགས་ཀུན་ལ་འགྲེས། འདི་དག་གི་
ཡོན་ཏན་ནི། ཚ་གྲང་རླུང་མཁྲིས་གདོན་རྐྱེན་ཐམས་ཅད་སེལ། ཡན་ལག་སོ་སོའི་
ནད་རྣམས་སེལ་བར་འགྱུར། འོར་སྒོམ་ཀུན་འདུལ་གྱི་དགོངས་པའོ། །
ཐུན་མོང་གེགས་སེལ་ལ། རྒྱ་མཚོ་གཏིང་སྤྲུགས།། རྒྱ་མདུད་དགུ་བཀྲོལ།། རྩ་
འདུལ་རྩ་བཀྲོལ།། རྒྱ་མོ་དར་ཐག །དང་པོ། གཉིས་པ། གསུམ་པ། ནོར་བུ་
འཕར་ལེན་ནོ། །སོ་གསུམ་པ་རྒྱ་མཚོ་གཏིང་སྤྲུགས་ནི། སེམས་དཔའི་སྐྱིལ་ཀྲུང་
བཅའ་ལ་ལག་ངར་ཕྱིར་བསྟན། སོར་མོ་གཉིས་ཀྱིས་རྐང་ངར་འོག་ནས་ཡར་
བཟུང་ལ་གཡས་བདུན་གཡོན་བདུན་བསྐོར། དེ་ནས་རྐང་ངར་རྐེད་པ་ཤད་ཀྱིས་
བསྲང་ལ་ལུས་པོ་ཀུན་སྤྲུགས་པ་ཅི་མང་བྱ། སོ་བཞི་པ་རྒྱ་མདུད་དགུ་བཀྲོལ་ནི།
124



ནམ་མཁའ་མཛོད་ཀྱི་ཁྲིད་གདམས་སྐོར།
འདུག་ལ་རྐང་པ་གཉིས་ཕྱེད་བརྐྱང་ཙམ་བྱ། ལག་མཐིལ་གཉིས་ཀྱིས་རེས་མོས་
སྤྱི་བོ། །དཔྲལ་བ། ལྟག་ཁུང་། འཕྲག་མགོ་གཡས་གཡོན། དཔྱི་མིག་གཡས་
གཡོན། པུས་མགོ་གཡས་གཡོན་ལ་བདུན་རེ་བརྡེག་ཅིང་། རྐང་པའི་རྟིང་པ་ས་
ལ་བརྡེག །དེ་ནས་ལག་མཐིལ་གཉིས་ས་ལ་བཙུག་ལ། རོ་སྨད་གནམ་ལ་ལན་
གསུམ་འཕང་སྟེ་རྐང་མཐིལ་ས་ལ་བརྡབ། དེ་ནས་ཤད་ཀྱིས་ལངས་ལ་འབེབ་ཆེན་
གསུམ་རྒྱབ་ བར་སྣང་ལ་སེམས་དཔའི་སྐྱིལ་ཀྲུང་བྱ་ལ་འདུག་པ་གསུམ་མཆན། ལ། གསིགས་སྤྲུགས་
སོགས་འདྲ། སོ་ལྔ་པ་རྩ་འདུལ་རྩ་བཀྲོལ་ནི། ལངས་ལ་མཐེ་བོང་ནང་དུ་བསྟན་
ནས་ཆང་པ་གཉིས་ཀྱིས་རྐེད་པར་བཟུང་། རྩེ་གསུམ་འཁོར་ལོ་དྲུག་ཐབས་ཤེས་
ཀྱི་ཐིག་ལེ་རྣམས་གསལ་གདབ་ལ། སྤྱི་བོའི་རྩ་འཁོར་ཨ༔ མགྲིན་པར་ཨཱི་ཐུགས་
ཀར་ཧཱུྃ རྐང་མཐིལ་འཁོར་ལོར་ཡཾ། གསང་བར་རཾ། ལྟེ་བར་ཁཾ། དེ་ནས་གཏུམ་
མོ་མེས་རྩ་ཁམས་དྲོས་ནས་ཨ ཨཱི་ཧཱུྃ༔ གསུམ་འོད་དུ་ཞུ་སྟེ། ཐིག་ལེ་དཀར་དམར་
མཐིང་གསུམ་དུ་གྱུར་ནས་རྐང་མཐིལ་ཡཾ ༔ ལ་ཐིམ། ཡཾ་ལས་རླུང་གཡོས། རཾ་
ལས་མེ་འབར། ཁཾ་ལས་བདུད་རྩི་བབས། དེ་ལས་རླུང་མེ་འོད་སེར་པོའི་རྣམ་པ་
བྱུང་ནས་དུས་གསུམ་གྱི་བག་སྒྲིབ་ཐམས་ཅད་སྲེག་གཏོར་དག་པར་བསམ་ལ།
གནམ་ལ་མཆོངས་པ་དང་ཕྱི་རྟིང་གཉིས་ཀྱིས་འཕོངས་ལ་བརྡེག་གིན་སྡུན་དུ་
བདུན་རྒྱབ་ཏུ་ཕྱི་ལ་འཁོར་ནས་ལན་བདུན་མཆོངས་རྒྱུག་བྱའོ། །འཁྲུལ་འཁོར་
གསུམ་པོ་འདི་ཡང་སྟོན་ཆེན་པོས་སྲས་འབུམ་རྗེ་འོད་ལ་གསུངས། ཡོན་ཏན་ནི་
ནད་རིགས་ཀུན་དང་འབྱུང་བའི་རྐྱེན་ཕྱི་ནང་གེགས་ཐམས་ཅད་ལས་གྲོལ། རྩ་
རླུང་ཐིག་ལེའི་སྐྱོན་ཀུན་སེལ། རླུང་ལྔ་གནད་དུ་ཚུད། བང་མགྱོགས་བདེ་དྲོད་
འབར་འབྱུང་བཞི་ལ་རང་དབང་ཐོབ། རྟོག་ཚོགས་འགྱུ་བ་རང་སར་སངས།
བདེ་གསལ་མི་རྟོག་པའི་ཉམས་འཆར་རོ། །སོ་དྲུག་པ་རྒྱ་མོ་དར་འཐག་དང་པོ་
125



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནི། འདུག་ལ་རྐང་པ་གཉིས་མདུན་དུ་བཞག །ལག་པ་གཡས་པས་རྐང་གཡས་
བོལ་ཚིགས་ལ་བཟུང་། ལག་གཡོན་རྐང་པ་གཡོན་པའི་སྒྱིད་ཁུག་ནང་ནས་ཕྱིར་
བཏོན་ལ་རྐང་པའི་མཛུབ་མོ་ལ་བཟུང་ནས་ནང་དུ་བདུན་ཕྱི་རུ་བདུན་བསྐོར།
དེ་བཞིན་གཡས་གཡོན་བརྗེ་བར་ཤེས་པར་བྱ། སོ་བདུན་པ་རྒྱ་མོ་དར་འཐག་
གཉིས་པ་ནི། མགོ་དང་གཞོགས་གཡས་ས་ལ་བསྙལ་ནས་ལག་གཡས་ཀྱི་སྲིན་
མཛུབ་ཀྱིས་སྣ་བུག་གཡས་བཀག་མཐེ་བོང་གིས་འཕར་རྩ་སྡོམ། ལག་པ་གཡོན་
པ་རྐང་གཡོན་སྐྱིད་ཁུག་ནང་ནས་བཏོན་ལ་མཐེ་མཛུབ་གཉིས་ཀྱིས་རྐང་མཛུབ་
བཟུང་ལ་ཕྱི་ལ་བདུན་ནང་ལ་བདུན་བསྐོར། གཡོན་ཡང་བརྗེ་ལན་འདྲ། སོ་
བརྒྱད་པ་རྒྱ་མོ་དར་འཐག་གསུམ་པ་ནི། ཙོག་པུར་འདུག་ལ་ལག་གཉིས་རྐང་
པའི་བར་ནས་བརྐྱང་ལ་རྐང་མཐེ་གཉིས་ལ་བཟུང་
། ཕྱི་འཕོངས་ས་ལ་བཙུག་
ནས་རྐང་ལག་ཅུང་ཟད་བཀུག་ལ་ཕྱི་རྟིང་གཉིས་རེས་མོས་དཔྱི་ཏབ་ལ་ལན་བདུན་
རེ་སྐྱོབ་པའོ། །གཟུགས་བཞི་གསིགས་སྤྲུགས་སོགས་འདྲའོ། །ཡོན་ཏན་ནི།
དང་པོས་གཡོན་གྱི་རྩ་སྒོ་འབྱེད་ཅིང་ཤེས་རབ་འཕེལ།། མོ་རླུང་གནད་དུ་ཚུད་
ཅིང་འཕྲོ་རྒོད་ཞི། གཉིས་པས་གཡས་ཀྱི་རྩ་སྒོ་འགག་ཅིང་ཉོན་མོངས་རྒྱུན་ལམ་
ཆད།། ཚུབ་རླུང་རང་དབང་ཐོབ་ཅིང་བྱིང་རྨུགས་སངས།། གསུམ་པས་དབུ་མའི་
རྩ་སྒོ་འབྱེད་ཅིང་མ་ནིང་རླུང་ལ་འབྱོངས། སྣང་སེམས་རང་དབང་ཐོབ་ཅིང་མི་
རྟོག་ཡེ་ཤེས་འཆར། ཞེས་སོ།། སོར་དགུ་པ་ནོར་བུ་འཕར་ལེན་ནི། སེམས་དཔའི་
སྐྱིལ་ཀྲུང་བཅའ་ལ་ལག་པའི་སོར་མོ་བསྣོལ་ནས་མཛུབ་མོ་གཉིས་གཤིབས་ཏེ་རྩེ་
མོ་སྤྲད། མཐེ་བོང་གཡོན་གྱིས་གཡས་མནན་ལ་བསྣོལ་ཏེ་ལག་གཉིས་ཤད་ཀྱིས་
བརྐྱང་ཞིང་ནང་དུ་བཀུག་མཐེ་བོང་རྒྱུབ་ཚིགས་བྲང་གི་གཡས་གཡོན་དཀྱིལ་
དང་། ཁྱད་པར་གང་ན་བའི་སྟེང་དུ་རྒྱོབ་པ་དང་ཕཊ ༔ སྒྲ་འདོན་པ་དུས་མཉམ་
26



ནམ་མཁའ་མཛོད་ཀྱི་ཁྲིད་གདམས་སྐོར།
དུ་ཇི་མང་བྱ་བ་དང་། གསིགས་སྤྲུགས་ཧ་ཕཊ ཋ སོགས་ནི་འཁྲུལ་འཁོར་ཀུན་ལ་
འགྲེས། དེའི་རྗེས་སུ་རྩོལ་མེད་རང་གྲོལ་བྱ་མེད་བློ་འདས་ངང་དུ་དར་ཅིག་ངལ་
གསོ་ལ་མཉམ་པར་བཞག་གོ།
སྙན་བརྒྱུད་འཁྲུལ་འཁོར་ཐུན་མོང་མིན་པའི་ལམ།།
གྲུབ་ཆེན་གོང་མའི་ཞལ་ཁྲིད་འཕྱུག་མེད་དུ།།
སློབ་མས་བསྐུལ་ཕྱིར་ལག་ལེན་གསལ་བར་བཀོད།།
འགལ་གྱུར་མཁའ་འགྲོ་སྲུང་མ་རྣམས་ལ་བཤགས།།
ཞེས་པ་འདིའང་དབྲ་ཡི་དཔོན་པོ་རྣམ་རྒྱལ་གྲགས་པ་དང་དབྲ་སློབ་ཚུལ་ཁྲིམས་རྒྱལ་མཚན་གཉིས་ཀྱིས།
གདམས་པ་ཟབ་མོ་འདི་འདྲ་ཞལ་ཁྲིད་འཛོལ་དོགས་དང་བརྒྱུད་པ་ཆད་ན་ཕོངས་སེམས་ཆེ་བར་སྙམ་ནས།
ཞལ་ཁྲིད་བཞིན་ཡིག་ལམ་ལ་བཀོད་དགོས་ཀྱི་བསྐུལ་མ་བྱུང་བ་བཞིན། ཤར་རྫའི་བྱ་བྲལ་བཀྲ་ཤིས་རྒྱལ་
མཚན་གྱིས་གཡུང་དྲུང་ལྷུན་པོ་བདེ་ཆེན་རི་ཁྲོད་དུ་བཀོད་པ་འདིས་ཀྱང་རླུང་སེམས་ཟུང་འཇུག་གི་རྣལ་
འབྱོར་པས་རི་སུལ་གང་ནས་ཉམས་རྟོགས་ཁྱད་པར་ཅན་རྒྱུད་ལ་འཁྲུངས་པའི་རྐྱེན་དུ་གྱུར་ཅིག །སརྦ་
མངྒལཾ།
127



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་ཟབ་ནམ་མཁའ་མཛོད་ཆེན་ལས། གཏམས་ཐོས་
རིན་ཆེན་ཕྲེང་བ་བཞུགས།
༄༅། །ཀ་དག་སྤྲོས་བྲལ་གདོད་མའི་དབྱིངས་ཉིད་ལས།།
མ་གཡོས་བཞིན་དུ་སྣང་ཚུལ་མ་འགག་པའི།།
འགྲོ་བ་གང་ལ་གང་འདུལ་སྤྲུལ་པའི་གར།།
བསྒྱུར་མཛད་ངེས་སྐུ་གཤེན་ལྷ་འོད་དཀར་འདུད།།
སྐུ་གསུམ་ཞིང་ནས་མི་མཇེད་འཇིག་རྟེན་གྱི།།
ཁམས་གསུམ་སེམས་ཅན་གཡུང་དྲུང་བོན་མཆོག་གིས།།
ཐར་པར་བཀོད་མཛད་བརྒྱུད་གསུམ་འཛིན་པའི་གཤེན།།
རིམ་པར་བྱོན་རྣམས་བདེ་འཁོར་རྒྱན་དུ་བཞུགས།།
མཚན་ཙམ་ཐོས་པ་དཀའ་བའི་བཤེས་གཉེན་མཆོག།
དུ་མའི་ཞལ་གདམས་བདུད་རྩིའི་ཐིགས་པ་དག།
ཕྱོགས་གཅིག་མར་ཞིའི་ཡོལ་གོར་བསགས་བྱས་ཏེ།།
རྗེས་འཇུག་ཐར་པའི་ལང་འཚོ་རྒྱས་ཕྱིར་བཀོད།།
དེ་ལ་གསང་རྒྱུད་རྫོགས་པ་ཆེན་པོའི་བརྒྱུད་པ་འཛིན་པའི་བཤེས་གཉེན་སྐུ་
གསུམ་གྱི་རྣམ་རོལ། རྒྱུད་གསུམ་གྱི་བདག་ཉིད། བསླབ་པ་གསུམ་གྱི་གཉེར་
འཛིན། ཁམས་གསུམ་གྱི་དེད་དཔོན་རྣམས་ཀྱི་ཞལ་གྱིས་གདམས་པ་བདག་གིས་
128



ནམ་མཁའ་མཛོད་ཀྱི་ཁྲིད་གདམས་སྐོར།
ཅུང་ཟད་མཐོང་ཐོས་སུ་བཞུགས་པ། མན་ངག་གི་བཅུད། ལམ་ལ་བགྲོད་པའི་
གྲོགས། བྱང་ཆུབ་བསྒྲུབ་པའི་ཐབས། རང་གཞན་གྱི་དད་མོས་ཀྱི་རྟེན། ཐར་པའི་
སྲོག་འཚོ་བའི་ཕྱིར་དུ་ཕྱོགས་གཅིག་ཏུ་བཀོད་པ་ལ་དོན་རྣམ་པ་གཉིས་ཏེ། དྲང་
དོན་དང་། ངེས་དོན་ནོ། དང་པོ་ལ་གཉིས་ཏེ། ཐུན་མོང་དང་། ཐུན་མོང་
ཡིན་པའོ། །དང་པོ་ལ་ལྔའི་ཐོག་མར་བཤེས་གཉེན་བླ་མར་བསྟེན་པའི་སྐབས་སུ།
གཤེན་སྒོམ་རིན་པོ་ཆེའི་ཞལ་ནས། བླ་མ་ལ་མོས་གུས་མ་ཚུད་པར།། སངས་རྒྱས་
རེ་བ་རང་སྡུག་ཡིན།། ཞེས་པས། ད་ཐོག་མར་མོས་གུས་ཚུད་པར་བྱེད་པ་ལ། བླ་
མ་ལ་སངས་རྒྱས་ཀྱི་འདུ་ཤེས་བསྐྱེད་དགོས། འོན་ཀྱང་བླ་མ་སངས་རྒྱས་དངོས་
ཡིན་པ་རྒྱུད་ལས་བཤད་དེ། བླ་མ་དམ་པ་བསྟེན་བྱ་སྟེ། བླ་མ་མ་བསྟེན་སངས་
རྒྱས་མེད།། ཅེས་དང་། མན་ངག་ལས། བླ་མ་དུས་གསུམ་སངས་རྒྱས་ལ།། རྒྱུན་
ཆད་མེད་པར་མོས་གུས་མཛོད།། ཅེས་སོ། །ཇོ་གཡུང་གི་ཞལ་ནས། མོས་གུས་ཤིག་
སྐྱེས་ནས་བླ་མར་བསྟེན་དགོས། དེ་ཡང་མཚན་ཉིད་དང་ལྡན་པར་བསྟེན་
དགོས། དེ་གང་ཞེ་ན། འཇིག་རྟེན་གྱི་བྱ་བ་བཏང་པ། ཚེ་འདི་དོན་དུ་མི་གཉེར་
ཞིང་། ཕྱི་མ་དོན་དུ་གཉེར་བ། ལས་རྒྱུ་འབྲས་ལ་ཡིད་ཆེས་པ། ཐེག་ཆེན་ཁྱད་དུ་
མི་གསོད་ཅིང་ཐེག་པ་ལ་ཕྱོགས་ཞེན་མེད་པར་བསྟེན། ཞེས་དང་། སྨན་གོང་
བའི་ཞལ་ནས། བླ་མར་བསྟེན་ནས་བླ་མ་དེ་ཡིས་ཇི་ལྟར་གསུངས་པའི་དོན་དེ་
ཤེས་པར་བྱས་ནས་མ་ཡེངས་པར་ཉམས་ལེན་བྱེད་དགོས་པ་ཡིན། ཉམས་སུ་མི་
ལེན་ན་གདམས་ངག་ཐོབ་པ་ལ་དགོས་པ་མེད། དེ་ཡང་བླ་མས་འདི་ཉམས་སུ་
ལོང་ཞིག །ལྷ་འདི་བསྒྲུབ་དང་མཆོག་ཐུན་མོང་གི་དངོས་གྲུབ་འབྱུང་བར་འགྱུར་
བ་ཡིན་གསུངས་པ་དེ། ཆུད་ཟོས་དང་ཕྱལ་བར་མི་བཏང་ཞིང་བརྩོན་འགྲུས་ཀྱིས་
ཉམས་སུ་ལེན་དགོས་པའོ། །ཞེས་གསུངས་སོ། །དེ་ལྟར་བླ་མས་ཅི་གསུངས་བསྒྲུབ་
129



，f
ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཅིང་རྒྱུན་དུ་སངས་རྒྱས་ཀྱི་འདུ་ཤེས་བཞག་ནས་གསོལ་བ་བཏབ་ན་ལྟ་བ་སྒོམ་པ་
ཐམས་ཅད་དེ་ལས་སྐྱེ་བ་ཡིན་ཏེ། རྗེ་བཙུན་དམ་པའི་ཞལ་ནས། ང་ཡི་སྒོམ་འདི་
བླ་མའི་གདམས་ངག་ཀྱང་ཡིན་ཏེ། ཁྱད་པར་མོས་གུས་འདི་ལས་བྱུང་བ་ཡིན།།
བླ་མ་ཁྲོ་ཚང་འབྲུག་ལྷ་དང་།། སྤྲུལ་སྐུ་མ་ཟ་ཉི་མ་དང་། ཕྱོགས་མེད་ཀྱི་རྣལ་འབྱོར་
ཏྲེ་སྟོན་གོ་ཆ་དེ་གསུམ་ལ་མོས་གུས་བྱས་པས་བྱིན་རླབས་ཐུན་མོང་མ་ཡིན་པ་
བྱུང་གསུངས། གཤེན་སྒོམ་གྱི་ཞལ་ནས། བླ་མ་ལ་མོས་གུས་ཚུད་ཙམ་ན།། བྱིན་
བརླབས་དབང་དུ་བསྡུད་པའི་རྟགས།། ཞེས་དང་། བྱིན་བརླབས་ཀྱི་རྩ་བ་བླ་མ་
ལགས།། མོས་གུས་མ་ཚུད་པའི་མི་ལ་དཀའ་མོར་གདའ། ཞེས་དང་། འདམ་བུ་
གཅིག་སྟོང་ཀུན་སྟོང་འགྱུར། ཚར་བུ་གཅིག་རུབ་ཀུན་རུབ་འགྱུར།། བླ་མ་གཅིག་ལ་
གསོལ་བ་ཐེབས་ན། སངས་རྒྱས་ཀུན་ལ་གསོལ་བ་ཐེབས་པ་ཡིན།། ཞེས་དང་།
རྒྱུད་ལ་དགེ་སྦྱོར་སྐྱེ་མ་འདོད་ན། མོས་གུས་ཀྱི་མེ་སྦོར་དང་སྐྱེ་བ་ཡིན། ཞེས་གསུངས།
བླ་མ་བསྟེན་ནས་གདམས་ངག་ཐོབ་པ་ན་དེ་རྩེ་གཅིག་ཏུ་ཉམས་སུ་ལེན་དགོས་
ཤིང་ཉམས་སུ་མ་བླང་ན་རང་ལ་མི་ཕན་པའི་ཁར་བླ་མ་ཡང་ཐུགས་ཆད་ནས་
འགལ་བར་འགྱུར་ཏེ། གཤེན་སྒོམ་གྱི་ཞལ་ནས། སྙིང་ཕྱིད་པའི་ཞལ་ཏ་གཏང་
ཡང་སེམས་ལ་མི་འཇོག་ཙམ་ན།། གལ་ཆུང་ངུ་འཇོག་སྙིང་འདོད་པར་གདའ།།
གདམས་པ་དུས་མེད་དུ་བསྟན་ཡང་།། ཉམས་སུ་མི་ལེན་ཙམ་ན་ཟབ་མོའི་དོན་
སྟོན་སྙིང་མི་འདོད་པར་གདའ། གླེན་གཏམ་དུ་གདམས་ངག་དང་ཞལ་ཏ་ཐོལ་
ཐོལ་སྨྲས་ཀྱང་།། རྣ་བར་མི་འཇོག་ཙམ་ན་སྨྲ་བཅད་བྱེད་སྙིང་འདོད་པར་གདའ།།
ཞེས་དང་། མང་དུ་ཐོས་ཤིང་ཤེས་ཀྱང་རང་གི་སེམས་ལ་ཕན་མ་བཏགས་པ་འདི་
ཡང་ཡི་རེ་མུག །ཞེས་གསུངས་སོ།། གཙང་པའི་ཞལ་ནས་ད་ལྟར་མི་ཀུན་ན་རེ་
གདམས་ངག་ཞུ་ཟེར་ཏེ། གདམས་ངག་ཉན་པ་དཀའ་བར་འདུག །ཉན་ནས་
130



ནམ་མཁའ་མཛོད་ཀྱི་ཁྲིད་གདམས་སྐོར།
སྡིག་བཅུས་གནོད་ཅིང་
། དགེ་བཅུས་ཕན་པ་ཕལ་གྱིས་ཤེས་པར་འདུག་སྟེ། སྡིག་
པ་ལ་འཛེམ་མཁན་མི་འདུག་པར་གསུངས། དེས་ན་གདམས་ངག་ཁྱད་པར་
ཅན་དང་ལྡན་པའི་བླ་མ་ཐམས་ཅད་བསྟེན་པར་བྱ་སྟེ། འཁྲུལ་ཞིག་ནམ་མཁའི་
ཞལ་ནས། ངས་དབུས་གཙང་ཁམ་གསུམ་གྱི་དགེ་བའི་བཤེས་གཉེན་རྣམས་ལས།
བོན་ཟབ་ཟེར་བ་ཆོས་ཟབ་ཟེར་བ་རྣམས་རྣ་བས་མ་ཐོས་པ་མེད། རྒྱུད་ཚར་རེ་
ཙམ་ཉན་པ་དང་། དབང་བསྐུར་རེ་ཙམ་ཐོབ་པ་དང་། གདམས་པ་སྐོར་རེ་ཙམ་
འབྲེལ་པའི་དགེ་བའི་བཤེས་གཉེན་རྟེན་དཀར་སེར་ཅན་བརྒྱ་དང་བཞི་བཅུ་
ལྷག་ཙམ་གཅིག་བསྟེན་པ་ཡིན། ཞེས་གསུངས་པ། གདམས་པ་ཟབ་མོ་རྣམས་
ནི་བོན་བན་གྱི་བླ་མ་གང་ཡིན་ཀྱང་ཞུ་དགོས་ཏེ། ཞང་རིན་པོ་ཆེ་དང་འཁྲུལ་
ཞིག་ནམ་མཁའ་སོགས་ཀྱིས་ཆོས་ལུགས་ཀྱི་གདམས་ངག་མང་པོ་ཡང་ཞུས་པར་
གསུངས་སོ། །བཤད་ཉན་སོགས་དགེ་སྤྱོད་ཐམས་ཅད་སྦྱོར་དངོས་རྗེས་གསུམ་
དང་འབྲེལ་དགོས་ཏེ། ཇོ་གཡུང་གི་ཞལ་ནས། དགེ་སྤྱོད་གང་ཡིན་ཀྱང་ལམ་དུ་
སློང་བ་གཅིག་དགོས་ཏེ། དང་པོ་སེམས་བསྐྱེད་ཀྱིས་ཟིན་པ། བར་དུ་མི་དམིགས་
པའི་ཤེས་རབ་ཀྱིས་ཟིན་པ། ཐ་མར་བསྔོ་བ་རྣམ་པར་དག་པ་གསུམ་འཛོམ་ན་ལམ་
དུ་སློང་བ་ཡིན་གསུངས། ཉན་བཤད་ལ་སོགས་དགེ་སྦྱོར་ཐམས་ཅད་མི་དམིགས་
པའི་ཤེས་རབ་ཀྱིས་ཟིན་དགོས་ཞེས་པ་ལ། སྒོམ་འབར་གྱི་ཞལ་ནས། སློབ་མ་
རྣམས་ལ་ངས་ཀྱང་བཤད་པ་མེད། ཁྱོད་རང་རྣམས་ཀྱིས་ཀྱང་ཉན་པ་མེད་གསུངས།
འོ་ན་མངོན་སུམ་པར་གདའ་ཞུས་པས། ངས་བཤད་པ་མིན་ཁོ་རང་གིས་བཤད་
པ་ཡིན། ཁྱོད་རྣམས་ཀྱིས་ཉན་པ་མིན་ཁོ་རང་གིས་ཉན་པ་ཡིན་གསུངས།
རང་གང་ཡིན་ཞུས་པས། བྱང་ཆུབ་སེམས་ཡིན་གསུངས། ཉན་བཤད་དང་དགེ་
སྤྱོད་ཐམས་ཅད་ལ་རང་བཞིན་མ་གྲུབ་པར་ཤེས་པ་ཤེས་རབ། གང་སྤྱོད་རྣལ་མ་
13



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འགགས་པར་ཐབས་སུ་ཁྱེར་ཤེས་པ་ཐབས་ཏེ། ཐབས་ཤེས་ཟུང་འབྲེལ་ཡིན་ནོ།།
ཉན་བཤད་ཀྱི་དུས་ན་དཔོན་སློབ་གཉིས་ཀའི་ཀུ་རེ་དང་ངག་འཁྱལ་སོགས་མི་
བྱ་སྟེ། དམ་པ་བཙན་མཁར་སྤུ་ལུང་དུ་བཞུགས་དུས་སུ། ན་ནིང་གི་མི་ད་ལྟ་མིན་
གསུངས་པ་ལ། ཡོན་བདག་རླུང་དགེ་ན་རེ། བུན་གཏང་དུ་མི་བཏུབ་པར་
འདུག །ན་ནིང་གི་མི་བླང་ས་མི་འོང་ཟེར། དམ་པའི་ཞལ་ནས་གདམས་ངག་ལ་
ཀུ་རེ་མི་ཤོང་། འོ་ཅག་ལ་རྟག་པའི་རེ་འདུག་གོ །མི་རྟག་པ་བསྒོམ་པ་འདི་ཡང་
ཡང་དྲན་དགོས་གསུངས། གདམས་ངག་དེ་ཡང་སྣོད་དང་མི་ལྡན་པ་ལ་མི་སྟོན་
ཞིང་སྣོད་ལྡན་ལ་སྟོན་ལ། དེའང་བླ་མ་ཧོར་ཏི་ཆེན་པོ་ལ་འདི་སུ་ལའང་སྟོན་མི་
རུང་ངམ་ཞུས་པས། བླ་མའི་ཞལ་ནས་སྣོད་ལྡན་བྱུང་ན་བརྒྱ་ལའང་སྟོན་གསུངས།
བླ་མ་མཚན་ཉིད་ངན་པར་བསྟེན་མི་རུང་སྟེ། བདག་ཅག་གི་རྩ་བའི་བླ་མ་བདེ་
ཆེན་གླིང་པའི་ཞལ་ནས། དིང་སང་གི་མགོ་ནག་གིས་བཀུར་བའི་བླ་མ་འགའ་རེ་
སློབ་གཉེར་ཁ་བཏོན་བཟླས་བརྗོད་བཟང་ཡང
་བཟང་ཡང་སེར་སྣ་དང་འདོད་པ་ཆེ་བའི་
སྐྱོན་དང་། འགའ་རེ་བསྒྲུབ་པ་དང་ཚུལ་བཟང་ཡང་ཐོས་ཆུང་བསྐྱེད་རིམ་
ལྟ་སྒོམ་མི་ཤེས་པའི་སྐྱོན་དང་། འགའ་རེ་གསོན་གཤིན་གྱི་དོ་མར་རྔམ་པས་མ་
དག་པའི་སྐྱོན་དང་། འགའ་རེ་ནག་ཆགས་སོགས་ཀྱིས་སྡོམ་པ་ཤོར་བའི་སྐྱོན་དང་།
འགའ་རེ་ཡོན་ཏན་སྣ་གཅིག་མེད་ནའང་གཞན་གྱིས་བཀུར་སྟི་སྦྱར་བས་རང་
ཁེངས་ཆེ་བའི་སྐྱོན་སོགས་ཀྱིས་གོས་པ་མང་། ཞེས་དང་། སློབ་དཔོན་ངན་པས་
སློབ་མ་ཡུར་བའི་ཆུ་བཞིན་དམའ་ཕྱོགས་སུ་ཁྲིད་དེ། དོན་གྱི་སྙིང་པོ་ཅི་ལྟ་ན་བྱིས་
པ་སྐྱིད་མ་ཧྲང་བ་ལྟ་བུ་རང་མགོ་མི་ཐོན་པའི་ཁར་འཁོར་བ་ལ་ཕྱིས་སྦྱར་བ་མང་།
ཞེས་གསུངས། སློབ་མས་ཀྱང་བོན་ཟབ་དགུ་ཞུས་ནས་བླ་མས་གསུངས་པ་བཞིན་
ཉམས་སུ་ལེན་དགོས། ཕྱིན་ཆད་བོན་འཁྱམས་འཁྱལ་པོ་དམ་ཉམས་སུ་མ་སོང་
32



ནམ་མཁའ་མཛོད་ཀྱི་ཁྲིད་གདམས་སྐོར།
བར་དགོས་ཏེ། བདག་གི་བླ་མ་བདེ་ཆེན་གླིང་པའི་ཞལ་ནས། དིང་སང་གི་གྲྭ་པ་
ཁ་ཅིག་གིས་ཁ་ནས་ཆོས་ཆོས་ཟེར་རྒྱུ་མང་པོ་བྱེད་ཀྱང་། དོན་དུ་ཆོས་མི་དྲན་
པའི་ནང་རྟགས་ཕྱི་རུ་ཤར་འདུག །རྒྱུག་རྒྱུག་ཅིག་ཀྱང་འདོད། ཤ་ཆང་སོགས་
ལ་སྲེད། ཏིང་ངེ་འཛིན་སྐད་ཅིག་སྒོམ་མི་དྲན། སྙིང་པོ་ཕྲེང་བསྐོར་རེའང་སྦྱོར་
དངོས་རྗེས་གསུམ་ཚང་པ་མིའི་ཚེ་དེར་མི་སྐྱེལ། དབེན་གནས་སོགས་ཡུལ་གང་
དུ་བསྡོད་ཀྱང་ས་ཆ་དེ་རང་ལ་འབར་བ། གྲོགས་བོན་སྤྱོད་ལ་བཟང་བཟང་ཞིག་
བྱུང་ན་སྡང་བ། གླུ་དང་ཁེ་ཚོང་དཔའ་རྩལ་ཡོད་པ་བྱུང་ན་དགའ་ཞིང་མགོ་ཕྱོགས་
གཅིག་ཏུ་རུབ་པ། ཕྲིན་ལས་གཞུང་འདོན་གཏོང་ཞིང་སྔགས་བཟླས་རོལ་ཆ་
སོཊ་མགོ་མཐའ་མི་ཕྱིན་པ། གཉིད་པ། ཉལ་བ། ན་ཚ་བྱུང་ཟེར་ཁག་བཏགས།
རྫུན་བཤད། བཟང་པོ་ལ་གཤེ་བ། མནའ་ཁོ་ན་ཟ། ཞེས་དང་
། དམ་པ་དེ་ཉིད་
ཀྱི་ཞལ་ནས། སྤྱིར་ཡང་དིང་སང་གི་བླ་གྲྭ་འདི་རྣམས་རང་གི་རྒྱུ་རྩི་སྲོག་གི་ཁྲག་
ཐིགས་ཙམ་ཞེར་དམར། གཞན་ལ་འབུལ་ནོར་ཁ་ཆེན་པོ་གདངས། དགེ་བའི་
ཕྱོགས་སུ་རྩམ་སྡེར་གང་ཙམ་སོང་བ་ལ་ཧ་ལས། རང་བཞིན་ཧར་ལ་བོར་རླག་སྟོང་
གྱོང་ལ་ཇ་མང་པོ་སོང་ཡང་བཟོད་ཐུབ་པ། ཞེས་གསུངས་པ་དེ་ལྟ་བུར་མ་སོང་
བར་དགོས། སྤྱིར་ཡང་ཁོ་ཡི་བླ་མ་བཀའ་དྲིན་ཅན་དེ་ཉིད་ཀྱི་ཞལ་ནས། ཚེ་རབས་
སྔོན་ནས་ལས་འཕྲོ་དེ་དག་པའི་དགེ་སྦྱོར་ལ་མེད་ན་འཕྲལ་དུ་བློས་གཅུན་དང་
མ་གཅུན་མི་འདུག་སྟེ། ཞལ་གདམས་གསེར་ཐིག་ལས། ང་ཁྲིམས་ཀྱིས་གཅུན་
པའི་ཆོས་པ་མིན། ཕ་མས་ངོས་སྦྱར་པའི་ཆོས་པ་མིན། ལྟོ་གོས་ཚེ་མ་ཕྱིད་པའི་ཆོས་
པ་མིན།། འཁོར་བར་གཏིང་ནས་འཇིགས་པའི་ཆོས་པ་ཡིན།། ཞེས་གསུངས་པ་
ལྟ་བུ་གསུངས་སོ། །
གཉིས་པ་དལ་འབྱོར་རྙེད་དཀའ་བར་བསམ་པའི་སྐབས་སུ། གཤེན་སྒོམ་
133



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རིན་པོ་ཆེའི་ཞལ་ནས། ད་འོ་སྐོལ་རྣམས་གླིང་གིས་མ་བསྐལ་ཏེ། ལྷོ་འཛམ་བུའི་
གླིང་དུ་སྐྱེས། གནས་ཀྱིས་མ་བསྐལ་ཏེ་མངའ་རིས་བོད་ཀྱི་རྒྱལ་ཁམས་སུ་སྐྱེས།
རྟེན་གྱིས་མ་བསྐལ་ཏེ་མི་ལུས་གཙང་མ་ཐོབ། དུས་ད་རེས། སྐྱིད་སྡུག་གདམ་
ཀ །ལམ་ཁ་བྲག །སུས་ཐོབ་རྒྱལ་ལེག རྩལ་པོ་ཆེས་འཐེན་པ། སྦུང་ཆུང་གིས་འཆོར་
ས། གྲི་རྒྱལ་གྱི་ཁ་ལ་རྟ་རྒྱུག །མདུང་རྩེའི་ཁ་ལ་བྲོ་འཁྲབ། ཡོད་ན་ད་རེས་ཡོད།
མེད་ན་ད་རེས་མེད། སངས་ཆུང་རྒྱ་ན་ད་རེས་རྒྱ་། འཁོར་བར་འཁྱམས་ན་ད་
རེས་འཁྱམས། དལ་འབྱོར་སྐབས་ཅན་ཕུན་སུམ་ཚོགས་པའི་དུས་འདིར་འབད་
དགོས། །ཞེས་གསུངས་སོ། །དེ་ལྟ་བུའི་ལུས་རྟེན་ཁྱད་པར་ཅན་ཐོབ་པའི་དུས་
འདིར་མི་ཆོས་སྤངས་ནས་ལྷ་ཆོས་ཁོ་ན་བསྒྲུབ་སྟེ། དམ་པའི་བུ་ཆེན་ལྷ་རྗེ་དྲང་
སྲོང་ཉིད་ཀྱང་ཕྱོགས་མེད་ཀྱི་རྒྱལ་ཁམས་སུ་བྱོན་པའི་དུས། འཁོར་ལྟ་སྒོམ་ཉམས་
ལེན་ཅན་རྣམས་སྦྲ་གཅིག་ཏུ་བཞུགས། བསམ་གཏན་པ་ཟེར་རོ། །བྱ་ཆའི་དགེ་
སྤྱོད་པ་རྣམས་སྦྲ་གཅིག་ཏུ་བཞུགས། ཀུན་ཚང་བ་ཟེར་རོ། །གླས་མོ་ཆེ་ཞེས་བཤད་
པ་བས་སྦྲ་གཅིག་དང་གསུམ་མཛད་ནས་རོ་སྙོམས་ཀྱི་ལྡོམ་བུ་ལ་གཤེགས་སོ། །དེ་
དུས་གསེར་ཞོ་གཅིག་དང་ནས་ཕད་གང་ལས་མཐོ་བ་མི་ལེན། སྲོག་ཆགས་རིགས་
གང་ཡང་མི་ལེན། ལམ་ལ་མི་གཤེགས། ཐེམ་པ་སྤངས་བ་ལ་སོགས་མཛད་དེ་
དཔོན་སློབ་ཐམས་ཅད་དགེ་སྦྱོར་ཐུན་བཞིར་སྐྱོང་ངོ་། །དེ་དུས་ཡོན་བདག་གཅིག་
གིས་ནས་ཕད་གང་འབུལ་ཟེར་ནས་ཁོས་ཕྱལ་བ་མང་པོ་བཙེམས། སྐས་གདང་
བུ་བདུན་བཙུག་པ་ཅིག་གི་གང་ཕུལ་བས། ཁྱོད་ཀྱིས་ང་བསླུས་ཏེ། ངས་ཀྱང་
ཤེས་སམ་བལྟ་གསུངས་ནས། ཡོ་ཚོགས་སོག་ཏུ་བཀྱེས་སོ། །དེས་ན་བཅུད་འདུས་
ཉི་འོད་གདལ་བ་ལས། མི་ལུས་ཙམ་པོ་མོའི་ལུས་ཡིན།། མི་ལུས་གཙང་མ་ཕོའི་
ལུས་ཡིན། མི་ལུས་རིན་ཆེན་དལ་འབྱོར་ཚང་བ་ཡིན།། ཞེས་པས། དེ་ལྟ་བུའི་
134



ནམ་མཁའ་མཛོད་ཀྱི་ཁྲིད་གདམས་སྐོར།
མིའི་ལུས་རིན་པོ་ཆེ་རྙེད་ན་ཡི་གེ་མ་ཤེས་ཀྱང་སངས་རྒྱས་ཚེ་གཅིག་ལ་བསྒྲུབ་ཏུ་
ཡོད་དེ། བླ་མ་རྟོགས་ལྡན་དབོན་པོ་དེ་ཉིད་སྐུ་ཚེའི་སྟོད་ལ་ཇག་རྐུན་ལ་ལན་མང་
དུ་སོང་པས་གཡུལ་འཁྲུག་བྱས་པས། ཕྱིས་ངེས་འབྱུང་སྐྱེས་ནས་ཞང་པོ་འབུམ་
རྗེ་འོད་ལ་དགེ་སྦྱོར་ཞུས་ཏེ་ཡི་གེ་བསླབ་པ་ལ། མ་ལ་ར་སྟ་སྨྲ་མ་ཤེས་པ་དེ་ལ་ཞིང་
པོས་བཀའ་ཙམ་བཀྱོན་པས། དེ་མ་བཞེད་དེ་འཁྲོས་པ་ལྟར་བྱས་ནས་ཞང་པོ་གླུ་
བྲག་པའི་མདུན་དུ་འོང་ནས། བླ་མ་ལགས། ང་ཡིས་ཡི་གེ་བསླབ་པས་མི་ཤེས་
པར་འདུག །ཡི་གེ་མི་ཤེས་ཀྱང་སངས་རྒྱས་བསྒྲུབ་པའི་ཐབས་ཡོད་ན་ཐུགས་ལ་
ཐོག །དེ་མེད་ན་ནི་ང་རང་ད་རུང་ཨར་བ་ལ་འགྲོ་ཞུས་པས། བླ་མའི་ཞལ་ནས།
འོ་བུ་ང་ལ་ཤོག་བུ་ཁྱིའི་ལྕེ་ཙམ་ལ་རག་མ་ལུས་པའི་ཀུན་ཏུ་བཟང་པོའི་དགོངས་
པ་མངོན་དུ་ཤར་བའི་གདམས་པ་རྫོགས་པ་ཆེན་པོ་ཞང་ཞུང་སྙན་བརྒྱུད་བྱ་བ་
ཡོད་ཀྱིས་གསུངས་ནས། གདམས་པ་དབང་ལུང་ལག་ཁྲིད་ཐམས་ཅད་གནང་དེ་
དབོན་པོས་ཉམས་སུ་བླངས་ཤིང་ས་ལེ་འོད་ཡི་དམ་དུ་འདོན་པས། དངོས་སྣང་
ཐམས་ཅད་ཀུན་ཏུ་བཟང་པོའི་ཞིང་ཁམས་སུ་ཤར། དེ་དག་ཏུ་ས་ལེ་འོད་རང་
སྒྲ་དི་རི་རི་གྲགས། རྫུ་འཕྲུལ་དང་མངོན་ཤེས་ལ་ཐོགས་པ་མེད་ཅིང་གྲུབ་པ་མངོན་
སུམ་པ་ཉིད་དུ་ཐོབ་པ་ཡིན་ནོ། །ཡང་ཨར་བ་སྟག་ཆེན་བྱ་བས་ཀྱང་ཚེ་སྟོད་ལ་
ཇག་པ་བྱས་ནས། མི་བྱུང་ཚད་བཅོམ། རྟ་ཕྱུགས་གང་འཕྲད་ཁྱེར་ནས་ཡུལ་
ཁམས་ཡོ་མི་བདེ་བར་བྱེད་ནུས་པ་ཞིག་ཡོད་པས། འོ་ཡུག་ས་ནག་པའི་མི་བསད་
ནོར་ཁྱེར་ནས་འཁྲུག་པ་དང་གྱོད་མང་པོ་བྱས། ཕྱིས་ཁོ་ཡང་ངེས་འབྱུང་དང་བླ་
མ་ཕོ་སྒོམ་ལ་དད་པ་སྐྱེས་ནས་དགེ་སྦྱོར་ཞུས་པས། ཕོ་སྒོམ་གྱི་ཞལ་ནས། ཟེར་མོའི་
སྒྲོ་ཚུགས། གར་དགའི་ཡུལ་དུ་འཁྱམས། ཅི་དགའི་སྤྱོད་པ་གྱིས། མི་ཕོད་པ་ལ་
ཐོག་བརྫིས་ཐོངས་ཤིག །ཅེས་པའི་བརྡའི་གདམས་ངག་གསུངས་པ་དེ་ལ། ཁོས་
335



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱང་གོ་བ་རྙེད་ནས་དེ་ཀར་གྲོལ་ཏེ། ཐོགས་ཆགས་མེད་པའི་སྤྱོད་པ་བྱེད་པ་བྱུང་
སྟེ་གྲུབ་པ་མངོན་སུམ་དུ་ཐོབ་པ་བྱུང་། འདིའི་ལོ་རྒྱུས་རྒྱས་པ་འདུལ་བའི་གཏམ་
རྒྱུད་ན་བཤད་དོ། །
གསུམ་པ་ཚེ་མི་རྟག་པར་བསམ་པའི་སྐབས་སུ། དམ་པ་ཡབ་སྲས་ཀྱི་ཞལ་ནས།
འོ་སྐོལ་གྱི་འདི་ན་མ་ངེས་ཏེ། འཆི་ས་མ་ངེས། འཆི་རྐྱེན་མ་ངེས། འཆི་བའི་དུས་
མ་ངེས། སྐད་ཅིག་སྔ་མ་ཕྱི་མའི་རྒྱུན་འགྱུར་བ་ཆུ་བོའི་གཞུང་ལྟ་བུ། ཆུ་གཞུང་
དེ་ཡང་ཕྱི་མ་ཕྱི་མས་སྔ་མས་སྔ་མ་ཕུལ་ཏེ་དར་ཅིག་ཀྱང་མི་སྡོད་པ་བཞིན་དུ། འོ་
སྐོལ་གྱི་ཚེ་ཡང་ལོ་ཟླ་ཞག་ཟ་མ་སྐད་ཅིག་གིས་ཟད། སོམས་ཤིག་དང་ན་ནིང་གི་
མི་ད་ལྟ་མིན། ད་ལྟའི་མི་སང་ཕོད་མིན། ད་ཅིའི་མི་ད་ལྟ་མིན། གོམ་པ་སྔ་མ་
དང་ཕྱི་མ་གཉིས་ཀྱང་ཕྱི་མ་སྤོགས་ཙམ་ན་འཆི་བ་ལ་ཉེ་རུ་འགྲོ། ཇོ་བོ་ཀུན་ངེས་
པར་སོམས་དང་། མི་རྟག་པ་སྒོམ་པ་བྱ་བ་ཚེ་ལ་ལོང་མེད་པ་འདི་ཡང་ཡང་དྲན་
དགོས་པ་ཡིན། ཞེས་གསུངས། མི་རྟག་པའི་ཚུལ་དེ་ལ་བསམ་ནས་ད་ལྟར་དགེ་
སྦྱོར་བྱ་དགོས། མྱུར་དུ་མ་བྱས་ན་གཤེན་སྒོམ་གྱི་ཞལ་ནས། གཞོན་པའི་དུས་ན་
དགེ་སྦྱོར་མི་དྲན་པར་འདུག་སྟེ། སྣང་བའི་ཕྱི་ན་འབྲེང་བ་གདའ། རྒས་ནས་དྲན་
པར་གདའ་སྟེ་མི་ནུས་པར་གདའ། འཆི་ཀར་དགེ་སྦྱོར་མ་བྱས་པས་འགྱོད་ཀྱིན་
གདའ་སྟེ་ཕྱིས་ནས་གདའ། བར་དོར་ཡིད་མུག་པར་གདའ་སྟེ་སྡུག་བསྔལ་གྱིས་
མི་གཏོང་བར་གདའ། རང་གིས་བྱས་པའི་ལས་ཐམས་ཅད་རང་ལ་སྨིན་ནས་མུ་
མཐའ་མེད་པའི་འཁོར་བར་འཁྱམས་པ་ལ་བསམ་ན་ད་ལྟ་རང་ངུ་སྙིང་འདོད་
པར་གདའ། ཞེས་གསུངས། དེ་ནས་རང་ཡང་ཤི་ནས་གར་སྐྱེ་ངེས་པར་མེད་དེ།
གཤེན་སྒོམ་གྱི་ཞལ་ནས། དེ་སྔའི་འཇིགས་པོ་དང་འཇིགས་མོ། །ཕྱུག་པོ་དང་
ཕྱུག་མོ། །འཛངས་པོ་དང་འཛངས་མོ། །སྐྱེས་པ་ཅན་དང་ནོར་སོག་ཅན་རྣམས་
136



ནམ་མཁའ་མཛོད་ཀྱི་ཁྲིད་གདམས་སྐོར།
ད་ཙམ་ན་གང་ན་འོ་བརྒྱལ་གྱིན་ཡོད་ན། ད་ལྟའི་འཇིགས་པོ་དང་འཇིགས་
མོ། །ཕྱུག་པོ་དང་ཕྱུག་མོ། །འཛངས་པོ་དང་འཛངས་མོ་རྣམས་གར་འོ་བརྒྱལ་ཏུ་
འགྲོ་ན། ད་སྟེ་ལོ་བརྒྱ་བསྐོར་ན་ཁྱོད་རྣམས་གླིང་ཅི་འདྲར་རེར་ལུས་ཅི་འདྲ་རེ་
བླངས་ནས། སྤྱོད་པ་ཅི་འདྲ་རེ་སྟོན་ན། འཆལ་པོ་བོན་ཞིག་གླིང་ཅི་འདྲ་ཅིག་ན་
འགྲོ་དོན་བྱེད་ན་གསུངས། རྗེ་བཙུན་དམ་པའི་ཞལ་ནས། འོ་ཅག་སློབ་དཔོན་
ཉེ་འབྲེལ་ལ་སོགས་དང་ཡང་གཏན་དུ་མི་འགྲོགས། དེ་བས་ན་རང་ལུས་དང་
ཡང་གཏན་དུ་མི་འགྲོགས། འགྲོགས་རྒྱུ་གཅིག་རང་ལས་མེད་པས་འདིའི་དོན་
བྱ་དགོས་སོ་གསུངས། རང་རེ་རྣམས་འཆི་ཁར་མི་འགྱོད་ཅིང་རྗེས་ཀྱི་དགེ་སྦྱོར་
དང་བླ་མ་གཞན་ལ་རེ་ལྟོས་མི་དགོས་པ་རང་མགོ་ཐོན་པ་ཞིག་དགོས་ཏེ། དམ་
པ་དགོངས་པ་གཤེགས་ཁར་འཁོར་རྣམས་ལ། ད་ང་ལ་ཁྱོད་རྣམས་ཀྱི་དགེ་སྦྱོར་
བྱ་མི་དགོས། །ངས་གཞོན་སོ་དཀར་ནས་རྒས་སྐྲ་དཀར་ཚུན་ཆད་དུ་རང་གིས་
མི་འགྱོད་པའི་དགེ་སྦྱོར་བྱས་པ་ཡིན། བྱང་ཆུབ་ཀྱི་སེམས་སྐྱེ་འཆི་མེད་པའི་དོན་
ང་རང་གིས་རྟོགས་ནས་ཡོད། དེ་དང་སྦྲགས་ནས་འགྲོ་བ་ཡིན། ན་བ་མ་འགགས་
ཏེ། སྡུག་བསྔལ་དུ་མི་འཛིན་པས་ན་ཚ་མི་གདའ། ཀློག་འདོན་ཅིག་དང་མཆོད་
པ་ཅིག་ཙམ་བྱེད་དམ། གཞན་དགེ་སྦྱོར་བྱ་མི་དགོས་སོ། །ཞེས་གསུངས་པ་ལྟ་
བུ་ཅིག་དགོས། འཁྲུལ་ཞིག་ནམ་མཁའི་ཞལ་ནས། འོ་སྐོལ་ལ་ཚེ་ཕྱི་མ་བྱ་བ་གཅིག་
ག་ཤེད་ཐག་རིང་པོ་ནས་མི་རྟོལ་ཅིང་ཁུངས་མི་ཆོད་པ་ཅིག་ཡོད་པ་མིན་ཏེ། ཚེ་
ཕྱི་མ་བྱ་བ་དེ་ནི་ད་ལྟ་རང་གི་རྩ་ན་ཡོད་དེ་པང་ན་བྱུང་ཟིན་པ་ཡིན། འོ་སྐོལ་ལ་
འཆི་བ་བྱ་བ་ཅིག་བརྒྱ་ལ་འོང་། བརྒྱ་ལ་མི་འོང་བ་མ་ཡིན་ཏེ། ཅེས་ཀྱང་འོང་
ངེས་ཏེ་བཤའ་ལུག་བཤའ་རར་བཅུག་པ་ལྟ་བུ་ཡིན། ཞེས་དང་། གཤེན་སྒོམ་གྱི་
ཞལ་ནས། མི་ཟ་ཁྱི་ཟ་སྟེ། སྡིག་དང་བསྡོས་ནས་བསགས་པའི་ཟས་ནོར་ཚོ་མིས་
13



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཟ། སྤྲང་ལམ་དུ་ཤི་བའི་རོ་ཁྱིས་ཟོས། ཞེས་གསུངས། དམ་པའི་བུ་ཆེན་ལྷ་རྗེ་དྲང་
སྲོང་ལ་མཁན་པོ་ཇོ་དད་དང་། སློབ་དཔོན་ཇོ་རྩེ་དང་། སློབ་དཔོན་ཇོ་གདུང་
དང་། མ་ཇོ་རི་མ་བཞི་མཇལ་དུ་ཕྱིན་པ་བླ་མ་བསྙུང་བ་དང་ཕྲད། དེར་མཁན་
པོས་དབུ་མཛད་དེ་ཕྱག་འཚལ་ནས་ཞུས་པ། བླ་མ་བསྙུང་བར་ཞུས་པས། ལུས་
ལ་ན་ཚ་ཙམ་མི་གདའ་སྟེ། རླུང་གི་རྟ་ཕོ་བསྐྱོད་ཙམ་གདའ་གསུངས། ཡང་མཁན་
པོས་འདའ་བར་མ་ལགས་སམ་ཞུས་པས། སེམས་ལ་སྐྱེ་ཤི་ཙམ་མི་གདའ་སྟེ།
འགྲོ་འདུག་གི་དུས་ལ་ཐུག་གི་ཙམ་གདའ་གསུངས། ཡང་མཁན་པོས་དགོངས་
པ་གསལ་བར་གདའ་འམ་ཞུས་པས། རིག་པ་ངར་ཙམ་མི་གདའ་སྟེ། སྣང་སྟོང་
གཉིས་མེད་དུ་འདྲེས་ནས་གདའ་གསུངས། དེར་མ་ཇོ་རི་མ་ངུས་པས། ངུས་པ་ལ་
རང་བཞིན་ཙམ་མི་གདའ་སྟེ། མཆི་མ་རྐུང་ཆག་ཤུར་རེ་འགའ་ཞིག་ཡོང་སྟེ་མཆི་
གསུངས་སོ།།
བཞི་པ་འཁོར་བའི་ཉེས་དམིགས་བསམ་པའི་སྐབས་སུ། རྗེ་བཙུན་དམ་
པའི་ཞལ་ནས། འཁོར་བ་མཐའ་མེད་པས་ན་འོ་སྐོལ་སྐྱེ་རྒ་ན་འཆིའི་རྦ་ལ་གཡེང
པ་ཡིན་ཏེ། རྟོགས་པ་ཤར་ནས་མཐར་མ་ཕྱིན་གྱི་བར་དུ་འཁོར་བ་རང་ལོག་མི་
ཡོང་མཐར་ཟད་པར་ཀྱང་མི་འགྱུར་རོ། །ཇོ་བོ་ཀུན་ངེས་པར་སོམས་དང་སོམས་
དང་། འདི་ཤིན་ཏུ་བསམ་པ་གལ་ཆེའོ། །ཞིབ་ཏུ་བཤད་ན་རང་གི་ལུས་ཚད་
འདོམ་གང་པ་ཅིག་ལ་ཏིལ་ལམ་ཉུངས་ཀར་གྱིས་བཀངས་ནས་ལོ་བརྒྱ་བརྒྱ་ནས་
རེ་རེ་ཕྱུང་པས། དམྱལ་བ་ཆུ་བུར་ཅན་གྱི་ཚེ་ཚད་ཡིན། དེ་ལ་ཟད་པ་མེད་ན་ཡང་
ཚད་ཅིག་བྱུང་བ་རང་གིས་ཐིམ་པའི་དུས་ཤིག་འོང་སྟེ། འཁོར་བའི་སྡུག་བསྔལ་
འདི་ལ་ཟད་པའི་དུས་མེད་པའོ། །ཡང་རྟ་བརྒྱས་འཁོར་བའི་དོང་དག་ལ། འདོད་
ལྷ་དག་གི་ཚེ་རེ་ཞིང་། རྗེའུ་རེ་བསྒྱུར་བས་ཁེངས་གྱུར་པ། མནར་མེད་དམྱལ་བའི་
38



ནམ་མཁའ་མཛོད་ཀྱི་ཁྲིད་གདམས་སྐོར།
ཚེ་ཚད་ཡིན།། དེ་ལའང་ཟད་པའི་དུས་ཤིག་འོང་ན།། འཁོར་བའི་སྡུག་བསྔལ་
འདི་ལ་ཟད་པའི་དུས་མེད་པ།། ས་རྡོ་རི་བྲག་འདི་ཀུན་བས་འུ་ཅག་རྒན་པ་ཡིན། །
དེ་ཅི་སྟེ་ན་འདི་ཀུན་གྱིས་བསྐལ་པ་ཆགས་འཇིག་དུ་མ་བྱས་པ་ཡིན་ཏེ། འཁོར་
བའི་སྡུག་ཚེ་འདི་ལ་ཕྱིད་པའི་དུས་མེད་པ་འདི་ལ་ཡང་དང་ཡང་དུ་བསམ་མོ།
སྣ་ཐུང་ཕྲ་སིང་གིས་མ་ཚུད་ན་ཅི་བྱས་འདིའི་དོན་དུ་འགྲོ་བས། འདི་ལ་བསམ་
པ་གལ་ཆེའོ། །ཞེས་གསུངས། དེ་ལྟ་བུའི་འཁོར་བའི་སྡུག་བསྔལ་མཐའ་མེད་པ་
འདི་ལས་ཐར་པ་བསྒྲུབ་པ་ཅི་ནས་ཀྱང་གལ་ཆེ་བ་ལ། དེ་ལའང་ངེས་འབྱུང་ཡང་
དག་པ་ཞིག་རྒྱུད་ལ་སྐྱེ་དགོས་པས། ཅི་ལྟ་ན་རྟོགས་ལྡན་དད་ཤེར་བའི་ཞལ་ནས།
ད་ནི་བསྡད་པས་མི་ཆོག་པར་འདུག །འཆི་ཟེར་བའི་འཇིགས་པ་ཅིག་འོང་བར་
འདུག་པས། སྔར་ཀྱང་ཡང་ཡེང་ཕྱད་སྤྱོད་ལ་སོང་འདུག །ད་ནི་ཅི་ནས་ཀྱང་
དགེ་སྦྱོར་ཅིག་བྱེད་དགོས་པར་འདུག་བསམ་པའི་འདུན་པ་དྲག་པོ་དུང་དུང་པ་
དང་། འཇིག་རྟེན་འདི་ལ་ཞེན་པ་སྐྱུག་ཐིང་ཐིང་གཏིང་ནས་ལོག་པ་དང་། སྐྱེ་ཤིས་
འཇིགས་པའི་སྐྱི་ཤ་བུན་བུན་པ་ཡང་བྱུང་གསུངས་པ་ལྟ་བུའོ། །དེ་ལྟ་བུའི་སྐྱོ་
ཤས་དང་ངེས་འབྱུང་ལྡན་པ་ན་གདམས་ངག་གདབ་པའི་དུས་ཡིན་ཏེ། གཤེན་
སྒོམ་གྱི་ཞལ་ནས། སྣང་བ་སྐྱོ་བ་སྐྱེས་ཙམ་ན། སྐྱེ་ཤིས་གཏིང་ནས་འཇིགས་པའི་
རྟགས་ཡིན། གདམས་ངག་གདབ་པའི་དུས་ཡིན་གསུངས། འཁོར་བར་སྐྱོ་བ་
སྐྱེས་ནས་ངེས་འབྱུང་བཅོས་མ་མ་ཡིན་པ་རྒྱུད་ལ་སྐྱེས་ནས་འཁོར་བ་དང་ཚེ་སྙན་
གྲགས་པ་ཟས་ནོར་ལ་ཞེན་པ་གཏིང་ནས་ལོག་པ་གཤེན་སྒོམ་ལྟ་བུར་འབྱུང་སྟེ།
དེ་ཉིད་ཀྱི་ཞལ་ནས། སྟེར་བ་ཡང་མི་ཡོང་སྟེ་རྟ་དང་གཡག་བརྒྱ་ཕུལ་ཡང་མི་
འདོད་གསུངས་པ་ལྟ་བུའོ། །དེའི་དུས་ན་ཟས་སུ་གང་ངན་ཟ། གོས་སུ་དུགས་པོ་
གོན། གནས་རི་སྟོང་ངམ་རྒྱལ་ཁམས་སུ་འཁྱམས་ནས་བྱང་ཆུབ་བསྒྲུབ་པ་ལ་ཚེ་
39



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཐར་ཕྱིན་པ་ཡང་རང
་པ་ཡང་རང་བཞིན་གྱིས་འབྱུང་བ་ཡིན་ཏེ། སྨན་གོང་བའི་ཞལ་ནས།
གོས་སུ་དུགས་པོ་རྩིབེར་འདི། རེ་ཕྲུག་ཀུན་གྱིས་དོད་མིན་གྱི་ བཙལ་སླ་འཇིགས་
བྲལ་གྱི་རྩི་བེར་གོན་དང་། ལུས་ལ་དྲོ་ལ་དབེན་ཏེ་མཆི།། ཞེས་དང་། འཁྲུལ་ཞིག་
ནམ་མཁའི་ཞལ་ནས། ངས་གཉན་ཐང་ལྷ་ལ་སོགས་པའི་གངས་ཁྲོད་རི་ཁྲོད་
ཕྱོགས་མེད་འགྲིམ་ཞིང་སྒྲུབ་པ་ཉམས་སུ་བླངས། ལྟོ་རྒྱབ་དོན་དུ་མ་གཉེར། མུག་
སྲན་བྱས་ཤིང་དཀའ་བ་སྤྱད། རེ་འགའ་ཆུ་རྒོད་གྲང་མོ་འཐུངས། རེ་འགའ་
མཛེ་ཤ་རློན་པ་ཟོས། རེ་འགའ་རྣམ་སྣང་སྤྱིལ་པར་ཟོས། ཞེས་གསུངས་པ་ལྟ་
བུའོ། །དེས་ན་ངན་སོང་གསུམ་ན་སྡུག་བསྔལ་གྱི་སྡུག་བསྔལ། མཐོ་རིས་གསུམ་
ན་འགྱུར་བའི་སྡུག་བསྔལ། འཁོར་བ་སྤྱི་ལ་ཁྱབ་པ་འདུ་བྱེད་ཀྱི་སྡུག་བསྔལ་ཏེ།
དེ་ལྟ་བུ་དེ་དགེ་སྦྱོར་བའི་རྟག་ཏུ་མི་བརྗེད་པ་གྲུབ་ཐོབ་གཤེན་སྒོམ་ལྟ་བུ་གཅིག་
དགོས་ཏེ། གཤེན་སྒོམ་གྱིས་བདག་མི་མཚངས་ཅན་དུ་སོང་བས་གཉིད་བློ་བདེ་
བ་ནུབ་གཅིག་ཀྱང་ལོག་ཏུ་མི་བདོག །དེའི་ཕྱིར་ང་སྤྲང་པོ་གཏིང་གི་འདོད་པ་ཆེ་
བས་སྒོ་གསུམ་གྱི་དགེ་སྦྱོར་ཅི་ཙམ་ཞིག་བྱས་ཀྱང་ཚིམས་པར་མི་གདའ་གསུངས་
སོ། །འཁོར་བའི་སྡུག་བསྔལ་དང་ཁྱད་པར་ངན་སོང་གི་སྡུག་བསྔལ་འདི་དག་
ཐོས་བཞིན་གོ་བཞིན་དུ་དགེ་བ་མི་བསྒྲུབ་པ་རྣམས་ནི་རྐང་བཞི་མ་བཙུག་པའི་དུད་
འགྲོ། དབུགས་མ་ཆད་པའི་རོ། འདྲེས་མ་རློམ་པའི་སྨྱོན་པ། རོ་འགྲོ་ཞིང་སྨྲ་བ་
དང་མཚུངས་སོ།།
ལྔ་པ་ལས་རྒྱུ་འབྲས་སྨིན་ཚུལ་ལ་བསམ་པའི་སྐབས་སུ། དམ་པ་ཡབ་
སྲས་ཞལ་ནས། ཚུལ་ཁྲིམས་བསྲུང་བ་འདི་གལ་ཆེ་སྟེ། སྐྱེ་བ་གཅིག་གིས་སངས་
རྒྱས་ཐོབ་པ་དང་། སྐྱེ་བ་བརྒྱུད་ནའང་སངས་རྒྱས་བསྒྲུབ་པའི་རྟེན་ཁྱད་པར་ཅན་
མི་ལུས་ཡིན་པས། དེ་ཐོབ་པའི་རྒྱུ་ཡང་ཚུལ་ཁྲིམས་ཡིན་པས་ན་གལ་ཆེའོ། །ཞེས་
【40



ནམ་མཁའ་མཛོད་ཀྱི་ཁྲིད་གདམས་སྐོར།
གསུངས། ཚུལ་ཁྲིམས་ལ་རྩི་བ་བཞི་འདི་གལ་ཆེ་བ་ལ། སྲོག་གཅོད་པ་ནི་དིང་
སང་གི་བླ་གྲྭ་རྣམས་ཀྱིས་རང་གཞན་གྱི་སྐུ་རིམ་གཏོ་དང་སེར་འཚོགས་བྱེད་པའི་
སྐབས་སུ་སེམས་ཅན་གྱི་སྲོག་གཅོད་ནས་དེའི་ཤ་ཁྲག་ལ་ལོངས་སྤྱོད་ཅིང་ཐུགས་
ལ་བག་ཚ་ཙམ་ཡང་མི་བྱེད་པ་དེ་དག་ལ། སྲོག་གཅོད་ཀྱི་ལས་ཚེ་གྲངས་མང་དུ་
འཕེལ་བ་དང་། བླ་མ་ལ་ལ་ཞིག་གིས་ནི་གཞན་གྱིས་ཕུལ་བ་དང་། རང་ལ་ཡོད་
པའི་དུད་འགྲོ་རྣམས་གཞན་ལ་བཤས་བཙོང་བྱེད། རང་གི་ཁ་ཟས་སོགས་ཀྱི་ཆེད་
དུ་གསད་ནས་ལོངས་སྤྱོད་པ་རྣམས་ལ་སྲོག་གཅོད་ཀྱི་སྡིག་པ་བསམ་གྱིས་མི་ཁྱབ་
པ་ཡོད། ཁྱད་པར་ཚོང་བྱེད་པ་ལ་ནི་དམ་པ་ཡབ་སྲས་ཞལ་ནས། རྒྱུ་བསོག་གིས་
ཚོང་རང་རྒྱལ་གཞན་ཕམ་བྱེད་པར་མི་སྤྱང་གླེན་ཞུགས་ཏེ། ཕ་ལོགས་ཀྱི་མགོ་
བསྐོར་ནས་རང་ཅི་ཙམ་ཞིག་གི་རྒྱལ་བ་དེ་བརྐུས་པ་དང་ཁྱད་མེད། ཇོ་བོ་ཀུན་
འདི་ལ་གཟོབ་དགོས་གསུངས། འོ་ན་ཚོང་བྱ་མི་རུང་ངམ་ཞེ་ན། ཡུལ་གྱིས་འགྱུར་
པ་དང་དུས་ཚོད་ཀྱིས་འགྱུར་བའི་ཁེ་བྱུང་ཀྱང་ཉེས་པ་མེད། འོན་ཀྱང་བླ་གྲྭ་རྣམས་
ཀྱིས་ཚོང་མི་བྱའོ། །ཞེས་གསུངས། ཡང་འུ་ཡུག་གསེར་ཁང་ན་ཇ་པ་སླེབ་པ་ལ།
དམ་པས་ཇོ་དད་ལ་ཇ་བླན་པ་ལ་རྒྱུག་གསུངས། ཁོང་གིས་ཇ་ཉོས་ནས་ཕྱིན། དམ་
པས་ཚོང་རྒྱལ་ལམ་གསུངས། རྒྱལ་པོ་བྱུང་ཞུས་པས། བླ་མས་གང་རྒྱལ་བ་དེ་
ཕྱིས་སྐྱོལ་ཞིག །རྐུ་བ་དང་ཁྱད་མེད་གསུངས། ངག་འཁྱལ་ལ་སོགས་ཀྱང་སྤང་
དགོས་ཏེ། དམ་པ་བཞུགས་དུས་སུ་ཇ་ཁང་ན་བཙུན་ཆུང་གཉིས་ཀུ་རེ་བྱེད་པ་
ཁ་ཐལ་ནས། མཚངས་ཐོག་ལ་ལྷན་ལྷན་ཕོག་འདུག་པ་ལ། དམ་པའི་ཞལ་ནས་
ཇོ་བོ་ཀུན་ཀུ་རེ་ཚིག་རྩུབ་ཏུ་མ་སོང་བ་ཅིག་དགོས་པ་ཡིན། ཚིག་རྩུབ་ལ་ཉེས་
དམིགས་ཆེ་བར་བཤད་དོ་གསུངས། གལ་ཏེ་ཀུ་རེ་སྨྲ་ན་ཡང་གཞན་གྱི་མཚངས་
ལ་ཕོག་པ་དང་ཚིག་རྩུབ་སོགས་སྤང་བ་ཞང་རིན་པོ་ཆེན་ལྟ་བུ་དགོས་ཏེ། སྒོམ་
141



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཆེན་ཤ་སྙེ་ཕུག་ན་བཞུགས་དུས་སུ་དགེ་བཤེས་མང་པོ་ཡོད་སྐད། དེ་རྣམས་ཀྱིས་
ཞང་ལ་འཕྱས་པར་འདུག་པས། ཞང་ན་རེ་ཐུན་འདིའི་ཉི་མོ་རང་ཡིན་པར་གདའ།
འོ་ཁྱོད་ཚོས་ང་ལ་འཕྱ། ངས་ཁྱོད་ཚོ་ལ་འཕྱ། ཕར་འཕྱ་ཚུར་འཕྱ་ཡིན། ངས་
ཀྱང་སློབ་བུ་མང་པོ་ཚར་ཏེ། དེས་ཀྱང་མ་ཆོག་ནས་སྒོམ་ཆེན་དྲུང་དུ་འོང་བ་
ཡིན་གསུངས། ཡང་ཇ་ཁང་ན་བཙུན་ཆུང་གཉིས་སྒྲོ་གླེང་བྱེད་འདུག་པ་ལ། ང་
རྒྱལ་སྐྱེས་ནས་གཅིག་ན་རེ་ཁྱོད་ལ་ཡོན་ཏན་མི་འདུག་ཟེར། གཅིག་ན་རེ་འདྲོམ་
སྟོན་དང་ཁྱོད་གཉིས་ཀ་ལ་ཡོན་ཏན་མི་འདུག་ཟེར། དེར་ཡར་པའི་ཞལ་ནས།
ཡོན་ཏན་ང་རྒྱལ་གྱི་རྒྱུ་མིན། ཡིན་ན་སངས་རྒྱས་ལ་ཇི་སྙེད་ཅིག་ཡོད་གསུངས།
ཡོན་ཏན་ཆུང་བ་དག་གིས་ཡོན་ཏན་ཅན་དམན་པའི་ཚུལ་འཛིན་པ་ལ་ཆེ་འཆོས་
བྱེད་ནས་གཏམ་མི་སྨྲ་སྟེ། སྒོམ་འབར་གྱིས་སྒོམ་བོར་བ་ལྟར་སོང་དུས་ན། ཇོ་མོ་
རྒྱལ་མོའི་ཞལ་ནས། སྒོམ་འབར་ཁྱོད་ལ་སྒོམ་མ་བྱུང་ངམ་ཟེར། མ་བྱུང་བྱས་
པས། སྒོམ་འདི་ཡང་ཡོང་དཀའ་མོར་གདའ་ཟེར། དེར་དམ་པའི་ཞལ་ནས།
ཁྱོད་ཀྱི་བྱུང་བ་བས། ཁོའི་མ་བྱུང་བ་དྲག་སྟེ། ལར་རང་དབང་ཐོབ་པ་ཅིག་མ་
བྱུང་གསུངས་སྐད་དོ། །དེ་བས་ན་སྡིག་ཏུ་འགྱུར་བ་ཐམས་ཅད་སྤང་དགོས་ཏེ།
གཤེན་སྒོམ་གྱིས་ཞལ་ནས། དགེ་བ་དང་མ་གྲུབ་ཀྱང་དབང་མེད་ཀྱི།། དོན་མེད་
ཀྱི་སྡིག་པ་མ་བསོག །ཁ་བཏོན་དང་མ་གྲུབ་ཀྱང་དབང་མེད་ཀྱི།། གཞན་ལ་ཚིག་
རྩུབ་མ་སྨྲ།། ཉམས་ལེན་དང་མ་གྲུབ་ཀྱང་དབང་མེད་ཀྱི།། ཆགས་སྡང་གི་ཉོན་
མོངས་མ་བསོག །ཅེས་གསུངས། བླ་མ་སོགས་གོང་མའི་གསུངས་ལ་འོག་མ་
རྣམས་ཀྱིས་ཉན་དགོས། མ་ཉན་ན་གོང་མ་དག་གི་ཐུགས་ངལ་ནས་ཡི་ཆད་པར་
འགྱུར་ཏེ། དམ་པ་སྙེ་མོའི་འདུལ་བ་ཐང་ན་བཞུགས་དུས་ན། གཞོན་པ་འགས་
ཁ་རྩེད་དང་རྩེད་འཇོ་བྱས་པས། དམ་པའི་ཞལ་ནས། མ་ཀི་སྨྲས་པ་ནི་མི་ཉན།
42



ནམ་མཁའ་མཛོད་ཀྱི་ཁྲིད་གདམས་སྐོར།
ཡང་ཡང་སྨྲས་པས་ནི་ཁ་གཤིས་ངན་པར་འགྲོ་བར་འདུག་གསུངས་ནས་བཞུགས་
སུ་མ་བཞེད་པར། དགོན་པ་གོང་མར་གཤེགས་སོ་གསུངས་པ་ལྟ་བུའོ། །སྤྱིའི་
ནོར་སོགས་ལ་རང་དབང་ཡོད་དང་རང་འདོད་ཀྱིས་ལོངས་སྤྱོད་པ་མེད་པས་
རང་གལ་ཆུང་ལྟ་བུ་མ་བྱས་ན་ཕན་ཚུན་ཁོང་ཁྲོ་སོགས་ཉོན་མོངས་པའི་གཞིར་
འགྲོ་ཞིང་རྟ་ཁལ་སོགས་ལ་ཁལ་ཡང་རིན་ཐང་ཙམ་ལས་མི་བཀལ་ཏེ། དམ་པ་
བྱང་སྨད་དུ་གཤེགས་པའི་དུས་ན། འཁོར་རྣམས་རྒྱགས་བཀལ་བའི་ཁལ་པ་ལ་
ཐོབ་ཤ་བྱུང་བས། དམ་པའི་ཞལ་ནས། ཁལ་པ་ཐོབ་ཤ་བྱ་མི་དགོས་ཁལ་རྣམས་
དང་འདྲང་ནས་འོང་གི །མི་ཁལ་དུ་སོང་པ་ཡོད་པ་སློབ་དཔོན་ལ་ལྕི་ཡོ་རེ་བ།
མཆེད་གྲོགས་ལ་ལྕི་ཡོ་རེ་བ། ཡོན་བདག་ལ་ལྕི་ཡོ་རེ་བ་ཡོད་པ། འདི་རྟ་དང་
གཡག་ལ་སོགས་པའི་ཁལ་ལ་ཡང་བཀལ་ཐབས་མེད་པར་གསུངས། དེ་བས་ན་
དགེ་སྦྱོར་བ་བྱ་བ་དེ་རྒྱུད་དུལ་བ་ཁོང་དགེ་བ་སེམས་ལ་གཡོ་སྒྱུ་མེད་པ། ལུས་
ངག་ཚུལ་འཆོས་དང་བྲལ་བ། འདོད་པ་ཆུང་བ་ཅིག་དགོས་ཤིང་། དེ་ལྟ་བུ་མ་
ཡིན་པ་ནི། གཤེན་སྒོམ་གྱི་ཞལ་ནས། བྲེག་སྤོས་བསྒྱུར་གསུམ་དབལ་སོ་རེ། སྐྲ་
བྲེགས། མིང་སྤོས། ཆ་ལུགས་རེ་བསྒྱུར། དུག་ལྔ་དུག་གསུམ་དབལ་སོ་རེ་གསུངས།
ཡང་བྲེག་སྤོས་ཁྱུར་བརྒྱབ་བྱ་བ་ཡིན་གསུངས། སྐྲ་བྲེགས། མིང་སྤོས། རྣལ་འབྱོར་
བའི་ཁྱུར་བརྒྱབ། སྒོམ་པའི་ཁྱུར་བརྒྱབ། བཙུན་པ་དང་། བཙུན་མོའི་ཁྱུར་བརྒྱབ་
ཙམ་གསུངས། ཡང་བཅད་ཀམ་པ་གསུངས། སྐྲ་བཅད་ནས་ཟས་ནོར་ལ་སྙིང་
ཀམ་ཀམ་གསུངས། ཡང་ཁ་ཆོས་ལག་ཕྲེང་སྡིག་པའི་ཁོལ་ཐག་ཅན་གསུངས།
ཁ་བེན་ནེ། ཞེ་ཁྲིམ་མེ། ཁ་ཝལ་ལེ། སྐེ་སྐྱེ་རེ་རྫུན་བྱེད་གསུངས། དེ་ལྟ་བུའི་དགེ་
སྦྱོར་བའང་སྒོམ་ཆེན་པའམ་བླ་མ་བ་རྣམས་ཀྱིས་རྐྱེན་མི་ཐུབ་སྟེ། རྗེ་བཙུན་དམ་
པའི་ཞལ་ནས། རྐྱེན་མི་ཐུབ་པའི་དགེ་སྦྱོར་བ་དཔེར་ན་ཚེར་མ་དར་གཏུམ་མམ།
43



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྟག་ཚང་ན་ཉལ་བ་ལྟ་བུ་ཡིན། པུ་ཤུད་ཟེ་བ་ལྟ་བུའི་སྒོམ་ཆེན་དེ་ཡང་སྒོམ་སྒོམ་
འདྲ་བ། ཞི་ཞི་དེས་དེས་འདྲ་ཡང་རྐྱེན་དང་ཕྲད་པའི་དུས་སུ་རང་དབང་མེད་
པར་ཟེངས་ཏེ་འགྲོ་བ་ཡིན་ལོ། །དཔེར་ན་ཕག་ཤ་གསར་པས་དུག་རོ་རྙིང་པ་
སློང་བ་ལྟ་བུ་འབྱུང་གསུངས། ཁོ་བོའི་བླ་མ་བདེ་ཆེན་གླིང་པའི་ཞལ་ནས། ཁ་
ཅིག་སྲིན་བལ་དུ་ཚེར་མ་གཏུམ་པ་བཞིན་དུ་ཕྱི་གྲོལ་མདོག །ཁ་ན་ཚིག་སྲིན་བལ་
ལས་ཀྱང་འཇམ་རུང་། ནང་ཤེས་རྒྱུད་ཀྱི་རང་བཞིན་ཆགས་སྡང་རྨོངས་གསུམ་
དུག་ཚེར་ལས་ཀྱང་རྣ་བ་ལ་ལྟོས། ཡང་ཁ་ཅིག་མཚོའི་གཏིང་གི་རྡོ་བཞིན་དུ་ཁ་
བཤད་ཟད་མེད་རྒྱ་མཚོ་བཞིན་དུ་ཡོད་ཀྱང་། དོན་གྱི་སྙིང་པོ་ཆུ་རྡོ་ནག་པོ་ལྟ་
བུར་འདུག་པ་དེ་ཨི་མཐོང་གསུངས། བླ་མ་རྣམས་ཀྱིས་དཀོར་འདི་ཡང་ཚོགས་
བསགས་དང་དགེ་སྦྱོར་གྱི་ཕྱོགས་སུ་མ་སོང་ན་རང་བཞིན་གྱིས་འཇུ་དཀའ་བ་
ཡང་གསུངས་ཏེ། གཏེར་སྟོན་བདེ་ཆེན་གླིང་པའི་ཞལ་ནས། གསོན་གཤིན་ཕོ་
མོའི་དཀོར་འདི་རང་བཞིན་ཐང་དཀྱིལ་ལམ་ཞོར་ནས་རྙེད་པ་ཅིག་མིན། གསོན་
པོའི་འཁོན་སྡུག་ངལ་གསུམ་གྱིས་བསགས་བྱས། ཤི་པོས་གསོན་གཤིན་བྱེ་བའི་
ལ་ཁ་ནས་ཁོ་ཤི་པོ་དང་། རང་བླ་མ་གཉིས་དཔེར་ན་ལག་སྐེ་འཇུ་རེས་ལྟ་བུའི་དོ་
མ་ཡིན་པས། ཡོན་བདག་རྣམས་ཀྱིས་བླ་མའི་མདུན་དུ་ཕུལ་བ་དེ་དཀོན་མཆོག་
ཞལ་དུ་ཐེབས་ཡོད་བས
བསམ་པའི་འདུ་ཤེས་བྱས་པ་ཡིན་པས་རང་བཞིན་གྱིས་ཟོས་
ན་དུག་དང་འདྲ། ལྟས་ན་ཐན་དང་འདྲ། ཞུ་མི་ཐུབ། འདི་ཞུ་བ་བྱེད་པར་ཕྱི་
ཚུལ་ནང་ཁྲིམས་ལྡན་པ། འཆལ་དང་མུ་ཅོ་མ་སོང་བ་བཀའ་གཙང་ཞིང་དམ་
ཚིག་ཐུབ་པ། དགེ་བ་ལ་ཐང་ལྷོད་མེད་མཁན། བཟླས་པ་ཐམས་ཅད་ལུས་ཚུགས་
དང་ལྡན་པའི་སྨྲ་བཅད་ཀྱི་ངང་ནས་རིམ་པ་གཉིས་དང་མི་བྲལ་བ། ཐ་མར་ཇ་
མ། འདྲེན་པ། ཆུ་ལེན། ཤིང་ཐུ་ཡན་ཆད་ཀྱི་སྦྱིན་བདག་གི་ཐམས་ཅད་ཚོགས་
44



ནམ་མཁའ་མཛོད་ཀྱི་ཁྲིད་གདམས་སྐོར།
རྫོགས་སྒྲིབ་བྱང་དུ་བསམ། འབུལ་ནོར་ཐམས་ཅད་ཀྱང་དགེ་བའི་ཚོགས་གང་
ཆེར་གཏོང་མཁན་ཞིག་དགོས། དེ་ལྟར་མ་ཡིན་པར་དཀོར་ལ་ཧམ་པ། བཀའ་
ལ་རྒྱང་བྱོལ། གསུང་ལ་དམ་འགལ། ལུང་ལ་ཁྱད་གསད། དཀོར་ཟས་ལ་བསོག་
འཇོག་ཅན་གྱིས་ཟོས་ནས་ཁྲོ་ཆུ་ཁོལ་མ་བཏུང་ན་རང་ཉིད་བརླག་པ་བཞིན་འགྱུར།
ཁྱད་པར་དུ་བླ་མ་ཁ་ཅིག་ནི་བསམ་གཏན་ལ་ཐུན་གཅིག་མི་བསྒོམ་པར། མིང་
གི་སྙན་པ་དང་
། གཞན་གྱིས་བསྟོད་བཀུར་དང་། རང་ཆེའི་ང་རྒྱལ་གྱིས་དགོངས་
པ་མཐོན་པོ་མཁྱེན་རྒྱ་ཆེན་པོ། །མངོན་ཤེས་གསལ་པོ། རྨི་ལམ་རྣོན་པོ་ཡིན་ཁུལ་
བྱེད་ཅིང་སྐྱེ་བ་སྔ་ཕྱི་ཚེ་རིང་ཐུང་། གནས་མཐོ་དམན། ལས་བཟང་ངན་སོགས་
ལྐོག་ཏུ་གྱུར་པ་ཐམས་ཅད་མི་མཁྱེན་པ་གཅིག་ཀྱང་མེད་པ་ལྟ་བུར་འདུག་ཀྱང་།
དེ་དག་འགའ་ཞིག་ནི་རང་ལ་ལེགས་ཉེས་འབྱུང་འགྱུར་སོགས་བྱུང་མ་ཟིན་བར་
དུ། སྔར་མཁྱེན་པ་དཀོན་འདུག་ཕྱིར་ཧ་ཅང་རྫུན་དུ་འགྲོ་ཉན་ཆེ་བས་ཤིན་ཏུ་
དགག་དགོས་ཏེ། དམ་པ་ཡབ་སྲས་ཞལ་ནས། ལྷ་མ་མཐོང་བ་ལྷ་མཐོང་ཟེར་བ་
དང་། འདྲེ་མ་མཐོང་བ་འདྲེ་མཐོང་ཟེར་བ་དང་། སྐྱེ་བ་མི་ལེན་ཟེར་བ་དང༌།
ཤི་བོ་སོགས་ལུས་བཟང་ངན་འདི་འདྲར་སྐྱེས་ཟེར་བ་དང་། མི་ཤེས་པ་ཤེས་ཟེར་
བ་ལ་སོགས་ཤིན་ཏུ་ཡང་མི་རུང་། འདི་ལ་གཟབ་དགོས་རྫུན་གྱི་སྡོམ་པ་འདི་
འཆོར་ཉན་ཆེ་གསུངས། དེ་བས་ན་རང་རེ་ཐ་མལ་པ་རྣམས་ནི་ཡོན་ཏན་གྱིས་
དབུལ། སྐྱོན་གྱི་ཕུང་པོར་གྱུར་པ་སྟེ། བདག་གི་བླ་མ་བདེ་ཆེན་གླིང་པའི་ཞལ་
ནས། དིང་སང་གི་དགེ་བྱེད་པ་ཁ་ཅིག་སྔོན་སྦྱོང་གི་ལས་འཕྲོ་ནི་མེ་ཏོག་གི་འདབ་
མ་ལས་ཀྱང་སྲབ། སྦྱོང་པའི་བརྩོན་འགྲུས་ནི་མོ་རྐང་ངན་གྱི་བལ་འདབ་ལས་
ཀྱང་ཉོབ། བཟོད་སྲན་དང་སྙིང་རྗེ་ནི་རྨ་སོས་ཀྱི་ཤའུ་ལས་ཀྱང་སྙི། གྱང་ཁེངས་
ནི་ཀོ་བ་རྒོག་པོ་ལས་ཀྱང་གྱོང་། རང་རྒྱུད་ནི་ཤིང་སྡོང་རྒོག་པོ་རྙིང་པ་ལས་ཀྱང་
145



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྩུབ། ཕྲག་དོག་ནི་སྡིག་སྲིན་ལ་འཇག་སྐྱས་ཐུག་པ་ལས་ཀྱང་ཐུ། རུ་དྲ་ནི་སྐྱེར་
རྒོད་ཚེར་མའི་རྩེ་མོ་ལས་ཀྱང་རྩུབ། ཕྱོགས་རིས་ནི་ཁྲ་སྤྱང་གིས་ཕྲུ་གུ་བཙའ་བ་
ལས་ཀྱང་ཆེ། ངེས་ཤེས་དང་དད་པ་ནི་མཚོ་གཏིང་དུ་རྡོ་བོར་བ་དང་འདྲ་བའི་
སྐྱེ་བོ་ཕལ་པ་རྣམས་ཅི་སྨོས། གང་ཟག་ཁས་འཆེས་རྣམས་ཀྱང་ཁྲོ་བ་ཁལ་མ་ཁོལ་
དུ་གཡོ་བ་འདི་ལ་བསམ་ན། ཞེས་གསུངས་པ་འདི་ནི་རང་རེ་དུས་ངན་གྱི་བླ་གྲྭ་
རྣམས་ཀྱི་མཚངས་ཐོག་ཏུ་ཕོག་པ་དཔེར་ན་གཟེར་མིག་གི་སྟེང་དུ་མེ་བཙའ་རྒྱབ་
པ་ལྟ་བུ་འདུག་པར་ཤེས་པར་བྱས་ལ། རང་མགོ་སྨོད། རང་རྒྱུད་འདུག ཁེངས་པ་
སྐྱུངས། ཞེན་ཆགས་སྤོངས། སྡུག་སྤྲོ་བསྲིངས་པ་གལ་ཆེའོ། །དེ་ལྟར་རང་རེ་
བཙུན་པ་རྣམས་ཀྱི་བསྲུང་བྱ་རྩ་བ་བཞི་ལ་གལ་མི་ཆེ་བ་མེད་རུང་། ཁྱད་པར་མོ་
སྡོམ་འདི་བླ་མ་གྲྭ་པ་ཀུན་གྱི་དཔྲལ་བའི་མིག་བཞིན་དུ་བཙའ་དགོས་ལ། འདི་ཉིད་
ཉམས་མ་ཤོར་བ་ལ་རྗེ་བཙུན་རྗེ་དམ་པའི་ཞལ་ནས། བཙུན་ཆུང་ཀུན་དང༌།
གཙང་སྒོམ་ཀུན་ཚུལ་ཁྲིམས་དང་དམ་ཚིག་མ་ཉམས་པར་གྱིས་ཤིག །དམ་ཚིག་
དང་སྡོམ་པ་མ་ཉམས་ན་ཅི་ཚུགས་བྱས་ཀྱང་གཏུག་སྟེ་འོང་གི་ཞེས་གསུངས་སོ།།
དགེ་སྦྱོར་བའི་ཀ་ཅ་སོགས་ཇག་པ་སོགས་གཞན་གྱིས་ཕྲོགས་ནའང་བློ་ཡིས་ཡང་
དག་པར་གཏོང་ནས་སྟེར་དགོས་ཤིང་ལན་མི་བྱ་སྟེ། བླ་མ་སྨན་གོང་བ་ཉིད་ཀྱི་
རྩར་ཇག་པ་འགའ་ཞིག་བྱུང་བ་ལ། བླ་མའི་ཞལ་ནས་ང་ལ་ཕྱེ་འགའ་ཡོད་པ་ཁྱོད་
རང་ཚོས་ཙོ་ཟན་གྱིས་ལ་ཟོ་ཞིག་གསུངས། ཁོང་རྣམས་ཀྱིས་བླ་མ་ལ་བལྟ་ནས་མི་
འདོད་ཟེར། འོ་ན་ང་ལ་གཏོར་མ་གཏོང་བའི་སྣོད་གཅིག་ཡོད་པ་དེས་ཁྱོད་རང་
ཚོས་ཆང་ཉོས་གསུངས་པས། དེ་ཡང་མི་འདོད་ཟེར། ང་ཡིས་སྙིང་ཐག་པ་ནས་
སྟེར་བ་ཡིན་གསུངས་པ་ལ། ཇོ་བོ་དེ་རང་མི་འདོད་ཟེར་ནས། མོས་གུས་བྱེད་
ཅིང་ཕྱག་འཚལ་ནས་བྱིན་བརླབས་ཞུས་ནས་སོང་། ཕྱིས་མི་ཀུན་ན་རེ། བྱི་ཕོ་དེ་
46



ནམ་མཁའ་མཛོད་ཀྱི་ཁྲིད་གདམས་སྐོར།
ཀུན་གྱིས་བྱམས་པའི་གཉེན་དང་ཕྲད་ཀྱང་བཅོམ་པ་ཡིན་ཏེ། ཇོ་བོ་དེ་ཡིས་ཀ་
ཅ་སྟེར་བ་ཡང་མི་ཁྱེར་པར་མོས་གུས་བྱེད་པར་ངོ་མཚར་ཆེ་ཟེར། དམ་པ་ལྷ་ཕུ་
ར་སྔོན་ན་བཞུགས་དུས་སྲོད་མུན་པའི་སྨག་ལ། མྱང་ལ་དང་གཡུང་དྲུང་འོད་བྱ་
བ་གཉིས། དམ་པ་ལ་རྐུ་རུ་ཕྱིན་པས་ཕྱེ་དང་མར་རིལ་ཅིག་ཡོད་པ་ཁྱེར་ནས་
སོང་བ་ལ། བླ་མས་གཟིགས་ནས། མྱང་ལ་དེ་ནས་མར་འགྲོ་ན་རྐང་རྐོང་ཡོད་དོ་
གསུངས། གདོང་ནས་གྲགས་པ་འདྲ་བ་བྱུང་བས་བྲེད་ནས་མགྱོགས་སུ་ཕྱིན་
པས། གཡུང་དྲུང་འོད་ག་ལེར་སོང་རྐང་པ་ཆག་འགྲོའོ་གསུངས། མྱང་ལ་མོད་
ལ་ཤི། གཡུང་དྲུང་འོད་རྟོག་པ་ཟོས་ནས་བཤགས་པ་ཕུལ་ལོ། །བླ་མའི་ཞལ་ནས་
ངས་སྙིང་ཐག་པ་ནས་བཏང་བ་ཡིན་ཏེ། དགེ་སྦྱོར་བའི་ཆ་རྐྱེན་འདི་ཡང་ཕལ་པ
དག་གིས་མི་དབང་འདུག་གསུངས། དགེ་སྦྱོར་བ་རྒྱལ་ཁམས་སུ་འགྲིམ་ནས་
དགེ་སྦྱོར་འཕེལ་བའི་སར་གནས་ཤིང་དབུལ་པོའི་ཚུལ་དུ་དམན་ཆ་བཟུང་བར་
བྱ་སྟེ། སྨན་གོང་བ་ཉིད་ཀྱིས་ཟང་ཟང་ལྷ་བྲག་པའི་གནག་རྫི་ཞག་འགའ་བྱས་
པས་དགེ་སྦྱོར་འཕེལ་བར་བྱུང་གསུངས་པ་དང་། སྒོམ་འབར་ཉིད་ཀྱིས་ཀྱང་
དབུས་སུ་མཚོ་སྨན་ལྷ་ཁང་དུ་ལྷ་གཉེར་གཅིག་གི་གཡོག་པོ་ལོ་འགའ་མཛད་པར་
གསུངས་པ་ལྟ་བུའོ། །དགེ་སྦྱོར་བ་རྒྱུན་དུ་སྨྲ་བ་བཅད་དགོས་ཏེ། རྗེ་བཙུན་དམ་
པ་ལ། ཡོན་བདག་ལ་སོགས་འཇིག་རྟེན་འདི་དང་མཐུན་པའི་གྲོས་སུ་ཞུས་ཙམ་ན།
ང་སྣ་ཐག་མི་ལ་མི་སྟེར་བ་ཡིན་གསུངས་ནས། གསན་དུ་ཡེ་མི་བཞེད་དོ། །གཏམ་
ཞུས་པའི་ལན་ཙམ་ཡང་མི་གནང་། བཤོས་ཀྱང་དྲངས་དུས་སུ་མི་གསོལ་བར་
འདུག །ཕོ་བཙུན་གྱིས་ཕྱག་བཙལ་ནས་བཤོས་དྲངས་པའི་བསྙུན་ལན་མ་བྱུང་
བས། ཁྱོད་ལ་བསྒོམ་བཟང་བས་ཆོག་གིས། བསྙུན་ལན་བཅོལ་ཟེར། ཁོང་ལ་
རང་བཞིན་གྱིས་དྲང་པ་ཡིན་ནམ་གསུངས། རེ་འགའ་ནི་ཀུ་རེ་དང་བཞད་གད་
347



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འr
ལ་སོགས་ཀྱང་མཛད་གསུངས། དེས་ན་རང་ལ་དོན་ཆེ་བ་དགེ་སྦྱོར་ཁོ་ན་ཡིན་
པས་དེ་ཤོར་ན་འགྱོད་ཆེ་བར་ཤེས་དགོས་ཏེ། དམ་པའི་ཞལ་ནས། གྲོས་ཕྲན་
ཚིག་རེ་ནོར་བ་ལ་ཡང་བློ་ཀྱོག་གེ་ཙམ་ཡོང་བར་འདུག །འགོ་ཆེ་བ་ནོར་ཙམ་ན་
ཡང་དེ་ཙམ་མི་བདེ་བ་འོང་རྒྱུ་མི་འདུག་པར་གསུངས། གཞན་ལ་ཕན་ཐོག་ན་
དགེ་སྦྱོར་བས་དེ་དག་ལ་ཕན་གདགས་དགོས་ཏེ། དམ་པ་ཉིད་ཐང་ཟངས་
གཉན་ཐོག་བྱ་བའི་བུ་གཅིག་པོ་ཤི་ནས་སྤྱན་དྲངས་པ་ཞག་བདུན་ལ་བཞུགས་
སུ་མ་གནང་། ཡང་ཡང་ཞུ་བ་ཕུལ་བས་འོ་ན་མི་གཞན་གྱིས་བུ་ལོན་དགོས་པ་ཚོ་
ང་ལ་འབུལ་ན་བསྡད་གསུངས། བུ་ལོན་ཚོ་ཕུལ་ནས་ཐང་ཅིག་ཕུག་ལེ་ཕུར་བཞུཊ་
པར་གསུངས་སོ།།
གཉིས་པ་ཐུན་མིན་ལ་བཞི་ལས། དང་པོ་སྐྱབས་འགྲོའི་སྐབས་སུ། སྒོམ་
འབར་གྱི་ཞལ་ནས། སྐྱབས་འགྲོ་ལ་བློ་ཚུད་ནས་བླ་མ་ཡི་དམ་ལ་མོས་གུས་ཚུད་
པ་ཡིན་ན། གདམས་ངག་རྒྱུད་ལ་གླེན་པ་བཞིན་འོང་། དགེ་སྦྱོར་ཡང་ཐུན་མོང་
མ་ཡིན་པ་རྒྱུད་ལ་སྐྱེ། ཞེས་དང་། དམ་པའི་ཞལ་ནས། སྐྱབས་འགྲོ་བྱས་པས་ཁ་
ཉེན་ལས་ཐར་པ་བཞིན། འཁོར་བ་དང་ངན་སོང་གི་སྡུག་བསྔལ་ལས་ཐར་ཏེ།
རྫོགས་པའི་སངས་རྒྱས་ཐོབ་པར་འགྱུར། སྲིད་པ་བར་མ་དོར་ཀྱང་ལམ་སྟོན་
དང་། ལུང་སྟོན་པའི་དངོས་གྲུབ་སྟེར་བ་དང་། ལམ་སྣ་འདྲེན་པ་ཡང་བླ་མ་དང་
ཡི་དམ་གྱི་ལྷ་ཡིན་པས། སྐྱབས་འགྲོ་བྱ་བ་འདི་གལ་ཆེའོ། །ཞེས་གསུངས། སྐྱབས་
འགྲོའི་སྡུན་ལ་དད་པ་གལ་ཆེ་བར་གསུངས་ཏེ། དམ་པའི་ཞལ་ནས། ཡོན་ཏན་
ཐམས་ཅད་ཀྱི་སྔོན་རོལ་ཏུ་འགྲོ་བ་དད་པའོ། །དཔེར་ན་ཞིང་ས་གཤིན་པོ་ལ་ས་
བོན་བཏབ་ན། འབྲས་བུ་སྨིན་པ་བཞིན་དད་པ་དང་ལྡན་པ་ལ་གདམས་ངག་གི་
ས་བོན་གདབ་ན་དགེ་སྦྱོར་གྱི་ལོ་ཏོག་སྨིན་ཏེ་འོང་། དགེ་སྦྱོར་འགྲུབ་པས་སངས་
48



ནམ་མཁའ་མཛོད་ཀྱི་ཁྲིད་གདམས་སྐོར།
རྒྱས་འཐོབ་པ་ཡིན། ཞེས་གསུངས། མི་རྟག་པ་བསྒོམ་པ་ཡང་དད་པའི་རྒྱུ་ཡིན་
ཏེ། དམ་པའི་ཞལ་ནས། མི་རྟག་པ་ལ་ནན་ཏན་བསྒོམས་པས་དཔེར་ན་ཤིང་
གཞུག་ནན་ན་ཤིང་འགོ་འདེགས་པ་བཞིན། དད་པ་ཆེན་པོ་ལོང་མེད་པ་ཅིག་
རང་བཞིན་གྱིས་ཤུགས་ལས་སྐྱེ་བ་ཡིན་གསུངས། དད་པ་དང་ལྡན་པས་དཀོན་
མཆོག་ལ་བློ་ཕུགས་གཏད་ནས་སྐྱབས་འགྲོ་བྱེད་ན་ཚེ་འདིར་དགེ་བའི་བར་ཆད་
ནད་གདོན་དང་། ཕྱི་མར་འཁོར་བའི་འཇིགས་པ་ཀུན་དང་། ཁྱད་པར་ངན་
སོང་གསུམ་གྱི་སྡུག་བསྔལ་ལ་སྐྱོབས་ནས། མཐར་ཐུག་གི་འབྲས་བུ་རྫོགས་པའི་
སངས་རྒྱས་ཐོབ་པར་འགྱུར་ཏེ། ཡུལ་མཆོག་གནས་བཞི་ལ་བློ་ཕུགས་གཏད་ན་
བསླུ་བ་མི་བྱེད་ངེས་པའོ། །དེའང་དུས་ངན་འདིར་དགེ་སྦྱོར་བ་ལ་ནད་གདོན་
གྱི་བར་ཆད་ཤིན་ཏུ་འབྱུང་ཉེ་བའི་སྐྱབས་འགྲོ་གལ་ཆེའོ། །སྒོམ་འབར་གྱི་ཞལ་
ནས། སྤྱིར་ལྷ་འདྲེས་གནོད་པ་དེ་ཡང་དགེ་སྦྱོར་བ་སྒོམ་ཆེན་ཅིག་ལ་འོང་། དེ་
ཅིའི་ཕྱིར་བསླུ་ན་སྒོམ་ཆེན་དེ་ལ་ཚེ་སྔ་མ་གནོད་པ་བསྐྱལ་བ་དེ་དྲན་ནས། སྒོམ་
ཆེན་དེ་ཁོའི་གཉེན་པོར་སོང་གིས་དོགས་ནས་བར་ཆད་བྱེད་པ་ཡིན། དེ་ཡང་
ལས་དང་པོ་བ་ལ་རྨི་ལམ་དུ་འོང་། རྒྱུད་མཐོན་པོར་སོང་ཙམ་ན་ཉམས་སྣང་དུ་
འོང་། ཤིན་ཏུ་ལྐོག་ཏུ་གྱུར་པའི་དུས་ན་མངོན་དུ་འོང་། ཞེས་གསུངས། བླ་མ་
སྨན་གོང་བའི་ཞལ་ནས་ཀྱང་། དེ་ཡང་བདུད་ཀྱི་བསླུ་བ་དང་བར་ཆད་ཐམས་
ཅད་སྒོམ་ཆེན་ཉམས་དང་ལྡན་པ་རྟོགས་པ་དང་ལྡན་པ་ལ་ཡོང་། དེ་མ་ལགས་
པའི་སྒོམ་ཆེན་ཕལ་པ་ལ་ཡོང་བ་མིན། སྒོམ་ཆེན་པ་རྟོགས་པ་ནམ་མཁའ་ལྟ་བུ་
དང་ལྡན་པ། སེམས་ཅན་གྱི་དོན་བྱེད་པ་ཅིག་ལ་བདུད་དང་ལོག་སྲེད་ཅན་གྱིས་
ཞེ་སྡང་སྐྱེ་ཞིང་བསླུ་བ་དང་བར་ཆད་ཐམས་ཅད་བྱེད་པ་ཡིན། བསླུ་བའི་རྣམ་
པར་ནི་ཕ་དང་མ་དང་བུ་དང་སྤུན་ལ་སོགས་པར་སྤྲུལ་ནས་བསླུ་བའམ། ལྷ་དང་
149



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སློབ་དཔོན་ལ་སོགས་སུ་སྤྲུལ་ནས་བསླུ་བ་ལ་སོགས་པ་ཡིན། ད་ལྟར་སྒོམ་ཆེན་
ཐོས་ཆུང་འགའ་ཞིག་ལ་ཡང་མངོན་པར་ཤེས་པ་དང་ལྡན་པ་སྐད་ཟེར་བ་དང་།
ཡི་དམ་གྱི་ཞལ་མཐོང་སྐད་ཟེར་བ་དང་། བྱིན་རླབས་ཀྱིས་ཐམས་ཅད་དབང་དུ་
བསྡུད་པ་འོང་། དེ་ལ་ཆགས་ཤིང་ཞེན་ཏེ་སྒོམ་ཆེན་པ་འབྱུང་པོ་བེར་དཀར་དང་
བདུད་ཀྱིས་བསླུས་ནས་མཐར་ནག་ཧྲུལ་གྱིས་འགྲོ་བ་ཡང་ཡོང་བ་ཡིན། ལྷ་འདྲེའི་
ཆོ་འཕྲུལ་དང་ཉམས་སོད་དེ་འདྲ་བྱུང་བ་ལ་རྣམ་རྟོག་མ་སྐྱེས་པར། རྐྱེན་ངན་དེ་
ལ་བརྟེན་ནས་དགེ་བ་ལ་བསྐུལ་འདེབས་སམ། ལྟ་སྒོམ་གྱི་བོགས་འདོན་དུ་འཁྱེར་
ཏེ་རྐྱེན་ལ་རྩལ་སྦྱང་བ་ཡིན། སྒོམ་ཆེན་པ་སེམས་ལས་སུ་རུང་བ་ན་བདུད་ཀྱིས་
བསླུ་བས་དཀྲིར་མི་བཏུབ་པ་ཡིན། ཞེས་གསུངས། དེ་བས་ན་རབ་ཀྱིས་གདོན་
ཕོ་མོ་རང་སེམས་སུ་ཤེས་པར་བྱ་སྟེ། གནོད་བྱེད་ཀྱི་འདྲེ་དེ་ཡང་རང་སེམས་ལས་
གཞན་པ་རྡུལ་ཙམ་ཡང་མེད་དེ། འདྲེར་འཛིན་རང་གི་ཤེས་པ་ཡིན་པས་རང་གི་
སེམས་སྟོང་པར་ཤེས་པ་ན་འདྲེ་སྟོང་པ་ཡིན། དེ་བས་ན་ཚ་དང་ཆོ་འཕྲུལ་གང་
བྱུང་ལམ་དུ་འཁྱེར་དགོས་ཏེ། སྨན་གོང་རིན་པོ་ཆེའི་ཞལ་ནས། ན་ཚ་སྡུག་བསྔལ་
འཕྲིགས་པ་ལ། དྲིན་ཆེན་གྱི་བླ་མ་ཅིག་ནང་ནས་རྙེད། ཨ་བོ་བེ་དཀར་ལ་ཕྱག་
འཚལ་ལོ། །ཨ་ཇེ་དམ་སྲི་ལ་སྐྱབས་སུ་མཆི།། ཞེས་གསུངས་སོ། །དེ་ལྟར་ལམ་དུ་
སློང་བའོ། །ཐ་མས་དཀོན་མཆོག་ལ་བློ་ཁེར་བའི་སྐྱབས་འགྲོ་ཡི་དམ་བྱས་ན་བར་
ཆད་ཞི་བའོ།།
གཉིས་པ་བྱང་ཆུབ་ཏུ་སེམས་བསྐྱེད་པའི་སྐབས་སུ། དམ་པ་ཡབ་སྲས་ཀྱིས་
ཞལ་ནས། སེམས་བསྐྱེད་སྔོན་དུ་མ་སོང་ན་དགེ་སྦྱོར་འགའ་ཞིག་གིས་ལམ་གང་
ཙུག་ཆོད་དམ་འབྲས་བུ་གང་ཙུག་འབྱིན་རང་ཆ་མེད་དེ། དོན་བྱང་ཆུབ་ཀྱི་སེམས་
རང་གི་གཞི་ལ་ཡོད་པ་འདི། ཀུན་རྫོབ་བྱང་ཆུབ་སེམས་ཀྱིས་སྣ་དྲངས་ན་མཐར་
50



ནམ་མཁའ་མཛོད་ཀྱི་ཁྲིད་གདམས་སྐོར།
ཕྱིན་པ་ཡིན། ལར་རྒྱུ་སེམས་ཅན་ལ་འབྲས་བུ་སངས་རྒྱས་པར་བྱེད་པ་ལ་ལམ་དུ་
ཚོགས་གཉིས་སོག་པ་ཡིན། དེའི་སྣ་འདྲེན་དུ་སེམས་བསྐྱེད་བྱ་བ་ཅིག་དགོས།
དཔེར་ན་དུགས་པོ་རལ་བ་སྐུད་པས་འཚེམ་སྟེ། དེའི་སྣ་འདྲེན་ཁབ་བྱ་བ་ཅིག་
དགོས་པ་བཞིན་དུ། སེམས་བསྐྱེད་སྔོན་འགྲོ་འདི་ཤིན་ཏུ་གལ་ཆེའོ། །ཞེས་དང་།
གང་ལ་མགོ་མཆིས་པ་དེ་ལ་ནི་འཚོ་བ་མཆིས་ལ། གང་ལ་སྙིང་རྗེ་མཆིས་པ་དེ་ལ་
ནི་རྫོགས་པའི་སངས་རྒྱས་མཆིས། ཞེས་གསུངས་སོ། །ནམ་ཞིག་འཆི་བའི་དུས་
བྱུང་དུས་སུ་ཡང་སེམས་བསྐྱེད་པ་འདི་གལ་ཆེ་སྟེ། དམ་པའི་ཞལ་ནས། འཆི་
ཀར་སེམས་བསྐྱེད་པས་ནི་དམྱལ་བར་སྐྱེ་རྒྱུ་ཅིག་རང་ཡིན་ཀྱང་བདེ་འགྲོ་ཐོབ་
པར་ངེས་སོ། །ཞེས་གསུངས་སོ། །དེ་ལྟ་བུའི་སེམས་བསྐྱེད་ཀྱི་རྒྱུ་ནི་ཚད་མེད་
བཞི་ཡིན་པས་ཚད་མེད་བཞི་ལ་བློ་སྦྱང་དགོས་ཏེ། རྗེ་བཙུན་དམ་པའི་ཞལ་ནས།
ཇོ་བོ་ཀུན་ཚད་མེད་པ་བཞི་པོ་འདི་རྒྱུད་ལ་སྐྱེས་ན་དགེ་སྦྱོར་འདིས་ཆོག །ཅི་
ལྟར་ན་མཉམ་བཞག་གི་དུས་སུ་བཏང་སྙོམས་ཚད་མེད་པ་ཅིར་ཡང་མ་གཡོས་
པར་བསྒོམ། རྗེས་ཤེས་ཀྱི་དུས་སུ་སྙིང་རྗེ་བྱམས་པ་དགའ་བ་གསུམ་བསྒོམ། མཉམ་
རྗེས་འདྲེས་པའི་དུས་སུ་སྐྱེས་ལ་ཕྱོགས་སུ་མ་ལྷུང་བ་དེ་བསྒོམ་ན། དེ་རང་གིས་
ཆོག་གསུངས། ནམ་མཁས་གར་ཁྱབ་སེམས་ཅན་གྱིས་ཁྱབ། དེ་དག་ཀུན་ལ་སྡུག་
བསྔལ་གྱིས་ཁྱབ། དེ་ཀུན་ལ་སྙིང་རྗེ་བསྒོམ་པའོ། །སྒོམ་འབར་གྱི་ཞལ་ནས།
སྙིང་རྗེ་ཐུན་མོང་མ་ཡིན་པ་རྒྱུད་ལ་སྐྱེས་ན། དགེ་སྦྱོར་ཡང་ཐུན་མོང་མ་ཡིན་པ་
སྐྱེ་བ་ཡིན། ཞེས་གསུངས། སྙིང་རྗེའི་ཤུགས་ལས་བྱམས་པ་སྐྱེ་སྟེ། དམ་པའི་
ཞལ་ནས། ད་བྱམས་པ་བྱ་བ་ནི་སྙིང་རྗེ་བྱས་ནས་དེ་གར་བཞག་པས་མི་ཆོག་སྟེ།
དེ་དག་གི་དོན་བྱེད་དགོས་པའོ། །དཔེར་ན་ཆུ་ཆད་ཉེའུ་མཐོང་ཙམ་ན་སྙིང་རྗེ་
བྱས་ནས་བཞག་པས་མི་ཆོག་སྟེ། ཉེ་འདོན་བྱེད་རང་དགོས་པ་ཡིན་དེ་ཀ་བཞིན་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཏུ། སྙིང་རྗེས་སེམས་ཅན་དངོས་སུ་སྣང་བ་རྣམས་ལ། འཁྱག་པ་ལ་གོས། དབུལ་
བ་ལ་ནོར། ལྟོགས་པ་ལ་ཟས་སྟེར་བ་ལ་སོགས་པའོ། །དངོས་སུ་མི་སྣང་བའི་
སེམས་ཅན་རྣམས་ལ་གཏོར་མ་ཆབ་གཏོར་ལ་སོགས་བཏང་ཞིང་བསམ་པའི་ངོས་
ན་བྱམས་པ་བྱའོ། །དགའ་བ་ཚད་མེད་ནི། རྟོགས་པ་ལ་ཟས་བྱིན་ན་ཕ་ལོགས་
དེ་བྱིན་པས་དགའ་ལ། རང་ཡང་དགེ་སྦྱོར་དམིགས་སུ་སོང་བས་དགའ་བ་ལྟ་
བུའོ། །བཏང་སྙོམས་ཚད་མེད་པ་ནི་གོང་གི་ཚད་མེད་གསུམ་པོ་དེ་སྐྱེས་ནི་སྐྱེས་
ལ། ཕྱོགས་གང་དུ་ཡང་མ་ལྷུང་བའོ། །ཞེས་གསུངས། སྦྱིན་པ་སོགས་ཕར་ཕྱིན་
བཅུ་ལ་ཤེས་རབ་ཀྱིས་ཟིན་པར་གལ་ཆེ་སྟེ། དམ་པའི་ཞལ་ནས། སྦྱིན་པ་ལ་སོགས་
ཤེས་རབ་ཀྱིས་ཟིན་ན་སྦྱིན་པ་ལ་སོགས་ཡིན་ལ། ཕ་རོལ་དུ་ཕྱིན་པ་ཡང་ཡིན། དེ་
བས་ན་དེ་དག་ལ་ཤེས་རབ་ཀྱིས་ཟིན་པ་གལ་ཆེའོ། །ཞེས་དང་། ཐབས་དང་
ཤེས་རབ་ཀྱི་དཔེ་ནི་ཆུ་དང་ཆུའི་མཚན་ཉིད་དང་། མེ་དང་མེའི་མཚན་ཉིད་ལྟ་
བུ་སྟེ། ཆུ་གང་ན་ཡོད་པའི་ས་ན་མཚན་ཉིད་གཤེར་ཞིང་རླན་པས་ཁྱབ་པ་བཞིན།
གང་སྐྱེས་པའི་ས་ན་རང་བཞིན་མེད་དེ་ཀུན་རྫོབ་གང་ན་ཡོད་པ་ལ་དོ
ལ་དོན་དམ་
ཡོད་ལ། ཐབས་གང་ན་ཡོད་པ་ན་ཤེས་རབ་ཡོད་དེ། སྣང་བ་ཐམས་ཅད་ལ་རང་
བཞིན་མེད་པར་ཤེས་པའོ། །ཞེས་གསུངས། བླ་མ་ཆེན་པོའི་ཞལ་ནས། ཤེས་
རབ་ནི་སྐྱེས་བུའི་ལག་པ་གཡས་པ་དང་འདྲ་ལ། སྦྱིན་སོགས་དགུ་པོ་ནི་ལག་པ་
གཡོན་པ་དང་འདྲ་སྟེ། གཡོན་པས་གཡས་པའི་རོགས་ལས་མི་ནུས་པ་བཞིན།
ཤེས་རབ་ཀྱིས་མ་ཟིན་ན་དེ་དག་ལ་ཕ་རོལ་ཕྱིན་པའི་མིང་མི་ཐོབ། ཅེས་གསུངས།
དེ་ལྟ་བུའི་ཐབས་ཤེས་འབྲེལ་པའི་སྒོ་ནས་དགེ་སྦྱོར་བས་ཚུལ་གོས་གསུམ་མིན་པ་
ཐམས་ཅད་སྦྱིན་པ་གཏོང་དགོས་ཏེ། དམ་པ་རི་ཁྲོད་པ་ཚ་གདུང་གི་བྲག་ལ་བཞུགས་
པའི་དུས་ན། བླ་མ་ཕྱལ་རུ་བར་དུ་བཞུགས་ཀྱིན་འདུག །སྐུ་འགག་ཡང་མི་ལ་
152



ནམ་མཁའ་མཛོད་ཀྱི་ཁྲིད་གདམས་སྐོར།
བྱིན་ནས་མི་འདུག་པས། ཕོ་སྒོམ་ལ་རེའུ་ཕྲུག་ཅིག་ཡོད་པ་ཕུལ་ནས་བླ་མའི་ཤ་
འགག་བྱས་པར་གསུངས། གཙང་པ་སེ་བོ་དམ་པའི་ཆགས་ཕྱིར་ཡོན་པོ་ན་བཞུགས་
ཙམ་ན། ལོ་གསར་ཞོག་འཁྱགས་ལ་སྤྲང་པོ་གོ་ལག་ངན་པ་ཤ་བཀྲ་བ་ཅིག་ལྷན་
ལྷན་ཞུ་དང་ཟེར་བ་ལ། སྙིང་རྗེ་ཐུན་མོང་མ་ཡིན་པ་ཅིག་སྐྱེས་ནས་ཐུལ་པ་ཅིག་
ཡོད་པ་བྱིན་ནས། འདི་ལ་ཡང་ཕན་པར་ཤོག་ཅིག །ཕྱི་མ་ལ་ཡང་ཕན་པར་ཤོག་
ཅིག །གནས་སྐབས་ཐམས་ཅད་དུ་ཕན་པར་ཤོག་ཅིག་གསུངས། སྦྱིན་པ་གཏོང་
བ་ལ་དངོས་པོ་ལ་ཆེ་ཆུང་མེད་དེ། སྒོམ་འབར་གྱི་ཞལ་ནས། ད་ལྟ་མི་ཀུན་སྦྱིན་
པ་གཏང་དུ་ཡོ་བྱད་ཁོ་ན་ཞན་ཟེར་ཏེ། སེམས་བསྐྱེད་ཀྱིས་ཟིན་ན་བཟའ་འཁོར་
ལ་ལྟོ་སྟེར་བ་དང་། ཕྱུགས་ལ་རྩྭ་འགྱེད་པ་དང་། དཔྱ་ཁྲལ་འཇལ་པ་དང་།
ཚོགས་སོག་གི་རོགས་དན་བྱེད་པ་དང་། ཚོགས་སོག་གི་ཆུ་སྐྱེལ་རོགས་བྱེད་པ་
དང་། དེ་ཚོ་གང་ཡིན་ཀྱང་སྦྱིན་པར་འགྲོ། དགེ་སྦྱོར་དུ་འགྲོ་བ་ཡིན་གསུངས།
དམིགས་མེད་ཀྱི་སྦྱིན་པའི་སྐབས་སུ། རྒུན་སྨད་ཅིག་ཆུ་མིག་རིང་མོར་དྲོད་ཐོན་
པའི་རྗེས་ལ་གཙང་པ་སེ་བོ་ན་རེ། གཡུང་ངེ་དོ་ཅིག་འོ་ཅག་གཉིས་ཀྱིས་ཇི་ཙམ་
གྱི་སྦྱིན་པ་ཅིག་ཐིངས་ནས་གསུངས། འདིར་མི་གཅིག་ཀྱང་མ་བྱུང་། ཟན་རྡོག་
གཅིག་ཀྱང་བྱིན་པ་མེད་པར་སྦྱིན་པ་འོང་གིས་སྙམ་ནས་དེ་སྐད་ཞུས་པས། ཁྱོད་
ཀྱིས་མ་གོ་བ་ཡིན་འོ་ཅག་གཉིས་དམིགས་པ་མེད་པའི་སྦྱིན་པ་རྒྱ་ཆེན་པོ་གཏོང་
གིན་ཡོད་པ་ཡིན་གསུངས། མིའི་ཚེ་ནི་ཡུད་ཙམ་ཡིན་པས་འདི་ལ་བརྩོན་འགྲུས་
དྲག་པོ་བསྐྱེད་དགོས་ཏེ། དམ་པའི་ཞལ་ནས། སྡིག་པ་སྤོང་བ་ལའང་སང་ཕོད་
སྤང་ལན་གཅིག་སྤོང་མནོ་བ་དེ་ལྟར་མ་ཡིན་ཏེ། བརྩོན་འགྲུས་བསྐྱེད་ལ་ལ་འུར་
ལ་འུར་མྱུར་དུ་སྤོང་དགོས། དགེ་སྦྱོར་ལ་ཡང་དགེ་བ་སང་ཕོད་བྱ་ག་ལེ་དགེ་
སྦྱོར་བྱ་མནོ་བ་དེས་མི་ཡོང་སྟེ། དགེ་བ་དལ་གྱིས་བྱ་ཟེར་བ། སྡིག་ལ་མངོན་པར་
【53



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དགའ་བ་ཡིན། སེམས་ཅན་གྱི་དོན་བྱེད་པ་ལ་ཡང་རང་གཞན་གཉིས་ཀའི་དོན་
བྱེད་པ་ཡིན། ཞེས་གསུངས། དམ་པའི་ཞལ་ནས། རང་གཞན་དོན་ག
དུ་སྤྱད་ན། གཡུང་དྲུང་སེམས་དཔའ་འོ་སྐོལ་རྣམས་ཀྱི་ལག་ཏུ་ཡོད་མོད། ཞེས་
སོ། །ཇོ་གཡུང་ཞལ་ནས། འཇིག་རྟེན་གྱི་བྱ་བ་ཕྲ་མོ་ལ་ཡང་བརྩོན་འགྲུས་འདོན་
དགོས་ན། དགེ་སྦྱོར་འདི་གཏན་གྱི་སོ་ནམ་ཡིན་པས་བརྩོན་འགྲུས་གསུམ་པོ་
འདི་མི་འདོན་པའི་ཁ་ཐབས་མེད་གསུངས། དེས་ན་ད་རེས་ཀྱི་མིའི་ཚེ་འདི་ནི་
ཡུད་ཙམ་ཡིན་པས་འདི་ལ་གཏན་གྱི་སོ་ནམ་དགེ་སྦྱོར་ལ་འབད་པ་འདོན་དགོས།
དེ་ལའང་བྱང་ཆུབ་ཀྱི་སེམས་རིན་པོ་ཆེ་བཅོས་མ་མ་ཡིན་པ་སྙིང་ནས་སྐྱེས་པའི་
རྒྱུད་རླན་པ་ཞིག་དགོས། བྱང་ཆུབ་ཀྱི་སེམས་དང་བྲལ་ན་བླ་མ་གྲྭ་པ་དགེ་སྦྱོར་
བ་སུ་ཞིག་ཡིན་ཀྱང་རྫུན་ཅན་ཟོལ་པོ་གཡོ་སྒྱུས་ཁེངས་པའི་སྐྱོན་ཅན་མ་གཏོགས་
པ་ཡོན་ཏན་ཡོད་མི་སྲིད་དེ། གཏེར་ཆེན་བདེ་ཆེན་གླིང་པའི་ཞལ་ནས། ལར་
སྙིགས་མའི་དུས་འདིར་བསྒོམ་བསྒོམ་བསྒྲུབ་བསྒྲུབ་ཁ་བཤད་ཀྱི་དགོས་ཟེར་ནས་
དོན་ཚིག་རིས་ལ་འབད་དེ། ཉམས་ལེན་ཚུལ་འཆོས་གཟབ་ནས་དབེན་གནས་
འདུ་འཚོགས་ལ་རྩོམ་པ་དེ་དག་ནི་བསྟན་འཛིན་དུ་འདོད་ཀྱང་བསྟན་བཤིག་ཏུ་
མི་འགྱུར་རམ། ཅི་སྟེ་ན། རྫོགས་ཆེན་ཞི་བྱེད་ལས། བསྟན་པ་གང་གིས་འཛིན་
ཞེ་ན། བོན་བཞིན་སྤྱད་པ་དེ་ཡིས་འཛིན།། ཞེས་དང་། ཡང་མན་ངག་གལ་མདོ་
ལས། སྒོམ་སྒྲུབ་བཀག་ནས་ཚིག་རིས་འབད། ཉམས་ལེན་བཀག་ནས་ཚུལ་འཆོས་
གཟབ།། དབེན་པ་བཀག་ནས་འཚོགས་འདུ་རྩོམ། བསྟན་འཛིན་དེ་ནི་ང་ཡི་
བདུད།། གཤེད་མ་དེ་འདྲ་བཀག་པར་ཀྱེ།། ཞེས་གསུངས་པས་གོ་བར་རིག་སྟེ། འོ་
ན་དུས་ད་ལྟའི་འཚོགས་འདུ་བ་རྣམས་ཀྱང་བོན་སྤྱོད་སྙམ་ནའང་། ཕྱི་འདུལ་བ་
མཚན་ཉིད་པ་རྣམས་ཀྱིས་ནི་ཕྱིའི་འདོད་ཡོན་ལ་སོགས་ལ་ཆགས་ནས་ཚོང་དང་
154



ནམ་མཁའ་མཛོད་ཀྱི་ཁྲིད་གདམས་སྐོར།
ཁེ་སྤོཊ་གཡོ་སྒྱུ་ཟོལ་ཟོག་དང་
། ནང་གི་འགྲོ་བ་གྲྭ་སྡེ་ལ་ཆགས་པས་མཛའ་མཐུན་
ཉེ་དུ་བར་གྱི་ཆགས་སྡང་རྨོངས་གསུམ་གྱི་འཁོར་ལོ་བསྐོར་བ་དེ་དག །འདོད་
ཆགས་ཀྱི་གཉེན་པོ་བགྱི་ན། འདུལ་བ་ལ་སོགས་ནས་གསུངས་པ་དེ་དང་མཐུན་
དང་མི་མཐུན་ཡང་ཡང་གཞལ་ཞིག །ནང་གསང་སྔགས་པ་ཡིན་ཁུལ་བ་རྣམས་
ཀྱིས་ནི་བསྐྱེད་རྫོགས་སྐད་ཅིག་བསྒོམ་ཀྱང་ཨུ་རུས་ས་མི་ནོན་ཅིང་། བྱམས་དང་
སྙིང་རྗེ་སེམས་བསྐྱེད་གསུམ་དོར་ནས་འགྲོ་བའི་སྲོག་ལ་གཅན་ཟན་ལྟར་རྔམ་
ཞིང་། དམ་ཚིག་ས་མ་ཡ་འབུམ་སྡེ་བསྲུང་བའི་དོད་དུ་བདག་བསྟོད་གཞན་སྨད་
དཀོར་འཕྲན་རྒྱུ་ཟ་བྱེད་དེ། མ་ཟད་ས་ཕྱོགས་གང་དུ་བསྡད་ཀྱང་རྩོད་འཁྲུགས་
ཤིག་གེར་བཏང་བ་དེ། གསང་བ་སྔགས་དང་མཐུན་དང་མི་མཐུན་རྒྱུད་སྡེ་ཁས་
ལེན་པ་རྣམས་ཐུགས་གཞིག་ཡང་ཡང་མཛོད་ཅིག །ཅེས་དང་། གལ་ཏེ་དིང་
སང་གང་ཟག་གསང་སྔགས་ལོ་བྱེད་པའི་མཐུ་ནུས་ཁོ་ན་གཉེར་ནས། གསང་
སྔགས་རིགས་སྔགས་ལྟར་དུ་བསྒྲུབས་པས་གོལ་བའི་ཁ་བོན་འདྲེ་སྡུད་ཀྱི་སྡིག་
བསགས་མཁན་འགས། ལྟ་སྒོམ་མེད་པའི་ལྷ་འདྲེའི་རྒྱུད་དཀྲུགས་པ། རང་གི་
ཉེ་བའི་ཡུལ་ཁམས་རྩུབ་ཤིག་གེར་བཏང་བའི་རྩལ་དང་རྫུ་འཕྲུལ་མངོན་ཤེས་
ཐུན་མོང་གི་གྲུབ་རྟགས་རྣམས་ནི། མོ་འདྲེ་དང་། མུ་སྟེགས། འབྱུང་པོ་རྒྱལ་
འགོང་རྣམས་ལའང་ཡོད་པས་བྱུང་ཀྱང་དགོས་ཆེད་ཆུང་བ་སྟེ། དེ་དང་མཐུན་
པའི་ཡེ་གཤེན་པ་ཡིན་ཚུལ་ཁས་འཆོས་པས་ལྟ་བ་ལྷག་མཐོང་གང་ལ་ཟེར་མི་ཤེས་
པའི་ཞི་གནས་ལྡིང་པོར་སོང་བས་ཁ་ཆུ་ན་རེ་གླང་རྒན་ཁ་ཚ་ན་བ་བཞིན་དུ་འདུག་
པ་ནི། ཅི་ལྟར་འབད་ཀྱང་དུད་འགྲོར་སྒྲུབ་བྱེད་དེས་མཐར་དམྱལ་བ་ལ་ཡང་
བརྒྱུད་པར་སྲིད་པས། དེ་ལྟ་བུའི་རྒྱུ་ངན་པ་མ་བསག་ཕན་མེད་པ་ལ། བཀའ་
རྒྱུད་བསྟན་པའི་ཆེ་བ་ཅིག་ངང་ཙམ་ཚད་མའི་མདོར་བསྟན་ལ་འགའ་ཡང་འོང་
155



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྲིད་དེ། གསང་སྔགས་བརྟུལ་ཤུགས་ཆེན་པོ་དང་། རང་བཞིན་ཡེ་གཤེན་པ་
ཁས་ལེན་གཉིས་སྤྲང་པོས་རྒྱལ་པོའི་ཚུལ་བྱས་ཀྱང་མི་ཟིན་པ་ལྟ་བུའོ། །ཞེས་
གསུངས་སོ།།
གསུམ་པ་སྔོན་བསགས་ཀྱི་སྡིག་སྒྲིབ་བཤགས་སྦྱོང་གི་སྐབས་སུ། ཡི་གེ་
བརྒྱ་པའི་ཕན་ཡོན་ནི། ལྟུང་བ་བཤགས་པའི་མདོ་ལས། མི་ལོ་སྟོང་ཕྲག་གསུམ་
གྱི་ཆར་ནི་གཡུང་དྲུང་ལྗགས་ཅན་དང་། འཕགས་པའི་སྤྱན་ལྡན་རྣམས་ཀྱིས་
བགྲང་བཏུབ་སྟེ། ཡི་གེ་བརྒྱ་པའི་གཟུངས་ཀྱི་རྒྱལ་པོའི་ཡོན་ཏན་ནི་བགྲང་བ་མི་
ལངས་སོ། །དེ་བས་ན་རབ་ཏུ་ཡི་དམ་དུ་གྱིས་ཤིག །ཞེས་གསུངས། དེས་ན་མི་
ལུས་ལན་གཅིག་ཡིན། སངས་རྒྱས་བསྟན་པ་དང་ཕྲད་པ་ད་རེས་ཙམ་ཡིན། ད་
རེས་འདིར་འཁོར་བའི་བྱ་བ་ལ་གཡེང་ནས་ཚེ་འདི་ཁོ་ན་དོན་དུ་གཉེར་བ་རྣམས་
ནི་དུད་འགྲོ་དང་ཁྱད་པ་མེད་དེ། འདིར་འཇིག་རྟེན་གྱི་བྱ་བ་བསྒྲུབ་པ་ལ་ཤི་ཤི་
ཆད་ཆད་དུ་འབད་ནས། ཕ་རོལ་བར་དོར་ཕྱིན་པ་དང་འཇིག་རྟེན་ཁམས་ལ་
ཡིད་ཕྱིར་ཕྱོགས་ནས་གཞན་གྱི་དགེ་བ་རྒྱུག །འགྱོད་ཀྱང་འཕྱིས། བུ་ཚ་ལ་སོགས་
དང་འགྲོགས་པར་འདོད་ཀྱང་ཕན་ཚུན་གྱི་འབྲེལ་པ་ཆད། ཅི་བྱ་འདི་བྱེད་མེད་
བར་དོ་ན་རླུང་བཞིན་དུ་རྣམ་པར་ཤེས་པ་ཀུན་ཏུ་འཁྱམ་ཞིང་སྡུག་བསྔལ་མཐའ་
རིང་དུ་མྱོང་དགོས་པར་ད་ལྟ་རང་རེས་ཐག་ཆོད་ན། འདི་ལ་ཀུན་གྱི་མནོ་བསམ་
ཞིག་ཐོངས་དང་ཡང་ཡེང་ལ་སྡོད་མི་ཁོམ། དེ་བས་ན་ཉིན་རེ་བཞིན་དུ་དགེ་བ་
མཚན་བཅས་མཚན་མེད་ལ་བརྩོན། ཟླ་བ་རེའང་ལོ་རེ་རེ་བཞིན་དུ་རབ་ལྟ་སྒོམ་
ལ་བོགས་ཐོན་པ། འབྲིང་ཡི་དམ་གྱི་བསྙེན་སྒྲུབ་རྫོགས་པ། ཐ་མས་ཀྱང་སྙིང་པོ་
རྣམ་གསུམ་སོགས་བཟླས་པའི་གྲངས་ཐོན་པ་རེ་དགོས་ཏེ། དམ་པ་གུར་ཞོག་
དཀར་པོར་བཞུགས་ཙམ་ན། དུས་སོས་ཀ་ཅིག་སྤོ་མཐོན་གྱི་རི་ལ་གཟིགས་སུ་
156



ནམ་མཁའ་མཛོད་ཀྱི་ཁྲིད་གདམས་སྐོར།
བྱོན་པས་རི་ལུང་སྔོ་མེར་གྱིས་སོང་བ་གཟིགས་ནས། འབྱུང་བ་བེམ་པོ་འདི་ཡང་
འགྱུར་ལུགས། མི་ང་ཡི་ཐ་མལ་གྱི་ཤེས་པ་དེ་ཡེ་མ་འགྱུར་བ་ཕེ་ཤ་སྙམ་ནས། བདེ་
བར་གཤེགས་པ་ལ་སྐྱབས་འགྲོ་བྱས། སྔོན་བསགས་ཀྱི་ལས་སྒྲིབ་སྦྱོང་། བླ་མ་ལ་
གསོལ་བ་བཏབ། མི་རྟག་པ་ཐུན་འགའ་ཞིག་བསྒོམས་པས། སྣང་བ་ཡེ་ཤེས་
གྲོགས་སུ་མཆེད་པའི་ཉམས་སྐྱེས་གསུངས། རང་རེ་སྡོམ་པ་དང་དམ་ཚིག་མང་
པོ་ནོད་ནས་མི་སྲུང་བ་ནི་དམྱལ་བའི་གཞི་མ་ཡིན་པར་ངེས་ཏེ། དམ་པ་ཡབ་
སྲས་ཀྱི་ཞལ་ནས། འོ་སྐོལ་ལྷ་དང་དཔོན་གསས་དཔང་དུ་བཙུགས་ནས་སྡོམ་པ་
བསྲུང་བར་ཁས་བླངས། ཁས་བླངས་པའི་རྟིང་ལ་སྡོམ་པ་ལ་ཡེ་རང་མི་འཛེམ་པ་
དེ་སྡུག་བསྔལ་གྱི་རྒྱུ་ལ་ཞུགས་པ་ཡིན་ཏེ། ཤི་མ་ཐག་ཏུ་ངན་སོང་དུ་སྐྱེ་བས་རང་
རྒྱུད་ལ་ཡང་སོམ་ཞིག །གཞན་སྡོམ་ཉམས་དང་འཕྲད་ཙམ་ན་དེ་ལ་ཡང་ཤིན་ཏུ་
སྙིང་རྗེ་བསྒོམ་པ་ཡིན་ལ། ཁོ་དེ་ཀུན་ལེགས་པར་མནོ་བསམ་ཐོངས་ཤིག་དང་།
སྡོམ་པ་དམ་ཚིག་ཉམས་པ་ནི། དར་ཅིག་སྡོད་ཐབས་ཡོད་རེ་འགུམ། སྡོམ་པ་
དམ་ཚིག་ཉམས་ན་དམྱལ་བའི་གཏིང་དུ་འགྲོ་བར་གསུངས། ཞེས་གསུངས། དེ་
ལྟར་སྡོམ་པ་དང་དམ་ཚིག་ཉམས་པ་དང་སྡིག་སྒྲིབ་སྦྱོང་ཐབས་ལ་མ་ཤི་བར་དུ་
འབད་པ་འདོན་དགོས། དེའང་ཉོན་མོངས་པའི་སྒྲིབ་པ་ནི་ལུས་ངག་ཡིད་གསུམ་
གྱིས་དགེ་བ་མཚན་བཅས་མཚན་མེད་ཐམས་ཅད་ཆོག་ཤེས་མེད་པར་ཇི་འགྲུབ་
བྱེད་དགོས་ཏེ། ལྷ་རྗེ་དྲང་སྲོང་གི་ཞལ་ནས། འོ་ལུས་ཀྱི་སྒྲིབ་པ་ལུས་ཀྱིས་སྦྱོང་།།
ངག་གི་སྒྲིབ་པ་ངག་གིས་སྦྱོང་། ཡིད་ཀྱི་སྒྲིབ་པ་ཡིད་ཀྱིས་སྦྱོང་། ཞེས་གསུངས།
ཤེས་བྱའི་སྒྲིབ་པ་སྦྱོང་ལུགས་ནི། སྒོམ་འབར་གྱི་ཞལ་ནས། ཤེས་སྒྲིབ་སྦྱོང་བྱེད་
ཀྱི་གཉེན་པོ་མི་དམིགས་པའི་ཤེས་རབ་ཡིན་ཤེས་རབ་ནམ་མཁའ་དག་པའི་
ངོགས་ལྟ་བུའམ། གནམ་ལྕགས་ཀྱི་ཐོག་ལྟ་བུ་དྲག་ལ་ངར་ཆེ་བ་ཅིག་གིས་ཤེས་
157



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྒྲིབ་ཐམས་ཅད་དུས་གཅིག་ལ་སྦྱོངས་ཏེ། མི་དམིགས་པའི་ཤེས་རབ་དེ་རྒྱུད་ལ་
སྐྱེས་ན་དེ་ལས་ངར་ཆེ་བ་མེད་དོ་གསུངས། བསྟན་པའི་སྙིང་པོ་གཡུང་དྲུང་གི་
བོན་རིན་པོ་ཆེ་ཕྱི་ནང་གསང་བ་གང་ཉམས་སུ་བླངས་ཀྱང་རང་གི་མོས་གུས་དང་
བརྩོན་འགྲུས་ནུས་ན་བྱིན་རླབས་ལ་ཐོགས་རྡུགས་མེད་པས་མཆོག་ཐུན་མོང་གི་
དངོས་གྲུབ་ཚེ་འདིར་ཐོབ་པར་ངེས་ནའང་། བླ་མ་སྨན་གོང་བ་ཉིད་ཀྱིས། རྣམ་
དག་གི་སྒྲུབ་པ་མཛད་པས་བྱིན་བརླབས་དཔག་ཏུ་མེད་པ་གྲུབ་པས། ཞལ་ནས་
བོན་ལྷོ་གཏེར་འདི་ལྟ་བུ་གྲུབ་རྟགས་ཉེ་བའི་ཟབ་མོ་ཁོ་པ་ལ་ཡོད་ན། གྲུབ་ཐོབ་
ཀྱིས་འཇིག་རྟེན་འགེངས་པར་འདུག །འོ་ཅག་བོན་པོ་འདྲ་བས་སྒྲུབ་པ་ལ་དཀའ་
ཐུབ་མི་ནུས། སྙིང་པོ་ལྷའི་སྤྱན་འདྲེན་ཡིན་ཏེ། ལོ་གཅིག་གི་བསྙེན་པ་སྐྱེལ་བ་
དང་སྨྲ་བཅད་མི་ནུས། ཏིང་འཛིན་ལྷའི་ཞགས་པ་ཡིན་ཏེ། མི་ཡེངས་པར་བསྒོམ་
མི་ནུས། ཕྱག་རྒྱ་ལྷའི་སྐུ་སྟོན་ཡིན་ཏེ་བཅའ་ཞིང་བསྒྱུར་མི་ནུས་པར། ཡི་དམ་
ལྷའི་ཞལ་མཐོང་དུ་རེ། མཆོག་ཐུན་མོང་གི་དངོས་གྲུབ་ཐོབ་ཏུ་རེ་བ་འཆལ་པ་
ཡིན། ཞེས་གསུངས་སོ། །དེས་ན་ད་རེས་ཚེ་གཅིག་གི་མིའི་ཚེ་འདི་དགེ་སྦྱོར་ལ་
དྲིལ། དགེ་བ་དམིགས་བཅས་དམིགས་མེད་ཇི་འགྲུབ་བྱེད་ཅིང་། ལུས་ངག་
ཡིད་གསུམ་ཐ་མལ་དུ་མ་ལུས་པ་མིའི་ལུས་ཆུད་ཟོས་སུ་མ་སོང་བར་ལུས་ཀྱི་ཕྱག་
བསྐོར་དང་འཁྲུལ་འཁོར། ངག་གི་བཟླས་བརྗོད་དང་ཀློག་འདོན། ཡིད་ཀྱིས་ལྟ་
སྒོམ་དང་རིམ་པ་གཉིས་ཀྱི་ལམ་ལ་
མ་ལ་ཤི་མཐར་གཏུག་དགོས་སོ།།
བཞི་པ་ཚོགས་གཉིས་ཀྱི་རྩ་བ་མཎྜལ་འབུལ་བའི་སྐབས་སུ་མཎྜལ་གྱི་རྒྱུ་
རབ་གསེར་དངུལ་འབྲིང་ལི་དང་ཟངས་ལ་སོགས་གང་ཡིན་ཀྱང་སྐྱོན་དང་བྲལ་
བ་དགོས་ཏེ། རིག་པ་མདའ་བསྣུན་ལས། གྲུ་སྦུབ་འདྲ་ན་དགོངས་པ་བུལ།།
གཤང་སྒྲུབ་འདྲ་ན་བུ་སློབ་ངན།། རྟ་རྒྱབ་འདྲ་ན་དམ་ཅན་མི་འཁོར།། རྔ་ལྟར་
158



ནམ་མཁའ་མཛོད་ཀྱི་ཁྲིད་གདམས་སྐོར།
ཐང་ཆད་ཟས་ནོར་མི་འདུ།། ཞེས་དང་། ཁྲིད་གདམས་ཉི་མའི་སྙིང་པོ་ལས།
གཡའ་དང་དྲི་མས་གོས་པ་ན། ཉེས་སྐྱོན་དྲི་མ་དག་པ་དཀའ།། དབུས་ཀྱི་འོད་
འདུ་མེད་པ་ན།། བསྟན་པ་འདུལ་ཞིང་ཆུང་བ་འབྱུང་།། གྲུ་བསྐོར་རྟ་རྒྱབ་འདྲ་བ་
ན།། ཟས་ནོར་ལོངས་སྤྱོད་ཆུང་པ་ཡིན།། དཔང་ནི་ཤིན་ཏུ་དམའ་བ་ན།། གཞན་
སྣང་ཟིལ་གྱིས་མི་ནོན་ནོ། །སྲབ་ན་ཕྱི་མར་བསོད་ནམས་ཆུང་།། ལྕགས་རི་སོ་
མང་ཁ་དང་ནི།། ཁྱི་ཡི་བྲད་པ་འདྲ་བ་ན།། འཁོར་རྣམས་ངན་པ་འོང་བ་ཡིན། ཡ་
ཡོ་རྐང་རྐོང་ཆེ་བ་ན།། བསོད་ནམས་དར་རྒུད་འོང་བ་ཡིན།། བུག་པ་སེར་ཁ་ཡོད་
པ་ན།། ནོར་ལ་གོད་ཁ་འོང་བ་ཡིན།། ཞེས་གསུངས་པའི་སྐྱོན་དེ་དག་དང་བྲལ་
བའོ། །མཎྜལ་ཞེས་པ་ནི་བོད་སྐད་དུ་དཀྱིལ་འཁོར་ཞེས་པ་ཡིན། དེ་ལྟ་བུའི་དབུལ་
བའི་ཚུལ་སོགས་ཤེས་པར་བྱས་ལ། རང་ལ་རྒྱུ་ནོར་གང་ཡོད་སྤང་དག་ལ་ཚོགས་
བསགས་པ་གལ་ཆེའོ། །ལོངས་སྤྱོད་ལ་ཞེན་ཆགས་བྱེད་ཅིང་ཚོགས་སུ་གཏོང་མ་
ནུས་ན་རང་ཤི་བའི་དུས་སུ་རྗེས་སུ་ལུས་པས་དེ་བས་ཕན་པ་མེད་པར་མངོན་
སུམ་དུ་ཤེས། འོན་ཀྱང་དིང་སང་གི་བླ་མ་གཤིན་པོའི་དོན་བྱེད་མཁན་གསོན་པོའི་
སྐབས་སུ་དབང་བསྐུར་དང་སྲུང་བ་ཤི་ནས་ངོ་སྤྲད་རོ་སྲེག་ལམ་སྟོན་པར་བྱེད་
པ་དག་གིས་གཤིན་པོའི་དགེ་རྩ་ཕུལ་བའི་རྒྱུ་ནོར་ཐམས་ཅད་ཕུགས་སུ་བཅངས་
ཏེ། དགེ་བའི་ཕྱོགས་སུ་ཏིལ་འབྲུ་ཙམ་ཡང་མི་གཏོང་བ་དེ་དག་ནི། བླ་མ་རང་ལ་
ཡང་དཀོར་སྒྲིབ་ཆེན་པོ་འབྱུང་བ་སྟེ། བླ་མ་ལ་ལའི་ཞལ་ནས། གཤིན་པོའི་ཆེད་
དུ་ནོར་ཆེན་པོ་བླངས་པའི་བླ་མ་དག་གིས་ཤི་བོ་དེ་ལ་ཚེ་ཕྱི་མར་ཕན་ཐོགས་ངེས་
པ་རེ་མིན་ན་ཚབས་ཆེ་བར་འདུག །ཅེས་གསུངས། ཡང་ཁ་ཅིག་གིས་ཤི་པོའི་རྒྱུ་
རྩ་འདི་བླ་མ་དང་ཤི་པོ་ཁོ་གཉིས་ཟས་སྐམ་རློན་བརྗེས་པ་ལྟ་བུ་ཡིན་ཏེ། འདིར་
བླ་མ་ལ་རྒྱུ་ནོར་ཚུར་ཕུལ་བ་དེ་ལ། ཚེ་ཕྱི་མར་ཤི་པོ་དེ་ལ་ཆོས་ཕར་སྟེར་དགོས་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པས། རང་བཞིན་དུ་རང་ནོར་བྱེད་ནས་ཕུགས་སུ་བཅངས་ན་བླ་མ་རང་ཡང་ཕྱི་
མར་འོ་བརྒྱལ་དུ་འགྱུར་ཞིང་། དཀོར་སྒྲིབ་འཐུག་པོའི་རྣམ་སྨིན་འཛད་དཀའ་
འོ། །ཞེས་གསུངས་པར་ཐོས་སོ། །སྤྱིར་ནི་ཟང་ཟིང་གི་ཉེས་དམིགས་ནི་ཞེན་ཆགས་
ཀྱི་སྟེང་ནས་འབྱུང་བ་ཡིན་པས། ཟང་ཟིང་མང་ཡང་ཞེན་ཆགས་མེད་ན་མི་རྟོགས་
བར་གསུངས་པ་ནི། གཙང་པ་སེ་བོ་སྒོམ་འབར་གྱི་ཞལ་ནས། ཡོད་པ་མི་སྟོ་ཆགས་
པ་སྟོ། ཡོད་པ་མི་སྟོ་སྟེ་ང་ལ་འཕགས་ལུང་ནག་གི་ནོར་འདི་ཀུན་ཡོད་ཀྱང་མི་སྟོ་
མ་ཆགས་པས་ཆོག །སྒོམ་ཆེན་པ་ཀུན་སྤང་དག་བྱེད་ཟེར་ཏེ་མ་ཆགས་ན་སྤང་
དག་ཆེན་པོ་དེ་ཡིན། ཆགས་པས་སོ་སྟེ། ཡིད་དམ་ལྷ་ལ་ཆགས་ཀྱང་རུང་
། ཐ་
ན་སྤྲང་པོ་གཅིག་གིས་ཁ་ཕོར་དང་དབྱུག་པ་ལ་ཆགས་ཀྱང་ལྟུང་། ཞེས་གསུངས།
གཤེན་སྒོམ་ཞིག་པོའི་ཞལ་ནས། ཕྱོགས་འཛིན་གྱི་དྲྭ་བར་མ་ཆུད་པ་དང་། འདོད་
པའི་རྒྱུར་མ་ཆུད་པ་གལ་ཆེའོ། །ཞེས་གསུངས་པ་དང་། འཇིག་རྟེན་པའི་ཁ་སྐད་
ལའང་། བླ་མ་འདོད་པ་ཅན་དང་མ་ཐུག་ན།། ཇག་པ་ཞགས་པ་ཐོགས་དང་གར་
ཐུག་ཐུག །ཅེས་ཟེར་བ་ལྟར་ཡིན་པས་བླ་མ་རྣམས་ཀྱིས་འདོད་པ་སྤང་དགོས་ཏེ།
འདོད་པ་ཆུང་བ་ནི་འཕགས་པའི་རིགས་ཡིན་པས་ན། ཡོན་ཏན་གང་ལ་ཡོད་པ་
དེ་ལ་འདོད་པ་ཆུང་ཞིང་འཕགས་པ་གཡུང་དྲུང་སེམས་དཔའི་རིགས་ཡིན་པར་
ངེས། འཛིན་པར་བྱེད་དོ། །འདོད་པ་གང་ལ་ཡོད་པ་དེ་ལ་ཡོན་ཏན་གྱིས་དབུལ་
འཕགས་རིགས་སུ་ངོས་མི་འཛིན་ནོ། །དམ་པ་ཡབ་སྲས་ཀྱི་ཞལ་ནས། འདི་
ལྟར་འཇིག་རྟེན་གྱི་རྒྱུ་ནོར་ལོངས་སྤྱོད་འདི་ནི་མི་རྟག་སྒྱུ་མའི་རང་བཞིན་བྱ་བ་
ཡིན་ཏེ། དཔེར་ན་འཇའ་ཚོན་དང་འདྲའོ། །འཇའ་ཚོན་དེ་ལ་ཡང་བྱིས་པ་ཆུང་
ངུས་མཐོང་ན་ང་ཨ་ལུ་དགའ་ཕ་གི་འདོད་ཟེར་ཞིང་ཆགས་ནས་རྒྱུག་པ་དང་།
མི་ཆེ་བས་བལྟས་ན་འཇའ་ཚོན་སྣང་གིན་འདུག་ཀྱང་མི་བདེན་པར་ཤེས་ནས་
160



ནམ་མཁའ་མཛོད་ཀྱི་ཁྲིད་གདམས་སྐོར།
ཆགས་པ་མི་སྐྱེ། དེ་བཞིན་དུ་འཇིག་རྟེན་གྱི་སྣང་བ་འདི་ལ་ཡང་བྱིས་པ་སོ་སོའི་
སྐྱེ་བོ་རྣམས་ཀྱིས་བདེན་པར་བཟུང་ནས་ཆགས་པར་སྐྱེས་ཀྱང་། དམ་པ་ཁྲོ་ཚང་
འབྲུག་ལྷ་ལྟ་བུས་སྣང་བ་གཟིགས་ཀྱང་བདེན་པར་མི་བཟུང་བར་སྒྱུ་མ་ལྟ་བུར་
གཟིགས་པའོ། །ཞེས་གསུངས་སོ། །དེས་ན་འཇིག་རྟེན་འཁོར་བ་པ་བཞིན་དུ་རྒྱུ་
ནོར་དང་ཁྱད་པར་དཀོར་ཟས་དུག་ཆུ་ལྟ་བུ་ལ་གསོག་འཇོག་བྱེད་པ་ནི། བླ་མ་
རྣམས་ཀྱང་འཁོར་བ་པ་བཞིན་དུ་མངོན་སུམ་དུ་འཁྲུལ་པ་ཡིན་པར་མཁྱེན་འཚལ་
ལོ། །བླ་མ་རྣམས་ཀྱིས་འཁོར་བ་པ་བཞིན་དུ་རྒྱུ་ནོར་ལ་ཐུགས་གཙིགས་ཆེན་པོ་
བྱེད་ན། དེ་ལས་འཁོར་བའི་ས་འདི་ན་ཟང་ཟིང་ལ་ཉེས་དམིགས་ལྟ་མཁན་ཡང་
སུ་མེད་པར་ཐག་ཆོད་དོ། །མིག་ལྟོས་སུ་ཡང་འཁོར་བ་པ་དག་གིས་བླ་མ་འདི་
དག་གིས་རྒྱུ་ཟང་ཟིང་དགེ་རྩར་མི་གཏོང་ནས་བཅངས་ལུགས་ཀྱིས། ཟང་ཟིང་
གི་དགེ་རྩ་འདི་ལ་ཕན་ཡོན་ཆེན་པོ་རང་མེད་པ་ཡིན་ནམ་སྙམ་པར་འགྱུར། ཡང་
ན་ཁོ་དག་གིས་ཟང་ཟིང་གི་ཉེས་དམིགས་བཤད་ཅིང་ཟང་ཟིང་ཁོ་ན་ཕྱག་ཁར་ཨི་
འབྱུང་ལྟ་བར་འདུག་པས་ཁོ་རང་ཡང་ཁ་དོན་མི་མཚུངས་ཏེ་ཞལ་ངོ་ལ་ཁྲེལ་རྒྱུ་
ཡང་མི་འདུག་སྙམ་པའང་ཅིས་མི་བྱེད་དོ། །དེས་ན་རྒྱུ་ཟང་ཟིང་ནི་སྒྱུ་མའི་ནོར་
ཟས་དང་མངོན་སུམ་དུ་མཚུངས་པར་འདུག་པས། དེ་ལས་སྙིང་པོ་ཡང་དག་
པའི་དོན་ཞིག་བླང་རྒྱུ་ཡོད་ན་ཅིའི་ཕྱིར་མི་བླང་སྟེ་ངེས་པར་ཐུགས་བསམ་བཞེས་
དགོས་སོ།།
དོན་གསུམ་པ་ངེས་དོན་ནི་བླ་མའི་རྣལ་འབྱོར་དང་འབྲེལ་པར་ཉམས་སུ་
ལེན་དགོས་པ་ཡིན་པས་ན། རིག་པ་མ་ཟིན་པ་ཟིན་པར་བྱེད་པ་ལ་ཡི་གེ་ཨཱ༔ ལ་
བརྟེན་ནས་བཟུང་བ་གོང་མ་རྣམས་ཀྱི་ཕྱག་ལེན་ཡིན། དེ་ལ་ཅི་ལྟར་སེམས་འཛིན་
པ་ནི། གཤེན་སྒོམ་རིན་པོ་ཆེའི་སེམས་འཛིན་ལས་མལ་སྟན་བདེ་བའི་སྟེང་དུ་
361



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རང་བཞིན་ཆ་ལུགས་ཀྱི་ཕྱག་རྒྱ་བཅའ། ཕུང་པོ་གློད། དབང་པོ་བསྒྲིམ་ནས།
མིག་འབྲུ་ཚུགས་སུ་མདུན་གྱི་ཨཱ༔ ལ་དྲག་ཏུ་གཏད་དེ་མིག་མི་བཙུམ། མཆུ་མི་
འགུལ། མཆི་མ་མི་མིད། རྟོག་པ་ཐམས་ཅད་རྦད་ཀྱིས་བཅད་དོ། །དེར་སྔ་ཐུན་
ལ་ཁྱིད་གང་གི་སྤོས་རྫོགས་པ། བར་ཐུན་ལ་ཕྱེད་དོ། །ཕྱི་ཐུན་ལ་གསུམ། དེ་ནས་
ཐུན་ཇེ་རིང་ལ་སྔར་བཞིན་ཐུན་ཐུང་གིས་བསྲིངས་ལ་བྱའོ། །ཞེས་སོ། །གཙོ་ཆེ་
བླ་མའི་ཞལ་ཁྲིད་ཕྱག་ལེན་དང་བསྟུན་དགོས་པ་ཡིན། དེ་ལ་སེམས་ཟིན་རྟགས་
དངོས་གཞི་ལས་གསལ་མཆན བྱུང་ནས་ལུས་ངག་ཡིད་གསུམ་གྱི་སྟེང་ནས་རྩ་གདར་
ལེགས་པར་གཅོད་་ཅིང་དཔོན་སློབ་གཉིས་ཀས་འདྲི་བཤད་ཡང་ཡང་བྱས་པས། ཁོ་
ཡུལ་གྱི་ཐོག་ནས་ཁ་ནང་དུ་ལོག་སྟེ་ཀུན་བྱེད་རྒྱལ་པོས་རང་ངོ་རང་གིས་ཤེས་
ནས་ཐག་ཆོད་པ་ལ། བླ་མས་ཀྱང་ད་ཁོས་ཤེས་འདུག་དགོངས་པའི་ཐུགས་ཡིད་
ཆེས་པ་དགོས་སོ། །དེ་ཡང་ཤེས་པ་ཁོ་རང་གིས་ཁོ་རང་ངོས་ཟིན་པ་ཙམ་གྱིས་མི་
ཆོག་སྟེ། དཔེར་ན་མི་མིག་གིས་མཐོང་ཙམ་ལག་པས་ཟིན་ཙམ་གྱིས་མི་ཆོག་སྟེ།
དེ་ངོ་ཤེས་ནས་མིང་ནས་འབོད་ཤེས་པ་དགོས་པ་བཞིན་ནོ། །དེའི་ཕྱིར་ན་ཤེས་
པ་ཁོ་རང་གི་མཚན་ཉིད་ཁོ་རང་གིས་ཤེས་ནས་དེའི་ཐོག་ཏུ་ཐག་ཆོད་དགོས་པས་
ན། བླ་མས་འོ་ན་ཁྱོད་རང་གི་ད་ལྟའི་ཤེས་པ་སྐད་ཅིག་མ་འདིའི་སྔ་བསམ་ཕྱིས་
མནོ་ད་ལྟའི་རྟོག་པ་ཐམས་ཅད་རྦད་ཀྱིས་བཅད་ནས་ཅིར་ཡང་མི་བསམ་མི་དྲན་
པའི་སྟེང་དུ་ལྷན་ནེར་ཞོག་ལ་བསྒོམ་དང་བྱས་པས། ཁོ་རང་གིས་དེ་ལྟར་བྱས་
ནས་བསྒོམས་པས་བཞག་ཐོག་ཏུ་མི་འདུག་པར། རྣམ་རྟོག་གི་དྲན་པ་ཐོལ་ཐོལ་
སྐྱེས་ནས་སྐད་ཅིག་ཀྱང་གནས་སུ་མི་བཏུབ་པའི་མཚངས་ཤེས་པ་འབྱུང་། དེ་བྱུང་
བ་དང་འོ་ན་རྣམ་པར་རྟོག་པ་དེ་དང་པོ་བྱུང་ས་དང་བྱུང་མཁན། བར་དུ་གནས་
ས་དང་གནས་མཁན། ཐ་མར་འགྲོ་ས་དང་འགྲོ་མཁན་གང་ཡིན་བྱོས་ལ་རྩོད་
62



ནམ་མཁའ་མཛོད་ཀྱི་ཁྲིད་གདམས་སྐོར།
ལེགས་པར་བཅད་དོ། །དེ་ནས་སྐུའི་ཏིང་ངེ་འཛིན་གཤེན་ལྷ་འོད་དཀར་དང་།
གསུང་གི་ཏིང་ངེ་འཛིན་ཡི་གེ་ཨཱཿ དཀར་པོ་དང་། ཐུགས་ཀྱི་ཏིང་ངེ་འཛིན་དཔྲལ་
བར་ཐིག་ལེ་དཀར་པོ་བསྒོམ་པ་རྣམས་ལ་ཟླ་བ་རེའམ། བདུན་གསུམ་རེའམ།
བདུན་རེ་ལས་མི་ཉུང་བར་བསྒོམ་དུ་གཞུག །དེ་ལྟར་བྱུང་གནས་འགྲོ་གསུམ་
དང་སྐུ་གསུང་ཐུགས་ཀྱི་ཏིང་འཛིན་རྣམས་རྫོགས་ཆེན་སྐུ་གསུམ་རང་ཤར་གྱི་
དངོས་གཞིའི་སྐབས་ནས་འབྱུང་བ་བཞིན་དུ་རྩད་ལེགས་པར་བཅད་པས། དེ་
དག་གང་གི་དུས་སུ་ཡང་རང་གི་སེམས་མིང་བཏགས་པ་ཙམ་མ་གཏོགས་དོན་དུ་
ཅི་ཡང་མེད་པ་སྟོང་པ་ནམ་མཁའ་ལྟ་བུར་ཐག་ཆོད་པ། མཚན་བྱ་རྡུལ་ཙམ་ཡང་
མེད་པ། བློ་ཡི་ཡུལ་ལས་ཀྱང་འདས་ཏེ། འདི་ཡིན་གྱི་ངོས་བཟུང་དང་བྲལ་བ་དེ་
ལ། དུས་གསུམ་མིང་གི་བྱེ་བྲག་ཟད་པར་རྟོགས་དགོས་སོ། །དེ་ལྟར་ཐག་ཆོད་
ཀྱང་དེ་ཡི་ཐོག་ཏུ་བཞག་པ་བྱེད་ན་ད་རུང་རིག་པ་མངོན་སུམ་དུ་རྟོགས་མི་ནུས་
པས། སྟོང་པ་དབྱིངས་ཐལ་དུ་གཤིས་ཤོར་གྱི་གོལ་ས་ལས་བསྒྲོལ་བའི་ཕྱིར། འོ་
ན་ཁྱོད་རང་གི་སེམས་སྟོང་པ་ནམ་མཁའ་ལྟ་བུ་དེ་ཕྱིའི་ནམ་མཁའ་སྟོང་པ་འདི་
དང་འདྲ་འམ་མི་འདྲ་ཞེས་འདྲི་སྟེ་དངོས་གཞིའི་སྐབས་ནས་འབྱུང་བ་ལྟར་རྩོད་
ལེགས་པར་བཅད་པས། ཕྱིའི་ནམ་མཁའ་སྟོང་པ་ལ་སེམས་མེད་པས་བེམ་སྟོང་
དུ་ཤེས་ཤིང་། རང་སེམས་སྟོང་པ་ཤེས་པ་རང་གསལ་སྐད་ཅིག་ཀྱང་འགག་ཏུ་མི་
བཏུབ་པའི་རིག་སྟོང་དུ་ཤེས་དགོས་སོ། །དེ་ལྟར་རང་སེམས་གསལ་སྟོང་དབྱེར་
མེད་དུ་ངོ་ཤེས་ནས་ཐག་ཆོད་ན། དེ་ནས་དེ་ལྟ་བུའི་ཤེས་པ་སྟོང་པ་རང་གསལ་
དེ་ཉིད་ལ་གསལ་སྒྲིབ་འདུག་གམ་མི་འདུག་དྲིས་པས། དྲན་པས་ཟིན་མ་ཟིན་ལ་
ཡོད་ཀྱང་ངོ་བོ་ལ་གསལ་སྒྲིབ་མེད་དོ་ཟེར་ན་ཁོས་ཤེས་པ་ཡིན་ནོ། །དེ་བཞིན་དུ་
འགྲོ་འོང་ཡོད་མེད་དྲིས་པས་རྩོལ་རྟོག་པ་མ་འགགས་ཙམ་ལས་ངོ་བོ་ལ་འགྲོ་འོང་
63



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མི་འདུག་ཟེར་ན་ཡིན་ནོ། །འོ་ན་འཕོ་འགྱུར་འདུག་གམ་མི་འདུག་དྲིས་པས་ཕྱི་
ནང་དུ་གནས་འཕོ་བ་ལྟ་བུ་མི་འདུག་སྟེ་ཀུན་ཁྱབ་ཏུ་འདུག་པ་ངོ་བོ་ལ་འགྱུར་བ་
མེད་དོ་ཟེར་ན་ཁོས་ཤེས་པ་ཡིན་ནོ། །འོ་ན་ཡོད་མེད་གང་ཡིན་དྲིས་པས་ཡོད་
པར་ཟེར་ན་ནི་དངོས་མཚན་མི་འདུག་ལ་མེད་པར་ཟེར་ན་ནི་ཤེས་པ་རང་གསལ་
སྐད་ཅིག་ཀྱང་འགག་ཏུ་མི་བཏུབ་པ་ཅིག་འདུག་གོ་ཟེར་ན་གོ་བའོ། །འོ་ན་རྟག་
ཆད་གང་ཡིན་དྲིས་པས་རྟག་པར་ཟེར་ན་ནི་ངོས་བཟུང་མི་འདུག་ཆད་པར་ཟེར་
ན་ནི་རྩལ་རྟོག་པ་དགག་ཏུ་མི་བཏུབ་པ་འཕྲོ་ཡིན་འདུག་ཟེར་ན་ཁོས་ཤེས་པའོ། །
འོ་ན་སྐྱེ་འགག་ཡོད་དམ་དྲིས་པས་ངོ་བོ་ལ་སྐྱེ་བ་མི་འདུག་ཀྱང་རྩལ་འགག་ཏུ་
མི་བཏུབ་པ་ཅིག་འདུག་གོ་ཟེར་ན་དེ་ཡིན་ནོ། །འོ་ན་ངོ་བོ་སྟོང་པ་དེ་དང་རྩལ་མ་
འགག་པ་དེ་གཉིས་གཅིག་གམ་ཐ་དད་དྲིས་པས་ངོ་བོ་གཅིག་པར་ཟེར་ན་ནི་རྩལ་
སྣ་ཚོགས་སུ་འཕྲོ་ཡིན་འདུག་པ་ལ། ཐ་དད་པར་ཟེར་ན་ནི་ངོ་བོ་དང་རྩལ་གཉིས་
ཀ་ལ་རང་བཞིན་མི་འདུག་ཟེར་ན་ཡིན་ནོ། །འོ་ན་གཅིག་འདུག་གམ་དུ་མ་འདུག་
དྲིས་པས་གཅིག་དང་དུ་མ་གང་ཡང་མི་འདུག་སྟེ་ངོས་བཟུང་མེད་དོ་ཟེར་ན་རྟོགས་
པའོ། །གཞན་ཡང་དངོས་གཞི་ནས་འབྱུང་བ་ལྟར་སེམས་ཕྱི་ཡུལ་ལ་འཕྲོ་དུས་ན་
ཡུལ་དེའི་རྣམ་པ་དང༌། འཆར་མཁན་གྱི་རིག་པ་གཉིས་གཅིག་གམ་ཐ་དད་ལ་
སོགས་ཞིབ་ཏུ་ཚད་བཅད་ཅིང་བསྒོམ་དུ་གཞུག་གོ །དེ་ལྟར་རང་སེམས་སྟོང་
པའི་གནས་ལུགས་རྗེན་པ་རྟོགས་ནས་དེ་ཉིད་ཉམས་སུ་ལེན་པའི་དུས་ན་བླ་མའི་
རྣལ་འབྱོར་ཁོ་ན་དང་འབྲེལ་བར་ཉམས་ལེན་དགོས་པས་བླ་མའི་རྣལ་འབྱོར་
སྤྱིར་ལྟར་ལ། འདིར་ནི་ད་སྐབས་སྙིགས་མ་ལྔ་བདོའི་དུས་འདིར་རིག་འཛིན་
དྲན་པ་ནམ་མཁའ་འདི་ཉིད་སྔར་བས་ཀྱང་བྱིན་རླབས་དགུ་འགྱུར་དུ་ཆེ་ཞིང་།
བོད་ཀྱི་སེམས་ཅན་རྣམས་ལ་རྟག་ཏུ་ཐུགས་རྗེའི་བརྩེ་བས་གཟིགས་པ་སྐད་ཅིག་
Y64



ནམ་མཁའ་མཛོད་ཀྱི་ཁྲིད་གདམས་སྐོར།
ཙམ་ཡང་མི་གཡེལ་བས། འདི་ཉིད་དང་རྩ་བའི་བླ་མ་གཉིས་དབྱེར་མེད་དུ་བསྒོམ་
ནས་དེ་ལ་གསོལ་བ་རྩེ་གཅིག་ཏུ་བཏབ་པ་ལ་ཨ་དཀར་དགོངས་འདུས་ཀྱི་དགོངས་
དོན་འདུས་པ་འདི་ཉིད་བྱ་སྟེ།
༈ སེམས་ཅན་སངས་རྒྱས་ཐོབ་པའི་སླད། བླ་མ་སངས་རྒྱས་བདག་སྐྱབས་
མཆི། སྔོན་དུ་བཏང་ནས། ཨ བདག་གི་སྤྱི་གཙུག་ཉི་ཟླའི་གདན། བླ་མ་གྱེར་
སྤུངས་དབྱེར་མེད་སྐུ། དཀར་གསལ་དར་དང་རིན་ཆེན་བརྒྱན། མཉམ་བཞག་
ཤེལ་གྱི་ཆག་ཤིང་འཛིན། མཁྱེན་བརྩེས་བདག་ལ་གཟིགས་པར་མོས། ཨེ་མ་
ཧོ། ནུབ་ཕྱོགས་བདེ་ལྡན་ཨུཏྤལ་སྟོང་ལྡན་ལ། ཀུན་བཟང་ཐུགས་སྤྲུལ་ངོ་མཚར་
སྐྱེས་མཆོག་བྱོན། ཁྱེའུ་དག་པ་དྲི་མེད་ལ་གསོལ་བར་འདེབས། ཞང་ཞུང་རྒྱུང་
ཡར་ཕྱ་བཙུན་སྲས་སུ་འཁྲུངས། སྐྱེ་བ་ལྔ་བརྒྱ་དྲན་པའི་དྲན་པ་ཞེས། གཤེན་
རབ་ཐུགས་ཀྱི་བསྟན་པའི་གཉེར་དཔོན་རྗེ། དུས་ཀྱི་མཐའ་ལ་བྱིན་རླབས་ལྷག་
པར་ཆེ། ཉི་ཟེར་ཞོན་ནས་བོད་ཁམས་ཡང་ཡང་ཉུལ། རྗེས་འཇུག་རྣམས་ལ་
མཆོག་ཐུན་དངོས་གྲུབ་སྟེར། གྱེར་སྤུངས་དྲན་པ་ནམ་མཁའ་ལ་གསོལ་བ་འདེབས།
ཕྱི་ནང་གསང་བའི་བར་ཆོད་ཞི་བ་དང་། སྐུ་གསུང་ཐུགས་ཀྱི་དབང་བཞི་བསྐུར་དུ་
གསོལ། སྙིང་པོ་འདི་ཉིད་དཔོན་གསས་ཁྱུང་རྒོད་ཀྱི་གཏེར་ལུགས་དྲན་པ་གསང་སྒྲུབ་ལས་བྱུང་བ་སྟེ། ཨཱ་ཧཱུཾ་ཧཱུཾ་
གྱེར་སྤུངས་དྲན་པ་མུ་ལ་ཉེ་ལོ་ཡོ་ཧཱུྃ་འདུ། ཞེས་གསོལ་འདེབས་འདི་འབུམ་ཕྲག་དང་།
སྙིང་པོ་བྱེ་བ་ས་ཡ་འབུམ་ཕྲག་གང་ཐོན་བརྗོད་ཅིང་སྐབས་སྐབས་སུ་དབང་བཞི་
བླངས་ཤིང་ཐུགས་ཡིད་དབྱེར་མེད་དུ་བསྲེས་ནས་མཉམ་པར་གཞག་གོ །དེའང་
ཐུན་བཞིའི་རྣལ་འབྱོར་ཁོ་ན་ལ་མིའི་ཚེ་སྐྱལ་ཏེ་རིག་པ་ཁོ་ན་རྐྱང་དེད་གཅིག་
དྲིལ་དུ་ཉམས་སུ་ལེན་པའོ། །དེ་ལྟ་བུའི་རང་སེམས་རང་གིས་ངོ་ཤེས་ཤིང་དེའི་
གནས་ལུགས་རྟོགས་པ་ནི་སྟོང་གསུམ་པོར་རིན་པོ་ཆེ་སྣ་ལྔས་ཁེངས་པ་ཡོད་པ་
165



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལས་ཀྱང་དགའ་སྟེ། གཤེན་སྒོམ་རིན་པོ་ཆེའི་ཞལ་ནས། རང་ལ་ཡེ་ནས་ཡོད་པས་
ཀྱང་སྟོར་ནས་རྙེད་པས་ཀྱང་དགའ། ཨ་ལི་དགའ། རང་སེམས་ཀུན་ཏུ་བཟང་
པོ་གདའ་འོ། །སེམས་སྟོང་པ་ཁྱོད་གྱ་གྱུ་མ་མང་དང་། ལུས་ཀྱི་ཕུང་པོ་འདི་རྒས་
དྲིན་ཆེ་བར་གདའ་འོ། །འབོལ་གློད་པ་ཅིག་མཛོད་ཅིག །ཞེས་གསུངས་སོ། །རྒྱལ་
བའི་བཀའ་གྱུར་རོ་ཅོག་བློར་ཆུད་པའི་མཁས་པ་པཎྜི་ཏར་གྱུར་པ་ལས་ཀྱང་ཁྱད་
པར་འཕགས་ཏེ། བླ་མ་ལྷ་སྒོམ་གྱི་སློབ་མ་དངོས་གྲུབ་རྒྱལ་མཚན་བྱ་བ་བཤད་རྒྱུད་
ཀྱི་བོན་ལ་ཤིན་ཏུ་མཁས་པ་ཅིག་ཡོད་པ་དང་། བླ་མ་ལྷ་སྒོམ་གཉིས་བོན་གྱི་སྒོ་
གླེང་མང་པོ་བྱས་པས་བླ་མས་མ་ཐུབ་པ་ལ། བླ་མའི་ཞལ་ནས། ཁྱོད་ཀྱི་དེ་ཀུན་
ཕྱོགས་གཅིག་ཡིན་ཏེ། དེས་ཀྱང་མི་ཕན་པ་ཅིག་ཡོད་པས་ང་མི་ཐུབ་གསུངས།
འོ་ན་གང་ལགས་ཞུས་པས། ང་ལ་དྲིས་པས་ལན་མེད། སྨྲས་པས་ཞེ་འགིས།
ལྐུགས་པ་ཁ་མེད་བྱ་བ་ཡོད། ཅེས་གསུངས་སོ། །ཡང་རྗེ་ཀུན་འདུལ་གྱི་དྲུང་དུ།
ཡང་སྟོན་ཤེས་རབ་རྒྱལ་མཚན་བྱ་བ་སྡེ་སྣོད་གསུམ་གྱི་བོན་ལ་ཐོས་བསམ་གྱི་ཤེས་
རབ་ཤིན་ཏུ་རྒྱས་པ་ཞིག་ཡོད་པ་མཇལ་དུ་ཕྱིན་ནས་བླ་མ་ལ་ཕྱག་བྱེད་དུ་བྱུང་།
བླ་མའི་ཐུགས་ལ་འདི་གཞན་མ་ཡིན། བླ་མ་ཏེ་སེ་བ་ཅན་དུ་དུས་ཚད་ལ་མཁས་
པའི། ཡང་སྟོན་ཚབ་མ་གྲགས་བྱ་བ་ཅིག་གྲགས་པ་དེ་རུ་འདུག་དགོངས་ནས།
ཉིད་ངན་བུ་ལ་ཕྱག་བྱེད་པ་ནོར་བ་མ་ལགས་སམ་བྱས་པས། མ་ནོར་ལགས་གསུངས་
སོ། །དེར་བླ་མ་ལ་ཀུན་ཏུ་བཟང་པོའི་དགོངས་པ་མངོན་སུམ་དུ་འཆར་བའི་
གདམས་ངག་བདོག་པར་གདའ་བས་ཞུ་འཚལ་བྱས་པས། བླ་མའི་ཞལ་ནས།
ང་ཞག་མིག་ཙམ་ཞིག་ལ། ཁྱེད་ཀྱི་རྒྱ་མཚོ་ཙམ་གྱི་ཡ་བ་བྱེད་རྒྱུ་ཡང་མེད་གསུངས།
བདག་རྒྱ་མཚོ་ཙམ་གྱིས་མ་ངོམས་ནས། ཁྱེད་ཀྱི་ཞག་མིག་ཙམ་དེ་ངོ་མཚར་ཆེ་བས་
ཞུ་འཚལ་བྱས་པས། འོ་ན་རུང་ངོ་གསུངས་ནས་གནང་ངོ༌། །དེ་ལྟ་བུའི་རྫོགས་
66



ནམ་མཁའ་མཛོད་ཀྱི་ཁྲིད་གདམས་སྐོར།
པ་ཆེན་པོའི་རིག་པ་སྟོང་པ་ཟང་ཐལ་དེ་ཉིད་གང་གིས་རྟོགས་པ་དེ་ལ་ནི་རྫོགས་
པའི་སངས་རྒྱས་ཉིད་ཀྱིས་ཀྱང་བསྟི་སྟང་དུ་བྱེད་ཅིང་ཡི་རང་མཛད་པ་ཡིན་ཏེ།
གསུངས་རབ་རིག་པའི་ཁམས་ལས། སྟོན་པ་གཤེན་རབ་མི་བོ་ནི་རྒྱ་མཚོ་ཆེན་པོའི་
གླིང་ན་དར་དཀར་གྱི་གུར་འོག་ནས་གདན་རིན་པོ་ཆེའི་ཁྲི་ལས། ནམ་ལངས་ཉི་
མ་ཤར་བའི་བར་དེར་སྐུ་མཚན་དྭངས་བར་བཞེངས་ནས་བཀའ་སྩལ་པ། ཀླུ་མོ་
མ་མ་དེ་གཞན་ཡང་གཡུང་དྲུང་སེམས་དཔའ་ཆེན་པོ་རྣམས་ང་ནི་རིག་པ་རང་
ཁར་ཤར་བ་སྙམ་དུ་སེམས་ནས། རིག་པ་ཤར་བའི་སྐྱེས་བུ་རྣམས་ནི་ཨེ་མ་ངོ་
མཚར་ཆེའོ། །མཐོང་ཞིང་རྟོགས་སོ། །ཞེས་གསུངས་ཏེ་ཕྱོགས་བཅུར་ཡོངས་སུ་
མེ་ཏོག་འཐོར་ཞིང་ལྷ་ཕྱག་མཛད་དོ། །ཞེས་གསུངས་སོ། །རང་རིག་པའི་ཡེ་ཤེས་
དེ་ཉིད་བསྒོམ་པའི་ཕན་ཡོན་ནི། བྱམས་མ་འབུམ་ལྔ་ལས། གང་ཞིག་དམན་
པའི་ཐེག་པ་ལ།། བསྐལ་པ་གསུམ་དུ་འབད་པ་བས།། ཡེ་གཤེན་ཆེན་པོའི་ཐེག་
པའི་ཕྱིར།། གོམ་གསུམ་བོར་བའི་བསོད་ནམས་ཆེ། དྲན་པས་ངན་སོང་སྒོ་ཁེགས་
ཤིང་།། སྐད་ཅིག་བསྒོམ་པས་མི་ལུས་འཐོབ།། ཡང་དག་དོན་ལ་གནས་གྱུར་ན།།
ཚེ་འདི་ཉིད་ལ་སེམས་དཔར་འགྱུར།། ཞེས་གསུངས་སོ། །དེ་ལྟ་བུ་རིག་པའི་ཡེ་
ཤེས་དེ་ཉིད་ཉམས་སུ་ལེན་པ་ལ། ཐུན་དང་ཐུན་མཚམས་གཉིས་ལས། དང་པོ་
ནི། སེམས་ཕྲན་གྱི་ལྟ་སྒོམ་ལས། རིག་པའི་ཡེ་ཤེས་དེ་མི་གསལ་ཞིང་བྱིང་རྨུགས་
སུ་སོང་གིས་དྭགས་པས་དགོངས་པ་ཐུན་གྲངས་སུ་བཅད་ནས་བསྒོམ་པའོ། །ཞེས་
གསུངས་པས་ཐུན་བཞིའི་རྣལ་འབྱོར་ཁོ་ནས་ཉམས་སུ་ལེན་པའོ། །ཇི་ལྟར་ཉམས་
སུ་ལེན་ཐབས་ནི། མན་ངག་ལྷུགས་པ་ལས། མ་ཡེངས་བསྒོམ་དུ་མེད་པའོ། །ཅེས་
དང་། ཅོག་གཞག་ལས། བསྒོམ་དུ་ཅི་ཡང་མེད་ཅེས་བྱ། ཡེངས་སུ་མེད་པའི་མན་
ངག་སྟོན། ཞེས་དང་། བྱང་ཆུབ་སེམས་ཀྱི་མེ་ལོང་ལས། བསྒོམ་དུ་མེད་པའི་
67



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཚལ་པར་
དོན་ལ་མི་ཡེངས་ན།། བསྒོམ་པ་ཆེན་པོའི་དོན་ཀུན་ཧྲིལ་གྱི་རྫོགས།། ཞེས་དང་།
བདུད་འདུལ་ཡེ་ཤེས་འཁྱིལ་བའི་རྒྱུད་ལས། བསྒོམ་པ་བྱ་བ་ཅི་ཡང་མེད། མི་
ཡེངས་ཙམ་གྱིས་བཞག་ཏུ་ཡོད།། ཅེས་དང་། སེམས་ལུང་ལས། བསྒོམ་མེད་ཡེངས་
མེད། ཅེས་པ་ལ་སོགས་ལུང་མང་པོ་ནས་བསྒོམ་མེད་ཡེངས་མེད་འདི་ཁོ་ན་ལྟར་
འབྱུང་བ་མང་། བླ་མའི་བཀའ་ལས་ཀྱང་གྲུབ་ཐོབ་གཤེན་སྒོམ་ཆེན་པོའི་ཞལ་ནས།
བསྒོམ་ཡང་མི་བསྒོམ། ཡེངས་ཡང་མི་ཡེངས། བསྒོམ་པས་འཆིང་། ཡེངས་ན་
པར་འགྲོ། ཞེས་དང་། མཁན་ཆེན་ཉི་མ་བསྟན་འཛིན་གྱིས་གངས་གྲུབ་
ཐོབ་བསྟན་འཛིན་རིན་ཆེན་ལ། ཇི་ལྟར་ཉམས་སུ་ལེན་ཞུས་པས། གྲུབ་ཐོབ་ཀྱི་
ཞལ་ནས། རིག་པ་མ་ཡེངས་པ་གལ་ཆེའོ། །ཞེས་གསུངས་པ་ལ། མཁན་པོའི་
ཞལ་ནས། འོ་ན་ཁྲོ་བོའི་རྒྱུད་དུ། མ་བཅོས་པའི་ངང་ནས་མ་ཡེངས་པ། ཞེས་
གསུངས་པས། དེ་ལྟར་ཡིན་ནོ་གསུངས། བདག་གི་བླ་མ་བསམ་གཏན་ཡེ་ཤེས་
ལའང་ཞུས་པས། ཨ་བུ་མ་བཅོས་པའི་ངང་ནས་མ་ཡེངས་པར་གྱིས་གསུངས།
གཞན་ཡང་ཆོས་པའི་སྒོམ་ཆེན་མང་པོ་ལའང་བདག་གིས་གདམས་ངག་ཞུས་
ཀྱང་བསྒོམ་མེད་ཡེངས་མེད་འདི་ཁོ་ན་ཐུགས་དམ་གྱི་མཐིལ་དུ་མཛད་པ་མང་
ངོ༌། །ཁོ་བོས་ཀྱང་ཉམས་ལེན་སྙིང་པོ་བསྒོམ་མེད་ཡེངས་མེད་འདི་ཁོ་ན་ཉིད་
ཡིན་ནོ། །དེས་ན་རྗེས་འཇུག་རྣམས་ཀྱང་གཞན་གྱི་གདམས་ངག་ལ་ཁྱད་པར་དུ་
མི་འཛིན་པར་འདི་ཁོ་ན་ལ་ཉམས་ལེན་གྱི་ཡང་ཏིག་མཛོད་དང་། སངས་རྒྱས་ཀྱི་
ལུང་དང་བླ་མ་གོང་མ་དག་གི་བཀའ་དྲི་མ་མེད་པ་ལ་བསླུ་བ་ཡོད་མི་སྲིད་དོ། །གཉིས་
པ་ཐུན་མཚམས་ནི། སེམས་ཕྲན་གྱི་ལྟ་སྒོམ་ལས། འགྲོ་ཡང་རུང་འདུག་ཀྱང་
རུང་ཉལ་ཡང་རུང་ཁ་སྦུབས་གན་རྐྱལ་གང་བྱེད་ཀྱང་ངང་དེ་ལ་གནས་པ་ནི་ངང་
གི་སྒོམ་མོ། །ཞེས་གསུངས་སོ། །མི་ཡེངས་ཙམ་དང་ངང་གིས་བསྒོམ་པའོ། །ལུང་
68



ནམ་མཁའ་མཛོད་ཀྱི་ཁྲིད་གདམས་སྐོར།
བརྣན་ལས། ངང་གིས་མ་བསྒོམ་འབྲས་བུ་ཐོབ་མི་སྲིད།། ཅེས་སོ། །ངང་གིས་
བསྒོམ་ཞེས་པའང་སྤྱོད་ལམ་ཐམས་ཅད་ལ་མི་ཡེངས་ཙམ་རྒྱུད་ལ་བསྟེན་པའོ། །དེ་
ལྟར་ཐུན་དང་ཐུན་མཚམས་ཐམས་ཅད་དུ་མི་བརྗེད་པ་དང་། བྱང་ཆུབ་སེམས་
ཀྱི་མེ་ལོང་ལས། རྣམ་རྟོག་ཡེ་ཤེས་སུ་བསླང་ཙ་ན། ཕྱིན་ཅི་མ་ལོག་པའི་སྒོམ་ཞེས་
བྱ། ཞེས་དང་། སྤྱི་གཅོད་ལས། རྣམ་རྟོག་ཐོལ་གྱིས་སྐྱེ་ཙ་ན།། ཅེར་གྱིས་བལྟས་
པས་ཁྲོལ་གྱིས་གྲོལ། ཐོད་རྒལ་ཡེ་ཤེས་བྱ་བ་ཡིན། ཞེས་གསུངས་པ་བཞིན་ནོ། །དེའང་
རང་རེ་རྣམས་ལ་ཐ་ན་རྨི་ལམ་ནང་ཡན་ཆད་དུ་ངའམ་བདག་ཅེས་བྱ་བ་ཅིག་
ཡོད་འདུག་པ་འདི་བདག་མེད་པའི་དོན་ཡང་དག་པར་མ་རྟོགས། བདག་འཛིན་
གྱི་སེམས་རང་ཁ་མས་བདག་མེད་པ་ལ་བདག་འཛིན། ང་མེད་པ་ལ་ང་འཛིན་པ་
ཡིན་མ་གཏོགས་ངའམ་བདག་དུས་གསུམ་དུ་གཏན་ནས་མ་གྲུབ་ཅིང་། ད་ལྟ་
ཡང་བཙལ་བས་མི་རྙེད། བལྟས་པས་མི་མཐོང་སྟེ། ངའམ་བདག་གཏན་ནས་
མེད་པ་ཤེས་དགོས། འདི་མ་ཤེས་ན་ལྟ་སྒོམ་སྤྱོད་པ་གང་བྱས་ཀྱང་ཡང་དག་པ་
ཉིད་མི་རྟོགས་ཏེ། བདག་འཛིན་གྱིས་ལྟ། བདག་འཛིན་གྱིས་བསྒོམ། བདག་
འཛིན་གྱིས་སྤྱོད། ཉམས་ལེན་ཐམས་ཅ
པ་ཐམས་ཅད་ཀྱི་མཁན་པོ་བདག་འཛིན་དམ་སྒྲིང་
ངེ་བ་ཅིག་གིས་བྱེད་ན་བསྐལ་པ་སྟོང་ལ་ལྟ་བསྒོམ་བྱས་ཀྱང་སངས་རྒྱ་བ་ལ་ནི་
ཏིལ་འབྲུ་ཙམ་ཡང་མི་ཕན་ནོ། །དེ་བས་ན་བླ་མ་སྨན་གོང་བའི་ཞལ་ནས། ང་
བདག་རྩད་ནས་བཅད་པ་འདི། མཐུ་ཆེན་དགྲ་འདུལ་གྱི་དོད་མིན་གྱི། ང་བདག་
གི་འགོང་པོ་ཁོང་དུ་སོད་དང་། མཉམ་ཉིད་ཀྱི་ཐང་ལ་ཕྱིན་ཏེ་མཆིས་ཞེས་གསུངས།
ང་བདག་གི་ཕུགས་སྟོང་ན་ལྟ་བསྒོམ་མི་བྱེད་པའི་དབང་ཡང་མེད་དེ། སྒོམ་འབར་
གྱི་ཞལ་ནས། དེ་ལྟར་རྟོགས་ཙ་ན། ལྟ་བ་ཡང་འོ་ཅག་གིས་མི་ལྟ་སྟེ། ལྟ་བས་མི་
ལྟ་བའི་དབང་མེད། སྒོམ་པ་ཡང་འོ་ཅག་གིས་མི་བསྒོམ་སྟེ། སྒོམ་པས་མི་བསྒོམ་
169



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་དབང་མེད། བླ་མ་དམ་པའི་ཞལ་ནས་ཀྱང་། བྱས་པའི་བསྒོམ་པས་འཚང་
མི་རྒྱུ།། བྱུང་བའི་སྒོམ་པ་ཅིག་དགོས་ལོ་གསུངས།། ཞེས་གསུངས་སོ། །དེ་ལྟར་ལྟ་
མཁན་དང་བསྒོམ་མཁན་མེད་ན་ལྟ་སྒོམ་ལ་ཐོབ་ཤོར་མེད་དེ། ལྟ་བ་དང་སྒོམ་
པའི་ངོ་བོ་ལ་སྐྱེ་འགག་དང་ཡོད་མེད་ལ་སོགས་མེད་པའི་ཕྱིར་རོ། །འོན་ཀྱང་
ལས་དང་པོ་བ་ལ་དྲན་པས་ཟིན་མ་ཟིན་ཙམ་ཡོད་པས་ན་རྒྱུན་དུ་གཉུག་མའི་
དྲན་པ་དགག་ཏུ་མི་བཏུབ་པ་ཆུ་བོའི་རྒྱུན་ལྟ་བུ་འདི་ངང་གི་མི་བརྗེད་པར་བྱ་སྟེ།
སྒོམ་འབར་ཆུ་མིག་རིང་མོ་ན་བཞུགས་དུས་སུ། ཇོ་གཡུང་གིས་དྲན་འཚལ་ལམ་
མི་འཚལ་ཞུས་པས། ཁོ་དེ་མ་དྲན་ན་བསྒོམ་དུ་ཅང་འགྲོ་ཡེ་གསུངས། དེ་ནས་
ཡང་ཅུང་ཞིག་ན་དྲན་པ་ཡེ་ཤེས་ཀྱི་རྩི་བྱ་བ་ཅིག་གིས་ཟིན་ན་ཐམས་ཅད་དགེ་
སྦྱོར་དུ་འགྲོ་བ་ཡིན་གསུངས། དེ་ནས་ཡང་ཅིར་སྣང་ཐམས་ཅད་དགེ་སྦྱོར་དུ་
ཤིག་ཤིག་འགྲོ་བ་ཡིན་གསུངས་སོ། །དེ་ལྟ་བུའི་ངང་ནས་རྐྱེན་སྣང་དང་ཡང་བསྲེ་
དགོས་ཏེ། ཅི་ལྟ་ན། ལྷ་རྗེ་དྲང་སྲོང་བློན་པོ་སྟེང་ན་བཞུགས་དུས་ན། དམ་པའི་
གཟིམས་ཁྱིམ་ལ་བསྐོར་བར་མཛད་དེ། འོ་ལུས་ཀྱི་སྒྲིབ་པ་ལུས་ཀྱིས་སྦྱོང་། ངག་
གི་སྒྲིབ་པ་ངག་གིས་སྦྱོང་། ཡིད་ཀྱི་སྒྲིབ་པ་ཡིད་ཀྱིས་སྦྱོང་། ཞེས་གསུངས་ནས་དང་
པོར་སྐྱབས་འགྲོ་ལ་སོགས་ནས་ག་ལེར་མཛད། དེ་ནས་ཇེ་མགྱོགས་ལ་རིག་པ་
ཧུར་མཛད་ནས། མཚན་མ་རང་རྐང་དུ་བསྐོར་བས་འོང་བ་མེད། མི་རྟོག་རང་
འཐགས་བསྐོར་བ་བཞིན་དུ་སྟོང་བསྐོར་དུ་བསྐོར་བ་ཅིག་དགོས་པ་ཡིན་གསུངས་
ནས་འཁྲབས་ཀྱིན་གཤེགས་སོ་གསུངས་པ་ལྟ་བུའོ། །ཡང་ལྷ་རྗེ་དྲང་སྲོང་ཉིད་
ཐུགས་འུར་ནས་ཉམས་ལེན་སྟེང་ནས་འཁྲུབས་པ་ལ། ཡར་མེ་བས་ཕྱག་ལ་འཇུ་
ནས་སྣང་བ་ཐུགས་ཕྲད་ཀྱི་གདམས་ངག་ཅིག་ཞུ་འཚལ་བྱས་པས། ལྷ་རྗེའི་ཞལ་
ནས། དགྲའམ་གཉེན་ནམ་གང་ཡང་རུང་།། ཆགས་སྡང་སྐྱེ་བའི་ཡུལ་དེ་ལ།།
170



ནམ་མཁའ་མཛོད་ཀྱི་ཁྲིད་གདམས་སྐོར།
བརྟགས་པས་རང་བཞིན་མི་འདུག་ན། མི་དེ་ཡོངས་སུ་གྲོལ་བ་ཡིན།། ཞེས་གསུངས་
སོ། །དེ་ལྟར་སེམས་ཉིད་ཡིད་བཞིན་གྱི་ནོར་བུ་ལྟ་བུ་རྟོགས་པའི་སྒོམ་ཆེན་པ་དེ་
ལ་འཇིག་རྟེན་འདི་ན་གྲགས་ཆེ་བའི་ཞལ་གཟིགས་གྲུབ་རྟགས་རྫུ་འཕྲུལ་མངོན་
ཤེས་གཏེར་དང་སྙན་རྒྱུད་ལུང་བསྟན་སོགས་མེད་ཀྱང་དགོས་རྒྱུ་མེད་དེ། ཕོ་
སྒོམ་ཉིད་ཟམ་ཕུ་ལོང་གི་གཏེར་ཁུང་དུ་བཞུགས་པའི་དུས་སུ། སྒོམ་འབག་གིས་
རྒྱགས་སྐྱེལ་དུ་ཕྱིན་ནས། སློབ་དཔོན་ལགས། ཁོ་པ་ཀུན་ན་རེ་ཕོ་སྒོམ་གྱིས་གཏེར་
འདོན་པ་ཡིན་ཟེར་འདུག་པས་གཏེར་འདོན་ནམ་བྱས་པས། ཕོ་སྒོམ་གྱི་ཞལ་
ནས། ཕོ་སྒོམ་ལ་གཏེར་གྱིས་དགོས་རྒྱུ་མི་གདའ། སེམས་ཉིད་ཡིད་བཞིན་ནོར་
བུའི་གཏེར་ཅིག་རྙེད་ནས་གདའ་གསུངས་ནས། ཕྱག་འཁར་གླད་ལ་བསྐོར་ནས་
མགུར་ཅིག་མཛད་ཀྱིན་འདུག་གོ །ཞེས་སོ། །ཉམས་ལེན་པ་རྒྱུན་དུ་བརྩོན་འགྲུས་
དང་འགྲོགས་དགོས་ཏེ། འཁྲུལ་ཞིག་ནམ་མཁའི་ཞལ་ནས། དེ་དུས་ནམ་ལ་
གཉིད་ཐུན་རེ་ལས་མི་ལོག་པའི་དམ་བཅའ་བཟུང་ནས། ནམ་ལ་གོས་ཚགས་མ་
ཞིག་པར། སྔས་སུ་ཆུ་བཞག་ནས་གཉིད་འོང་དོགས་པའི་དུས་སུ། གདོང་པ་ལ་
ཆུ་ལྕགས་རྒྱབ་ཅིང་གཉིད་བློ་བདེ་བ་ཞག་གཅིག་ཀྱང་མ་ལོག་པར། བརྩོན་འགྲུས་
དྲག་པོ་ལོ་འགའ་ཞིག་བྱས། ཞེས་གསུངས་པ་བཞིན་ནོ། །དེ་བཞིན་དུ་རང་གཅིག་
བུར་བསྡད་པ་དང་། ཉམས་ཅན་དང་ཉམས་བསྡུར་དང་། གདམས་ངག་ཟབ་
མོ་ལ་ལྟ་རྟོགས་བྱེད་པ་སོགས་ཉམས་འཕེལ་བའི་རྒྱུ་ཡིན་ཏེ། དམ་པ་རི་ཁྲོད་པའི་
ཞལ་ནས། རང་གཅིག་བུར་རི་ལ་བསྡད་ན་ཉམས་རང་བཞིན་གྱིས་འཕེལ་བར་
སྣང་། གདམས་ངག་རྟོགས་པར་ལྡན་པའི་བླ་མའི་དྲུང་དུ་བསྡད་ན་ཡང་ཉམས་
རང་བཞིན་གྱིས་འཕེལ་བར་སྣང་། ཟབ་མོའི་སྡེ་སྣོད་ལ་ལྟ་རྟོགས་བྱས་ན་ཡང་
ཉམས་རང་བཞིན་གྱིས་འཕེལ་བར་སྣང་། རོ་སྙོམས་ཀྱི་ལྡོམ་བུ་བྱས་ན་ཡང་དགེ་
【71



ཀུན་མཁྱེན་ཤར་རྫ་པ་བཀྲ་ཤིས་རྒྱལ་
ཀླུ་ཤིས་རྒྱལ་མཚན་
་གྱི་གསུང་འབུམ།
སྦྱོར་རང་བཞིན་གྱིས་འཕེལ་བར་སྣང་། ཞེས་གསུངས་སོ། །ཇོ་གཡུང་གི་ཞལ་ནས།
གཙང་པའི་དྲུང་དུ་བསྡད་ན་བསྒོམ་མ་ཞུས་ཀྱང་རང་བཞིན་གྱིས་འཆར་བར་
འདུག །ཅེས་གསུངས། གཙང་པའི་ཞལ་ནས། བཀའ་ལུང་ལ་ལྟ་རྟོགས་བྱས་པས།
བསྒོམ་རང་བཞིན་འཆར་བ་ཡིན་གྱི་ཅོག་གེར་མ་བསྡད་པར་ལྟ་རྟོགས་འདྲ་བར་
གྱིས་ཞེས་གསུངས་སོ། །རྩལ་སྦྱོང་ལམ་སློང་བོགས་འདོན་སོགས་མ་ཡིན་པར་ཁ་
བཏོན་གྱེར་བཟླས་ཀློག་འདོན་ཐམས་ཅད་སྤངས་ལ་རིག་པ་ཁོ་ན་རྐྱང་དེད་གཅིག་
དྲིལ་དུ་ཉམས་དུ་ལེན་དགོས་ཏེ། ཨ་ཅོ་འབུམ་མེའི་དྲུང་དུ་ཀུན་དགའ་འོང་ནས་
ནུབ་མོར་ཨ་དཀར་ས་
དཀར་ས་ལེ་འོད་བགྲངས། ཉིན་མོར་ཡི་གེ་སློབ་ཏུ་བཅུག །མཚན་
ཡུན་དེར་ཨ་དཀར་ས་ལེ་འོད་བགྲངས་པས་དགེ་སྦྱོར་ལྷག་པར་ཅིག་སྐྱེས། དེར་
ནངས་པར་ཡི་གེ་ལ་བལྟས་པས། བུ་ཡིག་གེ་ལ་མ་བལྟ་ཧྲིག་གེ་ལ་ལྟོས་ཨང་གསུངས་
པ་ལྟ་བུའོ། །ལྟོ་ཡང་ཚད་གཅིག་བྱས་ལ་དུས་སུ་ལོངས་སྤྱད་པ་ལས་དུས་མེད་དུ་
ཚད་མེད་པར་མི་ཟ་སྟེ། སྒོ་བའི་ཞལ་ནས། སྒོམ་ཆེན་པའི་ལྟོ་ཚད་སྐམ་ཕུལ་གང་
གཤེར་ཕུལ་དོ་ཡིན། ལྟོ་ཞིམ་པོ་མི་དགོས་མ་ལྟོག་པས་ཆོག །གོས་ལག་ལེགས་པོ་
མི་དགོས་མ་འཁྱགས་ཙམ་གྱིས་ཆོག །འོ་ན་ཡང་ཁམས་མ་ལོག་ཙམ་དགོས། ཁོམས་
ལོག་ན་དགེ་སྦྱོར་གྱི་བར་ཆད་དུ་འགྲོ། ཞེས་གསུངས་སོ། །དངོས་པོར་སྣང་བ་
འདི་ལའང་ངོ་བོ་ཉིད་ཀྱིས་དངོས་པོར་རང་མཚན་གྲུབ་པ་ཡོད་པ་མ་ཡིན་ཏེ།
སེམས་ཙམ་དུ་སྨྲ་བའི་སྒོམ་ཆེན་པ་ཅིག་དང་། ཕྱི་རོལ་དོན་ཡོད་དུ་སྨྲ་བ་གཅིག་
དང་གཉིས། སྡོང་པོ་ཅིག་གི་རྩར་སྒྲོ་གླེང་བྱས་པས། ཕྱི་རོལ་དོན་ཡོད་དུ་སྨྲ་བ་
ན་རེ། ཁྱོད་ཀྱིས་ཕྱི་རོལ་གྱི་དོན་མེད་ཟེར་ཏེ། སྡོང་པོ་འདི་ཙུག་བྱེད་ཟེར་ནས་
སྡོང་པོ་ལ་ཐལ་མོས་བརྒྱབ་པས་ཐེར་ཐེར་འདུག་གོ །སེམས་ཙམ་དུ་སྨྲ་བ་ན་རེ།
ཕྱི་རོལ་སྣང་ལ་མ་དམིགས་ཟེར་ནས་སྡོང་པོ་ལ་ཕྱག་གིས་བྱུགས་པས། ནམ་མཁའ་
172



ནམ་མཁའ་མཛོད་ཀྱི་ཁྲིད་གདམས་སྐོར།
ལ་བྱུགས་པ་བཞིན་ཐལ་ཐལ་འགྲོའོ། །ཕྱིའི་སྣང་བ་ལ་ནང་གི་སེམས་ཀྱིས་འཛིན་
རྟོག་མེད་ན་སྣང་བ་རང་གྲོལ་ལམ་རོལ་པ་རང་ཤར་ཡིན་ཏེ། ཕོ་སྒོམ་བྲག་ནག་ཏུ་
བཞུགས་དུས་ན། སྒོམ་འབར་གྱིས་མཇལ་དུ་བྱོན་པས། སྐུ་ཁམས་བདེའམ། དགེ་
སྦྱོར་འཕེལ་ལམ་ཞུས་པས། ཕོ་སྒོམ་གྱི་ཞལ་ནས། ཁམས་བདེ་དགེ་སྦྱོར་འཕེལ་
ལོ། །ཕྱོགས་མེད་ཀྱི་སྣང་བ་རང་ཤར་ལ། འཛིན་མེད་ཀྱི་ཡུལ་ཉིད་རང་གྲོལ་བྱ་བ་
ཅིག་དགོས་པ་ཡིན་ནོ། །ཡོད་དམ། ཁྱོད་ཁམས་བདེའམ། དགེ་སྦྱོར་འཕེལ་ལམ་
གསུངས། སྒོམ་འབར་གྱི་ཞལ་ནས། ཁམས་བདེ་དགེ་སྦྱོར་འཕེལ་ལོ། །བདག་མེད་
ཀྱི་སེམས་ཉིད་སྟོང་པ་ལ། འགགས་མེད་ཀྱི་རོལ་པ་རང་ཤར་བྱ་བ་ཅིག་དགོས་པ་
ཡིན་ནོ། །ཡོད་དམ་གསུངས། དེ་ལྟར་ཉམས་མང་དུ་བསྡུར་ནས་སོ་སོར་གྱེས་སོ། །
ཡང་ཕོ་སྒོམ་དང་སྒོམ་འབར་གཉིས་ལན་གཅིག་མཇལ་བའི་དུས་ན། རྟོག་པ་
འགྱུར་མི་འགྱུར་གསུངས་གླེང་བྱས་པས། སྒོམ་འབར་ན་རེ། རྟོག་པ་མི་འགྱུར།
འགྱུར་ན་ལྟ་བའི་གཞི་རྩད་མ་ཆོད་པར་ཐལ་གསུངས། ཕོ་སྒོམ་ན་རེ། རྟོག་པ་
འགྱུར། ཅིའི་ཕྱིར་ན། ཐམས་ཅད་མཁྱེན་པའི་ཡེ་ཤེས་ཡོད་པའི་ཕྱིར་རོ། །ཞེས་
གསུངས་སོ། །གཉིས་ཀས་རྫོགས་པ་ཆེན་པོ་ཡིན་ན། རྣམ་རྟོག་རང་ཁ་མ་མེད་པའི་
དམ་བཅའ་དང་། རྩོལ་སྣང་ཡེ་ཤེས་སུ་ཤར་བའི་ཁས་བླངས་བརྗོད་པའི་དོན་ཡིན་
ནོ། །དགེ་སྦྱོར་བའི་བསམ་སྦྱོར་ཐམས་ཅད་དགེ་བའི་ཕྱོགས་སུ་ཤོར་བ་གཅིག་དགོས་
ཏེ། རྗེ་བཙུན་དམ་པའི་ཞལ་ནས། ནམ་རྩ་དཔྱིད་ཀར་ཡུལ་མྱོང་རོ་ཀླུང་ལྟ་བུ་ཐང་
ཆེན་པོར་ཁུར་ཆེན་པོ་ཁུར་ནས་འགྲོ་ན་ཚད་པས་ཉན་པའི་ཡིད་ལ་ཆུ་མིན་པ་
བསམ་རྒྱུ་མེད་པ་ལྟར། དགེ་སྦྱོར་བ་ཡང་དེ་ལྟར་མ་སོང་ན་ཕན་མེད་དེ་དམ་པ་
ཁྱད་པར་ཅན་གང་ན་བཞུགས། དགེ་སྦྱོར་གང་ན་ བཟང་། ཡིད་ལ་དེ་མ་གཏོགས་
མི་བསམ། ཚིག་ཏུ་དེ་མ་གཏོགས་མི་སྨྲ་བ་ཅིག་ དགོས། ཞེས་གསུངས་སོ།།
173



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀུན་བཟང་དངོས་བྱོན་དམ་པ་ཡབ་སྲས་དང་།།
སྡེ་གསུམ་བརྒྱུད་པའི་བླ་མ་རིམ་བྱོན་གྱི།།
ཞལ་གྱི་གདམས་པ་སེངྒེའི་འོ་མཚོ་ལས།།
རང་གཞན་ཐར་པའི་ལང་ཚོ་རྒྱས་ཕྱིར་དུ།།
༧ དད་པའི་མི་ཕོས་བརྩོན་འགྲུས་སྐྱོག་གིས་བླངས། ལྷག་བསམ་བཟང་པོའི་གསེར་
ཟོ་བཀང་བྱས་པ།། ཤེར་བརྩོན་ལྡན་རྣམས་ངོམ་མེད་རོལ་ཤེས་པའི།། སྐྱེས་བུས་
དོན་གཉིས་ལྷུན་གྲུབ་གོར་མ་ཆག ༧ །བདག་ཀྱང་དེང་ནས་བྱང་ཆུབ་བར།། བརྒྱུད་
ལྡན་བླ་མ་མཆོག་གི་དྲུང་། སྐྱེས་ནས་ཞལ་གྱི་གདམས་པ་ལ། ཤེས་རབ་གསུམ་གྱི་
མཐའ་སོན་ཤོག ༧ །ནམ་ཞིག་འཁོར་མཚོ་ལས་ཐར་ནས།། རྒྱལ་སྲས་བླ་མ་མཆོག་
རྣམས་དང་། ཚོམ་བུ་གཅིག་ཏུ་དབྱིངས་འདྲེས་ནས།། འགྲོ་བའི་དེད་དཔོན་
མཆོག་ཐོབ་ཤོག །ཅེས་བརྒྱུད་པའི་བླ་མའི་གཏམས་ཐོས་ཞལ་གྱི་གདམས་པ་རིན་པོ་ཆེའི་ཕྲེང་
བ་འདི་ཡང་ཤར་རྫའི་བྱ་བྲལ་དྲི་མེད་སྙིང་པོ་རང་ལ་དད་མོས་བཀག་མེད་གྱིས་བསྐུལ་ནས་རང་འདྲའི་བློ་
དམན་རྣམས་ལ་ཚིག་གསལ་གོ་སླ་ཕན་གང་ཆེ་བ་འགའ་ཞིག་ཕྱོགས་གཅིག་ཏུ་བཀོད་པའི་ཡི་གེ་པ་ནི་ཉག་
བཙུན་ས་ཏྲིག་མིང་གིས་བགྱིས་པ་འདིས་ཀྱང་དཔོན་གསས་བླ་མའི་བྱིན་རླབས་སེམས་ལ་ཞུགས་ནས།
འབྱུང་དང་གཞན་ཕན་བྱང་ཆུབ་ཀྱི་སེམས་དང་སྟོང་ཉིད་ཟབ་མོ་གསུམ་རང་གཞན་གཉིས་ཀྱི་རྒྱུད་ལ་སྐྱེ་
བའི་རྒྱུར་གྱུར་ཅིག །བརྒྱུད་པའི་བླ་མའི་ཞལ་གྱི་གཏམས་ཐོས་འདི། ཤར་རྫ་བདེ་ཆེན་ཁྲོད་དུ་པར་བསྒྲུབ་ཚེ།
སྐྱང་འཕགས་བསྟན་འཛིན་རིན་ཆེན་གོར་བཅུ་ཕུལ། ཁྱུང་བོན་བསྟན་རྒྱལ་རྒྱུ་གོར་བཞི་བཅུ་ཕུལ། དེའི་
དགེ་རང་གཞན་ཕ་མ་སེམས་ཅན་རྣམས། དཔོན་གསས་བླ་མ་རྣམས་ཀྱི་དུང་སྐྱེས་ནས། མཐའ་ནི་རྫོགས་
པའི་སངས་རྒྱས་ཐོབ་པར་ཤོག །ཕྱི་མོ་ཡི་གེ་པ་དང་པོ་དེའོ།།
ཡེ་
174



*
ནམ་མཁའ་མཛོད་ཀྱི་ཁྲིད་གདམས་སྐོར།
ཡང་ཟབ་ནམ་མཁའ་མཛོད་ཆེན་ལས།
ཚོགས་འཁོར་བསྐོར་བའི་རྣམ་བཤད་
མུ་ཏིག་དྲ་བ་བཞུགས།
༄༅། །རབ་འབྱམས་རྒྱལ་བའི་མཁྱེན་བརྩེ་ནུས་པའི་གཟུགས།།
འགྲོ་ངོར་ཆུ་ཟླའི་ཚུལ་གྱི་མོས་སྣང་སྐུ།།
གང་འདུལ་དེ་སྟོན་སྙིགས་འགྲོ་སྐྱོབ་པའི་དཔལ།།
འཆི་མེད་བླ་ཆེན་ཡབ་སྲས་ལ་ཕྱག་འཚལ།།
ཤེས་བྱ་འཇལ་བྱེད་ཤེས་རབ་མིག་ལྡོངས་ཀྱང་།།
དད་གསུམ་བློ་ཡི་འཁར་བ་ལ་བརྟེན་ནས།།
བསྟན་པའི་ནོར་མཆོག་རངྒའི་གླིང་ཉུལ་ཞིང་།
ཚོགས་འཁོར་རྣམ་བཤད་མུ་ཏིག་དྲ་བ་སྤེལ།།
ཕྱི་ལྟར་སྟོང་གསུམ་འཇིག་རྟེན་ཚོགས་ཀྱི་སྣོད།།
ནང་ལྟར་འདོད་རྒུ་ཕུན་ཚོགས་ཚོགས་ཀྱི་བཅུད།།
ངོ་བོ་སྟོང་ལ་རང་བཞིན་སྒྱུ་འཕྲུལ་བཞིན།།
སོ་སོར་སྣང་ཡང་འགལ་མིན་བདེན་གཉིས་མཉམ།།
འདི་ལྟར་ཚོགས་འཁོར་མ་གྱུར་གང་ཡང་མེད།།
75



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྣལ་འབྱོར་དགོངས་སྤྱོད་ཟབ་མོའི་རྩིས་ཟིན་ན།།
བསོད་ནམས་ཡེ་ཤེས་ཚོགས་ཆེན་དུས་གཅིག་རྫོགས།།
སྐུ་གཉིས་མཆོག་ཐོབ་དོན་གཉིས་ལྷུན་གྲུབ་འགྱུར། །
ཞེས་གླེང་ནས་འདིར་བཤད་བྱ་ཚོགས་འཁོར་བསྐོར་བ་ལ། གང་དུ་བསྐོར་བའི་
ཚོགས་གནས། གང་གིས་བསྐོར་བའི་ཚོགས་གཤེན། གང་ལ་བརྟེན་ནས་བསྐོར་
བའི་ཚོགས་རྫས། ཇི་ལྟར་བསྐོར་བའི་ཚོགས་ཀྱི་རང་བཞིན་དང་བཞིའོ།། དང་
པོ་ནི། དགོན་གནས་སམ། གོང་མའི་སྒྲུབ་གནས་ཁྱད་པར་ཅན་དང་། རྟེན་
གསུམ་ཁྱད་པར་ཅན་བཞུགས་པའི་གནས་དང༌། རྩ་བའི་གྱེར་ཆེན་ནམ་བླ་མ་
ཁྱད་པར་ཅན་བཞུགས་པའི་གནས་དང་། གནས་རི་ཁྱད་པར་ཅན་དང་རི་ཁྲོད་
དང་། དུར་ཁྲོད་ལ་སོགས་དང་། གཞན་ཡང་གྲོང་ཁྱེར་ཆེན་པོའི་དཀྱིལ་ལམ།
ཤན་གྲོང་སོགས་ལའང་རུང་ངོ༌།།
གཉིས་པ་ནི། རྟོག་བྲལ་གྱི་རྣལ་འབྱོར་པ་ཕོ་མོ་རྣམས་དང་
། གཞན་ཡང་མི་
སྐྱ་ཕོ་མོ་ཡན་ཆད་ཚོགས་ལ་འདུ་བ་རུང་སྟེ། གཤེན་ཕུ་མི་དང་། ལྡེ་རོ་ཉམས་
འཕེལ་གྱིས་གྲོང་ཁྱེར་གྱི་མི་ཕོ་མོ་དང་། ཡ་བོ་རྣམས་དང་། ཉ་པ་མང་པོ་དང་
བཅས་ནས་ཚོགས་ཀྱི་འཁོར་ལོ་བསྐོར་བས་དེ་དག་ཀུན་ཀྱང་ཐར་པ་ཆེན་པོ་ཐོབ་
པ་བཞིན་ནོ།།
གསུམ་པ་ནི། རིག་འཛིན་འདུས་པ་ལས། བཟའ་དང་བཅའ་དང་བཏུང་
དང་བགོ །ཞེས་དང་། དྲན་པ་གསང་སྒྲུབ་ལས། དུ་དང་སམ་དང་བང་ངེ་དང་།།
གལ་ཕྱི་ཤ་དང་ཡུ་ཏི་ཆང་།། ཟླ་རྒྱས་ཟླ་ཕྲམ་དཀར་མངར་སོགས།། ཞེས་དང་།
གེ་ཁོད་ལས། བཟའ་དང་བཅའ་དང་མྱོང་ལ་སོགས།། ཞེས་དང་། བོད་ཡུལ་མ་
ལས། ཞོ་དང་འོ་མ་མར་ཐུད་ཕྲུམ་ལ་སོགས་མང་དུ་གསུངས་པ་རྣམས་རིགས་སུ་
ཟླ76



ནམ་མཁའ་མཛོད་ཀྱི་ཁྲིད་གདམས་སྐོར།
བསྡུ་ན། བཟའ་བ། བཏུང་ག བཅའ་བ། མྱོང་བ། སྒོག་རིགས། བགོ་བ་སོགས་
ལ་འདུ་བས། ཤ་དང་ཐུད་དང་ཕྲུམ་དང་ཟན་དང་ཕྱེ་མར་འབྲུ་ཆན་སོགས་བཟའ་
བའི་རིགས་དང་། ཇ་དང་ནས་ཆང་འབྲས་ཆང་རྒུ་ཆང་དང་ཞོ་དང་འོ་མ་དང་
བྲ་ཁུར་གྲོ་ཁུར་སོགས་བཏུང་བའི་རིགས་དང་། རྒུན་འབྲུམ་དང་སྟར་བུ་སོགས་
ཤིང་ཐོག་ཅི་རིགས་པ་བཅའ་བ་རྣམས་དང་། ལན་ཚྭ་སོགས་མྱོང་བའི་རིགས་
དང་། རི་སྒོག་ཀླུང་སྒོག་བཅའ་ལྷ་གོ་སྙད་སོགས་སྒོག་རིགས་དང་། ཤི་ཤོན་དང་
ཟ་འོག་སོགས་བགོ་བའི་རིགས་རྣམས་སོ།། འོ་ན་སྲོག་བཅད་པའི་ཤ་ཚོགས་སུ་
འབུལ་རུང་ངམ་ཞེ་ན། ཚོགས་འཁོར་བསྐོར་བའི་ཆེད་དུ་བསད་པ་མ་ཡིན་ན་
འབུལ་རུང་སྟེ། ལྡེ་རོ་ཉམས་འཕེལ་གྱིས་ཉ་པ་རྣམས་ཀྱིས་ཉ་བསད་པའི་ཤ་ལ་
ཚོགས་ཀྱི་འཁོར་ལོ་བསྐོར་བས་ཉ་པ་རྣམས་སངས་རྒྱས་པ་ལྟ་བུའོ། དེ་གྲུབ་ཐོབ་
ཀྱིས་དགོངས་སྤྱོད་ཟབ་མོས་བྱིན་གྱིས་བརླབས་ནས་སངས་རྒྱས་པ་ཡིན་པས་མི་
མཚུངས་སོ་སྙམ་ན། དགོངས་སྤྱོད་མི་མཚུངས་ནའང་། སྤྱོད་ཚུལ་མཚུངས་ཏེ།
གྲུབ་ཐོབ་ཀྱིས་ཚོགས་འཁོར་བསྐོར་བའི་གོང་དུ་སྲོག་བཅད་པའི་ཤ་བཀག་པ་མ་
མཛད་པའི་ཕྱིར་རོ། །གཞན་ཡང་ཡུལ་དེ་ལ་སྙིང་རྗེ་ཁྱད་པར་ཅན་གྱིས་ཟིན་ནའང་
བཀག་མི་དགོས་ཏེ། གཤེན་ཕུ་མིས་ཡ་བོ་རྣམས་ལ་སྙིང་རྗེ་སྐྱེས་ནས་དེ་དག་གི་
སྡིག་པའི་ཡོ་བྱད་ལ་བརྟེན་ནས་ཚོགས་འཁོར་བསྐོར་བས་ཡ་བོ་རྣམས་སངས་
རྒྱས་པ་བཞིན་ནོ། །བསམ་པ་མ་དག་པའི་ཡོ་བྱད་ཀྱང་བཀག་མི་དགོས་ཏེ། གཤེན་
སད་ནེས་ཚོགས་འཁོར་ལ་དམའ་མོ་ཐུག་ཀ་བྱ་བས་ཟ་འདོད་པའི་དབང་གིས་ཡོ་
བྱད་བསྲེས་པས་ཀྱང་གྲུབ་པ་ཐོབ་པ་བཞིན་ནོ། །དེས་ན་དེ་དག་ཚོགས་གཤེན་
གྱིས་དགོངས་སྤྱོད་ཟབ་མོ་དང་སྙིང་རྗེ་ཁྱད་པར་ཅན་གྱིས་ཟིན་ན་དེ་ལྟར་འགྱུར་
ཏེ། དེ་དག་གི་ཡོ་བྱད་དང་ཤ་ལ་སོགས་ཚོགས་སུ་འབྲེལ་ནས་དེས་ཚོགས་རྫོགས་
177



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྒྲིབ་པ་བྱང་ནས་ཐར་པ་ཐོབ་པའི་རྒྱུར་འགྱུར་རོ། །གཞན་དུ་ན་མཆོད་རྫས་ཀུན་
ལ་གསོད་པའི་ཤ་ཁྲག་ནི་རྣམ་པ་ཀུན་དུ་བཀག་དགོས་པས་དེ་དག་ནི་དེ་དང་མི་
མཚུངས་སོ། །
བཞི་པ་རང་བཞིན་ལ་ལྔ། ངོ་བོ། ངེས་ཚིག །དགོས་པ། དབྱེ་བ། ཚོགས་
འཁོར་བསྐོར་བའི་ཚུལ་ལོ། དང་པོ་ནི། ཚོགས་གཉིས་རྫོགས་པའི་རྐྱེན་དུ་འགྱུར་
བའི་དངོས་ཡིད་ཀྱིས་བསྡུས་པའི་འདོད་པའི་ཡོན་ཏན་ཕུན་སུམ་ཚོགས་པ་སྟེ།
་ཡང་ཐབས་ཤེས་ཁྱད་པར་ཅན་གྱིས་ཟིན་པའོ།། གཉིས་པ་ནི། ག་ཎ་ཙཀྲའི་
སྒྲས་མང་པོ་འཚོགས་པའི་དོན་གྱིས་ཡེ་ཤེས་ཀྱི་སྣང་བ་དཔག་ཏུ་མེད་པའི་འཁོར་
ལོ་བསྐོར་བ་བསྟན་ཏོ། །གསུམ་པ་ནི། གཞིའི་བག་ཆགས་བསལ་བ་དང་། ལམ་
གྱི་རྟོག་པ་སྦྱང་བ་དང་། འབྲས་བུ་ཡེ་ཤེས་ཀྱི་ཚོགས་རྫོགས་པའི་དགོས་པ་ཡོད་
དོ།། བཞི་པ་དབྱེ་བ་ལ་གསུམ་སྟེ། ཕྱི་སྣང་སྲིད་རྒྱུན་གྱི་ཚོགས་འཁོར། ནང་ཕུང་
པོ་ལུས་ཀྱི་ཚོགས་འཁོར། གསང་བ་རང་རིག་དོན་གྱི་ཚོགས་འཁོར་རོ། །ལྔ་པ་
ཚོགས་འཁོར་བསྐོར་ཚུལ་ལ་གསུམ་སྟེ།
བསྔོ་རྒྱུ་སྦྱོར་སྒྲོལ་སྤར་གསུམ་གྱི་ཚོགས་ལྔ་གསུམ་བཅོ་ལྔ། བསྔོ་ཐབས་གསང་
སྔགས་རྟུལ་ཞུགས་ཀྱི་ཐབས་ཆེན་སྡེ་དྲུག །བསྔོ་འབྲས་མཆོག་ཐུན་མོང་གི་ཡོན་
ཏན་འཐོབ་ཚུལ་ལོ། །དང་པོ་ལ་ལྔ། ཕྱི་ཚོགས་ཀྱི་སྣོད། ནང་ཚོགས་ཀྱི་བཅུད།
གསང་བ་བསྒྲལ་བྱ། ཡང་གསང་ཚོགས་མཆོད། མཐར་ཕྱིན་དོན་འབྲས་སོ།། དང་
པོ་ནི། མ་རྒྱུད་ཀྱི་ཚོགས་བྱང་ལས། ཕྱི་སྟོང་གསུམ་སྣོད་དུ་སྦྱར་ཏེ། འདུས་བྱས་
སྟོང་གསུམ་གྱི་སྣོད། འདུས་མ་བྱས་ནམ་མཁའི་སྣོད། གཉིས་མེད་ཡེ་ཤེས་ཀྱི་
སྣོད་དུ། ཞེས་གསུངས་པའི། སྟོང་གསུམ་ནི་ནམ་མཁའི་མཐའ་དང་མཉམ་པ་
སྟེ་འདུས་བྱས་ཀྱི་འཇིག་རྟེན་གྲངས་མེད་པ་བསམ་གྱིས་མི་ཁྱབ་པ་དག་གོ །དེས་
178



ནམ་མཁའ་མཛོད་ཀྱི་ཁྲིད་གདམས་སྐོར།
གར་ཁྱབ་ལ་འདུས་མ་བྱས་པའི་ནམ་མཁས་ཁྱབ་ལ། དེ་དང་མཉམ་པ་བོན་སྐུའི་
གཉིས་མེད་ཡེ་ཤེས་ཀྱིས་ཀྱང་ཁྱབ་པས་ན། ཤེས་པའི་ཡུལ་ལས་ཀྱང་འདས་ཏེ།
དེ་ནི་ཚོགས་ཀྱི་སྣོད་དུ་བྱ་བའོ། །ཤིན་ཏུ་རྒྱ་ཆེ་ཞིང་མཐའ་ལས་འདས་སོ། །གཉིས་
པ་ནི། དེ་ཉིད་ལས། ནང་ཁམས་གསུམ་གྱི་བཅུད་བསྒྲལ་ཏེ།། འདོད་ཁམས་མ་
རྒྱུད་བདེ་བའི་ཡེ་ཤེས།། གཟུགས་ཁམས་བསྐྱེད་རིམ་གསལ་བའི་མཁྱེན་ཡུལ།།
གཟུགས་མེད་རྫོགས་རིམ་སྟོང་པའི་རང་མདངས་སུ་གྲོལ་བས།། ཞེས་གསུངས་
པས། དེ་ཡང་ཁམས་གསུམ་ལས། འདོད་ཁམས་རྩེ་གཅིག་པའི་ཏིང་ངེ་འཛིན་
ལྷག་མཐོང་བདེ་བ་ཤས་ཆེའི་དང་། གཟུགས་ཁམས་ཞི་རགས་ཀྱི་རྣམ་པའི་ཏིང་ངེ་
འཛིན་ཟུང་འབྲེལ་ལ་གསལ་བ་ཤས་ཆེའི་དང་། གཟུགས་མེད་མི་རྟོག་པའི་ཞི་
གནས་ཀྱི་ཏིང་ངེ་འཛིན་སྟོང་པ་ཤས་ཆེའི་ཏིང་འཛིན་ཏེ། དེ་དག་ཏིང་འཛིན་
སྐྱོན་ཅན་ཏེ། དེ་ལས་འདོད་པའི་བདེ་བ་ཤས་ཆེའི་ཏིང་འཛིན་མ་རྒྱུད་ཀྱི་རྫོགས་
རིམ་བདེ་བའི་ཡེ་ཤེས་དང་། གཟུགས་ཀྱི་གསལ་བ་ཤས་ཆེའི་ཏིང་འཛིན་ཕ་རྒྱུད་
ཀྱི་བསྐྱེད་རིམ་གསལ་བའི་མཁྱེན་ཡུལ་དང་། གཟུགས་མེད་ཀྱི་སྟོང་པ་ཤས་ཆེའི་
ཏིང་འཛིན་སྲས་རྒྱུད་ཀྱི་རྫོགས་ཆེན་སྟོང་པའི་རང་མདངས་སུ་གྲོལ་བ་ལ་བསྒྲལ་
བ་ཞེས་བྱའོ། གསུམ་པ་ནི། དེ་ལས། གསང་བ་དུག་གསུམ་གནས་སུ་བསྒྲལ་ཏེ།
འབྱུང་བ་ལྔའི་དུག་ནི་ཡེ་ཤེས་ཀྱི་སྣང་བ། ཕུང་པོ་ལྔའི་དུག་ནི་གཞིའི་རང་མདངས།
ཉོན་མོངས་དུག་ལྔ་ནི་ཡེ་ཤེས་ཀྱི་རང་བཞིན་དུ་བསྒྲལ་བས། ཞེས་པས། འབྱུང་
བ་བཞི་ལ་དངོས་པོ་རང་མཚན་པ་དང་ནམ་མཁའ་ལ་སྟོང་པར་ཞེན་འཛིན་ནི་
འབྱུང་བའི་དུག །གཟུགས་ཚོར་བ་འདུ་ཤེས་འདུ་བྱེད་རྣམ་ཤེས་ལྔ་ལ་བདག་ཏུ་
འཛིན་པ་ནི་ཕུང་པོའི་དུག་ཆགས་སྡང་རྨོངས་གསུམ་ང་རྒྱལ་ཕྲག་དོག་ལྔ་ནི་ཉོན་
མོངས་པའི་དུག་སྟེ དེ་དག་འབྱུང་བ་ལྔ་ངོ་བོ་དངོས་པོར་མ་གྲུབ་ཅིང་རང་བཞིན་
179



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མ་འགག་པ་རང་གསལ་བ་ཡེ་ཤེས་ཀྱི་སྣང་བ་དང་། ཕུང་པོ་ལྔ་རང་ས་ནས་སྟོང་
པས་བདག་ཅེས་མ་གྲུབ་པ་རང་བྱུང་གཞིའི་རང་མདངས་དང་། དུག་ལྔ་ནི་ངོ་
བོ་ཉིད་དུའང་སྟོང་པས་ཡེ་ཤེས་ལྔའི་རང་བཞིན་དུ་རྟོགས་པ་ལ་དུག་གསུམ་གནས་
སུ་བསྒྲལ་ཞེས་བྱའོ།། བཞི་པ་ནི། དེ་ཉིད་ལས། ཡང་གསང་སྲིད་གསུམ་ལ་ཚོགས་
སུ་བྱ་སྟེ།། ཡེ་སྲིད་གཞི་དྲུག་ཡེ་སངས་རྒྱས་པའི་ལྷ་ལ་འབུལ། བྱེད་བྱས་ལམ་དྲུག་
གང་ཟག་རྒྱུའི་ལྷ་ལ་འབུལ། རྒྱུ་མཐུན་དོན་དྲུག་ཐུགས་རྗེའི་སྤྲུལ་པའི་ལྷ་ལ་འབུལ།
ཞེས་པ། ཡེ་སྲིད་ནི་རང་བྱུང་གི་སྲིད་པ་རྒྱུ་འབྲས་ཀྱིས་སྟོངས་པ། བྱེད་བྱས་ནི་
བྱེད་པོས་བྱས་པའི་སྲིད་པ་རྟག་བརྟན་མི་བཏུབ་པ། རྒྱུ་མཐུན་ནི་རྒྱུ་སྔོན་སོང་
ལས་འབྲས་བུ་ཕྱིས་སྐྱེས་ཀྱི་སྲིད་པ་ཐམས་ཅད་དེ། དེ་དག་ཀྱང་ངོ་བོ་ཉིད་དུ་མ་
གྲུབ་ཅིང་། རང་བཞིན་མ་འགག་པའི་ཡེ་ཤེས་ཀྱི་སྣང་བ། ཚོགས་ཀྱི་མཆོད་པ་
བསམ་གྱིས་མི་ཁྱབ་པ་དག་ཡུལ་མཆོག་བཞིའམ་ཚོགས་ཞིང་རྣམས་ལ་དབུལ་
བའོ། །ལྔ་པ་དོན་འབྲས་ནི། དེ་ཉིད་ལས། ས་གསུམ་སྒྲོལ་སྦྱོང་མཐར་ཕྱིན་པ་
ཡིན་ཏེ། ཁམས་གསུམ་ས་དགུ་བོན་ཉིད་དབྱིངས་སུ་འགྱུར།། གཡུང་དྲུང་ས་
བཅུ་རྟོགས་པའི་རྩལ་དུ་གྲོལ།། བོན་ཉིད་ས་གཅིག་རང་ལ་ཡེ་ནས་རྫོགས་པར་
རྟོགས་པའོ།། ཞེས། འདོད་ཁམས་ས་གཅིག་ཏུ་བསྡུས། བསམ་གཏན་བཞི་ཏིང་
ངེ་འཛིན་གྱི་ཁྱད་པར་གྱི་ས་བཞི། གནས་གཙང་ནི་བསམ་གཏན་གྱི་ཁོངས་སུ་
འདུས་སོ། གཟུགས་མེད་བཞི་ཡང་དེ་བཞིན་ས་བཞི་སྟེ། ཁམས་གསུམ་ས་དགུ་
མ་སྤངས་པ་བོན་ཉིད་ཀྱི་དབྱིངས་སུ་གནས་འགྱུར་བ་དང་། ས་དང་པོ་ནས་བཅུ་
པ་མན་ཆད་གཡུང་དྲུང་ཐེག་པའི་ས་བཅུ་རང་གི་རྟོགས་པའི་རྩལ་དུ་གྲོལ་ཏེ།
ས་བཅུ་མ་བགྲོད་པར་དུས་གཅིག་ལ་ཕྱིན་པ་དང་། བོན་ཉིད་བདེ་བ་ཆེན་པོའི་
ས་གཅིག་ཡེ་ནས་རང་ལ་རྫོགས་པར་ཤེས་ནས་བགྲོད་པ་མེད་པའི་ས་ཆེན་པོ་ནོན་པའོ།།
180



ནམ་མཁའ་མཛོད་ཀྱི་ཁྲིད་གདམས་སྐོར།
གཉིས་པ་བསྔོ་ཐབས་གསང་སྔགས་རྟུལ་ཞུགས་ཀྱི་ཐབས་ཆེན་སྡེ་དྲུག་མ་རྒྱུད་
ཚོགས་བྱང་ལས་གསུངས་པ་ཅུང་ཟད་གོ་སླ་བར་བྱས་ནས་བཤད་ན། ཐབས་ཚེ་
བ། ཐབས་མཁས་པ། ཐབས་ཟབ་པ། ཐབས་བཟང་བ། ཐབས་མང་བ། ཐབས་
འཕེལ་བ་དང་དྲུག་ལས། དང་པོ་ཐབས་ཆེ་བ་ནི་ལྷ་ལ་ལྷ་ཐིམ་པ་ཡིན་ཏེ། དཔེར་
ན་ས་གཞི་ལ་ཆུ་སྣོད་དུ་ཆུ་དྭངས་པ་འཁྱིལ་པ་བརྒྱ་སྟོང་ཁྲི་འབུམ་ཡོད་ཀྱང་ཆུ་རེ་
རེའི་ནང་དུ་ཟླ་བ་རེ་རེ་ཤར་བ་ལ། སྣོད་གཅིག་གི་ཆུ་ས་ལ་ཕོས་ན་དེའི་ཆུ་ཟླ་ལུས་
རྒྱུ་དང་ཐིམ་རྒྱུ་མེད་བཞིན་པར་མཁའ་ཟླ་ལ་ཐིམ་པ་བཞིན་དུ། སེམས་ཅན་བསམ་
གྱིས་མི་ཁྱབ་པ་སྣང་ཡང་དོན་གཞི་ཡེ་ཤེས་ལྷུན་གྲུབ་ཀྱི་རང་བཞིན་གཅིག་ལས་
བྱུང་བས་ན། སེམས་ཅན་གཅིག་གིས་ཚོགས་ཀྱི་འཁོར་ལོ་བསྐོར་ན་ཚོགས་ཀྱིས།
དེའི་གཞིའི་བག་ཆགས་བསལ། ལམ་གྱི་རྟོག་པ་སྦྱོངས། ཚོགས་གཉིས་ཅིག་ཅར་
དུ་རྫོགས་ནས་དེ་གཞི་ཡེ་སངས་རྒྱས་པ་ལ་ཐིམ་སྟེ་སངས་རྒྱས་པར་བྱེད་ལ། དེ་
བཞིན་དུ་སེམས་ཅན་ཐམས་ཅད་ཚོགས་ཀྱིས་གཞི་ལ་སངས་རྒྱས་པར་བྱེད་དོ།།
གཉིས་པ་ཐབས་མཁས་པ་ནི་འོད་ལས་འོད་སྤྲོས་པ་ཡིན་ཏེ། དཔེར་ན་མར་མེ་
གཅིག་ལས་གཉིས། དེ་ལས་བརྒྱ་སྟོང་དུ་མར་སྤྲོས་ཀྱང་དང་པོའི་མར་མེའི་འོད་
ཆུང་དུ་མི་འགྲོ་བར་ཕྱི་མ་ཐམས་ཅད་སྔ་མ་སྔ་མའི་གྲོགས་སུ་འགྱུར་བ་བཞིན་དུ།
བླ་མ་གཅིག་གིས་རང་གིས་གསང་སྔགས་ཟབ་མོའི་ཚོགས་ཀྱི་འཁོར་ལོ་བསྐོར་
ནས་ཚོགས་རྫོགས་པ་བྱས་ཏེ། དེའི་རྗེས་གཞན་སློབ་མ་ལའང་གསང་སྔགས་ཀྱི་
ལུང་སྦྱིན་དབང་བསྐུར་བརྡ་དོན་བསླབ་ནས་ཚོགས་ཀྱི་འཁོར་ལོ་བསྐོར་བཅུག་
པས། བླ་མ་རང་ཡང་ཚོགས་གཉིས་གོང་འཕེལ་དུ་འགྲོ་ཞིང་། གཞན་དེ་ཡ
ཚོགས་གཉིས་ཅིག་ཅར་དུ་རྫོགས་ནས་སངས་རྒྱས་པར་བྱེད་དོ། གསུམ་པ་ཐབས་
ཟབ་པ་ནི། དབྱིངས་ལས་དབྱིངས་ཤར་བ་ཡིན་ཏེ། དཔེར་ན་རང་གི་བྱད་རང་
8



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་ཡོད་ཀྱང་དེ་རང་གིས་མཐོང་བ་མེད་པ་ལ། མེ་ལོང་དྭངས་པའི་ནང་དུ། བལྟས་
པས་མེ་ལོང་གི་བྱད་ཀྱི་གཟུགས་བརྙན་དེས་རང་ངོའི་བྱད་ཀྱི་ཆ་རྟོགས་པར་བྱེད་
པ་བཞིན་དུ། དབྱིངས་བོན་ཉིད་ཀྱི་དོན་དེ་རང་ལ་ཡེ་ནས་ལྷུན་གྲུབ་ཏུ་ཡོད་ཀྱང་
རང་ངོ་རང་གིས་མ་ཤེས་པ་ལ། བླ་མ་བཅུད་ལྡན་གྱིས་གདམས་ངག་ཟབ་མོས་
ངོ་སྤྲད་ནས་ཚོགས་ཀྱི་འཁོར་ལོའི་སྒོར་བཅུག་པས་དེས་རང་ངོ་ཤེས་ནས། ཚོགས་
ཀྱིས་ལམ་གྱི་སྒྲིབ་པ་ཐམས་ཅད་བྱང་ནས་སངས་རྒྱས་པར་བྱེད་དོ།། བཞི་པ་ཐབས་
བཟང་བ་ནི་ཡེ་ཤེས་ལ་ཡེ་ཤེས་རོལ་པ་ཡིན་ཏེ། དཔེར་ན་ནམ་མཁའ་ལ་སྤྲིན་
སྤྲིན་ལས་ཆར་བབས་ནས་ས་གཞིར་ནས་འབྲས་སྐྱེས་ཏེ། དེ་སེམས་ཅན་མི་རྣམས་
ཀྱིས་ཟོས་པས་ལུས་སེམས་ལ་སྟོབས་ནུས་རྒྱས་པར་བྱེད་པ་བཞིན་དུ། སྐུ་གསུམ་
ནས་བརྒྱུད་པའི་གསང་སྔགས་ཀྱི་ཚོགས་ཀྱི་དཀྱིལ་འཁོར་ཆེན་པོ་འདི་ཉིད་ལ་
གང་གིས་སྤྱད་ཀྱང་། དེ་མི་འཚེངས་པ་མེད་ཅིང་ཉམས་དང་རྟོགས་པའི་ཡེ་ཤེས་
སྔར་མ་སྐྱེས་པ་སྐྱེས་པ། སྐྱེས་པ་གོང་ནས་གོང་འཕེལ་དུ་བྱེད་ཅིང་ལམ་གྱི་ཡོན་
ཏན་མངོན་སུམ་དུ་བརྙེས་པར་བྱེད་དོ།། ལྔ་པ་ཐབས་མང་བ་ནི་ཐབས་ལ་ཐབས་
བརྙེས་པ་ཡིན་ཏེ། དཔེར་ན་སེང་ལྕམ་དཀར་མོ་གངས་རིའི་ཁ་ནས་འཕྱོང་པའི་
དུས་སུ། ཉི་མ་དང་ཟླ་བའི་མུན་སྤྲིན་གྱི་གསེབ་ནས་ལྷ་མོ་འོད་ཟེར་ཅན་ཞེས་བྱ་
བ་མང་པོ་དཔག་ཏུ་མེད་པ་ཡོད་པ་རྣམས་ཀྱིས་སྣོད་གསེར་ཟོ་ཐོགས་ནས་འོང་སྟེ།
ལྷ་མོ་བརྒྱ་སྟོང་གིས་སེངྒེ་ལས་འོ་མ་བླངས་ཀྱང་སེངྒེའི་འོ་མ་ལ་ཟད་པ་མེད་ཅིང་།
ལྷ་མོ་རྣམས་ལ་སྐལ་བ་མང་ཉུང་མེད་པར་ཐོབ་པ་བཞིན་དུ། གསང་སྔགས་ཟབ་
མོའི་ཚོགས་ཀྱི་འཁོར་ལོ་འདི་ལ་གང་ཟག་བརྒྱ་སྟོང་གིས་སྤྱད་ཀྱང་དངོས་གྲུབ་ལ་
ཟད་པ་མེད་པར་ཡེ་ཤེས་ཚོགས་ཆེན་ཆེ་ཆུང་མེད་པ་སྐལ་བ་རེ་རེ་ཐོབ་པ་ཡིན་
ནོ། །དྲུག་པ་ཐབས་འཕེལ་བ་ནི་ཤེས་རབ་ལ་ཤེས་རབ་འཕེལ་བ་ཡིན་ཏེ། དཔེར་
182



ནམ་མཁའ་མཛོད་ཀྱི་ཁྲིད་གདམས་སྐོར།
ན་ཡིད་བཞིན་གྱི་ནོར་བུ་རིན་པོ་ཆེ་ཐོབ་ན་སེམས་ཅན་བརྒྱ་སྟོང་ཁྲི་འབུམ་ལ་ཟས་
གོས་ལ་སོགས་སྦྱིན་པ་མི་མཐུན་མི་འདྲ་བ་བྱེ་བ་ས་ཡ་བཏང་ཀྱང་ནོར་བུ་ལས་
ཟད་པ་མེད་ཅིང་སླར་འཕེལ་བ་བཞིན་དུ། ཚོགས་ཀྱི་འཁོར་ལོ་བསྐོར་བ་ལ་བརྟེན་
ནས་ཡང་དག་པའི་དོན་རྟོགས་ཏེ་ལེགས་ཉེས་འབྱེད་པའི་ཤེས་རབ་ལ་མངའ་
བརྙེས་ཤིང་ཤེས་རབ་གཅིག་གིས་གཅིག་འཕེལ་ཏེ་གང་ཟག་དུ་མའི་དོན་ཆེན་པོ་
བསམ་གྱིས་མི་ཁྱབ་པར་བྱེད་དོ།།
གསུམ་པ་ཚོགས་བསྔོས་པའི་འབྲས་བུ་སྒྲིབ་གཉིས་བྱང་ནས། ཚོགས་གཉིས་
རྫོགས་ཏེ། མཐར་ཐུག་མཆོག་ཐུན་མོང་གི་དངོས་གྲུབ་ཐོབ་པའོ།། དེའང་སྒྲིབ་
གཉིས་ལ་སྤྱི་སྒྲིབ་དང་། བོན་གྱི་སྒྲིབ་པ་གཉིས་ཡོད། སྤྱི་སྒྲིབ་ནི་སེམས་ཅན་ཐམས་
ཅད་ལ་སངས་མ་རྒྱས་རིང་ལ་ཡོད། ཕྱི་མ་ལ་ཉོན་སྒྲིབ་དང་། ཤེས་སྒྲིབ་གཉིས་
ཡོད། དང་པོ་ནི་རྒྱུའི་བོན་བཞི་ཉམས་སུ་བླངས་པའི་གང་ཟག་དང་། གཉིས་པ་
ནི་འབྲས་བུའི་བོན་བཞི་ཉམས་སུ་བླངས་པའི་གང་ཟག་གི་རྒྱུད་ལ་གནས། དེ་
དག་རྒྱུ་མཚན་ཉིད་ཀྱི་ཐེག་པར་བསྐལ་པ་མང་པོ་མ་བགྲང་ན་སྦྱོང་མི་ནུས་ལ་
འདིར་སྔགས་ཀྱི་ཐེག་པར་ཚོགས་ཀྱི་འཁོར་ལོ་བསྐོར་བས་འབྱང་ནུས་ཏེ། འདི་
ལྟར་གཤེན་ཕུ་མི་བྱ་བས་ཡ་བོའི་གྲོང་ཁྱེར་སྡིག་པ་ལ་སྤྱད་པའི་མི་ཐམས་ཅད་
དམྱལ་བར་འགྲོ་བ་གཟིགས་ཏེ་སྙིང་རྗེ་ནས། ཁོང་དེ་རྣམས་ལ་ཤན་པའི་མི་ཁྲལ་
བབ་ནས་ས་མཐའ་མེད་དུ་འགྲོ་དགོས་པས་སྡུག་པ་ལ། ཁོང་གིས་རང་གི་ལུས་
བཙོངས་ཏེ་རིན་པ་ལ་ཚོགས་ཀྱི་འཁོར་ལོ་བསྐོར་བས། རིག་འཛིན་བརྒྱད་ཅུ་
འཚོགས་ནས་བྱིན་གྱིས་བརླབས་པས་རྒྱུ་འདྲེས་པ་དེ་ལ་བརྟེན་ནས་ཡ་བོའི་གྲོང་
ཁྱེར་ཙམ་ཡང་སྒྲིབ་བ་བྱང་སྟེ། སླར་ཕུ་མི་ཉིད་བྱོན་ནས་ཞལ་བསྟན་པ་ཙམ་གྱིས་
ཡ་བོའི་ལུས་དོར་ཏེ། ནམ་མཁའ་ལ་འཇའ་འོད་དུ་འཕྲོས་ནས་ཐམས་ཅད་གཡུང་
33



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དྲུང་གི་ས་ལ་འཁོད་དོ། དཔེ་དེ་བཞིན་དུ་རང་གཞན་གཉིས་ཀ་རྒྱུ་ལ་བརྟེན་ནས་
འབྲས་བུ་མྱུར་དུ་འབྱུང་བའོ། ཚོགས་གཉིས་ནི་འདུས་བྱས་དང་འདུས་མ་བྱས་
ཡེ་ཤེས་ཀྱི་ཚོགས་གཉིས་ཡིན་ལ། དེ་ཡང་གསང་སྔགས་ཟབ་མོའི་ཚོགས་ཀྱིས་
རྫོགས་པར་ནུས་ཏེ། ཡུལ་མཐའ་འཁོབ་མུ་མེད་ན་སེམས་ཅན་མང་པོ་སྦྱོང་བའི་
དུས་ན། གཤེན་པོ་ཕུ་མི་དེ་རྣམས་འདུལ་བའི་དོན་དུ་བྱོན་ནས་ལོ་བཅུ་བདུན་དུ་
གྲོང་ཁྱེར་གྱི་གཡོག་པོ་བ་གླང་གི་རྫི་བོ་བྱས་པས། གྲོང་པའི་མི་སྣང་བ་དག་པ་
འགའ་རེས་མེའི་ཕུང་པོར་མཐོང་བ་དང་། འགའ་རེས་མར་མེའི་ཕྲེང་བར་མཐོང་
བ་དང་། འགའ་རེས་ནམ་མཁའ་ལ་བྱོན་པ་མཐོང་བར་བྱུང་བསཀུན་དད་
ནས་ཕྱག་འཚལ་གདམས་ངག་ཞུས་པས། འོ་ན་ངའི་ལུགས་ལ་ཚོགས་བསག་
དགོས་གསུངས་ནས། གཡོག་པོ་བྱས་པའི་གླ་ཟས་ལ་ཚོགས་ཆེན་པོར་བྱས་པས་
རིག་འཛིན་བརྒྱད་ཅུ་བྱོན་ནས། ཕུ་མི་ཉིད་ཀྱིས་ཚོགས་ཀྱི་འཁོར་ལོ་བསྐོར་བས་
གྲོང་ཁྱེར་གྱི་མི་ཐམས་ཅད་ལ་ཡེ་ཤེས་ཕེབས་ནས་རྟོགས་པ་སྐྱེས་སོ།། དེ་དག་ལ་
སྐྱེ་མེད་རང་བྱུང་གི་དོན་བསྟན་པས་ཐམས་ཅད་ལྷག་མེད་དུ་གྱུར་ཏེ་སངས་རྒྱས་
སོ།། དེའི་ཡུལ་མཐའ་འཁོབ་པ་ཀུན་ཀྱང་མུ་གྱུར་ནས་དགེ་བ་ལ་ཚུད་པའི་མུ་ལི་
མུ་འགྱུར་རོ།། དཔེ་དེ་བཞིན་དུ་རང་གཞན་གཉིས་ཀ་ཡང་ཚོགས་ཀྱིས་ཚོགས་གཉིས་
རྫོགས་པའོ།། ཉོན་མོངས་པ་ཆེ་བ་ཡང་ཚོགས་ཀྱི་ཡེ་ཤེས་སུ་འགྱུར་ཏེ། སྔོན་
གཤེན་པོ་དམར་མོ་ཐུག་ཀར་དེ་ཡང་། གང་ཟག་ཐ་མལ་པ་རྣམས་ཀྱི་རང་བཞིན་
ལ་ཤེས་རབ་དང་ཡོན་ཏན་ཆུང་བས། དམན་པའི་ལུས་ཡིན་པས་ཀུན་གྱི་ཁོལ་
པོར་བྱེད་པ་ལ། གཤེན་པོ་སད་ནེས་བོན་གྱི་འཁོར་ལོ་བསྐོར་ཞིང་། རྒྱུད་ཀྱི་མཆོད་
པ་ལ་ཚོགས་འཁོར་བསྐོར་བ་ལ་རོ་བརྒྱ་དང་ལྡན་པའི་ཁ་ཟས་འཚོགས་པ་ལ་ཟ་
འདོད་པའི་དབང་གིས། ཁོལ་པོའི་ཡོ་བྱད་བསྲེས་ནས་ཚོགས་དང་དབང་ལ་
184



ནམ་མཁའ་མཛོད་ཀྱི་ཁྲིད་གདམས་སྐོར།
ཚུད་པར་བྱས་པས། དེའི་ཚེ་ཚོགས་ཀྱི་གྲལ་ན་ནམ་མཁའ་ནས་གྲུབ་ཐོབ་རོལ་
པའི་ཆ་བྱད་མདའ་གཞུ་དགེངས་པ་ཞིག་བྱུང་ནས། ཁོ་རང་གི་སྙིང་གར་མདའ་
གཅིག་བརྒྱབ་པ་སྙམ་ནས་ཞག་གསུམ་དྲོས་དང་བཞི་ལ་བརྒྱལ་ལོ།། དེ་ནས་ཟག་
མེད་ཡེ་ཤེས་ཀྱི་ཏིང་འཛིན་རྒྱུད་ལ་སྐྱེས། མཆོག་ཐུན་མོང་གི་དངོས་གྲུབ་གཉིས་
ཀ་དུས་གཅིག་ལ་ཐོབ་སྟེ། མ་བསྒྲུབ་པ་རང་གྲོལ་བའི་གྲུབ་ཆེན་དུ་གྱུར་ཏོ། །དཔེ་
དེ་བཞིན་དུ་རང་གཞན་གཉིས་ཀའི་རྒྱུད་ལ་ཡེ་ཤེས་ལྷག་གིས་རྙེད་པར་འགྱུར་རོ།།
འབྱུང་བ་རྟེན་འབྲེལ་གྱི་ཕུང་པོའང་ཞིང་ཁམས་སུ་ཚོགས་ཀྱིས་འགྱུར་བ་ཡིན་ཏེ།
སུམ་པ་སྦུ་ག་ཡང་གསང་བའི་གྲུབ་ཆེན་ཡིན་པས་ཁོང་རི་ཁ་ནས་གྲོང་ཡུལ་དུ་བྱོན་
པས་མི་རྣམས་ན་རེ། སུམ་པ་སྦུ་ག་ཡང་ཕྱིན། སུམ་པ་རོག་གི་རྗེས་སྙགས་འོང་
བ་ཡིན་ནམ། དེ་བར་མི་འགུལ་བ་ཟེར་ནས་རོ་སུམ་པ་འབུ་བྱེ་བས་མི་ལོང་བ་ཞིག་
བསྟན་པས། དེའི་རྗེས་སུ་འོང་བ་ཡིན་བྱས་ནས་ཕྱིན་ཏེ། དེ་ཉིད་ལ་ཚོགས་ཀྱི་
འཁོར་ལོ་བསྐོར་ཏེ། ཡེ་ཤེས་ཀྱི་བྲོ་བརྡུང་། རྟུལ་ཞུགས་ཀྱི་གར་སྒྱུར། རང་གྲོལ་
གྱི་གླུ་བླངས་པས་ཞག་གསུམ་དུ་འཇའ་འོད་ཀྱི་གུར་ཕུབ། མེ་ཏོག་གི་ཆར་བབས།
སྒྲ་སྙན་གྱི་རོལ་མོས་ཕྱོགས་ཀུན་ནས་ཁེངས་པས་ཀུན་བལྟ་རུ་འོང་བས། རོ་སུམ་
པ་ལ་རིན་པོ་ཆེའི་མེ་ཏོག་འབུམ་ལང་པར་གྲོལ་བའི་སྟེང་དུ། འབུ་རྣམས་ཡེ་ཤེས་
ཀྱི་དཔའ་བོ་དང་མཁའ་འགྲོ་མར་གནས་གྱུར་ཏེ་ལྷག་མ་མེད་པར་འཇའ་ལྟར་
ཡལ་ལོ། །དེའི་མལ་དུ་བལྟས་པས་རོའི་སྐྲའི་ཉག་མ་དང་སེན་མོའི་རྩེ་མོ་ལ་རིང་
སྲེལ་དུ་གྲུབ་པ་རེ་རེ་མ་ཡིན་པར་རུས་པའི་ལྷག་མ་ཡང་མེད་དོ།། དཔེ་དེ་བཞིན་
དུ་རང་གཞན་གཉིས་ཀའི་ལུས་ཡེ་ཤེས་སུ་ཚོགས་ཀྱི་སྒྱུར་བར་ནུས་སོ། གཞན་
ཡང་ཤ་ལ་ཚོགས་བྱས་པས་འགྱུར་བ་མེད་པའི་སྐུ་ཐོབ་སྟེ། ཕུ་ལི་ཡ་དོར་རམ་ལྡེ་
རོ་ཉམས་འཕེལ་བྱ་བས་ཉ་པའི་གྲོང་ཁྱེར་ལ་སྙིང་རྗེ་ནས། ལོ་བཅུ་གཉིས་ལ་བསྒོམས་
185



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱང་མ་ཐུལ་ནས་མཁའ་འགྲོ་ལ་གསོ་
གསོལ་བ་བཏབ་ནས་མཚོ་ཁར་བྱོན་པས། ཉ་
ཆེན་པོས་མིད་ནས་ལོ་བཅུ་གཉིས་སུ་ལྷན་སྐྱེས་ཡེ་ཤེས་ཁོང་པར་བསྒོམས་པས།
དེ་ཉ་བ་རྣམས་ཀྱིས་ཉ་སོད་ནས་བཤས་པས། ཁོང་པ་ནས་མི་བྱུང་བ་ལ་ཐན་
ཡིན་པར་རྟོག་ནས་ཀུན་སྐྲག་ནས་བྲོས་པའི་དུས་ན། ཁོང་གྲོང་དུ་བྱོན་ནས་ཁྱོད་
རྣམས་ཀྱིས་ཉ་སོད་པ་དེ་དང་། ཡོ་བྱད་གཞན་ལ་ཚོགས་འཁོར་སྟོང་རྩ་བརྒྱུད་
མ་བྱས་ན་མི་རུང་བ་ཆེན་པོ་ད་རུང་ཡང་འབྱུང་གི་གསུངས་པས། དེ་ལྟར་ཚོགས་
འཁོར་བྱས་པས་ཉ་པ་རྣམས་ཚོགས་རྫོགས་ནས་ཀུན་ལ་ཡེ་ཤེས་ཕེབས་ཏེ། རྟོགས་
པ་རྒྱུད་ལ་སྐྱེས་ཏེ། རང་གྲོལ་དུ་གྱུར་ནས་ཀུན་ཀ་གཡུང་དྲུང་གི་སྐུ་ཐོབ་བོ། །དེ་
བཞིན་དུ་ཁྲག་ལ་བདུད་རྩི་བྱས་པས་འགག་པ་མེད་པའི་གསུང་ཐོབ་པ་དང་། ལུས་
དང་ཕུང་པོ་ལ་ཚོགས་བྱས་པས་འཁྲུལ་པ་མེད་པའི་ཐུགས་ཐོབ་པ་དང་། ཐོད་
པ་ལ་ཚོགས་སྣོད་བྱས་པས་ལེགས་པ་འབྱུང་བའི་ཡོན་ཏན་ཐོབ་པ་དང་། པགས་
པ་དང་རྐང་ལག་ལ་ཚོགས་བྱས་པས་མ་བརྩལ་ལྷུན་གྲུབ་ཀྱི་ཕྲིན་ལས་ཐོབ་པ་ལ་
སོགས་ཡོན་ཏན་བསམ་གྱིས་མི་ཁྱབ་པ་ཐོབ་པའོ། མཆོག་གི་དངོས་གྲུབ་ཡི་དམ་
ལྷ་དང་གཉིས་མེད་དུ་འགྱུར་བ་དང་། ཐུན་མོང་གི་དངོས་གྲུབ་འཇིག་རྟེན་ལས་
འདས་པ་མཁའ་སྤྱོད་ཀྱི་ཡོན་ཏན་ཐམས་ཅད་དང་། འཇིག་རྟེན་འདི་ཉིད་དུ་
འབྱུང་བའི་ཡོན་ཏན་ཐམས་ཅད་ཐོབ་པར་འགྱུར་པའོ། དེ་ལྟ་བུའི་གོང་སྨོས་ཀྱི་
ཚོགས་ཀྱི་རང་བཞིན་དེ་དག་མ་ཤེས་པར་བསྔོས་ན་ཚོགས་ཡང་དག་པར་མི་འགྱུར་
ཏེ། ལམ་མངོན་སངས་རྒྱས་པའི་རྒྱུད་ལས། རྒྱུད་སྡེ་མི་ཤེས་ཚོགས་འཁོར་ཁ་པོ་
ཚེ། མཐའ་འཁོབ་རབས་ཆད་ཕྱུག་པོ་ཤི་ཁ་འདྲ། མང་པོ་སྤུངས་ཀྱང་གཏད་སོ་
མེད་པར་འགྱུར། ཞེས་གསུངས་ཏེ། ས་མཐའ་འཁོབ་ཏུ་སྐྱེས་པའི་རབས་ཆད་
ཐོས་ཆུང་སྡེ་མེད་ནོར་ཡོད་པའི་ཁ་བོ་དང་འདྲ་སྟེ། ངམ་ཚོད་དཔག་ཏུ་མེད་པའི་
186



ནམ་མཁའ་མཛོད་ཀྱི་ཁྲིད་གདམས་སྐོར།
ཁ་བོ་བྱས་ཀྱང་། དགོས་དུས་གཏུགས་གིས་ཐུག་པའི་ཤི་ཁ་ལ་གཏད་སོ་མེད་དེ།
ནོར་ཡོད་ཀྱང་རང་ཚེ་ཟད་པས་སྤྱད་དབང་ནི་མེད། མཐའ་འཁོབ་རེད་པས་
དགེ་བ་ནི་མེད། དོན་འདི་བྱེད་བསམ་པའི་གཏད་སོ་ནི་མི་རྙེད། གཞན་གྱིས་ཁྱེར་
དོགས་པ་དང་། རྗེས་སུ་ལུས་དོགས་པ་དང་། རང་འཆི་དོགས་པའི་འཛིན་པ་
གསུམ་གྱིས་བཅིངས་ནས་ཡོད་པའི་ཕྱིར་སྡུག་བསྔལ་གྱི་རྒྱུར་སོང་བ་བཞིན་དུ།
གསང་སྔགས་ཀྱི་དཀྱིལ་འཁོར་ཁྱད་པར་ཅན་དང་མ་འབྲེལ་པའི་ཚོགས་ཀྱང་།
ཚོགས་ཀྱི་ཡོ་བྱད་ཡོད་ཀྱང་ཡེ་ཤེས་ཀྱི་གསང་བ་ལ་སྤྱད་དབང་མེད། མཐའ་འཁོབ་
བཞིན་དུ་ཕྱོགས་བཅུའི་རིག་འཛིན་མཁའ་འགྲོ་འབྱོན་མི་ནུས། ཚོགས་ཀྱིས་ལམ་
གྱི་རྟོག་པ་སྦྱངས་ནས་ཡེ་ཤེས་མངོན་གྱུར་ལ་གཏད་སོ་མེད། གདོན་དང་བདུད་
ཀྱིས་རློམ་དོགས་པ་དང་། ལྷ་དང་མཁའ་འགྲོས་མ་བཞེས་དོགས་པ་དང་། རང་
གིས་དངོས་གྲུབ་མི་ཐོབ་པའི་དོགས་པའི་འཛིན་པས་བཅིངས་བས། སླར་ལ་
མཁའ་འགྲོའི་འཁྲུགས་ཤིང་། ཡ་ཁའི་སྡུད་ཤིང་དུ་འགྱུར་བའོ།། ཞེས་གསུངས་
སོ།། དེ་ལྟ་བུའི་ཚོགས་ཀྱི་རང་བཞིན་བསྔོ་རྒྱུ་བསྔོ་ཐབས་བསྔོས་འབྲས་རྣམས་
ཤེས་ནས་བླ་མ་ཡི་དམ་མཁའ་འགྲོའི་དཀྱིལ་འཁོར་ཁྱད་པར་ཅན་གང་རུང་ལ་
བརྟེན་ནས་ཚོགས་འཁོར་བསྐོར་བ་སྟེ། དཀྱིལ་འཁོར་གང་ལ་བརྟེན་ཀྱང་ཕྲིན་
ལས་ཡར་ཁོག་འཛབ་བསྟོད་ཡན་རྫོགས་པ་དང་། དེ་ནས་ཚོགས་འཁོར་བསྐོར་
དགོས་ཏེ་སྤྱི་སྤུངས་ལས། སྐབས་འདིར་འབན་ཚོགས་ལྷ་ཡི་སྟོན་མོ་དྲང་། ཞེས་
དང་། ཏིང་འཛིན་སྙིང་པོ་འཛབ་དང་ཚོགས་སུ་སྦྲེལ། ཞེས་དང་། སྙིང་པོ་འཕྲོ་
འདུ་དཀྱིལ་འཁོར་དགྱེས་རྒུ་སྦྲེལ། ཞེས་གསུངས་སོ།། འདི་སྤྱི་སྤུངས་ཀྱི་སྒྲུབ་པ་
བཅོ་བརྒྱུད་ནང་དུ་མི་གཏོགས་ཤིང་། ཁོ་རང་སྒེར་ཐུབ་ཡིན་པའི་དོན་གྱིས་སྤྱན་
འདྲེན་སོགས་ཀྱང་ཡོད་པ་ཡིན།
187



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྦྱོར་སྒྲོལ་ནི་གོང་དུ་བཤད་པའི་སྦྱོར་སྒྲོལ་སྤར་གསུམ་ལ་འདུ་བར། མ་ཟད་
དབལ་གསས་ལས། དབྱིངས་དང་ཡེ་ཤེས་སྦྱར་བ་དངོས་མེད་གསལ་བའི་ཚོགས།
མཁའ་དང་ཀློང་དུ་སྦྱར་བ་ཡང་དོག་མེད་པའི་ཚོགས། ཐབས་དང་ཤེས་རབ་
སྦྱར་བ་འདུ་འབྲལ་མེད་པའི་ཚོགས། ལྷ་དང་སྐྱེ་འགྲོ་སྦྱར་བ་གཉིས་མེད་མཉམ་
པའི་ཚོགས། ཡུལ་དང་ཤེས་པ་སྦྱར་བ་ཕྱི་ནང་མེད་པའི་ཚོགས། ཞེས་གསུངས་
པ་བཞིན་དུ། དབྱིངས་དང་ཡེ་ཤེས། མཁའ་དང་ཀློང་། ཐབས་དང་ཤེས་རབ།
ལྷ་དང་སྐྱེ་འགྲོ ཡུལ་དངཤེས་པ་རྣམས་གཉིས་མེད་དུ་སྦྱར་ཞིང། དེ་ལྟར་མ་སྦྱོར་
ཞིང་མ་རྟོགས་པའི་ལོག་པའི་རྟོག་པ་ཀུན་བསྒྲལ་བ་སྟེ། རྒྱུད་ཚོགས་ལས། དབྱིངས་
ཤེས་མཁའ་ཀློང་ཐབས་ཤེས་གཉིས་སུ་མེད།། ཡུལ་དབང་ལྷ་དང་སྐྱེ་འགྲོ་གཉིས་
མེད་སྦྱར། མསྦྱོར་ལོག་པའི་རྟོག་པ་ཀུན་བསྟིམས་ནས། ཐུགས་རྗེ་ཁྲོས་པ་དབལ་
གྱིས་བསྒྲལ་ནས་ཀྱང་།། ཞེས་གསུངས། དེ་ནས་ཚོགས་རྫས་རྣམས་ལས་ཕུད་
བཀྲོལ་བ་ཚོ་གསུམ་གྱི་དང་པོ་མཆོད་པ་བྱ། བར་པ་འཆལ་ཉམས་བཤགས་པ་
དང་ལྷན་ཅིག་ཏུ་དབུལ་ཐ་མ་དང་ཉ་བོ་ལ་གསང་བར་འཁུ་བའི་ལོག་འདྲེན་བཀུག་
ཅིང་བསྟིམས་ནས་བསྒྲལ་ལ་བསྟབ་པའོ། །འདི་སྐབས་ཚོགས་བརྒྱ་སྟོང་ཁྲི་འབུམ་
ལ་སོགས་བསག་པ་ན། ཚོགས་བསྡུས་ཚོགས་གཉིས་མཛོད་ཁང་ལྟར་རམ། ཡང་
ན། འཕྲོ་འདུ་ལོངས་སྤྱོད་ཚོགས་ཀྱི་དཀྱིལ་འཁོར་དུ། ཞེས་པ་འདི་ཚོགས་འགོ་
ཐོན་ཡིན་ཞིང་རྒྱུད་སྡེ་མང་པོའི་ནང་ནས་འབྱུང་བས་འདི་ཁོ་ནས་གྲངས་བསག་
ན་བྱིན་རླབས་ཆེའོ། །བརྒྱ་རེའི་མཚམས་སུ་དངོས་གྲུབ་ཞུ་བ་དང་ལྷག་མ་བཀྱེ་བ་
སོགས་བྱའོ། །དགུང་མོའམ་བཞག་མཚམས་སུ་བརྒྱུད་སྐོང་དང་སྐོང་ཆེན་ཚོགས་
གསོལ་སོགས་བྱས་ལ་དངོས་གྲུབ་ཆེན་མོ་ཞུ་སྟེ། འདུས་པ་ཀུན་ལ་ཚོགས་ཀྱི་དགའ་
སྟོན་རྒྱ་ཆེན་པོ་བྱའོ། །ཚོགས་ལྷག་དམིགས་མེད་དུ་བསྔོ་ཞིང་སྨོན་ལམ་གདབ་བོ།།
88



ནམ་མཁའ་མཛོད་ཀྱི་ཁྲིད་གདམས་སྐོར།
ཁ་ཅིག་ཕྱི་རྒྱུད་མདོ་ཆོག་དང་ནང་རྒྱུད་སྔགས་ཀྱི་ཕྲིན་ལས་མགོ་སྦྲེལ་ནས་ཚོགས་
འཁོར་བསྐོར་བ་ཡོད་པ་འདུག་སྟེ་དེ་དག་བླུན་པོའི་འཆོལ་སྤྱོད་དེ། ཤིན་ཏུའགལ་
ཚབས་ཆེ་བས་ཚར་གཅོད་པར་བྱའོ། །
དེ་ལྟར་ཚོགས་ཀྱི་འཁོར་ལོ་བསྐོར་བའི་ཕན་ཡོན་ནི་གོང་དུ་བཤད་པ་ལྟར་སྒྲིབ་
པ་གཉིས་འབྱང་། ཚོགས་གཉིས་རྫོགས། མཆོག་ཐུན་མོང་གི་དངོས་གྲུབ་གཉིས་
ཐོབ་པ་དང་། གཞན་ཡང་ལམ་མངོན་སངས་རྒྱས་པའི་རྒྱུད་ལས། མ་རྒྱུད་ཡེ་
ཤེས་ཚོགས་དེ་བསགས་པ་ཡིས། དབང་ཐོབ་བཞི་དང་རྣམ་པར་སྨིན་པ་བརྒྱད།
རྫུ་འཕྲུལ་ཞབས་ཀྱི་ཡོན་ཏན་བཅུ་དྲུག་འབྱུང་།། ལུས་ལ་དབང་ཐོབ་སྤྲུལ་པ་དུ་མ་
སྒྱུར།། ཚོར་བ་དབང་ཐོབ་སྨོན་ལམ་གང་བཏབ་འགྲུབ། སེམས་ལ་དབང་ཐོབ་
བསྐལ་པ་དུ་མར་བཞུགས།། བོན་ལ་དབང་ཐོབ་ཐེག་པ་སྣ་ཚོགས་སྟོན། འདོད་
ཡོན་རྣམ་སྨིན་ཟད་མེད་དབྱིངས་ལ་རོལ། གཏེར་གྱི་རྣམ་སྨིན་དགོས་དགུ་རང་
ལ་ཚང་། སྨན་གྱི་རྣམ་སྨིན་དུག་ལྔའི་ནད་ལས་ཐར།། ཐབས་ཀྱི་རྣམ་སྨིན་བདེ་
ཆེན་བྱང་ཆུབ་རྒྱས།། ཤེས་རབ་རྣམ་སྨིན་ཡེ་ཤེས་རང་འབར་བྱེད།། ཤ་ལྔའི་རྣམ་
སྨིན་བདུད་ལྔ་དབང་དུ་སྡུད།། བདུད་རྩིའི་རྣམ་སྨིན་བདུད་མེད་རྟོག་འཛིན་གྲོལ།
ཚོགས་ཀྱི་རྣམ་སྨིན་བསོད་ནམས་ཡེ་ཤེས་རྫོགས།། སྟོད་ལ་མེ་འབར་སྨད་ལ་ཆུ་
འབྲུག་དང་།། སྡིག་ཅན་གནས་འགྱུར་གདུལ་དཀའ་འདུལ་བ་དང་།། མཐའ་
འཁོབ་མུ་འགྱུ་སྤྱི་ལ་ཡེ་ཤེས་ཕེབ། དམའ་བ་ལམ་གཟུད་ཟག་མེད་བཙན་ཐབས་སྐྱེ།
འབྱུང་ལྔ་ཞིང་སྒྱུར་གཞན་ལུས་སངས་རྒྱས་བཀོད།། ཤན་པ་སུན་འབྱིན་གཡུང་
དྲུང་སྐུ་ལ་བཀོད།། ཉོན་མོངས་མཚོ་སྐེམས་འགག་མེད་གསུངས་ཡང་འཐོབ།།
བདུད་ལྔའི་དཔུང་བཅོམ་འཁྲུལ་མེད་ཐུགས་ཉིད་འཆར།། ཞེས་སོ།། གསང་སྔགས་
ཀྱི་རྩ་བ་དང་ཡན་ལག་གི་དམ་ཚིག་ཉམས་པ་ཡང་ཚོགས་ཀྱིས་འབྱང་ལ། དེའང་
189



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འགྲོ་མགོན་བློ་གྲོས་ཀྱིས། གསང་སྔགས་དམ་ཚིག་ཉམས་པ་ཆེ་ན་ཚོགས་འབུམ།
འབྲིང་སྟོང་། ཆུང་བ་བརྒྱ་ལ་སོགས་པས་བཤགས་ལ་གསོ། ཞེས་གསུངས། རྒྱུད་
ལས། ཨ་དཀར་གསང་བའི་དམ་ཚིག་ནི། དཔེར་ན་མེ་ལོང་གཡས་བསྒྲིབས་སམ།།
རིན་ཆེན་བུམ་པ་ཞོམ་པ་བཞིན། བསྲང་ཞིང་ཕྱིས་པས་སོབ་པ་ལྟར།། ཐབས་དང་
རྫུ་འཕྲུལ་ཁྱད་པར་གྱི། ལྟ་དགོངས་སྤྱོད་པ་རླབས་ཆེན་གྱིས།། མཆོད་ཚོགས་
བཤམས་ནས་བསྲུང་ཐུབ་ན།། ཉེས་ལྟུང་མེད་པར་ང་ཡིས་བཤད། ཞེས་དང་།
ཁྲོ་རྒྱུད་ལས། དམ་ཚིག་གང་ཞིག་ཉམས་པ་ན། ཚོགས་ཀྱི་འཁོར་ལོ་བརྒྱ་རྩ་བརྒྱད།།
དེ་བས་རབ་ཏུ་བསྐང་བའོ། །ཞེས་གསུངས་སོ། །སྨྲས་པ།
དིང་སང་འདི་ན་མཁས་འདོད་ཆེས་མང་ཡང་།།
སྡེ་སྣོད་དགོངས་པ་ལོན་པ་ཤིན་ཏུ་ཉུང་།།
ཕལ་ཆེར་ཁ་བཤད་ཚིག་དོན་ལ་རྨོངས་པས།།
བླུན་རྣམས་མགུ་ཡང་མཁས་པའི་ཐུགས་ཁྲེལ་འགྱུར།།
ཁོ་བོ་རྣམ་དཔྱོད་བློ་གྲོས་མི་ལྡན་ཡང་།།
ལུང་རིགས་ཚད་མར་སྨྲ་བའི་རྗེས་གཞོལ་ནས།།
ཅུང་ཟད་སྨྲས་འདི་བཀའ་ལུང་དང་མཐུན་པས།།
མཁས་པའི་མདུན་སར་ལྷག་ཀྱང་གཤུང་པ་མེད།།
རྣམ་དཔྱོད་བློ་ལྡན་སྐལ་བཟང་སྐྱེས་བུ་རྣམས།།
རྣམ་བཤད་འདི་ལ་མིག་གི་བདུད་རྩི་མཛོད།
90



ནམ་མཁའ་མཛོད་ཀྱི་ཁྲིད་གདམས་སྐོར།
རྣམ་མཁྱེན་གོ་འཕང་མཆོག་ལ་མངོན་རེག་ནས།།
རྣམ་རྨོངས་གདུལ་བྱ་འདུལ་བའི་མཐུ་ལྡན་འགྱུར།།
འདི་བྱས་དགེ་བས་རང་གཞན་འགྲོ།།
སྒྲིབ་གཉིས་བྱང་ནས་ཚོགས་གཉིས་རྫོགས།།
མཐར་ཐུག་སྐུ་གཉིས་ལེགས་ཐོབ་ནས།།
དོན་གཉིས་ལྷུན་གྱིས་གྲུབ་པར་ཤོག །
ཅེས་པ་འདིའང་ཨ་མདོ་རྔ་ཡུལ་གྱི་མཆོག་སྤྲུལ་ཚུལ་ཁྲིམས་བསྟན་པའི་རྒྱལ་མཚན་དང་རྒྱ་རོང་བྲག་
སྟེང་བ་ཤེས་རབ་ཡེ་ཤེས་གཉིས་ཀྱིས་བསྐུལ་ནས། མདོ་ཁམས་ཤར་རྫའི་ཞིང་དུ་སྐྱེས་པའི་བྱ་བྲལ་བ་བཀྲ་
ཤིས་རྒྱལ་མཚན་དྲི་མེད་སྙིང་པོའི་སྡེས་བརྩམས་པའི་དགེ་བས་བསྟན་དང་འགྲོ་བའི་དོན་རྒྱ་ཆེན་པོ་འབྱུང་
བའི་རྒྱུར་གྱུར་ཅིག །ཐ་ཚན་མུ་ཙུག་སྨར་རོ། །
191



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་ཟབ་ནམ་མཁའ་མཛོད་ཆེན་ལས།
ཐེག་དགུའི་གྲུབ་མཐའི་རྣམ་གཞག་
ཉུང་འདུས་བཞུགས།
༄༅། །གངས་ལྗོང་ཞིང་འདིར་སངས་རྒྱས་ཀྱི།
བསྟན་པ་འཆད་རྩོད་རྩོམ་དང་གསུམ།།
གཞུང་ལུགས་ཇི་བཞིན་སྨྲར་ཤེས་པའི།།
རྩོད་བྲལ་སྐྱེས་བུ་དེ་ལ་འདུད།།
དེ་དང་དེ་འདྲའི་བསྟན་འཛིན་གྱི།།
དྲི་མེད་བློ་གྲོས་འོད་སྣང་གིས།།
བདག་ལུས་པདྨོ་སླར་འཛུམ་པའི།
སྦྲང་རྩིའི་ཟས་མཆོག་སྦྱིན་འདི་རོལ།།
དེ་ལ་འདི་ཐེག་དགུའི་རྣམ་གཞག་ཅུང་ཟད་འཆད་པ་ལ། སྤྱིར་རང་ལུགས་ལ་
བཀའ་ལྷོ་བྱང་དབུས་གསུམ་གྱི་ཐེག་དགུ་བཤད་པ་མི་འདྲ་བ་གསུམ་དུ་ཡོད་ཀྱང་།
འདི་དབུས་གཏེར་གྱི་ཐེག་དགུའི་གྲུབ་མཐའི་གཞི་ལྟ་བ་གཏན་ལ་འབེབས་ཚུལ་
དང་། ལམ་བསྒོམ་པས་ཉམས་སུ་ལེན་ཚུལ་དང་། དེའི་གྲུབ་པའི་འབྲས་བུ་ཇི་ལྟར་
ཐོབ་ཚུལ་དང་གསུམ། དེ་ཡང་རྒྱུ་འབྲས་ཀྱི་ཐེག་པ་གཉིས་སུ་བསྡུས་ནས་བསྟན་
པ་ལས། རྒྱུ་ལམ་བྱེད་ཀྱི་ཐེག་པ་དེ་ལའང་དམན་མཆོག་གཉིས་ལས། ཐེག་དམན་
ལའང་གཉིས་སུ་ཡོད་དེ། མེ་ལོང་དགུ་བསྐོར་ལས། རང་རྟོགས་གཤེན་གྱི་ཐེག་
192



ནམ་མཁའ་མཛོད་ཀྱི་ཁྲིད་གདམས་སྐོར།
པའོ། །ཞེས་པ་འདིས་རྣམ་རྩོད་དང་རང་རྟོགས་གཉིས་སུ་སྟོན་ཏེ། ཕྱི་རོལ་གྱི་
དོན་ཡང་དག་ཏུ་འདོད་པ་ཉན་ཐོས་རྣམ་རྩོད་པ་དང་། ཕྱི་རོལ་གྱི་དངོས་པོ་ཡང་
དག་མ་ཡིན་པར་འདོད་པ་རང་རྒྱལ་ལམ་རང་རྟོགས་པ་གཉིས་སོ། །འདི་གཉིས་
ཀྱི་གོ་དོན་ནི། ཤེས་པས་དོན་འཛིན་པའི་ཚེ་དབང་པོ་ལ་དོན་གྱི་རྣམ་པ་གཞག་
དགོས་སམ་མི་དགོས་ལ་རྩོད་པས་རྣམ་རྩོད་པ་དང་། ཕལ་ཆེར་སློབ་དཔོན་ལ་མི་
ལྟོས་པར། རང་བྱུང་གི་ཞི་བདེ་རྒྱུད་ལ་སྐྱེས་པས་རང་རྟོགས་པ་ཞེས་བྱའོ། །རྣམ་
རྩོད་པ་ལའང་རྣམ་མེད་རྫས་སུ་ཡོད་པར་འདོད་པ་མུ་སྟེགས་བྱེ་བྲག་པའི་གྲུབ་
མཐའ་དང་ཆ་མཐུན་པ་མང་བར་སྨྲ་བས། ཉན་ཐོས་བྱེ་བྲག་ཏུ་སྨྲ་བ་ཞེས་བྱ་བ་
དབང་པོ་རྟུལ་པོའི་རྡུལ་པོ་ཅན་དང་། རྣམ་བཅས་རྫས་སུ་མེད་པར་འདོད་པ་
མདོ་སྡེའི་རྗེས་སུ་འབྲང་པས། ཉན་ཐོས་མདོ་སྡེ་བ་ཞེས་བྱ་བ་དབང་པོ་རྡུལ་པོའི་
འབྲིང་ཅན་དང་གཉིས་ཏེ། ཡེ་ཁྲིའི་ལ་ཟླ་ལས། མདོ་སྡེ་བྱེ་བྲག་རྣམ་གཉིས་སོ། །ཞེས་
གསུངས་སོ། །དེ་གཉིས་ཀས་ལྟ་བ་ནི། གང་ཟག་གི་བདག་མེད་རྟོགས་ཤིང་བོན་
གྱི་བདག་མེད་མ་རྟོགས་པ་གཞི་མཐུན་པའོ། །གཉིས་ཀས་ཡུལ་སེམས་ཕྱི་ནང་
དོན་དམ་གྱི་ཆ་དང་། ཀུན་རྫོབ་ཀྱི་ཆར་འདོད་དེ། ཤེས་པ་སྐད་ཅིག་མ་ནི་ནང་
གི་དོན་དམ་དང༌། རྡུལ་ཕྲན་ཟབ་མོ་སྟེ་ཆ་མེད་ནི། ཕྱིའི་དོན་དམ་དང་། རྣམ་
ཤེས་ཚོགས་དྲུག་གི་ཤེས་པའི་རྒྱུན་དང་། བུམ་པ་ལྟ་བུའི་བེམ་པོ་རགས་པ་རྣམས་
ཀུན་རྫོབ་ཏུ་འདོད་དེ། ཐེག་རིམ་ལས། རྟག་ཆད་གཉིས་གྲོལ་ཡུལ་སེམས་དོན་
དམ་རྫོབ།། ཞེས་གསུངས་སོ། །དེ་གཉིས་ལ་རྣམ་མེད་དང་། རྣམ་བཅས་ཞེས་པའི་
གོ་དོན་ནི། རྣམ་མེད་པས་ནི་ཤེས་པས་ཡུལ་འཛིན་པའི་ཚེ། ཡུལ་གྱི་རྣམ་པ་ཤར་
བ་མེད་ཅིང་། ཡུལ་དངོས་སུ་རིག་སྟེ། གཅེར་མཐོངས་སུ་འདོད་དོ། །ཡུལ་སེམས་
སྔ་ཕྱིའི་འབྲེལ་པ་མེད་པར་དུས་མཉམ་ཐུག་ཕྲད་དུ་དཔེར་ན་ལྕགས་ཀྱུས་ཉ་
193



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཛིན་པ་དང་འདྲ་ཞེས་འདོད་དེ། མེ་ལོང་དགུ་བསྐོར་ལས། དེ་ཡང་ཡུལ་གྱི་རྣམ་
པ་མེད་པར་ཡུལ་དངོས་སུ་འཛིན་པར་འདོད་དེ། ཞེས་གསུངས་སོ། །རྣམ་བཅས་
པས་ནི། དབང་ཤེས་ལ་སྣང་བའི་ཡུལ་གཟུགས་སོགས་ལྔ་དངོས་སུ་མཐོང་བ་
མེད་ཀྱང་། མིའི་བཞིན་གྱི་མེ་ལོང་ལ་རང་འདྲའི་རྣམ་པ་གཏད་པ་ལྟར། ཡུལ་གྱི་
ཤེས་པ་སྐད་ཅིག་གཉིས་པར་རང་དང་འདྲ་བའི་རྣམ་པ་གཏད་པ་ལས་བྱུང་བ་སྟེ།
སྐད་ཅིག་ད་ལྟར་བ་ལ་སྐད་ཅིག་སྔ་ལོགས་སུ་རྣམ་པ་གཏོད་བྱེད་དོན་ལྐོག་ན་མོས་
གཏད་པས། ད་ལྟར་བ་ལ་རང་འདྲ་བའི་རྣམ་པར་ཤར་ཞིང་། མ་འོངས་བ་ལ་ད་
ལྟའི་གཏོད་བྱེད་ཀྱིས་ཕྱི་ལོགས་སུ་རྣམ་པ་གཏད་པས། ཤེས་པ་དོན་གྱི་རྣམ་པ་
ཤར་ཏེ། འདྲ་བ་ཉམས་སུ་མྱོང་བའོ། །འདིས་ནི་ཡུལ་སེམས་འབྲེལ་པ་ཡོད་པར་
འདོད་དེ། མེ་ལོང་དགུ་བསྐོར་ལས། ཤེས་པ་ནི་རྣམ་པ་གཞག་བྱ། ཡུལ་ནི་རྣམ་
པ་འཇོག་བྱེད་དེ། རྣམ་པ་གཞག་འཇོག་གི་རྒྱུ་འབྲས་འབྲེལ་པ་ཡོད་སྐད་དོ། །ཞེས་
གསུངས་སོ། །འོ་ན་སྔར་གྱི་ཡུལ་དངོས་གང་ན་ཡོད་ཅེ་ན། ཡུལ་དངོས་ནི་རྣམ་
པ་འདིའི་ཕག་ན་ཡོད་ཅིང་མི་མཐོང་སྟེ། ལྐོག་ན་མོ་འོ་ཞེས་འདོད་དོ། །ལམ་
བསྒོམ་པ་ཉམས་སུ་ལེན་ཚུལ་ནི། འཁོར་བ་མཐའ་དག་སྡུག་བསྔལ་གྱི་རང་བཞིན་
དུ་ཤེས་པས། དེ་ལས་རང་གཅིག་པུ་ཐར་ནས་ཞི་བདེ་ཐོབ་འདོད་ཀྱིས། སོ་ཐར་
རིགས་བརྒྱད་རང་རུང་གི་སྡོམ་པ་བླངས་ཤིང་། ཚོགས་ལམ་ནས་རྩོམ་སྟེ། སྦྱོར་
ལམ་བོན་མཆོག་གི་བར་དུ་བསྒོམ་ལ། དེ་ནས་ཐེག་རིམ་ལས། ཡེ་ཤེས་ཆ་ཡིས་
ཁམས་གསུམ་ཉོན་མོངས་འཇོམས། ཞེས་པས། བདེན་བཞི་རྣམ་པ་བཅུ་དྲུག་གིས་
ལྷག་མཐོང་རྣམ་པར་མི་རྟོག་པའི་ཤེས་རབ་སྐྱེད་དེ་ཞི་ལྷག་གཉིས་བསྒོམ་པ་
འབྲས་བུ་ཐོབ་ཚུལ་ནི། ཁམས་གསུམ་གྱི་ཉོན་མོངས་མཐའ་དག་རིམ་གྱིས་སྤང་
ནས་འབྲས་བུ་རྒྱུན་ཞུགས། ཕྱིར་འོང་ཕྱིར་མི་འོང་། དགྲ་བཅོམ་སྟེ་སྐྱེས་བུ་ཟུང་
194



ནམ་མཁའ་མཛོད་ཀྱི་ཁྲིད་གདམས་སྐོར།
བཞི་པོ་གང་རུང་ཐོབ་པ་ཡིན་ནོ། །གཉིས་པ་ཕྱི་རོལ་གྱི་དངོས་པོ་ཡང་དག་མ་
ཡིན་པར་འདོད་པ་རང་རྟོགས་པ་ལ། ནེ་ཙོ་ལྟར་ཚོགས་ན་སྤྱོད་པ་དང་། བསེ་རུ་
ལྟར་གཅིག་བུར་གནས་པ་གཉིས་ཏེ་ལ་བཟླ་ལས། ནེ་ཙོ་བསེ་རུ་ལྟ་བུར་གནས།།
ཞེས་གསུངས་སོ། །དེ་གཉིས་ཀྱི་ལྟ་བ་ནི། སྔར་གྱི་ཉན་ཐོས་ཀྱི་ལྟ་བ་དེ་ལ་གཞིར་
བྱས་ནས། གཟུང་ཡུལ་རྡུལ་ཕྲན་ཟབ་མོ་འམ་ཆ་མེད་དེ་ཕྱོགས་ཆ་གཞལ་ཏེ། རང་
བཞིན་མེད་པར་གཏན་ལ་ཕབ་སྟེ། ཤེས་པ་སྐད་ཅིག་མ་དོན་དམ་དུ་འདོད་པའོ། །དེ་
ཡང་སྐད་ཅིག་སྔ་མ་གཟུང་ཆ་དང་། ཕྱི་མ་ནི་འཛིན་ཆ་སྟེ། རྒྱུ་འབྲས་སུ་འདོད་
དེ། ཐེག་རིམ་ལས། ཕྱི་ཡུལ་དངོས་པོ་མེད་དེ་ནང་ཤེས་རྒྱུ་དང་འབྲས།། ཞེས་
གསུངས་སོ། །དེ་གཉིས་རིམ་པ་ལྟར་དབང་པོ་རྡུལ་རྣོན་སོགས་ཀྱི་ཁྱད་པར་ཡོད་
དོ། །བསྒོམ་པ་ཉམས་སུ་ལེན་ཚུལ་ལ། ཀུན་སློང་སོགས་འཇུག་སྒོ་ཉན་ཐོས་དང་
འདྲ་བ་ལས། རང་རྒྱལ་གྱི་ཐུན་མོང་མ་ཡིན་པའི་ལམ་ནི་རྟེན་འབྲེལ་ཡན་ལག་
བཅུ་གཉིས་ལུགས་ལྡོག་ཏུ་བསྒོམ་ནས་སྲིད་པའི་མ་རིག་པ་ཉིད་བདག་མེད་རྟོགས་
པའི་ཤེས་རབ་ཀྱིས་སྤང་བ་སྟེ། ཐེག་རིམ་ལས། རྟེན་འབྲེལ་བཅུ་གཉིས་དུར་ཁྲོད་
རོ་ལ་བལྟས་ཏེ་ལྡོག །དེ་ཡི་སྒོ་ནས་སྟོང་ཉིད་ཟབ་རྟོགས་བསྒྲུབ།། ཞེས་གསུངས།
དེ་ལྟར་བསྒོམས་པའི་འབྲས་བུ་སྐྱེས་བུ་ཟུང་བཞི་ནས་རང་རྒྱལ་དགྲ་བཅོམ་ཐོབ་
པའོ། །གཉིས་པ་རྒྱུའི་ཐེག་ཆེན་ལ་གཉིས། ཐུགས་རྗེ་སེམས་དཔའ་དང་། གཡུང་
དྲུང་སེམས་དཔའ་སྤྲོས་མེད་པའོ། །དང་པོ་ནི། རང་རྒྱལ་གྱི་ཤེས་པ་སྐད་ཅིག་མ་
སྔ་ཕྱིའི་གཟུང་བ་དང་འཛིན་པའི་སེམས་དེ། འདིས་གཟུང་འཛིན་གཉིས་སྟོང་
གི་རང་རིག་རང་གསལ་གྱི་ཤེས་པ་སྐད་ཅིག་མ་དོན་དམ་དུ་འདོད་ཅིང་། ཕྱི་
དོན་ཏེ་དངོས་པོ་ནང་གི་ཤེས་པའི་སྐྱེ་མཆེད་ཙམ་ལས་ལོགས་ན་མེད་པར་ཁས་ལེན་
པས་ན་སེམས་ཙམ་པ་ཞེས་བྱ་སྟེ། ཐེག་རིམ་ལས། ཕྱི་ནང་ལོགས་ན་མེད་པར་
195



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཟུང་འཛིན་བྲལ་བའི་སེམསཞེས་གསུངས་སོ། །འདི་ལ་ཤེས་པའི་སྐྱེད་མཆེད་
ཡང་དག་ཏུ་འདོད་པ་དང་། དེ་འཁྲུལ་པར་འདོད་པ་གཉིས་ཡོད་དེ་རིམ་པ་ལྟར།
སེམས་ཙམ་རྣམ་བདེན་པ་དང། སེམས་ཙམ་རྣམ་རྫུན་པ་ཞེས་ཀྱང་བཤད་དོ། །དང་
པོ་ལའང་སྐྱེ་མཆེད་སྣ་ཚོགས་གཅིག་ཏུ་རྒྱུ་འབྲས་དང་བཅས་པ་དང་། རྒྱུ་འབྲས་
མེད་པའི་སྐྱེ་མཆེད་གཉིས། འཁྲུལ་པར་འདོད་པ་ལའང་སྐྱེ་མཆེད་མཐའ་དག་
འཁྲུལ་པར་འདོད་པ་དང་། ཕྱོགས་གཅིག་འཁྲུལ་པར་འདོད་པ་གཉིས་ཡོད།
དེ་བཞི་ལྟ་བ་ཕྱོགས་རེ་ཙམ་མ་མཐུན་ནའང་། བདག་མེད་རྣམ་གཉིས་རྟོགས་པ་
གཞི་མཐུན་པའོ། །དེ་ལ་གཏན་ཚིགས་ཆེན་པོ་གཞིའི་སྦྱོར་བ་ཡོད་དེ། ཡོད་པ་མ་
ཡིན་ལ་དོན་དུ་སྣང་བའི་གཏན་ཚིགས་ནི། འགྲེལ་ལས། སྣང་བ་ཉམས་སུ་མྱོང་
བ་བོན་ཅན། རྣམ་རིག་གི་ཤེས་པ་ཙམ་ཡིན་ཏེ། ཡོད་པ་མ་ཡིན་ལ་དོན་དུ་སྣང་
བའི་ཕྱིར། དཔེར་ན་དུང་ལ་སེར་པོར་མཐོང་བ་བཞིན་ནོ། །ཞེས་སོ།། གཉིས་པ་
ཕྱི་དོན་ལ་གནོད་པ་གཏོང་བ་གཅིག་དང་དུ་བྲལ་གྱི་གཏན་ཚིགས་ནི། དེ་ཉིད་ལས།
ཤེས་པ་ལས་མ་གཏོགས་པའི་ཕྱི་རོལ་གྱི་སྣང་བ་བོན་ཅན། ཡང་དག་པ་མེད་དེ།
ཡང་དག་པའི་གཅིག་དང་དུ་མ་བྲལ་བའི་ཕྱིར། རི་བོང་གི་རྭ་བཞིན་ནོ། །ཞེས་
སོ། །རིག་པའི་གཏན་ཚིགས་དང་ལྷན་གཅིག་དམིགས་པའི་གཏན་ཚིགས་ལ།
ཡང་དག་པའི་ལུགས་དང་ འཁྲུལ་བའི་ལུགས་སོ། །དང་པོ་ནི། སྐྱེ་མཆེད་སྣ་ཚོགས་
དང་ཤེས་རིག་གཉིས་ཀ་བོན་ཅན། ཤེས་པ་ལས་གཞན་མ་ཡིན་ཏེ། ངོ་བོ་གཅིག་
ལ་ལྷན་གཅིག་ཏུ་དམིགས་པར་ངེས་པའི་ཕྱིར། སྔོ་འཛིན་གྱི་ཤེས་པ་སྐྱེས་པའི་ཚེ་
ཤེས་པ་སྔོན་པོའི་རྣམ་པར་ཤར་བ་སྟེ། ཤེས་པ་ལས་ཐ་དད་པའི་སྔོན་པོ་མེད་པ་
བཞིན་ནོ། །གཉིས་པ་ནི། སྐྱེ་མཆེད་ཁ་དོག་སྣ་ཚོགས་པ་གཅིག་བུ་བོན་ཅན། ཤེས་
རིག་ལས་གཞན་པ་མེད་དེ། ཤེས་རིག་ལ་ཐ་དད་གྱི་འབྲེལ་པ་མེད་ལ་ལྷན་ཅིག་
196



ནམ་མཁའ་མཛོད་ཀྱི་ཁྲིད་གདམས་སྐོར།
ཏུ་དམིགས་པར་ངེས་པའི་ཕྱིར་རོ། །དེ་ཡང་ཡང་དག་གི་དམ་བཅའ་ལ་མ་ཡིན་
དགག་བྱེད་ཅིང་། འཁྲུལ་པའི་དམ་བཅའ་ལ་མེད་དགག་བྱེད་པའོ། །སྡོམ་པ་ནི།
སྣང་ལྡན་ཐེག་པའི་རབ་དབྱེ་ལས། ཐུགས་རྗེའི་སྡོམ་པ་ཉི་ཤུ་བསྲུང་། ཞེས་གསུངས་
པས། སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཐོབ་འདོད་ཀྱི་
སེམས་བསྐྱེད་ལ། ཐུགས་རྗེ་སེམས་དཔའི་སྡོམ་པ་ཉི་ཤུ་པ་བསྲུང་པའོ། །འཇུག་
སྒོ་གཞན་རྣམས་ནི་དབུ་མ་བ་དང་མཐུན་པས་འདིར་མ་སྤྲོས་སོ། །གཉིས་པ་དབུ་
མ་སྤྲོས་མེད་པ་ལ། ལྟ་བ་ནི། སེམས་ཙམ་པས་ཕྱི་དོན་ནང་གི་ཤེས་པའི་སྐྱེ་མཆེད་
ལས་ཕྱི་རོལ་ན་མེད་ཅིང་། ཤེས་པ་རང་རིག་རང་གསལ་དུ་འདོད་པ་དེ་ཉིད། འདི་
དབུ་མ་པས་ཤེས་པ་དང་ཕྱི་དོན་གཉིས་ཀ་ཕྱི་ནང་གང་ན་ཡང་མེད་པའི་སྟོང་
ཉིད་གཞི་མེད་ཆེན་པོ་ཁས་ལེན་ཐམས་ཅད་དང་བྲལ་བ་སྟེ། སྤྲོས་པའི་མཐའ་
བརྒྱད་དང་བྲལ་བར་གཏན་ལ་འབེབས་པ་ཡིན་ནོ། །དབྱེ་ན་སྡེ་གཉིས་ཡོད་དེ།
མེ་ལོང་དགུ་སྐོར་ལས། རོལ་པ་སྐྱེ་མཆེད་ལྟར་སྣང་བ་དང་།། མཚན་མ་ཀུན་བྲལ་
ཅིར་མི་གནས་སོ། །ཞེས་གསུངས་པས། དང་པོ་ནི། གཅིག་དང་དུ་བྲལ་ལ་སོགས་
ཀྱིས་སྣང་བ་ལ་ཡང་དག་གི་སྤྲོས་པ་གཅོད་པའི་ཚེ། ཤུགས་ལས་སྐྱེད་མཆེད་སྒྱུ་རྫུན་
དུ་བསྒྲུབ་པའི་རང་རྒྱུད་ཀྱི་དམ་བཅའ་བཀོད་པར་བྱེད་པའོ། །དེ་ལ་དབུ་མ་རང་
རྒྱུད་ཅེས་བྱ་སྟེ། རྣམ་གཅད་དང་ཡང་གཅད་གཉིས་ཀ་བྱེད་པའོ། །གཉིས་པ་ནི།
དེ་ཚེ་རྣམ་པར་བཅད་པ་ཙམ་གྱི་ཐལ་འགྱུར་བརྗོད་ཀྱི་རང་རྒྱུད་ཀྱི་དམ་བཅའ་མི་
བྱེད་པའོ། །དེ་ལ་དབུ་མ་ཐལ་འགྱུར་བ་ཞེས་བྱ་སྟེ། རྣམ་གཅད་བྱེད་ཀྱི་ཡང་
གཅད་མི་བྱེད་པའོ། །དེ་ལ་དབྱེ་ན་གཉིས་ཏེ། ནམ་མཁའི་མེ་ཏོག་ལྟར་སྣང་བ་
མི་སྣང་བ། མཚན་མ་འགེག་པ་དང་། སྒྱུ་མ་ལྟར་སྣང་བ་སྣང་ལ་བདེན་པ་མེད་
པ། མཚན་མ་ཤུགས་སྣང་བ་ཞེས་བྱའོ། །སྡོམ་པ་ནི་གོང་གི་སྡོམ་པ་ཉི་ཤུ་པ་དང་།
97



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཡུང་དྲུང་སེམས་དཔའི་བསླབ་ཚིག་བཞི་པ་ལ་སོགས་པའི་བྱང་སྡོམ་ཐམས་ཅད་
བསྲུང་ཞིང་། བསླབ་བྱ་ཚད་མེད་བཞི་དང་ཕར་ཕྱིན་རྣམས་ལ་སློབ་པའོ། །ལམ་
བསྒོམ་པ་ཐུགས་རྗེའི་ཕྱོགས་ཀྱི་བོན་སོ་བདུན་རིམ་པར་བསྒོམས་པས་ལམ་བགྲོད་
འབྲས་བུ་མི་སློབ་པའི་སངས་རྒྱས་ཐོབ་སྟེ། ཡེ་ཤེས་བོན་སྐུའི་ཡོན་ཏན་ཟག་
མེད་ཀྱི་བོན་ཚན་ཉེར་གཅིག་ལ་སོགས་སྐུ་གསུམ་གྱི་ཡོན་ཏན་ལུང་རིགས་མཛོད་
ལས་ཇི་སྐད་བཤད་པ་བཞིན་ཐོབ་པའོ། །གཉིས་པ་འབྲས་བུ་ལམ་བྱེད་སྔགས་ཀྱི་
ཐེག་པ་ལ་ཕྱི་ནང་གཉིས་ལས། ཕྱི་ལའང་གཉིས། བྱ་བ་གཙང་སྤྱོད་པའམ་བྱ་རྒྱུད་
ཀྱི་ཐེག་པ་ལ་གཞི་ལྟ་བ་གཏན་ལ་འབེབས་ཚུལ་ནི། ཕྱི་ནང་ཡུལ་ཤེས་གང་ལའང་
དངོས་པོར་མ་གྲུབ་ཅིང་
། ངོ་བོ་སྟོང་པར་གནས་པ་སྟེ། གོང་དུ་སྤྲོས་མེད་པའི་ལྟ་
བ་དང་གཞི་མཐུན་པའོ། །དོན་དམ་དུ་དེ་ལྟར་རྟོགས། ཀུན་རྫོབ་ཏུ་བརྟགས་པས་
ལྷའི་གཟུགས་བརྙན་དུ་ལྟ་བ་སྟེ། ཕྱིའི་ཡུལ་རི་མཐོ་འཇམ་རྩུབ་གསུམ། ནང་གི་
སེམས་ཆགས་སྡང་རྨོངས་གསུམ། ཕྱི་ནང་ལུས་ངག་སེམས་གསུམ་ལྷའི་གཟུགས་
བརྙན་དུ་ལྟ་བ་སྟེ། ཐེག་རིམ་ལས། ཀུན་རྫོབ་བརྟགས་པས་གཟུགས་བརྙན་ཆེན་
པོར་བསྒོམ། ཞེས་རིམ་པ་ལྟར་ཐུགས་དང་སྐུ་དང་གསུང་གི་ལྷ་བསྒོམ་པའོ། །དེའང་
དངོས་པོ་ཅན་མ་ཡིན་ཏེ་སྒྱུ་མ་བདེན་སྟོང་གི་ལྷ་རྗེ་བོ་དང་རང་ཉིད་ཁོལ་པོ་ལྟར་
བསྒོམ་ལ་བསྒྲུབ་ཅིང་དངོས་གྲུབ་བླང་བའོ། །འཇུག་སྒོ་ནི་ཀུན་སློང་སྔགས་ཕྱི་
ནང་གཉིས་ཀས་རང་གཞན་གཉིས་ཀའི་དོན་དུ་སངས་རྒྱས་ཐོབ་འདོད་ཀྱི་སེམས་
བསྐྱེད་ལ། ཆུ་དང་ཅོད་པན་དབུ་རྒྱན་གྱི་དབང་བསྐུར། དམ་ཚིག་ནི། སེམས་
ཀྱིས་མི་རྟོག་པ་བསྒོམ། ངག་གིས་འཛབ་དང་མཆོད་བསྟོད་ལ་འཇུག །ལུས་ཀྱིས་
མི་དགེ་བ་ཐམས་ཅད་སྤང་བའོ། །གཞན་ཡང་རབ་དབྱེ་ལས། རྟག་ཏུ་སྐུ་མི་སྤང་
བ། གསུང་མི་འགོག་པ། ཐུགས་མི་འདོར་བ། སྨེ་བ་དགག་པ། འགྲོ་བའི་དོན་
198



ནམ་མཁའ་མཛོད་ཀྱི་ཁྲིད་གདམས་སྐོར།
ཡོངས་སུ་བྱའོ། །ཞེས་གསུངས། སྒོམ་པ་ནི། དོན་དམ་དུ་དག་པའི་བོན་ཉིད་
དང་། ཀུན་རྫོབ་ཏུ་བརྟགས་པ་ལྷའི་གཟུགས་བརྙན་བསྒོམ་པའོ། །འབྲས་བུ་སྤྲོས་
མེད་པ་དང་མཐུན་ལ། ལམ་མྱུར་བུལ་འདིས་མི་ཚེ་བདུན་ནས་འབྲས་བུ་ཐོབ་
པའོ། །གཉིས་པ་རྣམ་པ་ཀུན་ལྡན་པའམ། སྤྱོད་པའི་རྒྱུད་ལ་ལྟ་བ་ནི། མ་རིག་པ་
དང་ཉོན་མོངས་པའི་རྟོག་པས་དབེན་པའི་བོན་ཉིད་སྤྲོས་བྲལ་རྟོགས་པ། དེའི་
རོལ་པ་ནམ་མཁའ་ལ་ཉི་ཟླ་གཟའ་སྐར་ཤར་བ་ལྟར་ལྷའི་སྐུ་ཕྱག་རྒྱ་བཞི་ལྡན་དུ་
ལྟ་བའོ། །འཇུག་སྒོ་ལ། དབང་ནི་སྔ་མའི་སྟེང་དུ་སིལ་སྙན་དང་མིང་གི་དབང་
བསྣན་པའོ། །དམ་ཚིག་ནི། ཐེག་རིམ་ལས། སྤྱི་དང་ཁྱད་པར་གཉིས་ཀྱི་དམ་ཚིག་
བསྲུང་ཞེས་པས། སྤྱིར་ནི་སྔགས་ཐུན་མོང་བའི་དམ་ཚིག་བཅུ་ཚོ་གསུམ་པ་དང་།
ཁྱད་པར་ལྷ་དང་སྔགས་དང་བླ་མ་དང་ཕྱག་རྒྱ་བཞི་མི་སྤང་བའོ། །ཕྱག་རྒྱ་བཞི་
ནི། སྐུ་དང་རྒྱན་དང་གདན་དང་འོད་ཟེར་དང་བཞིའོ། །རྒྱུན་ནི་དར་གྱི་སྟོད་
གཡོག་སྨད་ཤམ་དར་དཔྱང་དང་རིན་པོ་ཆེའི་རྒྱན་ནོ། །སྒོམ་པ་ནི། མཚན་བཅས་
དང་མཚན་མ་དང་བྲལ་བ་གཉིས་ནི་ཡེ་གཤེན་དང་མཐུན་ནོ། །སྒྲུབ་ཐབས་ནི།
གསང་འདུས་ལས། ལྷ་བསྐྱེད་སྤྱན་དྲངས་མཆོད་བསྟོད་བཟླས། ལྷ་དང་བདག་
ཉིད་མཛའ་གྲོགས་ཚུལ།། དངོས་གྲུབ་བླངས་ལ་བཏུལ་སྒོམ་ཞུགས། ཞེས་པ་ལྟར་
རོ། །བྱ་སྤྱོད་གཉིས་ལ་བདག་བསྐྱེད་ཡོད་མེད་དང་ཡེ་ཤེས་པ་འཇུག་མི་འཇུག་པ་
གཉིས་སུ་ཡོད་པས་མ་ངེས་པའོ། །འབྲས་བུ་མི་ཚེ་ལྔ་ནས་ཐོབ་པའོ། །གཉིས་པ་
སྔགས་ནང་པ་ལ་གསུམ་ལས། དང་པོ་བསྐྱེད་པའི་རིམ་པ་དང་དངོས་བསྐྱེད་
པའམ། ཡེ་གཤེན་གྱི་རྒྱུད་ལ། མེ་ལོང་དགུ་སྐོར་ལས། ལྟ་བ་ནི། ཐབས་དང་ཤེས་
རབ། དབྱིངས་དང་ཡེ་ཤེས། དོན་དམ་དང་ཀུན་རྫོབ་བདེན་པ་གཉིས་སུ་མེད་
པའི་བདག་ཉིད་ཆེན་པོར་འདོད། ཅེས་པས་སེམས་ཉིད་རང་རིག་པ་དུས་ཐམས་
199



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཅད་དུ་རྩལ་མ་འགགས་པར་སྣང་བ་ནི་ཐབས། དེ་ཉིད་ངོས་སམ་ཕྱོགས་ཀྱིས་སྟོང་
པ་ནི་ཤེས་རབ། དེ་ལས་བོན་ཐམས་ཅད་འབྱུང་བས་ན་དབྱིངས། དེས་བོན་ཐམས་
ཅད་ཉིད་དུ་ཤེས་ཤིང་སྒྲིབ་པ་དང་བྲལ་བས་ན་ཡེ་ཤེས། དཀོར་བདུན་ལྷུན་གྱིས་
གྲུབ་པའི་དོན་དམ། ཡེ་ཤེས་ཀྱི་སྣང་བ་ལྷའི་དཀྱིལ་འཁོར་དུ་ཤར་བས་ཀུན་རྫོབ།
དེ་ལྟར་ཐ་སྙད་དུ་བཏགས་པ་ཐམས་ཅད་རང་གི་སེམས་ཉིད་ལས་མི་གཞན་པས་
བདག་ཉིད་ཆེན་པོ་ཞེས་བྱའོ། །འཇུག་སྒོ་ལ། དབང་ནི་ཕྱི་པ་གཉིས་ཀྱི་ཆུ་དབང་
སོགས་ལྔ་དང་། འདིའི་རིག་པའི་དབང་ལྔ་སོགས་སློབ་མའི་དབང་བཅུ་དང་།
དེའི་སྟེང་ནང་པའི་སློབ་དཔོན་གྱི་དབང་ལས་བུམ་དབང་རྗེས་འབྲང་དང་བཅས་
པ་བསྐུར་བ་སྟེ། གསང་འདུས་ལས། འཇུག་སྒོ་དབང་ལྔ་བུམ་པའི་དབང་།། ཞེས་
སོ། །འོ་ན་འདི་སྔགས་ནང་པ་མ་ཡིན་པར་འགྱུར་ཏེ། དབང་བཞི་ཡོངས་རྫོགས་
མ་ཐོབ་པའི་ཕྱིར་རོ། །ཞེ་ན་སྐྱོན་མེད་དེ་འདི་སྔགས་ནང་པ་ཡིན་ཀྱང་དབང་
བཞི་མ་རྫོགས་པས་སློབ་མའི་དབང་དུ་བསྡུས་པའོ། །དམ་ཚིག་ནི། གསང་སྔགས་
བསྐྱེད་རིམ་པའི་བསྲུང་བྱ་རྩ་བ་དང་ཡན་ལག་གཉིས་ཀྱིས་བསྡུས་པ་རྣམས་ཡིན་
ཏེ། མེ་ལོང་དགུ་སྐོར་ལས། དམ་ཚིག་ནི་རྩ་བ་དང་ཡན་ལག་གཉིས་ཀྱིས་བསྲུང་།
ཞེས་གསུངས་སོ། །སྒོམ་པ་ནི། མཚན་མ་དང་བཅས་པ་དང་མཚན་མ་མེད་པའོ།
མཚན་བཅས་ནི། ཐེག་རིམ་ལས། ཏིང་འཛིན་རིམ་པ་བཞི་ལྔ་གསུམ་སྒོ་ནས།།
བདག་ཉིད་ཆེན་པོ་ལྷ་ཡི་དཀྱིལ་འཁོར་བསྒོམ། ཞེས་པས། རྒྱས་པ་ཆོ་ག་ལྔ་པ་སྟེ་
མངོན་བྱང་ལྔ་དང་། འབྲིང་པོ་ཆོ་ག་བཞི་དང་། བསྡུས་པ་ཆོ་ག་གསུམ་གྱི་སྒོ་ནས་
ཡི་དམ་གྱི་ལྷ་རང་སེམས་ལས་མི་གཞན་པའི་སྤུན་གྱི་ཚུལ་དུ་བསྒོམས་ནས་བསྒྲུབ་
ཅིང་མཆོད་བསྟོད་དང་བཟླས་པ་ལ་སོགས་བྱས་ཏེ་མཆོག་ཐུན་མོང་གི་དངོས་
གྲུབ་ཞུས་པའི་མཐར་ཡེ་ཤེས་པ་གཤེགས་ནས། དམ་ཚིག་པ་རང་སེམས་སུ་སྡུད་
200



ནམ་མཁའ་མཛོད་ཀྱི་ཁྲིད་གདམས་སྐོར།
པའོ། །མཚན་མེད་ནི་བོན་ཐམས་ཅད་སྟོང་པ་ཉིད་དུ་ཤེས་པའི་ལྷག་མཐོང་དང་ཞི་
གནས་གཉིས་ཟུང་དུ་འཇུག་པ་བསྒོམ་ནས་མཐར་ཐུག་གི་དོན་དམ་པའི་ཤེས་རབ་
རྒྱུད་ལ་བསྐྱེད་པའོ། །འབྲས་བུ་མི་ཚེ་གསུམ་ན་མངོན་གྱུར་དུ་འགྱུར་རོ། །གཉིས་
པ་རྫོགས་པའི་རིམ་པ་ཀུན་རྫོགས་པའམ། ཡེ་གཤེན་ཆེན་པོ་ལ། ལྟ་བ་ནི། སེམས་
ཉིད་ཡེ་ནས་སྒྲིབ་པ་དང་བྲལ་ཞིང་།
ཅིར་ཡང་མ་གྲུབ་པ་ལས་
་ལས་ཅིར་ཡང་འབྱུང་
བ་དེ་ནི་རྒྱུ་དག་པའི་དབྱིངས་ཞེས་བྱ། དེའི་ངང་ལས་ཡེ་ཤེས་རོལ་པའི་སྐྱེ་མཆེད་
རང་སྣང་དུ་ཤར་བ་ནི། འབྲས་བུ་ཡེ་ཤེས་ཀྱི་དཀྱིལ་འཁོར་ཞེས་བྱ་སྟེ། ཐེག་རིམ་
ལས། རྒྱུ་ནི་དག་པའི་དབྱིངས་ཉིད་ལས། འབྲས་བུ་ཡེ་ཤེས་དཀྱིལ་འཁོར་ཤར།།
ཞེས་གསུངས་སོ། །དེ་ཡང་རྒྱུ་ཞེས་བྱ་བ་དེ་ལ། འབྱུང་བའི་རྒྱུ་དང་བསྐྱེད་པའི་
རྐྱེན་མ་གྲུབ་པ། ཡེ་ནས་ངོ་བོ་མ་སྐྱེས་ཤིང་རང་བཞིན་མ་འགག་པ། སྤྲོས་པའི་
མཚན་མ་དང་བྲལ་བ། དེའི་ངང་ངམ་ཤུགས་ལས། ཡེ་ཤེས་རོལ་པར་ལྷའི་དཀྱིལ་
འཁོར་དུ་རང་ཤར་བ་ལ་འབྲས་བུ་ཞེས་པའི་ཐ་སྙད་བཏགས་པའོ། །དེ་ཡང་ས་
བོན་ལས་མྱུ་གུ་སྤྲོས་པའམ། འོག་མ་ལྟར་ཡིག་འབྲུ་ལས་ལྷར་བསྐྱེད་པ་ལྟ་བུ་མ་
ཡིན་ཏེ། དག་པའི་དབྱིངས་དེ་ལ་ལྷའི་དཀྱིལ་འཁོར་རང་ཆས་སུ་གནས་པ་ཉིད་
རང་བྱུང་རང་ཤར་དུ་སྣང་བའོ། །དབང་ནི་སྔར་གྱི་བུམ་དབང་སྟེང་དུ་གསང་
དབང་སོགས་གོང་མ་གསུམ་བསྣན་ཏེ། སྔགས་ཀྱི་དབང་བཞི་བསྐུར་བའོ། །དམ་
ཚིག་ནི། སྔར་བསྐྱེད་རིམ་གྱི་དམ་ཚིག་དེའི་སྟེང་དུ་རྫོགས་རིམ་རྫོགས་ཆེན་མཐར་
ཐུག་མཉམ་པ་ཉིད་ཀྱི་དམ་ཚིག་བཅས་དབོག་པའོ། །ཁྱད་པར་གྱི་དམ་ཚིག་བཞི་
ནི། དམ་ཚིག་ཡུལ་ལ་སྦྱོར་བ། སྙིང་རྗེ་འབྱུང་བ། ཐུགས་རྗེའི་ཡུལ། བོན་ཉིད་
ཐ་དད་མེད་པར་བསྲུང་པ་སྟེ། དང་པོ་ནི། ཡུལ་གྱི་དངོས་པོ་རྒྱུའི་ཐེག་པ་ལྟར་མི་
སྤང་བ་ལྷའི་དཀྱིལ་འཁོར་དུ་ལྟ་བའོ། །གཉིས་པ་ནི། སྙིང་རྗེ་ཕྱོགས་རིས་མེད་པར་
201



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སེམས་ཅན་ཐམས་ཅད་ལ་བསྐྱེད་པའོ། །གསུམ་པ་ནི། ས་གནས་སེམས་དཔའ་
ནས་རབ་ཏུ་དམྱལ་བའི་བར་གང་བསྒྲལ་པར་འོས་པ་དག་གོ །བཞི་པ་ནི། བོན་
ཉིད་ཀྱི་དགོངས་པ་ཇི་བཞིན་པའི་ངོ་བོ་ཉིད་ལ་འབྱེད་པ་མེད་པར་སྦྱོར་བའོ། །སྒོམ་
པ་ནི། ཐབས་ལམ་པས་རྩ་རླུང་ཐིག་ལེའི་རྣལ་འབྱོར་གནད་དུ་བསྣུན་ཏེ་དོན་
དམ་པའི་གཏུམ་མོ་མངོན་དུ་བྱེད། སེམས་གནས་པས་སེམས་ཉིད་རིག་པ་རང་
གསལ་ཉིད་མ་བཅོས་པ་གོམས་པ་ཀློང་དུ་མ་གྱུར་བར་དུ་བསྒོམ། ཟུང་འཇུག་
པས་ལྷའི་སྐུ་ཡེ་ཤེས་རོལ་པ་རང་ཤར་བ་ཉིད། འོག་མ་བ་ལྟར་རྒྱུ་ཡིག་འབྲུ་ལས་
རྐྱེན་འོད་ཟེར་སྤྲོ་བསྡུ་སོགས་བྱེད་ནས་ལྷ་བསྐྱེད་མི་དགོས་པ། ནམ་མཁའ་ལས་
ཉི་ཟླ་ཤར་བ་ལྟར་རྫོགས་ཚུལ་དུ་བསྒོམ་པའོ། །འབྲས་བུ་ནི། ལྷ་རང་སེམས་ལས་
མི་ གཞན་པར་བསྒོམས་ནས་བསྒྲུབ་པས་ཚེ་གཅིག་ལ་ལམ་དུ་རིག་འཛིན་རྣམ་
བཞིའི་གོ་འཕང་བགྲོད་ནས་མཐར་ཐུག་སྐུ་བཞི་ཡེ་ཤེས་ལྷུན་གྲུབ་ཏུ་འཚང་རྒྱ་
བར་འགྱུར་རོ། །གསུམ་པ་ཡང་རྩེ་བླ་མེད་ཀྱི་ཐེག་པ་ལ། ལྟ་བ་ནི། རྫོགས་ཆེན་
རང་སྐད་དུ་ཐོག་མའི་གཞི་དང་། སྔགས་ཀྱི་རྒྱུ་རྒྱུད་དང་མདོ་ལམ་དུ་ཁམས་དེ་
བཞིན་གཤེགས་པའི་སྙིང་པོ་ཞེས་གྲགས་པ། དོན་གྱི་ངོ་བོ་རང་རིག་ཡེ་ཤེས་ཐིག་
ལེ་ཉག་གཅིག་ངོ་བོ་སྟོང་པ་བོན་སྐུ། རང་བཞིན་གསལ་བ་རྫོགས་སྐུ། ཐུགས་རྗེ་
ཀུན་ཁྱབ་རིག་པ་སྤྲུལ་སྐུ་སྟེ། སྐུ་གསུམ་ཡེ་རྫོགས་ཀྱི་རིག་པ་ཉིད་ཉམས་སུ་ལེན་
པ་སྟེ། ཡེ་ཁྲི་གཞིའི་བམ་པོ་ལས། ངོ་བོ་རང་བཞིན་ཐུགས་རྗེ་གནས།། རྒྱ་མ་ཆོད་
ཅིང་ཡུལ་མ་གྲུབ།། ཞེས་གསུངས། ཡེ་གཤེན་མན་ཆད་ཀྱི་ཐེག་པ་བརྒྱད་པོས་
སེམས་ལམ་དུ་བྱེད་པ་ཡིན་ལ། འདིར་རྫོགས་ཆེན་གྱི་སེམས་དང་རིག་པ་གཉིས་
ཤན་འབྱེད་དེ་སེམས་ལས་འདས་པའི་རིག་པ་ཟང་ཐལ་ཉིད་ལམ་དུ་བྱེད་པ་སྟེ།
སྡེ་སྣོད་མཛོད་ལས། འདི་ལྟར་རྫོགས་པ་ཆེན་པོའི་ཁྱད་བོན་ནི།། སེམས་ལས་
-
202



ནམ་མཁའ་མཛོད་ཀྱི་ཁྲིད་གདམས་སྐོར།
མེ་མོ་
འདས་པའི་རིག་པ་ལ་བྱེད་ཀྱི།། ཞེས་སོ། །འཇུག་སྒོ་ནི། རྫོགས་ཆེན་རིག་པའི་རྩལ་
དབང་བཞི་བསྐུར་ཏེ། རིག་པའི་རྩལ་དབང་ལས། སྤྲོས་བཅས་ཉིད་དང་སྤྲོས་
མེད་དང་།། ཤིན་ཏུ་སྤྲོས་པ་མེད་པ་དང་། དེ་བཞིན་རབ་ཏུ་སྤྲོས་པ་མེད། དབྱེ་
བ་བཞི་ཡི་ཚུལ་གྱིས་ནི། དད་ལྡན་རང་རྒྱུད་སྨིན་པར་བྱེད།། ཅེས་སོ།། དམ་ཚིག་
ནི། མེད་པ་ཕྱལ་བ་གཅིག་བུ་ལྷུན་གྲུབ་བཞིར་བསྲུང་སྟེ། བ་ག་མངོན་རྫོགས་ཀྱི་
རྒྱུད་ལས། མེད་པ་ཕྱལ་བ་གཅིག་བུ་འདི།། དམ་ཚིག་ཀུན་གྱི་རྒྱལ་པོ་ཡིན།། ཞེས་
སོ།། ཉམས་སུ་ལེན་བྱ་ལམ་གྱི་རིམ་པ་ནི། ཡེ་ཁྲིའི་བཤད་གཞིའི་འཕྱོངས་ལས།
ད་ནི་རིག་པ་རང་སྣང་གི་བློ་ཅན་རྣམས་ལ་ཉམས་སུ་ལེན་པའི་དོན་སྟོན་ཏེ། དེ་
ལ་གཉིས། ཁྲེགས་ཆོད་དང་། ཐོད་རྒལ་གཉིས་སོ། །ཞེས་གསུངས་པས།
ཅན་ངོ་སྤྲད་པས། གྲོལ་བ་ཀ་དག་ཁྲེགས་ཆོད་ཀྱི་ལམ་དང་། བརྩོན་འགྲུས་ཅན་
བསྒོམ་པས་གྲོལ་བ་ལྷུན་གྲུབ་ཐོད་རྒལ་གྱི་ལམ་གཉིས་སོ། །དང་པོ་ཁྲེགས་ཆོད་ལ།
རྫོགས་ཆེན་གྱི་ཉམས་སུ་ལེན་བྱ་དངོས་ནི་གོང་དུ་བཤད་པ་ལྟར་རང་གི་རིག་པ་
ཉིད་ཡིན་ལ། རིག་པའི་གནས་ལུགས་བསྒྲུབ་ཏུ་མེད་པ་ཡེ་གྲུབ་ཏུ་གཏན་ལ་དབབ་
པ། ཤར་ལུགས་དགག་ཏུ་མེད་པ་རང་བྱུང་གི་ཡེ་ཤེས་སུ་མཐོང་བརྡོལ་བ། ཡིན་
ལུགས་དམིགས་སུ་མེད་པ་བོན་ཉིད་ཀྱི་དབྱིངས་ཤར་བ། གྲོལ་ལུགས་གདོད་
ནས་རྒྱུན་ཆད་མེད་པ་དུས་གསུམ་མཉམ་པ་ཉིད་དུ་ལ་བཟླ་བ་སྟེ། བབས་ཆེན་
པོ་བཞིས་བོན་ཉིད་དེ་ཁོ་ན་ཉིད་ཀྱི་གནས་ལུགས་འཁོར་འདས་ཡོངས་གྲོལ་ཆེན་
པོར་གཏན་ལ་དབབ་པ་དང་། དེ་ཡང་ནམ་མཁའ་འཕྲུལ་མཛོད་ལས། ཤེས་བྱ་
བཅུ་དྲུག་སྐོར་གྱི་དོན།། ཞེས་པས། རིག་པའི་གནས་ལུགས། ཤར་ལུགས། ཡིན་
ལུགས། གྲོལ་ལུགས་དང་བཞི་ལས་འཕྲོས་པའི་ལྟ་སྒོམ་སྤྱོད་འབྲས་བཞིའི་གནད་
བཅུ་དྲུག་གིས་སྲིད་པའི་མཚངས་གཅར་བ་སྟེ། ཞིབ་ཏུ་དབྱིངས་རིག་མཛོད་ལེའུ་
203



ཀུན་མཁྱེན་ཤར་རྫ་པ་བཀྲ་ཤིས ས་རྒྱལ་མཚན་གྱི་གསུང་འབུམ།
བཅུ་བཞི་པ་ལས་རྟོགས་པར་བྱའོ། །དེ་ནས་ཐོད་རྒལ་ལ་གནད་ཟབ་མོ་བཞི་བཅུ་
རྩ་གསུམ་ལེའུ་བཅོ་ལྔ་པ་ལས་བཤད་པ་ལྟར་ཉམས་སུ་ལེན་ནས་སྣང་བཞི་ཟད་
སར་སྐྱལ་བ་ཡིན་ནོ། །དེ་ལྟར་དུ་བསྒོམ་པའི་འབྲས་བུ་ཐོབ་ཚུལ་ནི་གང་ཟག་
དབང་པོ་རབ་བརྩོན་འགྲུས་མཆོག་ཏུ་གྱུར་པ་ནི། ཕུང་ཁམས་སྐྱེ་གནས་ཀྱི་ཟག་
པ་ཐམས་ཅད་ཟད་དེ། ལུས་འདི་མ་བོར་བར་འཕོ་ཆེན་གྱི་སྐུ་བཞེས་ནས། གྱེར་
ཆེན་དྲན་པ་ནམ་མཁའ་ལྟ་བུའི་མཛད་སྤྱོད་རླབས་པོ་ཆེས་འཁོར་བ་མ་སྟོང་གི་བར་
དུ་འགྲོ་དོན་མཛད་པ་ཡིན་ནོ། །དེ་ཙམ་མ་བྱུང་ནའང་ཕུང་པོ་ལྷག་མེད་དུ་འཚང་
རྒྱུ་བ་དང་བར་དོ་ཚུན་ཆད་གྲོལ་བ་མངོན་དུ་གྱུར་ནས། ཐོག་མའི་གཞི་ཐོག་ཏུ་
བཙན་ས་ཟིན་པར་འགྱུར་རོ། །ཞེས་འདི་ཉིད་ཐེག་དགུའི་གནད་དོན་བསྡུས་པ་
ཙམ་ཡིན་གྱི། ཇི་བཞིན་པ་ནི་ཐེག་པ་རེ་རེས་ས་བཅད་བདུན་རེས་གཏན་ལ་དབབ་
དགོས་ཀྱི། དེ་དག་ལུང་རིགས་མཛོད་སོགས་ཐེག་འགྲེལ་གཞན་དུ་ཞིབ་ཏུ་རྟོགས་
པར་བྱའོ། །འདིར་ཅུང་ཟད་སྨྲས་པ།
ཀྱེ་མ་སྙིགས་མའི་འགྲོ་རྣམས་བསོད་ནམས་དམན།།
ཆེ་ཐབས་ཚུལ་འཆོས་མཁས་ལ་བཟང་པོར་བརྩི།།
དར་ཕྲུག་གོས་ཀྱིས་སྤུད་ལ་དད་པ་འགྲོ།།
དཀོར་དང་སྐུ་བསོད་རྒྱུས་ལ་བརྩི་འཇོག་ཆེ།།
འཇིག་རྟེན་མཐུན་འཇུག་མཁས་ལ་ཡོན་ཏན་བརྗོད། གོང་མའི་སྐྱེ་སྤྲུལ་ཁྲི་ལ་
ཟོལ་བརྗིད་ཆེ། བླ་གཟུགས་ཁ་ཅིག་བསྙེམ་པས་ཁེངས་གྱུར་ཏེ།། རྨོངས་པའི་གྲལ་
འགོར་བོན་བཤད་མཁས་མོད་ཀྱང་། མཁས་པའི་ཞལ་སྔར་འགྲིམ་ཚེ་སྨྲ་བ་དཀོན།།
དམ་པའི་ཁས་འཆེས་དེ་ཡི་ཡོན་ཏན་ཆུང་།། ཐོས་བསམ་སྒོམ་པ་འཇིག་རྟེན་བོན་
204



ནམ་མཁའ་མཛོད་ཀྱི་ཁྲིད་གདམས་སྐོར།
ལ་མཛད།། དོན་གཉེར་བརྩོན་འགྲུས་སྒྱུ་མའི་ནོར་ལ་བྱེད།། ཕྱི་མའི་རྒྱགས་ཕྱེ་
རྣམ་གཡེང་ཇག་པས་འཕྲོག །ཚེ་གཅིག་བྱང་ཆུབ་ཡིད་སྨོན་རྐུན་པོས་ཁྱེར།། དལ་
འབྱོར་མེ་ཏོག་འདི་སྣང་སད་ལ་ཤོར།། དེང་དུས་ངང་ཚུལ་བསམ་ན་སྐྱོ་བ་འཕེལ།།
བསྟན་མཆོག་གསུང་རབ་རྡུལ་ཁྲོད་ངལ་གསོར་གྱུར། བསྟན་འཛིན་གཤེན་རྣམས་
གྲོང་བའི་བཀོར་ལ་གཡེང་།། བསྟན་པ་རྟགས་ཙམ་འཛིན་པའི་སྙིགས་དུས་འདིར།།
བསྟན་པའི་ཉམས་ལེན་འཇའ་བཞིན་ཡལ་སྙམ་ནས། དེང་སང་སྐྱེ་བོ་ཤེར་བརྩོན་
ཆུང་གྱུར་ཅིང་། འདི་འདྲའི་དགོངས་དོན་ཤེས་པ་དཀོན་གྱུར་ཏེ།། འོན་ཀྱང་རྗེས་
འཇུག་འགའ་ལ་ཕན་ཕྱིར་བྲིས། དེ་བའི་དགེ་བའི་རྒྱལ་བསྟན་རྒྱས་བྱེད་ཤོག །ཀྱེ་
ལགས།། སྟོན་པའི་རྗེས་འཇུག་སྐྱེས་བུ་བསམ་ཡོད་རྣམས། འདི་སྣང་མི་རྟག་
དར་ཙམ་མཁྱེན་ལགས་སམ།། ཕྱི་མའི་བྱང་ཆུབ་སྒྲུབ་ལ་ནན་ཏན་མཛོད།། འཆི་
ཁར་བློ་བདེ་བྱུང་ན་གོ་ཆོད་ཡིན།། ཞེས་པ་འདི་ཡང་སྤྱང་འཕགས་ཀྱི་རུས་རིགས་སུ་སྐྱེས་པའི་
ཁྱུང་པོ་དབོན་པོ་གཡུང་དྲུང་བདུད་འདུལ་དང་ཉག་བཙུན་ཚུལ་ཁྲིམས་རྣམ་རྒྱལ་གཉིས་ཀྱིས་བསྐུལ་ནས་
ཤར་རྫའི་བྱ་བྲལ་བཀྲ་ཤིས་རྒྱལ་མཚན་གྱིས་བྲིས་པས་བོན་བསྟན་དར་ཞིང་རྒྱས་པའི་རྒྱུ་རུ་གྱུར་ཅིག །ཐོག་
མར་གུ་གེ་འདུ་བྱེད་པོ་དད་སློབ་ཚུལ་ཁྲིམས་རྣམ་རྒྱལ་བགྱིས་པ་དགེའོ། །དགེའོ། དགེའོ། །
205



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལྟུང་བ་བཤགས་པའི་མདོ་ཡི་ཁྲིད་ཀྱི་
རིམ་པ་སྒོམ་ཐབས་གསལ་བའི་
སྒྲོན་མ་བཞུགས་སོ།།
༄༅། །རྫོགས་སངས་རྒྱས་དང་དེས་གསུངས་དེར་འཛིན་གཤེན།།
ཀུན་གྱི་བདག་ཉིད་མཚུངས་མེད་བླ་མ་ལ།།
རྩེ་གཅིག་དད་པ་མཆོག་གིས་ཕྱག་འཚལ་ནས།།
ལྟུང་བ་བཤགས་པའི་མདོ་ཡི་ཁྲིད་འདི་སྤེལ།།
དེ་ལ་གཡུང་དྲུང་སེམས་པའི་ལྟུང་བ་བཤགས་པའི་མདོ་ཉམས་སུ་ལེན་པར་
འདོད་པའི་གང་ཟག་གིས། ཐོག་མར་འཇིག་རྟེན་ཚེ་འདིའི་བྱ་བ། དགྲ་འདུལ་
གཉེན་སྐྱོང་ལ་སོགས་པ་འདི་ཐམས་ཅད་བྱིས་པའི་རྩེད་མོའམ། རྨི་ལམ་གྱི་སྣང་
བ་བཞིན་དུ་རྟག་པ་དང་བརྟན་པ་སྤུ་ཙམ་ཡང་མེད་པར་བསམས་ནས། དེ་དག་
གི་འཁྲི་བ་རྦད་ཀྱིས་བཅད་དེ། གནས་དབེན་པ་ཞིག་ཏུ་ཕྱིན་ལ། རང་ཉིད་འདུག་
པའི་ས་ཕྱོགས་ཐམས་ཅད་རྡུལ་ཕྱག་པ་དང་། ཆག་ཆག་གདབ་པ་སོགས་ཤིན་དུ་
ཡིད་དུ་འོང་བར་བྱས་ནས་རང་གཞན་སེམས་ཅན་ཐམས་ཅད་ཀྱི་ཚེ་རབ་
བསགས་པའི་སྡིག་ལྟུང་ཐམས་ཅད་དག་སོང་སྙམ་པའི་མོས་པ་བྱ། དེ་ནས་བསྟན་
གཙོའི་སྐུ་གཟུགས་ལ་སོགས་པའི་སྐུ་གསུང་ཐུགས་རྟེན་རང་ལ་ཅི་ཡོད་ཐམས་
ཅད་རང་གི་མདུན་ཕྱོགས་སུ་སྟེགས་མཐོན་པོའི་ཁར་བཤམས་ལ། དེ་དག་དངོས་
སུ་དགེ་སྡིག་གི་དཔང་པོའི་ཚུལ་དུ་བཞུགས་པར་བསམ། དེའི་མདུན་དུ་རྣམ་ལྔ་
ལ་སོགས་པ་རྣམ་པར་དག་པའི་མཆོད་པ་གང་འབྱོར་བཤམས་ནས། དེ་དག་
206



ནམ་མཁའ་མཛོད་ཀྱི་ཁྲིད་གདམས་སྐོར།
ཀྱང་སེམས་ཅན་ཐམས་ཅད་ཀྱི་དོན་དུ་བསོད་ནམས་ཀྱི་ཚོགས་ཡོངས་སུ་རྫོགས་
པའི་ཆེད་དུ་འབུལ་བར་བསམ། དེ་ནས་གཞུང་དོན་ཉམས་སུ་ལེན་པ་ལ། འདི་
ཉིད་ཀྱི་མདོ་ལས། དེའང་འཇུག་པའི་རྒྱུ་དད་པ་དང་བརྩོན་འགྲུས་ལ་རབ་ཏུ་
བརྩོན་པར་གྱིས་ཤིག །ཐབས་སྦྱིན་པ་ལ་སོགས་ཕ་རོལ་ཕྱིན་པ་དྲུག་ལ་སྤྱོད་པར་
གྱིས་ཤིག །འབྲས་བུ་བླ་མེད་གཡུང་དྲུང་གི་སྙིང་པོ་ལ་མཐའ་འདེད་པར་གྱིས་
ཤིག །ཅེས་གསུངས་པས། དང་པོ་འཇུག་པའི་རྒྱུ་ལ། དད་པ་དང་བརྩོན་འགྲུས་
གཤའ་མ་ཞིག་རྒྱུད་ལ་སྐྱེ་དགོས། དེ་ཡང་རང་བཞིན་དུ་མི་སྐྱེ་བས་བློ་ལྡོག་པའི་
བོན་བཞི་པོ་བསྒོམ་ནས་རྒྱུད་ལ་བསྐྱེད་དགོས། དེ་ལ་ཡང་ཀུན་སློང་རྣམ་པར་
དག་པའི་གཞི་གཟུང་བ་གལ་ཆེ་སྟེ། དགེ་བ་རྣམ་དག་ཅིག་ཏུ་འགྱུར་མི་འགྱུར་
ཀུན་སློང་ཁོ་ན་ལ་རག་ལས་པས་ན། བདེ་བའི་སྟན་ལ་ཆ་ལུགས་ལྔ་ལྡན་གྱི་ཕྱག་
རྒྱུ་བཅའ་སྟེ། ཞབས་གཡས་ཀྱིས་གཡོན་མནན་ཏེ་སྐྱིལ་ཀྲུང་དང་། ལག་གཉིས་
མཐེབ་ཆེན་གྱིས་སྲིན་མཛུབ་མནན་ལ་མཉམ་བཞག་ཏུ་བཅའ། རྒལ་ཚིགས་མདའ་
ལྟར་བསྲང་། དཔུང་པ་རྒོད་གཤོག་ལྟར་ཅུང་ཟད་བརྒྱང་། མགྲིན་པ་ཨོལ་མདུད་
ནན་ཙམ་བྱས་ལ་མགོ་བོ་ཐད་ཀར་བཞག་ཅིང་མིག་སྣ་རྩེར་ཕབ། དེ་ནས་ཤེས་པ་
ནང་དུ་བཀུག་ལ། ག་རེ། བདག་གིས་ད་རེས་ལྟུང་བ་བཤགས་པའི་ཁྲིད་འདི།
ཚེ་འདིའི་སྙན་གྲགས་དང་བསྟོད་བཀུར་སོགས་འབྱུང་བའི་ཆེད་དུའང་སྒོམ་པ་
མི་བྱ། ཕྱི་མ་ངན་སོང་གསུམ་གྱི་སྡུག་བསྔལ་ལས་ཐར་ནས། མཐོ་རིས་ལྷ་མིའི་
བདེ་འབྲས་ཙམ་ཐོབ་པའི་ཆེད་དུའང་སྒོམ་པ་མི་བྱ། རང་ཉིད་གཅིག་པུ་འཁོར་
བ་ལས་ཐར་ནས་ཞི་བདེའི་གོ་འཕང་ཙམ་ཐོབ་པའི་ཆེད་དུའང་སྒོམ་པ་མི་བྱ།
ཡང་ན་དོན་ཅི་ལྟ་བུ་ཞིག་གི་ཆེད་དུ་བསྒོམ་ན། ནམ་མཁའ་དང་མཉམ་པའི་སེམས་
ཅན་ཐ་ན་འབུ་གྲོག་མ་གཅིག་ཡན་ཆད་བདག་གི་ཕ་མ་རུ་མ་གྱུར་པ་གཅིག་ཀྱང་
207



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མེད་ངེས་པས། འདི་དག་ཐམས་ཅད་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་
འདི་ལས་བསྒྲལ་བའི་ཕྱིར་དུ། བདག་གིས་ཚེ་ལུས་གཅིག་ལ་རྫོགས་པའི་སངས་
རྒྱས་ཀྱི་གོ་འཕང་ཐོབ་པ་ཞིག་བྱ། དེའི་ཆེད་དུ་ལྟུང་བ་བཤགས་པའི་ཁྲིད་འདི་
བསྒོམ་པར་བྱའོ། །སྙམ་དུ་ཡང་ནས་ཡང་དུ་བསྒོམ། དེ་ནས་བློ་ལྡོག་པའི་བོན་
བཞི་བསྒོམ་པ་ལ།
དང་པོ་དལ་འབྱོར་རྙེད་དཀའ་བ་བསམ་པ་ནི། ག་རེ། བདག་ད་རེས་སེམས་
ཅན་དམྱལ་བ་པ་དང་། ཡི་དྭགས་དང་། བྱོལ་སོང་ལ་སོགས་པ་ངན་འགྲོའི་ལུས་
སུ་མ་སྐྱེས་པ་མཐོ་རིས་ཀྱི་གནས་སུ་སྐྱེས། མཐོ་རིས་གསུམ་གྱི་ནང་ནས་ཀྱང་འདུ་
ཤེས་མེད་པའི་ལྷ་དང་། གཞན་ཡང་ལྷ་ལྷ་མིན་ལ་སོགས་དགེ་བ་སྒྲུབ་ཏུ་མི་ཁོམ་
པའི་ལུས་སུ་མ་སྐྱེས་ཤིང་མི་ལུས་རིན་པོ་ཆེ་ཐོབ། མིའི་ནང་ནས་ཀྱང་གླིང་ཕྱི་མ་
གསུམ་དང་གླིང་ཕྲན་རྣམས་སུ་སྐྱེས་ན་བོན་བྱེད་མི་ཁོམ་པའི་ཕྱོགས་ཡིན་ཀྱང་།
ད་རེས་དེར་མ་སྐྱེས་པ་སངས་རྒྱས་སྒྲུབ་པའི་རྟེན་ཁྱད་པར་ཅན་འཛམ་གླིང་གི་མིར་
སྐྱེས། འཛམ་གླིང་སྐྱེས་ཀྱང་སངས་རྒྱས་མ་བྱོན་པའི་ཞིང་ཁམས་སྟོང་པ་རྣམས་
སུ་སྐྱེས་ན་ཡང་མི་ཕན་ཀྱང་། ད་རེས་སངས་རྒྱས་བྱོན་པའི་ཞིང་ཁྱད་པར་ཅན་
འདིར་སྐྱེས། སངས་རྒྱས་བྱོན་ཀྱང་བོན་མི་དར་བའི་ཡུལ་མཐའ་འཁོབ་དང་ཀླུ་
ཀློར་སྐྱེས་ན་བོན་དང་མི་འཕྲད་ཀྱང་
། དེ་དག་རྣམས་སུ་ཡང་མ་སྐྱེས་པར་བོན་
སྤྱོད་དར་བའི་ཡུལ་དབུས་སུ་སྐྱེས། དེ་ལ་ཡང་རིག་པའམ། ལྐུགས་པ་ལྟ་བུ་རྣམ་
ཤེས་ལས་སུ་མ་རུང་པ་དང་། རྒྱུད་ལོག་ལྟས་བསླད་པའི་སེམས་ཅན་གྱི་ལུས་སུ་
སྐྱེས་ན་ནི་བོན་གྱི་སྐལ་བ་ཆད་འདུག་ཀྱང་། དེ་འདྲར་ཡང་མ་སྐྱེས་པར་བོན་
བསྒྲུབ་ཏུ་ཁོམ་པའི་ལུས་རྟེན་ཁྱད་པར་ཅན་འདི་འདྲ་ཐོབ། དེ་ལྟ་བུའི་མི་ལུས་
ཐོབ་ནས། དེ་ཡུལ་དབུས་སུ་སྐྱེས་ཤིང་། དབང་པོ་སྒོ་ལྔ་ཚང་པའི་སྟེང་དུ། ལས་
208



ནམ་མཁའ་མཛོད་ཀྱི་ཁྲིད་གདམས་སྐོར།
ཀྱི་མཐའ་ཡང་མ་ལོག་པར་འདུག་སྟེ་མཚམས་མེད་པ་ལྔ་བྱས་པ་ཞིག་ནི་མིན། ད་
སངས་རྒྱས་ཀྱི་བསྟན་པ་ལ་མོས་པའི་དད་པ་སྐོམ་པ་ཆུས་གདུངས་བ་ལྟ་བུ་ཞིག་
རང་རྒྱུད་ལ་ཡོད་ན་ནི་རང་འབྱོར་ལྔ་རང་ལ་ཚང་འདུག་ཅིང་། དེར་མ་ཟད་ད་
རེས་སྟོན་པ་སངས་རྒྱས་བྱོན། དེས་བོན་གྱི་འཁོར་ལོ་བསྐོར། དེ་ད་ལྟར་བསྟན་
པ་གནས། དེ་བསྟན་པའི་བཤེས་གཉེན་བླ་མ་ཡང་བཞུགས། དེའི་རྗེས་སུ་རང་
ཉིད་འཇུག་པར་ཤེས་ན་ནི་གཞན་འབྱོར་ལྔ་ཡང་ཚང་འདུག་པས། དེས་ན་སངས་
རྒྱས་ཀྱི་གོ་འཕང་ཚེ་གཅིག་གིས་བསྒྲུབ་པ་ཆོག་པའི་རྟེན་བཟང་པོ་འདི་འདྲ་རྙེད་
པ་སྲིད་མཐའ་ཙམ་ཡིན་པས། ད་རེས་རྟེན་ཁྱད་པར་ཅན་འདི་ཆུས་ཟོས་སུ་མི་
ཤོར་བ་དགེ་སྦྱོར་རྣམ་དག་ཅིག་བསྒྲུབ་དགོས། སྙམ་དུ་ཡང་ཡང་བསྒོམ།
དེ་ནས་མི་རྟག་བསྒོམ་པ་ནི། ག་རེ། བདག་གིས་རྟེན་བཟང་པོ་དེ་འདྲ་ཞིག་རྙེད་
ནའང་། སྤྱིར་ཕྱི་སྣོད་ཀྱི་འཇིག་རྟེན་འདི་ཡང་དུས་མཐར་མེ་བདུན་ཆུ་གཅིག་གིས་
འཇིག་ཅིང་སྟོངས་པར་འགྱུར་བ་ལུང་ལས་གསུངས་ཤིང་། ནང་བཅུད་ཀྱི་སེམས་
ཅན་རྣམས་སྐྱེས་ནས་ཚེ་ཐར་དུ་སོང་བ་ནི་གཅིག་ཀྱང་མེད་པར་རང་གིས་ཀྱང་
ཐག་ཆོད་ཅིང་ཐེ་ཚོམ་ཡང་མི་དགོས་པ་འདུག །དེས་ན་རང་ཉིད་ཀྱང་ངེས་པར་
ཏེ་བར་མ་ཟད་དུས་དོ་ནུབ་ཙམ་ལའང་མི་འཆི་བའི་གདེངས་ནི་ཅུང་ཟད་ཙམ་
ཡང་མི་འདུག་སྟེ། རང་བས་གཞོན་པ། རང་དང་ན་མཉམ། རང་བས་རྒན་པ་
རྣམས་ལ་ཡང་འཆི་བ་གློ་བུར་དུ་འོང་བ་འདུག །དེ་བས་ན་ནམ་ཕུགས་འཆི་དགོས་
སྙམ་ནས་འཆི་བ་ཕྱིས་འཇོག་བྱེད་པ་ནི་ང་རང་བདུད་ཀྱིས་བསླུས་པ་ཡིན་པས།
ད་ནི་ནམ་འཆི་ངེས་མེད་ཀྱི་འདུ་ཤེས་རྒྱུད་ལ་བསྐྱེད་ནས། ད་རེས་ཀྱི་ཚེ་ཞབས་
འདི་ལ་བཙན་ས་ཟིན་པ་ཞིག་བྱ་དགོས། སྙམ་དུ་ཡང་དང་ཡང་དུ་བསྒོམ།
དེ་ནས་འཁོར་བའི་ཉེས་དམིགས་བསྒོམ་པ་ནི། ག་རེ། བདག་འཆི་བའི་འོག་
འཆི་བཟ
209



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཏུ་རིགས་དྲུག་གི་གནས་ངན་འདི། མ་གཏོགས་གཞན་དུ་སྐྱེས་མི་འདུག་པས།
ཞེ་སྡང་ལས་ཀྱིས་དམྱལ་བར་སྐྱེས་ན་ནི། ཡང་སོས་པ་རྣམས་ནི། དམྱལ་བའི་
མཚོན་ཆ་རྣོན་པོ་ཕན་ཚུན་བརྡེག་རེས་བྱས་ནས་ཡང་ཡང་ཤི་སོས་
ང་ཤི་སོས་ཀྱི་སྡུག་བསྔལ་
ཡུན་རིང་པོར་མྱོང་དགོས། དེ་བཞིན་དུ། ཐིག་ནག་པ་རྣམས་ལུས་ལ་ཐིག་ནག་པོ་
བཏབ་པའི་སྟེང་ནས་སོག་ལེས་དྲ་ཞིང་ལུས་དུམ་བུར་གཏུབ་པ་དང་། བསྡུས་འཇོམ་
པ་རྣམས་རི་ར་ལུག་གི་གདོང་པ་འདྲ་བ་འཐབ་པའི་བར་དུ་ལུས་བརྩིར་ཞིང་སྒོ་
དགུ་ནས་ཁྲག་གི་རྒྱུན་འབེབས་པ་དང་། ངུ་འབོད་པ་རྣམས་ལྕགས་བསྲེགས་ཀྱི་
ཁང་པ་མེ་འབར་བའི་ནང་དུ་བསྲེགས་པས་ངུ་འབོད་འབྱིན་པ་དང་། ངུ་འབོད་
ཆེན་པོ་རྣམས་དེ་འདྲ་བའི་ལྕགས་ཁང་གཉིས་རིམ་གྱི་ནང་དུ་བསྲེགས་པས་ངུ་
འབོད་ཆེན་པོ་འབྱིན་པ་དང་། ཚ་བ་པ་རྣམས་ཁྲོ་ལྕགས་ཀྱི་ཟངས་ཆེན་པོའི་ནང་
ཁྲོ་ཆུ་འབར་བའི་ཀློང་དུ་འཚོད་པ་དང་། ལྕགས་ཀྱི་གསལ་ཤིང་འབར་བ་འཕོངས་
ནས་བསྣུན་པས་སྤྱི་བོར་འབྱིན་པ་ན། དབང་པོའི་སྒོ་ཐམས་ཅད་ནས་མེ་ལྕེ་ཕྱིར་
འབྱུང་བ་དང་། ཚ་བ་ཆེན་པོ་རྣམས་སྡུག་བསྔལ་སྔ་མའི་སྟེང་དུ་ལྕགས་ཀྱི་གསལ་
ཤིང་རྩེ་གསུམ་པ་འཕོངས་ནས་བསྣུན་ཏེ་སྤྱི་བོ་དང་འཕྲག་པ་གཡས་གཡོན་དུ་
འབྱིན་པས། ནང་ཁྲོལ་ཐམས་ཅད་མར་ཁུ་བཞིན་དུ་ཞུ་ཞིང་བ་སྤུའི་བུ་ག་ཐམས་
ཅད་ནས་མེ་ལྕེ་ཕྱིར་འབྱུང་བ་དང་། མནར་མེད་པ་རྣམས་ལྕགས་ཁང་མེ་འབར་
བ་དགུ་རིམ་གྱི་ནང་དུ་བསྐལ་པའི་བར་དུ་བསྲེགས་པ་སྟེ། དམྱལ་བ་དེ་དག་ནི་མིང་
གི་རྣམ་གྲངས་ཙམ་ལས་སྡུག་བསྔལ་གྱི་རྣམ་གྲངས་ལ་ཟད་པ་མེད་ཅིང་། ཡུན་
ཚད་ཀྱང་མི་ལོ་ཁྲི་འབུམ་མང་པོའི་བར་དུ་སྡུག་བསྔལ་མྱོང་དགོས་གསུངས་པས།
ཚེ་འདིར་མེ་སྟག་ཕྲའུ་རེ་ཤ་ཐོག་ཏུ་བབ་པ་ལ་མི་བཟོད་པ་ལྟར་བྱེད་ན། དེ་འདྲ་
བདག་གིས་ག་ལ་བཟོད་པ་ནུས། དེ་བཞིན་དུ། གྲང་དམྱལ་བརྒྱད་དུ་སྐྱེས་ན།
20



ནམ་མཁའ་མཛོད་ཀྱི་ཁྲིད་གདམས་སྐོར།
འོག་ཐམས་ཅད་གངས་ཕུག །སྟེང་ཐམས་ཅད་ཁ་བ་དང་བུ་ཡུག་འབའ་ཞིག་སླེབས་
པའི་གནས་སུ། གོས་མེད་གཅེར་བུར་ལུས་ཚལ་པ་བརྒྱར་འགས་པའི་གྲང་བའི་
སྡུག་བསྔལ་མྱོང་དགོས་གསུངས། ཉི་ཚེ་བ་དང་། ཉེ་འཁོར་བ་རྣམས་ཀྱི་སྡུག་
བསྔལ་ཡང་དེ་བཞིན་དུ་བཟོད་དཀའ་བ་ཤ་སྟག་ཡིན། འདོད་ཆགས་ལས་ཀྱིས་
ཡི་དྭགས་སུ་སྐྱེས་ན། མི་ལོ་ཁྲི་ཁྲག་མང་པོའི་བར་དུ་བཟའ་བཏུང་མིང་ཙམ་ཡང་
མི་གྲགས་པར་བཀྲེས་སྐོམ་གྱི་སྡུག་བསྔལ་མྱོང་དགོས་གསུངས་པས། དེ་འདྲ་
བདག་གིས་ཆགས་པ་དཀའ་སྟེ། ད་ལྟ་འདིར་ཞག་གཅིག་ཙམ་ལ་བཟའ་བཏུང་
མ་བྱས་ན་ཅི་ཙམ་གྱི་བཀྲེས་སྐོམ་འདུག །གཏི་མུག་ལས་ཀྱིས་བྱོལ་སོང་གི་གནས་
སུ་སྐྱེས་ན། ས་འོག་གི་སྲོག་ཆགས་དང་། མཚོ་ཆེན་པོའི་ནང་གི་སྲོག་ཆགས་རྣམས་
ལ་ལྟོས་དང་། དེ་འདྲའི་ལུས་སུ་བདག་སྐྱེས་ན་ཅི་བྱ། དེ་ལས་ཀྱང་སྡུག་བསྔལ་
བ་མང་པོ་མཐའི་མུན་པ་དང་། རྒྱ་མཚོ་ཆེན་པོའི་ནང་དུ་ཡོད་པར་གསུངས། གལ་
སྲིད་ཟག་བཅས་ཀྱི་དགེ་བས་མཐོ་རིས་ཀྱི་ལུས་རྟེན་ཞིག་ཐོབ་ནའང་། ཡང་ནས་
ཡང་དུ་མཐོ་རིས་ཀྱི་ལུས་རྟེན་རྙེད་པ་དཀའ། སྤྱིར་མཐོ་རིས་གསུམ་ལ་ཡང་ཁྱབ་
པ་འདུ་བྱེད་ཀྱི་སྡུག་བསྔལ་དང་། འགྱུར་བའི་སྡུག་བསྔལ་ལ་སོགས་སྡུག་བསྔལ་
ལས་མ་འདས་ལ། དེར་མ་ཟད་རང་ཉིད་ཀྱི་ལས་སྤྱོད་ལ་ཞིབ་ཏུ་བརྟག་ན། ཅི་བྱས་
སྡིག་པའི་ལས་འབའ་ཞིག་ཏུ་སོང་འདུག་པས། ཤི་ནས་ངན་སོང་གི་སྡུག་བསྔལ་
འདི་དག་མྱོང་བ་ངེས། དེ་བས་ན་ད་རེས་འཁོར་བའི་གནས་རིགས་ཆེན་པོ་འདི་
ལས་ཅི་ནས་ཀྱང་ཐར་པ་ཞིག་བྱ་དགོས། སྙམ་དུ་ཡང་ཡང་བསྒོམ།
དེ་ནས་ལས་འབྲས་བསམ་པ་ནི། ག་རེ། བདག་ངན་སོང་གི་གནས་དེར་འཕེན་
པའི་རྒྱུ། ཉོན་མོངས་པ་དུག་གསུམ་གྱིས་ཀུན་ནས་སློང་པའི་ལས་མི་དགེ་བ་བཅུས་
བྱས་འདུག་པས། ད་ནི་ལུས་ཀྱི་སྒོ་ནས། སྲོག་གཅོད་པ། མ་བྱིན་པ་ལེན་པ། ལོག་
2】



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པར་གཡེམ་པ་དང་། ངག་གི་སྒོ་ནས། རྫུན་དང་ཕྲ་མ་ཚིག་རྩུབ་ངག་འཁྱལ་དང་།
ཡིད་ཀྱི་སྒོ་ནས། མངན་སེམས་གནོད་སེམས་ལོག་ལྟ་དང་བཅུ་པོ་སྲོག་ལ་བབ་
ཀྱང་མི་བྱ། སྔར་བསགས་པ་ཐམས་ཅད་ཀྱང་ལྷག་མ་ཙམ་ཡང་མ་ལུས་པར་བྱང་
ཞིང་དག་པ་ཞིག་བྱ་དགོས། དེ་ལ་ཡང་སྡིག་ལྟུང་བཤགས་པའི་བོན་ཟབ་མོ་འདི་
ཉིད་ཉམས་སུ་བླང་ན་སྡིག་སྒྲིབ་ལ་སྡོད་པའི་བླགས་གར་ཡོད། དེ་བས་ན་ད་རེས་
ཉིན་མཚན་དོན་མེད་དུ་མི་གཏོང་བ་སྙིང་ཐག་པ་ནས་བརྩོན་འགྲུས་བསྐྱེད་དགོས།
སྙམ་དུ་ཡང་ཡང་བསྒོམ། དེ་ནས་འཇུག་པའི་ཐབས་ལ། བྱང་ཆུབ་མཆོག་ཏུ་
སེམས་བསྐྱེད་ནས་ལམ་ཕ་རོལ་ཏུ་ཕྱིན་པ་དྲུག་ལ་སྤྱོད་དགོས། བྱང་ཆུབ་མཆོག་
ཏུ་སེམས་བསྐྱེད་པའི་རྒྱུ་ཚད་མེད་པ་བཞི་ཡིན་པས། དང་པོ་ཚད་མེད་བཞི་བསྒོམ་
པ་ནི། ག་རེ། སེམས་ཅན་ཐམས་ཅད་བདག་གི་ཕ་མ་རུ་མ་གྱུར་པ་གཅིག་ཀྱང་
མེད་པ་རྫོགས་པའི་སངས་རྒྱས་ཀྱིས་ཀྱང་གསུངས། རང་གིས་ཀྱང་ངེས་པར་
བསམ་ན། བདག་ཚེ་རབས་ཐོག་མ་མེད་པ་ནས། འཁོར་བའི་གནས་རིས་ཀུན་
ཏུ་འཁྱམས་ཤིང་ལུས་སྣ་ཚོགས་བླང་འདུག་ཕྱིར། སེམས་ཅན་ཐམས་ཅད་ཕ་མ་
རུ་མ་མྱོང་བ་མེད། ཕ་མར་ནམ་བྱས་པའི་དུས་དྲིན་ཆེན་པོས་སྐྱོངས་བ་ད་ལྟའི་
ཕ་མ་དང་ཁྱད་ཅི་ཡོད། དེ་བས་ན་ཕ་མར་གྱུར་པ་འདི་རྣམས། སྡུག་བསྔལ་དང་
བྲལ་ན་ཅི་མ་རུང་། སྡུག་བསྔལ་དང་བྲལ་བར་གྱུར་ཅིག །བདེ་བ་དང་ལྡན་ན་
ཅི་མ་རུང་། བདེ་བ་དང་ལྡན་པར་གྱུར་ཅིག །སྡུག་བསྔལ་དང་བྲལ་ནས་བདེ་བ་
དང་ལྡན་ན་བདག་རེ་དགའ། སྡུག་བསྔལ་དང་བྲལ་ཞིང་བདེ་བ་དང་ལྡན་པར་
གྱུར་ཅིག་སྙམ་དུ་དགྲ་གཉེན་ཉེ་རིང་མེད་པར་མཉམ་པོར་བསྒོམ། དེ་ནས་སེམས་
བསྐྱེད་པ་ལ། ག་རེ། བདག་གི་ཕ་མ་རུ་གྱུར་པའི་སེམས་ཅན་འདི་དག་ཐམས་
ཅད་གཅིག་ཀྱང་མི་ལུས་པར་རྫོགས་པའི་སངས་རྒྱས་ཀྱི་གོ་འཕང་ཐོབ་པ་ཞིག་བྱ་
212



ནམ་མཁའ་མཛོད་ཀྱི་ཁྲིད་གདམས་སྐོར།
དགོས་ན། ད་ལྟར་བདག་རང་ཡང་འཁོར་བ་ལས་མ་ཐར་བས། སེམས་ཅན་
རྣམས་རྫོགས་པའི་སངས་རྒྱས་ཀྱི་གོ་འཕང་ལ་བཀོད་མི་ནུས། དེ་ལྟར་ནུས་པ་དེ་
སུ་ཡིན་ན་རྫོགས་པའི་སངས་རྒྱས་ཡིན་ངེས་པས། དེས་ན་བདག་གིས་སེམས་
ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པ་ཞིག་མ་
བྱས་པའི་ཐབས་མེད། དེ་ལ་ཡང་སྔ་ཕྱི་ཡོད་པས། སངས་རྒྱས་མྱུར་དུ་ཐོབ་པའི་
ཐབས་བདེ་སྡུག་གཏོང་ལེན་གྱི་བྱང་ཆུབ་སེམས་བསྒོམ་ནས། ལམ་ཕ་རོལ་ཏུ་
ཕྱིན་པ་དྲུག་ལ་སྤྱོད་ཅིང་། དོན་དམ་གཡུང་དྲུང་གི་སྙིང་པོ་མངོན་དུ་རྟོགས་པར་
བྱའོ། །སྙམ་དུ་ཡང་ནས་ཡང་དུ་བསྒོམ། དེ་ནས་གཏོང་ལེན་བསྒོམ་པ་ལ། རང་
གིས་དབུགས་ནང་དུ་བྱུང་བའི་དུས། སེམས་ཅན་ཐམས་ཅད་ཀྱི་སྡུག་བསྔལ་
དང་ཉོན་མོངས་པ་ཐམས་ཅད་རང་གི་སྙིང་ནང་དུ་ཞུགས་ནས་སེམས་ཅན་ཐམས་
ཅད་སྡུག་བསྔལ་དང་བྲལ་བར་བསམ། དབུགས་ཕྱིར་དབྱུང་པའི་དུས་རང་གི་
བདེ་བ་དང་དགེ་བ་ཐམས་ཅད་སེམས་ཅན་རྣམས་ཀྱི་སྙིང་ནང་དུ་ཞུགས་ནས་
སེམས་ཅན་ཐམས་ཅད་བདེ་བ་དང་ལྡན་པར་བསམ། ངག་ཏུ་ཡང་སེམས་ཅན་
ཐམས་ཅད་ཀྱི་སྡུག་བསྔལ་དང་ཉོན་མོངས་པ་ཐམས་ཅད་བདག་གི་སྟེང་དུ་འདུས་
པར་གྱུར་ཅིག །བདག་གི་བདེ་བ་དང་དགེ་བ་ཐམས་ཅད་སེམས་ཅན་རྣམས་
ཀྱིས་ཐོབ་པར་གྱུར་ཅིག །ཅེས་བརྗོད་ཅིང་ཡིད་ཀྱིས་ཀྱང་དེ་བཞིན་དུ་མོས། དེ་
བཞིན་དུ་རང་ལ་ལོངས་སྤྱོད་གང་ཡོད་གཞན་ལ་སྦྱིན་པ་གཏོང་བ་དང་། ཁྲིམས་
དང་དམ་ཚིག་ལ་ཉེས་ལྟུང་གི་དྲི་མ་ཕྲ་མོ་ཙམ་གྱིས་ཀྱང་མི་གོས་པར་བྱ་བ་དང་།
གཞན་གྱིས་འཕྲོག་བཅོམ་དང་བརྡུང་བརྡེག་སོགས་ཐ་ན་ཚིག་ངན་ཙམ་སྨྲས་པ་
ཡན་ཆད་ལ་བཟོད་པ་བསྒོམ་པ་དང་། དགེ་བ་ཆུང་ངུ་ནས་བསྒྲུབ་ཅིང་སྡིག་པ་
ཆུང་ངུ་ནས་སྤང་བ་ལ་རྒྱུན་དུ་བརྩོན་འགྲུས་བྱེད་པ་དང་། སེམས་ཉིད་མ་བཅོས་
213



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་དོན་ལ་མཉམ་པར་འཇོག་པ་དང་། བོན་ཐམས་ཅད་རྣམ་པར་འབྱེད་པའི་
ཤེས་རབ་རྒྱུད་ལ་བསྐྱེད་པ་སྟེ། ལམ་ཕ་རོལ་ཏུ་ཕྱིན་པ་དྲུག་ལ་སྤྱོད་པར་བྱའོ་སྙམ་
པ་སོགས་ཀྱང་གསལ་གདབ་ཀྱི་ཚུལ་དུ་ཡང་ཡང་བསྒོམ། དེ་ནས་འཇུག་པའི་
འབྲས་བུ་དོན་དམ་གཡུང་དྲུང་གི་སྙིང་པོ་མངོན་དུ་ཐོབ་པར་བྱེད་པ་ལ། ཉོན་
མོངས་པ་དུག་ལྔའི་སྡིག་ལྟུང་སྦྱང་དགོས། དེ་སྦྱོང་པ་ལ་ཡན་ལག་ལྔ་ལྡན་གྱི་བོན་
ཟབ་མོའི་སྒོར་འཇུག་དགོས། དེ་ལས་དང་པོ་སྐྱབས་སུ་འགྲོ་བའི་ཡན་ལག་ལ།
སྐྱབས་ཡུལ་སྒོམ་ཚུལ་ནི། འདི་ལྟར་གྱི་སྣང་བ་ཐམས་ཅད་རིན་པོ་ཆེ་ལས་
གྲུབ་པའི་ཞིང་ཁམས་ཉམས་དགའ་ཞིང་ཡིད་དུ་འོང་བ་གྱུར་པའི་དབུས་སུ།
རང་ཉིད་ཀྱི་མདུན་ཕྱོགས་སུ་སྡང་བྱེད་ཀྱི་དགྲ་གནོད་བྱེད་ཀྱི་བགེགས་གཉིས།
གཡས་སུ་སྐྱེ་བ་ད་རེས་ཀྱི་ཕ། གཡོན་དུ་མ། མཐའ་སྐོར་དུ་དམྱལ་བ། ཡི་དྭགས།
བྱོལ་སོང་། མི། ལྷ་མིན། ལྷ་ལ་སོགས་པའི་འགྲོ་བ་རིགས་དྲུག་གི་སེམས་ཅན་
རྣམས་མིའི་རྣམ་པ་ཅན་དུ་ཁྲོམ་ཆེན་པོ་ལྟར་འཚོགས་པར་བསྒོམ། དེའི་སྟེང་གི་
ནམ་མཁའ་ལ་སྤྲིན་དཀར་འོད་ཀྱི་གདན་ལ། སེང་གེ་ཆེན་པོ་བརྒྱད་ཀྱིས་བཏེགས་
པའི་རིན་པོ་ཆེའི་ཁྲི་མཐོ་ཞིང་ཡངས་པའི་ཁར། སྣ་ཚོགས་པདྨ་དང་ཉི་ཟླའི་གདན་
རང་གི་རྩ་བའི་བླ་མ་ཉིད་ཡོངས་སུ་གྱུར་པ་ལས། བདེ་གཤེགས་འོད་དཀར་
གནས་འཛིན་སྐུ་མདོག་དཀར་པོ་ཞལ་གཅིག་ཕྱག་གཉིས་ཞི་རྒྱན་བཅུ་གསུམ་
གྱིས་བརྒྱན་པ། ཕྱག་གཉིས་མཉམ་གཞན་གི་སྟེང་དུ་རིན་པོ་ཆེའི་བུམ་པ་བཅུད་
ལྡན་བསྣམས་པ། ཞབས་གཉིས་གཡུང་དྲུང་གི་སྐྱིལ་མོ་ཀྲུང་གིས་བཞུགས་པ།
སྐུ་ལས་འོད་ཟེར་གྱི་ཕུང་པོ་དཔག་ཏུ་མེད་པ་འཕྲོ་བ། དེའི་མཐའ་སྐོར་དུ་ལྟུང་
བ་བཤགས་པའི་ལྷ་ཚོགས་རྣམས་དྭངས་པའི་མཁའ་ལ་སྤྲིན་ཕུང་གཏིབ་པ་ལྟར་
བཀྲ་ལམ་གྱིས་བཞུགས་པར་བསྒོམ། དེ་དག་ལ་བདག་གི་གཙོར་བྱས་སེམས་
214



ནམ་མཁའ་མཛོད་ཀྱི་ཁྲིད་གདམས་སྐོར།
ཅན་རྣམས། རང་རང་གི་སྡུག་བསྔལ་བཟོད་དཀའ་བ་དག་གིས་མནར་བ་ལ་སྐྱོ་
བ་དྲག་པོས་ལུས་ཀྱི་ཐལ་མོ་སྤྱི་བོར་སྦྱར་ནས། དུས་འདི་ནས་བཟུང་སྟེ་བྱང་ཆུབ་
སྙིང་པོའི་བར་དུ་བླ་མ་དང་དཀོན་མཆོག་གསུམ་པོ་ཁྱེད་རྣམས་མ་གཏོགས་རེ་ས་
དང་སྐྱབས་གནས་གཞན་ན་སུ་ཡང་མེད་པས། བདག་དང་སེམས་ཅན་ཐམས་
ཅད་འཁོར་བ་སྡུག་བསྔལ་གྱི་རྒྱ་མཚོ་འདི་ལས། ད་ལྟར་མྱུར་དུ་དྲོངས་དུ་གསོལ་
ལོ། །སྐྱོབས་ཏུ་གསོལ་ལོ། །སྙམ་དུ་གདུང་བ་དྲག་པོས་སྐྱབས་སུ་འགྲོ་བར་མོས་ལ།
མདོ་ལྟར། ན་མོ་བླ་མ་ལ་སྐྱབས་སུ་མཆིའོ། །ཞེས་སྐྱབས་འགྲོ་བཞི་སྐོར་རང་གི་
དབུ་མཛད་བྱས་ནས་སེམས་ཅན་རྣམས་དང་མགྲིན་གཅིག་ཏུ་འདོན་པའི་མོས་
པ་དང་བཅས་ཚར་གྲངས་སུམ་ཅུ་རྩ་ལྔའི་བར་བརྗོད། དེ་ནས། སྐྱབས་ཡུལ་
རྣམས་ཀྱི་ཐུགས་ལས་འོད་ཟེར་དམར་པོ་གློག་ཞགས་ལྟ་བུ་ཚ་ལ་མྱུར་བ་ཞིག་འཕྲོས་
པས། བདག་དང་སེམས་ཅན་ཐམས་ཅད་ཀྱི་ཚེ་རབས་འཁོར་བ་ཐོག་མ་མེད་པ་
ནས་བསགས་པའི་ནད་གདོན་སྡིག་སྒྲིབ་ཐམས་ཅད་དང་། ཁྱད་པར་དུ་ཡང་།
བླ་མའི་སྐུ་ལ་སྨད་པ། གསུང་བཅག་པ། ཐུགས་དཀྲུགས་པ། སྐྱེ་བོ་དྲེགས་ཅན་
ལ་སྨོན་པ་ཕུལ་བ། འཇིག་རྟེན་པའི་ལྷ་སྐྱབས་གནས་སུ་འཛིན་པ། སངས་རྒྱས་
ཀྱི་སྐུ་གཟུགས་བཅག་པ། ཡི་དམ་སྤང་ལེན་བྱས་པ། གསུང་རབ་ཀྱི་བསླུ་ཡོན་ཟོས་
པ། བཀའ་རྐུས་པ་དང་། འགོམས་ཡུག་བཏང་བ། སེམས་ཅན་ལ་གནོད་འཚེ་
བྱས་པ། གྲོགས་ལོག་ལྟ་ཅན་དང་འགྲོགས་པ། དགེ་འདུན་གྱི་དཀོར་ལ་རློམ་པ།
གྲོགས་མཚུངས་པ་སྤྱོད་པར་བརྙས་ཤིང་སྨད་པ་ལ་སོགས། མདོར་ན་སྐྱབས་
འགྲོའི་བསླབ་བྱ་དང་འགལ་བའི་ཉེས་པ་ཕྲ་མོ་ཙམ་ཡན་ཆད། དཔེར་ན་བྱ་སྒྲོ་
ལ་མེ་ལྕེ་ཕོག་པ་བཞིན་གཞོབ་རག་རག་ཏུ་སོང་ནས་ལྷག་མ་ཙམ་ཡང་མ་ལུས་
པར་བྱང་ཞིང་དག་པར་བསམ་ལ། དེ་ནས་ཕྱག་འཚལ་བའི་ཡན་ལག་ལ། ལྷ་
21 5



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཚོགས་རྣམས་གོང་ལྟར་མདུན་གྱི་བར་སྣང་ལ་བཞུགས་པར་བསྒོམ། མཚན་ཐོ་
དེ་ཕྱག་འཚལ་ཕྱོགས་ཀྱི་ས་ལ་ཁྲི་ཅུང་ཟད་མཐོན་པོ་འཇོག་པའི་ཁར་བཞག །དེ་
ནས་སེམས་ཅན་ཐམས་ཅད་དང་ལྷན་དུ་ཕྱག་འཚལ་བའི་དམིགས་པ་དང་བཅས།
ཐལ་མོ་སྤྱི་བོར་སྦྱར་ནས་བླ་མའི་སྐུ་ལ་ཕྱག་འཚལ་བས་ལུས་ཀྱི་སྒོ་ནས་བསགས་
པའི་སྡིག་ལྟུང་ཐམས་ཅད་བྱང་བར་བསམ། དེ་བཞིན་དུ་མགྲིན་པར་སྦྱར་ནས་
བླ་མའི་གསུང་ལ་ཕྱག་འཚལ་བས་ངག་གི་སྒོ་ནས་བསགས་པའི་སྡིག་ལྟུང་ཐམས་
ཅད་བྱང་བར་བསམ། སྙིང་གར་སྦྱར་ནས་བླ་མའི་ཐུགས་ལ་ཕྱག་འཚལ་བས་ཡིད་
ཀྱི་སྒོ་ནས་བསགས་པའི་སྡིག་ལྟུང་ཐམས་ཅད་བྱང་བར་བསམ། ཡན་ལག་སྨད་
ལྔ་ས་ལ་ཕབ་ནས་ཕྱག་བྱས་པས་ཉོན་མོངས་པ་དུག་ལྔས་བསགས་པའི་སྡིག་ལྟུང་
ཐམས་ཅད་བྱང་བར་བསམ་ལ། ཕྱག་འཚལ་བ་དང་མཉམ་དུ། གཤེན་རབ་
མཆོག་བདེ་བར་གཤེགས་པ་ཡང་དག་པ་རྫོགས་པའི་སངས་རྒྱས་གཤེན་ལྷ་འོད་
དཀར་ལ་ཕྱག་འཚལ་ལོ། །ཞེས་ནས། འགྲོ་བའི་སྒྲོན་མ་ལ་ཕྱག་འཚལ་ལོ།། ཞེས་
ཀྱི་བར་བརྗོད་དོ།།
དེ་ནས་བཤགས་པའི་ཡན་ལག་ལ། ན་མོ་དེ་དག་ལ་སོགས་ཏེ། ཞེས་ནས།
ཡོངས་སུ་རྫོགས་པར་སྤྱོད་པ་ལགས་སོ།། ཞེས་ཀྱི་བར་བརྗོད་ཅིང་སྡིག་ལྟུང་ཐམས་
ཅད་སྟོབས་བཞི་ཚང་པའི་བཤགས་སྦྱོང་བྱ། དེ་ཡང་སྟོབས་བཞི་ནི། སྐྱབས་ཡུལ་
རྣམས་མདུན་གྱི་བར་སྣང་ལ་བསྒོམས་ནས་དེ་ལ་སྐྱབས་སུ་བཟུང་བ་ནི་དཔང་
པོའི་སྟོབས། སངས་རྒྱས་རྣམས་ཀྱི་མཚན་ནས་བརྗོད་ཅིང་ཕྱག་འཚལ་བ་ནི་
གཉེན་པོ་དགེ་བའི་སྟོབས་ཏེ། སྟོབས་འདི་དང་ལྡན་ན་དཔེར་ན་མེ་ལྕེའི་རྩེ་ལ་
མུན་པ་ཆགས་པའི་ས་མེད་པ་བཞིན་དུ། སྡིག་སྒྲིབ་ལ་བསྡོད་པའི་བླགས་མེད།
ཉེས་པར་ཤེས་པ་གནོང་འགྱོད་ཀྱི་སྟོབས་ནི། སྔར་བྱས་ཀྱི་སྡིག་པ་ལ་འགྱོད་པ་
216



ནམ་མཁའ་མཛོད་ཀྱི་ཁྲིད་གདམས་སྐོར།
བསྐྱེད་པ་སྟེ། འགྱོད་པ་དྲག་པོས་མཐོལ་ལོ་བཤགས་སོ། །འཇིགས་ཤིང་འདར་
ཏེ་བྱེད་ཅིང་སྔངས་སོ། སྨེ་ཞིང་གདུངས་བ་ལགས་སོ། ཞེས་པ་འདི་ཡིན། སྔར་
བྱས་ཀྱི་སྡིག་པ་ལ་འགྱོད་སེམས་མ་སྐྱེས་ན་བཤགས་པས་མི་འདག་པར་གསུངས།
ད་ཕྱིན་སླན་ཆད་ཀྱང་ལས་མི་དགེ་བ་ཐམས་ཅད་བོར་ཞིང་། ལས་དགེ་བ་ཐམས་
ཅད་བླང་ཞིང་ཡོངས་སུ་རྫོགས་པར་སྤྱོད་པ་ལགས་སོ། ཞེས་པ་འདི་ནི་སླར་སྡོམ་
པའི་སྟོབས་ཏེ། ཕྱིན་ཆད་སྲོག་ལ་བབ་ཀྱང་སྡིག་པའི་ལས་མི་བྱེད་སྙམ་པའི་སྡོམ་
སེམས་དཔེར་ན་འཁྱག་པ་དབང་ལ་ཐེབས་པ་ལྟ་བུ་ཞིག་དགོས། དེའི་ཚེ་སྐྱབས་
ཡུལ་རྣམས་ཀྱི་ཐུགས་ལས་ཡེ་ཤེས་ཀྱི་བདུད་རྩི་དཀར་ཆི་ལི་ལི་བབས་པས། བདག་
དང་སེམས་ཅན་ཐམས་ཅད་ཀྱི་སྤྱི་བོ་ནས་ཞུགས། ཚེ་རབས་འཁོར་བ་ཐོག་མ་མེད་
པ་ནས་བསགས་པའི་སྡིག་ལྟུང་ཐམས་ཅད་དང་། མཚམས་མེད་པ་ལྔ། ཉེ་བ་ལྔ།
ལྕི་བ་བཞི། ལོག་པ་བརྒྱད། འཁྲུལ་པ་དགུ མི་དགེ་བ་བཅུ། ཁྱད་པར་དུ་ཕྱི་སོ་
ཐར་གྱི་ཁྲིམས་གཉིས་བརྒྱ་དང་ལྔ་བཅུ། ནང་བྱང་སེམས་ཀྱི་བསླབ་པ་སུམ་བརྒྱ་
དང་དྲུག་ཅུ། གསང་བ་གསང་སྔགས་ཀྱི་དམ་ཚིག་ས་མ་ཡ་འབུམ་སྡེ་རྣམས་
དང་འགལ་བའི་ཉེས་པ་ཕྲ་མོ་ཙམ་ཡན་ཆད་ས་རྡུལ་གཤའ་སྣས་དེད་པ་བཞིན།
འོག་སྒོ་གཉིས་དང་རྐང་པའི་སེན་བར་ནས། དུད་ཁུ་དང་སོལ་ཁུའི་རྣམ་པ་ཅན་
དུ། མར་ནག་ནུར་གྱི་བུད་དེ། ས་རིམ་པ་བདུན་གྱི་འོག་ནས་འཆི་བདག་གི་ག
རྗེ་གླང་དམར་པོའི་རྣམ་པར་གནས་པ་དེའི་ཁ་གྱེན་དུ་གདངས་པ་ནས་ཞུགས་
པས། དེ་ཡང་མཉེས་ཤིང་ཚིམས་པར་གྱུར་ཏེ་རང་གཞན་སེམས་ཅན་ཐམས་
ཅད་ཀྱི་བུ་ལོན་ལན་ཆགས་ཐམས་ཅད་བྱང་བར་བསམ། ཡང་བླ་མ་ལ་སྐྱབས་སུ་
མཆིའོ། །ཞེས་སྐྱབས་འགྲོ་བཞི་སྐོར་ཚར་སུམ་ཅུ་རྩ་ལྔ་བརྗོད་ལ། དེ་ནས་མཚན་
ཕྱག་འཚལ་བ་དང་། བཤགས་མདོ་ཀླག་པ་སོགས་གོ་
པ་སོགས་གོང་ལྟར་བྱ།
217



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཐུན་མཚམས་སུ་བསྔོ་བ་དང་སྨོན་ལམ་གྱི་ཡན་ལག་ནི། གཤེན་རབ་མཆོག །ནས།
ས་གནོན་པར་གྱུར་ཅིག །ཞེས་པའི་བར་གྱིས་དེ་ལྟར་གྱི་དགེ་བའི་མཚོན་ནས།
རང་གཞན་སེམས་ཅན་ཐམས་ཅད་ཀྱི་ཚེ་རབས་ཐོག་མ་མེད་པ་ནས་བསབ
པའི་དགེ་ཚོགས་ཐམས་ཅད། ཕྱོགས་གཅིག་ཏུ་བསྡུས་ནས། འདས་མ་འོངས་
ད་ལྟར་བཞུགས་པའི་སངས་རྒྱས་གཤེན་རབ་མཆོག་རྣམས་ཀྱིས་བསྔོས་པ་བཞིན་
དུ། མ་རྒན་སེམས་ཅན་ཐམས་ཅད་ཀྱི་དོན་དུ་མྱུར་དུ་རྫོགས་པའི་སངས་རྒྱས་ཀྱི་
གོ་འཕང་ཐོབ་པའི་རྒྱུར་བསྔོ་བར་འགྱིའོ། །དེ་ལྟར་བསྔོས་པའི་བྱིན་བརླབ་ཀྱིས།
རང་གཞན་སེམས་ཅན་རྣམས་ཀྱི་ལས་སྒྲིབ་ཐམས་ཅད་བྱང་ནས། ས་དང་ལམ་
ལ་རིམ་པས་བགྲོད་དེ། བཅུ་གཅིག་ཀུན་ཏུ་འོད་ཀྱི་ས་ནོན་ནས་རང་གཞན་གྱི་དོན་
ཡོངས་སུ་རྫོགས་པར་གྱུར་ཅིག་སྙམ་པའི་འདུན་པ་རྩེ་གཅིག་ཏུ་བསྐྱེད་དོ། །དེ་
ནས། མཐའ་སྐོར་གྱི་སེམས་ཅན་རྣམས་འོད་དུ་ཞུ་ནས། སྐྱབས་ཡུལ་རྣམས་ལ་
ཐིམ། སྐྱབས་ཡུལ་རྣམས་མཐའ་ནས་རིམ་གྱིས་འོད་དུ་ཞུ་ནས་དབུས་ཀྱི་གཤེན་
ལྷ་ལ་ཐིམ། གཤེན་ལྷ་འོད་དུ་ཞུ་ནས་རང་ལ་ཐིམ་པས། སྐྱབས་ཡུལ་རྣམས་ཀྱི་
ཐུགས་རྒྱུད་ཀྱི་ཡོན་ཏན་ཅི་མངའ་
འ་བ་ཐམས་ཅད་རང་རྒྱུད་ལ་སྐྱེས་པར་བསམ་ལ།
སེམས་བཅའ་བཅོས་མི་བྱ་པར་རང་བབས་སུ་གློད་ལ། སེམས་ཉིད་སྟོང་པ་ཐ་སྙད་
དང་བྲལ་བའི་ཀློང་དུ་ཤེས་རིག་རང་གསལ་རང་ཆས་སུ་གནས་པ་དཔེར་ན་ནམ་
མཁའ་དང་ཉི་འོད་བཞིན་དབྱེ་བས་མི་ཕྱེད་པའི་སྟོང་ཉིད་རང་གསལ་ཆེན་པོ་
དཔེ་གང་གིས་ཀྱང་མཚོན་དུ་མེད་པ་ཚིག་གི་བརྗོད་པ་དང་བྲལ་བ་དེ་ཀའི་ངང་
དུ་རྟོག་མེད་ཡེངས་མེད་དུ་ཕྱལ་ལེར་བཞག །དེ་ནས་ཐུན་དེ་ལས་གྲོལ་བ་ན། ན་
མོ་འདས་དང་མ་བྱོན་ད་ལྟར་བཞུགས་པ་ཡི།
གས་པ་ཡི། བདེ་བར་གཤེགས་པ་སངས་རྒྱས་
མཆོག་རྣམས་ལ། སྒོ་གསུམ་གུས་པས་རབ་ཏུ་ཕྱག་འཚལ་ཞིང་། འགྱོད་པའི་
218



ནམ་མཁའ་མཛོད་ཀྱི་ཁྲིད་གདམས་སྐོར།
སེམས་ཀྱིས་མྱུར་དུ་སྐྱབས་སུ་མཆི། བདག་གཞན་སྒྲིབ་པ་མ་ལུས་ཀུན་བྱང་ནས།
བླ་ན་མེད་པའི་འབྲས་བུ་ཐོབ་གྱུར་ཅིག །ཅེས་བརྗོད་ཅིང་སྤྱོད་ལམ་ཐམས་ཅད་
ཉམས་ལེན་གྱིས་ཟིན་པར་བྱ། དེ་ལྟར་ཉིན་གཅིག་ལ་དུས་གསུམ་མམ། བཞི་རུ་
གྲངས་གང་ཐོན་བྱ་ཞིང་། དེ་ལ་ལོ་ཟླའི་ཡུན་དུ་འབད་ན། རྒྱུད་ལས་སུ་རུང་ཞིང་
ལས་སྒྲིབ་ཐམས་ཅད་བྱང་བ་དང་། རྟོགས་པའི་ཡེ་ཤེས་རྒྱུད་ལ་འཆར་བ་ལ་སོགས་
པ་ལམ་གྱི་ཡོན་ཏན་མང་པོ་རྒྱུད་ལ་སྐྱེ་བར་ངེས་སོ།། འདིར་སྨྲས་པ།
ཐོག་མེད་དུས་ནས་བསགས་པའི་སྡིག་ལྟུང་གང་།།
དག་བྱེད་ཀུན་ལས་ཁྱད་འཕགས་མདོ་འདི་དང་།།
ཉམས་ལེན་གནད་ལ་ཕེབས་པར་མ་བྱས་ན།།
དིང་སང་ཕལ་ཆེར་ཚིག་ཙམ་སོང་བར་མངོན།།
ཚེ་སྔོན་བསགས་པའི་སྡིག་ལྟུང་རི་རབ་ཙམ།།
རང་གི་སྟེང་དུ་འཚོགས་པ་འདི་ཤེས་ན།།
ཚེ་འདིར་སྙོམ་ལས་བྱེད་འདི་འགྱོད་རེ་ཆེ།།
ད་ནི་སྙིང་ནས་བཤགས་སྦྱོང་བྱེད་ན་རེམ།
སྙིང་ནས་ཐར་པའི་བྱང་ཆུབ་བསྒྲུབ་དགོངས་ན།།
རང་སེམས་གྱོང་པོ་བོན་གྱིས་གདུལ་བྱས་ནས།།
སྔོན་བསགས་ལས་སྒྲིབ་སྦྱང་ལ་རབ་བརྩོན་པ།།
སྒྲུབ་བའི་སྙིང་པོར་བྱེད་པ་དམ་པའི་ལུགས།།
219



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཞེས་གཡུང་དྲུང་སེམས་དཔའི་ལྟུང་བ་བཤགས་པའི་མདོ་ཡི་ཁྲིད་ཀྱི་རིམ་པ་སྒོམ་ཐབས་གསལ་བའི་
སྒྲོན་མ་ཞེས་བྱ་བ། བསླབ་པ་གསུམ་གྱིས་ཕྱུག་པའི་དྲང་སྲོང་ཚུལ་ཁྲིམས་རྣམ་དག་ནས་ལྷ་རྫས་དྲི་མེད་
ཀྱིས་མཚམས་སྦྱར་ནས་བསྐུལ་བའི་ངོར། ཧོ་པ་དྲང་སྲོང་བཀྲ་ཤིས་རྒྱལ་མཚན་ཞེས་འབོད་པ་དེ་ཉིད་ཀྱིས།
རི་ཁྲོད་དབེན་པའི་གནས་སུ་སྒྲིགས་རྩོམ་བྱས་པ་འདིས་ཀྱང་། རྒྱལ་བའི་བསྟན་པ་ཡུན་རིང་དུ་གནས་ཤིང་།
སེམས་ཅན་གྱི་དོན་རྒྱུ་ཆེན་པོ་བྱེད་ནུས་པར་ཤོག །སརྦ་མངྒལཾ།
220



ནམ་མཁའ་མཛོད་ཀྱི་ཁྲིད་གདམས་སྐོར།
ཡང་ཟབ་ནམ་མཁའ་མཛོད་ཆེན་ལས། དྲི་མེད་མདོ་དང་
སཱཙྪ་རིགས་ལྔ་ཐུགས་རྗེ་ཡོངས་སྤྲོས་ཀྱི་སྒོ་ནས་ཁང་
བརྩེགས་མཆོད་རྟེན་བཞེངས་ཐབས་ཀྱི་
ལག་ལེན་སྐབས་བཅུ་པ་ཞེས་
བྱ་བ་བཞུགས་སོ། །
༄༅། །ཅི་པར་སད་གྱེར་ཝང་ལ་གུ་དུན་ཧྲུན།
ཚོགས་གཉིས་ཆུ་གཏེར་ཆེ་ལས་ལེགས་ཐོན་པའི།།
དོན་གཉིས་ལྷུན་གྲུབ་རྒྱལ་བ་ཟླ་བ་ཡིས།།
བདེན་གཉིས་ཟུང་འབྲེལ་བསིལ་འོད་འབུམ་སྤྲོས་པས།།
སྒྲིབ་གཉིས་ཚ་གདུངས་སེལ་མཛད་འཕྲུལ་ངག་བོན།།
ཉེར་བརྟེན་རང་གཞན་འདི་ཕྱིའི་དོན།།
བསྒྲུབ་ཕྱིར་མཆོད་རྟེན་བརྒྱ་རྩ་བརྒྱད།།
ཁྲི་འབུམ་གདབ་ལུགས་བཀའ་ལུང་ལས།།
གསུངས་བཞིན་ལག་ཏུ་ལེན་ཐབས་འབྲི།།
དེ་ལ་མདོ་དྲི་མེད་ཀྱི་ཐེག་པ་ལྔ་པ་དགེ་བསྙེན་ཐེག་པར་གསུངས་པའི་བོན་སྤྱོད་
ཚུལ་ལྔའི་ནང་ཚན་སྐུ་གདུང་སཱཙྪའི་བོན་སྤྱོད་དང་། མཚན་ལྡན་དྲུང་མུ་ཧ་རའི་
སྙན་བརྒྱུད་སཱཙྪ་རིགས་ལྔ་ཐུགས་རྗེ་ཡོངས་སྤྲོས་ཞེས་པའི་གཞུང་གཉིས་པོའི་སྒོ་
ནས་སྐུ་གདུང་མཆོད་རྟེན་བརྒྱ་སྟོང་ཁྲི་འབུམ་གདབ་ལུགས་ལ། སྤྱིར་མཆོད་
221



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་རྟེན་ལ་ནང་གསེས་སུ་སྐུ་གདུང་སཱཙྪ་མཆོད་རྟེན་དང་གསུམ་དུ་ཡོད་དེ། དྲི་
མེད་སྐུ་གདུང་བསྟན་པ་རྗེས་བཞག་གི་མདོ་ལས། སྐུ་གདུང་སཱཙྪ་མཆོད་རྟེན་
གསུམ། སྐུ་གསུང་ཐུགས་ཀྱི་རྒྱུད་དང་སྦྱར།། ཞེས་སོ། །དེ་ཡང་སྐུ་གདུང་སངས་
རྒྱས་ཀྱི་སྐུ་དང་། སཱཙྪ་གསུང་དང་། མཆོད་རྟེན་ཐུགས་དང་སྦྱར་ཏེ་གསུངས་
སོ། །དེ་གསུམ་ལས་སྐུ་གདུང་ནི་རྟེན་གསུམ་གྱི་བཞུགས་གནས་ལྷའི་གཞལ་ཡས་
ཁང་སྟེ། དེ་ཉིད་ལས། སྐུ་གདུང་ཕོ་བྲང་གཞལ་ཡས་ཁང་། ཞེས་སོ། །དེ་གསུམ་སོ་
སོའི་བྱེ་བྲག་མ་ངེས་ཏེ། དེ་ཉིད་ལས། སོ་སོའི་བྱེ་བྲག་རིམ་པ་ནི། རང་རང་སྒོས་
སྒོས་རྒྱན་དང་སྦྱར།། དབུ་མང་སྒོ་མང་འབུར་མང་དང་།། བང་རིམ་བརྩེགས་
དང་ཁྲི་འཕང་བརྩེགས།། ཐོག་ཕུབ་བརྩེགས་དང་བྱ་འདབ་བརྩེགས།། ཞེས་པས།
དེ་ཡང་བང་རིམ་བརྩེགས་དང་ཁྲི་འཕང་བརྩེགས་པ་ནི་མཆོད་རྟེན་ཏེ། དེ་ལའང་
དབུ་མང་སྒོ་མང་འབུར་མང་ཅན་ལ་སོགས་པ་སྣ་ཚོགས་སུ་འབྱུང་བའོ། །སྐུ་གདུང་
ལ་ཐོག་ཕུབ་བརྩེགས་པ་དང་། བྱ་འདབ་བརྩེགས་པ་གཉིས་ཡོད་པའི་ ཐོག་
ཕུབ་བརྩེགས་པ་ནི། ཁང་བུ་བརྩེགས་པ་སྟེ། དེ་ལའང་ཁང་བུ་གཉིས་བརྩེགས་
དང་སུམ་བརྩེགས་ཅན་དང་། བྱ་འདབ་བརྩེག་པ་ནི་ལྷའི་གཞལ་ཡས་ཁང་སྟེ།
ཕོ་བྲང་བྱ་འདབ་གཉིས་བརྩེགས་དང་སུམ་བརྩེགས་ཅན་ལ་སོགས་པ་འབྱུང་
བའོ། །དེ་བས་ན་འདི་ནི་ཁང་བུ་བརྩེགས་པའི་མཆོད་རྟེན་ཏེ་སྐུ་གདུང་གི་བྱེ་བྲག་
ཡིན་ནོ། །འདི་ལ་ཕྱི་སྐུ་གདུང་ནང་སཱཙྪ་མཆོད་རྟེན་ཏེ་སངས་རྒྱས་ཀྱི་སྐུ་གསུང་
ཐུགས་གསུམ་ཀ་ཚང་བས་ན་རྟེན་གསུམ་གྱི་ནང་ནས་མཆོག་ཡིན་ནོ། །དེ་ལྟ་བུའི་
སྐུ་གདུང་བཞེངས་པ་ལ་དོན་རྣམ་པ་གསུམ། སྦྱོར་བ། དངོས་གཞི། མཇུག་
གོ །དང་པོ་ནི། དགེ་བསྙེན་ཐེག་པའི་གཤེན་གྱི་དགེ་སྤྱོད་རྣམ་པར་དག་པའི་ཆོ་
གའི་དཀྱིལ་འཁོར་རབ་རྡུལ་ཚོན། འབྲིང་རས་བྲིས། ཐ་མས་འབྲུ་ཚོམ་བཀོད་
222



ནམ་མཁའ་མཛོད་ཀྱི་ཁྲིད་གདམས་སྐོར།
པའི་དབུས་སུ་བུམ་པ་ཙ་ཀ་ལི་རྒྱན་རྫས་རྣམས་དགོད་ལ། དེའི་མདུན་དུ་མཆོད་
པ་རྣམ་ལྔ་དང་མཎྜལ་སོགས་མཆོད་རྫས་བཤམ་མོ། །དེ་ནས་རབ་དྲང་སྲོང་།
འབྲིང་གཙང་གཙུག །གཞན་ཡང་དགེ་བསྙེན་གཏན་ཁྲིམས་སྣ་ལྔའི་ཕྱི་ཚུལ་ནང་
ཁྲིམས་ཟུང་འབྲེལ་ཅན་རྣམས་འཚོགས་ཤིང་སྟན་ལ་འཁོད་ལ། བདེ་ཆེན་རྒྱལ་
པོ་༽ ཞེས་ཚར་གསུམ་དང། ཨ་ཁྲིད་ཀྱི་ཡན་ལག་བདུན་པ། ན་མོ་ཕྱོགས་བཅུ{ ནས དྲིན་ཆེན་རྩ་བའི་
བླ་མ་ལ་གསོལ་བ་འདེབས། ཡན་སྤྱི་ལྟར་བརྗོད་དོ། །དེ་ནས་དགེ་བསྙེན་གྱི་སྤྱོད་ཚུལ་ལྔའི་ཐོག་མར་
ཁྲུས་བགྱི་བ་ནི། ༈ རིན་པོ་ཆེ་སྣ་ལྔའི་བུམ་པར་གཙང་མའི་ཚན་དང་སྤོས་སྦྱར་ནས། དབྱིངས་ན་བཞུགས་པའི་བདེ་
བར་གཤེགས་པ་ལྷ་ལྔའི་ཐུགས་ལས། ཡེ་ཤེས་ལྔའི་འོད་ཟེར་ལས་བདུད་རྩིའི་ཆུ་བོ་རྒྱུན་ལྔ་བབས་ཏེ། རང་རང་གི་
དུག་ལྔའི་ལས་སྒྲིབ་དག་པར་བསམ་ལ། ཁྲུས་ཀྱི་ཆོ་གའི་གཟུངས་འདི་བརྗོད་པར་བྱའོ། །ཨོཾ་ན་མ་བྷུདྡྷ་ས་
མུན་ཏེ། ཨ་དར་བ་དར་དུ་ན་མ་ན་རེ། དེ་རྒྱ་ཙནྡྲ་སང་ཀ་རི་ནི་ས་ལེ་སང་ངེ་ཡེ་
སཱཧཱ། ༀ་ན་མ་ཨ་དཀར་གཤའ་ཡ་ནི། ཨ ཨོྃ་ཧཱུྃ་རཾ་ཛ་མང་པ་མང་ཏིང་། ཨ་དཀར་
ཧ་ར་ས་ལེ་སང་ངེ་ཡེ་སྭཱཧཱ།། ༀ་ན་མ་ཨ་དཀར་ཨུ་དུག་གཤའ་ཡ་ནི།། ཁྲི་རྩེ་དྲུག་
སྣེ་ཤེལ་ལོ་ཚངས་ནི་ས་ལེ་སང་ངེ་ཡེ་སྭཱཧཱ། ཨོཾ་ན་མ་ཨ་དཀར་ཁྲི་མང་ཨག་ཀྱོ་ས་ལེ་སང་
ངེ་ཡེ་སྭཱཧཱ།། ༀ་ན་མ་ཨ་དཀར་ཁང་མང་ཨག་ཀྱོ་ས་ལེ་སང་ངེ་ཡེ་སྭཱཧཱ།། ༀ་ན་མ་ཨ་
དཀར་ཨག་ཀྱོ་ཅི་མེན་ཏེ་ས་ལེ་སང་ངེ་ཡེ་སྭཱཧཱ། ཨོཾ་ན་མ་ཨ་དཀར་ཧ་ར་ཐ་ཚན་ཁི་
ཁར་ནི་ས་ལེ་སང་ངེ་ཡེ་སྭཱཧཱ། ༀ་ན་མ་ཨ་དཀར་མུ་ཡེ་ཏིང་ཕྱོད་ཧ་ར་ཐ་ཚན་ས་ལེ་
སང་ངེ་ཡེ་སྭཱཧཱ། ཨོཾ་ན་མ་ཨ་དཀར་ཨུ་དུག་ཞི་བ་སང་སལ་ས་ལེ་སང་ངེ་ཡེ་སྭཱཧཱ།
ༀ་ན་མ་ཨ་དཀར་རྐོ་ཕུང་ཨག་ཤོ་ཤེ་ཐུན་ཁྲི་སེག་ས་ལེ་སང་ངེ་ཡེ་སྭཱཧཱ། ཨོཾ་ན་མ་
ཨ་དཀར་ཞི་ལོ་ཧ་ར་བྷུདྡྷ་ཧ་ར་ཧ་ར་པྲ་པ་ན་སན་ཏིང་སཱ་ར། མ་མ་ནེ་ཏིང་ཕྱོད་ལམ་
ས་ལེ་སང་ངེ་ཡེ་སྭཱཧཱ། ཨོཾ་ན་མ་གཡུ་འབྲང་ནེ་ཏིང་རཏྣ་པྲ་མོ་ཞི་ལོ་ས་ལེ་སང་ངེ་
ཡེ་སྭཱཧཱ།། ཡན་རབ་བརྒྱ་རྩ་བརྒྱད། འབྲིང་ཉེར་གཅིག །ཐ་མས་ཚར་བདུན་བརྗོད་ལ་ཁྲུས་ཆུ་ལ་སྔགས་ཏེ། ན་
223



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མོ། །དབྱིངས་ན་བཞུགས་པའི་བདེ་བར་གཤེགས། མཁའ་ལ་རང་བཞིན་རྫོགས་
པའི་སྐུ། ཀློང་འདིར་འགྲོ་བའི་དོན་ཆེད་དུ།། གཙང་བྱེད་ཁྲུས་ཀྱི་གཞལ་ཡས་ཀྱི།
རྣམ་དག་པད་མའི་གདན་སྟེང་ན། གཤེན་ལྷ་འོད་དཀར་ཡི་དམ་ལྷ། མཉམ་བཞག་
ཡིད་བཞིན་ནོར་བུ་ཅན།། ཞེ་སྡང་འཇོམས་མཛད་ཡེ་ཤེས་སྐུ། སྟོང་ཉིད་ཡེ་ཤེས་
ཆུ་བོ་ཡིས།། བདག་དང་མཐའ་ཡས་སེམས་ཅན་རྣམས། ཞེ་སྡང་ལས་སྒྲིབ་སྦྱོང་དུ་
གསོལ།། ཉོན་མོངས་དྲི་མ་དག་གྱུར་ཅིག །དམ་ཚིག་རྒྱལ་པོ་ཤེས་རིག་ལྷ། གསེར་
མདོག་ཡི་གེ་ཨ་དཀར་ཅན།། གཏི་མུག་འཇོམས་མཛད་ཡེ་ཤེས་སྐུ། མེ་ལོང་ཡེ་ཤེས་
ཆུ་བོ་ཡིས།། བདག་དང་མཐའ་ཡས་སེམས་ཅན་གྱི། གཏི་མུག་ལས་སྒྲིབ་སྦྱོང་དུ་
གསོལ། ཉོན་མོངས་དྲི་མ་དག་གྱུར་ཅིག །ལས་ཀྱི་རྒྱལ་པོ་ཚེ་ཡི་ལྷ།། ཤེལ་མདོག་
གཡུང་དྲུང་ཕུར་བུ་ཅན། ང་རྒྱལ་འཇོམས་མཛད་ཡེ་ཤེས་སྐུ།། མཉམ་ཉིད་ཡེ་ཤེས་
ཆུ་བོ་ཡིས།། བདག་དང་མཐའ་ཡས་སེམས་ཅན་གྱི། ང་རྒྱལ་ལས་སྒྲིབ་སྦྱོང་དུ་གསོལ།
ཉོན་མོངས་དྲི་མ་དག་གྱུར་ཅིག །དབང་གི་རྒྱལ་པོ་ཡེ་དབང་ལྷ། ཟངས་མདོག་སྟོང་
ཕྲག་པོ་ཏི་ཅན།། འདོད་ཆགས་འཇོམས་མཛད་ཡེ་ཤེས་སྐུ།། སོར་རྟོགས་ཡེ་ཤེས་
ཆུ་བོ་ཡིས།། བདག་དང་མཐའ་ཡས་སེམས་ཅན་གྱི། འདོད་ཆགས་ལས་སྒྲིབ་སྦྱོང་
དུ་གསོལ། ཉོན་མོངས་དྲི་མ་དག་གྱུར ། ཡི་གེའི་རྒྱལ་པོ་ཡེ་སྲིད་ལྷ།། མཐིང་ག་
འབྱུང་བའི་འཁོར་ལོ་ཅན།། ཕྲག་དོག་འཇོམས་མཛད་ཡེ་ཤེས་སྐུ། བྱ་གྲུབ་ཡེ་
ཤེས་ཆུ་བོ་ཡིས།། བདག་དང་མཐའ་ཡས་སེམས་ཅན་གྱི། ཕྲག་དོག་སྒྲིབ་པ་སྦྱོང་
དུ་གསོལ།། ཉོན་མོངས་དྲི་མ་དག །ཡང་དག་གྲུབ་པ་རིགས་ཀྱི་ལྷསྣ་ཚོགས་
རིགས་ཀྱི་ཕྱག་མཚན་ཅན།། ཚོགས་བརྒྱུད་གཞོམ་པ་ཡེ་ཤེས་སྐུ།། རིག་པའི་ཡེ་
ཤེས་ཆུ་བོ་ཡིས།། བདག་དང་མཐའ་ཡས་སེམས་ཅན་ཀ ཡུལ་བརྒྱད་བག་ཆགས་
སྦྱོང་དུ་X།། ཉོན་མོངས་དྲི་།། འབྱུང་བཞི་དབང་བསྒྱུར་དུས་ཀྱི་ལྷ། སེར་ལྗང་
24



ནམ་མཁའ་མཛོད་ཀྱི་ཁྲིད་གདམས་སྐོར།
དམར་སྔོའི་ཁ་དོག་ཅན། དུས་བཞི་དབང་བསྒྱུར་ཡེ་ཤེས་སྐུ། དབང་ལྡན་ཡེ་
ཤེས་ཆུ་བོ་ཡིས།། བདག་དང་མཐའ་ཡས་སེམས་ ༤། སྐྱེ་བཞིའི་བག་ཆགས་སྦྱོང་
དུ་། ཉོན་མོངས་དྲི་མ་2། གཞན་ཡང་ཚེ་རབས་ལས་གྱུར་པའི།། བག་ཆགས་
ཉོན་མོངས་སྡིག་སྒྲིབ་རྣམས། བདེ་གཤེགས་ལྷ་ལྔའི་ཐུགས་རྗེ་ཡི།། ཡེ་ཤེས་ལྔ་ཡི་
འོད་ཟེར་གྱིས། དག་ཅིང་བྱང་བར་མཛད་དུ་གསོལ།། དུག་ལྔའི་ལས་སྒྲིབ་བྱང་
ནས་ཀྱང་། ཡེ་ཤེས་ལྔ་དང་ལྡན་པར་མཛོད།། ཡེ་ཤེས་ལྔ་དང་ལྡན་པ་ཡི།། འབྲས་
བུ་སྐུ་ལྔ་མཆོག་ཐོབ་ཤོག །ཅེས་བརྗོད་ལ་དེར་འཚོགས་པ་ཀུན་གྱིས་ཁ་བཤལ་ལ་རང་རང་གི་མགོ་བོར་ཆུ་སྙིམ་
པ་གསུམ་བླུགས་ཏེ་གཙང་ཞིང་དག་པར་ཁྲུས་ཀྱིས་བཀྲུའོ། །དེ་ནས་ཕྱག་བསྐོར་མོས་འདུན་གྱི་ཡན་ལག་འབུལ་བ་ནི།
༈ བདེ་བར་གཤེགས་པའི་སྐུ་གདུང་སྐུ་གཟུགས་དང་གསུང་རབ་དཀྱིལ་འཁོར་རྣམས་ལ། བདེ་བར་གཤེགས་པ་དབྱིངས་
ཀྱི་ལྷ་ལྔ་གསས་བརྒྱུད་གཤེན་བཞི་གཙོ་འཁོར་དང་བཅས་པ་ཏིང་ངེ་འཛིན་གྱིས་སྤྱན་དྲོངས་ནས། གཉིས་སུ་མེད་པར་
རྟེན་ལ་བསྟིམ་ཞིང་
། གདན་ལ་བཞུགས་པར་བསམ་ལ། ལུས་ང་ག་ཡིད་གསུམ་དད་པ་དང་མོས་པ་བསྐྱེད་ཅིང་ཕྱག་
འཚལ་ཏེ། ཨེ་མ་ཧོ། བོན་ཉིད་མི་འགྱུར་གཡུང་དྲུང་དབྱིངས་དཀྱིལ་ནས། དབྱིངས་
ཀྱི་ལྷ་ལྔ་གཙོ་འཁོར་བཅས་པ་རྣམས།། འགྱུར་མེད་གཡུང་དྲུང་དབྱིངས་ནས་མི་
གཡོ་ཡང་། འགྲོ་དྲུག་ཐུགས་རྗེས་གཟུང་བའི་དོན་སླད་དུ། སྤྲུལ་པ་ཐང་ཙམ་གནས་
འདིར་གཤེགས་སུ་གསོལ། སྐྱོན་བྲལ་པད་མའི་གདན་ལ་བཞུགས་སུ་གསོལ། བདག་
དང་མཐའ་ཡས་སེམས་ཅན་ཐམས་ཅད་ཀྱི།། ལུས་ངག་ཡིད་གསུམ་གུས་པས་ཕྱག་
འཚལ་ལོ། །ལུས་ཀྱིས་ཕྱག་བགྱི་ཡན་ལག་ལྔ་ཆར་བཏུད།། ངག་གིས་ཕྱག་བགྱི་སྤྲོ་
དགའི་དབྱངས་དང་སངས།། ཡིད་ཀྱིས་ཕྱག་བགྱི་དགའ་རབ་མཆོག་ཏུ་བསྐྱེད།།
ལུས་དང་ངག་དང་ཡིད་ཀྱིས་ཕྱག་འཚལ་བས། ཁྱེད་ཀྱི་ཐུགས་རྗེས་ཀུན་ཀྱང་གཟུང་
དུ་གསོལ། ན་མོ། །བོན་ཉིད་དབྱིངས་ནས་རང་བཞིན་ལྷུན་ལ་རྫོགས། འགྲོ་བའི་
དོན་དུ་མཁའ་ལ་དཀྱིལ་འཁོར་གསལ།། མཁྱེན་བརྩེ་གཉིས་ལྡན་རྒྱལ་བ་ཀུན་ཏུ་
225



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཟང་། སྐྱོབ་མཛད་ཡི་དམ་ལྷ་ལ་ཕྱག་འཚལ་ལོ། །རང་བཞིན་མཁའ་ལ་རྫོགས་
པའི་སྐུར་བསྟན་ཅིང་།། གཉིས་མེད་དམ་ཚིག་དོན་ལ་ཐུགས་དགོངས་ལ།། རང་
གསལ་ཤེས་རིག་རྒྱལ་པོ་སྟོན་མཛད་པ། ཀུན་མཁྱེན་རིག་པའི་ལྷ་ལ་ཕྱག་།། རྫུ་
འཕྲུལ་ཀློང་དུ་འགྲོ་བའི་དོན་ལ་དགོངས། ཐབས་དང་ཐུགས་རྗེ་ཟུང་འབྲེལ་ལས་
ཀྱི་ལྷ། སྐྱེ་འཆི་མི་མངའ་སྲོག་མེད་བདུད་དང་བྲལ། གཡུང་དྲུང་ཚེ་ཡི་ལྷ་ལ་། གཟི་
བརྗིད་དབང་ལྡན་ངོ་མཚར་རྨད་དུ་བྱུང་། སྣང་སྲིད་འཇིག་རྟེན་འཁོར་ལོ་ཐབས་
ཀྱིས་བསྒྱུར།། མཐུ་དབང་བྱིན་རླབས་ཡོན་ཏན་ཕུན་སུམ་ཚོགས།། བྱིན་བརླབས་
དབང་གི་ལྷ་ ༢། ཡེ་སྲིད་རྒྱལ་པོ་སྲིད་པ་ཀུན་གྱི་རྗེ།། སྲིད་གསུམ་མུན་པའི་སྨག་རུམ་
སེལ་མཛད་ཅིང་། ལྐུགས་པ་ཁ་འབྱེད་དྲང་དོན་ངེས་དོན་སྟོན།། ཡེ་སྲིད་འཕྲུལ་
གྱི་ལྷ་དབྱིངས་ནས་སྐུར་བསྐྱེད་མཁའ་ལ་རྫུ་འཕྲུལ་གསལ། ཐུགས་རྗེ་ཐབས་
ཀྱིས་ཉོན་མོངས་ལོག་པ་གཞོམ། ཚོགས་བརྒྱུད་ཡེ་ཤེས་རིག་པའི་སྒྲོན་མེ་འདེགས།།
ཐུགས་རྗེ་སྤྲུལ་པའི་སྲས་ལ་ ། རིགས་བཞི་ལྷུན་རྫོགས་སྐུ་བཞི་རྨད་དུ་བྱུང་།།
འབྱུང་བཞིའི་མངའ་བདག་དུས་བཞི་ཁ་ལོ་བསྒྱུར།། སྐྱེ་བཞིའི་སྒོ་གཅོད་རྒྱུ་བཞིའི་
ཕུང་པོ་སྒྲོལ།། འགྲོ་བ་འདུལ་བའི་གཤེན་ལ་། བོན་ཉིད་ངང་ལས་གཡོ་བ་མི་
མངའ་ཡང་། བོན་ཅན་མཚན་མས་འགྲོ་བ་འདུལ་བའི་ཕྱིར། སྐུ་གདུང་སྐུ་གཟུགས་
གསུང་རབ་གླེགས་བམ་བཅས།། རྟེན་གསུམ་འགྲོ་བ་འདྲེན་ལ་ན་མོ་བདག་
དང་མཐའ་ཡས་སེམས་ཅན་གྱིས། ཐོག་མ་མེད་ནས་ད་ལྟ་ཡན་ཆད་དུ། སྡིག་
པ་མི་དགེའི་ལས་རྣམས་ཅི་བགྱིས་པ།། བདེ་གཤེགས་ཁྱེད་ལ་མི་འཆབ་མཐོལ་ལོ་
བཤགས། ཞེ་སྡང་དབང་གྱུར་སྡིག་པ་མི་དགེའི་ལས། བསད་དང་གཅད་དང་
བརྡུང་དང་བརྡེག་ལ་སོགས། སྐྱོབ་མཛད་ཡི་དམ་ལྷ་ལ་མཐོལ་ལོ་བཤགས། བྱམས་
པ་ཆེན་པོའི་དངོས་གྲུབ་སྩལ་དུ་གསོལ། གཏི་མུག་དབང་གྱུར་སྡིག་པ་མི་དགེའི་
226



ནམ་མཁའ་མཛོད་ཀྱི་ཁྲིད་གདམས་སྐོར།
ལས། མ་རིག་དམ་འཆོལ་ཚོད་ཡོད་བགྱིས་ལ་སོགས། ཀུན་མཁྱེན་རིག་པའི་ལྷ་
ལ་མཐོལ་ ༩།། ཡེ་ཤེས་ཆེན་པོའི་དངོས་གྲུབ་X།། ང་རྒྱལ་དབང་གྱུར་སྡིག་པ་མི་
དགེའི་ལས།། རང་ཆེ་གྱང་ཁེངས་དྲེགས་པ་ཅི་བགྱིས་སོགས།། གཡུང་དྲུང་ཚེ་ཡི་
ལྷ་ལ་།། ཞི་བ་ཆེན་པོའི་དངོས་འདོད་ཆགས་དབང་གྱུར་སྡིག་པ་མི་དགེའི་
ལས།། མ་བྱིན་ནོར་བླངས་མི་ཚངས་སྤྱོད་ལ་སོགས།། བྱིན་རླབས་དབང་གི་ལྷ་ X།།
སྦྱིན་པ་ཆེན་པོའི་དངོས་ X།། ཕྲག་དོག་དབང་གྱུར་སྡིག་པ་མི་དགེའི་ལས།།
ཚིག་རྩུབ་ངག་འཁྱལ་ཕྲ་མ་དབྱེན་ལ་སོགས།། ཡེ་སྲིད་འཕྲུལ་གྱི་ལྷ་ལ་ ༩། ཡངས་
པ་ཆེན་པོའི་དངོས་།། ཚོགས་བརྒྱད་དབང་གྱུར་སྡིག་པ་མི་དགེའི་ལས།། ཡུལ་
བརྒྱད་ཆགས་པའི་དབང་དུ་གྱུར་ལ་སོགས།། ཐུགས་རྗེ་སྤྲུལ་པའི་སྲས་ལ་ །།
རིག་པ་ཆེན་པོའི་དངོས་། འབྱུང་བཞི་དབང་གྱུར་སྡིག་པ་མི་དགེའི་ལས།། ལང་
ཚོ་སྟོབས་ཤེད་དར་རྒྱས་དབང་གྱུར་སོགས།། འགྲོ་བ་འདུལ་བའི་གཤེན་ལ་ 2།།
སྐྱེ་བཞིའི་འཁོར་བ་བསྒྲོལ་བའི་དངོས་།། གཞན་ཡང་བདག་དང་མཐའ་ཡས་
སེམས་ཅན་གྱི། ལུས་ངག་ཡིད་གསུམ་སྡིག་པ་ཅི་བགྱིས་པ།། སྐུ་གདུང་སྐུ་གཟུགས་
གསུང་རབ་གླེགས་བམ་བཅས།། རྟེན་གསུམ་འགྲོ་བ་འདྲེན་ལ་། སྐུ་གསུང་ཐུགས་
ཀྱི་དངོས་གྲུབ་ར། ན་མོ་བདག་དང་མཐའ་ཡས་སེམས་ཅན་གྱིས། སྡིག་པ་མི་
དགེའི་ལས་རྣམས་སྤང་བར་བགྱི།། དགེ་བ་ཀུན་གྱི་རྗེས་སུ་འབྲང་བར་བགྱི། རྒྱལ་
བ་ཁྱེད་ཀྱི་སྐུ་ལ་འཁོར་བར་བགྱི།། ཉིད་ཀྱི་རྗེས་སུ་བདག་གཞོལ་ཐུགས་རྗེས་ཟུངས།།
ཞེ་སྡང་དབང་གྱུར་ལས་སྤྱོད་སྤང་བར་བགྱི།། བྱམས་པ་ཆེན་པོའི་རྗེས་སུ་འབྲང་
བར་བགྱི།། རྒྱལ་བ་ཁྱེད་ཀྱི་སྐུ་ལ་འཁོར་བར་བགྱི།། ཉིད་ཀྱི་རྗེས་སུ་བདག་གཞོལ་
ཐུགས་རྗེས་ཟུངས། གཏི་མུག་དབང་གྱུར་ལས་སྤྱོད་སྤང་། ཡེ་ཤེས་ཆེན་པོའི་
རྗེས་སུ་འབྲང་བར་ ། རྒྱལ་བ་ཁྱེད་ཀྱིས་སྐུ་ལ་འཁོར་ཀ ཉིད་ཀྱི་རྗེས་སུ་བདག་
227



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཞོལ་ཐུགས་༩། ང་རྒྱལ་དབང་གི་ལས་སྤྱོད་སྤང་། ཞི་བ་ཆེན་པོའི་རྗེས་སུ་།
རྒྱལ་བ་ཁྱེད་ཀྱི་སྐུ་། ཉིད་ཀྱི་རྗེས་སུ་བདག་གཞོལ་ར།། འདོད་ཆགས་དབང་
གྱུར་ལས་སྤྱོད་ ༨།། སྦྱིན་པ་ཆེན་པོའི་རྗེས་། རྒྱལ་བ་ཁྱེད་ཀྱི་ར། ཉིད་ཀྱི་རྗེས་སུ་
བདག་གཞོལ་༎ ཕྲག་དོག་དབང་གྱུར་ལས་སྤྱོད་ ༩། ཡངས་པ་ཆེན་པོའི་རྗེས་
སུ་༨། རྒྱལ་བ་ཁྱེད་ཀྱི་སྐུ་། ཉིད་ཀྱི་རྗེས་སུ་བདག་གཞོལ་༩། ཚོགས་བརྒྱད་དབང་
གྱུར་ལས་སྤྱོད་×།། རིག་པ་ཆེན་པོའི་རྗེས་། རྒྱལ་བ་ཁྱེད་ཀྱི་སྐུ་། ཉིད་ཀྱི་སྐུ་
ལ་བདག་གཞོལ་ན།། འབྱུང་བཞི་དབང་གྱུར་ལས་སྤྱོད་ ། སྐུ་བཞི་མཆོག་གི་རྗེས་
སུ་༩། རྒྱལ་བ་ཁྱེད་ཀྱི་སྐུ་། ཉིད་ཀྱི་སྐུ་ལ་བདག་ ༨།། ཐར་པ་བདེ་ཆེན་ས་ལ་འགོད་
དུ་གསོལ། ན་མོ་བདག་དང་མཐའ་
འཐའ་ཡས་སེམས་ཅན་གྱི། ལུས་ངག་ཡིད་གསུམ་
གུས་པས་བཤམས་པ་ཡི།། སྟོང་གསུམ་རབ་འབྱམས་ཞིང་ཁམས་མཐའ་དག་ན།།
ཅི་སྙེད་མཆོད་རྫས་མ་ལུས་ཡོད་པ་ནི།། རྣམ་དག་མུ་ཏིག་རིན་ཆེན་གསེར་དང་
གཡུ།། དུང་དང་མན་ཤེལ་གྱི་རུ་ཟངས་དང་ལྕགས། གླ་བ་དྲི་གཙང་མེ་ཏོག་ཚན་
དང་སྤོས། མར་མེ་མཆོག་དང་བདུད་རྩི་ཆུ་བོ་དང་། ལྷ་སངས་བཤོས་དང་དཔའ་
བོ་འབྲུ་བཅུད་དང༌། དཀར་གསུམ་མངར་གསུམ་སྤྱན་གཟིགས་སྙིང་པོ་དང་།།
ལོ་ཏོག་འབྲུ་ལྔ་བཏབ་མེད་འབྲས་བུ་དང་། གར་དང་རོལ་མོ་ཚོམ་ཚོམ་རྔ་གླིང་
དང་།། སྒོང་དང་ཤིང་རྟ་རྨ་བྱ་མཛེས་པ་དང་། དབལ་དར་རྒྱལ་མཚན་བ་དན་
ལྷབ་ལྷུབ་དང་།། བླ་བྲེ་འཕན་དར་གདུགས་དང་རྒྱབ་ཡོལ་དང་།། ཅང་ཤེས་རྟ་
དང་དུང་གི་གླང་པོ་དང་།། མ་ཧེ་མཛོ་དང་འདོད་འཇོའི་བ་མོ་དང་། ཀུ་ཤ་ལ་
དང་རྒྱལ་སྲིད་རིན་ཆེན་དང་།། རིན་ཆེན་ནོར་བདུན་བཀྲ་ཤིས་རྫས་བརྒྱད་དང་།།
འདི་ལྟར་མཆོད་པའི་རྫས་རྣམས་ཐམས་ཅད་ནི།། འཛམ་གླིང་གཞལ་ཡས་ལྷ་ཡི་
ཕོ་བྲང་འདིར། སྣང་སྲིད་རིན་ཆེན་གཏེར་གྱིས་གང་བར་འབུལ།། དགྱེས་པའི་
228



ནམ་མཁའ་མཛོད་ཀྱི་ཁྲིད་གདམས་སྐོར།
ཚུལ་གྱི་ཞལ་གྱིས་འཛུམ་ཕྱུང་ལ། ཐུགས་རྗེའི་བྱིན་གྱིས་རློབས་ལ་བཞེས་སུ་གསོལ
བདག་དང་མཐའ་ཡས་སེམས་ཅན་ཐམས་ཅད་ཀྱི། ལུས་ངག་ཡིད་གསུམ་རྩེ་
གཅིག་མོས་པ་ཡིས།། རྒྱལ་བ་སྲས་བཅས་འཕགས་པའི་ཚོགས་རྣམས་ལ། འདུན་
པ་དྲག་པོའི་ཚུལ་གྱིས་གསོལ་བ་འདེབས། དུས་འདིར་བཟུང་ནས་ནམ་ཞིག་ཅི་
སྲིད་དུ།། འཁོར་བ་མ་སྟོང་བར་དུ་འགྲོ་བའི་དོན།། རྒྱ་ལག་སྤྱད་མཛད་བཞུགས་
པར་གསོལ་བར་འདེབས།། ཐུགས་རྗེས་གཏོང་བྲལ་མེད་པར་བཟུང་དུ་གསོལ།།
ཞིང་ཁམས་འདི་དང་གཞན་ལ་སོགས་པ་རུ།། དུས་འདི་བཟུང་ནས་དུས་རྣམས་
ཐམས་ཅད་དུ། གཡུང་དྲུང་བོན་གྱི་རྒྱ་མཚོ་གཏིང་ཟབ་པར། བཀའ་ཡི་འཁོར་
ལོ་ཡོངས་སུ་བསྐོར་བར་བསྐུལ། འཇིག་རྟེན་ཁམས་འདིར་འགྲོ་ཀུན་ཐམས་ཅད་
ཀྱིས།། མཚན་བཅས་ཐབས་དང་མཚན་མེད་ཤེས་རབ་ཀྱི།། བསོད་ནམས་བསགས་
པའི་དགེ་བ་ཅི་བགྱིས་པ།། དེ་དག་ཀུན་ལ་རྗེས་སུ་བདག་ཡི་རང་།། བདག་གི་དགེ་
བ་འདི་དང་གཞན་ལ་སོགས། མཚན་བཅས་མཚན་མེད་དགེ་བ་ཅི་བགྱིས་པ།།
འགྲོ་བ་ཀུན་དང་ཐུན་མོང་སྤྱིར་བྱས་ཏེ།། བདག་གཞན་དོན་དུ་བྱང་ཆུབ་ས་ལ་
བསྔོ་།། བདག་དང་མཐའ་ཡས་སེམས་ཅན་ཐམས་ཅད་ཀུན།། དགེ་བ་བསོད་
ནམས་དེ་ཡི་མཐུ་དཔལ་དང་།། བདེ་བར་གཤེགས་པ་ཁྱེད་ཀྱི་བྱིན་བརླབས་དང་།
སངས་རྒྱས་སེམས་དཔའ་རྣམས་ཀྱི་བྱིན་བརླབས་ཀྱིས།། ཅི་ལྟར་བསམ་ཞིང་སྨོན་
ལམ་བཏབ་པ་ཡི།། དོན་དེ་ཡོངས་སུ་གྲུབ་པར་མཛད་དུ་གསོལ། འཇིག་རྟེན་
ཁམས་འདིར་བསམ་པ་རྩེ་གཅིག་ཏུ།། དཀར་པོ་དགེ་ལ་མོས་ཤིང་འདུན་པ་ཡི།།
དགེ་བའི་ལས་ལ་བར་ཆད་མེད་པ་དང་། བསམ་པའི་དོན་རྣམས་མཐའ་རུ་ཕྱིན་
པར་ཤོག །སྐྱེ་བ་འདི་དང་དུས་རྣམས་ཐམས་ཅད་དུ།། སྡིག་པ་མི་དགེའི་ལས་
རྣམས་ཀུན་སྤོང་ནས།། དགེ་བཅུ་རྣམ་དག་གཞུང་དུ་སྤྱོད་པ་ཡིས།། སྒྲིབ་གཉིས་
229



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བྱང་ཞིང་ཚོགས་གཉིས་རྫོགས་པར་ཤོག །ངན་སོང་གསུམ་དང་དམན་པའི་སྐྱེ་
གནས་ཞིང་།། འདོད་ཁམས་ཆགས་དང་གཟུགས་ཁམས་ཞེན་པ་དང་།། གཟུགས་
མེད་གོལ་དང་སྐྱེ་མཆེད་མུ་བཞི་སོགས།། ཁམས་གསུམ་འཁོར་བའི་ས་དགུ་སྤོང་
བར་ཤོག །རབ་དགའི་ས་ཐོབ་དྲི་མེད་འོད་ཟེར་འཕྲོ༎ ཕྱག་རྒྱ་བསྒྱུར་དང་བོན་
ཉིད་བདེ་ལྡན་རྟོགས།། ཡིད་བཞིན་དོན་གྲུབ་གཟུངས་ཐོབ་བློ་གྲོས་ཆེ།། གཡུང་
དྲུང་ཐེག་པའི་ས་བཅུ་བགྲོད་པར་ཤོག །སྦྱིན་པ་ཚུལ་ཁྲིམས་བཟོད་པ་བརྩོན་
འགྲུས་དང་།། བསམ་གཏན་མི་འཁྲུགས་སྟོབས་དང་སྙི་རྗེ་དང་།། སྨོན་ལམ་ཐབས་
མཆོག་ཤེས་རབ་འཁྲུལ་པ་མེད།། ཕ་རོལ་ཕྱིན་བཅུའི་དོན་དང་ལྡན་པར་ཤོག །
ཚོགས་ཀྱི་ལམ་དང་སྦྱོར་བའི་ལམ་ལ་
མ་ལ་ཞུགས།། མཐོང་བའི་ལམ་དང་ཡེ་ཤེས་བསྒོམ་
པའི་ལམ། བླ་ན་མེད་པའི་ཕར་ཕྱིན་ལམ་བགྲོད་དེ།། ལམ་ལྔའི་ཡོན་ཏན་རྒྱུད་
ལ་སྐྱེ་བར་ཤོག །བདུད་དང་སྲིན་པོ་མུ་སྟེགས་ལ་སོགས་པས། དགེ་ལ་བར་ཏུ་
གཅོད་པར་བྱེད་པ་དང་། ཕ་རོལ་རྒོལ་པའི་ཚོགས་རྣམས་ཐམས་ཅད་ཀུན།། མཉམ་
ཉིད་ཞི་བའི་ངང་གིས་འདུལ་བར་ཤོག །བདག་ལ་སྨད་ཅིང་སྡང་བར་བྱེད་པ་
དང་།། ལྟ་བ་ལོག་པར་ལྟ་བའི་ཚོགས་རྣམས་ཀུན།། ཀུན་ཀྱང་བསམ་ངན་སྦྱོར་
བ་མ་ཡིན་པར། ནམ་ཞིག་གདུལ་བྱ་དམ་པར་གྱུར་པར་ཤོག །བདག་ལ་མོས་ཤིང་
དད་པ་བྱེད་པ་དང་།། དགེ་བའི་ཕྱོགས་ལ་རབ་ཏུ་གཞོལ་བ་རྣམས།། ཐོས་བསམ་
སྒོམ་གསུམ་ཤེས་རྒྱུད་རབ་སྨིན་ནས། ལྟ་སྤྱོད་སྒོམ་པ་མཐའ་རུ་ཕྱིན་པར་ཤོག
བདག་གིས་བསྔོས་ཤིང་སྨོན་ལམ་བཏབ་པ་ཡི།། དགེ་བའི་རྩ་བ་འདི་དང་གཞན་
ལ་སོགས།། གཞན་དག་བསོད་ནམས་དགེ་བ་ཅི་བགྱིས་པ།། དེ་དག་སྨོན་པའི་
ཞིང་དུ་གྱུར་པར་ཤོག །དགེ་བ་སྟོབས་ཆེན་འདི་ཡི་མཐུ་དཔལ་གྱིས།། སྦྱིན་བདག་
འཁོར་དང་བཅས་པ་མ་ལུས་པ། ཚེ་འདིར་བསམ་པའི་དོན་རྣམས་རབ་གྲུབ་ཅིང་།
330



ནམ་མཁའ་མཛོད་ཀྱི་ཁྲིད་གདམས་སྐོར།
ཕྱི་མར་བདེ་བ་ཅན་དུ་བགྲོད་པར་ཤོག །ཁམས་གསུམ་འཁོར་བའི་ས་ལ་མི་གནས་
ཤིང་།། ལམ་ལྔ་ས་བཅུའི་ཡོན་ཏན་མྱུར་རྫོགས་ཤིང་།། ཀུན་སྣང་འོད་ཀྱི་གླིང་དུ་
སངས་རྒྱས་ནས།། སྐུ་གསུམ་འདུ་འབྲལ་མེད་པའི་ས་ཐོབ་ཤོག །དེ་དག་ཐུགས་
རྗེའི་རྒྱུན་མི་འཆད་པ་ཡི།། ཐབས་དང་ཐུགས་རྗེ་ཟུང་འབྲེལ་སྤྲུལ་པའི་སྐུ། ནམ་
ཞིག་འཁོར་བ་མ་སྟོང་བར་དུ་ནི། ཚད་མེད་བཞི་ཡིས་འགྲོ་བ་འདྲེན་པར་ཤོག །འགྲོ་
བའི་དོན་ཀྱང་རྒྱ་ཆེ་མཐའ་ཡས་ཤིང་། དབང་ཕྱུག་འཁོར་ལོ་བསྒྱུར་རྒྱལ་རིན་པོ་
ཆེ།། ཞིང་ཁམས་འདི་དང་འདི་ལས་འདས་པ་ཡི། ནམ་མཁའི་ཁྱབ་ཚད་གདུལ་
བྱར་གྱུར་པར་ཤོག །དག་པའི་ཞིང་དེར་སྤྲུལ་པའི་སྐུ་འཁྲུངས་ནས། རྣམ་པར་
རྒྱལ་དང་ཨུ་དུམ་ཝ་ར་དང་།། ཡིད་བཞིན་ནོར་བུར་སྨོན་ལམ་ཐེབས་པ་ལྟར།།
ཀུན་གྱིས་སྨོན་པའི་ཞིང་དུ་གྱུར་པར་ཤོག །འཇིག་རྟེན་ཁམས་འདིར་བཀྲ་ཤིས་
བདེ་ལེགས་ཤིང༌། འཁོར་དང་ལོངས་སྤྱོད་དཔལ་དང་གྲགས་པ་དང་།། སྙན་
པའི་བ་དན་ནམ་མཁའི་མཐར་མཉམ་ཞིང་།། མཐའ་ཡས་ཀུན་ཏུ་བསམ་མཐའ་
ཡས་པར་ཤོག །ངོ་བོ་སྐུ་མཆོག་གཅིག་ལས་མ་གཡོས་ཀྱང་།། སྐུ་ཡི་འོད་ཟེར་བྱེ་
བ་ས་ཡ་ལས།། སྤྲུལ་སྐུ་གྲངས་མེད་བསན
བསམ་མཐའ་ཡས་པ་ཡི།། རྣམ་པར་བཀོད་
པ་མཐའ་དག་རྫོགས་པར་ཤོག །ཚངས་པའི་གསུང་དབྱངས་གཅིག་ལས་མ་བསྒྲག་
ཀྱང་།། བརྒྱད་ཁྲི་བཞི་སྟོང་ཕྱི་ནང་གསང་གསུམ་བོན།། སུམ་བརྒྱ་དྲུག་ཅུའི་སྐད་
ཀྱིས་བརྡ་འཕྲོད་ཅིང་། རང་རང་སྒྲ་སྐད་ཅི་བཞིན་སྤྱོད་པར་ཤོག །མཉམ་ཉིད་
ཐུགས་མཆོག་གཅིག་ལས་མ་གཡོས་ཀྱང་།། མཁྱེན་པའི་ཡེ་ཤེས་དྲུག་ཅུ་རྩ་གཅིག་
ལས།། ཏིང་འཛིན་ཡན་ལག་སུམ་བརྒྱ་དྲུག་བཅུ་ཡིས། འགྲོ་བ་སྨག་གི་མུན་པ་
སེལ་བར་།། ལེགས་པའི་ཡོན་ཏན་གཅིག་ལས་མ་གཡོས་ཀྱང༌།། ཁ་ལེ་སྟོང་
འབྱམས་ཡིད་བཞིན་སྨོན་ལམ་ཤིང་། འདོད་པའི་ཡོན་ཏན་མ་ལུས་འབྱུང་བ་
231



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཞིན།། འགྲོ་དྲུག་སེམས་ཅན་རེ་བ་བསྐང་བར་ཤོག །ལྷུན་གྲུབ་ཕྲིན་ལས་གཅིག་
ལས་མ་མཛད་ཀྱང་།། དབང་ཕྱུག་འཁོར་ལོ་བསྒྱུར་རྒྱལ་བཀོད་པ་བཞིན།། གང་
ལྟར་བསྐོས་པའི་དོན་རྣམས་རབ་གྲུབ་ཅིང་། ཕྲིན་ལས་རྣམ་བཞིས་འགྲོ་བ་འདྲེན་པར་
ཤོག །མཐའ་ནི་བདག་གཞན་དོན་རྣམས་རབ་གྲུབ་ཅིང་།། བསྐལ་སྲིད་འབྱུང་
རྫོགས་འཁོར་བ་དོང་སྤྲུག་ནས། བོན་དབྱིངས་ཁྱབ་གདལ་ཆེན་པོའི་ངང་ཉིད་དུ།
མཁའ་ལ་མཉམ་ཞིང་ཀློང་དུ་གདལ་པར་ཤོག །ཅེས་རེ་དོགས་མེདཔའི་སྨོན་ལམ་རྒྱ་ཆེན་པོ་རུ་བཏབ་
ཅིང་ལུས་ངག་ཡིད་གསུམ་དགེ་བ་ལ་བཀོལ་བར་བྱའོ། །དེ་དག་གིས་སྒོ་གསུམ་གཙང་ཞིང་དག་པར་བྱེད་པ་སྔོན་
བསགས་ཀྱི་ལས་སྒྲིབ་སྦྱོང་ཞིང་ཚོགས་བསགས་པའི་རིམ་པ་སྦྱོར་བར་གལ་ཚེ་བའི་བོན་ཏེ་སྐབས་དང་པོའོ།།
༈ །དེ་ལྟར་གྱི་སྔོན་འགྲོ་རྣམས་ཐོན་ནས། མཆོད་རྟེན་གྱི་རྨངས་གཞི་འདིང་བའི་ཚེ་སྔ་དྲོ་ཐོག་མར་རབ་ཀྱི་གསོ་སྦྱོང་
བླང་བ་ནི། སློབ་དཔོན་མདུན་དུ་པུས་མོ་བཙུག་ཐལ་མོ་སྦྱར་ཏེ། སྔར་གྱི་བསྙེན་གནས་ཀྱི་སྡོམ་པ་བླངས་པ་ལ་ཉམས་
ཆག་ཏུ་གྱུར་པ་རྣམས་བཤགས་པའི་ཚོག་བྱ་སྟེ། ཐེག་ཆེན་ལྷའི་མེ་ལོང་ལས་བླངས་པ་ནི། བདེ་བར་གཤེགས་
པ་ཡེ་ཤེས་ཀྱི་ལྷ་དང་། སློབ་དཔོན་བདག་ལ་དགོངས་སུ་གསོལ། བདག་མིང་འདི་
ཞེས་བགྱི་བས་འཁོར་བ་ཐོག་མ་མེད་པའི་དུས་ནས་དིང་སང་ཡན་ཆད་དུ། སྡིག་པ་
མི་དགེ་བའི་ལས་ཅི་དང་ཅི་བགྱིས་པ་དང་། སྔོན་ཆད་ལྷ་དང་སློབ་དཔོན་དཔང་
དུ་བཙུགས་ནས། བསྙེན་གནས་ཀྱི་སྡོམ་པ་བསྲུང་བ་དབྱར་བླངས་པ་ལ། འགལ་བ་
དང་འཁྲུལ་པ་ཅི་མཆིས་པ་ཐམས་ཅད་ལྷ་དང་བླ་མ་རྣམས་ཀྱི་སྤྱན་སྔར་མི་འཆབ་
བོ། །མི་སྦེད་དོ། །གནང་ངོ་། །འགྱོད་དོ། །མཐོལ་ལོ་བཤགས་སོ། །ཚངས་པ་སྩལ་
དུ་གསོལ། སླད་ཆད་ཀྱང་བསྡམ་པར་འཚལ་ལོ། །ཞེས་ལན་གསུམ་རྗེས་ཟློས་བྱའོ། །དེ་ནས་བསྙེན་
གནས་སུ་གསོལ་བ་གདབ་པ་ནི། ལན་མོ་བྱ་ལ། ལྷ་དང་སློབ་དཔོན་བདག་ལ་དགོངས་སུ་གསོལ།
བདག་མིང་འདི་ཞེས་བགྱི་བས། དུས་འདི་ནས་བཟུང་ནས་ཅི་སྲིད་འཚོ་བའི་བར་
དུ། སློབ་དཔོན་ཚངས་པ་གཙུག་ཕུད་ཀྱི་རྗེས་སུ་འབྲེང་ངོ་། །རྗེས་སུ་བསྒྲུབ་བོ། །
232.



ནམ་མཁའ་མཛོད་ཀྱི་ཁྲིད་གདམས་སྐོར།
མ་མ་
རྗེས་སུ་བསླབ་བོ། །ཚུལ་བཞིན་དུ་བགྱིད་པས། སློབ་དཔོན་གྱིས་བདག་བསྙེན་
གནས་སུ་བཟུང་དུ་གསོལ། ལན་གསུམ་བརྗོད་དོ །དེ་ནས་ལས་ཀྱི་ཆོག་བརྗོད་པ་ནི ལྷ་དང་སློབ་དཔོན་
དགོངས་སུ་གསོལ། བདག་མིང་འདི་ཞེས་བགྱི་བས་དུས་འདི་ནས་བཟུང་སྟེ་སང་ཉི་
མ་ཤར་གྱི་བར་དུ་སྡིག་པ་མི་དགེ་བ་རབ་ཏུ་སྤང་བར་འཚལ་ལོ། །བསྙེན་གནས་
ཀྱི་སྡོམ་པ་བསྲུང་བར་འཚལ་ལོ། །སྲོག་གཅོད་པ་དང་། མ་བྱིན་པ་ལེན་པ་དང་།
མི་ཚངས་པར་སྤྱོད་པ་དང་། རྫུན་དུ་སྨྲ་བ་དང་། མང་ཐུན་གྱི་ཤ་ཟ་བ་དང་། ཡུ་
ཏིའི་ཆང་འཐུང་བ་དང་། ཨག་ཙོང་གི་སྒོག་པ་ཟ་བ་དང་། དུས་མ་ཡིན་པ་ཕྱི་
དྲོའི་ཁ་ཟས་ཟ་བ་རྣམས་སྤང་བར་འཚལ་ལོ། །བསྙེན་གནས་ཡན་ལག་བརྒྱད་པ་
འདི་དག་སྔོན་གྱི་བདེ་བར་གཤེགས་པ་རྣམས་ཀྱིས་བསྲུངས་བས་བླ་ན་མེད་པའི་
འབྲས་བུ་ཐོབ་པ་བཞིན་དུ། བདག་མིང་འདི་ཞེས་བགྱི་བས་ཀྱང་བསྙེན་གནས་
ཡན་ལག་བརྒྱད་པ་འདི་དག་བསྲུང་བར་དབྱར་དུ་ལེན་ནོ། །དམ་དུ་བཅའ་
འོ། །བར་དུ་མ་ཆད་པར་ཐུགས་རྗེས་བཟུང་དུ་གསོལ། ལན་གསུམ་དང་། སློབ་དཔོན་གྱིས་
ཐབས་ཡིན་ནོ། །སློབ་མས་ ལེགས་སོ། ཞེས་བརྗོད་དོ། །དེ་ནས་གོང་གི་བསླབ་བྱ་རྣམས་སློབ་དཔོན་གྱིས་
བཤད་ནས་སློབ་མས་བསྲུང་བ་གལ་ཆེའོ། །ཞེས་སོ། །དེ་ནས་གཞི་བཙལ་ལ། རིགས་ལྔའི་དཀྱིལ་ཆོག་ལས། དུར་སོ་
རབས་ཆད་ཀྱི་ཤུལ། ཁྱིམ་ཕུང་ཤུལ། ཁང་ས་ཞིང་ས་སྤུང། བཀྲ་ཤིས་པའི་ས་གནས་བཙལ། ཞེས་པའི་སྤང་བླང་ཤེས་
པར་བྱ། གང་དུ་གཞི་བཟུང་བའི་ས་བདག་དང་གནས་བསྲུང་བའི་སྔགས་བཟླ་བ་ནི། ཙོག་ཀྱེ་ཙོག་ཀྱེ་ཏ་
ཏ་ལ་ཙོག་ཀྱེ། ཧོ་ལ་ཧོ་ལེ་མ་ཧཱ་ལོ་ཧ་ལེ་ཨ་ལ་ཙ་ལ་ཏ་ལ་སཱཧཱ། ཞེས་དང་། བདུད་རིགས་
སྤ་སྐོང་བའི་སྔགས་ནི། ༀ་བསྲོ་ཀར་ཙ་བདུད་ནན། ནག་པོ་ས་མ་ཛ། བམ་རིལ་ནག་པོ་
ཧུར་ཧབ་གཡས་སུ་བྱོ། མ་རུངས་བྱོ། དེ་ཤི་ནག་པོ་ཤི་ལ་ཞི་བ་སཱཧཱ། ཧུར་ཧབ་
ཞི་བ་སཱཧཱ། ཞེས་ཡུངས་ཀར་ལ་སྔགས་ལ་ཕྱོགས་ཀུན་ཏུ་གཏོར་རོ། །གཞན་ཡང་ཡུལ་ས་གཉན་པོའི་སར། མཁར་
ལས་དང་འདྲུ་རློག་ལ་སོགས་པའི་ལས་གང་བྱེད་ཀྱང་། རྨ་བྱའི་ཟེའུ་མདོངས་རང་གི་སྤྱི་བོར་གཟུག །མཇུག་མའི་
233



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མདོངས་ལག་པ་གཡས་གཡོན་དུ་ཐོགས་ལ། ཟངས་གཞོང་གཙང་མ་རུ་ཆུ་བླུགས་པ་གཏོར་ག སྔགས་འདི་བཟླ་སྟེ།
ༀ་པ་ཙར་མུ་ཏི་ཧཱུྃ། ཞེས་པས་འདྲེ་གདོན་ཐམས་ཅད་ཀྱིས་གནོད་པ་མི་བྱེད་ཅིང་གདུག་པ་རྣམས་ཞི་བར་འགྱུར་
རོ། །དེ་ནས་ས་བདག་གདུག་པ་ཅན་འདུལ་བའི་སྔགས་ནི། བསྭོ་ཨོཾ་མ་ཧེ་མུ་ཡེ་རྒྱུ་ཚ་ཞིང་། དམུ་ར་
ཏ་ཧན་པ་ཏ་ཡག ཅུ་ཕྱེ་རང་ཚན་ཝེར་ཞི་ནོ། །རྒྱུན་སྤུངས་དེ་གྱེར་ཧ་ལོ་སེང་། ཀིར་
ཀར་ནི་འབར་ཡང་སྣེ་སེང་།། མ་མ་ཞི་ཞི་གྲང་དུ་ལོང་། འབྲུ་ལ་སྔགས་ཤིང་གཏོར་ཏེ།
ས་ལ་སོགས་པར་གནས་བཅའ་ནས། བདག་དང་གཞན་ལ་གནོད་པའི་རིགས།
དེ་དག་གི་ནི་གདུག་པ་ཞི་བར་ཤོག །ཞི་བར་གྱུར་ཅིག་ས་ཡི་བདག ། ཅེས་བརྗོད་དོ །
གཟུངས་སྡེ་ལྔ་པ་ནས་གསུངས་བའི་སྔགས་འདི་དག་གང་འགྲུབ་བཟླ་སྟེ་གལ་ཆེའོ། །དེ་ནས་ས་སློང་བ་ལ། ཏིང་
འཛིན། བདག་ཉིད་སྟོན་པ་གཤེན་རབ་སྐུ་མདོག་གསེར་འོད་འབར་བ་བསྒོམ་ས་
བདག་དབང་ཆེན་ཐམས་ཅད་ཀྱིས་དགེ་བའི་སྟོངས་ལ་བྱོན་ནས་སྟོང་གསུམ་འབྱུང་
བའི་བཅུད། ས་ཡི་དངོས་གྲུབ་ཕུལ་བར་བསམ། བདུད་རྩི་བུམ་པའི་ཕྱག་རྒྱ་བཅའ་ལ། སྔགས་ནི།
མདོ་ཆོག་ལྟར། ཨོཾ་ན་མ་༽ ཞེས་དང་། ཏིང་འཛིན། འདོད་པའི་ནས་ བསམ། ཡན་བརྗོད། ཚིག་བཤད།
ཨོཾ་ནམ་མཁའ་༽ ནས། སྩལ་དུ་གསོལ། ཡན་བརྗོད་ལ། དཀར་གཏོར་འབུལ། འབྲུ་སྣ་དང་ཤེལ་
ཚིག་གཏོར་ལ། ས་རྐོ་བའི་སྔགས་ནི། ཨོཾ་པྲ་ཏེ་སྟ་ཡེ་སྭཱཧཱ། ཞེས་བཟླ་ཞིང་ཁྲུ་གང་ཙམ་བརྐོས་ལ་ངོས་བསྙམས་
པར་བྱ། རྡོ་བ། སོལ་བ། རུས་པ། སྐྲ་ཤད། སྲོག་ཆགས་ལ་སོགས་པའི་སྐྱོན་རྣམས་བསལ་ལ། དེའི་དབུས་སུ་ཁུང་
བུ་བརྐོས་པའི་ནང་དུ་རིན་ཆེན་སྣ་ལྔ་གསེར་ལ་སོགས་པའི་གཏེར་བཅུག ཕྱོགས་བསྙམས་པར་རིན་པོ་ཆེ་བདར།
གཙང་ཆུ་དང་འབྲུ་སྣ་གཏོར་ལ། མདོ་ཆོག་ལྟར། ན་མོ་དིང་གི་༽ནས། ཡེ་སྭཱཧཱ། ཡན་བརྗོད། དེ་ནས་
བགེགས་རྣམས་བསྐྲད་པ་ལ། ན་མོ་བདག་༢ནས། ཕྲ་མོ་ཧཱ། ཡན་དང་། གཟུངས་སྡེ་ལས་འབྱུང་བའི་སྔགས་
ནི ༀ་བསྲོ་འུ་རུ་རུ།། སྤུ་རུ་རུ། ཛྭ་ལ་ཛྭ་ལ། ཏི་སྟ་ཏི་སྟ། ཡ་མན་ཐོར་ཐོར་པྲ་མོ་
ཧཱ། ཛྭ་ལ་ཛྭ་ལ། སྟི་ཏ་སྟི་ཏ། ཧྲི་ཧྲི་ཧ་ཧ།། ཨོད་ཨོད།། ཁྱུང་ཁྱུང་། རུལ་རུལ།
ཙག་ར་ལྡིང་ལྡིང་། མྱག་དུམ་བུ་མྱག་དུམ་བུ། སེར་སེར་རྦད་རྦད། ཧ་སྟི་ཧ་སྟི།།
234



ནམ་མཁའ་མཛོད་ཀྱི་ཁྲིད་གདམས་སྐོར།
རྒན་སལ་གནག །ཅུ་བདེ་ཧ་ས་ས་ཧ་ཧི་ཧཱུཾ། ཝེར་ཏོ་སོད་དོ། །མུར་ཟངས་ཏིང་
གི་ལེ། ཨ་ནི་འོག་ཅི་མ། ས་སྒྲ་ནི་ཕྱི་སང་སངས། ཇེའུ་དུལ་དུལ། མི་ཏུར་གེ་ཏུར་
མ་མ་ནི།། སྭ་སྟི་ཧ་སྟི་སཱཧཱ། ཉུངས་ཀར་ལ་སྔགས་ཏེ་གཏོར་རོ། །དེ་ནས་ཤར་ཕྱོགས་སུ་འབྲུ་དང་རིན་པོ་
ཚེ་གཏོར་ལ། བསྭོ་ༀ་མ་རང་དེ་ཤོ་རམ་མ་མ་རྦ་ན་ས་མ་ནག །མ་ཧི་ཕྱོད་ཕུར་སིང་།
ན་མ་དེ་ཤོ་ས་མེད་ཉ། ཞེས་བཟླས་ཤིང་། བདག་དང་མཐའ་ཡས་པའི་སེམས་ཅན་ཀུན།
ཤར་ཕྱོགས་སུ་བདེ་བ་དང་དགེ་བར་གྱུར་ཅིག །དྲི་ཟ་ལ་སོགས་པའི་གདོན་ཐམས་
ཅད་ལས་ཐར་ཞིང་རྒྱལ་བར་གྱུར་ཅིག །ཅེས་བརྗོད་དོ། །དེ་ནས་བྱང་ཕྱོགས་སུ། བསྭཱ་ཨཱི་ཏེ་ཤོ་
རམ་སྤུངས་ཀྱིན་ནོ། །ཧེས་ཧེ་ནན་ཏེ་ཤོ་རམ། ལི་བྱིན་སྤུངས་ཁ་བ་ཤ་བ་མ་ཁ་རིན་
དྷེ་སྭཱཧཱ། བདག་དང་སེམས་ཅན་ཐམས་ཅད་ཀུན།། བྱང་ཕྱོགས་སུ་བདེ་བ་དང་
དགེ་བར་གྱུར་ཅིག །གནོད་སྦྱིན་ལ་སོགས་པའི་གནོད་པ་ཐམས་ཅད་ལས་ཐར་
བར་གྱུར་ཅིག ། ཅེས་བརྗོད་འབྲུ་དང་རིན་པོ་ཆེ་གཏོར། དེ་ནས་ནུབ་ཕྱོགས་སུ། བསྭོ་ༀ་མུར་ཟངས་
ན་ག་ར་ཙ་སྭཱཧཱ། དེ་ཤོ་ན་ག་ར་ཙ་སཱཧཱ། ཝེར་རོ་མུར་ཟངས་ལྷན་ནེ་སྭཱཧཱ། པྲ་ཆུ་
ནི་མུར་ཟངས་ཞི་ལ་སྭཱཧཱ། བདག་དང་སེམས་ཅན་ཐམས་ཅད་ཀུན། ནུབ་ཕྱོགས་
སུ་བདེ་བ་དང་དགེ་བར་གྱུར་ཅིག །ཀླུ་ལ་སོགས་པའི་གདོན་ཀུན་ལས་ཐར་བར་
གྱུར་ཅིག ། ཅེས་བརྗོད་དོ། །དེ་ནས་ལྷོ་ཕྱོགས་སུ། བསོ་ཨོཾ་གྱ་གེ་གྲ་གེ་དམ་ཞི་ནན། མ་རང་མ་
ཧང་མ་ཧེ་དེ་ཤོ་རམ་དེ་བས་མ་བ་ད་མ་ད་ར་རམ། ཡ་མན་ཐོར་ཏོ་ཡ་མ་ར་ཙ་ཞི་
བ་སྭཱཧཱ། བདག་དང་མཐའ་ཡས་སེམས་ཅན་ཀུན། ལྷོ་ཕྱོགས་སུ་བདེ་བ་དང་དགེ་
བར་གྱུར་ཅིག །གཤིན་རྗེ་ལ་སོགས་པའི་གདོན་ལས་ཐར་ཞིང་རྒྱལ་བར་གྱུར་
ཅིག ། འབྲུ་དང་རིན་པོ་ཆེ་མེ་ཏོག་རྣམས་གཏོར་རོ། །དེ་དག་ནི་རྨོངས་འདིང་བ་ལ་གལ་ཆེ་བའི་བོན་
ཏེ་སྐབས་གཉིས་པའོ།།
༈ དེ་ལྟར་གཞི་བསྙམས་པ་ལ་མཆོད་རྟེན་རྒྱ་དཔངས་ཚག་ཚད་དང་ལྡན་པར་བརྩིག་སྟེ། གང་ཞེ་ན། སྐུ་གདུང་
235



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསྟན་པ་རྗེས་བཞག་གི་མདོ་ལས། གྲུ་བཞི་ཆག་ཚད་ལྡན་པ་ལ། དཔངས་དང་དཔངས་སོ་རན་ཐང་སྙོམས། མཛེས་
དང་བརྗིད་དང་སྒེགས་པ་སྟེ། མཁས་ཁྱད་ལག་ལེན་ལྡན་པར་བྱ། ཞེས་པས། འདིར་ཁང་བུ་གཉིས་བརྩེགས་ཀྱི་དབང་
དུ་བྱས་པའི་རྒྱུ་ཆེ་ཆུང་དང་དཔངས་མཐོ་དམན་ཆ་བསྙམས་པ་གྲུ་བཞི་ལངས་པ་ནི་ཆག་ཚད་དང་ལྡན་པ་སྟེ། དེ་འང་
ཆ་ཆེན་གྱི་དཔངས་དང་ཆ་ཕྲན་གྱི་དཔངས་བགོ་ལུགས་ནི། མཆོད་རྟེན་གྱི་གཞི་རྒྱ་ཆེ་ཆུང་གང་ལྟར་ནའང་དེ་ལ་ཆ་
ལྔར་བགོ་བ་ལ་ཆ་ཆེན་ཞེས་བྱ་ལག ཆ་ཆེན་རེ་རེ་ལ་ཆ་བཞི་བཞིར་བགོ་བ་ལ་ཆ་ཕྲན་ཞེས་བྱ་སྟེ། ཆ་ཆེན་ལྔ་ལ་ཆ་ཕྲན་
ཉི་ཤུ་བབ་པའི་ཆ་ཆེ་ཆུང་རྣམས་ནང་ཆ་སྙོམས་པའོ། །དེའང་ཞིབ་ཏུ་བཤད་ན་ཕན་ཚུན་རྒྱུ་ཆེ་ཆུང་གི་རིམ་པ་ལ། གདན་
ཁྲིའི་རྒྱུ་ལ་ཆ་ཕྲན་ཉི་ཤུ། དེ་སྟེང་ཁྲི་ཆུང་ལ་ཆ་ཕྲན་བཅོ་བརྒྱད། དེ་སྟེང་ཁང་ཆེན་ལ་ཆ་ཕྲན་བཅུ་དྲུག །དེ་སྟེང་དཔེ་
ཆུང་ལ་ཆ་ཕྲན་བཅུ་བདུན།། དེ་སྟེང་པད་ཆེན་ལ་ཆ་ཕྲན་བཅོ་བརྒྱད།། དེ་སྟེང་ཁང་ཆུང་ལ་ཆ་ཕྲན་བདུན།། དེ་སྟེང་
པད་ཆུང་ཆ་ཕྲན་བརྒྱུད།། དེ་སྟེང་པད་ཆེན་ལ་ཆ་ཕྲན་དགུའོ། །དེ་ནས་མས་ཡར་དཔངས་ཚད་ཀྱི་རིམ་པ་ནི། གདན་
ཁྲིའི་དཔངས་ལ་ཚ་ཕྲན་གསུམ། ཁྲི་ཆུང་ལ་ཆ་ཕྲན་གཅིག །ཁང་ཆེན་ལ་ཆ་ཕྲན་བརྒྱད། པད་མ་ལ་ཆ་ཕྲན་ཕྱེད། དུང་
ཕྲེང་ལ་ཆ་ཕྲན་ཕྱེད། སྤེན་བརྩེགས་ལ་ཆ་ཕྲན་ཕྱེད་དང་གཉིས།། དུང་ཕྲེང་ལ་ཆ་ཕྲན་ཕྱེད།། པད་མ་ལ་ཆ་ཕྲན་ཕྱེད།
དེ་སྟེང་པད་མ་ལ་ཆ་ཕྲན་ཕྱེད།། ཁང་ཆུང་ལ་ཆ་ཕྲན་ཕྱེད་དང་གསུམ། དེ་སྟེང་ཆ་ཕྲན་ཕྱེད་དང་གཉིས་ཡོད་པ་ནི་ཚེ་
ཆུང་སྤྱན་བརྩེགས་རྣམས་ལའོ། །མདོར་ན་མཛེས་པ་ཉིད་གཙོ་བྱས་པའི་རྒྱ་དཔངས་ཀྱི་ཆ་ཆེ་ཆུང་ལ་བློས་དཔག་ནས་
བསྣུར་དགོས་ན་ཡར་མར་གང་ལའང་ཅུང་བསྣུར་རུང་སྟེ་ལུང་གིས་ངེས་པའི་ཕྱིར་རོ། །དེ་ལྟ་བུའི་ཆག་ཚད་དང་ལྡན་
པའི་མཆོད་རྟེན་གྱི་ཕན་ཡོན་ནི། སྐུ་གདུང་རྗེས་བཞག་གི་མདོ་ལས། དེ་ལྟར་ཆག་ཚད་ལྡན་པ་ལ། མཆོད་རྟེན་བཞེངས་
དང་བཞེངས་སོ་འཚལ།། བཞེངས་ལ་འཇུག་པ་ལས་གྱུར་སོགས།། བཞེངས་སོགས་གོམ་པ་གཅིག་འདོར་ཀྱང་། དེ་
ཉིད་ཐར་པའི་འབྲས་བུ་འཐོག བླ་མེད་གོ་འཕང་གདོན་མི་ཟ།། ཞེས་སོ། །དེའི་ནང་དུ་གཟུངས་གཞུག་ལག་ལེན་རྒྱས་
པ་མ་གྲུབ་ཚེ་གདན་ཁྲི་དང་མཉམ་པའི་རྡོ་ཁྲི་སྙོམས་པར་བཀོད་པའི་སྟེང་དུ་སྨན་སྤོས་དྲི་བཟང་ཆུས་སྦྲུས་པའི་ས་འཇམ་
པོས་ཞལ་བ་ལེགས་པར་བྱས་ལ། དེའི་དབུས་སུ་གཡུང་དྲུང་བཀོད་ལེགས་ཀྱི་མཆོད་རྟེན་གཅིག་བཞག །དེའི་ཕྱོགས་
འཚམས་རྣམས་སུ་པདྨའི་གདན་གང་འགྲུབ་བཀོད་ལ། དེའི་སྟེང་དུ་སཱཙྪ་རྣམས་བཞུགས་སུ་གསོལ་བས་ཆོག་སྟེ།
དྲི་མེད་མདོ་ཆོག་ལས། གཙང་མའི་ས་ལ་མཎྜལ་རྒྱ་ཁྱོན་ཚད་དང་ལྡན་པར་བྱ་ལ། དྲི་བཟང་དང་སྨན་སྤོས་ཀྱིས་ཆག་
236



ནམ་མཁའ་མཛོད་ཀྱི་ཁྲིད་གདམས་སྐོར།
ཆག་གདབ་ནས། པདྨ་འདབ་མ་བརྒྱ་སྟོང་ཁྲི་འབུམ་ལ་སོགས་གང་ལྕོགས་སུ་བྱས་ལ། དེའི་དབུས་སུ་གཡུང་དྲུང་བཀོད་
ལེགས་ཀྱི་མཆོད་རྟེན་གཅིག་དགོད། དེའི་ཕྱོགས་མཚམས་བརྒྱད་དུ། བདེ་བར་གཤེགས་པའི་སྐུ་གདུང་མཆོད་རྟེན་
རྣམས་བཞུགས་སུ་གསོལ། ཞེས་པས་སོ། །དེའང་གཡུང་དྲུང་བཀོད་ལེགས་ཀྱི་མཆོད་རྟེན་ལ་དཀྱིལ་འཁོར་ཚང་ཞིང་
སྲོག་ཤིང་དང་གཟུངས་གཞུག་ལྡན་པར་བྱས་པ་དེས་ནང་རྟེན་གྱི་གོ་ཆོད་པ་ཡིན་ནོ། །ལག་ལེན་རྒྱུས་པར་གྲུབ་ཚེ་སྐུ་
མདུན་ཉི་མ་བསྟན་འཛིན་གྱི་གཟུངས་རྫོང་དགོས་འབྱུང་གཏེར་མཛོད་ལྟར་བྲིས་པར་གང་འཛོམ་ཞལ་ཁྲིད་ལྡན་པས་
དཀྲིས་ཏེ་རྫས་ཚང་ཞིང་ན་བཟའ་བཅས་ གྲུབ་ནས་གཟུངས་གཞུག་འབུལ་བྱེད་བསྟན་པ་རྒྱས་པའི་པད་ཚལ་ལྟར་
རབ་གནས་བྱ་སྟེ། མཁྱེན་པ་གསོལ་བ་ནི། ༀ་གཤེན་རབ་བླ་༢ ནས། དུས་གསུམ་བདེ་གཤེགས་
མཆོད་པ། རིན་ཆེན་འོད་༽ཞེས་དང་། ཆ་གསུམ། མཚམས་བཅད། ཁྲུས་བསང་། སེམས་བསྐྱེད།
བསྐྱེད་རིམ། བྱིན་འབེབས་ འཕྲོ་འདུ། བཟླས་པ། ཚིག་བཤད། དམིགས་པ། འཕེལ་ཞིང་རྒྱས་པར་
བསམ་ ཡན་གྱིས་བསྒྲུབ་པའོ། །དེ་ནས་འབུལ་ཚུལ་ནི། གདན་ཁྲིའི་སྨད་དུ་དུག་གསུམ་མནན་པ་ལིངྒ་གན་རྐྱལ་
གྱི་སྟེང་དུ་མཚོན་ཆ་སྣ་ཚོགས་རྒྱ་གྲམ་དུ་མནན། དེ་ནས་མཆོད་རྟེན་གྱི་ཁྲི་འཕང་བཞི་པ་མན་ཆད་ཀྱི་གཟུངས་རྣམས་
ཁྲི་ཆུང་མན་ཆད་དུ་རྫོགས་པ་གཞུག་ལ་དར་གྱིས་བཀག །དེའི་སྟེང་གནོད་སྦྱིན་ཕོ་མོའི་འཁོར་ལོ་ཁ་སྦྱོར་གྱི་སྟེང་དུ་
དཔལ་མགོན་རྣམས་ཀྱི་གཏེར་བུམ་རྣམས་དགོད། དེའི་སྟེང་ནོར་བདུན་དང་རྟགས་བརྒྱུད་ཀྱི་འཁོརལོ་ཁ་སྦྱོར་དུ་
བཞགས་པའི་སྟེང་དུ་བོན་སྐྱོང་དཔལ་མགོན་གཟུངས་དང་། ཕྱོགས་བཞི་དབུས་ལྔར་རྣམ་ལྔའི་མཆོད་པ་བཀོད་ལ་
དར་གྱིས་ཞལ་ཁེབས་བཀབ་པའི་ཐོག་ཏུ་རྡོ་ལེབ་བཟང་པོ་སྲོག་ཤིང་གི་ལྗིད་ཐེག་པས་བཀབ་ལ་རྩིག་པ་ཅུང་ཟད་
བརྩིག །དེ་ལ་ས་འཇམ་པོར་དྲི་བཟང་ཆུས་སྦྲུས་པའི་ཞལ་བ་བྱས་པ་ལ་དྲི་མེད་མདོ་ཆོག་གི་དཀྱིལ་འཁོར་གྱི་ཐིག་བྲི་
སྟེ། དེའང་མཐའ་ཐིག་བཞི། ཚང་ཐིག་བཞི། བསྐོར་ཐིག་གསུམ། འགྲུས་ཐིག་བཞི། འགྲུས་ཀྱི་རྒྱ་གྲམ་སྟེང་ནས་ཕོ་
བྲང་ཐིག་བཞི་རྣམས་གདབ། དབུས་སུ་ཟླུམ་པོ་རིམ་གསུམ་བསྐོར་བའི་མུ་ཁྱུད་ནང་མ་ལ་པདྨ་འདབ་བཞི། དེའི་ཕྱི་
མ་ལ་པདྨ་འདབ་བརྒྱད། སྒོ་ཐིག་མཆོད་རྟེན་རྣམས་སྤྱི་དང་མཐུན། དབུས་ཀྱི་ལྟེ་བ་མཐིང་ག་ལ་འོད་འཁོར་ལྔ་བྲི།
པདྨ་བཞི་ཕྱོགས་མདོག་ལ་མུ་ཁྱུད་དམར་པོས་བཀང་། པདྨ་བརྒྱུད་གང་མཛེས་བྱ། གྲུ་ཆད་སེར་ལ་ཤིང་ལོ་པ་དྲ་འབྲི།
སྒོ་བཞི་དང་སྒོ་བརྒྱན་མཆོད་རྟེན་སྤྱི་འདྲེས་བྱ། དེ་ཡི་ཕྱི་རོལ་ཕྱོགས་བཞི་མཚམས་བཞི་དང་བརྒྱད་ལ་གཞི་ཐམས་ཅད་
237



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་པདྨའི་གདན་བརྒྱ་སྟོང་ཁྲི་འབུམ་གང་འགྲུབ་བཀོད་དོ། །དེའི་དབུས་སུ་སྲོག་ཤིང་ཁང་ཆུང་དང་མཉམ་པ་ལ། མཆོད་
རྟེན་གྱི་ཏོག་ནས་བང་རིམ་དང་པོ་ཡན་ཆད་ཀྱི་གཟུངས་རྣམས་ལག་ལེན་བཞིན་དཀྲིས་ལ་བཙུག་སྟེ། བསྟན་པ་རྒྱས་པའི་
པད་ཚལ་ལྟར། དོན་གཉིས་མཐར་ཕྱིན་ནས། དོན་བྱེད་ཤོག ཡན་དང་། རི་རབ་མན་ཆད་ཀྱི་སྨད་
གཟུངས་རྣམས་ཀྱི་བཀྲ་ཤིས་གསོལ་བ་སྔར་མ་གྲུབ་ན་འདིར་བརྗོད་དེ། སྲིན་ལས་ལྷར་（ནས། རང་གྲོལ་
རྒྱུ། ཡན་བརྗོད་དོ། །དེ་དག་མཆོད་རྟེན་གྱི་ཆག་ཚད་དང་ནང་གཟུངས་འབུལ་བ་ལ་གལ་ཆེའི་བོན་ཏེ་སྐབས་
གསུམ་པའོ།།
༈ །ན་མོ་དམུ་ར་ཝེར་རོ་སྤུངས་སོ་པ་ཏ་ཡ། གཉིས་པ་དངོས་གཞི་ལ་གཉིས། སཱཙྪ་གདབ་པ།
ཆོ་གའི་རིམ་པའོ། །དང་པོ་ནངས་པར་ནམ་ལངས་པ་དང་གོང་གི་སྐབས་གཉིས་པ་ལྟར་གསོ་སྦྱོང་བླང་ངོ་། །དེ་ནས་
སཱཙྪཱ་གདབ་པའི་ས་སློང་བ་ལ། ཕྱག་རྒྱ་གཡུང་དྲུང་རྒྱ་གྲམ་བཅའ་ལ་ས་གཞི་ལ་བསྟན། བདག་ཉིད་སྟོན་པ་
གཤེན་རབ་བསྒོམ་ལ། ཏིང་འཛིན། སཱཙྪཱ་རིགས་ལྔའི་དཀྱིལ་ཆོག་ལྟར། ས་བདག་དབང་ནས།
བསམ། ཚིག་བཤད། སྟོང་གསུམ་འབྱུང་༽ནས། དངོས་གྲུབ་སྩོལ། ཡན་བརྗོད་ལ་དཀར་གཏོར་
ས་ལེན་སར་དབུལ་ལོ། །དེ་ནས་ས་རྐོ་བ་ནི། ལྷོ་རིན་ཆེན་༽ནག སིདྷི་ཧཱུྃ། ཡན་བརྗོད། ས་བརྡུང་བ་ལ།
ཏིང་འཛིན། གཡུང་དྲུང་ཐོ་༽ནས། བསམ། ཚིག་བཤད། ཨོཾ་གསེར་གྱི་ནས། ཨོཾ་འདུ། ཡན
བརྗོད། དེ་ནས་ཆུ་གཙང་སྨན་སྤོས་བཏབ་པ་སའི་ཐོག་ཏུ་བླུགས་ལ། ཏིང་འཛིན། ཨོྃ་ལས་ཡེ་༽ནས། བསམ།
ཚིག་བཤད། ཨཾ་འབྱུང་བཞི་（ནག ཡེ་སྭཱཧཱ། ཡན་བརྗོད། དེ་ནས་ས་བརྐོ་ཤུལ་དང་ས་བླངས་པ་ལ་རིན་
ཆེན་བདར་སྨན་སྤོས་འབྲུ་སྣ་བླུགས་ལ། ཨོཾ་གསེར་གྱི་༢ནས། ཁྲོ་ཏ་ཡེ་སྭཱཧཱ། ཡན་བརྗོད། ཐོ་བས་བརྡུང་
ལ། ཧྲི་ཧཱུྃ་མ་ར་ཡ་སྭཱཧཱ། བརྒྱའམ་གང་ལྕོགས་བཟླའོ། །སྐོས་ཕོར་ནང་གི་རྩེ་མོ་ལ་༔ ཤར་དུ་༔ བྱང་
དུ་ཧཱུྃ༔ ནུབ་ཏུ་རཾ༔ ལྷོ་རུ་ཛ༔ དེ་འོག་སྐུ་གདུང་ཆ་བརྒྱད། དེའོག་བང་རིམ་གོང་མ་ལ་བདེ་གཤེགས་སྟོང་གི་སྙིང་པོ།
དེ་འོག་བང་རིམ་ལ་དབྱངས་གསལ་དང་ཡེ་དྷ་རྨ། དེ་འོག་པདྨའི་གདན་བྲིས་པ་ལ་རབ་གནས་བྱ། དེ་ནས་འདམ་
འབགས་ལ་འབུ་འབུ་བྱ་ལ། སེམས་ཅན་ནས། གྲུབ་པར་བསམ། ཨོཾ་ཛ་ཛ་ཡཾ་ཡཾ་ Xནས།
སཱཧཱ༔ བརྗོད། ཨ ཨཾ་ཧཱུཾ། གསུམ་ནང་རྫོངས་སྔགས་དང་འབྲུ་དང་རིན་པོ་ཆེ་སྣ་ཚོགས་ལ་སྔགས་ལ་བླུགས།
238



ནམ་མཁའ་མཛོད་ཀྱི་ཁྲིད་གདམས་སྐོར།
བདེ་གཤེགས་ནས། བསྒོམ། དེ་ནས་ལག་གཉིས་སུ་རྐོ་པོར་འབུ་འབུ་བཟུང་ལ། ཨཱ་ཨཱ་ཨཱ་མུ་ཡེ།
བོན་གྱི་སྐུ་༽ནས། མི་གཡོ་བར་བྱིན་གྱིས་བརླབས། རྐོ་ཕོར་དུ་འབུ་འབུ་བཅུག་ལ། ༀ་དྲུང་
མུ་མེར་ཞི་དར་རཏྣ་ཧ་ར་ཉི་བྷ་རི་ར་ཨོྃ། འབུ་འབུ་ལོངས་སྤྱོད་རྫོགས་པའི་སྐུ་རུ་བྱིན་གྱིས་བརླབས།
རྐོ་ཕོར་ནས་སཱཙྪ་བཏོན་ལ། བོན་ཉིད་གསལ་སྟོང་ ༢ནས། ཕྱེད་པར་བསམ། ཨོཾ་མུ་ཡེ་ཤེ་ཐུན་
ཏ་ར་འོད་སྤྲོས་ཁྲི་པར་སྭཱཧཱ། གདན་ལ་བཀོད་ལ། གཡུང་དྲུང་འཁོར་ལོ་༽ནས། ཧྲན་ཧྲུན།
ཞེས་བཞུགས་སུ་གསོལག དེ་དག་རྒྱུན་དུ་ལྕོག་དཀའ་ན་སྔ་དྲོ་ཚར་གཅིག་ལ་སྔགས་དང་དམིགས་རིམ་ལྡན་པར་བྱས་
ག ཉིན་རྒྱུན་པར་ལྷོ་གཏེར་ལས་བྱུང་བ་བཞིན། འབུ་འབུ་བྱ་ལ། བསོ་ཨོཾ་ཛ་ཛ་ཡཾ་ཡཾ་ཡེ་སྭཱཧཱ། རྐོ་ཕོར་
དུ་མར་ཁུ་བྱུག་ལ། བསྭོ་ཨཾ་ཀུ་ལེ་མུ་ལེ་ཡེ་སྭཱཧཱ། གདབ་ཚེ། ཨོཾ་མུ་ཡེ་ཨ་ཡུ་ཤེལ་སཱཧཱ། གཟུངས་
ཕུལ་ཏེ། ཨ ཨོཾ་ཧཱུཾ། ཕྱིར་བཏོན་ལ། ཨོཾ་མུ་ཡེ་ཤེ་ཐུན་ཏ་ར་འོད་སྤྲོས་ཁྲི་པར་སཱཧཱ། སཱཙྪ་གྱེན་
དུ་བསླངས་ཏེ་ལག་གཡས་ཀྱིས་བར་སྣང་ལ་བཏེགས་ལ། རབ་གནས་ནི། བསྭ་ཨ་མུ་ཁྱུང་པྲ་ཕུད་བིང་
ང་ཉི་རི་བྷ་ར་དྲང་འདུ། ཨོཾ་མུ་ནེ་གླང་ཆེན་བིང་ང་ཉི་རི་བྷ་ར་དྲང་འདུ། ཧཱུྃ།
མུ་ཡེ་ཤེ་ཐུན་བིང་ང་ཉི་རི་བྷ་ར་དྲང་འདུ། ས་ལེ་སང་ངེ་པུ་ཙམ་འདུ་སྭཱཧཱ། གདན་ལ་
བཞག་ལ། ས་ལེ་ལྷན་ནེ་བརྟན་དུ་ཧྲུན། ཞེས་བརྗོད་དོ། །དེ་དག་ནི་སཱཙྪ་སྐུ་གསུམ་དུ་བསྒྲུབ་པའི་བོན་ཏེ་
སྐབས་བཞི་པའོ།།
༈ །གཉིས་པ་ཆོ་གའི་རིམ་པ་ལ་གཉིས་སྔོན་འགྲོ་དང་། ཆོ་ག་དངོས་སོ། །དང་པོ་ནི་ཁང་ཆེན་དབུས་ཀྱི་དཀྱིལ་
འཁོར་གྱི་ལྟེ་བ་སྲོག་ཤིང་གི་མདུན་དུ་དར་རས་ཀྱི་པད་གདན་བཏིང་བའི་སྟེང་དུ་བདེ་གཤེགས་སྐུ་གདུང་སཱཙྪ་དཀར་
པོ་བཞུགས་སུ་གསོལ། དེ་ཡི་དབུ་ལ་གདུགས་དཀར་པོ་དབུབ། གཡས་གཡོན་དུ་འཕན་དར་རེ་རེས་བརྒྱན་དེ་བཞིན་
དུ་ཤར་གྱི་པདྨ་ལ་གཡུང་དྲུང་བྲིས་པའི་གདན་སེར་པོ་ལ་སྐུ་གདུང་སེར་པོ། དབུ་ལ་གདུགས་སེར་པོ་དབུབ། གཡས་
གཡོན་དུ་འཕན་དར་རེ་རེས་བརྒྱན། བྱང་དུ་འཁོར་ལོའི་གདན་ལ་སྐུ་གདུང་ལྗང་གུ། ནུབ་ཏུ་པདྨའི་གདན་ལ་སྐུ་
གདུང་དམར་པོ། ལྷོ་རུ་རིན་ཆེན་གདན་ལ་སྐུ་གདུང་སྔོན་པོ། དེ་རྣམས་ལ་གདན་དང་གདུགས་འཕན་དར་རྣམས་
རང་མདོག་དང་མཐུན་པས་བརྒྱན། དེའི་ཕྱི་རིམ་པདྨ་བརྒྱད་ལ་སྐུ་གདུང་ཁ་དོག་སྣ་ཚོགས་དང་ལྡན་པ་བརྒྱད། དེའི་
239



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕྱི་རིམ་སྒོ་བཞི་ལ་སྐུ་གདུང་བཞི། དེ་རྣམས་ལའང་གདན་རང་མདོག་རིགས་རྟགས་བྲིས་པ་དང་གདུགས་དང་འཕན་
དར་ཁ་དོག་མཐུན་པས་བརྒྱན་ནོ། །དེའི་ཕྱི་རིམ་ཕྱོགས་མཚམས་ཀུན་ནས། དྲི་མེད་མདོ་ཆོག་ལས་གསུངས་པའི།
མར་མེ་མེ་ཏོག་གསས་བཤོས་ཚན་ཆབ་དྲི་སྤོས་ལྷབ་ལྷུབ་དཀར་མངར་རིན་ཆེན་ནོར་བདུན་བཀྲ་ཤིས་རྫས་བརྒྱུད་སྤྱན་
གཟིགས་རྣམས་དང་། རིགས་ལྔའི་དཀྱིལ་ཆོག་ལས་གསུངས་པའི་གཟུགས་སྒྲ་དྲི་རོ་རེག་རྒྱུན་བོན་གཏེར་སྨན་ལྔ་སྤོས་
ལྔ་མེ་ཏོག་ལྔ་སྙིང་པོ་ལྔ་རིན་ཆེན་ལྔ་བླ་བྲེ་དར་དཔྱང་འཕན་གདུགས་རོལ་མོ་གར་སྟབས་འཕུར་འགྲོས་འདོད་ཡོན་
རྣམས་ཞལ་ནང་དུ་བསྟན་ཏེ་བཤམ་མོ། །དཀྱིལ་འཁོར་དེ་ཡི་ཕྱི་རོལ་ཕྱོགས་མཚམས་ཀྱི་པདྨ་བརྒྱ་སྟོང་ཁྲི་འབུམ་རྣམས་
སུ། ཤར་དུ་གཡུང་དྲུང། བྱང་དུ་འཁོར་ལོ། །ནུབ་ཏུ་པདྨ། ལྷོ་རུ་རིན་པོ་ཆེའི་ གདན་དང་། སྐུ་གདུང་སཱཙྪ་རེ་རེ་
བཞིན་དུ་དབུ་ལ་གདུགས་དང་། གཡས་གཡོན་དུ་འཕན་དར་རེ་རེ་བཅས་ཁ་དོག་ཤར་དཀར་བྱང་ལྗང་ནུབ་དམར་
ལྷོ་སྔོན་པོ་སྐུ་གདུང་སཙྪ་རང་མདོག་དང་བསྟུན། དེ་དག་གི་ཕྱི་རིམ་མཆོད་པ་རྣམ་ལྔ་རྣམས་གོང་ལྟར་བཤམ་མོ། །ཁང་
ཆུང་ནང་དུ་ཡང་དེ་ལྟར་གཞུག་གོ །དེ་ཡི་མདུན་དུ་འོག་ནས་འབྱུང་བའི་མངའ་དབུལ་རྫས་ལ། གཙང་མའི་ཆབ་ལྔ་
ནི། སྐྱིན་འདངས་ཆར་པའི་ཆུ། རྒྱ་མཚོ་འཁྱིལ་ཆུ། བ་དཀར་འོ་མ། ལུ་མ་འབྲི་མིག །གཙང་མའི་གཞུང་ཆུ་དང་ལྔ།
མེ་ཏོག །ཡུངས་ཀར། གསེར་དངུལ་ཟངས་ལྕཊ་གཡུ་སྟེ་རིན་པོ་ཆེ་ལྔ། སྨན་ལྔ་ནི། ག་བུར། ཛཱ་ཏི། ཙནྡ། གུར་
གུམ། སྲི་ཀ་སྟེ་ཤུ་དག་དཀར་པོ་དང་ལྔ། །འབྲུ་ལྔ་ནི། ཡུངས་ནག ནས་འབྲས་གྲོ་མོན་སྲན་སོ་བ་དང་ལྔའོ། །ཞལ་
བསྲོ་ལ། དཀར་གསུམ། མངར་གསུམ། ཞལ་ཟས། སྤྱན་གཟིཊ་ཤིང་ཐོག །རིན་ཆེན་ནོར་བདུན། བཀྲ་ཤིས་རྫས་
བརྒྱད་རྣམས་སོ། །གཞན་ཡང་མཚམས་བཅད་ཀྱི་གུ་ཁུལ། ཉུངས་ཀར། ཁྲུས་བུམ། མེ་ལོང་ དར་དཀར་དྲི་མེད་
རྣམས་ཚང་བར་བསག་གོ །གཞན་ཡང་དཀྱིལ་འཁོར་གྱི་རྒྱན་རྫས་དང་མཆོད་པ་རྣམ་ལྔ་རྣམས་འཚོགས་པར་བྱའོ། །
དེ་དག་ནི་ཆོ་གའི་སྔོན་དུ་འགྲོ་བའི་བོན་ཏེ། སྐབས་ལྔ་པའོ།།
༈ །གཉིས་པ་ཆོ་ག་དངོས་ལ་གཉིས་དྲི་མེད་མདོ་ཆོག་གི་ལུགས་དང་། སཱཙྪ་རིགས་ལྔའི་དཀྱིལ་ཆོག་གི་ལུགས་སོ། །
དང་པོ་ལ་གསུམ། སྟོད་ཆོག །མངའ་དབུལ་ཞལ་བསྲོ། སྨད་ཆོག་གོ །དང་པོ་ནི། དེ་ལྟར་སྐུ་གདུང་རྣམས་གདན་
ལ་བཀོད་ཅིང་། རྫས་རྣམས་འཚོགས་ནས་ཚན་སྤོས་ཀྱིས་དག་གཙང་བྱ་བ་ལ། དྲི་མེད་མདོ་ཆོག་ལྟར། ཚན་གཏོར་
ལ། ༀ་དིང་གི་༽ཞེས་དང་། སྤོས་ཀྱིས་ བདུག་ལ། ལྷོ་དིང་གི་2ཞེས་དང་། བགེགས་བསྐྲད་དེ།
240



ནམ་མཁའ་མཛོད་ཀྱི་ཁྲིད་གདམས་སྐོར།
གུ་ཁུལ་བདུག་ལ། ཨོཾ་དིང་གི་༢ནས། པྲ་མོ་ཧ། ཡན་བརྗོད་ལ་ཉུངས་དཀར་གཏོར། སྐྱབས་སེམས་ནི། ན་
མ་བྷུདྷ་སོགས་སྤྱི་ལྟར་བརྗོད། དེ་ནས་སྙན་གསན་དབབ་ཅིང་གཤེན་པོ་རྣམས་རང་རང་གི་ཆས་དང་ལྡན་པར་
བྱ་ལ། བོན་ཉིད་མི་འགྱུར་ནས། བྷ་ར་དྲང་འདུ། དེ་ནས་ཏིང་ངེ་འཛིན་བསྒོམ་པ་ལ། དེ་བཞིན་ཉིད་
ཀྱི་ཏིང་འཛིན། མ་བཅོས་{དང་། ཀུན་ཏུ་སྣང་གི་ཏིང་འཛིན འདི་ལྟར་དང་། རྒྱུའི་ཏིང་འཛིན། ཨ་མུ་
ཡེ༽ནས། བརླབས་པར་བྱ། ཡན་བརྗོད་ཅིང་། ཕྱག་རྒྱ་དང་། ཏིང་འཛིན་དམིགས་རིམ་གསལ་ཐེབས་པར་
བྱའོ། །དེ་ནས་དཀྱིལ་འཁོར་སྐུ་གདུང་མཆོད་རྟེན་བསྒོམ་པ་ནི། སོ་སོའི་ཕྱག་རྒྱ་བསྒྱུར་གྱིན་ཏིང་འཛིན་དམིགས་
རིམ་བཞིན་གསལ་ཐེབས་པར་བྱ་ལ། ༀ་ན་མ་ཨ་བྷ་བ་（ནས། བསྐྱེད་པར་བསམ་མོ། །ཡན་གྱིས་
གཞལ་ཡས་དང་ལྷ་བསྐྱེད་དོ། །དེ་ནས་མཆོད་རྫས་བྱིན་གྱིས་བརླབ་པ་ནི། ཨོཾ་ཨག་ཀྱོ་༽ནས། བྱང་བར་བསམ་
མོ། །ཡན་བརྗོད། དེ་ནས་སྤྱན་དྲངས་སྟེ། སྤོས་དྲི་བཟང་གིས་བདུག་ལ། མི་འགྱུར་གཡུང་དྲུང་{ནས།
བཞུགས་སུ་གསོལ། ཡན་གྱི་སྤྱན་དྲངས་ཤིང་བཞུགས་སུ་གསོལ་བའོ། །དེ་ནས་དགྱེས་བསྐྱེད། གཞའ་
ཚོན་ནས། སུ་གསོལ། ཡན་བརྗོད། གཉིས་པ་ལ་མངའ་དབུལ་དང་། ཞལ་བསྲོའོ། །དང་པོ་མངའ་དབུལ་
ལ། །ཐོག་མར་ཁྲུས་གསོལ་ནི། བོན་ཉིད་ ༼ནས། གྱུར་ཅིག །ཡན་བརྗོད་ཅིང་གོང་བཤད་ཀྱི་ཆབ་ལྔས་
ཁྲུས་བྱའོ། །དེ་ནས། སེམས་ཉིད་སྟོང་པ་ཉིད་ལ་ཅི་གནས་སུ་བསྒོམ། དེ་ལས་འགྱུ་ནས་
སེམས་ཅན་ཐམས་ཅད་ལ་ཚད་མེད་བཞི་ལྡན་དུ་བསྒོམ། དེ་ནས བདག་གི་ཐུགས་ནས
གྱུར་ཅིག །ཡན་གྱིས་ཏིང་ངེ་འཛིན་གསུམ་གྱིས་མངའ་གསོལ། བསྭོ་ཨ མུ་ཁྱུང་x སྙིང་པོ་གསུམ་ལན་
གཉིས་རེ་བརྗོད་ཅིང་། ན་མོ་༽ནས། གྱུར་ཅིག །ཡན་གྱིས་མངའ་གསོལ་ལོ། །དེ་ནས་ཕྱག་རྒྱ་མཉམ་བཞག །
འཁོར་ལོ། བསྐྱེད་པ་སྐུ་སྟོན་གསུམ་བཅའ་བསྒྱུར་བཀྲོལ་གསུམ་བྱས་ལ། ན་མོ་བོན་ཉིད་ནས། གྱུར་
ཅིག །ཡན་བརྗོད་དོ། །དེ་ནས་འཛབ་ཆེན་དྲུག་གིས་མངའ་གསོལ་བ་ནི། བསྭོ་ཨོཾ་ཨཧཱུཾ་༽ནས།
ཐོབ་
པར་གྱུར་ཅིག །ཡན་རྫོགས་པ་བརྗོད། སྔགས་རྣམས་ལན་གཉིས་རེ་བརྗོད་ཅིང་རང་རང་རྫས་ལ་སྔགས་ནས་
དབུལ་ལོ། །དེ་ནས་བསྐལ་བཟང་སངས་རྒྱས་སྟོང་གི་སྙིང་པོ་ནི། ཨོཾ་མ་བ་མ་དེ་མ་ཧི་མོ་ཧ་ཨེ་མ་ཧོ་མ་
ཡེ་རུ་པ་ཡེ་ཏ་འདུ་འདུ་ཡེ་སྭཱཧཱ། ན་མ་དྷ་ས་མུན་ཏ། ཧ་ལོ་ནེ་ར་སད་ལ་ས་མ་
241



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡ་ཧོ། ཨོཾ་ན་མ་བྷུདྡྷ་ནེ་ར་ཧ་ལོ། །དྲུང་མུ་ཙཀྲ་ནེ་ར་རཏྣ་མུ་ཡེ་སྭཱཧཱ། ཨོཾ་ན་མ་བྷུདྡྷ་
ནེ་ར་ཏི་སྟི་ཏི་སྟི། ཏ་ཏྲ་ཏ་ཏྲ། དྷ་ར་དྷ་ར། ནེ་ར་ནེ་ར། སརྦ་ས་མུན་ཏ་ཧ་ར་སད་
ལ་གྱེར་རོ། །དྲུང་མུ་དྲུང་མུ། ཙཀྲ་ཙཀྲ། བྷུདྡྷ་བྷུདྡྷ། རཏྣ་རཏཱ། ཁྲི་ཙེ་དྲུང་མུ་ཝེར་
ཞི་ཁི་ཁར་སད་དོ་ས་མུན་ཏ། རཏྣ་མུ་ཡེ་ཧ་ར་ཧ་ར། ཁྲི་སངས་པ་ཏ་ཡ་པ་ཏ་ཡག
ཨ་དཀར་ཧ་ར་ཐེ་ཙུ་པྲ་ཕུད་རནྟ། དྲུང་མུ་བྲུ་འདུ། ༀ་ན་མ་ཨ་དཀར་ཁྲི་ཙེ་ཙན་
ཀྲ དེ་རྒྱ་ན་མ་རྐོ་ཕུང་ཨག་ཤོ་ཨུ་དུག །དུབ་དུབ་ཞི་བ་ལྷན་ནེ་འོད་དེ་ཨ་ཏྲི་ནི་སུ་
པྲ་དུ། ས་ར་ཀ་ཆ་ས་ལེ་སང་ངེ་ཡེ་སྭཱཧཱ། ཞེས་དང་། གཞན་ཡང་ཕྱི་ནང་གསང་བའི་སྙིང་པོ་རྣམས་
བཟླས་ལ་འབྲུ་དང་མེ་ཏོག་ལ་སྔགས་ནས་གཏོར་རོ། །གཉིས་པ་ཞལ་བསྲོའི་མཆོད་པ་རྣམས་བཏེགས་ལ། བོན་ཉིད་
མི་༢ནས། གྱུར་ཅིག །ཡན་བརྗོད་དོ། །མཆོད་པ་རྣམས་སྐུ་གདུང་མདུན་དུ་ཕུལ་ལོ། ༈ །གསུམ་པ་སྨད་ཆོག་
ལ། ཀུན་གྱིས་ཕྱག་འཚལ་ཞིང་སྡིག་པ་བཤགས་པ་ནི། ན་མོ་བདག་༽ནས། སྩལ་དུ་གསོལ། ཡན་བརྗོད།
དེ་ནས་མཆོད་པ་འབུལ་བ་ནི ན་མོ་རིན་ཆེན་（ནག བཞེས་སུ་གསོལ། ཡན་གྱིས་རྣམ་ལྔ་དབུལ་ལོ། །
དེ་ནས་སྐུ་བསྟོད་ནི། བོན་ཉིད་མི་༢ནས། མཆོད་པ་འབུལ། ཡན་གྱིས་སྐུ་བསྟོད་མཆོད་པ་དབུལ་ལོ། །
ཕྱོགས་བཅུ་དགའ་༽ནས། སྡོང་གྲོགས་མཛོད། ཡན་གྱིས་དཀར་གཏོར་དང་ལན་ཆགས་བསྔོ། དེ
ནས་སྨོན་ལམ་གི ན་མོ་བདག་༽ནས། གདལ་པར་ཤོག ། ཡན་བརྗོད་དོ། །དེ་དག་ནི་དྲི་མེད་ལས་བྱུང་
བའི་མདོ་ལུགས་ཀྱི་སྐུ་གདུང་ཆོ་གའི་རིམ་པ་སྟེ་སྐབས་དྲུག་པའོ།།
༈ །གཉིས་པ་སཱཙྪ་རིགས་ལྔའི་དཀྱིལ་ཆོག་གི་ལུགས་ནི། རིགས་ལྔའི་དཀྱིལ་ཆོག་ལྟར། བར་ཆད་བསལ་བ་གི གུ་
ཁུལ་བདུག་ལ། ཨོཾ་བདག་གི་ཏིང་ ༽ནས། པྲ་མོ་ཧཱ། ཡན་བརྗོད་ལ་ཉུངས་ཀར་བྲབ་བོ། །སྐྱབས་སེམས་
ནི། ༀ་ན་མ་བྷུདྡྷ་༽ སོགས་བརྗོད་དོ། །དེ་ནས་ཏིང་འཛིན་གསུམ་བསྒོམ་པ་ནི། དང་པོ་དེ་བཞིན་ཉིད་མ་བཅོས་
པའི་སྟེང་དུ་བཞག །དེ་ནས་ཀུན་ཏུ་སྣང་སེམས་ཅན་རྣམས་ལ་སྙིང་རྗེ་ཚད་མེད་པར་བསྒོམ། དེ་ནས་རྒྱུ་ཡི་ཏིང་འཛིན།
རང་རིག་ཨ༔ དཀར་༽ནས། བྱིན་གྱིས་བརླབ་པའོ། ། ཞེས་དང་། པདྨའི་གདན་དབུལ་ཏེ།
མི་འགྱུར་༽ནས། སུ་གསོལ། ཡན་བརྗོད་ལ་མེ་ཏོག་གཏོར། སྤྱན་དྲངས་ཏེ། ༀ་མི་འགྱུར་གཡུང་
242



ནམ་མཁའ་མཛོད་ཀྱི་ཁྲིད་གདམས་སྐོར།
དྲུང་ནས། བརླབ་ཏུ་གསོལ། ཡན་བརྗོད་ལ་སྤོས་ཀྱིས་བདུག །ན་བཟའ་གསོལ་ཏེ། ཨོཾ་བདེ་
གཤེགས་ནས། མུ་ཡེ་སྭཱཧཱ། ཡན་བརྗོད་དོ། །དེ་ནས་མངའ་དབུལ་ལ། སྙིང་པོ་ལྔ་། ཕྱག་རྒྱ་ལ། འཛབ་
ཆེན་རྣམས་ཀྱིས་མངའ་གསོལ་བའོ། །དང་པོ་སྐུ་གསུང་ཐུགས་ཡོན་ཏན་ཕྲིན་ལས་ཀྱི་སྙིང་པོས་མངའ་གསོལ་བ་ལ།
སྐུ། ཨོཾ་མུ་ཁྱུང་༽ལན་གཉིས་དང་། ༀ་མ་སྐྱེ་༽ཞེས་དང་། གསུང་། ༀ་མུ་ནེ་༽ལན་གཉིས་དང་། ཨོཾ་
མ་བསྒྲག་༽ཞེས་དང་། ཐུགས། ཨོཾ་མུ་ཡེ་རྣལན་གཉིས་དང་། ༀ་མ་མཉམ་ ༽ཞེས་དང་། བསྭོ་ཨཱི་
ཏི་༽ལན་གཉིས་དང་
། ན་མོ་བོན་༽ཞེས་དང་། ཡོན་ཏན། བསྭོ་ལྷོ་ཛ་༽ལན་གཉིས་དང་། ན་མོ་བོན་
Xa EST Tasm & Trải S5X45 355 355a 35 58 8
བརྗོད་དོ། །སྙིང་པོ་རྣམས་འབྲུ་དང་མེ་ཏོག་ལ་སྔགས་ནས་དབུལ་ལོ། །གཉིས་པ་ཕྱག་རྒྱུས་མངའ་གསོལ་བ་ལ། གཡུང་
དྲུང་བསྣོལ་མའི་ཕྱག་རྒྱ་བཅའ་ལ། ན་མོ་བོན་༽ཞེས་དང་
། དབང་བསྒྱུར་འཁོར་ལོའི་ཕྱག་རྒྱ་བཅའ་ལ།
ན་མོ་བོན་༽ཞེས་དང་། པདྨའི་ཕྱག་རྒྱ་བཅའ་ག ན་མོ་བོན་༽ཞེས་དང་། རིན་ཆེན་ཕྱག་རྒྱ་བཅའ་ལ།
ན་མོ་བོན་༽ཞེས་དང་། རྒྱལ་མཚན་ཕྱག་རྒྱ་བཅའ་ལ ན་མོ་བོན་༽ནས་ གྱུར་ཅིག ། ཡན་བརྗོད་དོ། །
གསུམ་པ་འཛབ་ཆེན་རྣམས་ཀྱིས་མངའ་གསོལ་བ་ནི། ཨ ཨཱི་ཧཱུཾ། པུས་པ་༽ལན་གཉིས་དང་
། ན་མོ་
བོན་༽ཞེས་དང་། དེ་བཞིན་དུ་འཛབ་རྣམས་ལན་གཉིས་རེ་བརྗོད་ཅིང་འབྲུ་ལ་སྔགས་ནས། ན་མོ་བོན་༽ནས་
གྱུར་ཅིག། ཡན་སོ་སོའི་ཚིག་བཤད་བརྗོད་ཅིང་དབུལ་ལོ། །དེ་ནས་རྡུལ་ཕྱི་སྟེ། ཨེ་མ་ཧོ། བདེ་གཤེགས་
Xནས། ཡེ་སྭཱཧཱ། ཡན་གྱིས་དར་དཀར་གྱིས་རྡུལ་རྣམས་དག་པར་ཕྱིའོ། །དེ་ནས་ཁྲུས་གསོལ་བ་ནི ཨཱི་གཟི་
བརྗིད་༽ནས། ཡེ་སྭཱཧཱ། ཡན་ཆབ་ལྔས་འཁྲུས་བྱའོ། །དེ་ནས་ཕྱག་འཚལ་བ་ནི ཨོ་བོན་ཉིད་རྣཞེས་དང་།
བཤགས་པ། ན་མོ་ཐོག་མ་ （སོགས་བརྗོད་ལ་ཀུན་གྱིས་ཕྱག་བྱའོ། །དེ་ནས་མཆོད་པ་དབུལ་ཏེ། ཨོྃ་བདེ་
ནས། ཐིམ་ཡེ་སྭཱཧཱ། ཡན་གྱི་མཆོད་པ་སོ་སོར་དབུལ་ལོ། །དེ་ནས་སྐུ་བསྟོད་ནི། ༀ་མི་འགྱུར་༽ ནས།
མཆོད་པ་འབུལ། ཡན་བརྗོད་དོ། །དཔལ་མགོན་སྡེ་བརྒྱད་རིགས་དྲུག་ལ་གཞུང་གཞན་ལྟར་དབུལ། ཞེས་
གསུངས་པས་མདོ་ཆོག་ལྟར་རུང་ངོ་། །སྨོན་ལམ་ནི། ནོར་བུའི་སྨོན་ལམ། རྫོགས་པའི་སངས་༽སོགས་ཅི་
རིགས་བརྗོད་དོ། །དེ་དག་ནི་སཱཙྪརིགས་ལྔའི་དཀྱིལ་ཆོག་གི་རིམ་པ་ལག་ཏུ་ལེན་ཐབས་ཏེ་སྐབས་བདུན་པའོ།།
243



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
༈ །གསུམ་པ་མཇུག་སྡུད་མཐའ་ཆོག་ལ། སཱཙྪ་ཀུན་གྲུབ་ནས་ཁང་བུའི་སྒོ་ལེཊ་པར་བསྡམས་ལ་ཁང་ཆུང་རྩེར་
རྒྱལ་མཚན་བཙུག །འདུས་པ་ཀུན་གྱིས་ཞྭ་གོས་སོགས་ཆས་ལེགས་པར་བྱས་ཏེ། དུང་དང་གླིང་བུ་རྔ་རོལ་བཅས་པས་
བསྐོར་བ་ལན་གསུམ་བྱའོ། །དེ་ནས་གྲུབ་ན་ཀུན་གྱིས་ཕྱག་འཚལ་ལ། བདེ་བར་གཤེགས་ཉིདཀོན་བཞིའི་ཕྱག་
དང། ཡར་མེ་བའི་ཡན་ལག་བདུན་པ་ཚར་གཅིག་བརྗོད་དོ། །དེ་ནས། ཨོཾ་ན་མ་ཨ་དཀར་གཤའ་X མཎྜལ་
འབུལ། གཞན་ཡང་མར་མེ་སོགས་རྣམ་ལྔ་ཇི་འགྲུབ་བཤམ་ལག གཟུངས་གཞུག་གི་བསྟན་པ་རྒྱས་པའི་པད་ཚལ་ལྟར།
སྔར་གྱི་འཕྲོག ཨེ་མ་ཧོ། གཟུགས་མཛེས་དུ་ནས། མཛད་གསོལ། ཡན་བརྗོད། དེ་ནས་བཀྲ་ཤིས་
གསོལ་བ་ལ། དྲི་མེད་མདོ་ཆོག་ལྟར་ཡངས་ཤིང་རྒྱ་༽ནས། བདེ་ལེགས་ཤོག ། ཡན་དང་
། རིགས་ལྔའི་
དཀྱིལ་ཆོག་ལྟར། ཨེ་མ་ཧོ། བོན་ཉིད་མི་འགྱུར་༽ནས། ཐོབ་གྱུར་ཅིག ། ཡན་དང་། བསྟན་
པ་རྒྱས་པའི་པད་ཚལ་ལྟར། རབ་འབྱམས་ཞིང་༽ནས། མཛད་པ་བཅུ་གཉིས་ཀྱི་བཀྲ་ཤིས་དང་། སྟོན་
པའི་མངའ་༽ནས། ཐེག་དགུའི་བཀྲ་ཤིས་དང་། ཨེ་མ་ཧོ། གནས་མཆོག་དམ་༽ནས། བསྟན་པ་
རྣམ་གསུམ་རྗེས་བཞག་གི་བཀྲ་ཤིས་གསོལ་ལ་འབྲུ་དང་མེ་ཏོག་གཏོར། ཞི་གྱུར་བརྗོད་ཅིང་སླར་ཡང་བསྐོར་བ་
ལན་གསུམ་བྱ། ཀུན་གྱི་ཞལ་ནང་དུ་ཕྱོགས་ནས། སློབ་དཔོན་གྱིས། ན་མོ་རྒྱུ་དགེ་༽སོགས་དང་། ཀུན་གྱིས།
སྨོན་ལམ་འདི་༽བརྗོད་ཅིང་འབྲུ་དང་མེ་ཏོག་གི་ཆར་འབེབས་པར་བྱའོ། །དེ་དག་ནི་མཐའ་ཆོག་གི་རིམ་པ་
མཇུག་སྡུད་པའི་ཚུལ་ཏེ་སྐབས་བརྒྱད་པའོ།།
༈ །ན་མོ་ཅི་པར་གུ་རུ་དྷེ་བ་ཌཱཀྐི་ཡེ། ད་ནི་སྐུ་གདུང་མཆོད་རྟེན་ཕན་ཡོན་ནི། སྐུ་གདུང་བསྟན་
པ་རྗེས་བཞག་གི་མདོ་ལས། བདེ་གཤེགས་མཆོད་རྟེན་བཞེངས་སུ་གསོལ་བ་ཡིས།། ངན་སོང་གསུམ་ལས་གཏན་དུ་
ཐར་བར་འགྱུར། གང་ཞིག་མཆོད་རྟེན་སྐུ་ཡི་སྐོས་མཁན་བྱེད་པ་ནི། སྒམ་པོ་ཕྱི་ཡི་ལུས་སུ་སྐྱེ་བར་འགྱུར།། གང་ཞིག་
མཆོད་རྟེན་སྐུ་ཡི་ལས་དཔོན་བྱེད་པ་ནི། སྲིད་པའི་རྒྱལ་པོའི་ལུས་སུ་སྐྱེ་བར་འགྱུར།། གང་ཞིག་མཆོད་རྟེན་སྐུ་ཡི་བཟོ་
རིགས་བྱེད་པ་ནི། ཤེས་རིག་རྒྱལ་པོའི་སྐུ་རུ་སྐྱེ་བར་འགྱུར།། ཞེས་པ་ལ་སོགས་པའི་ཕན་ཡོན་ཆེན་པོ་ལྔ་བཅུ་རྩ་དགུ་
གསུངས་སོ། །གཞན་ཡང་གཡུང་དྲུང་ལས་རྣམ་པར་དག་པའི་རྒྱུད་ལས། སྐུ་གདུང་སྐུ་ཡི་འདག་འཇིམ་གང་སྦྱོར་བ།
ས་ཡི་རྡུལ་བཞིན་བསོད་ནམས་འཕེལ་བར་འགྱུར། སྐུ་གདུང་སྐུ་ཡི་ན་བཟའ་གསོལ་བ་ནི། ཡེ་ཤེས་རྒྱན་གྱི་རང་ཆས་
244



ནམ་མཁའ་མཛོད་ཀྱི་ཁྲིད་གདམས་སྐོར།
ཐོབ་པར་འགྱུར། སྐུ་གདུང་སྐུ་ཡི་པད་གདན་འབུལ་བ་ནི། རེག་འཇམ་མཛེས་པའི་གདན་དང་ལྡན་པར་འགྱུར། སྐུ་
གདུང་སྐུ་ཡི་རྡུལ་ཕྱིས་བྱེད་པ་ནི། གཟུགས་བཟང་ཆོས་དང་མདོག་སྡུག་ཐོབ་པར་འགྱུར།། ཞེས་དང་། སྐུ་གདུང་སྐུ་
ལ་མར་མེ་འབུལ་བ་ནི། མུན་པ་མེད་ཅིང་བློ་གྲོས་གསལ་བར་འགྱུར། སྐུགདུང་སྐུ་ལ་རིན་ཆེན་འབུལ་བ་ནི། དབུལ་
ཕོངས་མེད་ཅིང་བཀོར་ཆ་ཚོགས་པར་འགྱུར།། སྐུ་གདུང་སྐུ་ལ་སྤོས་ལྔ་འབུལ་བ་ནི།། དྲི་ཞིམ་ངད་ལྡན་ཡིད་དུ་འོང་
བར་འགྱུར། སྐུ་གདུང་སྐུ་ལ་སྨན་ལྔ་འབུལ་བ་ནི། གདུག་པའི་ནད་ཞི་བདུད་རྩིར་སྤྱོད་པར་འགྱུར། སྐུ་གདུང་སྐུ་ལ་
སྙིང་པོ་འབུལ་བ་ནི།། སྡུག་བསྔལ་མེད་ཅིང་སྙིང་པོ་མཆོག་ཐོབ་འགྱུར། སྐུ་གདུང་སྐུ་ལ་ཚན་ཆབ་འབུལ་བ་ནི། གནས་
གཙང་ཐོབ་ཅིང་དྲི་མ་མེད་པར་འགྱུར། སྐུ་གདུང་སྐུ་ལ་ལྷ་སངས་འབུལ་བ་ནི། བཀྲེས་སྐོམ་མེད་ཅིང་བདེ་ལེགས་ཐོབ་
པར་འགྱུར། སྐུ་གདུང་སྐུ་ལ་འབྲུ་བཅུད་འབུལ་བ་ནི།། བདུད་རྩི་རྒྱ་མཚོ་གསོས་ལ་སྤྱད་པར་འགྱུར། སྐུ་གདུང་སྐུ་ལ་
མེ་ཏོག་འབུལ་བ་ནི། སྒྲིབ་པ་བྱང་ཞིང་ཉོན་མོངས་ལྔ་ཐུལ་འགྱུར། སྐུ་གདུང་སྐུལ་དཀར་གསུམ་འབུལ་བ་ནི། འདོད་
འཇོའི་བ་དང་རྐང་འགྲོར་སྤྱད་པར་འགྱུར། སྐུ་གདུང་སྐུ་ལ་མངར་གསུམ་འབུལ་བ་ནི། ཞལ་ཟས་བདའ་རྒུའི་ལོངས་
སྤྱོད་ཐོབ་པར་འགྱུར།། སྐུ་གདུང་སྐུ་ལ་སྤྱན་གཟིགས་འབུལ་བ་ནི། བསོད་ནམས་ལོངས་སྤྱོད་ཡོ་བྱད་འཕེལ་བར་འགྱུར།།
སྐུ་གདུང་སྐུ་ལ་འབྲུ་ལྔ་འབུལ་བ་ནི། བཏབ་པ་མེད་པའི་ལོ་ཏོག་ཐོབ་པར་འགྱུར། སྐུ་གདུང་སྐུ་ལ་དར་དཔྱང་འབུལ་
བ་ནི། ལྷ་ཡི་ན་བཟའ་རྒྱན་བཟང་ཐོབ་པར་འགྱུར། སྐུ་གདུང་སྐུལ་སིལ་སྙན་འབུལ་བ་ནི།། དབྱངས་བདེ་ངག་སྙན་
དབང་པོ་གསལ་བར་འགྱུར། སྐུ་གདུང་སྐུལ་རོལ་མོ་འབུལ་བ་ནི། སྟོབས་ཆེ་གཟུགས་བཟང་ཡན་ལག་བདེ་བར་འགྱུར།།
སྐུ་གདུང་སྐུ་ལ་གླང་པོ་འབུལ་བ་ནི། སྟོབས་ཆེན་ལྡན་པའི་བདེ་གནས་འགྲོད་པར་འགྱུར། སྐུ་གདུང་སྐུལ་སྐོར་ཕྱག་
བྱེད་པ་ནི། འཁོར་བ་མེད་ཅིང་མྱ་ངན་སངས་པར་འགྱུར། ཞེས་གསུངས་སོ། །དགེ་བསྙེན་ཐེག་པའི་མདོ་ལས། གང་
ཞིག་རིགས་ཀྱི་བུ་དང་། རིགས་ཀྱི་བུ་མོ་དག །དགེ་བསྙེན་ཐེག་པའི་བོན་སྡེ་འདི་ལ་མོས་ཤིང་སྤྱད་པ་ན། དཔེར་ན་
འཇིག་རྟེན་གྱི་ཁམས་འདི་རིན་པོ་ཆེ་སྣ་བདུན་གྱིས་རབ་ཏུ་གང་བར་བྱས་ཤིང་སྦྱིན་པ་གཏོང་ན། དེ་ནི་ཟད་ཅིང་སྟོར་
བའི་རྒྱུ་ཡིན་ལ། བདེ་བར་གཤེགས་པའི་སྐུ་གདུང་གི་མཆོད་རྟེན་གཅིག་བཞེངས་ནས་མངའ་དབུལ་དང་ཞལ་བསྲོ་
བྱས་པས། དེའི་བསོད་ནམས་ནི་བསྐལ་པ་སྟོང་ཕྲག་དུ་མའི་དུས་སུ་ཡང་། ཟད་པར་མི་འགྱུར་སྟོང་པར་མི་འགྱུར་
རོ། །དེས་ན་དེའི་ཡོན་ཏན་ནི་བགྲང་བར་མི་ནུས་ཤིང་དཔག་གིས་མི་དཔོག་གོ །ཞེས་སོགས་གཞན་ཡང་མདོ་རྒྱུད་
245



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀུན་ནས་རྒྱ་ཆེ་བར་གསུངས་སོ། །དེ་དག་ནི་སྐུ་གདུང་སཱཙྪའི་ཕན་ཡོན་མདོར་བསྡུས་པ་བསྟན་པ་སྟེ་སྐབས་དགུ་པའོ།།
༈ ན་མོ་གུ་རུ་ཝེར། ཁང་བུ་བརྩེགས་པའི་མཆོད་རྟེན་བཞེངས་ཐབས་སྐབས་བཅུ་པ་འདིའི། སྐབས་དང་པོ་སྦྱོར་
བའི་ཆོ་གའི་རིམ་པ་ལག་ཏུ་ལེན་ཐབས་ཏེ་སྔོན་དུ་ཚར་གཅིག་གཏོང་བས་ཆོག་ཅིང་། གྲུབ་ན་མདོ་ཡན་ལག་བརྒྱད་
པ་དང་། མདོ་འབུམ་གཞན་ཡང་བཀླག་གོ །རྒྱུན་པར་དེ་དག་ལ་བརྟེན་ནས་བསག་སྦྱོང་ལ་སོགས་ལ་ཅི་ནུས་སུ་འབད་
པར་བྱའོ། །སྐབས་གཉིས་པ་མཆོད་རྟེན་གྱི་རྨངས་འདིང་བའི་ཆོ་གའི་རིམ་པའི་ལག་ལེན་ཏེ། འདིའང་ཚར་གཅིག་
གིས་གྲུབ་ཅིང་། ཁོང་ན་དགེ་བསྙེན་གྱི་མཆོད་གཏོར་འདོན་པ་དང་། བསང་དང་གསེར་སྐྱེམས་ལ་སོགས་ཇི་འགྲུབ་
བྱའོ། །སྐབས་གསུམ་པ་མཆོད་རྟེན་གྱི་ཆག་ཚད་དང་དཀྱིལ་འཁོར་ཐིག་ཚོན་དང་སྲོག་ཤིང་གཟུངས་གཞུག་དབུལ་
ཚུལ་ཏེ། འདི་ལ་ཐིག་ཚོན་དང་སྲོག་ཤིང་མ་གྲུབ་ཚེ་གཡུང་དྲུང་བཀོད་ལེགས་ཀྱི་མཆོད་རྟེན། རབ་ལུགས་མའམ་ཤིང་
དང་ས་ལས་བྱས་པ་གང་རུང་ལ་གཟུངས་གཞུག་རྒྱས་འབྲིང་སྡུས་པ་གང་འཛོམ་ཕུལ་བ་དེས་ཆོག་པའི་ལུགས་དང་།
སྲོག་ཤིང་གྲུབ་ན་གཟུངས་གཞུག་དཀྲི་ཚུལ་དཀྱིལ་འཁོར་ཐིག་ཚོན་རྣམས་སྐབས་དེར་བཤད་པ་བཞིན་དུ་བྱ་བའི་ལུགས་
གཉིས་སུ་ཡོད་པས་གང་འཛོམ་བྱའོ། །
སྐབས་བཞི་པ་སཱཙྪ་གདབ་པ་སྐུ་གསུམ་དུ་སྒྲུབ་པའི་ཚུལ་ཏེ། འདི་ལའང་རྒྱས་སྡུས་གཉིས་ལས། སྔ་དྲོར་རྒྱས་པའི་
ལུགས་བཞིན་ཚར་རེ་བཏང་ནས། དེ་ནས་སཱཙྪ་རེ་རེ་བཞིན་བསྡུས་པའི་ལུགས་སྔགས་ཁོ་ནའི་ཆོ་ག་དང་ལྡན་པར་བྱ་ལ་
གདབ་བོ། །དེ་ལྟར་མཐའ་མ་ཐོན་བར་དུ་བྱའོ། །སྐབས་དྲུག་པ་དྲི་མེད་ཀྱི་མདོ་ཆོག །སྐབས་བདུན་པ་རིགས་ལྔའི་
དཀྱིལ་ཆོག་སྟེ། འདི་གཉིས་ལ་ལག་ལེན་རྒྱས་འབྲིང་བསྡུས་གསུམ་དུ་ཡོད་པའི དང་པོ་རྒྱས་པའི་ལུགས་ལ་དགེ་བསྙེན་
ཐེག་པའི་གཤེན་གྱི་དགེ་སྤྱོད་རྣམ་པར་དག་པའི་ཆོ་གའི་དཀྱིལ་འཁོར་རྒྱུན་རྫས་སོགས་དགོས་སོ་འཚལ་ཐམས་ཅད་
གྲུབ་ནས། དགེ་སྤྱོད་ཆོག་དང་། སཱཙྪའི་མདོ་ཆོག །རིགས་ལྔའི་དཀྱིལ་ཆོག་གསུམ་སྦྲགས་སྟེ། དེའང་བདེ་ཆེན་རྒྱལ་པོ་
དང་། ཨ་ཁྲིད་ཀྱི་ན་མོ་ཕྱོགས་བཅུ་སོགས་ཡན་ལག་རྣམས་དང་། དགེ་སྤྱོད་ཀྱི་ས་ཆོག་ནས་རྒྱན་བཀོད་རྣམས་གྲུབ་ནས།
སཱཙྪའི་མདོ་ཆོག་གི་ཚན་སྤོས་ཀྱི་ཚིག་བཤད་བརྗོད་དོ། །དེ་ནས་དགེ་སྤྱོད་དང་། སཱཙྪའི་མདོ་ཆོག །རིཊ་ལྔའི་དཀྱིལ་
ཆོག་གསུམ་གྱི་མཚམས་གཅོད་ནས་སྦྲགས་ལུགས་ཤེས་པར་བྱའོ། དགེ་སྤྱོད་ཀྱི་ཁྲུས་གསོལ་མགོར་སཱཙྪའི་མདོ་ཆོག་དང་
དཀྱིལ་ཆོག་གཉིས་ཀྱི་མངའ་དབུལ་ཞལ་བསྲོ་དང་
། རྡུལ་ཕྱིས་དགེ་སྤྱོད་དང་དཀྱིལ་ཆོག་གཉིས་ཀྱི་ཁྲུས་གསོལ་ཡན་
246



ནམ་མཁའ་མཛོད་ཀྱི་ཁྲིད་གདམས་སྐོར།
གྲུབ་ནས། དགེ་སྤྱོད་སོགས་གཞུང་གསུམ་གྱི་ཕྱག་བཤགས་མཆོད་འབུལ་སྐུ་བསྟོད་ཆ་གསུམ་སྨོན་ལམ་ཡན་སྦྲགས་ལ་
བརྗོད་དོ། །དེ་བཞིན་དུ་སཱཙྪ་བརྒྱ་རེ་ལ་འཕན་གདུགས་
དྲུགས་ལ་སོགས་རྒྱན་གྱིས་སྤྲས་ནས་དགེ་སྤྱོད་ཆོ་ག་དང་སཱཙྪའི་ཆོ་ག་
གཉིས་སམ་གང་རུང་གཅིག་དང་སྦྲགས་ནས་མཆོད་བསྟོད་མངའ་དབུལ་བྱས་ཏེ་བསྒྲུབས་པས། སཱཙྪའབུམ་ཐེར་གཅིག་ལ་
ཆོ་ག་སྟོང་ཚོ་གཅིག་འགྲོ། དེ་བཞིན་དུ་སཱཙྪ་སྟོང་ཚོ་རེ་ལ་ཆོ་ག་ཚར་རེ་བཏོན་ན་འབུམ་ཐེར་ལ་ཆོ་ག་ཚར་བརྒྱ་འགྲོ་བས།
ཆོག་གལཚེ་ཕྱིར་འབྱོར་པ་དང་བསྟུན་ནས་གང་འགྲུབ་བྱའོ། །འབྲིང་པོའི་ལུགས་ལ་སཱཙྪའི་མདོ་ཆོག་དང་དཀྱིལ་ཆོག་གཉིས་
སྦྲག་སྟེ་མཚམས་གཅོད་ནས་མངའ་དབུལ་ཞལ་བསྲོ་སྨོན་ལམ་ཡན་ཆད་ཚང་བར་བརྗོད་དོ། །བསྡུས་པའི་ལུགས་ལ་མདོ་
ཆོག་དཀྱིལ་ཆོག་གཉིས་གང་རུང་གཅིག་ལ་བརྟེན་ནས་ཆོག་མངའ་དབུལ་སོགས་སྨོན་ལམ་ཡན་གཏོང་ངོ་། །དེ་ལྟར་རྒྱས་
འབྲིང་བསྡུས་གསུམ་གང་ལྟར་ནའང་རབ་སཱཙྪ་བརྒྱ་རྩ་བརྒྱད་རེ་ལ་ཆོ་ག་ཚར་རེ་དང་། འབྲིང་ཉིན་གཅིག་ལ་སཙྪ་གང་
ཐོན་ལ་ཆོ་ག་ཚར་རེ་དང་། ཐ་མས་ཆོ་ག་གང་འགྲུབ་བྱེད་ནས་སཱཙྪ་རྣམས་བསྒྲུབ་པ་གལ་ཆེའོ། །དེའང་ཁང་བུའི་ནང་
དུ་གཡུང་དྲུང་བཀོད་ལེགས་མཆོད་རྟེན་ནམ་སྲོག་ཤིང་བཙུག་ཚར་ནས། རིགས་ལྔའི་དཀྱིལ་ཆོག་ལྟར། ༀ་མི་འགྱུར་
གཡུང་དྲུང་བཞེས་སུ་གསོལ། ཡན་བརྗོད་ལ། ཕྱོགས་མཚམས་རྣམས་སུ་པདྨའི་གདན་དགོད་དོ། །མར་
མཆོང་ལ། ཨོཾ་བདེ་གཤེགས་སྐུ་༨ནས ད་རས་མུ་ཡེ་སྭཱཧཱ། ཡན་བརྗོད་ལ་ན་བཟའ་དང་འཕན་གདུགས་
ཀྱིས་སྤྲས གཟུངས་གཞུག་གི་བསྟན་པ་རྒྱས་པའི་པད་ཚལ་ལྟར། ཨོཾ་བདེ་གཤེགས་རྟེན་༢ནས། སུ་གསོལ།
ཡན་བརྗོདལ་ཁང་བུའི་ནང་གི་པད་གདན་ལ་སོ་སོར་དགོད་དོ །དེ་ནས་ཆོག་རྒྱས་འབྲིང་བསྡུས་པ་གང་ལྕོགས་ཀྱི་སྒོ་ནས་
མཚམས་གཅོད་ནས། མངའ་གསོལ་རབ་གནས་སྨོན་ལམ་ཡན་གོང་ལྟར་བྱ་བ་ཡིན་ནོ། །དེ་ལྟར་མ་གྲུབ་ན་ལོགས་
སུ་སཱཙྪ་རྣམས་བཀོད་ནས་ན་བཟའ་འཕན་གདུགས་གསོལ། དེ་ནས་ཆོ་གས་བསྒྲུབས་ཚར་ནས་ཁང་བུའི་ནང་དུ་
པད་གདན་ལ་དགོད་ཅིང་ཚིག་བཤད་ཀྱང་། པད་ཚལ་ལྟར། ཨོཾ་བདེ་༽ ནས་གོང་ལྟར་བརྗོད་ཀྱང་རུང་ངོ་
། །དེ་ལྟ་
བུའི་སྒོ་ནས་མཐའ་མ་ཐོན་བར་དུ་བསྒྲུབ་པ་ཡིན་ནོ། །མཐའ་ཐོན་ནས་སྐབས་བརྒྱད་པ་ཚོགའི་མཇུག་སྡུད་བཀྲ་ཤིས་གསོལ་
བ་ཡིན་ཏེ་ཚར་གཅིག་གིས་ཆོག་གོ །སྐབས་དགུ་པ་ཕན་ཡོན་དང་། སྐབས་བཅུ་པ་སྦྱོར་དངོས་རྗེས་གསུམ་ལག་ཏུ་
ལེན་ཐབས་ཀྱི་ཟིན་ཐུས་འདི་ཉིད་དོ། །དེ་ནས་དགེ་སྤྱོད་ཀྱི་ཆོ་གའི་སྒོ་དབྱེ་ནས་དབང་བསྐུར་དགོས་ན་སྐབས་དང་
སྦྱར་ལ་མཐའ་ཕྱུང་ངོ་། །སཱཙྪའི་མདོ་ཆོག་མཇུག་གི་གཤེགས་བསྐྱོད་སོགས་ཀྱང་བརྗོད་དོ །སྨྲས་པ།
247



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བདེ་གཤེགས་བཀའ་ལུང་རིན་ཆེན་གླིང་འདྲ་ལས།།
ལྷག་བསམ་བཟང་པོའི་ལག་པ་བརྐྱང་བྱས་ཏེ།།
རང་གཞན་འདི་ཕྱིའི་ལེགས་ཚོགས་བསྒྲུབ་པའི་ཆེད།།
རྒྱལ་འཕགས་དགོངས་དོན་ཡིད་བཞིན་ནོར་མཆོག་བླངས།།
འདི་བགྱིས་བསོད་ནམས་སྣང་བྱེད་འོད་སྟོང་གིས།།
རྒྱལ་བསྟན་འདབ་བརྒྱ་ཕྱོགས་བཅུར་རབ་རྒྱས་ཏེ།།
སྐལ་ལྡན་བུང་བས་བོན་གྱི་རོ་མྱོང་ནས།།
གདུལ་བྱའི་བསོད་ནམས་ལང་ཚོ་རྒྱས་པར་ཤོག །
དེ་མཐུས་མ་གྱུར་སེམས་ཅན་ཀུན།།
འཁོར་བའི་མཚོ་ལས་མྱུར་བསྒྲལ་ནས།།
དོན་གཉིས་ལྷུན་གྲུབ་གོ་འཕང་མཆོག།
ཐོབ་ནས་འཁོར་བ་སྟོང་བྱེད་ཤོག།
ཅེས་པ་འདིའང་འབྲི་རྒྱུད་སྟག་ཞིག་དགོན་གྱི་བླ་མ་སངས་
ས་རྒྱས་བསྟན་འཛིན་གྱིས་བསྐུལ་བའི། ལོ་དུ་མ་འགྱུང་
པའི་ཕྱིས་སུ་རྟོགས་ལྡན་སེང་གེ་ཉི་མ་དང་། དེ་འཕྲལ་དགེ་བཙུན་ཉི་མ་བདུད་འདུལ་གཉིས་ནས་དོན་གཉེར་ཆེན་
པོས་བསྐུལ་བའི་ངོར། ཤར་རྫའི་བྱ་བྲལ་འཇིགས་མེད་དབང་པོས་རྒྱལ་འཕགས་ཀྱི་བཀའ་ལུང་གི་དགོངས་དོན་སྙིང་
པོ་ཇི་བཞིན་བསྡེབས་ཏེ་ལག་ཏུ་ལེན་བདེ་རུ་སྦྱར་བའི་ཡི་གེ་པ་ནི་ཉག་རོང་བ་བོན་བཙུན་ཤེས་རབ་ཀྱིས་བགྱིས་པ་དགེ་
ལེགས་འཕེལ།། ཁང་བརྩེགས་མཆོད་རྟེན་ཆོ་ག་ལག་ལེན་བཅས། ཤར་རྫའི་མངྒས་བརྩམས་ནས་པར་བཀོད་པས།
སཱཙྪ་སྐུ་གདུང་རྟེན་གསུམ་འགམ་ཡུག་སོགས། ཉེས་ཀུན་བྱང་ནས་འགྲོ་རྣམས་སངས་རྒྱས་ཤོག །ཐ་ཚན་མུ་ཙུག་སྨར།
༈ སཱཙྪ་སྙིང་པོ་ལ། དང་པོ་ས་རྐོ་བའི་སྙིང་པོ་ལ། ཨོཾ་པྲ་ཏི་སྟ་ཡེ་སྭཱཧཱ། དེ་ནས་ཚན་ཁྲུས་གསོལ་བ་ནི།
248



ནམ་མཁའ་མཛོད་ཀྱི་ཁྲིད་གདམས་སྐོར།
ཨོཾ་ཤུདྷོ་ཀུ་ཤུདྷོ་སང་སང་སལ་སལ་ཡེ་སྭཱཧཱ། དེ་ནས་འཕྲད་བཏང་བ་ནི། རིན་ཆེན་བདར་པའི་
སྔགས། ཨོཾ་རཏྣ་ཏྲ་ཡེ་སྭཱཧཱ། ཨོཾ་ཛ་དུ་བྲ་ཡེ་སྭཱཧཱ། ས་བརྡུང་བའི་སྔགས། ཨོཾ་ཏྲི་ཏ་ཡེ་ཀྲོ་ཏ་ཡེ་
སཱཧཱ། ཧཾ་ཧཱུཾ་མ་ར་ཡ་སཱཧཱ། ཕྱི་བའི་སྔགས། ཨོྃ་ཛ་ཛ་ཡང་ཡང་
ཡང་ཡེ་སྭཱཧཱ། རྐོས་ཕོར་ལ་མར་
བཀུ་བའི་སྔགས། ཨོཾ་ཀུ་ལེ་མུ་ལེ་ཡེ་སྭཱཧཱ། འབུ་འབུ་སྔགས། བྷ་བྷ་བྷི་བྷི་ཡེ་སྭཱཧཱ། དེ་ནས་གདབ་
པའི་སྔགས། ཨཱ་མུ་ཁྱུང་པྲ་ཕུད་བིང་ང་ཉི་རི་བྷ་ར་ཏྲང་སཱཧཱ། མུ་ནི་གླང་ཆེན་བིང་ང་
ཉི་རི་བྷ་ར་ཏྲང་སཱཧཱ། མུ་ཡེ་ཤེ་ཐུན་བིང་ང་ཉི་རི་བྷ་ར་ཏྲང་སཱཧཱ། ས་ལེ་སང་ངེ་
པུ་ཙམ་འདུ། དེ་ནས་བཞུགས་སུ་གསོལ་བའི་སྔགས། ས་ལེ་ལྷན་ནེ་བརྟན་དུ་སཱཧཱ། གཡུང་
དྲུང་འཁོར་ལོ་པདྨ་རིན་པོ་ཆེའི་གདན་ལ་བཞུགས་སུ་གསོལ། ལྷོ་གཏེར་ཤོག་གཅིག་
མའོ། །དེ་ནས་རབ་གནས་གསོལག སཱཙྪའི་ཤོག་ཆུང་འདི་ནི་གུ་རུ་སྣོན་རྩེས་མཛད་པའོ། །
249



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མདོ་དྲི་མེད་གཟི་བརྗིད་ཀྱི་དགེ་བསྙེན་ཐེག་པ་
ལས་ཕྱུང་བའི་བདེ་གཤེགས་སྐུ་གདུང་
སཱཙྪའི་ཆོ་ག་བཞུགས་སོ།།
༄༅། །གཡུང་དྲུང་ལྷ་ཡི་སྐད་དུ་ན། མུ་ཏྲ་ཁྲི་མང་ཨ་རམ་གསལ། གང་ཟག་
མི་ཡི་སྐད་དུ་ན། སྟོན་པས་ཐེག་པ་ལྔ་པ་དགེ་བསྙེན་གྱི་བོན་གཏན་ལ་ཕབ་པའི་
མདོ། རྣམ་པ་ཐམས་ཅད་མཁྱེན་པ་སྤྲུལ་པའི་སྐུ་ལ་ཕྱག་འཚལ་ལོ། །དེ་ལ་ཡང་ཚངས་པ་
གཙུག་ཕུད་ཀྱིས་གསོལ་པ། སྟོན་པ་ལགས། གང་ཞིག་རིགས་ཀྱི་བུ་དང་རིགས་ཀྱི་བུ་མོ་དག །སྡིག་པ་མི་དགེ་བའི་ལས་
སྤང་ཞིང་
། དགེ་བ་བཅུ་དང་དུ་བླང་བ་དང་
། དགེ་བསྙེན་ཐེག་པའི་བོན་སྒོར་ཞུགས་ཤིང་། གཤེན་གྱི་དགེ་སྤྱོད་རྣམ་
པར་དག་པའི་ལས་ལ་བསླབ་ཅིང་བརྩོན་པར་སྤྱོད་ན། ཅི་ལྟ་བུ་ཞིག་ལ་སྤྱོད་པ་ལགས། སྟོན་པས་བཀའ་སྩལ་པ། ཉོན་
ཅིག་ཚངས་པ་གཙུག་ཕུད་དེ་ནི་འདི་ལྟ་སྟེ། གང་ཞིག་དགེ་བསྙེན་ཐེག་པའི་བོན་སྒོར་ཞུགས་ནས། གཤེན་གྱི་དགེ་སྤྱོད་
རྣམ་པར་དག་པ་བསླབ་ཅིང་སྤྱོད་ན། བདེ་བར་གཤེགས་པའི་སྐུ་གདུང་དང་སཱཙྪ་གདབ་པར་བྱ་སྟེ། དེ་ལ་ཡང་དོན་
རྣམ་པ་གསུམ་སྟེ། སྔོན་དུ་འགྲོ་བ་བདེ་བར་གཤེགས་པའི་སྐུ་གདུང་བཞེངས་པ་དང་། དངོས་གཞི་བྱིན་གྱིས་བརླབ་
ཅིང་མངའ་དབུལ་ཆོ་ག་དང་། རྗེས་སུ་མི་དམིགས་པའི་རྒྱས་གདབ་ཅིང་དགེ་བའི་རྩ་བར་སྨོན་ལམ་བསྔོ་བ་དང་གསུམ་
མོ། །དེ་ལས་ཐོག་མར་སྔོན་དུ་འགྲོ་བ་ལས། འབྱུང་བ་རྣམ་བཞིའི་རྒྱུ་བསླང་པ་དང་། རིན་པོ་ཆེ་སྣ་ལྔའི་ཕྲད་སྩལ་
ཞིང་སྦྱང་བ་དང་
། བདེ་བར་གཤེགས་པའི་སྐུ་གདུང་ལ་བར་དུ་གཅོད་པའི་བགེགས་བསྐྲད་པ་དང་། རིན་པོ་ཆེའི་པར་
གདབ་ཅིང་བཞེངས་ནས་མངའ་དབུལ་གསོལ་བ་དང་བཞི་སྟེ། དེ་ལས་དང་པོ་འབྱུང་བ་བཞིའི་རྒྱུ་བསླང་བ་ནི། རིན་
པོ་ཆེའི་སྣོད་དུ་དཀར་མཆོད་དང་འབྲུ་སྨན་བཤམས་ལ། ཕྱག་རྒྱ་བདུད་རྩི་བུམ་པ་རུ་བཅའ་ལ་སྔགས་བརྗོད་པ།
༈ ༀ་ན་མ་མུ་ཡང་རད་དྲུང་ཟད་རི་རང་ས་མ་ཡ་ཁཱ་ཧི། ཞེས་པས། འདོད་པའི་
དམིགས་རྫས། རིན་པོ་ཆེའི་གྲམ་ཁྲོད་ཟད་མེད་གཏེར་ཆེན། ནམ་མཁའི་
250



ནམ་མཁའ་མཛོད་ཀྱི་ཁྲིད་གདམས་སྐོར།
མཛོད་ཀྱི་ལོངས་སྤྱོད་དུ་གྱུར་ནས་འཇིག་རྟེན་གཏོས་ཀྱི་བདག་པོ་རྣམས་ཚིམས་
པར་བསམ་ལ། ཚིགས་སུ་བཤད་དེ་བརྗོད་པ། ༈ ཨོཾ་ནམ་མཁའ་ཡངས་པའི་དཀྱིལ་
འཁོར་དུ། འབྱུང་བ་བཞི་ལ་དབང་བསྒྱུར་ཞིང་། འཇིག་རྟེན་གཏོས་ཀྱི་མངའ་
བདག་པོ།། ས་ལ་དབང་པའི་ས་བདག་དང་། ཆུ་ལ་དབང་བའི་ཆུ་བདག་དང་།།
མེ་ལ་གནས་པའི་མེ་བདག་དང་། རླུང་ལ་གནས་པའི་རླུང་བདག་དང་།། ནམ་
མཁའ་ལ་གནས་གཟའ་སྐར་ཚོགས།། སྤར་ཁམས་ལོ་སྐོར་སྨེ་བ་གླིང་། གྲོལ་བུ་ལྷ་
ལྔ་ཕྱོགས་ཀྱི་སྲུང༌།། མཚལ་སྟག་གཡུ་ཡི་བྱ་རོག་ཅན།། གཡུ་འབྲུག་མཚལ་གྱི་ཟེ་བ་
ཅན།། རུས་སྦལ་གསེར་གྱི་གྲངས་འབྲུམ་ཅན།། བྱ་དམར་མེ་ཡི་འདབ་གཤོག་ཅན།།
ཡིད་བཞིན་ལྷ་མོ་བུམ་པ་ཅན།། ཙང་ཀུན་གསེར་གྱི་འཁོར་ལོ་ཅན། ཀླུ་དབང་སྦྲུལ་
གྱི་གདེངས་ཀ་ཅན། གཉན་ཆེན་དུང་གི་ཐོར་ཚུགས་ཅན།། ས་བདག་ཀླུ་གཉན་
གཏོད་དང་འཁོར།། ཁྱེད་ལ་མཆོད་པ་འབུལ་བ་ནི།། རིན་ཆེན་སྣ་ལྔའི་བཟེད་ཞལ་
དུ།། འབྲུ་ལྔ་བཅུད་ཀྱི་བཤོས་བུ་དང་། དཀར་མངར་མཆོད་པའི་ཡོ་བྱད་འདི། ཏིང་
འཛིན་དམིགས་པས་བྱིན་བརླབས་ནས། ཁྱོད་ལ་དམིགས་ཏེ་བསྔོས་པ་ཡིས། དབང་
པོའི་སྤྱོད་ཡུལ་ཟད་མེད་དུ།། ཁྱོད་ཀྱི་འདོད་པ་ཚིམ་ནས་ཀྱང་། ཁྱོད་ལ་ཕྲིན་ལས་
བཅོལ་བ་ནི།། བཀྲ་ཤིས་གཙང་མའི་གནས་འདི་རུ།། དཀར་པོ་དགེ་བའི་སྡོང་གྲོགས་
མཛོད།། བདེ་གཤེགས་སྐུ་གདུང་གནས་བཞེངས་ན།། བརྟེན་པའི་ས་གནས་སྩལ་
དུ་གསོལ། ཅེས་དཀར་གྱི་གཏོར་མས་མཆོད་ཅིང་། བཀྲ་ཤིས་ཀྱི་ས་གནས་བསླང་པར་བྱའོ། །དེ་ནས་ཕྲད་སྩལ་
ཏེ། བཀྲ་ཤིས་ཀྱི་ས་ལ་རིན་ཆེན་སྣ་ལྔས་ཕྲད་སྩལ་ནས། སྦྱང་ཞིང་ཚིགས་སུ་བཅད་དེ་བརྗོད་པ། ན་མོ། །དིང་
གི་གཙང་མའི་གནས་འདི་རུ།། བཀྲ་ཤིས་གཙང་མའི་ས་གནས་ལ། རིན་ཆེན་གཏེར་
གྱིས་ཕྲད་སྩལ་ནས།། དག་ཅིང་བྱང་བར་སྦྱངས་པ་ཡིས།། བདག་དང་མཐའ་ཡས་
སེམས་ཅན་གྱི།། སྒྲིབ་པ་རྣམ་པར་བྱུང་གྱུར་ཅིག །ཚོགས་གཉིས་ཡོངས་སུ་རྫོགས་
251



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྱུར་ཅིག །བཀྲ་ཤིས་ཕུན་སུམ་ཚོགས་གྱུར་ཅིག །ༀ་ན་མ་ཨ་དཀར་སང་གསལ
རད་མུ་ཡེ་ཛ་ཡེ་སྭཱཧཱ། ཞེས་དག་ཅིང་བྱང་བར་སྦྱང་ཞིང་བཏུལ་ལོ། །དེ་ནས་ཡང་བར་དུ་གཅོད་པའི་བགེགས་
བསྐྲད་དེ། གསེར་དང་ཡུངས་ཀར་ལག སྔགས་ཀྱི་རྒྱལ་པོ་ཁྲོ་བོའི་སྐུར་བསྒོམ་ཞིང་། ཚིགས་སུ་བཅད་དེ་བརྗོད་པ།
ན་མོ། །བདག་དང་མཐའ་ཡས་སེམས་ཅན་གྱི། སྒྲིབ་བྱང་ཚོགས་བསག་དོན་ཆེད་
དུ།། བདེ་བར་གཤེགས་པའི་སྐུ་གདུང་དང་།། མཆོད་རྟེན་བཞེངས་པའི་བར་འདི་
རུ།། བགེགས་ཆེན་བསམ་པ་ངན་གཏོང་བས།། བར་དུ་གཅོད་པའི་གདོན་རྣམས་
དང་། གནོད་པར་བྱེད་པའི་བགེགས་ཡོད་ན།། བགེགས་ཀྱི་སྦྱོར་བ་རྒྱུན་ཆོད་ལ།
ང་རང་གནས་སུ་བདེ་བར་དེངས།། གལ་ཏེ་མི་འགྲོ་འདུག་གྱུར་ན།། ཨོྃ་བདག་
གི་ཏིང་འཛིན་སྟོབས་དང་ནི།། དེ་བཞིན་ཉིད་ཀྱི་སྟོབས་ཀྱིས་ནི། ཡུངས་ཀར་རྒྱལ་
པོ་འདི་དག་ཀྱང་། ཁྲོ་བོའི་མཆོག་སྟེ་བགེགས་ལ་དཔའ། གསེར་གྱི་མདོག་སྟེ་སྔགས་
ཀྱི་མདའ། འདི་དག་སྔགས་ཀྱིས་བྲབ་པ་ཡིས།། གལ་ཏེ་གནོད་པའི་བགེགས་ཡོད་
ན། བགེགས་རྣམས་ཞི་ཞིང་བརླག་པར་བྱའོ། །ཨོྃ་ཉེ་ལོ་ཡོག རུ་རུ་རུ་རུ།། སྤུ་རུ་སྤུ་
རུ།། ཛྭ་ལ་ཛྭ་ལ། ཏི་སྟ་ཏི་སྟ། ཡ་མན་ཐོར་ཙེ་པྲ་མོ་ཧཱ། ཞེས་བརྗོད་ཅིང་། གསེར་དང་ཡུངས་
ཀར་གྱིས་བྲབ་བོ། །དེས་ནི་དགེ་བ་ལ་བར་དུ་གཅོད་པ་ཐམས་ཅད། ཉེ་བར་ཞི་བར་འགྱུར་རོ། །ད་ནི་རིན་པོ་ཆེ་སྣ་
ལྔའི་པར་གདབ་ཅིང་བཞེངས་སུ་གསོལ་བའི་ནང་དུ་སྐུ་གསུང་ཐུགས་ཡོན་ཏན་ཕྲིན་ལས་ལྔའི་སྙིང་པོ་མཎྜ་ར་བ་ལ་
སྔགས་ཏེ། བསྭོ་ལྷོ་ཨཧཱུྃ་རཾ་ཛཱ་སརྦ་སཱ་ཏི་ཕྱི་ལོ་བྷ་ཏྲ་ཡེ་སྭཱཧཱ། ཞེས་པས་ཡེ་ཤེས་ལྔའི་བཅུད་དང་
ལྡན་པར་བསམ་ཞིང་བཅུད་དུ་སྩལ་ལོ། །དེ་ནས་རིན་པོ་ཆེའི་པར་ལ་གདབ་སྟེ་སྔགས་བརྗོད་པ། བསོ་ཨཾ་ཨ༔
ཡཾ རཾ ཡཾ ཁཾ བྷཾ རི་ཏི་གར་མ་ལ་ཧོ། ཞེ་འབྱུང་བ་རྣམ་པ་ལྔ་ལས། བདེ་བར་གཤེགས་པའི་སྐུ་
གདུང་དང་གཞལ་ཡས་དཔག་ཏུ་མེད་པ། རང་བཞིན་གྱིས་ལྷུན་ལས་གྲུབ་པས། སྟེང་འོག་དང་ཕྱོགས་མཚམས་ཁྱབ་
པར་བསམ་ལ། བརྒྱ་སྟོང་ཁྲི་འབུམ་གྲོངས་སུ་བཞེངས་པར་བྱའོ། །དེ་ནི་སྔོན་དུ་འགྲོ་བའི་རིམ་པ་བསྟན་པའོ། །ད་
གཉིས་པ་དངོས་གཞིའི་ཆོ་ག་ལས། གཙང་མའི་ས་ལ་མཎྜལ་རྒྱ་ཁྱོན་ཚད་དང་ལྡན་པར་བྱ་ལ། དྲི་བཟང་དང་སྨན་
252



ནམ་མཁའ་མཛོད་ཀྱི་ཁྲིད་གདམས་སྐོར།
སྤོས་ཀྱིས་ཆག་ཆག་གདབ་ནས། པདྨ་འདབ་མ་བརྒྱ་སྟོང་ཁྲི་འབུམ་ལ་སོགས་གང་ལྕོགས་སུ་བྱས་ལ། དེའི་དབུས་སུ་
གཡུང་དྲུང་བཀོད་ལེགས་ཀྱི་མཆོད་རྟེན་ཅིག་དགོད། དེའི་ཕྱོགས་མཚམས་བརྒྱད་དུ། བདེ་བར་གཤེགས་པའི་སྐུ་
གདུང་དང་མཆོད་རྟེན་རྣམས་བཞུགས་སུ་གསོལ་ལོ། །དེའི་མདུན་དུ་མར་མེ་དང་། མེ་ཏོག་དང་། གསས་བཤོས་དང་
ཚན་ཆབ་དང་། ཞལ་སྲོས་དང་། ལྷབ་ལྷུབ་དང་། དཀར་མངར་དང་། རིན་ཆེན་ནོར་བདུན་དང་། བཀྲ་ཤིས་
རྫས་བརྒྱད་དང་
། སྤྱན་གཟིགས་དང་། མཆོད་པའི་ཡོ་བྱད་དཔག་ཏུ་མེད་པར་བཤམ་མོ། །དེ་ནས་ཐོག་མར་དག་
གཙང་གི་བྱ་བ་མཛད་དེ། གཙང་མའི་ཚན་དང་སྤོས་སུ་སྦྱར་ནས། ཚིགས་སུ་བཅད་དེ་གསུངས་པ། ལྷོ་དིང་གི་
གཙང་མའི་གནས་འདི་རུ། སྐྱོན་གྱི་གངས་རིའི་རྩེ་བཅོམ་ནས།། སྐྱོན་རྣམས་ཐམས་
ཅད་ཡོན་ཏན་ཏེ། དག་ཅིང་གཙང་མར་བཤམས་པ་ཡི། བག་ཆགས་སྒྲིབ་སེལ་ཚན་
ཆབ་འདིས།། སྐུ་གདུང་རྣམས་ལ་ཁྲུས་གསོལ་བས། ཉོན་མོངས་དྲི་མ་དག་གྱུར་
ཅིག །ཨོཾ་ཤུདྷོ་གུ་ཤུདྷོ་ས་ལེ་སང་ངེ་ཡེ་སྭཱཧཱ། ཞེས་ཚན་ཁྲུས་ཀྱིས་བཀྲུའོ། །དེ་ནས་སྤོས་ཀྱིས་བསང་སྟེ།
སྒོ་དིང་གི་གཙང་མའི་གནས་འདི་རུ། རི་རྒྱལ་རྩེལས་ཚལ་སྐྱེས་པའི།། ཚལ་རྣམས་
ཐམས་ཅད་དྲི་ཞིམ་སྟེ།། དག་ཅིང་གཙང་མར་བཤམས་པ་ཡི།། དྲི་ཞིམ་ངད་ལྡན་
ཡིད་འོང་སྤོས། སྐུ་གདུང་རྣམས་ལ་བརྣལ་བསང་བས། ཉོན་མོངས་དྲི་མ་སངས་
གྱུར་ཅིག །ཨོཾ་ཤིམ་ཕོད་ནེ་ར་ས་ལེ་སང་ངེ་ཡེ་སྭཱཧཱ། ཞེས་སྤོས་ཀྱིས་བསང་ངོ་། དེ་ནས་བར་དུ་
གཅོད་པའི་བགེགས་བསྐྲད་དེ ༀ་དིང་གི་གཙང་མའི་གནས་འདི་རུ།། བགེགས་ཆེན་བསམ་
པ་ངན་གཏོང་བའི།། བར་དུ་གཅོད་པའི་གདོན་རྣམས་དང་། གནོད་པར་བྱེད་
པའི་བགེགས་ཡོད་ན།། བགེགས་ཀྱི་སྦྱོར་བ་རྒྱུན་ཆོད་ལ། རང་རང་གནས་སུ་བདེ་
བར་དེངས།། གལ་ཏེ་མི་འགྲོ་འདུག་གྱུར་ན། བདག་གི་ཏིང་འཛིན་སྟོབས་དང་ནི།
དེ་བཞིན་ཉིད་ཀྱི་སྟོབས་ཀྱིས་ནི། ཡུངས་ཀར་རྒྱལ་པོ་འདི་དག་ཀྱང་། ཁྲོ་བོའི་མཆོག་
སྟེ་བགེགས་ལ་དཔའ། གསེར་གྱི་མདོག་སྟེ་སྔགས་ཀྱི་མདའ།། འདི་དག་སྔགས་ཀྱིས་
བྲིམ་པ་ཡིས།། གལ་ཏེ་གནོད་པའི་བགེགས་ཡོད་ན།། བགེགས་རྣམས་ཞི་ཞིང་
253



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བརླག་པར་བྱའོ། །ཉེ་ལོ་ཡོག རུ་རུ་རུ་རུ། སྤུ་རུ་སྤུ་རུ།། ཛྭ་ལ་ཛྭ་ལ། ཏི་སྟ་ཡ་མན་
ཐོར་ཙེ་པྲ་མོ་ཧ། ཞེས་གསེར་དང་ཡུངས་ཀར་གཏོར་ནས། བར་དུ་གཅོད་པའི་བགེགས་བསྐྲད་དོ། །དེ་ནས་བདེ་
བར་གཤེགས་པ་རྣམས་ལ་དབྱིངས་ནས་སྙན་གསན་དབབ་ཅིང་། གཙང་མའི་ཆས་སུ་ཞུགས་ཤིང་། གཙང་མའི་ཆས་
དང་ལྡན་པར་བྱ་ལ། རྔ་གཤང་དང་རོལ་མོའི་སྒྲ་སྒྲོག་ཅིང་། ཚལ་སྤོས་ཀྱི་དུད་པས་མཚོན་ནས། ཚིགས་སུ་བཅད་དེ་
གསུངས་པ། བོན་ཉིད་མི་འགྱུར་དབྱིངས་དཀྱིལ་ནས། དབྱིངས་ཀྱི་ལྷ་ལྔ་གཙོ་འཁོར་
བཅས། ཁྱོད་ནི་ཐུགས་རྗེའི་ངང་ཚུལ་ཅན།། བདག་ཅག་སེམས་ཅན་མ་རིག་པ།
གཉིས་སུ་མེད་པའི་དམ་ཚིག་ཅན། བདག་གི་ཏིང་འཛིན་སྟོབས་དང་ནི། དེ་བཞིན་
ཉིད་ཀྱི་སྟོབས་ཀྱིས་ནི།། ཡིད་ཀྱིས་དམིགས་པའི་གནས་འདི་རུ།། འཁོར་བཅས་མ་
ལུས་གཤེགས་སུ་གསོལ། ཁྱོད་ནི་ཡེ་ཤེས་སྤྱན་ཅན་ཏེ། མགོན་དུ་གྱུར་ལ་ཕྱག་འཚལ་
ལོ། །ཐམས་ཅད་ཐུགས་རྗེའི་བདག་ཉིད་ཅན།། བདག་ཅག་སེམས་ཅན་མ་རིག་
པ།། ཁྱོད་ཀྱི་ཐུགས་རྗེས་བཟུང་དུ་གསོལ། ཐོག་མའི་དུས་མཐའ་མེད་པ་ནས།།
ད་ལྟའི་དུས་འདིའི་ཕན་ཆད་དུ།། སྡིག་པ་མི་དགེ་ཅི་བགྱིས་པ།། མི་དགེའི་ལས་
རྣམས་སོ་སོར་བཤགས། དགེ་བ་ཀུན་གྱི་རྗེས་སུ་འབྲང་། བག་ཆགས་སྒྲིབ་པ་བྱང་
གྱུར་ཅིག །དབུ་རྒྱན་རིན་ཆེན་འོད་དུ་འབར།། དབུ་ཐོད་གཙང་མའི་ཆས་དང་ལྡན།།
གཙང་གོས་བག་ཆགས་སྒྲིབ་པ་སེལ།། གཙང་ལྡན་ཉོན་མོངས་བག་ཆགས་སེལ།།
གཙང་རལ་ཉོན་མོངས་དུག་ལྔ་འཇོམས། དར་དཀར་ཅོག་ཞུ་ཕྱག་རྒྱ་གཙང་མའི་གོས།།
ཆས་གོས་རྣམ་ལྔ་རིན་ཆེན་འོད་དུ་འབར། དཔོན་གསས་གཙང་མའི་ཆས་དང་ལྡན་
པར་བྱ། ༀ་ཤིང་ཤོན་ཕམ་ལིང་པྲ་ཕུད་བིང་ང་ཉི་རི་བྷ་ར་དྲང་འདུ། ཞེས་པས་ཆས་དང་
ལྡན་པར་བྱའོ། །དེ་ནས་གསུམ་པ་ཏིང་ངེ་འཛིན་རྣམ་གསུམ་རིམ་པར་བསྒོམ་པ་མཛད་དེ བདག་ཉིད་བདེ་བའི་གདན་
ག ཆ་ལུགས་ལྔ་ལྡན་གྱི་ཕྱག་རྒྱ་བཅའ་ལ། དེ་བཞིན་ཉིད་ཀྱི་ཏིང་ངེ་འཛིན་ཞེས་བྱ་བ། མ་བཅོས་མ་གཡོས་
པའི་ངང་ལ་བཞག་པར་བྱའོ། ། གཉིས་པ་ཀུན་ཏུ་སྣང་གི་ཏིང་ངེ་འཛིན་ཞེས་བྱ་བ།
254



ནམ་མཁའ་མཛོད་ཀྱི་ཁྲིད་གདམས་སྐོར།
༈ འདི་ལྟར་ནམ་མཁའི་ཁྱབ་ཚད་ཀྱི་སེམས་ཅན་ཐམས་ཅད་ལ། ཚད་མེད་
བཞི་དང་ལྡན་པར་བྱའོ། ། གསུམ་པ་རྒྱུའི་ཏིང་ངེ་འཛིན་ལ། ཕྱག་རྒྱ་ཡི་གེ་ཨ་དཀར་ལྟར་བཅའ་ལ། ངག་
ཏུ་ཨཱ་མུ་ཡེ་ཨ་དཀར་ཨ་ནི་ཨ། ཞེས་པས། བདག་གི་ཐུགས་ལ། ཡི་གེ་ཨ དཀར་པོ་གཅིག་
ལས་འོད་ཟེར་ཕར་འཕྲོས་སེམས་ཅན་གྱི་སྒྲིབ་པ་སྦྱོང་། སང་ཧ་ར་ནི་འདུ། ཞེས་
པས། འོད་ཟེར་ཚུར་འདུས་བདག་རྒྱུད་ཀྱི་སྒྲིབ་པ་སྦྱོང་ཞིང་། ཨེ་ཧ་ཧི་ལོ་སྔ་ཏི་པང་
ཡེ་འདུ། ཞེས་པས། ཨ༔ འོད་དུ་ཞུ་བ་ལས། བདག་ཉིད་ཡི་དམ་གྱི་ལྷ་སྟོན་པ་ཀུན་ཏུ་
བཟང་པོ། སྐུ་མདོག་དཀར་པོ་ཞལ་གཅིག་ཕྱག་གཉིས། ལོངས་སྤྱོད་རྫོགས་པའི་
རྒྱན་གྱིས་བརྒྱན་པ། ཕྱག་མཉམ་བཞག་གི་མཐིལ་དུ་ཡི་གེ་ཨ ས་མཚོན་པ། ཕྱག་
རྒྱ་གཡུང་དྲུང་རྒྱ་གྲམ་དུ་བཅའ་ལ། ༀ་ན་མ་ཨ་དཀར་ས་ལེ་འོད་ཕྱོད་ཕུར་ས་ལེ་ཧ་ལོ་སེང་།
ཞེས་པས། ཐུགས་ཀ་རུ་ཨཾ ༔ སེར་པོ་འོད་དུ་ཞུ་བ་ལས། དམ་ཚིག་གི་ལྷ་རང་གས
ཤེས་རིག་གི་རྒྱལ་པོ་ ཞེས་བྱ་བ། སྐུ་མདོག་སེར་པོ་ཞལ་གཅིག་ཕྱག་གཉིས་ལོངས་
སྤྱོད་རྫོགས་པའི་རྒྱན་གྱིས་བརྒྱན་པ། ཕྱག་ན་བདུད་རྩིའི་བུམ་པ་བསྣམས་པ། ཕྱག་རྒྱ་
གཡུང་དྲུང་འཁོར་ལོ་རུ་བཅའ་ལ། ཧཱུྃ ཡི་གེ་སང་ནི་མར་མར་ཧྲུན་མར་འཕྲོ། ཞེས་པས། མགྲིན་
པ་རུ་ཧཱུྃ	སྔོ་སྐྱ་འོད་དུ་ཞུ་བ་ལས། ལས་ཀྱི་ལྷ་གཡུང་དྲུང་ཚེ་ཡི་རྒྱལ་པོ་སྐུ་མདོག་
སྔོ་སྐྱ་ཞལ་གཅིག་ཕྱག་གཉིས། ལོངས་སྤྱོད་རྫོགས་པའི་རྒྱན་གྱིས་བརྒྱན་པ། ཕྱག་
ན་གཡུང་དྲུང་དང་ཕུར་པ་བསྣམས་པ། ཕྱག་རྒྱ་པདྨ་སྤུངས་པ་ལྟར་བཅའ་ལ རཾ ཨ་དམར་
མོ་ལྗི་ཆེམ། མུ་ཡེ་ཧ་ར་ཏི་སྟ་ཡེ་འདུ། ཞེས་པས། སྤྱི་བོར་རཾ་དམར་པོ་འོད་དུ་ཞུ་བ་
ལས། དབང་གི་ལྷ་གཡུང་དྲུང་ཡེ་དབང་གི་རྒྱལ་པོ། ། སྐུ་མདོག་དམར་པོ་ཞལ་
གཅིག་ཕྱག་གཉིས་པ། ། ལོངས་སྤྱོད་རྫོགས་པའི་རྒྱན་གྱིས་བརྒྱན་པ། ། ཕྱག་ན་སྟོང་
ཕྲག་གི་པོ་ཏི་བསྣམས་པ། ། ཕྱག་རྒྱ་ཡིད་བཞིན་ནོར་བུ་ལྟར་བཅའ་ལ། ཛ རཏྣ་ཛ་ཅི་འདུ་ཧ་ར་
ཁི་ཁར་ཕྱི་ལོ་ཡ། ། ཞེས་པས། ལྟེ་བ་རུ་ཛ༔ མཐིང་ག་འོད་དུ་ཞུ་བ་ལས། ། ཡི་གེའི་ལྷ་ཡེ་
255



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྲིད་འཕྲུལ་གྱི་རྒྱལ་པོ། ། སྐུ་མདོག་མཐིང་ག་ཞལ་གཅིག་ཕྱག་གཉིས། ། ལོངས་སྤྱོད་
རྫོགས་པའི་རྒྱུན་གྱིས་བརྒྱན་པ། ། ཕྱག་ན་རིན་པོ་ཆེའི་འཁོར་ལོ་རྩིབས་དྲུག་ལ། །
འབྲུ་དྲུག་གིས་བརྒྱན་པ་བསྣམས་པ། ། དེ་ལྟར་དུ་རྣམ་པར་ཤེས་པའི་ཚོགས་བརྒྱད་
ལ། རིགས་ཀྱི་གསས་བརྒྱད། ཡན་ལག་གི་རྩ་སྒོ་བཞི་ལ། སྤྲུལ་པའི་གཤེན་བཞི།
བ་སྤུའི་བུ་ག་ལ་བསྐལ་པ་བཟང་པོའི་སངས་རྒྱས་སྟོང་དང་རྩ་གཉིས་གསལ་བ།
དེ་ལ་སེམས་དཔའ་སྟོང་ཕྲག་བརྒྱད་དང་བཅུ་དྲུག །བླ་མེད་ཕ་རོལ་ཕྱིན་པའི་ལྷ་
ཚོགས་བྱེ་བ་ས་ཡས་བསྐོར་ནས་བཞུགས་པ། དེས་ནི་བདག་རྒྱུད་བྱིན་གྱིས་བརླབས་པར་བྱའོ། །ད
གཉིས་པ་སྐུ་གདུང་མཆོད་རྟེན་བསྒོམ་པ་ནི། ཕྱག་རྒྱ་ཐལ་མོ་ཁ་ཕྱེས་ནས་གདེང་སྟེ། སྔགས་བརྗོད་པ། ཨོཾ་ན་མ་
ཨ་བྷ་བ་སྭཱ་ཏི་ཕྱོད་ཕུར་ས་ལེ་ཧ་ལོ་སེང་། ཞེས་པས། སྣོད་བཅུད་ཐམས་ཅད་སྟོང་པའི་
ངང་དུ་གྱུར། ཕྱག་རྒྱ་སེར་མོ་འཕྲད་ལ་བརྩེགས་ལ། ༀ་ན་མ་ཨ	ཡཾ ༔ རཾ ཡཾ ཁཾ༔ ཧཱུྃ༔ ཞེས་
པས བདག་གི་ལྟེ་བར་ཡི་གེའི་ལྷའི་ཐུགས་ཀ་ནས། འབྲུ་དྲུག་འཕྲོས་པ་ལས། འབྱུང་
བ་རིམ་པར་བརྩེགས་པའི་ཁྲི་གདན་གྱི་སྟེང་དུ། ཧཱུྃ༔ འོད་དུ་ཞུ་བ་ལས། གཡུང་
དྲུང་བཀོད་ལེགས་ཀྱི་གཞལ་ཡས་ཁང་། རྒྱུ་རིན་པོ་ཆེ་སྣ་ཚོགས་ལས་གྲུབ་པ། གྲུ་
བཞི་སྒོ་བཞི་རྟ་བབས་དང་ལྡན་པ། གསེར་གྱི་ཀ་བ་གཡུ་ཡི་གདུང་མ། གཞའ་ཚོན་
གྱི་དྲལ་དཔྱང་། རིན་པོ་ཆེའི་ཆུན་དཔྱང་འཕྲུལ་པ། དེའི་སྟེང་དུ་བུམ་པ་ཤེལ་གུར་
དཀར་པོ་ལ། བྲེ་སྲོག་འཁོར་ལོ་ཆར་ཁེབས་དང་ལྡན་པ། ཏོག་དང་བྱ་རུ་དར་གྱི་
ཅོདྲན་གྱིས་བརྒྱན་པ། དེ་ལྟ་བུའི་དབུས་སུ། པདྨ་འདབ་མ་བཞི་དང་བརྒྱད་ཀྱི་
གདན་ལག འདོད་ཡོན་གྱི་མཆོད་པའི་ར་བས་བསྐོར་བ། དེའི་ཕྱི་རིམ་དུ། བདེ་བར་
གཤེགས་པའི་སྐུ་གདུང་སྟོང་རྩ་བརྒྱད་ལག སྐུ་གདུང་བྱེ་བ་ས་ཡས་བསྐོར་བ། བསམ་
གྱིས་མི་ཁྱབ་པ། ཤིན་ཏུ་གྲངས་མང་པ་རུ་བསྐྱེད་དོ།། དེ་ནི་གཞལ་ཡས་ཁང་བསྒོམ་པའོ། །
གཉིས་པ་ལྷ་བསྐྱེད་པ་ནི། གོང་གི་ཕྱག་རྒྱ་དང་སྔགས་དང་སྙིང་པོ་བརྗོད་པ་ཙམ་གྱིས། ཕོ་བྲང་གཞལ་ཡས་
256



ནམ་མཁའ་མཛོད་ཀྱི་ཁྲིད་གདམས་སྐོར།
ཀྱི་དབུས་སུ། པདྨ་འདབ་བཞིའི་ལྟེ་བ་ལག རྩལ་ཆེན་སེང་གེ་དང་ཉི་ཟླ་པདྨའི་གདན་
ལ། ཨ༔ ལས་ཡི་དམ་གྱི་ལྷ་ཀུན་ཏུ་བཟང་པོ། །དེའི་ཤར་དུ་གླང་ཆེན་དང་ཉི་ཟླ་
པདྨའི་གདན་ལ དམ་ཚིག་གི་ལྷ་རང་གསལ་ཤེས་རིག་གི་རྒྱལ་པོ། བྱང་དུ་རྟ་མཆོག་
དང་ཉི་ཟླ་པདྨའི་གདན་ལ། ལས་ཀྱི་ལྷ་གཡུང་དྲུང་ཚེ་ཡི་རྒྱལ་པོ། ནུབ་ཏུ་གཡུ་འབྲུག་
དང་ཉི་ཟླ་པདྨའི་གདན་ལ། དབང་གི་ལྷ་གཡུང་དྲུང་ཡེ་དབང་གི་རྒྱལ་པོ། ལྷོ་རུ་
བྱ་ཁྱུང་དང་ཉི་ཟླ་པདྨའི་གདན་ལ། ཡི་གེའི་ལྷ་ཡེ་སྲིད་འཕྲུལ་གྱི་རྒྱལ་པོ། དེ་རྣམས་
སྐུ་མདོག་དང་ཕྱག་མཚན་རྒྱན་དང་ཆ་ལུགས་དང་ལྡན་པ། དེའི་ཕྱི་རིམ་པདྨ་འདབ་
བརྒྱད་ལ། རིགས་ཀྱི་སྲས་བརྒྱད་ཕྱག་ན་འདོད་ཡོན་གྱི་མཆོད་པ་བསྣམས་པ།
སྒོ་བཞི་ལ་སྤྲུལ་པའི་གཤེན་བཞི། ཕྱག་ན་སྤྲུལ་པའི་ལྡེ་མིག་འཛིན་པ། དེའི་ཕྱི་
རིམ་དུ་སྐུ་གདུང་སྟོང་དང་རྩ་གཉིས་ཀྱི་ནང་དུ། བསྐལ་པ་བཟང་པོའི་སངས་རྒྱས་
སྟོང་དང་རྩ་གཉིས་ལ། བསྐལ་བཟང་གི་སེམས་དཔའ་སྟོང་ཕྲག་བརྒྱད་དང་བཅུ་
དྲུག་གིས་བསྐོར་བ། དེ་ལ་བླ་མེད་ཕ་རོལ་དུ་ཕྱིན་པའི་ལྷ་ཚོགས་བྱེ་བ་ས་ཡས་
བསྐོར་ནས་བཞུགས་པར་བསྒོམས་པའོ། །སྐུ་གདུང་དེ་རྣམས་ཀྱི་ཕྱི་རིམ་དུ། འཇིག་
རྟེན་གྱི་དཔལ་མགོན་པོ་བདུན་ཅུ་རྩ་གཉིས། སྣང་ཞིང་སྲིད་པའི་ལྷ་སྲིན་སྡེ་བརྒྱད།
རིགས་དྲུག་བར་དོའི་སེམས་ཅན་བསམ་གྱིས་མི་ཁྱབ་པ། ཡོན་ཏན་ལན་ཆགས་
སྙིང་རྗེའི་མགྲོན་རྣམས་ཀྱང་། དགའ་བ་དང་མགུ་བའི་ཚུལ་གྱིས་འདུན་པར་
བསྐྱེད་པར་བསམ་མོ། ། དེ་ནི་ལྷ་བསྐྱེད་པ་བསྟན་པའོ། །ད་ནི་མཆོད་རྫས་བྱིན་གྱིས་བརླབ་པ་ནི། ཕྱག་རྒྱ་དག་
གཙང་དུ་བཅའ་ལ། ཨོཾ་ཨག་ཀྱོ་མར་ལ་གུ་དུན་ནི།། ཨག་ཀྱོ་ཏིང་ལ་གུ་དུན་ནི། ཨག་ཀྱི་
ཚངས་ལ་གུ་དུན་ནི། ས་ལེ་སང་ངེ་ཡེ་སྭཱཧཱ། ཞེས་པས། ཕྱག་མཐིལ་ལས་ཡེ་ཤེས་ཀྱི་ཆུ་བོ་
འཕྲོས་ནས། མཆོད་རྫས་ཀྱི་མི་གཙང་བའི་བག་ཆགས་ཐམས་ཅད་དག་ཅིང་ཚངས་
པ་རུ་བསམ་མོ། ། དེ་ནས་བདུད་རྩི་བུམ་པའི་ཕྱག་རྒྱ་བཅའ་ལ། ༀ་མུ་ལིང་ནེ་ཏིང་སྐྱེ་སླས་ཞི།།
257



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མར་ལ་རྭང་ཞི་ཏིང་ཞི་ནོ། །སད་ལ་གྱེར་རོ་སྤུང་གྱིན་ནོ། །དེ་ཤོ་ཐོར་ཐོར་ཐིམ་ཐིམ་
པྲ་མོ་ཧ།། ཞེས་པས། མཆོད་པའི་ཡོ་བྱད་ཐམས་ཅད་ནི་ལྷ་རྫས་ལས་བྱུང་བ། དྲི་མ་
མེད་པ། རྣམ་པར་དག་པ། འོད་དུ་གསལ་བ། ཚངས་རྒྱུང་གི་འཇིག་རྟེན་གྲངས་
མེད་པ། མཐའ་ཡས་པ། དཔག་ཏུ་མེད་པ། རིན་ཆེན་ནོར་བདུན། བཀྲ་ཤིས་
རྫས་བརྒྱད། ཕྱེ་མ་འཕུར་མ། མར་མེ་མེ་ཏོག །ལྷ་སངས་ཞལ་ཟས། བདུག་
སྤོས་དྲི་ཆབ། སྒྲ་སྙན་རོལ་མོ། མཆོད་པའི་ཡོ་བྱད་དཔག་ཏུ་མེད་པར་གྱུར་ནས།
མགྲོན་བཞིའི་ཐུགས་དམ་དགྱེས་པར་བསྐང་ཞིང་། བདག་དང་མཐའ་ཡས་པའི་
སེམས་ཅན་ཐམས་ཅད་ཀྱི། ཚོགས་རྫོགས་སྒྲིབ་པ་བྱང་བར་བསམ་མོ། ། དེ་ནས་བདེ་
བར་གཤེགས་པ་རྣམས་དབྱིངས་ནས་སྤྱན་དྲངས་ཤིང་
། པདྨ་དང་ཧ་ལོ་མཛེས་པའི་གདན་འབུལ་ཏེ། རྔ་གཤང་དང་
རོལ་མོའི་སྒྲ་སྒྲོག་ནས་ཚིགས་སུ་བཅད་དེ་གསུངས་པ། ༈ མི་འགྱུར་གཡུང་དྲུང་བོན་གྱི་དབྱིངས་
དཀྱིལ་གྱི།། སྐུ་གསུམ་འདུ་འབྲལ་མེད་པའི་ཞིང་ཁམས་ན། བོན་ཉིད་དབྱིངས་ན་
བཞུགས་པའི་མཆོད་རྟེན་དང༌ རང་བཞིན་མཁའ་ལ་རྫོགས་པའི་མཆོད་རྟེན་དང་།
ཐབས་མཁས་འགྲོ་བ་འདུལ་བའི་མཆོད་རྟེན་དང་། སྐུ་གདུང་རིང་བསྲེལ་བྱེ་བ་ས་ཡ་
བཅས།། འགྱུར་མེད་གཡུང་དྲུང་དབྱིངས་ནས་མི་གཡོ་ཡང་།། འགྲོ་དྲུག་ཐུགས་
རྗེས་བཟུང་བའི་དོན་སླད་དུ།། སྤྲུལ་པ་ཐང་ཙམ་གནས་འདིར་གཤེགས་སུ་གསོལ།
མི་འགྱུར་གཡུང་དྲུང་བོན་གྱི་དབྱིངས་དཀྱིལ་གྱི། རིགས་ལྔ་ལྷུན་ལ་རྫོགས་པའི་
ཞིང་ཁམས་ན།། བདེ་གཤེགས་དབྱིངས་ཀྱི་གཙོ་བོ་ལྷ་ལྔ་ལ། གསས་བརྒྱད་གཤེན་
བཞི་སྤྲུལ་པ་འཁོར་དང་བཅས།། འགྱུར་མེད་གཡུང་དྲུང་དབྱིངས་ནས་མི་གཡོ་
ཡང་།། འགྲོ་དྲུག་ཐུགས་རྗེས་བཟུང་བའི་དོན་སླད་དུ། སྤྲུལ་པ་ཐང་ཙམ་གནས་
འདིར་གཤེགས་སུ་གསོལ།། ཕྱོགས་བཅུ་རབ་འབྱམས་སྤྲུལ་པའི་ཞིང་ཁམས་ན།།
བསྐལ་སྟོང་སངས་རྒྱས་བསྐལ་བཟང་སེམས་དཔའི་ཚོགས།། བླ་མེད་ཕ་རོལ་ཕྱིན་
258



ནམ་མཁའ་མཛོད་ཀྱི་ཁྲིད་གདམས་སྐོར།
པའི་ལྷ་ཚོགས་རྣམས། འགྱུར་མེད་གཡུང་དྲུང་དབྱིངས་ནས་མི་གཡོ་ཡང་། འགྲོ་
དྲུག་ཐུགས་རྗེས་བཟུང་བའི་དོན་སླད་དུ། སྤྲུལ་པ་ཐང་ཙམ་གནས་འདིར་གཤེགས་
སུ་གསོལ། འཇིག་རྟེན་ཁམས་ནས་ཕྱོགས་ཀུན་སྐྱོང་བ་དང་།། སངས་རྒྱས་བསྟན་
པ་དག་ལ་གནས་པ་ཡི།། ཡོན་ཏན་ལན་ཆགས་སྙིང་རྗེའི་མགྲོན་རིགས་རྣམས།།
སངས་རྒྱས་བསྟན་པ་གཉེན་པོ་བསྲུང་བ་དང་།། དཀར་པོ་དགེ་བའི་སྡོང་གྲོག
མཛད་པའི་ཕྱིར།། སྐད་ཅིག་མཆོད་སྦྱིན་མགྲོན་དུ་གཤེགས་སུ་གསོལ།། གཞའ་ཚོན་
བྲིས་ལེགས་ཡོངས་སུ་བཀོད་འདྲ་བའི། ཕོ་བྲང་ཡིད་འོང་ལྷ་ཡི་གཞལ་ཡས་འདིར།།
སྐུ་གསུམ་འདུ་འབྲལ་མེད་པའི་གཞལ་ཡས་ན།། བདེ་གཤེགས་ལྷ་ལྔ་གཙོ་འཁོར་
བཅས་པ་ལ།། ངོ་མཚར་ཡིད་འོང་གདན་མཆོག་འབུལ་བ་ནི། རྩལ་ཆེན་སེང་གེ་
དཀར་མོའི་གདན། སྟོབས་ལྡན་གླང་ཆེན་ཐེག་པའི་གདོན། ཤུགས་ལྡན་རྟ་མཆོག་
མཛེས་པའི་གདན། སྒྲ་རྒྱལ་གཡུ་འབྲུག་སྔོན་པོའི་གདན།། མཁའ་ལྡིང་བརླབ་ཆེན་
ཁྱུང་གི་གདན།། ཉི་ཟླ་པདྨ་མཛེས་པའི་གདན།། གདན་མཆོག་དམ་པ་འདི་དག་
ལ། ཐུགས་རྗེའི་སྤྱན་གྱིས་གཟིགས་མཛད་ཅིང་། དགྱེས་པའི་ཚུལ་གྱིས་བཞུགས་སུ་
གསོལ། ཞེས་སྤྱན་དྲངས་ཤིང་གདན་ལ་བཞུགས་པའོ། །དེནས་དགྱེས་པ་བསྐྱེད་དེ། གཞའ་ཚོན་བྲིས་ལེགས་
ཡོངས་སུ་བཀོད་འདྲ་བའི། ཕོ་བྲང་ཡིད་འོང་ལྷ་ཡི་གཞལ་ཡས་འདིར།། སྐུ་གསུམ་
འདུ་འབྲལ་མེད་པའི་གཞལ་ཡས་ན།། བདེ་གཤེགས་སྐུ་ལྔ་འཁོར་དང་བཅས་པ་
ལ།། ཐུགས་དམ་དབྱིངས་ནས་དགྱེས་པ་ཆེར་བསྐྱེད་པའི།། རྣམ་དག་མུ་ཏིག་རིན་
ཆེན་གསེར་དང་གཡུ། དུང་དང་མན་ཤེལ་བྱུ་རུ་ཟངས་དང་ལྕགས།། གླ་བ་དྲི་གཙང་
མེ་ཏོག་ཚན་དང་སྤོས། མར་མེ་མཆོག་དང་བདུད་རྩིའི་ཆུ་བོ་དང་། ལྷ་སངས་བཤོས་
དང་དཔའ་བོ་འབྲུ་བཅུད་དང་། དཀར་གསུམ་མངར་གསུམ་སྤྱན་གཟིགས་སྙིང་
པོ་དང་། ལོ་ཏོག་འབྲུ་ལྔ་བཏབ་མེད་འབྲས་བུ་དང་། གར་དང་རོལ་མོ་ཚོམ་ཚོམ་རྔ་
25



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གླིང་དང་།། ཅིང་དང་པི་ཝང་གླིང་བུ་ཏམ་བུ་ར།། སྒོང་དང་ཤི་རྟ་རྨ་བྱ་མཛེས་པ་
དང་། དབལ་དར་རྒྱལ་མཚན་བ་དན་ལྷབ་ལྷུབ་དང་། གཟུགས་སྒྲ་དྲི་རོ་རེག་རྒྱུན་
བོན་དང་གཏེར།། འདི་ལྟར་མཆོད་པའི་རྒྱུ་རྣམས་ཐམས་ཅད་ནི།། འཛམ་གླིང་
གཞལ་ཡས་ལྷ་ཡི་ཕོ་བྲང་འདིར།། རིན་ཆེན་གཏེར་གྱིས་གང་བར་འབུལ་ལགས་
ཀྱིས།། དགྱེས་པའི་ཚུལ་གྱིས་ཞལ་གྱི་འཛུམ་ཕྱུང་ལ། ཐུགས་རྗེའི་བྱིན་གྱིས་བརླབ་
ཅིང་བཞེས་སུ་གསོལ། ཅེས་དགྱེས་པར་བསྐྱེད་དོ། །དེ་ནས་ཡང་མངའ་དབུལ་བར་བྱ་སྟེ། ཐོག་མར་གཙང་
མའི་ཚན་ལྔས་ཁྲུས་གསོལ་། བོན་ཉིད་མི་འགྱུར་གཡུང་དྲུང་དབྱིངས་དཀྱིལ་ན། སྐུ་གསུམ་
འདུ་འབྲལ་མེད་པའི་གཞལ་ཡས་ན།། བདེ་གཤེགས་ལྷ་ལྔ་གཙོ་འཁོར་བཅས་པ་
རྣམས། ཡེ་ནས་དྲི་མེད་རྣམ་པར་དག་པ་ལ། གཙང་མའི་ཆབ་ལྔས་ཁྲུས་གསོལ་
མི་འཚལ་ཏེ།། སེམས་ཅན་བག་ཆགས་དྲི་མ་བཀྲུ་བའི་ཕྱིར།། ནམ་མཁར་ཆུ་བྱུང་
ཡེ་ནས་མེད་པའི་ཆུ།། རྒྱ་མཚོ་གླིང་དགུ་ཡེ་ནས་ཡོད་པའི་ཆུ། བདུད་རྩི་འོ་དཀར་
ཡོད་མེད་མཚམས་ཀྱི་ཆུ། གཙང་མའི་སྤོས་དང་སྦྱར་བ་ཚན་གྱི་ཆུ།། དྲི་ཞིམ་ངད་
ལྡན་བདུད་རྩི་སྨན་གྱི་ཆུ།། གཙང་མའི་ཆབ་ལྔས་སྐུ་ཁྲུས་འདི་གསོལ་བས།། སྐུ་
རྣམས་ཡེ་ནས་རྣམ་པར་དག་པ་བཞིན།། མི་རྣམས་བག་ཆགས་དྲི་མ་དག་གྱུར་
ཅིག ། ཨོཾ་ཤུདྷོ་གུ་ཤུདྷོ་ས་ལེ་སང་ངེ་ཡེ་སྭཱཧཱ། ན་མོ་བདག་དང་མཐའ་ཡས་སེམས་
ཅན་ཐམས་ཅད་ཀྱིས། བདེ་བར་གཤེགས་པའི་སྐུ་གསུང་ཐུགས་ཀྱི་རྟེན་དུ་བཞེངས་
པའི།། སྐུ་གདུང་དང་མཆོད་རྟེན་སཱཙྪ་འདི་རྣམས་ལ།། གཙང་མའི་ཆབ་ལྔས་ཁྲུས་
གསོལ་བས།། བདག་དང་མཐའ་ཡས་སེམས་ཅན་ཐམས་ཅད་ཀྱི།། ལུས་ཀྱི་སྒྲིབ་
པ་སོལ་རི་ནག་པོ་འདྲ་བ་དག་ཅིང་བྱང་བར་གྱུར་ཅིག །ངག་གི་སྒྲིབ་པ་དུག་ཚེར་
གྱི་ལོ་མ་འདྲ་བ་དག་ཅིང་བྱང་བར་གྱུར་། ཡིད་ཀྱི་སྒྲིབ་པ་མུན་ནག་གི་གླིང་
དགུ་འདྲ་བ་དག་ཅིང་བྱང་བར་གྱུར་ཅིག །ཉོན་མོངས་པའི་སྒྲིབ་པ་ལྕགས་ལ་
260



ནམ་མཁའ་མཛོད་ཀྱི་ཁྲིད་གདམས་སྐོར།
བཙའ་ཞེན་པ་འདྲ་བ་དག་ཅིང་བྱུང་། ཤེས་བྱའི་སྒྲིབ་པ་མེ་ལོང་ལགཡའ་ཞེན་པ་
འདྲ་བ་དག་ཀ ཅེས་ཁྲུས་གསོལ་ཏོ། །དེ་ནས་ཏིང་ངེ་འཛིན་དང་སྙིང་པོ་དང་། ཕྱག་རྒྱ་དང་གསུམ་གྱིས་མངའ་
གསོལ་ཏེ། ཐོག་མར་ དེ་བཞིན་ཉིད་ཀྱི་ཏིང་ངེ་འཛིན་ ཞེས་བྱ་བ། སེམས་མ་བཅོས་པའི་ངང་
ལ་བྱིན་གྱིས་བརླབ་བོ། ། གཉིས་པ་ ཀུན་ཏུ་སྣང་གི་ཏིང་ངེ་འཛིན་ ཞེས་བྱ་བ། ཚད་མེད་
བཞི་དང་ལྡན་པར་བྱིན་གྱིས་བརླབ་བོ། །གསུམ་པ་ རྒྱུའི་ཏིང་ངེ་འཛིན་ཞེས་
བྱ་བ། བདག་གི་ཐུགས་ལས་འོད་ཟེར་འཕྲོས་པ་ལས། དབྱིངས་ན་བཞུགས་
པའི་བདེ་བར་གཤེགས་པ་རྣམས་ཀྱི་ཐུགས་དམ་གྱི་རྒྱུད་བསྐུལ་ནས། སྐུ་
གསུང་ཐུགས་ཀྱི་ངོ་བོ་ཨཱ༔ ཨོཾ་ཧཱུྃ་གསུམ་འཕྲོས་ནས། སྐུ་གདུང་དང་མཆོད་རྟེན་
རྣམས་ལ་ཐིམ་པས། སྐུ་གསུང་ཐུགས་སུ་བྱིན་གྱིས་རློབ་པར་བསམ་ལ། ཚིགས་སུ་བཅད་
དེ་གསུངས་པ། མ་སྐྱེས་མི་སྐྱེ་སྐྱེ་མེད་བོན་གྱི་སྐུ། སྐྱེ་མེད་ངང་ལ་ངོ་བོ་ཡི་གེ་ཨ༔ །མ་བཅོས་
སྤྲོས་བྲལ་དེ་བཞིན་ཏིང་ངེ་འཛིན།། སྐྱེ་མེད་བོན་གྱི་སྐུ་རུ་བྱིན་གྱིས་རློབ། མ་འགག་
མི་འགག་འགག་མེད་བོན་གྱི་གསུང་།། འགག་མེད་ངང་ལ་རང་བཞིན་ཡི་གེ་ཨོཾ།
ཐུགས་རྗེ་ཚད་མེད་ཀུན་སྣང་ཏིང་ངེ་འཛིན། འགག་མེད་རྫོགས་པའི་སྐུ་རུ་བྱིན་གྱིས་
རློབ། མ་འཁྲུལ་མི་འཁྲུལ་འཁྲུལ་མེད་བོན་གྱི་ཐུགས། འཁྲུལ་མེད་ངང་ལ་མཉམ་
ཉིད་ཡི་གེ་ཧཱུཾ།། རང་བཞིན་སྤྲུལ་པ་རྒྱུ་ཡི་ཏིང་ངེ་འཛིན།། གཉིས་མེད་སྤྲུལ་པའི་སྐུ་
རུ་བྱིན་གྱིས་རློབ། དེ་ནས་ཡང་གསུངས་པ། ན་མོ་བོན་ཉིད་ཀྱི་དབྱིངས་ནས་རང་བཞིན་
ལྷུན་ལ་རྫོགས་ཤིང་
། ཀློང་འདིར་འགྲོ་བ་སེམས་ཅན་གྱི་དོན་ལག བདེ་བར་གཤེགས་
པའི་སྐུ་གསུང་ཐུགས་ཀྱི་རྟེན་དུ་བཞེངས་པའི། སྐུ་གདུང་དང་མཆོད་རྟེན་སཱཙྪ་
འདི་རྣམས་ལ། ཏིང་ངེ་འཛིན་རྣམ་པ་གསུམ་གྱིས་མངའ་གསོལ་བས། བདེ་བར་
གཤེགས་པའི་སྐུ་གདུང་དང་མཆོད་རྟེན་འདི་རྣམས་ཀྱང་། དབྱིངས་ཤེས་མཁའ་
ཀློང་ཐབས་ཤེས་འདུ་འབྲལ་མེད་པའི་མངའ་ཐོབ་པར་གྱུར་ཅིག །ཅེས་གསོལ་ཏོ། །དེ་
26



ཀུན་མཁྱེན་ཤར་རྫ་བ་བཀྲ་ཤིས་རྒྱལ་མཚན་གྱི་གསུང་འབུམ།
ནས་སྙིང་པོ་རྣམ་པ་གསུམ་གྱིས་མངའ་གསོལ་བ་ནི། བསྭོ་ཨ མུ་ཁྱུང་པྲ་ཕུད་བིང་ང་ཉི་རི་བྷ་ར་
ཏྲང་འདུབསྭོ་ཨོཾ་མུ་ནེ་གླང་ཆེན་བིང་ང་ཉི་རི་བྷ་ར་ཏྲང་འདུ།། བསྭཱ་ཧཱུཾ ༔ མུ་ཡེ་ཤེ་
ཐུན་བིང་ང་ཉི་རི་བྷ་ར་ཏྲང་འདུ།། ཞེས་པས་མལྟ་ར་བ་ལ་སྔགས་ཏེ་གསུངས་པ། ན་མོ་བོན་ཉིད་ཀྱི་
དབྱིངས་ནས་རང་བཞིན་ལྷུན་ལ་། ཀློང་འདིར་འགྲོ་བ་སེམས་ཅན་གྱི་དོན་རྟ།
བདེ་བར་གཤེགས་པའི་སྐུ་གསུང་ཐུགས་ཀྱི་རྟེན་དུ་«། སྐུ་གདུང་དང་མཆོད་རྟེན་
སཱཙྪ་ w། སྙིང་པོ་རྣམ་པ་གསུམ་གྱིས་མ། བདེ་བར་གཤེགས་པའི་སྐུ་གདུང་མཆོད་༤
འགྱུར་བ་མེད་པའི་སྐུ་དང་། རང་བཞིན་འགག་པ་མེད་པའི་གསུང་དང་། མཉམ་
ཉིད་འཁྲུལ་པ་མེད་པའི་ཐུགས་དང་ལྡན་པའི་མངའ་ཐོབ་པར་གྱུར་ཅིག །ཅེས་གསོལ་
ལོ། །དེ་ནས་ཕྱག་རྒྱ་རྣམ་པ་གསུམ་གྱིས་མངའ་གསོལ་ཏེ། རང་བཞིན་ཆ་ལུགས་ཀྱི་ཕྱག་རྒྱ་མཉམ་པར་བཞག་པ་དང་
།
དབང་བསྒྱུར་འཁོར་ལོའི་ཕྱག་རྒྱ་གཡས་གཡོན་དུ་བསྒྱུར་བ་དང་། བསྐྱེད་པ་སྐུར་སྟོན་གྱི་ཕྱག་རྒྱུ་ཐུགས་ཀར་བཅའ་
བ་དང་གསུམ་མཛད་ནས་གསུངས་པ། ན་མོ་བོན་ཉིད་ཀྱི་དབྱིངས་ནས་རང་བཞིན་ལྷུན་༩།
ཀློང་འདིར་འགྲོ་བ་སེམས་༥། བདེ་བར་གཤེགས་པའི་སྐུ་X། སྐུ་གདུང་མཆོད་རྟེན་
སཱཙྪ་། ཕྱག་རྒྱ་རྣམ་པ་གསུམ་གྱིས་མངའ་༥། བདེ་བར་གཤེགས་པའི་སྐུ་གདུང་།
སྣང་ཞིང་སྲིད་པའི་འཇིག་རྟེན་འཁོར་ལོས་བསྒྱུར་ཞིང་
། ཆེ་བའི་ཡོན་ཏན་གྱི་སྒོ་ནས་
མཛད་པའི་ཕྲིན་ལས་ཀྱིས། འགྲོ་བ་སེམས་ཅན་གྱི་དོན་མཐར་ཕྱིན་པའི་མངའ་
ཐོབ་༥། ཅེས་གསོལ་ལོ། །དེ་ནས་འཛབ་ཆེན་དྲུག་གིས་མངའ་གསོལ་ཏེ། ཐོག་མ་ཞི་བའི་ཨ་འཛབ་ལ བསྭོ་ལྷོ་
ཨཱ་ཧཱུཾ་རཾ་ཛ། སད་ས་ལེ་ལྷན་ནེ་འདུ་འདུ་སཱཧཱ། ཞེས་མེ་ཏོག་ལ་སྔགས་ནས་གསུངས་པ། ན་
མོ་བོན་ཉིད་ཀྱི་དབྱིངས་ནས་རང་བཞིན་ལྷུན་X། ཀློང་འདིར་འགྲོ་བ་། བདེ་བར་
གཤེགས་པའི་༨། སྐུ་གདུང་མཆོད་རྟེན་སཱཙྪ་ ༩། ཞི་བའི་ཡང་སྙིང་བརྒྱ་རྩ་བརྒྱད་མེ་ཏོག་
ལ་སྔགས་ཏེ་མངའ་གསོལ་བས། བདེ་བར་གཤེགས་པའི་སྐུ་གདུང་། ཐུགས་ཉིད་ཞི་
བའི་ངང་གིས་ཉོན་མོངས་པ་སྤ་སྐོང་བའི་མངའ་ཐོབ་། བསྭཱ་ཨཱི་ཨ་ཐུན་ཉེ་ལོ་ཡོ་
262



ནམ་མཁའ་མཛོད་ཀྱི་ཁྲིད་གདམས་སྐོར།
ཐུན་སྤུངས་སོ་ཐད་དོ་ཐུན་སཱཧཱ། ཞེས་བརྒྱ་རྩ་བརྒྱད་ཡུངས་ཀར་ལ་སྔགས་ཏེ། ན་མོ་བོན་
ཉིད་ཀྱི་དབྱིངས་ནས་རང་བཞིན་ X། ཀློང་འདིར་འགྲོ་བ་༤། བདེ་བར་གཤེགས་
པའི་སྐུ་གསུང་། སྐུ་གདུང་མཆོད་རྟེན་སཱཙྪ་ X། ཁྲོ་བོའི་ཐུགས་འཛབ་བརྒྱ་
རྩ་བརྒྱད་ཡུངས་ཀར་། བདེ་བར་གཤེགས་པའི་སྐུ་༥། ཐུགས་རྗེ་ཁྲོ་བོའི་
དབལ་གྱིས་ཉོན་མོངས་པ་ཚར་གཅོད་པའི་མངའ་ཐོབ་༢། བསྭཱ་ཨཱི་ཨ་ཡཾ་རཾ་མཾ་ཁཾ་ཧཱུཾ་
སཱཧཱ། ཞེས་བརྒྱ་རྩ་བརྒྱད་རིན་པོ་ཆེ་ལ་སྔགས་ཏེ། ན་མོ་བོན་ཉིད་ཀྱི་དབྱིངས་ནས་རང་
ཀློང་འདིར་འགྲོ་བ་ 2། བདེ་བར་གཤེགས་པའི་། སྐུ་གདུང་མཆོད་རྟེན་
སཱཙྪ་ ༩། དབང་ཆེན་སྤྱི་འཛབ་བརྒྱ་རྩ་བརྒྱུད་རིན་པོ་ཆེ་ལ་སྔགས་ཏེ་མངའ་X།
བདེ་བར་གཤེགས་པའི་སྐུ་གདུང་དང་མཆོད་། ཐུགས་རྗེ་ཕུན་སུམ་ཚོགས་པའི་
རྫུ་འཕྲུལ་དང་ལྡན་པས། སྣང་སྲིད་འཇིག་རྟེན་ལ་འཁོར་ལོས་བསྒྱུར་བའི་མངའ་
ཐོབ་X། བསྭོ་ཨཱ་བ་བཱ་དེ་ན་ར་ས་ཡ་ན་གཡུ་འབྲང་བདུད་རྩི་བསྭཱ་ཐཱ། ཞེས་བརྒྱ་
རྩ་བརྒྱད་སྨན་རྣམ་པ་ལྔ་ལ་སྔགས་ཏེ། ན་མོ་བོན་ཉིད་ཀྱི་དབྱིངས་ནས་རང་། ཀློང་འདིར་
འགྲོ་བ་སེམས་X། བདེ་བར་གཤེགས་པའི་སྐུ་། སྐུ་གདུང་མཆོད་རྟེན་སཱཙྪ་ །
བདུད་རྩིའི་སྨན་འཛབ་བརྒྱ་རྩ་བརྒྱད་སྨན་རྣམ་པ་ལྔ་ལ་སྔགས་ཏེ་མངའ་༥། བདེ་
བར་གཤེགས་པའི་སྐུ་གདུང་དང་མཆོད་×། ཐུགས་རྗེའི་ཡོན་ཏན་འབྱུང་
བའི་ཞིང་ས་དང་ལྡན་པས། འགྲོ་བའི་ཉོན་མོངས་པ་སེལ་བའི་མངའ་ །
བསྭོ་ཨཱི་ཨ་ཏྲེ་ཎི་སུ་པྲ་དུ་ས་ལེ་སང་ངེ་ཡེ་སྭཱཧཱ། ཞེས་ཡུངས་ནག་ལ་སྔགས་ནས། ན་མོ་
བོན་ཉིད་ཀྱི་དབྱིངས་ནས་རང་×། ཀློང་འདིར་འགྲོ་བ་སེམས། བདེ་
བར་གཤེགས་པའི་སྐུ་གསུང་༥། སྐུ་གདུང་སཱཙྪ་ x། རིགས་དྲུག་སྒྲིབ་སྦྱོང་གི་སྙིང་པོ་
བརྒྱ་རྩ་བརྒྱད་ཡུངས་ནག་ལ་སྔགས་ཏེ་མངའ་༢། བདེ་བར་གཤེགས་པའི་སྐུ་གདུང་
མཆོད་། ཐུགས་རྗེ་མྱུར་དུ་འབྱུང་བའི་ལྕགས་ཀྱུ་དང་འདྲ་བས། སེམས་ཅན་ཉོན་
26



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མོངས་པ་ཐུགས་རྗེས་འདྲེན་པའི་མངའ་ཐོབ་༥། བསོ་ཨཱི་ས་རྦ་སཱ་ཏི་ལོ་ཀ་འཇམྦྷ་ལ་
ཛ་ལེན་ཏྲ་ཡེ་སྭཱཧཱ། ཞེས་འབྲུ་སྣ་ལྔལསྔགས་ཏེ ན་མོ་བོན་ཉིད་ཀྱི་དབྱིངས་ནས་རང་། ཀློང་
འདིར་འགྲོ་བ་སེམས། བདེ་བར་གཤེགས་པའི་སྐུ། སྐུགདུང་མཆོད་རྟེན་སཱཙྪ། འཇིག་
རྟེན་ནོར་ལྷའི་སྙིང་པོ་བརྒྱ་རྩ་བརྒྱུད་འབྲུ་སྣ་ལྔ་ལ་སྔགས་ཏེ་མངའ་༥། བདེ་བར་
གཤེགས་པའི་སྐུ་གདུང་དང་མཆོད་། ཐུགས་རྗེ་ཟད་པ་མེད་པ་ས་གཞི་དང་འདྲ་
བས། དགོས་འདོད་ལོངས་སྤྱོད་ཕུན་སུམ་ཚོགས་ནས། འགྲོ་བ་ཀུན་གྱི་དབུལ་ཕོངས་
སེལ་བའི་མངའ་ཐོབ་པར་གྱུར་ཅིག ། ཅེས་མངའ་དབུལ་བའོ། །དེ་ནས་ཞལབསྲོ་བར་བྱ་སྟེ། དཀར་གསུམ་
དང་མངར་གསུམ་དང། ཞལ་ཟས་དང་སྤྱན་གཟིགས་དང་
། རིན་ཆེན་ནོར་བདུན་དང་བཀྲ་ཤིས་རྫས་བརྒྱད་ཀྱི་མཆོད་པ་
རྣམས་བཏེགས་ན། ཚིགས་སུ་བཅད་དེ་གསུངས་པ། བོན་ཉིད་མི་འགྱུར་གཡུང་དྲུང་དབྱིངས་དཀྱིལ་ན།
སྐུ་གསུམ་ཉིད་དང་འདུ་འབྲལ་མེད་པ་ཡི།། སྐུ་གདུང་མཆོད་རྟེན་སཱཙྪ་འདི་རྣམས་དག་
བདེ་གཤེགས་ལྷ་ལྔ་གཙོ་འཁོར་བཅས་པ་ལ། འཛམ་གླིང་གཞལ་ཡས་ལྷ་ཡི་ཕོ་བྲང་
འདིར།། བཀྲ་ཤིས་མཆོད་པ་རྒྱན་གྱིས་ཞལ་བསྲོ་བ། དཀར་གསུམ་མངར་གསུམ་
སྤྱན་གཟིགས་མཆོད་པ་དང་། ལོ་ཏོག་འབྲུ་ལྔབཏབ་མེད་འབྲས་བུ་དང་
། གར་དང་
རོལ་མོ་ཚོམ་ཚོམ་རྔ་གླིང་དང་། དབལ་དར་རྒྱལ་མཚན་ལྷབ་ལྷུབ་ན་བཟའ་དང་།།
རིན་ཆེན་ནོར་བདུན་བཀྲ་ཤིས་རྫས་བརྒྱད་དང་། འདི་ལྟར་མཆོད་པའི་རྒྱུ་རྣམས་
ཐམས་ཅད་ཀྱིས།། བདེ་གཤེགས་སྐུ་གདུང་རྣམས་ལ་ཞལ་བསྲོ་བས། བཀྲ་ཤིས་ཕུན་
ཚོགས་དོན་དང་ལྡན་གྱུར་ཅིག ། ཅེས་བདེ་བར་གཤེགས་པའི་སྐུ་གདུང་མཆོད་རྟེན་སཱཙྪ་རྣམས་ལ།
མངའ་དབུལ་བ་དང་ཞལ་བསྲོ་བ་བསྟན་པའོ། དེ་ནས་བདེ་བར་གཤེགས་པའི་སྐུ་གདུང་རྣམས་ལ། ཕྱག་འཚལ་ཞིང་
བཤགས་པ་འབུལ་བའི་ཡན་ལག་བྱ་སྟེ། ལུས་ངག་ཡིད་གསུམ་གུས་པའི་སྒོ་ནས། ན་མོ། །བདག་དང་
མཐས་ཡས་སེམས་ཅན་ཐམས་ཅད་ཀྱིས། བདེ་གཤེགས་སྐུ་གདུང་གཞལ་ཡས་
མཆོད་རྟེན་དང་། དབྱིངས་ཀྱི་ལྷ་ལྔ་གཙོ་འཁོར་བཅས་པ་ལ། ལུས་ངག་ཡིད་གསུམ་
264



ནམ་མཁའ་མཛོད་ཀྱི་ཁྲིད་གདམས་སྐོར།
གུས་པས་ཕྱག་འཚལ་ལོ། །བོན་ཉིད་དབྱིངས་ནས་ཐུགས་རྗེས་ཡོངས་ལ་ཁྱབ།།
མི་ནུབ་མི་འགྱུར་རྒྱལ་མཚན་མཐོན་པོའི་ཏོག །དབྱིངས་ནས་བཞུགས་པའི་མཆོད་
རྟེན་ཐམས་ཅད་ལ། ལུས་ངག་ཡིད་གསུམ་གུས་ ༨ རང་བཞིན་མཁའ་ལ་སྣ་ཚོགས་
ལྷུན་གྱིས་གྲུབ།། སྐུ་དང་ཞིང་ཁམས་ཕྱོགས་མེད་ཡོངས་ལ་རྒྱས།། མཁའ་ལ་རྫོགས་
པའི་མཆོད་རྟེན་ཐམས་ཅད་ལ།། ལུས་ངག་ཡིད་གསུམ་། རྫུ་འཕྲུལ་ཀློང་དུ་སྤྲུལ་
པའི་སྐུ་རུ་བསྟན། ཚོགས་རྫོགས་སྒྲིབ་སྦྱང་མཆོད་པའི་རྟེན་དུ་བཞེངས། སྐུ་གདུང་
རིང་བསྲེལ་སྤྲུལ་པའི་མཆོད་རྟེན་ལ། ལུས་ངག་ཡིད་གསུམ་ ༨།། བོན་ཉིད་དབྱིངས་
ནས་རང་བཞིན་ལྷུན་ལ་རྫོགས།། ཡེ་ཤེས་ལྔ་ལྡན་དུག་ལྔ་ཟིལ་གྱིས་གནོན།། བདེ་
གཤེགས་དབྱིངས་ན་བཞུགས་པའི་ལྷ་ལྔ་ལ།། ལུས་ངག་ཡིད་གསུམ་གུས་xཀ རང་
བཞིན་མཁའ་ལ་ཐུགས་རྗེའི་རྫུ་འཕྲུལ་གསལ།། ཚོགས་བརྒྱུད་ཡེ་ཤེས་རིག་པའི་
སྤྱོད་ཡུལ་ཅན། རང་བཞིན་མཁའ་ལ་རྫོགས་པའི་གསས་བརྒྱུད་ལ།། ལུས་ངག་
ཡིད་གསུམ་ ×། རྫུ་འཕྲུལ་ཀློང་དུ་ཐུགས་རྗེའི་སྤྲུལ་པའི་གཤེན། སྐྱེ་བཞི་སྒོ་གཅོད་
འབྱུང་བཞིའི་ཁ་ལོ་བསྒྱུར། ཐུགས་རྗེའི་ཀློང་དུ་སྤྲུལ་པའི་གཤེན་བཞི་། ལུས་ངག་
ཡིད་གསུམ་། རབ་འབྱམས་ཞིང་དུ་རྒྱལ་སྲས་འཕགས་པའི་སྐུ། བསྐལ་བཟང་
སངས་རྒྱས་འགྲོ་འདུལ་སེམས་དཔའ་བཅས།། བླ་མེད་ཕ་རོལ་ཕྱིན་པའི་ལྷ་ཚོགས་
ལུས་ངག་ཡིད་གསུམ་ 2། གཞན་ཡང་བདག་དང་མཐའ་ཡས་སེམས་ཅན་
གྱིས། ལུས་ངག་ཡིད་གསུམ་སྡིག་པ་ཅི་བགྱིས་པ།། སྐུ་གསུམ་གཞལ་ཡས་ཚོགས་ལ་
མཐོལ་ལོ་བཤགས།། དུག་ལྔའི་དབང་གི་སྡིག་པ་ཅི་བགྱིས་པ།། དབྱིངས་ཀྱི་ལྷ་ལྔའི་
སྐུ་ལ་མཐོལ་ལོ་བཤགས། ཚོགས་བརྒྱད་བསགས་པའི་སྡིག་པ་ཅི་བགྱིས་པ། རིགས་
ཀྱི་གསས་བརྒྱད་སྐུ་ལ་ ༩། འབྱུང་བཞིའི་བསགས་པའི་སྡིག་པ་ཅི་བགྱིས་པ།། སྤྲུལ་
པའི་གཤེན་བཞིའི་སྐུ་། སྔོན་དང་མ་འོངས་སྡིག་པ་ཅི་བགྱིས་པ། བསྐལ་བཟང་
265



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འགྲོ་བ་འདྲེན་ལ་ཀ བྱང་དག་ཚངས་པའི་དངོས་གྲུབ་སྩལ་དུ་གསོལ། ཅེས་ཕྱག་འཚལཚལ་
ཞིང་སྡིག་པ་བཤགས་པ་བསྟན་པའོ། །ད་ནི་བདེ་བར་གཤེགས་པའི་སྐུ་གདུང་དང་མཆོད་རྟེན་རྣམས་ལ། མཆོད་པ་
འབུལ་བར་མཛད་དེ། ཚིགས་སུ་བཅད་དེ་གསུངས་པ། ན་མོ་རིན་ཆེན་འོད་ལས་སྤྲུལ་པ་སྟེ། དག་
ཅིང་གཙང་མར་བཤམས་པ་ཡི། མ་རིག་མུན་སེལ་སྒྲོན་མེ་འདི། བདག་དང་མཐའ་
ཡས་སེམས་ཅན་གྱི།། མ་རིག་མུན་པ་གསལ་བའི་ཕྱིར།། བདེ་གཤེགས་སྐུ་གདུང་
རྣམས་ལ་འབུལ། ལྷ་ལྔ་གཙོ་འཁོར་བཅས་ལ་འབུལ། བསྐལ་བཟང་འགྲོ་བ་འདྲེན་ལ་
འབུལ། བླ་མེད་ཕར་ཕྱིན་ལྷ་ལ་འབུལ། ཐུགས་རྗེ་དང་ནི་དམ་ཚིག་གི །གཉིས་མེད་
དོན་གྱིས་བཞེས་སུ་གསོལ།། སྐྱོན་གྱི་གངས་རིའི་རྩེ་བཅོམ་ནས།། དག་ཅིང་གཙང་
མར་། བག་ཆགས་སྒྲིབ་སེལ་ཚན་ཆབ་འདི།། བདག་དང་མཐའ་ཡས་སེམས་༽
བག་ཆགས་སྒྲིབ་པ་བསལ་བའི་ཕྱིར། བདེ་གཤེགས་སྐུ་གདུང་རྣམས་ x7 ལྷ་ལྔ་གཙོ་
འཁོར་བཅས་A7 བསྐལ་བཟང་འགྲོ་བ་འདྲེན་། བླ་མེད་ཕར་ཕྱིན་ལྷ་ ། ཐུགས་
རྗེདང་ནི་དམ་ གཉིས་མེད་དོན་གྱིས་བཞེས་ཀ རི་རྒྱལ་རྩེ་ལ་ནགས་ཚལ་བཅུད།།
དག་ཅིང་གཙང་མར་ར། དྲི་ཞིམ་ངད་ལྡན་སྤོས་མཆོད་འདི།། བདག་དང་མཐའ་
ཡས་ ༤། བག་ཆགས་སྒྲིབ་པ་ ། བདེ་གཤེགས་སྐུ་གདུང་རྣམས་།། ལྷ་ལྔ་གཙོ་
འཁོར་བཅས་༩། བསྐལ་བཟང་འགྲོ་བ་འདྲེན་། བླ་མེད་ཕར་ཕྱིན་ལྷ་ ༩། ཐུགས་
རྗེ་དང་ནི་དམ་༩། གཉིས་མེད་དོན་ཀ རིན་ཆེན་འབྲུ་ལས་བསྐྱེད་པ་སྟེ། དག་ཅིང་
གཙང་། རི་རབ་ལྷ་སངས་མཆོད་པ་འདི། བདག་དང་མཐའ་རཀ བག་ཆགས་
སྒྲིབ་པ་ བདེ་གཤེགས་སྐུ་གདུང་རྣམས་ཀ ལྷ་ལྔགཙོ་འཁོར་བཅས་།། བསྐལ་
བཟང་འགྲོ་བ་འདྲེན་༨།། བླ་མེད་ཕར་ཕྱིན་ལྷ་ ༤། ཐུགས་རྗེདང་ནི་དམ་ར། གཉིས་
མེད་དོན་གྱིས་ཀ དྲོད་གཤེར་རླན་ལས་བསྐྱེད་པ་སྟེ། དག་ཅིང་གཙང་མར་།
མཛེས་སྡུག་བཀྲ་གསལ་མེ་ཏོག་འདི། བདག་དང་མཐས་ཡས་། བག་ཆགས་སྒྲིབ་
266



ནམ་མཁའ་མཛོད་ཀྱི་ཁྲིད་གདམས་སྐོར།
པ་བསལ་།། བདེ་གཤེགས་སྐུ་གདུང་རྣམས་། ལྷ་ལྔ་གཙོ་འཁོར་བཅས་ x།།
བསྐལ་བཟང་འགྲོ་བ་འདྲེན་། བླ་མེད་ཕར་ཕྱིན་ལྷ་། ཐུགས་རྗེ་དང་ནི་དམ་ །།
གཉིས་མེད་དོན་གྱིས་བཞེས་སུ་གསོལ། ཅེས་མཆོད་པ་འབུལ་བའོ། །དེ་ནས་ཡང་བདེ་བར་གཤེགས་
པའི་སྐུ་གདུང་དང་། ལྷ་ཚོགས་གཙོ་འཁོར་རྣམས་ལ་སྐུ་བསྟོད་དེ། ཚིགས་སུ་བཅད་དེ་གསུངས་པ། བོན་ཉིད་
མི་འགྱུར་དབྱིངས་དཀྱིལ་ན། སྐྱེ་མེད་བོན་སྐུ་མཆོད་པའི་རྟེན།། ཁ་དོག་གཟུགས་
སྣང་དབྱིབས་མ་གྲུབ།། རྒྱ་ཁྱོན་དཔག་ཚད་གཞལ་མི་དཔོག །ཡང་དག་མཐའ་
དབུས་དཔྱད་ལས་འདས།། དུས་གསུམ་མི་ནུབ་མི་འགྱུར་སྐུ༎ དེ་ལ་ཕྱག་འཚལ་
མཆོད་པ་འབུལ།། རང་བཞིན་ལྷུན་གྲུབ་ཞིང་ཁམས་ན།། འགག་མེད་རྫོགས་སྐུ་
མཆོད་པའི་རྟེན། ནམ་མཁའ་ཅི་བཞིན་ཐུགས་རྗེས་ཁྱབ།། སྐུ་དང་ཞིང་ཁམས
ཕྱོགས་མེད་རྒྱས། ཡེ་ཤེས་ལྔ་ལྡན་ལྷུན་ལ་རྫོགས།། རང་བཞིན་ལྷུན་ལ་རྫོགས་པའི་
སྐུ། དེ་ལ་ཕྱག་༩། སྟོང་གསུམ་སྟོང་གི་འཇིག་རྟེན་ན།། ཅིར་ཡང་སྤྲུལ་སྐུ་མཆོད་
པའི་རྟེན།། རིས་སུ་བྲིས་དང་འབུར་དུ་དོད།། ལུགས་སུ་བླུགས་དང་རང་བཞིན་
བྱོན། སྣང་སྲིད་ལྷ་ཡི་གཞལ་ཡས་ཁང་། བཀྲག་ལྡན་ངོ་མཚར་གཟི་བརྗིད་འབར།།
སྣ་ཚོགས་མཚན་མར་བསྟན་པའི་སྐུ། དེ་ལ་ཕྱག་། འཛམ་གླིང་རིན་ཆེན་གཞལ་
ཡས་ཀྱི།། གཡུང་དྲུང་བཀོད་ལེགས་ཕོ་བྲང་ན།། སེང་གླང་རྟ་འབྲུག་ཁྱུང་གི་ཁྲི།།
ཉི་ཟླ་པདྨའི་གདན་སྟེང་ན།། བདེ་གཤེགས་དབྱིངས་ཀྱི་ལྷ་ལྔ་ནི། སྐུ་མདོག་རིན་
ཆེན་སྣ་ལྔར་གསལ༎ ཞལ་གཅིག་ཕྱག་གཉིས་ལོངས་སྤྱོད་རྫོགས། ཕྱག་མཚན་
རིགས་ཀྱི་དོན་རྟགས་བསྣམས།། ཡེ་ཤེས་ལྔ་ལྡན་དུག་ལྔ་འདུལ། དེ་ལ་ཕྱག་2།།
ཕོ་བྲང་ཡིད་འོང་གཞལ་ཡས་ཀྱི།། འདབ་བརྒྱད་པདྨའི་གདན་སྟེང་ན།། མཁའ་ལ་
རྫོགས་པའི་གསས་བརྒྱད་ནི། སྐུ་མདོག་ཁ་དོག་བརྒྱད་དང་ལྡན། ཞལ་གཅིག་ཕྱག་
གཉིས་ལོངས་སྤྱོད་རྫོགས། ཕྱག་མཚན་ཡུལ་བརྒྱུད་མཆོད་པ་བསྣམས། རང་བཞིན་
267



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཁའ་ལ་རྫོགས་པའི་གསས། དེ་ལ་ཕྱག་༩། གཡུང་དྲུང་བཀོད་ལེགས་གཞལ་ཡས་
ཀྱི།། སྒོ་བཞི་པདྨའི་གདན་སྟེང་ན། འགྲོ་འདུལ་སྤྲུལ་པའི་གཤེན་བཞི་ནི། སྐུ་མདོག་
རིན་ཆེན་སྣ་བཞི་འབར། ཞལ་གཅིག་ཕྱག་གཉིས་ལྡེམ་བག་ཅན།། ཕྱག་མཚན་སྤྲུལ་
པའི་ལྡེ་མིག་བསྣམས།། དེ་ལ་ཕྱག་xཀ ཕྱོགས་བཅུའི་རབ་འབྱམས་ཞིང་ཁམས་ཀྱི།།
བདེ་གཤེགས་སྐུ་གདུང་གཞལ་ཡས་ན། བསྐལ་བཟང་སངས་རྒྱས་སྟོང་རྩ་གཉིས།།
ཁྱིམ་སྤང་རབ་བྱུང་སྤྲུལ་པའི་སྐུ།། བསྐལ་བཟང་སེམས་དཔའ་སྟོང་ཕྲག་བརྒྱད།།
བླ་མེད་ཕ་རོལ་ཕྱིན་པའི་ལྷ།། དེ་ལ་ཕྱག་།། ༈ ཕྱོགས་བཅུ་དགའ་བའི་འཇིག་རྟེན་
ན། བསྟན་པ་སྐྱོང་བའི་དཔལ་མགོན་ཚོགས།། འཇིག་རྟེན་གསུམ་གྱི་མངའ་བདག་
པོ། །ལྷ་ཀླུ་གཟའ་སྐར་གནོད་སྦྱིན་ཚོགས། ཕྱོགས་སྐྱོང་རྒྱལ་ཆེན་འཁོར་དང་བཅས།
ལྷ་སྲིན་སྡེ་བརྒྱད་དྲེགས་པའི་ཚོགས།། སྐྱེ་བཞི་རྒྱུད་ལྔའི་རིགས་དྲུག་ལ། བྱིན་གྱིས་
བརླབས་པའི་མཆོད་ཡོན་འབུལ། དགྱེས་ཏེ་དབྱིངས་སུ་མཉེས་པར་མཛད། དཀར་
པོ་དགེ་བའི་སྡོང་གྲོགས་མཛོད།། ཅེས་སྐུ་བསྟོད་ཅིང་མཆོད་ཡོན་འབུལ་བ་བསྟན་པའོ། །དེ་ནས་བདེ་
བར་གཤེགས་པའི་སྐུ་གདུང་དང་། མཆོད་རྟེན་གྱི་དྲུང་དུ། ཚོགས་རྫོགས་སྒྲིབ་པ་སྦྱང་བའི་སྨོན་ལམ་གདབ་པར་
མཛད་དེ། ཕྱག་རྒྱ་ཐུགས་ཀར་ཐལ་མོ་སྦྱར་ནས་ཚིགས་སུ་བཅད་དེ་གསུངས་
པ། ན་མོ་བདག་དང་མཐའ་
ཡས་སེམས་ཅན་གྱི། ལུས་ངག་ཡིད་གསུམ་བརྩོན་པ་ཡིས།། བསོད་ནམས་བསགས་
པ་དགེ་བའི་ཚོགས།། བདེ་གཤེགས་སྐུ་གདུང་བཞེངས་པ་དང་། བཞེངས་དང་
བཞེངས་སུ་སྩལ་བ་དང་། བཞེངས་ལ་རྗེས་སུ་ཡི་རང་སོགས། དགེ་བའི་རྩ་བ་འདི་
དག་གིས། བདག་དང་མཐའ་ཡས་སེམས་ཅན་རྣམས།། ཁམས་གསུམ་འཁོར་བའི་
གནས་སྤངས་ནས།། དང་པོ་རབ་ཏུ་དགའ་བའི་ས།། རབ་ཏུ་དགའ་བའི་ས་ལ་ནི།།
སེར་སྣའི་སྒྲིབ་པ་དག་བྱང་ནས།། སྦྱིན་པའི་ཚོགས་ཆེན་རབ་རྫོགས་ཤོག །གཉིས་
པ་དྲི་མེད་ཤེལ་གྱི་ས། དྲི་མེད་ཤེལ་གྱི་ས་ལ་ནི།། འཆལ་བའི་སྒྲིབ་པ་དག་བྱུང་ནས།
268



ནམ་མཁའ་མཛོད་ཀྱི་ཁྲིད་གདམས་སྐོར།
ཚུལ་ཁྲིམས་ཚོགས་ཆེན་རབ་ཏ།། གསུམ་པ་འོད་ཟེར་འཕྲོ་བའི་ས། འོད་ཟེར་འཕྲོ་
བའི་ས་ལ་ནི། བྱུང་ཚོར་སྒྲིབ་པ་དག་ ༤། བཟོད་པ་ཚོགས་ཆེན་རབ་༢། བཞི་པ་ཕྱག་
རྒྱ་བསྒྱུར་བའི་ས། ཕྱག་རྒྱ་བསྒྱུར་བའི་ས་ལ་།། ལེ་ལོའི་སྒྲིབ་པ་དག་། བརྩོན་
འགྲུས་ཚོགས་ཆེན་། ལྔ་པ་བོན་ཉིད་སྤྲིན་ཚོགས་ས།། བོན་ཉིད་སྤྲིན་ཚོགས་ས་
ལ་ནི། འགྱུར་ལྡོག་སྒྲིབ་པ་དག་ཀ བསམ་གཏན་ཚོགས་ཆེན་ཀ དྲུག་པ་བདེ་ལྡན་
རྟོགས་པའི་ས། བདེ་ལྡན་རྟོགས་པའི་ས་ལ་༢། མ་ནུས་སྒྲིབ་པ་དག་། སྟོབས་
ཀྱི་ཚོགས་ཆེན་། བདུན་པ་ཡིད་བཞིན་གྲུབ་པའི་ས།། ཡིད་བཞིན་གྲུབ་པའི་ས་
ལ་༎ གདུག་སེམས་སྒྲིབ་པ་དག་།། སྙིང་རྗེའི་ཚོགས་ཆེན་། བརྒྱུད་པ་མ་ཆགས་
དག་པའི་ས།། མ་ཆགས་དག་པ
མ་ཆགས་དག་པའི་ས་ལ་ 2། རེ་དོགས་སྒྲིབ་པ་དག་།། སྨོན་ལམ་
ཚོགས་ཆེན་»། དགུ་པ་ཡི་གེ་འཁོར་ལོའི་ས།། ཡི་གེ་འཁོར་ལོའི་ས་ལ་ནི།། རྨོངས་
པའི་སྒྲིབ་པ་དག་༤། ཐབས་ཀྱི་ཚོགས་ཆེན་ 2། བཅུ་པ་མི་འགྱུར་གཡུང་དྲུང་ས།།
མི་འགྱུར་གཡུང་དྲུང་ས་ལ་། འཁྲུལ་སྣང་སྒྲིབ་པ་དག་ X།། ཤེས་རབ་ཚོགས་
ཆེན་ཀོ བཅུ་གཅིག་ཀུན་ཏུའོད་ཀྱི་ས། ཀུན་ཏུ་འོད་ཀྱིས་ལx། སྒྲིབ་བྱང་ཚོགས་
གཉིས་རབ་རྫོགས་ནས། སྐུ་གསུམ་སངས་རྒྱས་ཐོབ་པར་ཤོག །བཅུ་གཉིས་མ་
ཆགས་དག་པའི་ས།། མ་ཆགས་དག་པའི་ས་ལ་ནི།། རང་དོན་ཕུན་སུམ་ཚོགས་
ནས་ཀྱང་།། གཞན་དོན་མཐའ་རུ་ཕྱིན་པར་ཤོག །བཅུ་གསུམ་འཁོར་ལོ་ཚོགས་
ཆེན་ས།། འཁོར་ལོ་ཚོགས་ཆེན་ས་ལ་ནི།། བདག་གཞན་དོན་ཀུན་མྱུར་འགྲུབ་
ནས།། མཁའ་མཉམ་ཀློང་དུ་གདལ་པར་ཤོག །ཅེས་བོན་ཉིད་ཁྲི་འཕང་བཅུ་གསུམ་གྱི་སྨོན་ལམ་རེ་
དོགས་མེད་པར་གདབ་པར་བྱའོ། །ད་ནི་བདེ་བར་གཤེགས་པའི་སྐུ་གདུང་དང་མཆོད་རྟེན་རྣམས་དབྱིངས་སུ་བསྐྱོད་
པར་མཛད་དེ། ཚིགས་སུ་བཅད་དེ་གསུངས་པ། མི་འགྱུར་གཡུང་དྲུང་བོན་གྱི་དབྱིངས་དཀྱིལ་
ན།། དབྱིངས་ན་བཞུགས་པའི་བདེ་གཤེགས་སྐུ་གདུང་རྣམས།། ཡེ་ནས་བཞུགས་
269



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་བསྐྱོད པ་མི་མངའ་ཡང་། རང་བཞིན་མཁའ་ལ་རྫོགས་པའི་སྐུ་གདུང་རྣམས།།
ཆུ་ཟླའི་དཀྱིལ་འཁོར་གཞའ་ཚོན་རི་མོ་སྒྲིག །སྣ་ཚོགས་སྒྱུ་མ་ཆོ་འཕྲུལ་དངོས་མེད་
ཕྱིར། ཀློང་འདིར་མཚན་མ་རྫས་ལས་གྲུབ་པ་སྟེ། འབྱུང་བ་ལྔ་ལས་གྲུབ་པའི་མཆོད་
རྟེན་ཀྱང་།། དངོས་པོ་མེད་པ་ནམ་མཁའི་དབྱིངས་སུ་བསྐྱོད།། བདེ་གཤེགས་ལྷ་
ལྔའི་དཀྱིལ་འཁོར་ལྷ་ཚོགས་རྣམས།། འགྲོ་བའི་དོན་གྲུབ་མཁའ་ལ་གཤེགས་སོ་
འཚལ། གཏན་དུ་བསྐྱོད་ཅིང་གཤེགས་པ་མ་ལགས་ཏེ།། སླར་ཡང་འགྲོ་བའི་དོན་
ལ་ཐུགས་རྗེས་དགོངས།། ཞེས་བརྗོད་ཅིང་སོ་སོར་བསྐྱོད་དོ། །མི་དམིགས་པའི་རྒྱས་གདབ་པའོ། །ད་ནི་གཞི་
བརྟན་པའི་བཀྲ་ཤིས་གསོལ་ཏེ། ཚིགས་སུ་བཅད་དེ་གསུངས་པ། ཡངས་ཤིང་རྒྱ་ཆེ་ནམ་མཁའི་ངང་
ཚུལ་ཅན།། གཟི་བརྗིད་དཔལ་འབར་ངོ་མཚར་ཕུན་སུམ་ཚོགས།། ལྷ་མིའི་མཆོད་
འོས་བསྟོད་འོས་ཕྱག་བྱར་འོས། བདེ་གཤེགས་སྐུ་གདུང་བཀྲ་ཤིས་གང་ལེགས་པ།།
དིང་འདིར་གསལ་ཞིང་བཀྲ་ཤིས་བདེ་ལེགས་ཤོག །བོན་ཉིད་དབྱིངས་ལ་ཚད་མེད་
ལྷུན་ལ་རྫོགས། ཡེ་ཤེས་ལྔ་ལྡན་དུག་ལྔ་ཟིལ་གྱིས་གནོན།། དུས་རྣམས་ཀུན་ཏུ་ཡང་
དག་བདེ་བར་གཤེགས། ལྷ་ལྔའི་གཙོ་འཁོར་བཀྲ་ཤིས་ཀུན་འབྱུང་བ། དིང་འདིར་
གསལ་༩། བསྐལ་སྟོང་སངས་རྒྱས་འགྲོ་བ་འདྲེན་པའི་དཔལ། གྲངས་མེད་ཚོགས་
བསགས་གྲངས་མེད་སྒྲིབ་པ་སྦྱོང་། བསྐལ་བཟང་ཡེ་གཤེན་སེམས་དཔའི་ཚོགས་
དང་བཅས། འགྲོ་འདུལ་ཐར་ལམ་བཀྲ་རཀ དིང་འདིར་། རྒྱལ་བའི་ཞིང་དུ་སངས་
རྒྱས་བསྟན་པ་སྐྱོང་། འཇིག་རྟེན་མགོན་པོས་བཀྲ་ཤིས་བདེ་ལེགས་སྟེར།། བསོད་
ནམས་ལོངས་སྤྱོད་དཔལ་འབྱོར་ཕུན་སུམ་ཚོགས།། ཕྱོགས་དུས་གནས་སྐབས་
བཀྲ་། དིང་འདིར་གསལ་ ། ཅེས་འབྲུ་དང་མེ་ཏོག་གཏོར་ཞིང་།། གཞི་བརྟན་པའི་བཀྲ་
ཤིས་གསོལ་ཏོ། །དེ་ནས་ཡང་སྟོན་པས་བཀའ་སྩལ་པ། གཤེན་རབ་གཡུང་དྲུང་སེམས་དཔའ་ཆེན་པོ་ཚངས་
པ་གཙུག་ཕུད་དང་།གང་ཞིག་རིགས་ཀྱི་བུ་དང་། རིགས་ཀྱི་བུ་མོ་དག་དགེ་བསྙེན་ཐེག་པའི་བོན་སྡེ་འདི་ལ་
270



ནམ་མཁའ་མཛོད་ཀྱི་ཁྲིད་གདམས་སྐོར།
མོས་ཤིང་སྤྱད་པ་ན། དཔེར་ན་འཇིག་རྟེན་གྱི་ཁམས་འདི་རིན་པོ་ཆེ་སྣ་བདུན་གྱིས་རབ་ཏུ་གང་བ་བྱས་ཤིང་
སྦྱིན་པ་གཏོང་ན། དེ་ནི་ཟད་ཅིང་སྟོར་བའི་རྒྱུ་ཡིན་ལ། བདེ་བར་གཤེགས་པའི་སྐུ་གདུང་གི་མཆོད་རྟེན་
གཅིག་བཞེངས་ནས། མངའ་དབུལ་དང་ཞལ་བསྲོ་བྱས་ནས། དེའི་བསོད་ནམས་ནི་བསྐལ་པ་སྟོང་ཕྲག་
དུ་མའི་དུས་སུ་ཡང་། ཟད་པར་མི་འགྱུར་ཞིང་སྟོར་པར་མི་འགྱུར་རོ། །དེས་ན་དེའི་ཡོན་ཏན་ནི། བགྲང་
བར་མི་ནུས་ཤིང་དཔག་པས་མི་དཔག་གོ །དེའི་ཕྱིར་ན་གཤེན་གྱི་དགེ་སྤྱོད་ཟབ་མོ་འདི་དག་ལ། མོས་པར་
བྱའོ། །བསླབ་པར་བྱའོ། །སྤྱོད་པར་བྱའོ། །ཚུལ་བཞིན་དུ་ཡིད་ལ་བྱའོ། །དགེ་བའི་རྩ་བ་རྒྱ་ཆེར་སྤེལ་བར་
བྱའོ། །བསོད་ནམས་ཀྱི་རྒྱུ་ཡོངས་སུ་འཕེལ་བའི་མི་ཆད་པར་བྱའོ། །བདག་གིས་ཀྱང་དགེ་བའི་རྩ་བ་འདི་
དག་ལ་ཡོངས་སུ་སྤྱད་པར་བྱའོ། །གཞན་ཡང་དགེ་བའི་རྩ་བ་འདི་དག་ལ་ཡོངས་སུ་བསྐུལ་བར་བྱའོ། །གང་
དག་དགེ་བའི་རྩ་བ་འདི་དག་ལ་ཡོངས་སུ་སྤྱད་པ་རྗེས་སུ་ཡི་རང་འབུལ་བར་བྱའོ། །དེས་ན་སེམས་ཅན་
རྣམས་ཐར་པ་རིན་པོ་ཆེའི་རྒྱུན་དུ་བཞུགས་ཏེ། བླ་ན་མེད་པ་ཡང་དག་པར་རྫོགས་པའི་སངས་རྒྱུས་ཐོབ་
པར་འགྱུར་རོ། །དེས་ན་ཚངས་པ་གཙུག་ཕུད། འདི་ནི་ཡིད་ལ་དམ་པར་ཟུངས་ཤིག །ཤིན་ཏུ་དམར་བར་
ཆོངས་ཤིག །གཞན་ལ་ཡང་དག་པར་སྟོན་ཞིག །ཅེས་བཀའ་སྩལ་ཏོ།། དགེའོ།། དགེའོ།།
271



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སཱཙྪ་རིགས་ལྔ་ཐུགས་རྗེ་ཡོངས་སྤྲོས་ཀྱི་
དཀྱིལ་ཆོག་བཞུགས་སོ།།
༄༅། །བླ་མ་ཡི་དམ་མཁའ་འགྲོ་གསུམ་ལ་ཕྱག་འཚལ་ལོ། ། རིག་འཛིན་སྟོང་རྒྱུང་མཐུ་
ཆེན་གྱིས། སཱཙྪ་རིགས་ལྔ་ཐུགས་རྗེའི་ཡོངས་སྤྲོས་བྱ་བ་འདི་སྐད་སྟོན། བླ་མའི་ཞལ་ནས། ཡུན་གྱི་སྒྲིབ་སྦྱོང་འཕྲུལ་གྱིས་
རྐྱེན་བཟློག་དང་། བསོད་ནམས་དཔའ་སྐྱེད་ཚོགས་རྫོགས་དང་
། ལོ་ཀག་ཚེ་སྲིང་འདྲེ་འདུལ་དང་། གཤེན་གྱི་དགེ་
སྦྱོར་སྒྲིབ་སྦྱོང་ནར་མར་བྱ་བ་ནི། འབྱུང་ལྔའི་ཁྱད་པར་རིན་ཆེན་ས་ལ་རྒྱུ་བསླང་ནས།། དགེ་བ་དཔག་མེད་འགྱུར་
ཐབས་འདི། གཞན་ཡང་རིགས་ཀྱི་བུའམ་རིགས་ཀྱི་བུ་མོ་དག །སཱཙྪ་རིགས་ལྔ་ཐུགས་རྗེས་འོད་སྤྲོས་འདི། ཉམས་
སུ་བླང་ཞིང་བརྩོན་པ་བྱའོ། །སྒྲིབ་སྦྱང་ཚོགས་རྫོགས་དོན་གཉིས་འགྲུབ།། ཅེས་གསུངས་སོ། །སྔོན་འབྱུང་འོལ་མོ་
ལུང་རིང་དུ། རྣམ་མཁྱེན་སྟོན་པ་གཤེན་རབ་ཀྱིས། འཁོར་སྡེ་བཞི་ཡ་བརྒྱད་ལ་སྒྲིབ་སྦྱོང་ཚོགས་རྫོགས་བྱང་ཆུབ་འཐོབ
ཕྱིར་གསུངས། སྟག་གཟིགས་མཁས་པ་ལིག་མུར་གཙུག་ཕུད་ལ། མཁས་པ་བཞིས་ཞུས། ཞང་ཞུང་ལ་བསྒྱུར་རོ། །
འདི་ལ་དོན་གསུམ་སྟེ། སྔོན་འགྲོ་དངོས་གཞི་མཐའ་བསྒྱུར་རོ། །རྗེས་ལ་རྫོགས་རིམ་བསྟན་པའོ། །དང་པོ་སྔོན་དུ་
འགྲོ་བ་ནི། དུས་བཟང་པོའི་ཉི་མ་ལག རི་བཟང་པོའི་ཞོལག བཀྲ་ཤིས་པའི་ས་གནས་སུ། ས་དཀར་བསྣུམ་འབོལ་བ་
གཉན་ལ་ཕྱི་མོ་རུ་བཙལ། དུར་ས་རབས་ཆད་ཀྱི་ཤུལ། ཁྱིམ་ཕུང་ཤུལ་ཁང་ས་ཞིང་ས་སྤང་། བཀྲ་ཤིས་པའི་ས་གནས་སུ།
དཀར་གཏོར་མཆོད་གཏོར་ཞི་མཆོད་ཀྱིས་ས་སློང་ལ དཀར་གསུམ་མངར་གསུམ་ལ་ཞི་བའི་མཆོད་པར་བྱའོ། །སྨན་
འབྲུ་མེ་ཏོག་བླུགས་ལ། བདག་ཉིད་སྟོན་པ་གཤེན་རབ་སྐུ་མདོག་གསེར་འོད་འབར་བ་
བསྒོམ། ཕྱག་རྒྱ་གཡུང་དྲུང་བཅའ་ལ་ས་གཞི་ལ་བསྟན། ས་བདག་དབང་ཆེན་ཐམས་ཅད་ཀྱིས་
དགེ་བའི་སྡོང་ལ་བྱོན་ནས། སྟོང་གསུམ་འབྱུང་བའི་བཅུད། སའི་དངོས་གྲུབ་
ཕུལ་བར་བསམ། མཆོད་གཏོར་བདུད་རྩི་བྱིན་གྱིས་བརླབས་ལ་འདི་སྐད་དོ། སྟོང་གསུམ་འབྱུང་
བའི་མངའ་བདག་དབང་ཆེ་བའི། ཙང་ཀུན་ཁྱབ་པ་ལྷ་མོ་བརྟན་མ་སོགས།། འབྱུང་
272



ནམ་མཁའ་མཛོད་ཀྱི་ཁྲིད་གདམས་སྐོར།
བའི་གོ་འབྱེད་ས་བདག་ལྕམ་དྲལ་ལ། བདུད་རྩི་རིན་ཆེན་སྨན་ཕུད་མཆོད་པ་འདི་
འབུལ་གྱིས།། ཐུགས་རྗེ་དགྱེས་པའི་ཚུལ་གྱིས་བཞེས་སུ་གསོལ། བདག་ཅག་བདེ་
གཤེགས་སྐུ་རྟེན་གནས་སུ་བཞེངས་ལགས་ཀྱི། སྔོན་གྱི་ཐ་ཚིག་གཉན་པོ་ལེགས་
དགོངས་ལ།། དགྱེས་པའི་ཚུལ་གྱིས་ས་ཡི་དངོས་གྲུབ་སྩོལ། ཞེས་གར་དགོས་སར་བླུགས།
དགྱེས་ནས་སའི་དངོས་གྲུབ་ཕུལ་བ་བསམ། དེ་ནས་ས་རྐོ་སྟེ། ལྷོ་རིན་ཆེན་ས་འདི་ཡེ་ནས་བདེ་གཤེགས་
སྐུ་གདུང་རང་བཞིན་ལ། དེ་ལ་རྐོ་ཞིང་བཅད་ལྟ་མི་འཚལ་ཏེ། སེམས་ཅན་མ་རིག་
བློ་སྒོ་འབྱེད་པ་དང་།། བདེ་གཤེགས་རྟེན་དུ་བཞེངས་པའི་རྒྱུ་འདི་རིན་ཆེན་ས་ལ་
བཙལ་བའི་ཕྱིར། ས་གཞི་ཀུན་འབྱུང་གཏེར་དུ་རྐོ་བར་བགྱིའོ། །ཨ་དྲུང་མུ་ཨ་འབྲི་
ཏི་སྟ་ཡ་རད་དྲུང་མུ་སིདྷི་ཧཱུྃ། ས་རྐོ་འོ། །མི་འགྱུར་ས་བཅུ་ཟིལ་གྱིས་ནོན། དངོས་གྲུབ་ཐོབ་པར་བསམ་
ལ་ས་བསླང་སྟེ། གཡུང་དྲུང་ཐོ་ཆེན་ལ་ཡི་གེ་ཨོཾ་གྱི་འཕྲོ་འདུ་ལས།། ཡེ་ཤེས་ཀྱི་འོད་ཟེར་
འཕྲོས་པས།། སེམས་ཅན་གྱི་ཉོན་མོངས་དུག་ལྔ་བཅོམ་ནས། སྐུ་ལྔ་དང་སྐུ་གསུམ་
དུ་གྲོལ་བར་བསམ། ༧ ཨོཾ་གསེར་གྱི་ས་གཞི་ཡེ་ནས་སྐྱོན་མེད་གཞི་བདེ་ལག དེ་ལ་
བརྡུང་སྦྱངས་བྱེད་ལྟ་མི་འཚལ་ཏེ། སེམས་ཅན་དུག་ལྔ་སྐྱོན་གྱི་ཉོན་མོངས་འདུལ་
བའི་ཕྱིར།། ས་གཞི་ཉོན་མོངས་གཞི་འདུལ་ཡེ་ཤེས་ངང་དུ་བརྡུང་བར་བྱའོ། །ༀ་
སླ་ཞི་དྲུང་མུ་ཁྲོ་ཏ་ཡ་ཧ་ར་ཡེ་ཞི་ༀ་འདུ། དེ་ནས་ས་དེ་ལ་ཆུགཙང་ནང་དུ་སྨན་སྤོས་བཏབ་ལ། བླུགས་
ཤིང་བསྒོམ་པ་ནི། ཨོཾ་ལ་ཡེ་ཤེས་ཀྱི་ཆུ་བོ་བྱུང་ནས།། སེམས་ཅན་སྡིག་སྒྲིབ་དག་ཅིང་དུག་
ལྔ་བདུད་ལྔ་ཕུང་པོའི་ཉོན་མོངས་པ་དག་ནས། བདེ་གཤེགས་སྐུ་རྟེན་དུ་ཡེ་ནས་
གྲུབ་པར་བསམ། ༧ ༀ་འབྱུང་བཞི་ཡེ་ནས་རྣམ་པར་དག་པ་ལ། ཚན་ཁྲུས་གསོལ་
ལྟ་མི་འཚལ་ཏེ།། བདག་དང་མཐའ་ཡས་སེམས་ཅན་ཐམས་ཅད་ཀྱི།། དུག་ལྔ་ཉོན་
མོངས་སྡིག་སྒྲིབ་སྦྱོང་བའི་ཕྱིར། རྣམ་དག་ཡེ་ཤེས་དབྱིངས་ཀྱི་ཆུ་བོ་ག སུམ་བརྒྱ་
དྲུག་ཅུ་གཙང་མའི་སྨན་སྤོས་བཏབ། ལྷ་ཚན་གསས་ཚན་དག་པའི་ཚན་བཏབ་
273



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནས། སེམས་ཅན་ལས་ཀྱི་སྒྲིབ་པ་དག་ནས་ཀྱང་། ། བདེ་གཤེགས་སྐུ་རྟེན་རྒྱུ་རུ་
གྲུབ་པར་ཤོག །ཨོཾ་དྲུང་མུ་སླས་ཞི་ཀུ་ཤུདྷོ་ས་ལེ་སང་ངེ་ཡེ་སྭཱཧཱ། །ཅེས་སོ། དེ་ནས་ཀོ་ཤུལ་
དུ་རིན་ཆེན་བདར་བའི་ཕྱེ་མ་དང་འབྲུ་སྣ་བླུགས་ཏེ། ། ཨོཾ་གསེར་གྱི་ས་གཞི་ཡེ་ནས་དགོས་འདོད་
རིན་ཆེན་གཏེར་དང་ལྡན་པ་སྟེ།། རིན་ཆེན་གཏེར་གྱིས་འཕྲད་ཞུགས་མི་འཚལ་
ཏེ། སེམས་ཅན་འདོད་དགུ་འབྱུང་བའི་དོན་དུ་བསྒྲུབ་པའི་ཕྱིར།། གསེར་གྱི་ས་གཞི་
རིན་ཆེན་ཕྲད་ཀྱིས་སྤྲོ་བར་བྱའོ། །ༀ་དྲུང་མུ་སླས་ཞི་རད་ཧཱུཾ་སྭཱཧཱ། ཨོཾ་ཁྲོ་ཏ་ཡེ་སྭཱཧཱ།
ཞེས་ཐོ་བས་བརྡུང་།། ཧྲི་ཧཱུཾ་མ་ར་སྭཱཧཱ༔ མར་ཁུ་ལག་པར་བཀུ དེ་ནས་འདམ་འབགས་འཇམ་ལ་མཉེན་
པ་ལ། འབུ་འབུ་བྱ་སྟེ། སེམས་ཅན་གྱི་ལས་དང་ཉོན་མོངས་པ་མི་དགེ་བ་བཅུ་ཡོངས་སུ་
དག་ནས། ལམ་ཞུགས་པདྨའི་སྐུ་རུ་གྲུབ་པར་བསམ། ཨོཾ་ཛ་ཛ་ཡང་ཡང་
ཡང་ཡང་རད་མུ་ཡེ་
སཱཧཱ། ཞེས་འབུ་འབུ་བྱས་ལ༔ ཨ་ཨཾ་ཧཱུྃ། ལ་སོགས་ཀྱི་ནང་རྫོང་སོགས། སྔགས་དང་འབྲུ་དང་རིན་པོ་ཆེ་སྣ་ཚོགས་
སྔགས་ལ་བླུགས། བདེ་གཤེགས་ཐུགས་རྗེའི་ཟད་མེད་གཏེར་ཆེན་འགྲོ་བའི་དོན་ལ་
སྤྲོས་པ་བསྒོམས། ། དེ་ནས་རིན་པོ་ཆེའི་རྣོ་པོར་མཚན་དང་ལྡན་པ་ག་དར་བྱས་པ་དེར། ཨཱ་ཨཱ་ཨཱ་མུ་ཡེ་
ཞེས་པས། བོན་གྱི་སྐུ་མི་སྐྱེ་མི་འགགས་སྤྲོས་བྲལ་ལ་མི་གཡོ་བར་བྱིན་གྱིས་རློབས་ལ།
ལག་པ་གཡས་པས་འཛིན། འབུ་འབུ་མ་འགགས་པ་ལོངས་སྤྱོད་རྫོགས་པའི་སྐུ་ ཅིར་ཡང་སྤྲུལ་པར་བྱིན་གྱིས་རློབས་
པས། གཡོན་པས་བཟུང་ལ། ༀ་དྲུང་མུ་མེར་ཞི་དར་རད་ཧ་ར་ཉི་རི་བྷ་ར་ཧཱུཾ། ཅེས་པས། ། འབུ་
འབུ་ལོངས་སྤྱོད་རྫོགས་པའི་སྐུ་རུ་བྱིན་གྱིས་རློབས་ལ་བཏབ་པས། བོན་ཉིད་གསལ་
སྟོང་དབྱེར་མེད་ངང་ལས། སྤྲུལ་པའི་སྐུ་བྱེ་བ་སྟོང་གསུམ་དུ་བྱོན་ནས་སེམས་ཅན་
གྱི་སྒྲིབ་པ་སྦྱོང་། འགྲོ་བའི་དོན་རྒྱ་ལག་ཕྱད་པར་བསམ་ལ་། སཱཙྪ་ཕྱུང་སྟེ། ཨོཾ་མུ་ཡེ་ཤེ་
ཐུན་ཏ་ར་འོད་སྤྲོས་ཁྲི་པར་སཱཧཱ། ཅེས་གདན་ལ་བཀོད་དེ། གཡུང་དྲུང་འཁོར་ལོ་པདྨ་
རིན་པོ་ཆེ་གེ་སར་མེ་ཏོག་མཛེས་པའི་གདན་ལ་བརྟན་དུ་ཧྲིན་ཧྲུན། ཞེས་བཞུགས་སུ་
གསོལ། དེ་ལྟར་བརྒྱ་སྟོང་ཁྲི་འབུམ་སྐབས་དང་སྦྱར་ལ་བླུག་གོ །དེ་སཙྪའི་སྔོན་དུ་འགྲོ་བའོ། །གཉིས་པ་སྔོན་འགྲོའི་རྒྱུ་
24



ནམ་མཁའ་མཛོད་ཀྱི་ཁྲིད་གདམས་སྐོར།
བོན་ཉིད་སྐུ་གསུམ་དུ་བྱིན་གྱིས་བརློབས་པ་དེ་ཚར་ནས། ད་བོན་ཉིད་འཛིན་མེད་དུ་བྱིན་གྱིས་རླབས་པ་དང་། སཱཙྪ་
དེ་རྣམས་ཀྱང་གཡུང་དྲུང་རིགས་སུ་བཞེངས་པའི་སཱཙྪ་ལ། ན་བཟའ་སེར་པོ་དཀར་པོ་གསོལ། འཁོར་ལོ་རིགས་ལྗང་།
པདྨ་རིགས་དམར། རིན་ཆེན་རིགས་སྔོན་པོའོ། །དེ་བཞིན་རིགས་མཐིང་ཁའམ་ཡང་ན་ཁ་དོག་ལྔ་ཚང་བ་གསོལ་ལོ། །
ས་སྣ་སྣམ་ཕྱིང་གཙང་མའམ། པདྨ་གེ་སར་ནས་འབྲུ་རིགས་འབྲུ་ཚོམ་བཀོད་པའི་གདན་ལ་བཞུགས་སུ་གསོལ། སྲི་
ཞུའི་ཞིང་ཆེན་བྱ་བ་བདེ་གཤེགས་སྐུ་གསུང་ཐུགས་ཉིད་དུ་བསྒོམ། མཆོད་པ་རྣམ་པ་ལྔ་ལ་སོགས་བྱེ་བྲག་རྙེད་ཚདད་དུ་
བཤམ། བླ་རེ་དར་དཔྱང་འཕན་དར་གྱིས་ལྷབ་ལྷུབ། རྡུལ་ཕྱིས་ཁྲུས་ཆབ་མེ་ལོང་ལ་སོགས་ཀྱང་ཚང་བར་བྱ། སྒྲུབ་
པ་པོ་གཙང་མའི་རྒྱན་གྱིས་ཆས་སུ་བཞུགས་སུ་གསོལ། བཀྲ་མི་ཤིས་པ་དང་ཉམས་གྲིབ་ཅན་རྒྱང་སྲིང་ངོ་། །དེ་ནས་
བར་ཆོད་བསལ་བ་ནི། བདག་ཉིད་ཐུགས་ལས་སྤྲུལ་པའི་ཁྲོ་བོ་ཁྲོ་མོའི་ཚོགས་འཕྲོས་པས།
བགེགས་རིགས་རྡུལ་དུ་བརླགས་ཏེ། མཐའི་མུན་པ་ལ་བྲོས་ཏེ་སོང་བར་བསམ་ལ།
༧ ༀ་བདག་གི་ཏིང་འཛིན་འབར་བ་ལས། དེ་བཞིན་ཉིད་ཀྱི་བྱིན་བརླབས་ཀྱིས།།
ཉུངས་ཀར་དབལ་གྱི་གསེར་ཛཱ་འདི།། ཁྲོ་རྒྱལ་བྱེ་བ་ས་ཡ་སྤྲུལ། དགེ་ཡི་བར་ཆོད་
ལོག་འདྲེན་ཀུན།། རྡུལ་ཕྲན་བཞིན་དུ་བརླག་ཅིང་བསྲེག །བསྭོ་ཨོྃ་ཉེ་ལོ་ཡོ་ཞུ་ཧུ་
དུ་རུ་སྤུ་རུ་སྤུ་རུ། ཁྲོ་ཏ་ཧ་ལ་ཧེ་ལ་ཛྭ་ལ་ཛྭ་ལ། སྟི་ཏ་ཡ་མན་ཐོར་རྩེ་པྲ་མོ་ཧཱ། ཅེས་
ཉུངས་ཀར་གྱིས་བྲབ་བོ། །དེ་ནས་ཏིང་ངེ་འཛིན་བསྒོམ་སྟེ། འགྲོ་བའི་དོན་ལ་སེམས་བསྐྱེད་དོ། །བདེ་གཤེགས་སྐུ་ལ་
སྐྱབས་སུ་འགྲོ། བཤགས་པ་ལ་སོགས་བསག་སྦྱོང་ཚུལ་དང་ལྡན་པར་བྱའོ། །དེ་ནས་རང་བཞིན་ཆ་ལུགས་ཀྱི་ཕྱག་རྒྱ་
ལུས་གནད་ལ་ཕབ། སེམས་དེ་བཞིན་མ་བཅོས་པར་བཞག །ཚད་མེད་བཞི་རིམ་བཞིན་
བསྒོམ། རྒྱུའི་སྐབས་སུ་རང་རིག་ཨཱ༔ དཀར་པོ་གཅིག་བསྒོམ། ཨཱ༔ལ་རིག་པ་གཏད་
པས། ཨཱ༔ གྲངས་མེད་པར་གྱུར་ནས། རང་གི་ལུས་གནས་ཀུན་ཁེངས་ནས། འོད་
ཀྱིས་ཉེས་པའི་རང་བཞིན་ཉེས་སྐྱོན་བྲལ་བའི་དཀྱིལ་ན། རང་སེམས་ཨཱ༔ འམ།
རང་བཞིན་འོད་ཀྱི་སྐུ་ཚོན་གང་པ་གཅིག་ཏུ་བསམ། འོད་ཀྱིས་དྲངས་ནས་སྤྲོས་
པས། སེམས་ཅན་གྱི་ཕྱི་སྣོད་སྦྱངས་ནས་ལྷའི་གཞལ་ཡས་ཁང་། ནང་གི་རིགས་དྲུག་
27



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྦྱོང་། བདེ་གཤེགས་སྐུ་ལ་ཚུར་འདུས། བདག་གི་བག་ཆགས་སྒྲིབ་པ་སྦྱོང་། འོད་
ཟེར་དབྱིངས་སུ་འཕྲོས། དབྱིངས་ཀྱི་ཡེ་ཤེས་འགྲོ་དོན་ལ་སྐུལ་ནས་བྱོན། རྟེན་
ལ་ཐིམ་པར་བསམ། ཨཱ༔ འོད་དུ་ཞུ་བ་ལས། བདག་ཉིད་སྟོན་པ་གཤེན་རབ་སྐུ་
མདོག་གསེར་གྱི་མདངས། སྐུ་ལ་ཐང་པ་དམར་པོ་གསོལ་བ། སེང་གེའི་ཁྲི་ལ་
བཞུགས་པ། ཕྱག་ན་གསེར་གྱི་ཆག་ཤིང་བསྣམས་པ། དབུ་ལ་རིན་པོ་ཆེའི་པྲོག་ཞུ་
གསོལ་བ། འོད་ཀྱི་རང་བཞིན་དུ་བསྒོམ། ཐུགས་ཀའི་ཨཱ༔ ལས་འོད་ཟེར་ཁ་དོག་
ལྔ་འོད་དུ་འཕྲོས་པས། ཕྱི་སྣོད་འཇིག་རྟེན་དངོས་འཛིན་སྦྱོང་། འོད་ཁ་དོག་ལྔའི་
གཞལ་ཡས་སུ་བསམ། ནང་བཅུད་རིགས་དྲུག་ལ་ཕོག་པས། དུག་ལྔའི་སྦྱངས་
ཚད་ཀྱི་སྡུག་བསྔལ་སྦྱོང་། སྟོང་གསལ་འཛིན་མེད་བདེ་གཤེགས་སྐུ་རུ་གྲོལ་བར་
བསམ། འོད་ཟེར་ཚུར་འདུས་སཱཙྪ་མཆོད་རྟེན་ལ་ཕོག་པས། འབྱུང་བ་ལྔའི་དངོས་
པོ་སྦྱངས། བདེ་གཤེགས་སྐུ་རུ་ཡེ་སངས་རྒྱས་པར་བསམ། འོད་ཟེར་གྱི་རང་བཞིན་
དུ་གྱུར། དབྱིངས་ཀྱི་སྐུ་གསུམ་བདེ་གཤེགས་གྲངས་མེད་སྤྱན་དྲངས་ནས་བསྟིམས།
མཆོད་རྟེན་དེ་ཡང་རྒྱུ་རྣམ་པར་དག་པ། བོན་ཉིད་དབྱིངས་ཀྱི་རང་བཞིན། འབྲས་
བུ་རྣམ་པར་དག་པའི་སྐུ་དང་ཡེ་ཤེས་རྒྱས་པའི། དངོས་འཛིན་མེད་པའི་སྟོང་པ་བོན་
གྱི་སྐུ། ཐུགས་རྗེའི་འོད་ཟེར་ཕྱོགས་བཅུ་སྤྲོས་པའི་རྫོགས་པའི་སྐུ། གཉིས་མེད་
འགྲོ་དོན་རྒྱ་ལག་ཕྱད་པའི་སྤྲུལ་པའི་སྐུ། སྐུའི་འོད་ཟེར་ཕྱིར་སྤྲོས་སེམས་ཅན་གྱི་
སྒྲིབ་པ་སྦྱོང་། ཡར་འཕྲོས་བདེ་བར་གཤེགས་པ་སྤྱན་དྲངས་རྟེན་ལ་ཐིམ་པར་བསམ།
བླ་མེད་མཆོད་པའི་སྤྲིན་དུ་བྱིན་གྱིས་རླབས་པའོ། །དེ་ནས་སཱཙྪ་སྤྱན་དྲང་སྟེ། ཞུགས་མར་སྤོས་
བཏེག །སྒྲ་སྙན་བསྒྲག་སྟེ། ཨོྃ་མི་འགྱུར་གཡུང་དྲུང་བོན་གྱི་དབྱིངས་དཀྱིལ་ནས།། དུས་
གསུམ་བདེ་གཤེགས་རྟེན་གསུམ་འཁོར་དང་བཅས། རིགས་ལྔའི་སཱཙྪ་སྤྲུལ་པ་བཅས་
པ་ལ། འཛམ་གླིང་མཛེས་པ་ལྷ་ཡི་གཞལ་ཡས་སུ། པདྨ་མེ་ཏོག་གེ་སར་མཛེས་པའི་
276



ནམ་མཁའ་མཛོད་ཀྱི་ཁྲིད་གདམས་སྐོར།
གདན་འབུལ་གྱིས།། ཐུགས་རྗེས་འགྲོ་བའི་དོན་ལ་དགོངས་ཏེ་བཞེས་སུ་གསོལ། མེ་
ཏོག་གཏོར་རོ། །ༀ་མི་འགྱུར་གཡུང་དྲུང་བོན་གྱི་ཀློང་དཀྱིལ་ནས།། དུས་གསུམ་བདེ་
གཤེགས་འཁོར་དང་བཅས་པ་རྣམས། འགྲོ་དྲུག་ཐུགས་རྗེས་བཟུང་ཕྱིར་སྤྱན་དྲངས་
ནས། སེམས་ཅན་དོན་ལ་དགོངས་ཏེ་གཤེགས་སུ་གསོལ། ཤར་ཕྱོགས་གཡུང་དྲུང་
རིགས་ཀྱི་ཞིང་ཁམས་ནས། གཡུང་དྲུང་རིགས་ཀྱི་སཱཙྪ་མཆོད་རྟེན་འཁོར་དང་བཅས།།
འགྲོ་དྲུག་ཐུགས་རྗེས་བཟུང་ཕྱིར་སྤྱན་དྲངས་ནས།། སེམས་ཅན་དོན་ལ་དགོངས་
ཏེ་གཤེགས་སུ་གསོལ།། བྱང་ཕྱོགས་འདེགས་པ་རླུང་གི་ཞིང་ཁམས་ནས། འཁོར་
ལོ་རིགས་ཀྱི་སཱཙྪ་མཆོད་རྟེན་འཁོར་དང་བཅས།། འགྲོ་དྲུག་ཐུགས་རྗེས་བཟུང་
ཕྱིར་སྤྱན་དྲངས་ནས། སེམས་ཅན་དོན་ལ་དགོངས་ཏེ་གཤེགས་སུ་གསོལ། །ནུབ་
ཕྱོགས་པདྨ་རིགས་ཀྱི་ཞིང་ཁམས་ནས།། པདྨ་རིགས་ཀྱི་སཱཙྪ་མཆོད་རྟེན་འཁོར་
དང་བཅས། འགྲོ་དྲུག་ཐུགས་རྗེས་བཟུང་ཕྱིར་སྤྱན་དྲངས་ནས།། སེམས་ཅན་དོན་
ལ་དགོངས་ཏེ་གཤེགས་སུ་གསོལ། །ལྷོ་ཕྱོགས་ཀུན་གསོ་ཆུ་ཡི་ཞིང་ཁམས་ནས།།
རིན་ཆེན་རིགས་ཀྱི་སཱཙྪ་མཆོད་རྟེན་འཁོར་དང་བཅས།། འགྲོ་དྲུག་ཐུགས་རྗེས་
བཟུང་ཕྱིར་སྤྱན་དྲངས་ནས། སེམས་ཅན་དོན་ལ་དགོངས་ཏེ་གཤེགས་སུ་གསོལ།
དབུས་ཕྱོགས་མཁའ་ཡང་གསལ་བའི་ཞིང་ཁམས་ནས།། དེ་བཞིན་རིགས་ཀྱི་སཱཙྪ་
མཆོད་རྟེན་འཁོར་དང་བཅས།། འགྲོ་དྲུག་ཐུགས་རྗེས་བཟུང་ཕྱིར་སྤྱན་དྲངས་ནས།།
སེམས་ཅན་དོན་ལ་དགོངས་ཏེ་གཤེགས་སུ་གསོལ།། གཞན་ཡང་འཇིག་རྟེན་བྱེ་
བ་ཕྲག་བརྒྱ་ནས།། སྤྲུལ་པའི་སྐུ་གདུང་སཱཙྪ་མཆོད་རྟེན་འཁོར་དང་བཅས།། མངའ་
ཐོབ་དབང་ལྡན་བྱིན་དང་ལྡན་པ་རྣམས།། འགྲོ་དྲུག་ཐུགས་རྗེས་བཟུང་ཕྱིར་སྤྱན་
དྲངས་ནས།། སེམས་ཅན་དོན་ལ་དགོངས་ཏེ་གཤེགས་སུ་གསོལ།། བདེ་གཤེགས་
སྐུ་གདུང་སཱཙྪ་འཁོར་དང་བཅས་པ་རྣམས།། པདྨ་མེ་ཏོག་གེ་སར་གདན་སྟེངས་
277



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སུ། ཐུགས་རྗེའི་མངའ་བདག་བྱིན་དང་ལྡན་པར་བཞུགས་སུ་གསོལ། གཟུགས་
ལ་སྐུ་རུ་བྱིན་གྱིས་བརླབ་ཏུ་གསོལ། དེ་ནས་ན་བཟའ་གསོལ་ཏེ། ཨོཾ་བདེ་གཤེགས་སྐུ་གདུང་
མཆོད་རྟེན་སཱཙྪ་བཅས་པ་རྣམས།། ཡེ་ནས་ཡེ་ཤེས་ན་བཟའ་རྒྱན་དང་ལྡན་པ་ལ།།
མཚན་མའི་ན་བཟའ་གསོལ་ལྟ་མི་འཚལ་ཏེ།། བདག་དང་མཐའ་ཡས་སེམས་ཅན་
ཐམས་ཅད་ནི། ཡེ་ཤེས་ན་བཟའ་རྒྱན་དང་ལྡན་བྱའི་ཕྱིར།། ཁ་དོག་མཛེས་པའི་
ན་བཟའ་འདི་གསོལ་བ། ཐུགས་རྗེས་བྱིན་གྱིས་བརླབ་ལ་བཞེས་སུ་གསོལ།།
ཤིན་ཤོན་ཕོ་ལིང་དར་རས་མུ་ཡེ་སྭཱཧཱ། དེ་ནས་མངའ་གསོལ་ཏེ། ཕྱག་རྒྱ་རང་བཞིན་རྫས་ཀྱིས་མངའ་
གསོལ་བའོ། །དང་པོ་སྐུ་ཕྱག་རྒྱའི་བྱིན་གྱིས་རླབ་པ་ནི། བདག་ཅག་ལུས་ཆ་ལུགས་ལྔ་ལྡན་གྱི་ཕྱག་རྒྱ་བཅའ་བ་ལ།
མི་
རྟོག་ཐུགས་རྗེ་གསལ་སྒྲིབ་མེད་པར་ལྷུན་གྱིས་གྲུབ་པར་བྱིན་གྱིས་བརླབ་བོ། །མཉམ་
པ་ཉིད་ཀྱི་ཕྱག་རྒྱ་བཅའ། བོན་གྱི་སྐུ་གཡོ་བ་མེད་པར་བྱིན་བརླབས་ལས། རྫོགས་པ་ཆེན་
པོར་བྱིན་གྱིས་རློབ་བོ། །རིགས་ལྔ་རྒྱན་གྱི་ཕྱག་རྒྱ་བཅའ་ལ། ལོངས་སྤྱོད་བརྒྱན་རྫོགས་ཀྱི་བྱིན་
བརླབས་ལས། མཚན་དང་ལྡན་པར་བྱིན་གྱིས་རློབ་བོ། །རྫུ་འཕྲུལ་ཁྲོ་གཉེར་གྱི་ཕྱག་རྒྱ་བཅའ་
ལ། སྤྲུལ་སྐུ་བྱེ་བ་ས་ཡའི་བྱིན་བརླབས་ལས། འགྲོ་བའི་དོན་རྒྱ་ལག་ཕྱད་པར་བྱིན་
གྱིས་རློབ་བོ། །ཐུགས་ཏིང་ངེ་འཛིན་གྱི་བྱིན་གྱིས་བརླབ་པ་ནི། དེ་བཞིན་ཉིད་མི་དམིགས་པ་ཆེན་
པོར་བྱིན་གྱིས་རློབ། སྣོད་བཅུད་གདོད་ནས་ཡེ་དག་ཏུ་བྱིན་གྱིས་རློབས། ཀུན་ཏུ་
སྣང་ཚད་མེད་བཞི་ལྡན་དུ་བྱིན་གྱིས་རློབས། རྒྱུའི་ཏིང་ངེ་འཛིན་གོང་བཞིན་སྤྲོ་བསྡུ་། གཟུགས་
གསལ་ལ་ཁ་དོག་སྐུ་དངོས་མེད་དུ་བྱིན་གྱིས་རློབས། གསུང་སྔགས་ཀྱི་བྱིན་གྱིས་བརླབ་པ་ནི།
ཨ་མུ་ཁྱུང་པྲ་ཕུད་བིང་ང་ཉི་རི་བྷ་ར་ཏྲང་འདུ།། ཨོྃ་མི་སྐྱེ་མི་འགགས་ཡེ་ནས་བོན་གྱི་
སྐུ། སྐྱེ་འགགས་མེད་པ་ནམ་མཁའི་རང་བཞིན་ཅན།། འགྱུར་བ་མེད་པའི་སྐུ་རུ་
བྱིན་གྱིས་རློབས།། ན་མོ་བོན་གྱི་སྐུ་ལས་གཟུགས་བརྙན་གྱི་སྐུ་རུ་བྱུང་བའི། བདེ་
བར་གཤེགས་པའི་སྐུ་གདུང་མཆོད་རྟེན་སཱཙྪ་འདི་རྣམས་ལ། ཡེ་ནས་འགྱུར་བ་མེད་
278



ནམ་མཁའ་མཛོད་ཀྱི་ཁྲིད་གདམས་སྐོར།
པ་སྙིང་པོས་མངའ་གསོལ་བས། ཐུགས་རྗེ་བྱིན་བརླབས་ཀྱིས་སཱཙྪ་མཆོད་རྟེན་འདི་
རྣམས་ལ། འགྱུར་ནུབ་མེད་པ་གཟི་བརྗིད་དང་ལྡན་པའི། སྐུ་བཞིའི་མངའ་ཐོབ་
པར་གྱུར་ཅིག །དེ་ལྟར་ཐོབ་པར་གྱུར་ནས་ཀྱང་། འཁོར་བ་མ་སྟོང་གི་བར་དུ།
འགྲོ་བ་སེམས་ཅན་གྱི་དོན་རྒྱ་ལག་སྤྱད་པར་མཛད་པ་ལ། ཞལ་དྲོ་བྱིན་ཆེ་བཀྲ་
ཤིས་པ་ཁོ་ནར་གྱུར་ཅིག །ཨོཾ་མུ་ནེ་གླང་ཆེན་བིང་ང་ཉི་རི་བྷ་ར་ཏྲང་འདུ། ཨོཾ་མ་
བསྒྲགས་མི་བསྒྲགས་ཡེ་ནས་བོན་གྱི་གསུང་། སྨྲ་བསམ་ཚིག་ལས་འདས་ཏེ་བརྗོད་དུ་
མེད། རང་བཞིན་མེད་པའི་གསུང་དུ་བྱིན་གྱིས་རློབས། ན་མོ་བོན་གྱི་སྐུ་ལས་
གཟུགས་བརྙན་གྱི་སྐུ་རུ་བྱུང་བའི་བདེ་བར་གཤེགས་པའི་སྐུ་གདུང་མཆོད་རྟེན་
སཱཙྪ་འདི་རྣམས་ལ། འགགས་མེད་བརྗོད་བྲལ་གྱི་སྙིང་པོས་མངའ་གསོལ་བས།
སྐུ་གདུང་མཆོད་རྟེན་སཱཙྪ་འདི་རྣམས་ལ། འགགས་མེད་གསུང་དང་ལྡན་པ་གསུང་
བཞིའི་མངའ་ཐོབ་པར་གྱུར་ཅིག །དེ་ལྟར་ཐོབ་པར་གྱུར་ནས་ཀྱང་། འཁོར་བ་
མ་སྟོང་གི་བར་དུ། འགྲོ་བ་སེམས་ཅན་གྱི་དོན་རྒྱ་ལག་ཕྱད་པར་མཛད་པ་ལ། ཞལ་
དྲོ་བྱིན་ཆེ་བཀྲ་ཤིས་པ་ཁོ་ནར་གྱུར་ཅིག །ཧཱུཾ་ཧཱུཾ་མུ་ཡེ་ཤེ་ཐུན་བིང་ང་ཉི་རི་བྷ་ར་དྲུང་
འདུ། ཨོཾ་མ་མཉམ་མི་མཉམ་ཡེ་ནས་བོན་གྱི་ཐུགས།། འཁྲུལ་པ་མེད་པ་ཤེས་རབ་
ཆེན་པོའི་མཆོག །ཡེ་ཤེས་ཆེན་པོའི་ཐུགས་སུ་བྱིན་གྱིས་རློབས།། ན་མོ་བོན་གྱི་སྐུ་
ལས་གཟུགས་བརྙན་གྱི་སྐུ་རུ་བྱུང་བའི་བདེ་བར་གཤེགས་པའི་སྐུ་གདུང་མཆོད་
རྟེན་སཱཙྪ་འདི་རྣམས་ལ། སྟོང་ཞིང་བདག་མེད་ཐུགས་ཀྱི་སྙིང་པོས་མངའ་གསོལ་
བས། སྐུ་གདུང་མཆོད་རྟེན་སཱཙྪ་འདི་རྣམས་ལ། འཁྲུལ་པ་མེད་པའི་མཁྱེན་རྩེའི་
ཐུགས་བཞི་དང་ལྡན་པའི་མངའ་ཐོབ་པར་གྱུར་ཅིག །དེ་ལྟར་ཐོབ་པར་གྱུར་ནས་
ཀྱང་། འཁོར་བ་མ་སྟོང་གི་བར་དུ། འགྲོ་བ་སེམས་ཅན་གྱི་དོན་རྒྱ་ལག་སྤྱད་པར་
མཛད་པ་ག ཞལ་དྲོ་བྱིན་ཆེ་བཀྲ་ཤིས་པ་ཁོ་ནར་གྱུར་ཅིག །བསོ་ཨཽ་རི་ཏི་ལ་དུ་ཡུད་
27



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སཱཧཱ།། ན་མོ་བོན་གྱི་སྐུ་ལས་གཟུགས་བརྙན་གྱི་སྐུ་རུ་བྱུང་བའི། བདེ་བར་གཤེགས་
པའི་སྐུ་གདུང་མཆོད་རྟེན་སཱཙྪ་འདི་རྣམས་ལ། གསུང་ཚངས་པའི་བྱེ་བྲག་སྒྲ་སྒྲོགས་
ཀྱི་སྙིང་པོས་མངའ་གསོལ་བས། སྟོང་གསུམ་ཀུན་དུ་བྱེ་བྲག་འབྱེད་ཅིང་བོན་སྒོ་
སྒྲོགས་པའི་མངའ་ཐོབ་པར་གྱུར་ཅིག །དེ་ལྟར་ཐོབ་པར་གྱུར་ནས་ཀྱང་། འཁོར་
བ་མ་སྟོང་གི་བར་དུ། འགྲོ་བ་སེམས་ཅན་གྱི་དོན་རྒྱ་ལག་ཕྱད་པར་མཛད་པ་ལ།
ཞལ་དྲོ་བྱིན་ཆེ་བཀྲ་ཤིས་པ་ཁོ་ནར་གྱུར་ཅིག །བསྲོ་་ཛ་དེ་སྟེ་སྟོད་ཕུར་ཁིར་རི་
ཛ་ཧ་ར་སད་སཱཧཱ། ན་མོ་བོན་གྱི་སྐུ་ལས་གཟུགས་བརྙན་གྱི་སྐུ་རུ་བྱུང་བའི། བདེ་
བར་གཤེགས་པའི་སྐུ་གདུང་མཆོད་རྟེན་སཱཙྪ་འདི་རྣམས་ལ། ཡོན་ཏན་ལེགས་
འབྱུང་སྟོང་གསུམ་ལྷུན་གྲུབ་ཏུ་རྫོགས་པའི་སྙིང་པོས་མངའ་གསོལ་བས། ཐམས་
ཅད་མ་རྩལ་ལྷུན་གྲུབ་ཕྲིན་ལས་ཀྱི་མངའ་ཐོབ་པར་གྱུར་ཅིག །དེ་ལྟར་ཐོབ་པར་
གྱུར་ནས་ཀྱང་
། འཁོར་བ་མ་སྟོང་གི་བར་དུ། འགྲོ་བ་སེམས་ཅན་གྱི་དོན་རྒྱུ་ལག་
ཕྱད་པར་མཛད་པ་ལ། ཞལ་དྲོ་བྱིན་ཆེ་བཀྲ་ཤིས་པ་ཁོ་ནར་གྱུར་ཅིག །ཨཱ་ཨོཾ་ཧཱུྃ་
ཁི་ཁར་རད་ཧ་ར་ཧཱུཾ་འདུ་སྭཱཧཱ། ན་མོ་བོན་གྱི་སྐུ་ལས་གཟུགས་བརྙན་གྱི་སྐུ་རུ་བྱུང་
བའི། བདེ་བར་གཤེགས་པའི་སྐུ་གདུང་མཆོད་རྟེན་སཱཙྪ་འདི་རྣམས་ལ། ཕྲིན་
ལས་རྩོལ་བ་མེད་པར་ཞི་རྒྱས་དབང་དྲག་གིས་མངའ་གསོལ་བས། མ་རྩལ་ལྷུན་
གྱིས་གྲུབ་པའི་མངའ་ཐོབ་པར་གྱུར་ཅིག །དེ་ལྟར་ཐོབ་ནས་ཀྱང་། འཁོར་བ་མ་
སྟོང་གི་བར་དུ། འགྲོ་བ་སེམས་ཅན་གྱི་དོན་རྒྱ་ལག་སྤྱད་པར་མཛད་པ་ལ། ཞལ་
དྲོ་བྱིན་ཆེ་བཀྲ་ཤིས་པ་ཁོ་ནར་གྱུར་ཅིག །ན་མོ་བོན་ཉིད་སྐུ་ལས་གཟུགས་བརྙན་
གྱི་སྐུ་རུ་བྱུང་བའི། བདེ་བར་གཤེགས་པའི་སྐུ་གདུང་མཆོད་རྟེན་སཱཙྪ་འདི་རྣམས་
ག །གཡུང་དྲུང་བསྣོལ་བའི་ཕྱག་རྒྱུས་མངའ་གསོལ་བས། སྐུ་མི་འགྱུར་བ་གཡུང་
དྲུང་རིགས་སུ་གྲུབ་པའི་མངའ་ཐོབ་པར་གྱུར་ཅིག །དེ་ལྟར་ཐོབ་པར་གྱུར་ནས་
280



ནམ་མཁའ་མཛོད་ཀྱི་ཁྲིད་གདམས་སྐོར།
ཀྱང་། འཁོར་བ་མ་སྟོང་གི་བར་དུ། འགྲོ་བ་སེམས་ཅན་གྱི་དོན་རྒྱ་ལག་སྤྱད་པར་
མཛད་པ་ལ། ཞལ་དྲོ་བྱིན་ཆེ་བཀྲ་ཤིས་པ་ཁོ་ནར་གྱུར་ཅིག །ན་མོ་བོན་གྱི་སྐུ་ལས་
གཟུགས་བརྙན་གྱི་སྐུ་རུ་བྱུང་བའི། བདེ་བར་གཤེགས་པའི་སྐུ་གདུང་མཆོད་རྟེན་
སཱཙྪ་འདི་རྣམས་ལ། །དབང་བསྒྱུར་འཁོར་ལོའི་ཕྱག་རྒྱུས་མངའ་གསོལ་བས།
ཡོན་ཏན་ལེགས་པར་འབྱུང་བ་འཁོར་ལོ་རིགས་སུ་གྲུབ་པའི་མངའ་ཐོབ་པར་གྱུར་
ཅིག །དེ་ལྟར་ཐོབ་པར་གྱུར་ནས་ཀྱང་། འཁོར་བ་མ་སྟོང་གི་བར་དུ། འགྲོ་བ་
སེམས་ཅན་གྱི་དོན་རྒྱ་ལག་སྤྱད་པར་མཛད་པ་ལ། ཞལ་དྲོ་བྱིན་ཆེ་བཀྲ་ཤིས་པ་
ཁོ་ནར་གྱུར་ཅིག །ན་མོ་བོན་གྱི་སྐུ་ལས་གཟུགས་བརྙན་གྱི་སྐུ་རུ་བྱུང་བའི། བདེ་
བར་གཤེགས་པའི་སྐུ་གདུང་མཆོད་རྟེན་སཱཙྪ་འདི་རྣམས་ལ། པདྨ་དྲི་མེད་དང་
ལྡན་གྱི་ཕྱག་རྒྱུས་མངའ་གསོལ་བས། གསུང་འགགས་མེད་བརྗོད་བྲལ་པདྨ་རིགས་
སུ་གྲུབ་པའི་མངའ་ཐོབ་པར་གྱུར་ཅིག །དེ་ལྟར་ཐོབ་པར་གྱུར་ནས་ཀྱང་། འཁོར་
བ་མ་སྟོང་གི་བར་དུ། འགྲོ་བ་སེམས་ཅན་གྱི་དོན་རྒྱ་ལག་ཕྱད་པར་མཛད་པ་ལ།
ཞལ་དྲོ་བྱིན་ཆེ་བཀྲ་ཤིས་པ་ཁོ་ནར་གྱུར་ཅིག །ན་མོ་བོན་གྱི་སྐུ་ལས་གཟུགས་
བརྙན་གྱི་སྐུ་རུ་བྱུང་བའི། བདེ་བར་གཤེགས་པའི་སྐུ་གདུང་མཆོད་རྟེན་སཱཙྪ་འདི་
རྣམས་ལ། །རིན་ཆེན་འབར་བའི་རྒྱན་སྤྲས་ཀྱི་ཕྱག་རྒྱུས་མངའ་གསོལ་བས། ཞི་
རྒྱས་དབང་དྲག་གི་ཕྲིན་ལས་ཡིད་བཞིན་གྲུབ་པའི་མངའ་ཐོབ་པར་གྱུར་ཅིག །དེ་
ལྟར་གྱུར་ནས་ཀྱང་། འཁོར་བ་མ་སྟོང་གི་བར་དུ། འགྲོ་བ་སེམས་ཅན་གྱི་དོན་རྒྱ་
ལག་ཕྱད་པར་མཛད་པ་ལ། ཞལ་དྲོ་བྱིན་ཆེ་བཀྲ་ཤིས་པ་ཁོ་ནར་གྱུར་ཅིག །ན་མོ་
བོན་གྱི་སྐུ་ལས་གཟུགས་བརྙན་གྱི་སྐུ་རུ་བྱུང་བའི། བདེ་བར་གཤེགས་པའི་སྐུ་
གདུང་མཆོད་རྟེན་སཱཙྪ་འདི་རྣམས་ལ། འགྱུར་ནུབ་མེད་པ་རྒྱལ་མཚན་གྱི་ཕྱག་
རྒྱུས་མངའ་གསོལ་བས། མི་ནུབ་འགྱུར་མེད་དེ་བཞིན་རིགས་ཀྱི་མངའ་ཐོབ་
28



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པར་གྱུར་ཅིག །དེ་ལྟར་གྱུར་ནས་ཀྱང་། འཁོར་བ་མ་སྟོང་གི་བར་དུ། འགྲོ་བ་
སེམས་ཅན་གྱི་དོན་རྒྱུ་ལག་སྤྱད་པར་མཛད་པ་ལ། ཞལ་དྲོ་བྱིན་ཆེ་བཀྲ་ཤིས་པ་
ཁོ་ནར་གྱུར་ཅིག །དེ་ནས་འཛབ་ཆེན་བཅུ་གཉིས་ཀྱི་བྱིན་གྱིས་བརླབ་པ་ནི། ཨཱ་ཨཱི་ཧཱུཾ་པུས་པ་ལི་དྷ་
དྷ་འདི་ལ་སཱཧཱ།། ན་མོ་བོན་གྱི་སྐུ་ལས་གཟུགས་བརྙན་གྱི་སྐུ་རུ་བྱུང་བའི། བདེ་
བར་གཤེགས་པའི་སྐུ་གདུང་མཆོད་རྟེན་སཱཙྪ་འདི་རྣམས་ལ། ཞི་བའི་ལྷ་འཛབ་
ཀྱིས་མངའ་གསོལ་བས། ཅི་ལ་ཡང་རྣམ་པར་རྒྱལ་བ་ཅི་ལ་ཡང་རྟོག་པ་མེད་ཅིང་
མཉམ་ཉིད་ངང་ལ་མི་གཡོ་བའི་མངའ་ཐོབ་པར་གྱུར་ཅིག །དེ་ལྟར་ཐོབ་པར་གྱུར་
ནས་ཀྱང་། འཁོར་བ་མ་སྟོང་གི་བར་དུ། འགྲོ་བ་སེམས་ཅན་གྱི་དོན་རྒྱ་ལག་ཕྱད་
པར་མཛད་པ་ལ། ཞལ་དྲོ་བྱིན་ཆེ་བཀྲ་ཤིས་པ་ཁོ་ནར་གྱུར་ཅིག །ཨཱ་ཨོཾ་ཧཱུྃ་ཨ་ཡཾ་རཾ་
མོ་ཁཾ་ཧཱུཾ་འདུ། ན་མོ་བོན་གྱི་སྐུ་ལས་གཟུགས་བརྙན་གྱི་སྐུ་རུ་བྱུང་བའི། བདེ་བར་
གཤེགས་པའི་སྐུ་གདུང་མཆོད་རྟེན་སཱཙྪ་འདི་རྣམས་ལ། དབང་ཆེན་སྤྱི་འཛབ་
ཀྱིས་མངའ་གསོལ་བས། ཅི་ལ་ཡང་རྣམ་པར་རྒྱལ་ཞིང་གཉིས་སུ་མེད་པའི་མངའ་
ཐོབ་པར་གྱུར་ཅིག །དེ་ལྟར་ཐོབ་པར་གྱུར་ནས་ཀྱང་། འཁོར་བ་མ་སྟོང་གི་བར་
དུ། འགྲོ་བ་སེམས་ཅན་གྱི་དོན་རྒྱ་ལག་སྤྱད་པར་མཛད་པ་ལ། ཞལ་དྲོ་བྱིན་ཆེ་བཀྲ་
ཤིས་པ་ཁོ་ནར་གྱུར་ཅིག །བསྭོ་ཨཱི་ཨ་ཐུན་ཉེ་ལོ་ཡོ་ཐུན་སྤུངས་སོ་ཐད་དོ་ཐུན་ཧྲི།།
ན་མོ་བོན་གྱི་སྐུ་ལས་གཟུགས་བརྙན་གྱི་སྐུ་རུ་བྱུང་བའི། བདེ་བར་གཤེགས་པའི་
སྐུ་གདུང་མཆོད་རྟེན་སཱཙྪ་འདི་རྣམས་ལ། ཁྲོ་བོའི་བསྭ་འཛབ་ཀྱིས་མངའ་གསོལ་
བས། ཐུགས་ཉིད་ཞི་བའི་ངང་ལས་མ་གཡོས་ཀྱང་། སྤྲུལ་པ་ཁྲོ་བོའི་ཆ་ལུགས་སུ་
སྤྲུལ་ནས། གནོད་བྱེད་ཉོན་མོངས་པ་ཟིལ་གྱིས་གནོན་པའི་མངའ་ཐོབ་པར་གྱུར་
ཅིག །དེ་ལྟར་གྱུར་ནས་ཀྱང་། འཁོར་བ་མ་སྟོང་གི་བར་དུ། འགྲོ་བ་སེམས་ཅན་
གྱི་དོན་རྒྱ་ལག་སྤྱད་པར་མཛད་པ་ལ། ཞལ་དྲོ་བྱིན་ཆེ་བཀྲ་ཤིས་པ་ཁོ་ནར་གྱུར་
282



ནམ་མཁའ་མཛོད་ཀྱི་ཁྲིད་གདམས་སྐོར།
ཅིག །ཨོཾ་དུ་སྲི་དུད་གྱག་མིང་དུབ་ཨ་པར་ཤག་ཤག་སཱཧཱ། ན་མོ་བོན་གྱི་སྐུ་ལས་
གཟུགས་བརྙན་གྱི་སྐུ་རུ་བྱུང་བའི། བདེ་བར་གཤེགས་པའི་སྐུ་གདུང་མཆོད་རྟེན་
སཱཙྪ་འདི་རྣམས་ལ། ཐར་པ་བརྒྱད་ཀྱི་སྙིང་པོས་མངའ་གསོལ་བས། འཁོར་བ་
དང་མྱ་ངན་ལས་འདས་པ་གཉིས་མེད་པའི་མངའ་ཐོབ་པར་གྱུར་ཅིག །དེ་ལྟར་
ཐོབ་པར་གྱུར་ནས་ཀྱང་། འཁོར་བ་མ་སྟོང་གི་བར་དུ། འགྲོ་བ་སེམས་ཅན་གྱི་དོན་
རྒྱ་ལག་སྤྱད་པར་མཛད་པ་ལ། ཞལ་དྲོ་བྱིན་ཆེ་བཀྲ་ཤིས་པ་ཁོ་ནར་གྱུར་ཅིག །ཨཱ་
ཨོཾ་ཧཱུྃ་ས་ལེ་ལྷན་ནེ་འདུ་འདུ་ཨ་ཡེ་སྭཱཧཱ། བསྭོ་ཨཽ་ཨ་མ་མ་ས་ལེ་སང་ངེ་ཡེ་སྭཱཧཱ། ན་
མོ་བོན་གྱི་སྐུ་ལས་གཟུགས་བརྙན་གྱི་སྐུ་རུ་བྱུང་བའི། བདེ་བར་གཤེགས་པའི་སྐུ་
གདུང་མཆོད་རྟེན་སཱཙྪ་འདི་རྣམས་ལ། ཡབ་ཡུམ་འབྲེལ་བའི་སྙིང་པོས་མངའ་
གསོལ་བས། ཐབས་དང་ཤེས་རབ་གཉིས་སུ་མེད་པའི་མངའ་ཐོབ་པར་གྱུར་
ཅིག །དེ་ལྟར་གྱུར་ནས་ཀྱང་། འཁོར་བ་མ་སྟོང་གི་བར་དུ། འགྲོ་བ་སེམས་ཅན་
གྱི་དོན་རྒྱ་ལག་ཕྱད་པར་མཛད་པ་ལ། ཞལ་དྲོ་བྱིན་ཆེ་བཀྲ་ཤིས་པ་ཁོ་ནར་གྱུར་
ཅིག །བསྲོ་ཨཽ་ཨ་པར་ཨ་ཡེ་ཨ། ཨ་པར་ཨ་ཡེ་ཨ། ན་མོ་བོན་གྱི་སྐུ་ལས་གཟུགས་
བརྙན་གྱི་སྐུ་རུ་བྱུང་བའི། བདེ་བར་གཤེགས་པའི་སྐུ་གདུང་མཆོད་རྟེན་སཱཙྪ་འདི་
རྣམས་ལ། ཨ་འཛབ་དྲུག་འགྱུར་གྱི་སྙིང་པོས་མངའ་གསོལ་བས། ནམ་མཁའ་
ལྟར་ཡངས་དོགས་མེད་ཅིང་ཡོངས་སུ་རྒྱ་མ་ཆད་པ་གཉིས་སུ་མེད་པའི་མངའ་ཐོབ་
པར་གྱུར་ཅིག །དེ་ལྟར་གྱུར་ནས་ཀྱང་། འཁོར་བ་མ་སྟོང་གི་བར་དུ། འགྲོ་བ་
སེམས་ཅན་གྱི་དོན་རྒྱ་ལག་ཕྱད་པར་མཛད་པ་ལ། ཞལ་དྲོ་བྱིན་ཆེ་བཀྲ་ཤིས་པ་
ཁོ་ནར་གྱུར་ཅིག །ༀ་ཨ། ཨོཾ་ཧ། ཨོཾ་ཧེ། ཨོཾ་ཡཾ། ཨོཾ་རཾ། ཨོཾ་མཾ། ཨོཾ་ཁཾ། ཨོཾ་ཧཱུཾ། ཨོཾ་
འདུ།། ན་མོ་བོན་གྱི་སྐུ་ལས་གཟུགས་བརྙན་གྱི་སྐུ་རུ་བྱུང་བའི། བདེ་བར་གཤེགས་
པའི་སྐུ་གདུང་མཆོད་རྟེན་སཱཙྪ་འདི་རྣམས་ལ། ཨཱི་འཛབ་དགུ་བསྐོར་གྱི་སྙིང་
283



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པོས་མངའ་གསོལ་བས། ཅི་ལ་ཡང་རྟོག་འཛིན་མེད་ཅིང་བསམ་གཏན་མི་འཁྲུགས་
པ་དང་གཉིས་སུ་མེད་པའི་མངའ་ཐོབ་པར་གྱུར་ཅིག །དེ་ལྟར་གྱུར་ནས་ཀྱང་།
འཁོར་བ་མ་སྟོང་གི་བར་དུ། འགྲོ་བ་སེམས་ཅན་གྱི་དོན་རྒྱ་ལག་ཕྱད་པར་མཛད་
པ་ལ། ཞལ་དྲོ་བྱིན་ཆེ་བཀྲ་ཤིས་པ་ཁོ་ནར་གྱུར་ཅིག །ཨཱ༔ ཨ་དཀར་ས་ལེ་འོད་ཨ་
ཡང་ཨོཾ་འདུ། ན་མོ་བོན་གྱི་སྐུ་ལས་གཟུགས་བརྙན་གྱི་སྐུ་རུ་བྱུང་བའི། བདེ་བར་
གཤེགས་པའི་སྐུ་གདུང་མཆོད་རྟེན་སཱཙྪ་འདི་རྣམས་ལ། གསལ་བ་དགུ་འཛབ་
ཀྱི་སྙིང་པོས་མངའ་གསོལ་བས། མ་ཡིན་པ་མི་བསླུ་ཞིང་རྩལ་བ་མེད་པར་ལྷུན་གྱིས་
གྲུབ་པ་དང་གཉིས་སུ་མེད་པའི་མངའ་ཐོབ་པར་གྱུར་ཅིག །དེ་ལྟར་ཐོབ་པར་གྱུར་
ནས་ཀྱང་། འཁོར་བ་མ་སྟོང་གི་བར་དུ། འགྲོ་བ་སེམས་ཅན་གྱི་དོན་རྒྱ་ལག་ཕྱད་
པར་མཛད་པ་ལ། ཞལ་དྲོ་བྱིན་ཆེ་བཀྲ་ཤིས་པ་ཁོ་ནར་གྱུར་ཅིག །བསྭཱ་ཨཱི་ས་ལེ་
སང་ངེ་ལྷན་ནེ་འདུ་འདུ་ཨ། ན་མོ་བོན་གྱི་སྐུ་ལས་གཟུགས་བརྙན་གྱི་སྐུ་རུ་བྱུང་
བའི། བདེ་བར་གཤེགས་པའི་སྐུ་གདུང་མཆོད་རྟེན་སཱཙྪ་འདི་རྣམས་ལ། སྐྱེད་
པ་ཀུན་འབྱུང་གི་སྙིང་པོའི་མངའ་གསོལ་བས། ཅི་ལ་ཡང་ཕུན་སུམ་ཚོགས་པ་
དང་གཉིས་སུ་མེད་པའི་མངའ་ཐོབ་པར་གྱུར་ཅིག །དེ་ལྟར་ཐོབ་པར་གྱུར་ནས་
ཀྱང་། འཁོར་བ་མ་སྟོང་གི་བར་དུ། འགྲོ་བ་སེམས་ཅན་གྱི་དོན་རྒྱུ་ལག་ཕྱད་པར་
མཛད་པ་ལ། ཞལ་དྲོ་བྱིན་ཆེ་བཀྲ་ཤིས་པ་ཁོ་ནར་གྱུར་ཅིག །བསྔོ་ༀ་བ་བཱ་དེ་ན་
ར་ས་ཡ་ན་གཡུ་འབྲང་བདུད་རྩི་བསྭཱ་ཐ། ན་མོ་བོན་གྱི་སྐུ་ལས་གཟུགས་བརྙན་
གྱི་སྐུ་རུ་བྱུང་བའི། བདེ་བར་གཤེགས་པའི་སྐུ་གདུང་མཆོད་རྟེན་སཱཙྪ་འདི་རྣམས་
ལ། སྨན་འཛབ་འཁོར་བུ་ཆུང་གི་སྙིང་པོའི་མངའ་གསོལ་བས། བོན་ཉིད་ཀྱི་
དབྱིངས་ཐམས་ཅད་གཡོ་ཞིང་བསྐྱེད་པ་མེད་པ་དང་གཉིས་སུ་མེད་པའི་མངའ་
ཐོབ་པར་གྱུར་ཅིག །དེ་ལྟར་ཐོབ་པར་གྱུར་ནས་ཀྱང་། འཁོར་བ་མ་སྟོང་གི་བར་
284



ནམ་མཁའ་མཛོད་ཀྱི་ཁྲིད་གདམས་སྐོར།
དུ། འགྲོ་བ་སེམས་ཅན་གྱི་དོན་རྒྱ་ལག་ཕྱད་པར་མཛད་པ་ལ། ཞལ་དྲོ་བྱིན་ཆེ་བཀྲ་
ཤིས་པ་ཁོ་ནར་གྱུར་ཅིག །ཨཱ་ཧཱུཾ་ཧཱུཾ་རཾ་ཛ་སད་ས་ལེ་སང་ངེ་སཱཧཱ༎ ན་མོ་བོན་གྱི་སྐུ་
ལས་གཟུགས་བརྙན་གྱི་སྐུ་རུ་བྱུང་བའི། བདེ་བར་གཤེགས་པའི་སྐུ་གདུང་མཆོད་
རྟེན་སཱཙྪ་འདི་རྣམས་ལ། ཡང་སྙིང་འདུས་པའི་སྙིང་པོས་མངའ་གསོལ་བས།
བོན་ཉིད་ཀྱི་དབྱིངས་སྐྱེ་འགགས་མེད་པ་དང་གཉིས་སུ་མེད་པའི་མངའ་ཐོབ་པར་
གྱུར་ཅིག །དེ་ལྟར་ཐོབ་པར་གྱུར་ནས་ཀྱང་། འཁོར་བ་མ་སྟོང་གི་བར་དུ། འགྲོ་
བ་སེམས་ཅན་གྱི་དོན་རྒྱ་ལག་སྤྱད་པར་མཛད་པ་ལ། ཞལ་དྲོ་བྱིན་ཆེ་བཀྲ་ཤིས་པ་
ཁོ་ནར་གྱུར་ཅིག །དེ་ནས་རྡུལ་ཕྱིས་ཏེ། ཨེ་མ་ཧོ། བདེ་གཤེགས་སྐུ་དང་མཆོད་རྟེན་སཱཙྪ་
རྣམས། བོན་ཉིད་གཡོ་མེད་དབྱིངས་ནས་རྣམ་པར་དག་པ་ལ། བག་ཆགས་རྡུལ་
གྱི་སྐྱོན་ལྟ་མི་མངའ་སྟེ། བདག་དང་མཐའ་ཡས་སེམས་ཅན་ཐམས་ཅད་ཀྱི།། ཉོན་
མོངས་དུག་ལྔའི་བག་རྡུལ་ཕྱི་བའི་ཕྱིར།། ཤིན་ཤོན་དར་རས་མཛེས་པའི་རྡུལ་
ཕྱིས་ཀྱིས།། བདེ་གཤེགས་སྐུ་དང་མཆོད་རྟེན་སཱཙྪའི་རྡུལ་ཕྱིས་པས།། སྐུ་རྣམས་
ཡེ་ནས་དྲི་མ་མེད་པ་ལྟར། མི་རྣམས་མཐའ་ཡས་སེམས་ཅན་ཐམས་ཅད་ཀྱི།། ཉོན་
མོངས་དུག་ལྔའི་སྡིག་སྒྲིབ་དག་གྱུར་ཅིག །ༀ་ཤིན་ཤོན་ཨུ་དུག་ས་ལེ་སང་ངེ་ཡེ་
སཱཧཱ། དེ་ནས་ཁྲུས་གསོལ་ཏེ། ཨོཾ་གཟི་བརྗིད་དབང་ལྡན་ཁྱད་པར་རྨད་བྱུང་བའི།། བདེ་
གཤེགས་སྐུ་གདུང་མཆོད་རྟེན་སཱཙྪ་ནི།། ཡེ་ནས་དྲི་མེད་རྣམ་དག་ཤེལ་ལྟར་གསལ་
བ་ལ།། གཙང་མའི་སྐུ་ཁྲུས་གསོལ་ལྟ་མི་འཚལ་ཏེ། བདག་དང་མཐའ་ཡས་སེམས་
ཅན་ཐམས་ཅད་ཀྱི།། མ་རིག་རྨོང་པའི་ཉོན་མོངས་རྒྱུས་བསྐྱེད་པའི།། སྡིག་སྒྲིབ་
པས་ལུས་ངག་ཡིད་གསུམ་སྒྲིབ། འཁོར་བའི་སྡིག་སྒྲིབ་བག་ཆགས་བཀྲུ་བའི་
ཕྱིར།། ཆུ་གསུམ་རྣམ་པར་དག་པ་དབྱིངས་ཀྱི་ཁྲུས་ཆབ་འདིས།། བདེ་གཤེགས་
སྐུ་གདུང་མཆོད་རྟེན་སཱཙྪ་ལ། རྣམ་པར་དག་པའི་སྐུ་ཁྲུས་འདི་གསོལ་གྱིས།། སྐུ་
285



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྣམས་ཡེ་ནས་རྣམ་པར་དག་པ་ལྟར།། བདག་དང་མཐའ་ཡས་སེམས་ཅན་ཐམས་
ཅད་རྣམས།། ཡོན་བདག་འཁོར་དང་བཅས་པའི་བག་ཆགས་སྡིག་སྒྲིབ་དག་གྱུར་
ཅིག །ༀ་གུ་ཤུདྷོ་ས་ལེ་སང་ངེ་ཡེ་སྭཱཧཱ། དེ་ནས་ཕྱག་འཚལ་ཏེ། རྒྱུད་ཕྱག་ལ་སོགས་བརྗོད་པ་བྱ་བའི་
རྗེས་ལ་འདི་སྐད་དོ། །ༀ་བོན་ཉིད་མི་འགྱུར་གཡུང་དྲུང་ཀློང་དཀྱིལ་ནས།། དུས་གསུམ་
བདེ་གཤེགས་རྟེན་གསུམ་འཁོར་བཅས་ལ། བདག་དང་ཡོན་བདག་མཐའ་ཡས་
སེམས་ཅན་ཐམས་ཅད་ཀྱིས།། གུས་པའི་ཕྱག་འཚལ་དང་བས་སྐྱབས་སུ་མཆི། དུས་
གསུམ་བདེ་གཤེགས་ནུབ་པ་མེད་པའི་སྐུ།། གཡུང་དྲུང་རིགས་ཀྱི་སཱཙྪ་འཁོར་
བཅས་ལ། གུས་པའི་ཕྱག་འཚལ་དང་བས་སྐྱབས་སུ་མཆི།། དབང་བསྒྱུར་ལེགས་
པའི་ཡོན་ཏན་འབྱུང་མཛད་པ། འཁོར་ལོ་རིགས་ཀྱི་སཱཙྪ་འཁོར་བཅས་ལ། གུས་
པས་ཕྱག་འཚལ་དང་བས་སྐྱབས་སུ་མཆི།། ཐམས་ཅད་གོ་འབྱེད་བྱེ་བྲག་སོ་སོར་
བསྟན་མཛད་པ། པདྨ་རིགས་ཀྱི་སཱཙྪ་འཁོར་བཅས་ལ། གུས་པས་ཕྱག་འཚལ་
དང་བས་སྐྱབས་སུ་མཆི།། གང་ལ་གང་འདུལ་ཞི་རྒྱས་དབང་དྲག་འགྲོ་བ་འདུལ།
རིན་ཆེན་རིགས་ཀྱི་སཱཙྪ་འཁོར་བཅས་ལ། གུས་པས་ཕྱག་འཚལ་དང་བས་སྐྱབས་
སུ་མཆི། མཉམ་ཉིད་མ་གཡོས་དུས་གསུམ་ས་ལེ་གསལ། དེ་བཞིན་རིགས་ཀྱི་སཱཙྪ་
འཁོར་བཅས་ལ།། གུས་པས་ཕྱག་འཚལ་དང་བས་སྐྱབས་སུ་མཆི།། དུས་གསུམ་
བདེ་གཤེགས་མ་ལུས་འཁོར་བཅས་རྣམས།། མི་སྐྱེ་མི་འགག་ནམ་མཁའི་རང་
བཞིན་ཅན།། སྤྲུལ་པ་བྱེ་བ་ཕྲག་བརྒྱ་གྲངས་མང་ཡང་།། དོན་དམ་བདེ་ཆེན་ངང་
ལས་མ་གཡོས་པས།། སྨྲ་བསམ་ཚིག་ལས་འདས་ཏེ་བརྗོད་དུ་མེད།། འགྲོ་བའི་དོན་
དུ་སྐུ་གདུང་མཆོད་རྟེན་སཱཙྪ་སྤྲུལ་པ་སྟོན། འཇིག་རྟེན་འདི་ན་ཐུགས་རྗེ་ཐ་
ཀྱིས་འགྲོ་བའི་དོན་མཛད་པའི།། སྐུ་གདུང་མཆོད་རྟེན་སཱཙྪ་འཁོར་བཅས་
ཅས་ལ།།
གུས་པས་ཕྱག་འཚལ་དང་བས་སྐྱབས་སུ་མཆི།། བདག་དང་མཐའ་ཡས་སེམས་
28



ནམ་མཁའ་མཛོད་ཀྱི་ཁྲིད་གདམས་སྐོར།
ཅན་ཐམས་ཅད་ནི།། ཁྱོད་ཀྱིས་ཐུགས་རྗེས་ཀུན་ཀྱང་བཟུང་དུ་གསོལ།། དེ་ནས་སྡིག་
པ་བཤགས་ཏེ། ན་མོ་ཐོག་མ་མེད་ནས་ད་ལྟའི་བར།། ལས་ཀྱི་དབང་གིས་འཁོར་བར་
རང་བརྒྱུད་ཅིང་། མ་རིག་དབང་གིས་དུག་ལྔ་རང་ཁར་སྤྱོད།། མ་རྟོགས་འཁྲུལ་
པས་ཡང་དག་དོན་ལ་བསྒྲིབས།། ལོག་པར་རྟོགས་པས་གཡུང་དྲུང་བོན་ལ་འགལ།།
གཟུ་ལུམ་ར་ཆོད་དམ་འཆོལ་སྤྱོད་པ་རྣམས།། བདེ་གཤེགས་རྟེན་གསུམ་སྐུ་ལ་
མཐོལ་ལོ་བཤགས།། དགེ་བ་ཅི་བགྱིས་དེ་ལ་རྗེས་ཡི་རང་། ཕྲལ་རྐྱེན་ཡུན་སྒྲིབ་མ་
ལུས་བྱང་གྱུར་ཅིག །དེ་ནས་མཆོད་པ་འབུལ་ཏེ༎ ༀ་བདེ་གཤེག་སྐུ་གདུང་སཱཙྪ་མཆོད་རྟེན་
རྣམས། ཡེ་ནས་སྒྲིབ་མེད་ས་ལེ་གསལ་བ་ལ། མུན་སེལ་སྒྲོན་མེ་འབུལ་ལྟ་མི་འཚལ་
ཏེ།། བདག་དང་མཐའ་ཡས་སེམས་ཅན་ཐམས་ཅད་ཀྱི།། མ་རིག་མུན་སྒྲིབ་བསལ་
བའི་ཕྱིར།། མུན་སེལ་སྒྲོན་མེ་འདི་འབུལ་བས།། གཉིས་མེད་དོན་གྱིས་བཞེས་སུ་
གསོལ།། ཨོཾ་ནེ་ཏིང་གསལ་འབར་ཡེ་ས་ལེ་སང་ངེ་སྭཱཧཱ། བདེ་གཤེགས་སྐུ་གདུང་
ཡེ་ནས་རྣམ་དག་དྲི་མེད་འོད་ལྡན་ལ། གཙང་མའི་དྲི་ཆབ་འབུལ་ལྟ་མི་འཚལ་ཏེ།།
བདག་དང་མཐའ་ཡས་སེམས་ཅན་ཐམས་ཅད་ཀྱི།། བག་ཆགས་ལས་ངན་སྒྲིབ་
པ་བསལ་བའི་ཕྱིར།། གཙང་མའི་དྲི་ཆབ་འདི་འབུལ་བས།། གཉིས་མེད་དོན་གྱིས་
བཞེས་སུ་གསོལ།། ཨོཾ་གུ་ཤུདྷོ་ས་ལེ་སང་ངེ་སྭཱཧཱ། བདེ་གཤེགས་སྐུ་གདུང་སཱཙྪ་
མཆོད་རྟེན་རྣམས།། ཡེ་ནས་དྲི་ཞིམ་ངད་དང་ལྡན་པ་ལ།། དྲི་ཞིམ་སྦྱར་སྤོས་འབུལ་
ལྟ་མི་འཚལ་ཏེ། བདག་དང་མཐའ་ཡས་སེམས་ཅན་ཐམས་ཅད་ཀྱི།། འཁོར་
བའི་སྡུག་བསྔལ་མ་ལུས་བསལ་བའི་ཕྱིར།། དྲི་མཆོག་སྦྱར་སྤོས་མཆོད་པ་འདི་
འབུལ་བས།། གཉིས་མེད་དོན་གྱིས་བཞེས་སུ་གསོལ།། ཨོཾ་ཞིམ་ཞིམ་བུན་ནེ་སྨན་
དུ་སྭཱཧཱ། བདེ་གཤེགས་སྐུ་གདུང་སཱཙྪ་མཆོད་རྟེན་རྣམས།། ཡེ་ནས་སྦྲེབས་སྐྱེམས་
མི་མངའ་ཞལ་ཟས་ལྡན།། འབྲུ་བཅུད་ལྷ་སངས་འབུལ་ལྟ་མི་འཚལ་ཏེ།། བདག་
287



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་མཐའ་ཡས་སེམས་ཅན་ཐམས་ཅད་ཀྱི།། བཀྲེས་སྐོམ་སྡུག་བསྔལ་བསལ་བའི་
ཕྱིར། འབྲུ་བཅུད་ལྷ་སངས་འདི་འབུལ་བས།། གཉིས་མེད་དོན་གྱིས་བཞེས་སུ་
གསོལ།། ཨོཾ་དུ་སཾ་བང་ངེ་དྲུང་ཟད་མིན་དྲུང་སཱཧཱ།། བདེ་གཤེགས་སྐུ་གདུང་སཱཙྪ་
མཆོད་རྟེན་རྣམས། ཡེ་ནས་སྐྱོན་མེད་རྒྱན་དང་ལྡན་པ་ལ། བཀྲ་གསལ་མེ་ཏོག་
འབུལ་ལྟ་མི་འཚལ་ཏེ། བདག་དང་མཐའ་ཡས་སེམས་ཅན་ཐམས་ཅད་ཀྱི། འཁོར་
བའི་སྡུག་བསྔལ་བསལ་བའི་ཕྱིར།། མེ་ཏོག་མདངས་ལྡན་འདི་འབུལ་བས།། གཉིས་
མེད་དོན་གྱིས་བཞེས་སུ་གསོལ།། ཨོཾ་ནེ་ར་བཀྲག་འབར་ཕྱོད་ལམ་སཱཧཱ།། བདེ་
གཤེགས་སྐུ་གདུང་སཱཙྪ་མཆོད་རྟེན་རྣམས། ཡེ་ནས་དགོས་འདོད་ཕུན་སུམ་ཚོགས་
པ་ལ།། ལོངས་སྤྱོད་རྒྱུན་ཚོགས་མཆོད་པ་འདི་འབུལ་བས།། བདག་དང་མཐའ་
ཡས་སེམས་ཅན་ཐམས་ཅད་ཀྱི།། འཇིག་རྟེན་འཁོར་བའི་སྡུག་བསྔལ་བསལ་དུ་
གསོལ། གཟུགས་སྒྲ་དྲི་རོ་རེག་རྒྱན་བོན་དང་གཏེར། དཀར་གསུམ་མངར་གསུམ་
ཞལ་ཟས་འདོད་དགུ་དང་། སྨན་ལྔ་སྤོས་ལྔ་མེ་ཏོག་སྙིང་པོ་ལྔ། བླ་བྲེ་དར་དཔྱང་
འཕན་གདུགས་རོལ་མོ་གར། མཛེས་སྡུག་བཀྲ་གསལ་འཕུར་ལྡིང་རྐང་མགྱོགས་
སོགས།། དངོས་སུ་མཆོད་པའི་རྫས་སུ་ཡོད་པ་ཀུན།། བདེ་གཤེགས་སྐུ་གདུང་
སཱཙྪའི་སྐུ་ལ་མཆོད་པ་འབུལ།། ཐུགས་རྗེ་གཉིས་མེད་དོན་གྱིས་བཞེས་སུ་གསོལ།
བདག་དང་མཐའ་ཡས་སེམས་ཅན་ཐམས་ཅད་ཀྱི། བག་ཆགས་སྒྲིབ་པ་བསལ་
དུ་གསོལ།། ཨོ་ལོངས་སྤྱོད་ཟད་མིན་བྷོ་ཐིམ་ཡེ་སྭཱཧཱ། དེ་ནས་སྐུ་བསྟོད་དེ། ༀ་མི་འགྱུར་
གཡུང་དྲུང་བོན་གྱི་ཀློང་དཀྱིལ་ནས།། བདེ་གཤེགས་སྐུ་ལྔ་མཆོད་རྟེན་སཱཙྪ་ནི།།
ཤར་ཕྱོགས་འགྱུར་མེད་སྐུ་ལ་མཚན་བཟང་དཔེ་བྱད་ལྡན། སྐུ་དང་གཡུང་དྲུང་
རིགས་ལ་བསྟོད་ཅིང་མཆོད་པ་འབུལ།། བྱང་ཕྱོགས་རྫོགས་པའི་སྐུ་དང་འཁོར་
ལོ་རིགས་ལ་བསྟོད་ཅིང་མཆོད་པ་འབུལ།། ནུབ་ཕྱོགས་འགགས་མེད་གསུང་ལ་
288



ནམ་མཁའ་མཛོད་ཀྱི་ཁྲིད་གདམས་སྐོར།
ཚངས་པ་བོན་གྱིས་བྱེ་བྲག་འབྱེད།། གསུང་དང་པདྨ་རིགས་ལ་བསྟོད་ཅིང་མཆོད་
པ་འབུལ།། ལྷོ་ཕྱོགས་འཁྲུལ་མེད་ཐུགས་ལ་མཁྱེན་རིག་ཡེ་ཤེས་གསལ། ཐུགས་
དང་རིན་ཆེན་རིགས་ལ་བསྟོད་ཅིང་མཆོད་པ་འབུལ། དབུས་ཕྱོགས་སྐུ་གསུང་
ཐུགས་དང་དེ་བཞིན་རིགས་ལ་བསྟོད་ཅིང་མཆོད་པ་འབུལ། སྐྱོན་བྲལ་ཡོན་ཏན་
སྟོང་གསུམ་རྒྱན་དུ་རྫོགས།། ཡོན་ཏན་འཁོར་ལོ་རིགས་ལ་བསྟོད་ཅིང་མཆོད་པ་
འབུལ། རྩོལ་མེད་ཞི་རྒྱས་དབང་དྲག་ལྷུན་གྱིས་གྲུབ།། ཕྲིན་ལས་རིགས་ལ་བསྟོད་
ཅིང་མཆོད་པ་འབུལ། འཇིག་རྟེན་རབ་འབྱམས་དཔག་ཏུ་མེད་པ་ནས།། འགྲོ་བ་
འདུལ་བའི་སྤྲུལ་པ་བསམ་མི་ཁྱབ།། སྐུ་དང་ཡོན་ཏན་ཚད་མེད་ལྷུན་ལ་རྫོགས་པ་
ཡི། བདེ་གཤེགས་སྐུ་གདུང་མཆོད་རྟེན་སཱཙྪ་ལ།། གུས་པས་ཕྱག་འཚལ་བསྟོད་ཅིང་
མཆོད་པ་འབུལ།། ཅེས་བསྟོད་དོ། །དཔལ་མགོན་སྡེ་བརྒྱད་རིགས་དྲུག་ལ། གཞུང་གཞན་ལྟར་འབུལ་ལོ། ། དེ་
ནས་བཀྲ་ཤིས་གསོལ་ཏེ། ཨེ་མ་ཧོ། བོན་ཉིད་མི་འགྱུར་གཡུང་དྲུང་ཀློང་དཀྱིལ་ནས།། བདེ་
གཤེགས་སྐུ་གདུང་མཆོད་རྟེན་སཱཙྪ་ནི། འགྲོ་བའི་དོན་ལ་བཀྲ་ཤིས་བདེ་ལེགས་
ཕུན་སུམ་ཚོགས།། སྐུ་མཆོག་ཡེ་ནས་བཀྲ་ཤིས་བྱིན་དང་ལྡན་པ་ལྟར།། གནས་
འདིར་བཀྲ་ཤིས་བདེ་ལེགས་སྩལ་དུ་གསོལ། གཡུང་དྲུང་རིགས་ནི་འགྱུར་ནུབ་
མེད་པའི་སྐུ། མཚན་བཟང་དཔེ་བྱད་ལྡན་པའི་བཀྲ་ཤིས་སྩལ་དུ་གསོལ། འཁོར་
ལོའི་རིགས་ནི་ཐམས་ཅད་ལེགས་འབྱུང་གནས།། འདོད་པའི་ཡོན་ཏན་བཀྲ་ཤིས་
སྩལ་དུ་གསོལ། མདྨའི་རིགས་ནི་འགགས་མེད་ཚངས་པའི་གསུང་། གསུང་དབྱངས་
བོན་གྱི་བཀྲ་ཤིས་སྩལ་དུ་གསོལ། རིན་ཆེན་རིགས་ནི་འདོད་སྤྱོད་ཚང་པའི་གནས།།
འདོད་དགུ་ཡོན་ཏན་ལྡན་པའི་བཀྲ་ཤིས་སྩལ་དུ་གསོལ།། དེ་བཞིན་རིགས་ནི་
མཁྱེན་བརྩེ་ཐུགས་རྗེའི་བདག །བདེ་ཆེན་མཆོག་གི་བཀྲ་ཤིས་སྩལ་དུ་གསོལ།།
བཀྲ་ཤིས་རྫས་བརྒྱད་དཔེ་བྱད་ཕུན་སུམ་ཚོགས།། བདེ་ལེགས་ཀུན་འབྱུང་བཀྲ་
289



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཤིས་སྩལ་དུ་གསོལ། རིན་ཆེན་ནོར་བདུན་དགོས་འདོད་ཕུན་སུམ་ཚོགས། བསམ་
དགུ་འགྲུབ་པའི་བཀྲ་ཤིས་སྩལ་དུ་གསོལ། ཞལ་ཟས་བདའ་དགུ་བཀྲ་ཤིས་ལོངས་
སྤྱོད་ཕུན་སུམ་ཚོགས།། དངོས་གྲུབ་ཀུན་འབྱུང་བཀྲ་ཤིས་སྩལ་དུ་གསོལ། ཚེ་རིང་
ནད་མེད་བདེ་སྐྱིད་ཕུན་སུམ་ཚོགས།། བར་ཆད་མེད་པའི་བཀྲ་ཤིས་སྩལ་དུ་གསོལ།།
བདག་དོན་གྲུབ་ཅིང་གཞན་དོན་མཐའ་རུ་ཕྱིན།། དོན་གཉིས་མཐའ་ཕྱིན་བཀྲ་
ཤིས་སྩལ་དུ་གསོལ།། དེ་ལྟར་སྨོན་ལམ་གྲུབ་ཅིང་གྱུར་ནས་ཀྱང་།། གཡུང་དྲུང་
བོན་གྱི་སྐུ་སྣང་ལ་རང་བཞིན་མེད་པའི་མཁའ་ཀློང་དབྱིངས་སུ་ཐོབ་གྱུར་ཅིག །
ཅེས་བཀྲ་ཤིས་གསོལ། དངོས་གྲུབ་སྤྲོ། བདེ་གཤེགས་དཀྱིལ་འཁོར་སཱཙྪ་ལ་བསྟིམ། ཁ་བསྒྱུར་རྟེན་
གསུམ་དོན་འདུས་ལྟར་ཉམས་སུ་བླང་། མི་དམིགས་བློ་ཡིས་དགེ་བའི་རྩ་བ་བསྔོ། དེ་ལྟར་སཱཙྪ་ཐུགས་རྗེ་
རིགས་ལྔ་འོད་སྤྲོས་འདི། རྣམ་མཁྱེན་གཤེན་རབ་ཀྱིས་སྡེ་བཞི་འཁོར་ལ་བཤད། མཁས་ལྔས་ཞང་ཞུང་
ཡུལ་ནས་བསྒྱུར། སྟོང་རྒྱུང་གིས་དྲུང་མུ་བདག་ལ་གདམས་པའོ། །འབྱུང་བ་ལྔ་ལ་གདབ་པ་ནི། མེ་ལ་
བཏབ་དུས། ཨོཾ་ཏ་ཏ་མུ་ཁ་རམ་སཱཧཱ། ནམ་མཁའ་ལ། ༀ་ཏ་ཏ་ས་ལེ་ཡེ་སྭཱཧཱ། རླུང་ལ།
ཨཱི་ཏ་ཏ་མུ་ཧ་ཡེ་སྭཱཧཱ། ཆུ་ལ། ༀ་ཏ་ཏ་མུ་ཡཾ་ཡཾ་སྭཱཧཱ། དེ་ནི་འབྱུང་བ་བཞིའི་སཱཙྪ་བཏབ་
པ་རྫོགས་སོ།། ཐ་ཚན་མུ་ཙུག་སྨྲར་རོ།།
290



ནམ་མཁའ་མཛོད་ཀྱི་ཁྲིད་གདམས་སྐོར།
བསྟན་གྲགས་ཀྱི་བརྒལ་ལན་དྲང་པོར་བཤད་པ་
ལྷ་མི་དགྱེས་པའི་འབེལ་གཏམ་ཞེས་
བྱ་བ་བཞུགས་སོ། །
༄༅། ། རྒྱལ་བསྟན་དྲི་མེད་ཐེག་དགུའི་ཀི་ལ་ཤར།།
མཁྱེན་གཉིས་རྩལ་རྫོགས་ལུང་རིགས་གད་རྒྱངས་ཀྱིས།།
སྨྲ་ངན་གཉིས་འཐུང་གླད་འགེམས་གདོང་ལྔ་པ།།
་བཞི་ལོ་པཎ་སྨྲ་དབང་མཆོག་རྣམས་རྒྱལ།།
མཁས་བཞི་ལོ་
འདི་ན་རྒྱལ་སྲས་ལམ་བཟང་ཉམས་བྱེད་ནས།།
གནོད་སེམས་ཁྲོ་བའི་ཡིད་ཀྱིས་མ་ཡིན་ཏེ།།
ལོག་ལྟའི་བྲག་རི་འཇོམས་བྱེད་ལུང་རིགས་ཀྱི།།
རྣོ་ངར་ཐོག་མདའ་འཕེན་ལ་ཁོང་མ་ཁྲོ།།
གཡོ་སྒྱུའི་རྫུན་གྱིས་མ་ཡིན་བདེན་བཤད་ཀྱི།།
ཚད་གསུམ་ཉག་ཕྲན་ལོག་སྨྲའི་སྙིང་ལ་བསྣུན།།
དཔྱད་གསུམ་འབེན་ཚུགས་རྒྱུ་འབྲས་དཔང་པོར་ཞོག །
ཕྱོགས་འཛིན་མདེལ་གྱིས་རང་སྙིང་འབིགས་ལ་ལྟོས།།
རྫུན་སྦྱོར་གཏམ་གྱིས་རྒྱལ་བསྟན་སྨོད་མི་བགྱི།།
293



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དྲང་པོའི་ཚིག་གིས་བདེན་པའི་དོན་བསྙད་ན།།
སུས་ཀྱང་བདེན་ལ་བདེན་པར་མཐོང་བར་ངེས།།
བསྒོ་བ་རྣར་གཟོན་ངེད་ཀྱིས་ཅི་བྱར་ཡོད།།
སྔ་ལོར་བརྗོད་ལས་དེ་རིང་དྲན་དཀའ་བས།།
རྒྱལ་བའི་ལུང་ལ་ཡིད་ཆེས་མི་བྱེད་ན།།
མ་རིག་བློ་ཡིས་ལེགས་ཉེས་འབྱེད་དཀའ་ཕྱིར།།
ཁོ་བོ་ཅག་གཉིས་བདེན་རྫུན་མཐའ་མི་ཆོད།།
·
རང་རེ་དྲང་སྲོང་ལགས་ཕྱིར་དྲང་པོའི་གཏམ།།
བཤད་ན་བདེན་པ་ཁྱད་དུ་གསོད་མ་མཛད།།
གཟུ་བོའི་བློ་ཡིས་བརྟགས་དཔྱད་ཤེས་ཡིན་ན།།
ཡང་དག་དོན་ལ་ལོག་པར་ཅིའི་ཕྱིར་མཐོང་།།
འདི་ལྟར་རྒྱལ་བའི་ལུང་གིས་བསྔགས་པའི་ཀརྨ་ངག་དབང་ཡོན་ཏན་རྒྱ་མཚོ་
བློ་གྲོས་མཐའ་ཡས་པའི་མཛོད་ཆེན་པོ་ལྔའི་ནང་ཚན་རིན་ཆེན་གཏེར་མཛོད་
ཅེས་བྱ་བ། ཟབ་ཆོས་ཡོངས་ཀྱི་མཐར་ཐུག །རིས་བྲལ་བསྟན་པའི་སྙིང་པོ།
ཕྱོགས་མེད་སེམས་ཅན་སྐལ་བཟང་རྣམས་ཀྱི་ལམ་མཆོག་ཏུ་བསྟན་པ་འདིའི་གྲལ་
དུ་གཡུང་དྲུང་གི་བོན་རིན་པོ་ཆེ་སྡེ་ཚན་ལྔ་བཞུགས་པ་འདི། རྒྱལ་རོང་དུ་སྐྱེས་པའི་
བན་དེ་བསྟན་འཛིན་གྲགས་པའི་བློར་མ་ཤོང་སྟེ། གཏི་མུག་ཀླུ་ཡི་གདོན་ནད་སེལ་
བྱེད་ཅེས་མིང་དོན་འཛོལ་པའི་ལོག་པའི་ཆོས་ཤིག་བརྩམས་པར། བོན་ལ་སྡང་
སེམས་དང་ཕྲག་དོག་ལངས་ནས་ཉེས་དམིགས་སོགས་ལ་ཅུང་ཟད་ཀྱང་མ་འཛེམ་
292



ནམ་མཁའ་མཛོད་ཀྱི་ཁྲིད་གདམས་སྐོར།
པར་ཚིག་རྩུབ་དང་སྐུར་པ་ཆར་ལྟར་ཕབ་སྟེ། བསྟན་གཙོ་གཤེན་རབ་མི་བོ་དང་
དེས་གསུངས་པའི་བོན་སྒོ་རྣམས་ལ་ལོག་པར་ལྟ་བ་དམྱལ་བར་སྦྱངས་པའི་ས་བོན་
རང་དང་གཞན་གྱི་རྒྱུད་ལ་འབད་རྩོལ་ཆེན་པོར་བྱས་ནས་བཏབ་པ་འདི་ལ་ཀླན་
ཀ་བགྱི་བ་ལ། དེའང་སྔ་སོར་གོང་དུ་དཔལ་སྤུངས་དགོན་གྱི་བན་དེ་སྐུ་ཚབ་དཀར་
དགའ་ཞེས་པ་ནས་འདི་ལ་རྩོད་ལན་ཞིག་འབྲི་དགོས་ཞེས་ཟེར་ཡང་། སྐྱབས་
མཆོག་བླ་མ་ཡོན་ཏན་རྒྱ་མཚོ་དམ་པ་མཆོག་ནས་ཕྱོགས་མེད་རིས་མེད་ཀྱི་རྒྱལ་
བསྟན་རིན་པོ་ཆེ་ཕྱོགས་ཀུན་ཏུ་དར་ཞིང་རྒྱས་ཏེ་སེམས་ཅན་ཐམས་ཅད་ལ་འདི་
དང་ཕྱི་མ་གཉིས་ཀ་ལ་ཕན་བདེའི་ལེགས་ཚོགས་འབྱུང་བའི་རྩ་བ། བསྟན་པ་
ཕྱོགས་གཅིག་ཏུ་བསྡུས་པ་རིན་པོ་ཆེའི་གཏེར་མཛོད་ལྟ་བུ་བཞུགས་པ་འདི་ཉིད་
སྐལ་ལྡན་ལ་དངོས་གྲུབ་ཀྱི་རྩ་བ། བྱིན་རླབས་ཀྱི་སྒོ། ཐར་པ་ཆེན་པོར་བགྲོད་པའི་
ལམ་བཟང་དུ་གྱུར་པ། སྐལ་མེད་ཁ་ཅིག་ལ་ཉོན་མོངས་ཀྱི་གཞི། སྡིག་པའི་ཕུང་
པོ། ངན་འགྲོར་ལྟུང་བའི་ས་བོན་དུ་གྱུར་པས། ད་དེ་ལ་ལན་གླན་ནའང་ཉོན་
མོངས་ཇེ་རྒྱས། སྡིག་པ་ཇེ་འཕེལ་དུ་འགྲོ་བས། གཡུང་དྲུང་གི་བོན་རིན་པོ་ཆེ་དར་
ནུབ་སེམས་ཅན་གྱི་ལས་དབང་གཙོ་ཆེ་བ་ལས། ཁོ་དག་གིས་ལས་ངན་བསགས་
པ་མ་གཏོགས་ཕན་གནོད་ཅུང་ཟད་ཀྱང་མེད་པས་བཏང་སྙོམས་སུ་འཇོག་རིགས་
པ་ལ། བོན་ལུགས་ཀྱི་བཀའ་བརྟེན་སུམ་བརྒྱ་ཉི་ཤུཔ་ལས། ཐ་མའི་དུས་འདིར་སེམས་
ཅན་ཕྲག་དོག་ཆེ། བསྟན་པ་འཕེལ་འགྲིབ་དབང་གིས་ཁ་མ་ཟིན། སྒྲོ་སྐུར་འདེབས་
མང་ངན་ལན་མི་བརྗོད་ཅིང་།། སྙིང་རྗེ་བཟོད་པ་བསྒོམ་བྱ་བྱང་ཆུབ་ལམ།། ཞེས་
གསུངས་པས། རྩོད་ལན་རྩོམ་འདོད་མ་བྱུང་པས་འབད་པ་ཡང་མ་བགྱིས་སོ། །སླར་
ཡང་ལོ་འགའ་འདས་རྗེས་སུ་བསྟན་གྲགས་ཀྱི་རྩོད་ཡིག་དང་ཆབས་གཅིག་ཏུ་རྟོགས་
ལྡན་སེང་གེ་ཉི་མས་འདི་ལ་ལན་རྩོམ་དགོས་ཚུལ་རྒྱང་རིང་པོ་ནས་བསྐུལ་བ་དང་།
293



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དེ་དང་མཉམ་དུ་སྟག་ཞིག་གི་གྲྭ་བཙུན་ཉི་མ་བདུད་འདུལ་མིང་ནས་ཀྱང་རྩོད་ཡིག་
དེ་འདྲ་ཞིག་ཕུལ་ནས་རྩོད་ལན་རྩོམ་དགོས་ཡང་ཡང་གལ་པོ་འཛུགས་འདུག་པ་
ལ། རང་གིས་ཀྱང་འདི་ལ་ལན་ཞིག་འབྲི་ན་གཡུང་དྲུང་གི་བོན་ཡང་དག་པ་ལས་
ཕྱིར་ཕྱོགས་པའི་ལོག་རྟོག་ཟློག་པ་དང་། སྡིག་པ་མི་བསོག་ཅིང་། རབ་ཀྱི་རྒྱུད་ལ་
ཕྱོགས་མེད་ཀྱི་དད་པ་སྐྱེས་ནས་ཐར་པའི་ས་བོན་ཐེབས་པའང་འོངས་སྲིད་པར་
མ་ཟད། སྔགས་སྡོམ་ལས། དགྲ་བགེགས་བསྟན་པའི་བདུད་ལ་བྱང་སེམས་
བསྐྱེད། ཅེས་གསུངས་པ་ལྟར་གྱི་མི་རུང་བས། བསྟན་པ་ལ་གཤེ་བ་པོ་ཚར་གཅོད་
ནས་ལོག་པའི་ཆོས་འགོག་པར་བྱེད་པ་བསྟན་འཛིན་མཁས་པ་དག་གི་ཕྱག་ལེན་
ཡིན་འདུག་པས། འདི་རྩོམ་པར་བྱེད་པ་ལ་ས་བཅད་རྣམ་པ་བཞི། སངས་རྒྱས་
བྱོན་པའི་ཞིང་ཁམས་ལ་ལོག་རྟོག་དགག་པ། དེར་བྱོན་པའི་སངས་རྒྱས་ལ་ལོག་
རྟོག་དགག་པ། དེས་གསུངས་པའི་བོན་ལ་ལོག་རྟོག་དགག་པ། ལོག་ཚིག་རིམ་
བཞིན་འདོན་ཅིང་ལན་སོ་སོར་འདེབས་པའོ། །དང་པོ་ནི། བན་དེ་བསྟན་འཛིན་
གྲགས་པ་ན་རེ། ཁ་ཆེའི་ཡུལ་གྱི་ཕ་རོལ་ཨོ་རྒྱན་ཡུལ་གྱི་ཚུ་རོལ་དུ་འོལ་མོ་ལུང་རིང་
མ་སྟག་གཟིག་ཡུལ་དེར། ཞེས་ཟེར་བ་དེ་ཁྱོད་ཀྱིས་ལུང་དང་གང་ཟག་གང་ལས་
ཐོས། བོན་གྱི་སྟོན་པ་སངས་རྒྱས་བྱོན་པའི་གནས་ཡིན་པས་བོན་གྱི་བཀའ་དང་
བཀའ་བརྟེན་ལས་དེ་ལྟར་བཤད་དགོས་ན་དེ་འདྲ་བཤད་པ་མེད་པས་རང་བཟོར་
ཟད་དོ། །དེས་ན་ཕྱོགས་གང་དུ་ཡོད་ཟེར་ན། སྟོན་པ་ཉིད་ཀྱིས་གསུངས་པའི་
མདོ་འདུས་ལས། གནས་མཆོག་འོལ་མོ་ལུང་རིང་དེ། འཛམ་བུ་གླིང་གི་ནུབ་བྱང་
ན།། མུ་ཁྱུད་འཛིན་གྱི་ལྷོ་ཡི་ཕྱོགས། འཛམ་བུ་པྲིཀྵ་ཤིང་གི་རྩར། རི་བོ་གངས་
ཆེན་ཏི་སེའི་དྲུང་། མཚོ་ནི་མ་པམ་གཡུ་མཚོའི་འགྲམ།། ཆུ་བོ་ཆེན་པོ་བཞི་འདུས་
འགོ །སྤོས་རི་ངད་ལྡན་ཉེ་བའི་ས།། རི་ནག་དགུ་འདུས་ར་བ་སྟེ།། ཆུ་བོ་པཀྵ་སི་
294



ནམ་མཁའ་མཛོད་ཀྱི་ཁྲིད་གདམས་སྐོར།
པོ་
དྷུས་བཅད།། དུས་གསུམ་སྟོན་པ་འབྱུང་བའི་ཞིང་།། ངོ་མཚར་རྨད་དུ་བྱུང་བའི་
གནས། ས་ནི་པདྨ་འདབ་བརྒྱུད་འདྲ། རི་ནི་གཡུང་དྲུང་དགུ་བརྩེགས་རི། གནམ་
ནི་འཁོར་ལོ་རྩིབས་བརྒྱད་འདྲ།། ཞེས་གསུངས་པས། ཕྱོགས་ངོས་འཛིན་སོགས་
གཞན་ལུང་གིས་རྟོགས་སླ་ལ། ཏི་སེ་ལ་ཡོན་ཏན་གྱི་དབུས་སྟག་གཟིག་ན་ཡོད་པའི་
ཏི་སེ་དང་། ས་ཚིགས་ཀྱི་དབུས་བོད་ཀྱི་གངས་ཏི་སེ་དང་གཉིས་སུ་ཡོད་པས།
ལུང་འདིའི་ཏི་སེ་དང་མཚོ་མ་པང་སྤོས་རི་ངད་ལྡན་སོགས་ནི་སྟག་གཟིག་ན་ཡོད་
དོ། །ཆུ་བོ་ཆེན་པོ་བཞི་ལའང་བོད་ཀྱི་ཆུ་བོ་བཞི་དང་ཡོན་ཏན་གྱིས་དབུས་ནས་
འབབ་པའི་ཆུ་བོ་བཞི་དང་གཉིས་སུ་ཡོད་པས། འདི་ནི་སྟག་གཟིག་གི་ཆུ་བོ་ཆེན་
པོ་བཞི་སྟེ། ད་ལྟ་ལྡམ་བུ་བ་རྣམས་ཀྱིས་མཐོང་སར་པཀླུ་དང་ན་ར་ཛཱ་ར་ལ་སོགས་
པ་ཉི་མ་དྲུག་རེའམ་གསུམ་རེ་ཙམ་གྱིས་ཆོད་པའི་ཆུ་བོ་ཆེན་པོ་བཞི་སྟག་གཟིག་
ནས་འབབ་པར་གཟིགས། དེ་ནས་རྒྱ་གར་ཡུལ་ནས་འབབ་པར་བཤད་དོ། །འཛམ་
གླིང་འདི་ལ་རི་ནག་པོ་དགུས་བསྐོར་ནས་ཡོད་པའི་དཀྱིལ། དབལ་སོ་གངས་ཀྱི་
རྭ་བའི་དབུས་ན་གཡུང་དྲུང་དགུ་བརྩེགས་ཀྱི་རི་བོ། །དེའི་ཕྱི་རོལ་དུ་ཕྱོགས་
བཞི་ན་རྒྱལ་ས་ཕོ་བྲང་ཆེན་པོ་བཞི། མཚམས་བཞི་ན་རང་བྱུང་གི་མཆོད་རྟེན་
ཆེན་པོ་བཞི། དེ་ལ་གྲོང་ཁྱེར་ཆེན་པོ་བརྒྱད་ཀྱིས་བསྐོར་བ། དེའི་ཕྱི་རིམ་དུ་གྲོང་
ཁྱེར་སུམ་བརྒྱ་དང་དྲུག་ཅུ། དེའི་ཕྱི་རིམ་དུ་རིམ་གྱིས་ནང་གླིང་བཅུ་གཉིས་བར་
གླིང་བཅུ་གཉིས་ཕྱི་གླིང་བཅུ་དྲུག་མཐའ་གླིང་བརྒྱད། དེ་དག་གླིང་རེ་རེ་བཞིན་
དུ་རྒྱལ་པོ་ཆེན་པོ་རེ་རེ་དང་རྒྱལ་ཕྲན་སུམ་བརྒྱ་དྲུག་ཅུ། དེ་ལའང་གྲོང་དང་གྲོང་
ཁྱེར་གྲོང་རྡལ་བསམ་གྱིས་མི་ཁྱབ་པར་གནས་སོ། །ཞིང་དེའི་མི་ཐམས་ཅད་ཀྱང་།
བདག་ཅག་གི་སྟོན་པའི་ཞལ་ནས། དགེ་ལ་སྤྱོད་པ་ཤ་སྟག་སྟེ། ཀུན་ཀྱང་བླ་མེད་
རྫོགས་སངས་རྒྱ།། ཞེས་སོ། །བྱ་རིགས་དང་གཅན་གཟན། རི་དྭགས་རྣམས་ཀྱང་
25



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སངས་རྒྱས་ཀྱི་བྱིན་རླབས་ཀྱིས་བྱང་ཆུབ་སེམས་དང་ལྡན་པས་གཅིག་གིས་གཅིག་
ལ་གནོད་འཚེ་མི་བྱེད་པའང་མདོ་ལས་གསུངས། ཞིང་དེ་ན་དཔག་བསམ་ལྗོན་
ཤིང་རིགས་མི་འདྲ་བ་དགོས་རྒུ་འབྱུང་བ་སུམ་བརྒྱ་དང་དྲུག་ཅུ། མཚོ་རོ་མཆོག་
བརྒྱད་དང་ལྡན་པ་སུམ་བརྒྱ་དང་དྲུག་ཅུ། རིན་པོ་ཆེའི་རིགས་མི་འདྲ་བ་གྲམ་པ་
ལྟར་སྤུངས་པའི་གནས་ལ་གསེར་གྱི་བྱེ་མ། གཡུ་ཡི་ནེའུ་ཐང་། ཀེ་ཀེ་རུ་དང་མུ་
ཏིག་གི་དེའུ་འབུར། ཉ་ཕྱིས་ཀྱི་ཕུང་པོ། འདོད་འབྱུང་གི་ནོར་བུ་བསམ་གྱིས་མི་
ཁྱབ་པ། གཞན་ཡང་ནས་འབྲས་གྲོ་ཏིལ་སོ་བ་སྲན་ཆུང་རྒྱ་སྲན་མོན་སྲན་ཁྲེའུ་ཅུ་
རྩེ་ཡུངས་ཀར་ལ་སོགས་འབྲུ་རིགས་སྣ་ཚོགས་དང༌། ལི་རྒུན་སྦྲང་རྩི་ཀ་ར་བུ་
རམ་རྩི་མར་ཏིལ་མར་ཡུ་ཏི་ལ་སོགས་ཞལ་ཟས་དང་ཤིང་ཐོག་སྣ་ཚོགས་པ་དང་།
གཞན་ཡང་རིན་པོ་ཆེའི་ཐོར་ཚུགས། དར་དམར་གྱི་འཛུམ་ཐོད། དར་ལྗང་གི་
ཅོད་པན། ནེའུ་སེང་དཀར་པོའི་ལ་ཐོད རིན་པོ་ཆེའི་སྙན་ཆ། མུ་ཏིག་གི་མགུལ་
ཆུ བྱི་རུའི་སོར་གདུབ། མུ་མེན་གྱི་ཚར་འཕྲུལ། མཐིང་དམར་གྱི་སྟོད་གཡོགས་
ལྗང་དམར་གྱི་ཤམ་ཐབས། དཀར་སེར་གྱི་དཔྱང་རལ། མཐིང་ནག་གི་སྟོད་
རལ། མན་དར་གྱི་འཇོལ་བེར། གསེར་གྱི་ཕྱག་གདུབ། གཡུ་ཡི་ཞབས་གདུབ།
ཟ་འོག་གི་སླག་པ། རས་ཀྱི་གོང་ཁྱུད། ལྷ་ཡི་དཔྱང་བུ་སྲུབས་མེད་ལ་སོགས་པ་
ལོངས་སྤྱོད་ཕུན་སུམ་ཚོགས་པ་སུམ་ཅུ་རྩ་གསུམ་གྱི་ལྷ་རྣམས་ཀྱི་ཡོ་བྱད་དང་མཉམ་
པ་ཡོད་ཅིང་
། ཡོན་ཏན་ནི་ལྷ་རྣམས་ལས་ཀྱང་ཁྱད་པར་འཕགས་ཤིང་ནད་དང་
མུ་གེ་མཚོན་ཆའི་བསྐལ་པ་སོགས་ཀྱིས་ཀྱང་འཇིག་པ་མི་འོང་བར་མདོ་ལས་བཤད་
དོ། །ཡང་ཁྱོད་འདྲ་བའི་བོན་ལ་སྨོད་འདོད་ཁ་གཅིག་གིས། ཡུལ་འོལ་མོ་ལུང་རིང་
ཞེས་པ་དེ་དིང་སང་དབུས་ཀྱི་བོན་དུ་གྲགས་པ་འདི་ཡིན་ཞེས་པ། ཡུལ་ཡིན་ནམ་
བོན་ཡིན། ཡུལ་ཡིན་ན་དབུས་ཀྱི་བོན་ཞེས་པའང་འགལ་ཞིང་། དིང་སང་དབུས་
296



ནམ་མཁའ་མཛོད་ཀྱི་ཁྲིད་གདམས་སྐོར།
ན་འོལ་མོ་ལུང་རིང་བྱ་བའི་ཡུལ་མེད་པར་མངོན་སུམ་གྱིས་གྲུབ། བོན་ཡིན་ན་གྲུབ་
མཐའ་སྟེ། ཡུལ་དང་གྲུབ་མཐའི་ཤན་མ་ཕྱེད་པ་སྨྱོ་གཏམ་དང་འདྲ་བའི་རྩོམ་
ཆོས་ཡོད་པའང་མཐོང་སྟེ་རང་ལུགས་བཀོད་པས་འགོག་པ་ཡིན་ནོ། །དེའང་ཞིང་
ཁམས་འདི་ལ་གླིང་བཞིའི་མི་རྣམས་ཀྱིས་གསོལ་པའི་མཚན་བཞི། འཛམ་གླིང་གི་
མི་རིགས་སོ་སོས་མཚན་རེ་ཡོད་པའི་ནང་ཚན། ཞང་ཞུང་གི་མི་རྣམས་ཀྱིས་སྟག་
གཟིག་ཁྲོམ་པའི་གླིང་། རྒྱ་གར་གྱི་མི་རྣམས་ཀྱིས་བྱང་ཤམྦྷ་ལའི་གནས་མཆོག །བོད་
ཀྱི་མི་རྣམས་ཀྱིས་སྟག་གཟིག་གི་ཡུལ་འོལ་མོ་ལུང་རིང་ཞེས་གསོལ། དེའང་སྟག་
གཟིག་གི་ཡུལ་ཞེས་པའི་དོན་ནི། །ཞིང་ཁམས་འདི་ལ་གངས་དབལ་སོ་ཅན་གྱི་
ར་བས་བསྐོར་བ་དེ་ལ་སྟོན་པ་གཙོ་འཁོར་ལྔ་བོད་དུ་བྱོན་དུས་སྟོན་པས་མདའ་
ལམ་དྲང་བའི་ཤུལ་འདོམ་གང་ཙམ་གྱི་སྒོ་གཅིག་ཡོད་པའི་རིའི་ཁོང་གསེང་ལ་སྟག་
གཟིག་ལ་སོགས་གཅན་འཕྲང་དང་མུན་འཕྲང་ཉིན་ལམ་དགུ་དགུས་ཆོད་པ་ཡོད་
པ་ལ་སྟག་གཟིག་གི་ཡུལ་ཟེར་བ་སྟེ། བོད་འདི་གངས་རིའི་ཕྲེང་བས་བསྐོར་བ་ལ་
གངས་ཅན་བོད་ཟེར་བ་ལྟ་བུའོ། །འོལ་མོ་ལུང་རིང་ཟེར་བའང་ལུང་པ་རིང་པོ་
ཞིག་ལ་ཟེར་བ་མ་ཡིན་ཏེ། མདོ་གཟེར་དམིགས་ལས། འོལ་ནི་སྐྱེ་བ་མེད་པས་
འོལ། མོ་ནི་འདོད་པ་འབྱུང་བས་མོ། །ལུང་ནི་བཀའ་ལུང་བསྟན་པས་ལུང་།། རིང༌
ནི་ཐུགས་རྗེ་བསྲིངས་བས་རིང་།། ཞེས་པས། རྐང་པ་དང་པོས་ཞིང་ཁམས་ཀྱི་ངོ་
བོ་བསྟན་པ་སྟེ། སྤྱིར་བོན་ཐམས་ཅད་ངོ་བོ་ཉིད་ཀྱིས་དངོས་པོ་རང་མཚན་དུ་གྲུབ་
པ་གང་ཡང་མེད་པས། ཞིང་ཁམས་འདིའང་སྣང་ཚུལ་ལ་སྣོད་དང་བཅུད་ཕུན་
སུམ་ཚོགས་པ་ལ། ངོ་བོ་ཉིད་ཀྱི་བདེན་པར་གྲུབ་པ་མེད་པས་སྐྱེ་བ་མེད་པ་ཞེས་
བྱའོ། །རྐང་པ་ཕྱི་མ་གསུམ་ནི་ཡོན་ཏན་གྱི་ཆ་ནས་བཏགས་པ་སྟེ། དང་པོས་སེམས་
ཅན་ལ་འདི་ཕྱི་གཉིས་ཀའི་ཕན་བདེ་གང་ཡང་འདོད་པ་བཞིན་དུ་འབྱུང་བ་དང་།
297



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཉིས་པས་བཀའ་བོན་སྒོ་བརྒྱད་ཁྲི་བཞི་སྟོང་ལུང་ཐེག་པ་རིམ་དགུ་ལ་སོགས་
འཁོར་ལ་བསྟན་པའི་ཞིང་། གསུམ་པས་སངས་རྒྱས་ཀྱི་ཐུགས་རྗེ་བཞིའི་རྒྱུན་
བསྲིངས་ནས་འགྲོ་དོན་མཛད་པའི་ཞིང་ཁམས་ཡིན་པས་དེ་ལྟར་མཚན་བཏགས་
སོ། །ཞིང་འདིའི་དབྱིབས་དང་ཚད་ནི་རྒྱུད་ཉི་ཟེར་སྒྲོན་མ་ལས། དབྱིབས་ནི་གྲུ་
བཞི་ཆུ་ཞིང་མཉམ། འཛམ་བུ་གླིང་གི་ཕྱེད་དྲུང་ཡིན།། ཞེས་སོ། །གཉིས་པ་ཞིང་
ཁམས་དེར་བྱོན་པའི་བརྒྱ་པའི་རྣམ་འདྲེན་གྱི་གཙོ་བོ་ལ་ལོག་རྟོག་དགག་པ་ནི།
ཡང་རྫོགས་པའི་སངས་རྒྱས་ལ་སྐུར་པ་བཏབ་མཁན་བསྟན་གྲགས་ན་རེ། གཤེན་
རབ་མི་བོ་བྱ་བ་མུ་སྟེགས་སྟོང་པ་དོན་དམ་དུ་སྨྲ་བའི་ལྟ་བ་ཅན་ནམ་མཁའ་ལ་ལྷབ་
ལྷུབ་འཕུར། གཞན་གྱི་ལེགས་ཉེས་ཐམས་ཅད་ཐོལ་ཐོལ་སྨྲ། སྣང་སྲིད་ལྷ་འདྲེའི་
སྲོག་སྙིང་ལེན་ནུས་ཞེས་ཟེར་རོ། །ནམ་མཁའི་ཉི་མ་འོད་དང་ཟེར་གྱིས་འཇིག་རྟེན་
ཁམས་གང་ནས་ཤར་ཡོད་པ་དེ་ཁྱོད་ཀྱིས་ས་ཐོག་ནས་རྐང་པས་བཏེག་ལ་ལག་པ་
བརྐྱངས་ཏེ་ལག་མཐིལ་གྱིས་འགེབ་ནུས་སམ། མི་ནུས་པ་བཞིན་དུ་ཁྱོད་ཀྱི་ལོག་
སྨྲའི་ཚིག་རྐང་གསུམ་པོ་འདིས་གཤེན་རབ་མི་བོའི་སྐུ་གསུང་ཐུགས་ཀྱི་ཟག་མེད་
ཀྱི་ཡོན་ཏན་ཐམས་ཅད་བཀག་པར་རློམ་པ་ཁྱོད་སྙིང་རེ་རྗེ། དེ་བས་ན་གཤེན་
རབ་མི་བོས་དང་པོ་བྱང་ཆུབ་མཆོག་ཏུ་ཐུགས་བསྐྱེད་ནས་བཟུང་བསྐལ་པ་གྲངས་
མེད་པ་གསུམ་དུ་ཚོགས་རྣམ་པ་གཉིས་བསགས་ནས་མཐར་ཐུག་མངོན་པར་
རྫོགས་པར་སངས་རྒྱས་ཏེ། སླར་མི་མཇེད་འཇིག་རྟེན་ཞིང་གི་ཚེ་ལོ་བརྒྱ་པའི་མི་
རྣམས་འདྲེན་པའི་སྟོན་པར་བྱོན་པ་ཡིན་ཏེ། དགྲ་བཅོམ་གསང་བ་མདོ་སྡུད་
ཀྱིས་སངས་རྒྱས་ཀྱི་མཛད་པ་བཅུ་གཉིས་ལ་བསྟོད་པ་ལས། སྔོན་ཚེ་སྤྲུལ་སྐུ་བསོད་
ནམས་དབང་དྲུང་དུ།། ཐུགས་མཆོག་བསྐྱེད་ནས་སྨོན་ལམ་ཆེན་པོར་བཏག བསྐལ་
པ་གྲངས་མེད་གསུམ་དུ་ཚོགས་གཉིས་བསགས།། ཐམས་ཅད་མཁྱེན་གྱུར་སྟོན་པ་
298



ནམ་མཁའ་མཛོད་ཀྱི་ཁྲིད་གདམས་སྐོར།
བླ་ན་མེད།། སྤང་རྟོགས་མཐར་ཕྱིན་མངོན་པར་སངས་རྒྱས་ཀྱང་། འགྲོ་ལ་རྣམ་
བརྩེས་གཟིགས་ཚད་ལྔ་དགོངས་ནས།། སེམས་ཅན་འདྲེན་ཕྱིར་དམུ་རྒྱལ་ཐོད་
དཀར་སྲས། སྐྱེ་བ་བཞེས་པར་མཛད་ལ་ཕྱག་འཚལ་ལོ། །ཞེས་པས་སོ། །སྟོན་པ་
གཤེན་རབ་བརྒྱ་པའི་སྟོན་པ་ཡིན་ན། ཤཱཀྱ་ཐུབ་པ་བརྒྱ་པའི་སྟོན་པར་འདོད་པ་
དང་འགལ་ཏེ། བསྟན་པ་གཅིག་ལ་སྟོན་པ་གཉིས་འབྱོན་མི་སྲིད་པའི་ཕྱིར་རོ། །ཞེ་
ན། འདོད་པ་ཡིན་ཏེ། བདག་ཅག་གི་སྟོན་པའི་ཞལ་ནས་ཀྱང་། བསྟན་པ་གཅིག་
ལ་སྟོན་པ་གཅིག །གླིང་བཞི་གཅིག་ལ་ཉི་མ་གཅིག །ཅེས་གསུངས་པ་བཞིན་
ནོ། །དེས་ན་བདག་ནི་སེམས་ཅན་མ་རིག་པ་སྐྱོན་གྱི་ཕུང་པོར་གྱུར་པས་བརྒྱ་པའི་
སངས་རྒྱས་ཐུགས་རྗེ་ཅན་རྣམ་གཉིས་ལས་འདི་ཡིན་འདི་མིན་ཞུ་བ་ག་ལ་ཤེས་ཀྱང་།
བོན་ཆོས་གཉིས་ཀྱི་ལུང་ལ་ཡིད་ཆེས་ཀྱིས་རྗེས་སུ་གཞོལ་ནས་དེ་ལྟར་བཀོད་ན།
སྟོན་པ་གཉིས་གདུལ་བྱའི་ངོར་ཐ་དད་ལྟ་བུར་སྣང་མོད་དོན་ལ་སྤྲུལ་གཞི་གཅིག་
པར་འཇམ་དཔལ་གྱིས་གསུངས་ཏེ། འཇམ་དཔལ་བརྒྱད་ཁྲིའི་དུས་སུ་བྱོན་ཏེ།
ཞལ་ལྷོ་རུ་གཟིགས་ཏེ་རྒྱ་གར་ཆོས་ཀྱིས་འདུལ་བར་དགོངས་ཏེ་ཤཱཀྱ་ཐུབ་པར་སྤྲུལ།
ནུབ་ཏུ་གཟིགས་ཏེ་སྟག་གཟིག་དང་ཞང་ཞུང་བོན་གྱིས་འདུལ་བར་དགོངས་ཏེ་
སྟོན་པ་གཤེན་རབ་ཏུ་སྤྲུལ་པར་བཤད་པ་དང་། གཞན་ཡང་རྩིས་རྒྱུད་བིཌཱུར་
དཀར་པོ་ལས་ཀྱང་། ཆོས་ཀྱི་དུས་སུ་ཤཱཀྱ་ཐུབ་པ་དང་། བོན་གྱི་དུས་སུ་གཤེན་
རབ་མི་བོ་ཞེས་བཤད་པས་སོ། །ཡང་སྔ་ཕྱིར་མཛད་ནས་བྱོན་པར་ཆོས་བོན་གཉིས་
ཀས་འདོད་དེ། ཁྱོད་རང་གིས་ཀྱང་སྟོན་པ་གཤེན་རབ་ཤཱཀྱ་ཐུབ་པའི་སྔོན་དུ་བྱུང་
བར་བཤད་འདུག་པས། གཤེན་རབ་སྔོན་དུ་བྱོན་ནས་བོན་གསུངས། ཐུབ་པ་
དེའི་རྗེས་སུ་བྱོན་ནས་ཆོས་གསུངས་པ་ཡིན། སྔ་ཕྱིར་མཛད་ནས་བྱོན་དགོས་པའི་
རྒྱུ་མཚན་ཡང་ཡོད་དེ། སངས་རྒྱས་རྣམ་གཉིས་ནི་འགྲན་ཟླ་མེད་པའི་ལས་བསགས་
299



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་ཡིན་ནའང་ལོག་བྱེད་ཀྱི་སྨོན་ལམ་སྟོབས་ཀྱིས་རང་རང་གི་འདུལ་སྐལ་གྱི་བདུད་
ལ་སོགས་པ་དུས་མཉམ་དུ་བྱུང་བའི་ཕྱིར། གཤེན་རབ་ཉིད་ཀྱི་འདུལ་སྐལ་བདུད་
རྗེ་ཁྱབ་པ་ལག་རིང་གིས་གཤེན་རབ་ཉིད་ལ་ཆོ་འཕྲུལ་སྣ་དགུ་དང་། འཁོར་དང་།
ནོར་དང་། ཡུལ་ལ་ཆོ་འཕྲུལ་དུ་མ་བརྩམས་ཀྱང་གཤེན་རབ་ཀྱི་བ་སྤུ་གཅིག་ཀྱང་
གཅོད་པར་མ་ནུས་མོད། སངས་རྒྱས་ཀྱིས་བྱ་སྤྲེའུ་མི་གསུམ་གྱི་དཀའ་ཐུབ་མཛད་
པའི་དུས་སུ་བདུད་ཀྱང་ཕྱིར་མི་ལྡོག་པའི་དད་པ་སྐྱེས་ནས་སྟོན་པའི་འཁོར་དུ་གྱུར་
ཏེ་ཚོགས་ཀྱི་ལམ་ལ་གནས་སོ། །བདུད་རྗེའི་བཀའ་བློན་བཞི་ཡོད་པས་སེམས་ཅན་
རྣམས་ལ་དངོས་སུ་གནོད་པའི་ལས་བརྩམས་པ་ལ་སྟོན་པའི་སྐུའི་སྲས་རང་རང་
གི་འདུལ་སྐལ་བཏུལ་བར་མཛད། ལོག་པའི་སྨོན་ལམ་བཏབ་པའི་དབང་གིས་
མ་འོངས་པའི་སེམས་ཅན་རྣམས་ལ་གནོད་སེམས་ཀྱི་སྦྱོར་བ་ལ་འདུལ་བའི་གཉེན་
པོ་རེ་རེ་ལུང་བསྟན་པ་སྟེ། དེའང་རམ་པ་དུག་འགྱེད་ཀྱིས་དུག་གི་ཁ་རླངས་བཏང་
སྟེ་སེམས་ཅན་རྣམས་ལ་ནད་རིམས་ཀྱི་བསྐལ་པ་དར་བས་དཔྱད་བུ་ཁྲི་ཤེས་ལ་
བདུད་རྩི་དཔྱད་ཀྱི་མདོ་དགུ་སོགས་བསྟན་ཏེ་སེམས་ཅན་བདེ་ལ་བཀོད། མ་
འོངས་པར་དྲང་སྲོང་ཡིད་ལས་སྤྲུལ་པ་འདུལ་བའི་གཉེན་པོར་ལུང་བསྟན་ཏེ།
མདོ་དྲི་མེད་གཟི་བརྗིད་ལས། དྲང་སྲོང་ཡིད་ལས་སྤྲུལ་པ་ཁྱོད།། དེ་དུས་དེ་དང་
དུས་མཉམ་དུ།། ཨོ་རྒྱན་པདྨ་སྤུངས་པ་རུ། འཚོ་མཛད་ཡེ་ཤེས་བྱ་བར་སྤྲུལ། བདུད་
རྒྱལ་རམ་པས་བསྒྱུར་བ་ཡི།། དུག་ལ་བདུད་རྩི་སྨན་དུ་བསྒྱུར།། ཉི་ཁྲི་དཔྱད་ཀྱི་
འཁོར་ལོ་བསྐོར།། ཞེས་སོ། །འགྲན་དེ་ཡ་བོ་བྱ་བས་ཤོར་བ་བགེགས་ཀྱི་དཔུང་སློང་།
བདུད་སྡེ་མང་པོ་ཕྱག་བརྙན་དུ་བཏང་སྟེ་མི་དང་ཕྱུགས་ལ་གནོད་པ་གློ་བུར་དུ་
བཏང་བ་ལ། གཏོ་བུ་འབུམ་སངས་ལ་གཏོ་ཐབས་སུམ་བརྒྱ་དྲུག་ཅུ་བསྟན་ཏེ།
སེམས་ཅན་བདེ་ལ་བཀོད། མ་འོངས་པར་གཤེན་རབ་ཁ་སྟེ་མུ་ཡ་འདུལ་བའི་
300



ནམ་མཁའ་མཛོད་ཀྱི་ཁྲིད་གདམས་སྐོར།
གཉེན་པོར་ལུང་བསྟན་ཏེ། མདོ་དྲི་མེད་ལས། གཤེན་རབ་ཁ་སྟེ་མུ་ཡ་ཁྱོད།། དེ་
དུས་དེ་དང་དུས་མཉམ་དུ།། བྱང་ཕྱོགས་གེ་སར་ཕྲོམ་ཡུལ་དུ།། གེ་སར་རྒྱལ་པོའི་
རྒྱལ་སར་འཁྲུངས།། འགྲན་དེ་ཡ་བོས་བསྒྱུར་བ་ཡིས།། རང་ཆེ་དྲེགས་པའི་དམུ་
རྫོང་དང་། འཇིག་རྟེན་སྣང་བའི་གཡེང་བ་ལ། ཡང་དག་དོན་ལ་འཇུག་སྤྱད་ཕྱིར།།
བདེ་གཤེགས་སྐུ་གདུང་བསྟན་པ་སྤེལ། ཞེས་སོ། །འཁོར་བ་གཏིང་ནག་བྱ་བས་
འབྱུང་བའི་བདུད་བཞིར་སྤྲུལ་ཏེ། གནམ་ལས་གེགས་དང་ས་ལས་དལ་ཡམས་
སློང་སྟེ། སེམས་ཅན་གྱི་ཚེ་ལ་ཧུར་ཐུམ་བྱེད་པ་ལ། ཀོང་ཚ་འཕྲུལ་བུ་ཆུང་ལ་གབ་
ཙེ་སུམ་བརྒྱ་དྲུག་ཅུ་བསྟན་ཏེ་སེམས་ཅན་བདེ་ལ་བཀོད། མ་འོངས་པར་སྤང་ལ་
གནམ་གཤེན་ལ་
་གཤེན་འདུལ་བའི་གཉེན་པོར་ལུང་བསྟན་པ་ནི། དེ་ཉིད་ལས། ཁྲུས་
བདག་སྤང་ལ་གནམ་གཤེན་ཁྱོད།། འདི་ནས་འཛམ་གླིང་ཤར་ཕྱོགས་ཀྱི།། ག་ཅུ་
རྒྱ་ཡི་རྒྱལ་ས་རུ།། ཅི་ཙེ་འཕྲུལ་གྱི་རྒྱལ་པོར་འཁྲུངས།། བདུད་རྒྱལ་འཁོར་བས་
བསྒྱུར་བ་ཡི།། མི་མཐུན་ལོག་པའི་རྩིས་སྦྱོར་ལ།། གཙུག་ལག་འཕྲུལ་གྱི་གབ་རྩེར་
བསྒྱུར།། ཞེས་སོ། །ང་མིན་ཆོས་པོས་བོན་ལ་སྐུར་པ་འདེབས་ཤིང་ལོག་པའི་ཆོས་
དུ་མ་བརྩམས་ཏེ་སེམས་ཅན་རྣམས་བསླུས་ཤིང་ཟོས། ཡང་ཁྱད་རྒྱ་གར་གྱི་ཡུལ་
གྲུ་རྣམས་སུ་མུ་སྟེགས་གྲུབ་མཐའ་ངན་པས་སེམས་ཅན་རྣམས་ལོག་པའི་ལམ་དུ་
འཁྲིད་པ་ན། སྟོན་པ་ཉིད་ཀྱིས་འདུལ་བར་མཛད་པས་མ་བཏུལ་བར་འདུལ་བའི་
དུས་ལ་མ་བབ་པར་གཟིགས་ཏེ། ཞལ་ནས། ང་མིན་ཆོས་པོ་བདུད་ཀྱི་བུ། ད་ལྟ་
བཏུལ་བས་མ་ཐུལ་ནས།། ང་ཡི་གསུང་གི་བསྟན་པའི་དུས།། ལྷའི་བུ་ནོར་བུ་ཏོག་
དཀར་གྱིས།། ཐུལ་ནས་ཐུགས་རྗེས་དྲངས་པར་ཤོག །ཅེས་སྨོན་ལམ་བཏབ་པར་
མཛད་ནས་ལྷའི་བུ་དམ་པ་ཏོག་དཀར་ཉིད་མ་འོངས་པར་འདུལ་བའི་གཉེན་
པོར་ལུང་བསྟན་པ་ནི། སྟོན་པ་གཤེན་རབ་ཉིད་ཀྱི་ཞལ་ནས། ལྷའི་བུ་དམ་པ་ཏོག་
301



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དཀར་ཁྱོད།། འདི་ནས་འཛམ་གླིང་ལྷོ་ཕྱོགས་ཀྱི།། རྒྱ་གར་ཝཱ་རཱ་ཎ་སི་རུ། རྒྱལ་པོ་
ཤཱཀ་གི་སྲས་སུ་འཁྲུངས།། ང་མིན་ཆོས་པོས་བསྒྱུར་བ་ཡི།། བོན་ལས་འཆོས་པའི་
ལོག་བསླུ་ལ།། ཡང་དག་ཆོས་ཞེས་བྱ་བར་བསྒྱུར།། རབ་འབྱམས་བཀའ་ཡི་འཁོར་
ལོ་བསྐོར།། དེ་ནས་བསྟན་པ་རྗེས་བཞག་གིས། ཕྲིན་ལས་མཐའ་རུ་ཕྱིན་མཛད་
ལ། འོག་མིན་གནས་སུ་མངོན་པར་གྲུབ།། ཅེས་གསུངས་སོ། །ཡང་གདུལ་བྱའི་
ངོར་སྐུ་གསུང་ཐུགས་ཀྱི་སྟོན་པར་སྣང་བར་མཛད་ནས་སེམས་ཅན་ཐམས་ཅད་
ཐར་པར་དྲང་བ་ལ། སྐུ་ཡི་སྟོན་པ་གཤེན་རབ་མི་བོ་དང་། གསུང་གི་སྟོན་པ་
གདུང་འཚོབ་མུ་ཆོ་དང་ཤཱཀྱ་ཐུབ་པ། ཐུགས་ཀྱི་སྟོན་པ་དྲན་པ་ནམ་མཁའ། ཚེ་
དབང་རིག་འཛིན། པདྨ་འབྱུང་གནས་དང་གསུམ་སྟེ་སངས་རྒྱུས་ནི་ཐབས་མཁས་
ཤིང་ཐུགས་རྗེ་ཆེ་བས་སེམས་ཅན་གང་ལ་གང་འདུལ་དུ་སྤྲུལ་ནས་འགྲོ་དོན་མཛད་
པའོ། །ཡང་ཁྱོད་འདྲའི་ལོག་ལྟ་ཅན་ཁ་ཅིག་གིས་སྟོན་པ་སངས་རྒྱས་གཤེན་རབ་
མི་བོ་ལ་སྐུར་པ་བཏབ་པ་པོ་ན་རེ། རིགས་སྔགས་སོགས་བསྒྲུབ་པའི་སློབ་དཔོན་
དུ་ལོ་བཅུ་གསུམ་དུ་མི་མ་ཡིན་གྱི་གནས་སུ་སོང་ནས། ཞེས་རྫོགས་པའི་སངས་
རྒྱས་ལ་མུ་སྟེགས་སྟོང་ལྟ་ཅན་དུ་མཐུ་དང་རྫུ་འཕྲུལ་ཅན་གྱི་ལོག་པའི་དྲང་སྲོང་
དུ་སྨྲ་བ་འདིས་ནི་རང་གིས་རང་མནར་མེད་དམྱལ་ཁམས་སུ་ཐར་པ་མེད་པའི་དུ
ཁ་མྱོང་བར་བྱས་པ་སྟེ། ཅིའི་ཕྱིར་ཞེ་ན། སྔོན་གྲམ་པ་ལྷ་རྩེ་ལ་ཕྲག་དོག་སྐྱེས་པའི་
ངམ་རིང་གི་ཀ་གདམས་སྡེ་པས། བོན་ལ་སྐུར་པའི་ཆོས་བརྩམས་ནས་བསྟན་
བཅོས་སུ་སྒྲོ་བཏགས་ཏེ། གཞན་དག་གི་རྒྱུད་ལ་ལོག་ལྟའི་ས་བོན་བཏབ་པའི་རྣམ་
སྨིན། དམྱལ་བ་མནར་མེད་གཅིག་གི་ཚེ་ཚད་ལ་མ་འབྱུང་སྟེ། ཕྱོགས་བཅུའི་
འཇིག་རྟེན་མ་སྟོངས་ཀྱི་བར་དུ་དམྱལ་བར་རེས་མོས་ཁ་འཁོར་བར་བོན་སྡེ་རྣམས་
སུ་བཤད་པ་དེ་དང་ཁྱོད་ཅག་མཐུན་པའི་ཕྱིར་རོ། །དེས་ན་སྟོན་པ་གཤེན་རབ
རབ་
302



ནམ་མཁའ་མཛོད་ཀྱི་ཁྲིད་གདམས་སྐོར།
རྫོགས་པའི་སངས་རྒྱས་དངོས་ཡིན་པ་ལ། ཁྱོད་ཅག་གིས་སངས་རྒྱས་མ་ཡིན་ཟེར་
ནས་སྐྱོན་འཛུགས་པ་རང་དང་བླུན་པོ་རྣམས་དམྱལ་བར་འཕེན་པའི་ཐབས་
བརྩམས་པ་མ་ཡིན་ནམ། སྟོན་པ་གཤེན་རབ་སངས་རྒྱས་དངོས་ཡིན་པས་སངས་
རྒྱས་ཀྱི་ཡོན་ཏན་ཐམས་ཅད་སྟོན་པ་གཤེན་རབ་ལ་མ་ལུས་པར་རྫོགས་པ་ཡིན་པའི་
ཕྱིར་ཏེ། སངས་རྒྱས་ཉིད་ཀྱིས་མཛད་པའི་རྣམ་པར་རྒྱལ་བ་ལས། སྟོན་པ་གཤེན་
རབ་མི་བོ་ནི། མངོན་པར་རྫོགས་པའི་སངས་རྒྱས་པར། ཆེ་བའི་ཡོན་ཏན་རྒྱ་ཆེ་
པ། ཁམས་གསུམ་གནས་ལས་རབ་བརྒལ་ཞིང༌། ཆུ་བཞི་འཛིན་པ་ཡོངས་ལས་
འདས། མཚན་བཟང་སུམ་ཅུ་རྩ་གཉིས་དང་། དཔེ་བྱད་བཟང་པོ་བརྒྱད་ཅུ་དང་།
ལེགས་པའི་ཡོན་ཏན་བརྒྱ་རྩ་བརྒྱད། ངེས་པའི་ཐོ་ཡིག་བཞི་བཅུ་ལྔ། འོད་ཟེར་
ཕུང་པོ་དྲུག་ཅུ་དང་། ཏིང་འཛིན་ཡན་ལག་བརྒྱད་ཅུ་དང་། མཁྱེན་པའི་ཡེ་ཤེས་
དྲུག་ཅུ་གཅིག །ཉིད་ལ་ཟག་མེད་ཕུང་པོ་རྫོགས། ཞེས་པ་དང་། གཤེན་རབ་ལ་
ཆེ་བའི་ཡོན་ཏན་གྱི་སྒོ་ནས་བསྟོད་པ་ལས། ལྷ་མིའི་སྟོན་པ་གཤེན་རབ་ནི།། སྐུ་ནི་
རི་རྒྱལ་ལྷུན་པོ་འདྲ། གསུང་ནི་ཚངས་དབྱངས་དྲུག་ཅུ་ལྡན།། ཡོད་ཏན་ནོར་བུ་
རིན་ཆེན་འདྲ། ལྟ་བ་བྱ་རྒྱལ་ཁྱུང་ཆེན་འདྲ།། དམ་ཚིག་རིན་ཆེན་ཤེལ་གོང་འདྲ།།
སྤྱོད་པ་གླང་ཆེན་ཆུར་ཞུགས་འདྲ།། ཕྲིན་ལས་འདམ་གྱི་ཕུར་པ་འདྲ།། དགོངས་
པ་ནམ་མཁའི་མཐའ་དང་མཉམ། ཐུགས་རྗེ་ཆེ་བ་མ་དང་འདྲ།། ཀུན་སྙོམས་ཉི་
མ་འདྲ་ལ་བསྟོད།། ཞལ་བཟང་ཟླ་བ་ཉ་བ་འདྲ།། དབུ་སྐྲ་ལྕང་ལོ་རལ་པ་མཛེས།།
དབུ་ཡི་ཐོར་ཚུགས་སྲིད་གསུམ་མཐོ།། སྤྱན་དང་སྙན་དང་ཤངས་དང་ལྗགས།།
དབང་པོ་རབ་མཛེས་ལྟར་མི་ངོམས། སྐྱེས་བུ་ཆེ་ལ་ངེས་པར་བསྟོད།། ཅེས་པ་དང་།
བཀའ་སྡུད་པ་ཚིགས་སུ་བཅད་པ་ལས། ཐམས་ཅད་མཁྱེན་ཅིང་བླ་མེད་ཡང་
དག་དོན།། གཏན་ལ་ཕབ་པའི་གཤེན་རབ་ཆེན་པོ་དེས།། འགྲོ་དོན་རྒྱུ་ལག་ཕྱེད་
353



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པར་མཛ
ཛད་སླད་དུ། ཐུགས་ལས་འོད་ཟེར་མང་པོ་སྤྲོ་ཞིང་བཀྱེ།། དབུ་ཡི་གཙུག་
དང་ཞབས་ཀྱི་མཐིལ་ལ་སོགས། འོད་ཟེར་སྟོང་ཕྲག་དྲུག་ཅུ་དྲུག་ཅུ་བྱུང་།། འོད་
ཟེར་འབུམ་ཕྲག་ཐུགས་ལས་སྤྲོས་པ་དེ། ནམ་མཁའ་བར་སྣང་ས་གཞིར་སྤྲོས་པས་
ཀྱང་། གང་གཱའི་ཀླུང་གི་བྱེ་སྙེད་མེ་ཏོག་ཆར།། མངོན་པར་བབས་ཏེ་སྣང་བས་ཁྱབ་
པར་གྱུར།། ཞེས་པ་དང། དེ་ནས་སྟོན་པ་གཤེན་རབ་མི་བོ་དེ། ཉི་ཟླའི་གདན་ལས་
བཞེངས་ནས་སྐུ་ཡི་རྣམ་འགྱུར་མཛད། གཤེན་འགྲོས་གསུམ་བོར་ཞབས་ཀྱང་ཏྲིག་
ཏྲིག་མཛད།། སྟོང་གསུམ་སྒྲ་བཏང་དུང་དང་རྔ་གཤང་བཀྲོལ།། ཐུགས་ལས་འོད་
ཟེར་བསྐྱེད་པས་སྟོང་གསུམ་ཀྱང་།། སྒྲ་ཡིས་ཁེངས་ཤིང་འབྱུང་བ་ལྔ་ཡང་གཡོས།།
དིར་རོ་བེར་རོ་རབ་ཏུ་འུར་བར་གྱུར།། དབུས་མཐོ་ཕྱོགས་མཚམས་གཅིག་
གཅིག་དམའ་གྱུར།། གནམ་ཡོམས་ས་མེར་རི་འགུལ་རྒྱ་མཚོ་འཆོལ། རྡོ་ཤིང་ཤིག་
ཤིག་རབ་ཏུ་ཤིག་པར་གྱུར། དེ་ནས་སེམས་ཅན་ཀུན་ཀྱང་གུས་ཕྱག་འཚལ།། ཞེས་
གསུངས་པས་སོ། །འདི་དག་སྟོན་པ་གཤེན་རབ་ཀྱི་ཡོན་ཏན་ཡིན་པས་སྟོན་པ་
གཤེན་རབ་ཡང་དག་པ་རྫོགས་པའི་སངས་རྒྱས་དངོས་ཡིན་པ་ལ་ཁྱོད་ཅག་གིས་
ཕྲག་དོག་གིས་སྐུར་པ་བཏབ་པ་མི་འགལ་ལམ། ཁོ་ན་རེ་ཡོན་ཏན་འདི་དག་སྟོན་
པ་གཤེན་རབ་ཀྱི་ཡོན་ཏན་ཡིན་ནའང་སྟོན་པ་གཤེན་རབ་ཡང་དག་པ་རྫོགས་པའི་
སངས་རྒྱས་སུ་འདོད་མི་ནུས་ཏེ། སྟོན་པ་གཤེན་རབ་བྱ་བ་མུ་སྟེགས་སྟོང་པ་དོན་
དམ་དུ་སྨྲ་བའི་ལྟ་བ་ཅན་ཡིན་པའི་ཕྱིར་ཟེར་ན། འོ་ན་ཤཱཀྱ་ཐུབ་པ་བོན་ཅན་
དེར་ཐལ། ཡོན་ཏན་དེ་དག་དང་ཆ་མཐུན་པ་ཙམ་ཞིག་ཐུབ་པ་ལའང་ཡོད་པའི་
ཕྱིར་རོ། །ཡང་ཁོ་ན་རེ་དེ་ལྟར་མ་ཡིན་ཏེ་ཡོན་ཏན་དེ་དག་སྟོན་པ་གཤེན་རབ་ལ་
མེད་པས་ལུང་འདི་དག་ཆོས་པའི་ལུང་རྐུས་པ་ཡིན་ཟེར་ན། འོ་ན་ཁྱོད་ཤཱཀྱ་ཐུབ་
པ་བྱོན་དུས་ནས་ཡོད་པའི་ཚེ་ཡི་གྲུབ་པར་བརྙེས་པ་ཞིག་ཡིན་ནམ། ཡང་ན་ཐུབ་
304



ནམ་མཁའ་མཛོད་ཀྱི་ཁྲིད་གདམས་སྐོར།
པ་དང་མཇལ་ནས་ཁྱོད་ལ་དེ་འདྲ་གསུངས་སམ། ཡང་ན་ཁྱོད་སངས་རྒྱས་བཞིན་
དུ་རྣམ་པར་ཐམས་ཅད་མཁྱེན་པའི་ཡེ་ཤེས་དང་ལྡན་ནམ། དེ་དག་གང་རུང་ཞིག་
ཡིན་དགོས་ཀྱི་གང་ཡིན་ཁྱོད་ལ་དྲི་བར་བྱེད། དེ་དག་གང་ཡང་ཁས་ལེན་མི་ནུས་
ན། རང་ཉིད་ཀྱིས་བོན་གྱི་གྲུབ་མཐའ་ཚད་མར་སྨྲ་ཤེས་ཤིང་ལེགས་ཉེས་འབྱེད་
པའི་བློ་གྲོས་དང་ལྡན་པ་ཞིག་དགོས་ཀྱི། དེ་ལྟར་མིན་ན་གཞན་གྱི་ཟེར་ཟློས་དང་
འོལ་ཚོད་ཀྱིས་བཟང་པོ་མིན་ནོ་སྙམ་ནས་ལོག་ཆོས་འདི་ལྟ་བུ་བརྩོམ་པར་བྱེད་པ་
ནི་བླུན་པོ་ཡང་དག་པ་སྟེ་རང་གཞན་གཉིས་ཀ་དམྱལ་བར་འཕེན་པའི་རྒྱུར་ངེས་
པར་འགྱུར་བའོ། །དགེ་སྡིག་རྒྱུ་འབྲས་སོགས་ལའང་མི་ལྟ་ཞིང་ཕྲག་དོག་དང་
ཆགས་སྡང་ཁོ་ནས་གཡུང་དྲུང་གི་བོན་བདེན་པ་ཁྱད་དུ་བསད་ན་བདག་ཅག་གི་
སྟོན་པའི་ཞལ་ནས་བདུད་ཁྱབ་པ་ལ་གསུངས་པ་ནི། དོན་དམ་བསྟན་ཀྱང་མི་ཉན་
པར། བདེན་པའི་ས་བོན་ཁྱོད་ལ་མེད། དཔེར་ན་སེམས་ཅན་བློ་ལོག་གིས།
ལྕགས་རྡོ་གསེར་དུ་བཞུ་བ་འདྲ། དེ་འདྲའི་སེམས་ཅན་ལས་ངན་ཁྱོད།། ངན་སོང་
གསུམ་གྱི་རྨང་རྡོ་ཞིག །དམྱལ་བར་སྐྱེ་བའི་སྐྱེད་ཤིང་ཞིག །སྡུག་བསྔལ་སྨིན་
པའི་ས་བོན་ཅིག །ཅེས་གསུངས་པ་ལ་ཐུགས་བསམ་བཞེས་ཤིག །དེ་བས་ན་རྒྱུད་
གྲུབ་མཐའི་བདག་འཛིན་གྱི་ལྕགས་སྒྲོག་གིས་དམ་དུ་བཅིངས་པའི་གང་ཟག་ཁ་
ཅིག་གི་བློར་མི་ཤོང་ནའང་རང་གི་འདོད་དབང་གིས་བཞག་པ་མ་ཡིན་པར། ཡང་
དག་པའི་ལུང་རིགས་ཀྱིས་གྲུབ་པའི་ཚུལ་དྲང་པོར་བཤད་ན་སྟོན་པ་གཤེན་རབ་
འཛམ་གླིང་གི་ཚེ་ལོ་བརྒྱ་པའི་མི་རྣམས་འདྲེན་པའི་གཙོ་བོར་བྱོན་པ་ཡིན་ཏེ། མདོ་
ལས། འདུལ་བའི་ཞིང་ཁམས་ཤིན་ཏུ་གདུལ་དཀའ་བའི། མི་མཇེད་འདུལ་བར་
སྨོན་ལམ་བཏབ་པའི་མཐུས།། ད་ལྟའི་དུས་འདིར་འདྲེན་པའི་སྟོན་པར་འོང་།།
ཞེས་པས་བརྒྱ་པའི་སྟོན་པ་དངོས་ཡིན་པར་འདོད་པ་ལ་ལུང་རིགས་ཀྱི་གནོད་པ་
305



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཅུང་ཟད་ཀྱང་མེད་པར་མ་ཟད། ཚེ་ལོ་བརྒྱ་པའི་སྟོན་པ་ཡིན་པའི་རྟགས་སུ་འོག་
མིན་ནས་བྱོན་ཁར་འཛམ་གླིང་བྱེ་བ་ཕྲག་བརྒྱ་རུ་གཤེན་རབ་བྱེ་བ་ཕྲག་བརྒྱ་དང་།
རིགས་དྲུག་གི་གནས་སུ་འདུལ་གཤེན་དྲུག་ལ་སོགས་པ་སྤྲུལ། བར་ལྷ་འོད་གསལ་
གྱི་གནས་སུ་ཡེ་གཤེན་གཡུང་དྲུང་སེམས་དཔའ་རྣམས་ཀྱི་ཤེས་བྱའི་སྒྲིབ་པ་སྦྱངས་
ནས་ཐར་པ་ཆེན་པོའི་ས་ཐོབ་པར་མཛད། ལམ་དུ་གཡེན་ཁམས་སུམ་ཅུ་རྩ་གསུམ་
ལ་གཡེན་འདུལ་གྱི་གཤེན་པོ་རེ་རེ་བསྐོས། རི་རབ་ཀྱི་རྩེ་ནས་གཟིགས་ཚད་ལྔ་
དང་དགོངས་ཚད་ལྔ་ཐུགས་ལ་བཀོད། དེ་ནས་རྒྱལ་བཞེད་ཀྱི་ལྷུམས་སུ་ཟླ་བཅུ་
ཚང་པར་བཞུགས་ནས་བལྟམས་པའི་སྔ་ལྟས་སུ་མཁར་སྒོ་གཡས་ཕྱོགས་སུ་མེ་ཏོག་
ཨུ་དུམྱུར་དང་། གཡོན་ཕྱོགས་སུ་ཤིང་ཛམྦུ་པྲིཀྵ་སྐྱེས། གླིང་ཐམས་ཅད
ཐམས་ཅད་དུ་ངོ་
མཚར་རྨད་དུ་བྱུང་བའི་ཆོ་འཕྲུལ་སྣ་ཚོགས་པ་བྱུང་ཞིང་། བལྟམས་པའི་ཚེ་ཡུམ་
ལ་གནོད་པ་མེད་པར་སྐུ་གཡས་ནས་བརྡོལ་ཏེ་མཚན་དཔེའི་དཀྱིལ་འཁོར་གསལ་
མ་ཐག་ཚངས་པ་དང་བརྒྱ་བྱིན་སོགས་ཀྱིས་ཕྱག་གི་དར་དཀར་གྱིས་སྐུ་ཕྱིས་ཤིང་
བླངས། ལྷ་མོ་དང་ཀླུ་མོ་རྣམས་ཀྱིས་སྐུ་ཁྲུས་གསོལ། ཕྱོགས་བཞིར་ཞབས་ཀྱིས་
གོམ་པ་བདུན་བདུན་བོར་བའི་རྗེས་ལ་མེ་ཏོག་པདྨ་རེ་རེ་ལམ་ལམ་བཀྲ། སྒོ་ལ་
གཤེགས་ཚེ་ཕྱོགས་བཞིར་གཡུང་དྲུང་པདྨ་ལ་སོགས་བཀྲ་ལམ་གྱིས་སོང་། དེའི་
ཚེ་སངས་རྒྱས་གཤེན་རབ་མི་བོ་ཀུན་ལས་རྣམ་པར་རྒྱལ་བར་མཚན་གསོལ་བས།
འཇིག་རྟེན་ཁམས་གཡོ་འགུལ་དང་བཅས་ནས་སྟོན་པ་གཏོ་རྒྱལ་ཡེ་མཁྱེན་གྱི་
བསྟན་པ་ལ་གནས་པའི་སེམས་ཅན་ཤིན་ཏུ་གྲངས་མང་བ་ཞིག་སངས་རྒྱས་ཏེ་སོང་།
དེ་ནས་དགུང་ཞག་གཉིས་ལོན་ནས་འཇིག་རྟེན་གྱི་ཁམས་སུ་ངོ་མཚར་གྱི་ལྟས་
བཟང་པོ་དང་གཡོ་འགུལ་གྱི་ཆོ་འཕྲུལ་དང་བཅས། སྟོན་པ་གཏོ་རྒྱལ་ཡེ་མཁྱེན་
གྱི་བསྟན་པ་རྫོགས་ཏེ། སྐུ་གཟུགས་ནི་བྱ་འཕུར་བ་བཞིན་ཏུ་སོང་། སྐུ་གདུང་ནི་
306



ནམ་མཁའ་མཛོད་ཀྱི་ཁྲིད་གདམས་སྐོར།
དར་བརྐྱང་པ་བཞིན་དུ་སོང་། གསུང་རབ་ནི་དུང་ཕྱིས་པ་བཞིན་དུ་སོང་། དེའི་
ཚེ་གཤེན་རབ་ཀྱི་མེས་པོ་དམུ་རྒྱལ་ཐེམ་སྐས་དང་ཕྱི་མོ་ཕྱ་ཟ་ངང་འབྲང་མ་གཉིས་
སངས་རྒྱས་ཏེ་སོང་། དགུང་ཞག་གསུམ་ལོན་པའི་དུས་སུ་སྔར་བཞིན་ཆོ་འཕྲུལ་
དང་ངོ་མཚར་བའི་མཚན་མས་ཞིང་ཐམས་ཅད་ཡོངས་སུ་གཏམས་ནས་གཤེན་
རབ་ཉིད་ཀྱིས་ཡབ་ཡུམ་དང་འོལ་མོ་ལུང་རིང་གི་སྔ་ནས་སྒྲིབ་པ་སྦྱངས་ཤིང་བསོད་
ནམས་བསགས་པ་རྣམས་སངས་རྒྱས་ཏེ་སོང་། དེ་ལྟར་སྐྱེ་བ་བཞེས་པའི་མཛད་
པ་ལ་སོགས་རྒྱས་པར་ཕྱེ་ན་དྲུག་ཅུ་རྩ་གཅིག་བསྡུ་ན་བཅུ་གཉིས་སུ་ཡོད་པ་དེ་དག་
ངོ་མཚར་བ་འཇིག་རྟེན་འདིའི་འགྲོ་བ་འདྲེན་པའི་སྟོན་པ་གང་གིས་ཀྱང་འགྲན་
ཟླ་མེད་པ། ཕྱོགས་བཅུའི་སྟོང་གསུམ་འཇིག་རྟེན་འདུལ་བའི་སངས་རྒྱས་རྣམས་
ནས་ཀྱང་བདག་ཅག་གི་སྟོན་པ་འདིས་སྨོན་ལམ་གྱིས་ཤིན་ཏུ་གདུལ་དཀའ་བ་མི་
མཇེད་འཇིག་རྟེན་འདུལ་བར་མཛད་པས་མཛད་པ་སངས་རྒྱས་ཀུན་ལས་འཕགས་
པ་བསྟོད་འདོད་ཀྱིས་མ་ཡིན་པ་ལུང་གིས་བསྔགས་པ་ནི། སྟོན་པ་ལ་ཡོན་ཏན་བརྒྱ་
རྩ་བརྒྱད་ཀྱི་སྒོ་ནས་བསྟོད་པ་ལས། མཛད་པ་གཤེན་རབ་ཡོངས་ལས་འཕགས།
ཐུགས་རྗེ་བདེ་གཤེགས་ཡོངས་བས་ཚེ། སྤྲུལ་པ་འདུལ་བ་ཡོངས་བས་མཁས།།
ས་པས་སོ། །མདོར་ན་སྟེང་ལྷ་ཡུལ་དུ་ལྷའི་དབང་པོ་བརྒྱ་བྱིན་གྱིས་སྤྱན་དྲངས་
ནས་རྩ་གསུམ་ལྷ་ལ་བོན་འཁོར་བསྐོར། འོག་ཀླུ་ཡུལ་དུ་ཀླུ་གཙུག་ན་རིན་ཆེན་གྱིས་
སྤྱན་དྲངས་ནས་འོག་ཕྱོགས་ཀླུ་ལ་བོན་འཁོར་བསྐོར། ས་བདག་གི་རྒྱལ་པོ་ཁྱབ་
པ་དབང་ཆེན་གྱིས་སྤྱན་དྲངས་ནས་ས་བདག་གི་རྒྱལ་ཁམས་སུ་བོན་འཁོར་བསྐོར་
ཚུལ་སོགས་བཤད་པ་མང་དུ་ཡོད། བར་མིའི་ཡུལ་དུ་སྟག་གཟིག་འོལ་མོའི་གླིང་
དུ་འཁོར་བྱེ་མའི་ལ་ཙམ་ལ་བཀའ་ཡི་འཁོར་ལོ་རིམ་པ་གསུམ་དུ་བསྐོར་བ་ལ་
སོགས་འགྲན་པའི་ཟླ་མེད་པའི་ལོ་རྒྱུས་མང་པོ་བཤད་དུ་ཡོད་ཀྱང་ཁྱོད་འདྲའི་རྣ་
307



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བར་མི་ཤོང་། དེས་ན་མཛད་པ་བཅུ་གཉིས་ཀྱི་སྡོམ་ཚིག་ནི། བསྟན་པ་གཉེར་
གཏད་པའི་མདོ་ལས། སྤྱི་རུ་མཛད་པ་རྣམ་པ་བཅུ་གཉིས་དབྱེ། རྣམ་པར་བཞེས་
དང་རྣམ་པར་སྤེལ་བ་དང་། རྣམ་པར་འདུལ་དང་རྣམ་པར་འདྲེན་པ་དང་། རྣམ་
པར་ངེས་དང་རྣམ་པར་སྤྲུལ་པ་དང་།། རྣམ་པརའཇོམས་དང་རྣམ་པར་རྒྱལ་བ་
དང་།། རྣམ་པར་རིག་དང་རྣམ་པར་དབེན་པ་དང་། རྣམ་པར་གྲོལ་དང་རྣམ་
པར་གྲུབ་པའོ། །ཞེས་པ་ལྟར་རོ། །ཡང་བོན་དང་སངས་རྒྱས་ལ་སྡང་བའི་བསྟན་
གྲགས་ན་རེ། གཤིན་པོ་ལ་འདུར་གཤེན་བྱ་ཟེར་གྱིས་རྟ་རྒོད་མ་དམར་པོ་བསད་
ནས་ལྷ་ཡི་འདྲེ་དང་མི་ཡི་འདྲེ་སོགས་མཆོད་པ། གསོན་པོའི་རིམ་གྲོལ་གཡག་ལུག་
ར་གསུམ་སོགས་ངེས་མེད་བྱས་པ་དེའི་ལུགས་རིམ་པར་ཞང་ཞུང་དང་བོད་དུ་བྱུང་
བའོ། །སློབ་དཔོན་མ་ཧཱ་གུ་རུས། ལྷ་ཡི་འདྲེ་ལྔ་གཤེན་ལྷ་འོད་དཀར་སོགས།།
འཇིག་རྟེན་ལྷ་འདྲེ་མཐུ་ཆེན་སྐྱབས་སུ་འཛིན།། གསུངས་པ་བཞིན། ཞེས་ཟེར་
རོ། །དེའང་ལྷའི་འདྲེ་ལྔ་སོགས་རྐང་པ་གཉིས་པོ་འདི་གུ་རུས་གསུངས་པ་མི་རིགས་
ཏེ། གུ་རུ་ནི་དུས་གསུམ་ཀུན་མཁྱེན་ཡིན་པའི་ཕྱིར། བདེ་བར་གཤེགས་པ་ལ་འདྲེ་
ཁ་ཟེར་བའི་སྐྱོན་ཆེན་པོ་འདི་འདྲ་བཏགས་པ་མི་མཛད་ངེས་པའི་ཕྱིར་རོ། །འོ་
ན་གང་ཡིན་ན། ཁྱོད་འདྲའི་གྲུབ་མཐའི་བདག་འཛིན་གྱི་འགོང་པོའི་དབང་དུ་
གྱུར་པ་ཁ་ཅིག་གིས་བསླད་པ་ཡིན་པའི་ཕྱིར་རོ། །དེ་ལྟར་མ་ཡིན་ན། གུ་རུ་དུས་
གསུམ་ཀུན་མཁྱེན་མ་ཡིན་པར་ཐལ་བ་ལ་སོགས་གཞན་ཡང་ལུང་རིགས་ཀྱི་གནོད་
བྱེད་ཆར་ལྟར་དུ་འབབ་པར་འགྱུར་རོ། །གཞན་ཡང་བཀའ་ཐང་ལས། དུག་ལྔ་
མི་སྤངས་ལམ་དུ་ཁྱེར།། ཡེ་ཤེས་ལྔ་ལ་ལོངས་སྤྱོད་པའི། ཆོས་ཐན་ངན་གཡང་ལེན་
གྱི་གདམས་ངག་བདོག །ང་བོན་པོ་པདྨ་འབྱུང་གནས་ཡིན།། ཞེས་གསུངས་པས།
གཤེན་ལྷ་འོད་དཀར་འཇིག་རྟེན་པ་ལྷ་འདྲེ་མཐུ་ཆེན་གྱི་གྲལ་དུ་བཞག་ནས་དེ་ལ་
308



ནམ་མཁའ་མཛོད་ཀྱི་ཁྲིད་གདམས་སྐོར།
སྐྱབས་སུ་འཛིན་པའི་ལོག་པའི་བོན་ཡོད་པར་ལུང་བསྟན་མཁན་གྱི་གུ་རུ་གཅིག་
དང་། ཡང་དུག་ལྔ་མི་སྤངས་བ་ཡེ་ཤེས་ལྔར་ལོངས་སྤྱོད་པ་ཆོས་རྣལ་འབྱོར་ཆེན་
པོའི་རྒྱུད་ཀྱི་ཉམས་ལེན་དང་མཐུན་པའི་གདམས་ངག་ཅན་གྱི་ཡང་དག་པའི་བོན་
ཡོད་པར་ལུང་བསྟན་མཁན་གྱི་གུ་རུ་གཅིག་དང་གཉིས་སུ་ཡོད་པར་ཐལ་བ་བཟློག་
ཏུ་མེད་དོ། །འདོད་མི་ནུས་ན། གུ་རུའི་གསུང་ནང་མི་མཐུན་པས་ཇི་ལྟར་འཐད་
དེ་མི་འཐད་དོ། །དེ་བས་ན་གཞན་གྱིས་བསླད་པ་ཡིན་པར་མངོན་སུམ་དུ་གྲུབ་
པའི་ཕྱིར་རོ། །བོན་ལ་ལོག་པ་དང་ཡང་དག་གཉིས་སུ་ཡོད་པ་ལ་གསུངས་པ་ཡིན་
ཟེར་ན། གཤེན་ལྷ་འོད་དཀར་ལ་སྐྱབས་སུ་འཛིན་པའི་བོན་ལ་ལོག་པའི་ལམ་
གཏན་ནས་མེད་པ་མངོན་སུམ་དུ་གསལ་ལོ། །གཞན་ཡང་གཤེན་ལྷ་འོད་དཀར་
ལྷ་དང་འདྲེ་གཉིས་ཀ་ཡིན་པར་གྲུབ་མི་སྲིད་པ་སྟེ། ལྷ་འདྲེ་གཉིས་མི་མཐུན་པས་
ངོ་བོ་ཐ་དད་པ་ཡིན་ཏེ། ལྷས་གཞན་ལ་ཕན་པ་ཁོ་ནར་བྱེད་ཅིང་། འདྲེས་གནོད་
པ་ཁོ་ནར་བྱེད་པའི་ཕྱིར་རོ། །གཞན་ཡང་རྟེན་གཅིག་ལ་ལྷ་འདྲེ་གཉིས་འཚོགས་
མི་སྲིད་པ་ཞིག་གོ །གལ་ཏེ་རྟེན་གཅིག་ལ་ལྷ་འདྲེ་གཉིས་འཚོགས་པར་འདོད་ན།
ལྷ་དང་འདྲེའི་ཁྱད་པར་གྲོལ་མ་གྲོལ་བྱེད་དགོས་པས་རྟེན་གཅིག་གིས་གྲོལ་མ་གྲོལ་
གྱི་ཤེས་རྒྱུད་གཉིས་འཆང་བར་ཐལ་བས་གནོད་དོ། །དེས་ན་གཤེན་ལྷ་འོད་དཀར་
ལྷ་ཡང་ཡིན་ལ་འདྲེ་ཡང་ཡིན་པར་འདོད་པ་བླུན་ཚུལ་གཉིས་འཐུང་དང་འདྲ་བ་
ཁྱོད་ཀྱི་རྣ་བར། ད་དུང་དེ་ལ་རིག་པ་ཚད་མའི་གནོད་བྱེད་ཀྱི་གདོང་ལྔའི་ངར་
སྐད་སྒྲོགས་པར་འགྱུར་བས་དངངས་པར་མ་མཛད་ཅིག །དེས་ན་ཁྱོད་རང་གིས་
གཤེན་ལྷ་འོད་དཀར་འདྲེ་ཡིན་པར་འདོད་པ་ལྟར་ཞོག །འདྲེ་དེ་ལྷ་ཡི་འདྲེ་ཡིན་
པར་འདོད་པས། ལྷ་དེ་ཁྱོད་ཅག་གི་ལྷ་ཡིན་པར་ཁས་བླང་དགོས་པར་འགྱུར་
བའི་ཕྱིར། དེ་ལྟར་ན་ཁྱེད་ལ་དྲི་བ་གཉིས་ཡོད་དེ། གང་ཞེ་ན། ཁྱོད་ཅག་གི་ལྷ་
309



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རེ་རེ་བཞིན་དུ་འདྲེ་རེ་རེ་ཡོད་དམ། ལྷ་ཐམས་ཅད་ལ་
ལྷ་ཐམས་ཅད་ལ་འདྲེ་གཤེན་ལྷ་འོད་དཀར་
གཅིག་ཉིད་ལས་མེད། དང་པོ་ལྟར་ན། ཞི་ཁྲོ་རྒྱུ་འཕྲུལ་གྱི་ལྷ་གྲངས་མེད་པ་བཞིན་
དུ་འདྲེ་ཡང་ཐུག་མེད་དུ་འགྱུར་རོ། །གཉིས་པ་ལྟར་ན། ལྷ་མང་པོ་དང༌། འདྲེ་
གཅིག །དེ་གཉིས་དང་པོ་བྱུང་ས་དང་། བར་དུ་གནས་ས་དང་། ཐ་མ་ཐིམ་ས་
རྣམས་གཅིག་གམ་ཐ་དད། གཅིག་ན་ལྷ་འདྲེ་གཉིས་མཆོག་དམན་ལྟར་བྱུང་བ་
ཅིའི་དོན། ཐ་དད་ན་བྱུང་གནས་ཐིམ་ས་རྣམས་སོ་སོར་བཤད་དུ་ཡོད་དམ། དེ་
ལྟར་མ་ཡིན་ཏེ། གཤེན་ལྷ་འོད་དཀར་རང་འདྲེ་ཡིན་ནོ། །ཞེ་ན། འོ་ན་ལྷའི་འདྲེ་
ཞེས་བརྗོད་དོན་མེད་དེ། གཤེན་ལྷ་རང་འདྲེ་ཡིན་པའི་ཕྱིར་རོ། །ཡང་གཤེན་ལྷ་
འོད་དཀར་ལྷ་དང་ཡི་དྭགས་གཉིས་ཀ་མི་རུང་བ་ལ། ཁྱོད་ཀྱིས་འོག་ཏུ་ལན་བྲིས་
པ་ན། ལྷ་ཡི་དྭགས་གཉིས་ཀ་ཡིན་པ་ཁྱོད་ལ་མི་རུང་བ་ལྟར་ན། གཤེན་ལྷ་འོད་
དཀར་ལྷ་ཡི་འདྲེ་ལྔ་མཐོ་རིས་ལྷ་དང་ངན་སོང་གི་ཡི་དྭགས་འདྲེ་ཡིན་པའང་མི་
རུང་། བདུད་ལྷས་བྱིན་མི་དང་བདུད་ཡིན་པའང་མི་རུང་། ཀླུ་བདུད་སོགས་
གཉིས་ཡིན་རུང་བ་ཐམས་ཅད་ཁྱོད་ལ་མི་རུང་ངོ་། །ཞེས་ཟེར་བ་ལ། འོ་ན་མཐོ་
རིས་ལྷ་ཡི་དཔལ་འབྱོར་ལ་ལོངས་སྤྱོད་པའི་སེམས་ཅན་དང་
། ངན་སོང་དམྱལ་
བའི་སྡུག་བསྔལ་མྱོང་བའི་སེམས་ཅན་གཉིས་ཀྱི་བདེ་སྡུག་མྱོང་བཞིན་པ་དེ་ཤེས་
རྒྱུད་གཅིག་གིས་དུས་གཅིག་ལ་ལུས་གཅིག་གི་ཐོག་ཏུ་སྨིན་ནས་མྱོང་བར་ཐལ།
གཤེན་ལྷ་འོད་དཀར་མཐོ་རིས་ཀྱི་ལྷ་དང་ངན་སོང་གི་ཡི་དྭགས་གཉིས་ཀ་ཁྱོད་ལ་
རུང་བས་སོ། །གཞན་ཡང་དམྱལ་བ་ཡི་དྭགས་སོགས་རིགས་དྲུག་འཁོར་བའི་
སེམས་ཅན་མ་གྲོལ་བ་གྲོལ་རུང་དུ་གནས་པ་དང་། ལྷའམ་སངས་རྒྱས་ཀུན་གྲོལ་
ཟིན་པ་ད་ཕྱིས་སུ་གྲོལ་རུང་དུ་བཞག་མི་རུང་སྟེ། གྲོལ་འཁྲུལ་ཐུག་མེད་དུ་འགྱུར་
བས་སོ། །གཤེན་ལྷ་འོད་དཀར་ཡང་དག་གི་ལྷ་མ་ཡིན་ཏེ། འཇིག་རྟེན་གྱི་ལྷ་ཡིན་
10



ནམ་མཁའ་མཛོད་ཀྱི་ཁྲིད་གདམས་སྐོར།
8
ཏེ་འདྲེ་ཡི་དྭགས་ཡིན་པས་སོ། །ཞེ་ན། འཇིག་རྟེན་གྱི་ལྷ་གཟུགས་མེད་བཞི།
གཟུགས་ཅན་བཅུ་བདུན། འདོད་གཟུགས་དྲུག་ལ་སོགས་པའི་ནང་དུ་འདི་ནི་
འཇིག་རྟེན་གྱི་ལྷ་ཡི་འདྲེའོ་ཞེས་པའི་བཤད་པ་རང་གཞན་གཉིས་ཀའི་སྡེ་སྣོད་ལས་
གྲགས་པ་མེད་ན་ཁྱོད་ཀྱིས་གང་ནས་ཐོས་བྱུང༌། ཁྱོད་ཅག་གི་ལུང་གིས་ཀྱང་།
ལྷ་ཡི་འདྲེ་ལྔ་གཤེན་ལྷ་འོད་དཀར་དང་། ཟེར་གྱིས། འཁོར་བའི་ལྷ་ཡི་འདྲེ་ལྔ་
གཤེན་ལྷ་འོད་དཀར་དང་། མི་ཟེར་བའི་ཕྱིར། འཇིག་རྟེན་ན་ཡོངས་གྲགས་ཀྱི་
ལྷ་འདྲེ་གཉིས་ཞེས་པའི་ནང་ཚན་གྱི་ལྷ་དེའང་མྱང་འདས་ཀྱི་ལྷ་ལ་ཟེར་གྱི། འཁོར་
བའི་ལྷ་ལ་མི་ཟེར་རོ། །མྱང་འདས་ཀྱི་ལྷ་དེ་ལའང་ལྷ་ཞེས་ཟེར་བ་ལས། ཁྱད་དུ་
མྱང་འདས་ཀྱི་ལྷ་ཟེར་མི་དགོས་པས་སོ།
པས་སོ། །དེས་ན་ཁྱོད་ཀྱིས་གཤེན་ལྷ་འོད་དཀར་
མྱང་འདས་ལྷ་ཡི་གྲལ་ནས་ཕུད་བསམ་པར་འདུག་སྟེ་ལུང་གི་རྒྱབ་དཔུང་མོ་གཤམ་
གྱི་བུ་རིག་པའི་མཚོན་ཆ་རི་བང་གི་རྭ་འདྲ་བས་གལ་ཕུད་ནུས། དེ་ལྟར་གཤེན་
ལྷ་འོད་དཀར་མྱང་འདས་ཀྱི་ལྷ་ཡིན་པ་ལ་ལྷ་ཡི་འདྲེ་ཡིན་པ་ཁྱོད་ཀྱིས་འདོད་པ་
ལྟར་ཞོག །མྱང་འདས་ཀྱི་ལྷ་ཐམས་ཅད་གྲོལ་ཟིན་པར་འདོད་དམ་མ་གྲོལ་བར་
འདོད། དང་པོ་ལྟར་ན་ལྷ་འདྲེ་གཉིས་སུ་མི་རུང་སྟེ་ཐམས་ཅད་གྲོལ་ཟིན་པའི་ཕྱིར་
རོ། །གཉིས་པ་ལྟར་ན་འཁོར་འདས་གཉིས་སུ་དབྱེ་མི་རིགས་པར་ཐལ། འཁོར་
འདས་གཉིས་ཀ་འཁྲུལ་པ་ཁྱབ་བདལ་ཡིན་པའི་ཕྱིར་རོ། །མྱང་འདས་ཀྱི་ལྷ་ཐམས་
ཅད་གྲོལ་ཟིན་ཀྱང་གཤེན་ལྷ་འོད་དཀར་མ་གྲོལ་ཟེར་ན། གཤེན་ལྷ་འོད་དཀར་
མ་གྲོལ་བའི་གཏན་ཚིགས་བོན་ཆོས་ཀྱི་གསུང་རབ་ཆོས་ཕུང་བརྒྱད་ཁྲི་བཞི་སྟོང་
ནང་ནས་ཁྱོད་ཀྱིས་བཙལ་ཀྱང་མི་རྙེད་དོ། །དེ་བས་ན་གཤེན་ལྷ་འོད་དཀར་ནི་
ཡེ་ཤེས་ཀྱི་ལྷ་ལོངས་སྤྱོད་རྫོགས་པའི་སྐུ་ངེས་པ་ལྔ་ལྡན་གྱི་བདག་ཉིད་གཡུང་དྲུང་
གི་བོན་བཅུའི་རང་བཞིན་གྱི་འོག་མིན་གྱི་གནས་ན་བཞུགས་པ་ཆོས་ལུགས་ལ་ཀུན་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཏུ་བཟང་པོ་རྡོ་རྗེ་འཆང་ཆེན་ཞེས་བྱ་བ་དང་ངོ་བོ་གཅིག་པ་ཡིན་ནོ། །དེ་ལ་འདྲེ་
ཞེས་ཟེར་བ་ནི་གུ་རུས་གསུངས་པ་མ་ཡིན་ཏེ། བོན་ལ་ཕྲག་དོག་ཅན་གྱི་སྙད་
བཏགས་པ་ཡིན་ནོ། །གཤེན་ལྷ་འོད་དཀར་ལའང་རིགས་པའི་ཁུ་བྱུག་གི་རྒྱུད་ལས།
རྟེན་དུ་གཙུགས་པའི་གཤེན་ལྷ་འོད་དཀར་དང་། གདགས་སུ་ཡོད་པའི་གཤེན་
ལྷ་འོད་དཀར་དང་། གདགས་སུ་མེད་པའི་གཤེན་ལྷ་འོད་དཀར་དང་གསུམ་དུ་
བཤད། སེམས་ལུང་བསྟན་པའི་སྒྲོན་མ་ལས། ཐུགས་རྗེའི་སྟོན་པ་གཤེན་ལྷ་འོད་
དཀར་དང་། བྱིན་གྱིས་བརླབས་པའི་སྟོན་པ་གཤེན་ལྷ་འོད་དཀར་དང་། སེམས་
རང་བྱུང་གི་སྟོན་པ་གཤེན་ལྷ་འོད་དཀར་དང་གསུམ་དུ་བཤད་དོ། །དེའང་སྟོན་
པ་ཀུན་ཏུ་བཟང་པོ་དང་། གཡུང་དྲུང་འཆང་ཆེན་དང་། འོད་དཀར་གནས་
འཛིན་དང་། ཐུགས་རྗེའི་སྟོན་པ་དང་། འོད་དཀར་འཆང་ཆེན་རྣམས་གཤེན་
ལྷ་འོད་དཀར་གྱི་མཚན་གྱི་རྣམ་གྲངས་ཡིན་ནོ། །གཤེན་ལྷ་འོད་དཀར་ཟེར་བའི་
དོན་ཡང་། ཕྱོགས་བཅུའི་སངས་རྒྱས་གཤེན་རབ་མཆོག་རྣམས་ཀྱི་ཡང་མྱེས་རྩ་
བའི་ལྷ་ཡིན་པས་གཤེན་ལྷ་ཟེར་བ་ཡིན། འོད་དཀར་ཞེས་པ་ནི། ནང་བཞུགས་
ཀྱི་དུས་ན། འོད་ཅེས་པ་ནི་ཀ་དག་གི་རང་བཞིན་ལྷུན་གྲུབ་ཀྱི་དབྱིངས་ན་སྐུ་དང་
ཡེ་ཤེས་ཀྱི་འཆར་གཞི་མ་འགག་ལ་ནུབ་པ་མེད་པའི་འོད་ཚོན་གང་པ་བཞུགས་པ་
ལ་ཟེར། དཀར་ཞེས་པ་ནི་དེ་ཡང་ཁ་དོག་དང་དངོས་མཚན་གྱི་དྲི་མས་མ་གོས་
པ་ལ་ཟེར་བ་སྟེ་གདགས་སུ་མེད་པའི་གཤེན་ལྷ་འོད་དཀར་དེ་ལ་ཟེར་བ་ཡིན།
ཕྱིར་གསལ་གྱི་དུས་ན། འོད་ཅེས་པ་ནི། ནང་གསལ་དུ་འོད་ཚོན་གང་པའི་འཆར་
གཞི་ལས་ཕྱི་གསལ་དུ་ལྷུན་གྲུབ་ལོངས་སྐུའི་ཞིང་ཁམས་བཀོད་པ་ལ་ཟེར། དཀར་
ཞེས་པ་ནི། དེ་ཡང་དག་པའི་འོད་སྣང་འབའ་ཞིག་ལས་མ་དག་པའི་མཚན་འཛིན་
གྱི་དྲི་མས་མ་གོས་པ་ལ་ཟེར་བ་སྟེ་གདགས་སུ་ཡོད་པའི་གཤེན་ལྷ་འོད་དཀར་དེ་
312



ནམ་མཁའ་མཛོད་ཀྱི་ཁྲིད་གདམས་སྐོར།
ལ་ཟེར་བ་ཡིན། ཐུགས་རྗེའི་སྟོན་པ་གཤེན་ལྷ་འོད་དཀར་ནི་འོག་མིན་གྱི་གནས་
ན་ངེས་པ་ལྔ་ལྡན་གྱི་སྐུ་རུ་བཞུགས་པ་སྟེ། རིག་པའི་ཁུ་བྱུག་ལས། གཤེན་ལྷ་འོད་
དཀར་བྱ་བ་ནི་མི་མངོན་པའི་དབྱིངས་ན། ཐུགས་རྗེའི་མངའ་བདག་ཡེ་ཤེས་ཀྱི་
སྤྱན་ཅན། རྣམ་པ་ཐམས་ཅད་ཅིར་ཡང་མཁྱེན་པའི་ཡེ་ཤེས་དང་ལྡན་པ། བླ་ན་
མེད་པ་ཡང་དག་པར་རྫོགས་པའི་འབྲས་བུ་ཐོབ་པ། དུས་གསུམ་མཉམ་པ་ཉིད་
ཀྱི་དོན་ཐུགས་སུ་ཆུད་པར་བཞུགས་སོ། །ཞེས་སོ། །བྱིན་གྱིས་བརླབས་པའི་གཤེན་
ལྷ་འོད་དཀར་ནི། སྟོན་པ་དེས་བྱིན་གྱིས་བརླབས་པའི་གསང་སྔགས་ཀྱི་གཡུང་
དྲུང་གི་སློབ་དཔོན་ཉིད་ཡིན། སེམས་རང་བྱུང་གི་གཤེན་ལྷ་འོད་དཀར་ནི། གཡུང་
དྲུང་སློབ་དཔོན་རྩ་བའི་བླ་མ་དེས་རང་ལ་ངོ་སྤྲད་པས་རང་རིག་གི་ངོ་བོ་རང་
གིས་མཐོང་བ་དེ་ཡིན། རྟེན་དུ་གཙུགས་པའི་གཤེན་ལྷ་འོད་དཀར་ནི། སངས་
རྒྱས་ཀྱིས་བསྟན་པ་རྗེས་སུ་བཞག་པའི་རྒྱལ་བའི་སྐུ་གཟུགས་གླེགས་བམ་མཆོད་
རྟེན་རྣམས་ཡིན་ནོ། །ཡང་གུ་རུས་གསུངས་པ་ཡིན་ཟེར་བའི་ལུང་དེ་ལས། འཇིག་
རྟེན་ལྷ་འདྲེ་མཐུ་ཆེན་སྐྱབས་སུ་འཛིན། ཟེར་བ་དེའང་བོན་པོ་ལ་དཀོན་མཆོག་
གསུམ་ལ་སྐྱབས་སུ་འགྲོ་བ་མེད་ཟེར་བ་མ་ཡིན་ནམ། བོན་པོ་ལ་སྐྱབས་འགྲོ་མེད་
པ་མ་ཡིན་ཏེ། ཁྱོད་ཀྱིས་ད་ལྟར་སངས་རྒྱས་དང་ཆོས་དང་དགེ་འདུན་ལ་སྐྱབས་
སུ་མཆིའོ་ཟེར་བ་དེ་ངེད་ཅག་བོན་པོ་རྣམས་ཀྱི་སྐྱབས་ཡུལ་ཡིན་ཏེ། ཐུབ་པ་མ་
བྱོན་གོང་དུ་སྟོན་པ་གཤེན་རབ་འོལ་མོའི་གླིང་དུ་བྱོན་ཏེ་གཤེན་ལོ་བརྒྱད་ཅུ་གྱ་
གཉིས་བར་དུ་བཞུགས་པ་ལ་མི་ལོ་བརྒྱད་སྟོང་ཉིས་བརྒྱ་སྟེ། དེའི་ཚེ་བཀའ་འཁོར་
གསུམ་བསྐོར་ནས་མི་མཇེད་པའི་ཞིང་ཁམས་སྟོང་པ་ཙམ་གྱི་སེམས་ཅན་ལས་དག་
རྣམས་ཕྱིར་མི་ལྡོག་པའི་ས་ལ་བཀོད་པར་མཛད་པ་ལ་དཀོན་མཆོག་གསུམ་ལ་
སྐྱབས་སུ་འགྲོ་བ་མེད་པ་ག་ལ་སྲིད། དེའི་ཕྱིར་སྟོན་པ་གཤེན་རབ་ཀྱིས་འཇིག་རྟེན་
313



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཁམས་སུ་ཐུབ་པ་མ་བྱོན་གོང་དུ་སྐྱབས་ཡུལ་བླ་མ་སངས་རྒྱས་བོན་དང་གཤེན་
རབ་བཞི་གདུལ་བྱ་རྣམས་ལ་གསུང་བསྒྲགས་ནས་ལུང་གནང་ཟིན་པ་སྟེ། རྟགས་
སུ་དཀོན་མཆོག་གི་སྒྲ་དོན་སོགས་བོན་གྱི་ཁོངས་ནས་ཞིབ་པར་བསྟན་པའི་ཕྱིར་
རོ། །འོ་ན་མཐར་ཐུག་གི་སྐྱབས་གནས་གང་ཡིན་ཞེ་ན། རྫོགས་པའི་སངས་རྒྱས་
མཆོག་དམ་པར་ངེས་ཤིང་། ལུང་གི་བོན་རྣམས་ཀྱང་མཐར་ཐུག་གི་སྐྱབས་གནས་
མ་ཡིན་ཏེ། མཐར་ཐུག་གི་རྟོགས་པ་ཐོབ་པར་བྱེད་པའི་ཐབས་ཙམ་ཡིན་པའི་
ཕྱིར། ཐེག་དམན་དང་ཐེག་ཆེན་སློབ་པའི་འགོག་ལམ་རྣམས་ཀྱང་དེ་མ་ཡིན་ཏེ།
དེ་གཉིས་ཀྱང་རང་གི་ངོ་སྐལ་གྱི་སྤང་བྱ་ཅུང་ཟད་བྲལ་བས་རབ་ཏུ་ཕྱེ་བ་ཙམ་དང་།
སྤང་རྟོགས་གོང་དུ་འཕེལ་དགོས་པས་བསླུ་བའི་བོན་ཅན་ལྟ་བུ་སྣང་བའི་ཕྱིར།
ལམ་པའི་གཤེན་རབ་རྣམས་ཀྱང་དེ་མ་ཡིན་ཏེ། སྒྲིབ་གཉིས་ཅི་རིགས་པའི་འཇིགས་
པ་དང་བཅས་པ་ཡིན་པའི་ཕྱིར་ཏེ། སུམ་བརྒྱ་པ་ལས། སྐྱབས་གནས་ཁྱད་པར་
བྱེད་པ་སངས་རྒྱས་ལ།། ནུས་པའི་ཡོན་ཏན་ངེས་པས་སྐྱབས་སུ་འཛིན།། ཞེས་
སོ། །སངས་རྒྱས་ཀྱི་མཚན་ཉིད་ཅི་ལྟ་བུ་ཡིན་ཞེ་ན། ཁྱད་པར་སུམ་ལྡན་ཡིན་ཏེ།
ངོ་བོ་སྐུ་དང་ཡེ་ཤེས་ཀྱི་ཁྱད་པར། རང་བཞིན་སྤངས་པ་དང་རྟོགས་པའི་ཁྱད་པར།
བྱེད་ལས་མཛད་པ་ཕྲིན་ལས་ཀྱི་ཁྱད་པར་དང་ལྡན་པ་སྟེ། ས་ལམ་ལས། སྤངས་
རྟོགས་མཐར་ཐུག་སྐུ་གསུམ་རྫོགས། ཞེས་སོ། །དེའང་སྐུའི་ཁྱད་པར་ནི། དེ་ཉིད་
ལས། བོན་སྐུ་དོན་གྱི་ངོ་བོ་ཉིད། རྫོགས་སྐུ་ཡེ་ཤེས་རོལ་པ་སྟེ། སྤྲུལ་སྐུ་མོས་པའི་
གཟུགས་བརྙན་ནོ། །ཞེས་སོ། །ཡེ་ཤེས་ཀྱི་ཁྱད་པར་ནི། རྣམ་པ་ཐམས་ཅད་མཁྱེན་
པའི་ཡེ་ཤེས་དང་ལྡན་པའོ། །རྣམ་མཁྱེན་གྱི་ཡེ་ཤེས་ཇི་ལྟར་ཡིན་ཞེ་ན། མཛོད་
ལས། རྣམ་པ་ཐམས་ཅད་མཁྱེན་པ་ཡི། ཡེ་ཤེས་ཉིད་ཀྱི་མཚན་ཉིད་ནི། ཀུན་གསལ་
རྟོགས་མཚན་ཉིད་འཛིན། ཞེས་དང་། གཡུང་དྲུང་ལས་དག་ལས། ཐམས་
314



ནམ་མཁའ་མཛོད་ཀྱི་ཁྲིད་གདམས་སྐོར།
ཅད་མཁྱེན་པའི་ཡེ་ཤེས་ཕྱོགས་མེད་དེས།། ནམ་མཁའ་བཞིན་དུ་ཀུན་ལ་ཁྱབ་པར་
གནས།། འགྱུར་མེད་གོ་འབྱེད་ཡོངས་སུ་རྒྱ་མ་ཆད།། ཅེས་སོ། དབྱེ་ན་བོན་ཉིད་
ཇི་ལྟ་བ་མཁྱེན་པ་དང་། ཤེས་བྱ་ཇི་སྙེད་པ་མཁྱེན་པ་གཉིས་དང་ཡེ་ཤེས་ལྔ་ལ་
སོགས་ཡོད་དོ། །སྤངས་པའི་ཁྱད་པར་ནི། གཞི་ཡེ་ནས་རང་བཞིན་གྱིས་རྣམ་པར་
དག་པའི་བོན་སྐུ་ལ། གློ་བུར་གྱི་དྲི་མ་ལྷན་སྐྱེས་དང་ཀུན་བརྟགས་ཀྱིས་བསྡུས་པའི་
རིགས་རྣམས་ས་བོན་ཕྲ་བའི་ཕྲ་བ་དང་བཅས་པ་སྤངས་པའི་དག་པ་གཉིས་ལྡན་
ཏེ། ཡེ་ཁྲི་མཐའ་སེལ་ལས། གཞི་ཉིད་དག་པ་བོན་སྐུ་ལ། འབྲས་བུ་དག་པ་བོན་
སྐུས་བརྒྱན། ཞེས་སོ། །རྟོགས་པའི་ཁྱད་པར་ནི། ཟག་མེད་ཀྱི་ཕུང་པོ་ལྔ་དང་
མྱང་འདས་ཀྱི་ཡོན་ཏན་ཀུན་རྫོགས་པའོ། །ཕྲིན་ལས་ཀྱི་ཁྱད་པར་ནི་ལས་བཞིའམ་
མཛད་པ་བཅུ་གཉིས་ལ་སོགས་བསམ་གྱིས་མི་ཁྱབ་པ་དང་ལྡན་པའོ། །དེས་ན་བླ་
མ་སངས་རྒྱས་བོན་དང་དགེ་འདུན་བཞི་ཁོ་བོ་ཅག་གི་སྐྱབས་ཡུལ་ཡིན་པ་ལ། དེ་
དག་ཅིའི་ཕྱིར་དཀོན་ལ་མཆོག་ཟེར་ན། བླ་མའི་དཔེ་ནོར་བུ་སྟེ་འདི་ཕྱིའི་ལེགས་
ཚོགས་གང་འདོད་འབྱུང་བས་སྐལ་ལྡན་མིན་པར་གཙུག་གི་རྒྱན་དུ་ཐོབ་པ་དཀོན།
དོན་བླ་མའི་གདམས་ངག་དེ་སྒྲོན་མེ་ཀུན་གྱི་མཆོག་ཡིན་ཡོན་ཏན་མ་རིག་གི་མུན་
པ་སེལ་བའི་ཕྱིར་ཏེ། བདག་ཅག་གི་སྟོན་པ་གཤེན་རབ་ཀྱི་ཞལ་ནས། ནོར་བུ་ལྟ་
བུ་གཙུག་གི་རྒྱན་དུ་དཀོན།། མ་རིག་མུན་སེལ་སྣང་གསལ་སྒྲོན་མེའི་མཆོག །སྐུ་
གསུམ་འབྱུང་གནས་དཔོན་གསས་བླ་མ་ལ། ཞེས་སོ། །སངས་རྒྱས་ཀྱི་དཔེ་ཉིན་
སྐར་ལྟ་བུ་སྟེ་སྒྲོན་བསྐལ་ལས་མི་འབྱོན་པས་ཞལ་མཐོང་གསུང་བོན་སྒྲ་ཐོས་པ་
དཀོན། དོན་ཐར་ལམ་དུ་འདྲེན་པའི་ལམ་མཁན་ཀུན་གྱི་མཆོག་ཡིན། ཡོན་ཏན་
འཁོར་བའི་ས་ནས་ཐར་ལམ་བདེ་བར་འབྱེད་དོ། །བདག་ཅག་གི་སྟོན་པས། ཉིན་
སྐར་ལྟ་བུ་ཐུགས་རྗེའི་འབྱུང་གནས་དཀོན། ཐར་ལམ་བདེ་འབྱེད་ས་མཁན་ལམ་
315



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་མཆོག །འགྲོ་བའི་མགོན་སྐྱབས་དུས་གསུམ་བདེ་གཤེགས་ལ། ཞེས་སོ། །བོན་
ནི་སངས་རྒྱས་དེའི་ཐུགས་བཅུད་དཔལ་གྱི་བེའུ་ན་མ་བྲིས་རང་གསལ་དུ་བཀྲ་བ།
མགུལ་གྱི་བུམ་པ་ནས་དྲངས། ལྗགས་ཀྱི་དབང་པོས་ཚངས་དབྱངས་དྲུག་ཅུའི་
རྣམ་པས་བསྒྲགས་ཏེ། བཀའ་དར་ཤོག་ལ་བྲིས་པའི་བོན་སྒོ་བརྒྱད་ཁྲི་བཞི་སྟོང་
ཡིན་ལ། སངས་རྒྱས་ཉིད་ཀྱང་བོན་ལས་འཁྲུངས། བོན་ཉིད་ཀྱང་སངས་རྒྱས་
ཀྱིས་གསུངས་སོ། །བོན་ཞེས་པའང་གང་གིས་ཐོས་ཤིང་ཉམས་སུ་བླངས་པ་དེའི་
རྒྱུད་ལ་ཐར་པའི་ས་བོན་ཐེབས་པས་ཟེར་ཏེ། མདོ་ཕྲན་ལས། ས་བོན་བཟང་
བསྐྱེད་བོན་ལ་ཕྱག་འཚལ་ལོ། །ཞེས་སོ། །དེས་ན་སངས་རྒྱས་ཀྱི་ཞལ་ཚབ་རྟེན་
གསུམ་རྣམས་ཀྱི་དཔེ་ནི་འཇའ་ཚོན་ལྟ་བུ་སྟེ་སྐལ་ལྡན་ལ་རྒྱན་དུ་ཆེ་ཡང་སངས་
རྒྱས་འཇིག་རྟེན་དུ་བྱོན་པ་དང་འབྲེལ་དགོས་ཤིང་བསྟན་པ་རིན་པོ་ཆེ་གང་ཡིན་
དུས་སུ་མི་འབྱུང་བས་དཀོན། དོན་ཡང་དག་པའི་ཚིག་དོན་ལ་སྐུགས་པའི་ཁ་
འབྱེད་པའི་ལྗགས་ཀྱི་མཆོག་ཡིན། ཡོན་ཏན་ཐོས་བསམ་སྒོམ་གསུམ་གྱིས་བློ་ཡི་
རྒྱུད་གྲོལ་བར་བྱེད་པ་སྟེ། སྟོན་པས། གཞའ་ཚོན་ལྟ་བུ་སྣང་སྲིད་རྒྱན་དུ་དཀོན།།
ལྐུགས་པ་ཁ་འབྱེད་གྲོལ་བ་ལྗགས་ཀྱི་མཆོག །བསྟན་པའི་རྒྱལ་མཚན་སྐུ་གདུང་
གསུང་རབ་ལ། ཞེས་སོ། །དགེ་འདུན་ནམ་ལམ་པའི་གཤེན་རབ་ཀྱི་དཔེ་ནི་ཨུད་
འབར་ལྟ་བུ་སྟེ་སངས་རྒྱས་ཀྱིས་བོན་གསུངས་པ་དང་འཕྲད་ནས་དགེ་བ་ལ་འདུན་
བཞིན་སྤྱོད་ཅིང་ལམ་རྟགས་ཐོན་པ་དཀོན། དོན་བློ་སྦྲམས་མི་ཤེས་པས་སྒོ་འབྱེད་
པའི་ལྡེ་མིག་ཀུན་གྱི་མཆོག་ཡིན། ཡོན་ཏན་འགྲོ་བ་ཡོངས་ཀྱི་འདྲེན་པ་ཐར་པའི་
ལམ་སྟོན་པར་ཡིད་འདུན་པའམ་ཐེག་པ་གསུམ་གྱི་གཤེན་རབ་རྣམས་ཀྱིས་ཐར་
པའི་ལམ་ལ་སྡོང་དང་གྲོགས་སུ་འདེབས་པ་སྟེ། སྟོན་པས། ཨུད་འབར་ལྟ་བུ་
དགེ་ལ་འདུན་སྤྱོད་དཀོན།། བློ་སྦྲུམས་གོ་འབྱེད་འཕྲུལ་གྱི་ལྡེ་མིག་མཆོག །འགྲོ་
316



ནམ་མཁའ་མཛོད་ཀྱི་ཁྲིད་གདམས་སྐོར།
བའི་འདྲེན་སྟོན་ཕྱོགས་བཅུའི་གཤེན་རབ་ལ། ཞེས་སོ། །གསུམ་པ་སྟོན་པ་གཤེན་
རབ་ཀྱིས་གསུངས་པའི་བོན་ལ་ལོག་ལྟ་དགག་པ་ནི། ཡང་བརྒྱ་པའི་སྟོན་པ་དང་
བསྟན་པ་ལ་སྨོད་པར་དགའ་བ་ན་རེ། བོན་གཉའ་ཁྲི་ཡན་ནས་ཡོད་པའི་གནམ་
བོན་ཁྲི་བདུན་གྱི་སྲིབ་ཁྲིའི་དུས་རྡོལ་བོན་ལྷག་མེད་དུ་དར་བ་ཉིད་དེ། དེ་ནས་
རྒྱལ་རབས་ཉི་ཤུ་ཆོས་རྒྱལ་སྲོང་བཙན་བྱོན་པར་ཆབ་སྲིད་བོན་གྱིས་བསྐྱངས་ཤིང་
འདི་ཉིད་ལ་ལྟོས་ན་མ་བརྐུས་པའི་བོན་དང་རྐུན་མ་དང་བཅས་པའི་བོན་གཉིས་
སུ་དབྱེ་རིགས། ཞེས་ཟེར་བ་ནི། འབུ་སྲིན་གྲོག་མས་ནམ་མཁའི་མཚན་ཉིད་
གཞལ་བ་དང་མཚུངས་ཏེ་མཁས་པ་དག་དགོད་འཆོར་རོ། །བོན་རྒྱལ་གཉའ་ཁྲི་
ཡན་ནས་སྟག་གཟིག་དང་ཞང་ཞུང་སོགས་དང་གཉའ་ཁྲི་ནས་བོད་ན་བོན་ཡོད་
པ་བདེན་མོད། བར་གྱི་བཙན་ལྔའི་ཐ་མ་ཐོ་ཐོ་རི་སྙན་བཙན་རིང་ལ་མདོ་སྡེ་ཟ་
མ་ཏོག །པང་ཀོང་ཕྱག་བརྒྱ་པ་སོགས་ཆོས་ཀྱི་སྐུ་གསུང་ཐུགས་རྟེན་གནམ་བབས་
སུ་བྱུང་བས་ཆོས་ལ་གནམ་ཆོས་བྱ་བ་ཡོད་ཀྱང་། བོན་ལུགས་ལ་བོན་བདག་པོ་
མེད་པ་རང་བཞིན་གྱིས་གནམ་ནས་བབ་པ་མེད་པས་འདིའང་རང་བཟོར་ཟད་
དོ། །རྡོལ་བོན་གྱི་རྡོལ་ཞེས་པ་ནི་གློ་བུར་རང་བྱུང་དུ་བྱུང་བ་ཞིག་གི་མིང་སྟེ།
གཤེན་རབ་ཀྱིས་གསུངས་པ་མིན་པར་རིགས། གཤེན་རབ་ཀྱིས་གསུངས་པ་ལ་
རྡོལ་བོན་འདོགས་ན། ཤཱཀ་ཐུབ་ཀྱིས་གསུངས་པའི་ཆོས་ཀྱང་རྡོལ་ཆོས་སུ་འགྱུར་
ཏེ་ཧ་ཀྱང་ཐལ། བརྐུས་བོན་ཞེས་པའང་། ཉེས་དམིགས་སོགས་ལ་དོགས་འཛེམ་
མི་དགོས་པར་ཁྱོད་ཀྱིས་ཟེར་བ་ལྟར་བཀོད་ན་ཐུབ་པའི་ཆོས་རྣམས་བརྐུས་ཆོས་
སུ་ཐལ། གཤེན་རབ་སྔོན་དུ་བྱོན་ནས་བོན་སྒོ་བརྒྱད་ཁྲི་བཞི་སྟོང་དང་ཐེག་པ་རིམ་
དགུ་ལ་སོགས་གསུངས་པའི་རྗེས་སུ་ཐུབ་པ་བྱོན་ནས་དེ་དང་འདྲ་མཚུངས་ཀྱི་ཆོས་
གསུངས་པ་ཡིན་ན་སྔོན་མའི་བོན་ལ་རྗེས་མས་རྐུས་པའམ་བསྒྱུར་བ་མི་ཟེར་རམ།
317



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཁོ་བོས་ནི་ཐུབ་པའི་བཀའ་ཕུན་སུམ་ཚོགས་པ་ལྔ་ལྡན་ལ་དད་པའི་སྐྱབས་སུ་འགྲོ་
བ་ལས། དེ་འདྲའི་ལོག་ལྟ་དང་ཐེ་ཚོམ་མེད་ཅིང་སེམས་ཅན་ཐ་མལ་པས་སངས་
རྒྱས་ཀྱི་བཀའ་ལ་སྐུར་འདེབས་མི་བྱེད་དོ། །དེས་ན་མདོ་འདུས་པ་ལས། བོན་སྒོ་
བརྒྱད་ཁྲི་བཞི་སྟོང་ནི།། མདོ་འབུམ་རྒྱུད་མཛོད་སྡེ་བཞི་ལ། ཉིས་ཁྲི་ཆིག་སྟོང་སྒོ་
བཞིར་དབྱེ།། ཞེས་པའང་བཀའ་ཡི་འཁོར་ལོ་རྣམ་པ་གསུམ་བསྐོར་བའི་ཁོངས་
སུ་འདུས་ཤིང་འཁོར་ལོ་གསུམ་གང་ཞེ་ན། བསྟན་པ་རྗེས་བཞག་གི་མདོ་ལས།
བཀའ་ལ་ཐོག་མཐའ་བར་དང་གསུམ།། དེ་ཡང་སོ་སོར་དབྱེ་བ་ན།། དང་པོ་ཀུན་
རྫོབ་བདེན་པར་གསུངས།། བར་པ་བདེན་གཉིས་དོ་མཉམ་གསུངས།། ཐ་མ་དོན་
དམ་བདེན་པར་གསུངས།། དེ་ཡང་མཛད་པ་བཅུ་གཉིས་ཀྱི། བསྟན་སྤེལ་ཡན་
ཆད་ཀུན་རྫོབ་ཚུལ། རྗེས་བཞག་ཡན་ཆད་བདེན་གཉིས་ཚུལ། མྱང་འདས་ཡན་
ཆད་དོན་དམ་ཚུལ།། ཞེས་དང་། ཡེ་ཤེས་གསལ་སྒྲོན་ལས། བཀའ་དང་པོ་རྒྱུ་
འབྲས་ཐེག་པ་རིམ་དགུ་རུ་གསུངས་པ་དང་། བར་པ་བདེན་གཉིས་སྒོ་བཞི་མཛོད་
ལྔ་རུ་གསུངས་པ་དང་། ཐ་མ་དོན་དམ་ཕྱི་ནང་གསང་གསུམ་དུ་གསུང་པ་དང་
གསུམ་མོ། །ཞེས་སོ། །ཇི་ལྟར་གསུངས་པའི་ཚུལ་ཡང་། གཡུང་དྲུང་ལས་དག་
ལས། སྟོན་པས་འཕྲུལ་ངག་བདེན་པའི་བོན། འོད་གསལ་ཐུགས་ཀྱི་མཛོད་ཁང་
ནས།། ཡང་དག་དོན་གྱི་བཅུད་ཕྱུང་ལ། ཚངས་པ་མགུལ་གྱི་བུམ་པར་དྲིལ། ཀུན་
གྲོལ་ལྗགས་ཀྱི་བདར་ལ་བཀྲམ། དུག་གསུམ་རྩད་གཅོད་ཚེམས་ལ་བཤར།། སེམས་
ཅན་དོན་དུ་བཤད་དུ་གསོལ།། ཞེས་སོ། དེའང་དབྱངས་ཀྱི་ཡན་ལག་དྲུག་ཅུའི་
རྣམ་པས་གསུངས་ཏེ། དོན་རྒྱུད་ལས། གསུང་དབྱངས་དྲུག་ཅུས་འཁོར་བའི་མྱ་
ངན་སངས། ཞེས་སོ། །བོན་སྒོ་དེ་དག་ཀྱང་སྟོན་པའི་གསུང་གཅིག་ལས་གདུལ་
བྱའི་སེམས་ཅན་རྣམས་ཀྱི་རང་རང་གི་སྐད་དུ་སྟོན་ཅིང་གོ་བ་ཐེག་པ་ཆེན་པོའི་
38



ནམ་མཁའ་མཛོད་ཀྱི་ཁྲིད་གདམས་སྐོར།
མདོ་ལས། སྟོན་པ་གཤེན་རབ་སྐུ་གཅིག་བསྟན་པ་ལ། རྡུལ་གྲངས་སེམས་ཅན་
གྲངས་མང་ཇི་སྙེད་ཀྱིས།། རེ་རེས་མི་མཐུན་ཐེ་ཚོམ་སྣ་རེ་དྲིས། ཅི་ཙམ་དྲིས་ཀྱང་
ཟད་ཅིང་ཐོགས་པ་མེད།། གཤེན་རབ་ཞལ་ནས་བོན་གཅིག་བསྟན་པ་ལ། རང་
རང་སོ་སོར་ལན་རེ་འདེབས་པར་ཐོས། ཞེས་སོ། དེ་ལྟར་ན་རྨོངས་པ་ཁ་ཅིག་གིས།
བོན་ལ་རྡོལ་བོན་འཁྱར་བོན་བསྒྱུར་བོན་གསུམ། ཞེས་དང་། ལོག་ལྟ་ཅན་ཁ་ཅིག་
གིས་རྡོལ་བོན་བསྒྱུར་བོན་བཅོས་བོན་གསུམ་དུ་ཡོད་པར་བཤད་པའང་། དམ་
པ་དག་གི་དགོངས་ཁྲེལ་གྱི་རྒྱུ་ལས་མེད་ནའང་། གཏི་མུག་གི་སྨག་རུམ་དུ་རྒྱུ་བའི་
མཚན་མོའི་བྱ་ཚོགས་ཀྱི་ནང་དུ་འབྱུང་བྱའི་སྐད་ངན་སྒྲོགས་པ་འདི་ལྟ་བུ་གང་གིས་
ཐོས་པ་དེའི་རྒྱུད་ལ་གཡུང་དྲུང་གི་བོན་ལ་ལོག་པར་ལྟ་བ་བལྟས་ནས་མནར་མེད་
དམྱལ་བར་ལྟུང་བའི་ས་བོན་དུ་འགྱུར་བའི་ཕྱིར། ཁོ་བོས་དྲང་པོར་བཤད་པ་
འདིས་ནི་གོང་དུ་ལོག་སྨྲ་མཁན་བསྟན་གྲགས་ཀྱི་རྡོལ་བོན་སོགས་འདི་དག་ཀུན་
རྫུན་པའི་མཚན་ཉིད་དུ་ཤེས་ནས་བརྩམས་ལོག་ཆོས་ཕུགས་སྟོངས། རྒྱུ་འབྲས་ངན་
པ་ཀུན་འགོག་པ་ཡིན་ནོ། །གཞན་ཡང་འཇམ་དཔལ་གྱི་རྩིས་རྒྱུད་རྣམས་སུ་གསུངས་
པར། ཞང་ཞུང་བོན་གྱིས་འདུལ་དགོངས་ནས། སྟོན་པ་གཤེན་རབ་མི་བོར་སྤྲུལ།།
བོན་ནི་ཐེག་པ་རིམ་དགུར་བསྟན། འགྲོ་རྣམས་གཡུང་དྲུང་ལམ་ལ་བཀོད།། ཅེས་
གསུངས་པས། གཡུང་དྲུང་གི་ལམ་ལ་བཀོད་པ་ནི། འགྱུར་བ་མེད་པའི་ལམ་སྟེ།
ཀློང་ཆེན་རབ་འབྱམས་ཀྱིས་ཐེག་མཆོག་མཛོད་ལས། ཡེ་ཤེས་ལ་འགྱུར་བ་མེད་
པ་གཡུང་དྲུང་ལྟ་བུའོ། །ཞེས་གསུངས་པ་དང་། སོར་འཕྲེང་ལ་ཕན་པའི་མདོ་
ལས། དེ་བཞིན་གཤེགས་པ་ནི་གཡུང་དྲུང་ངོ༌། །ཞེས་སེམས་ཅན་ཐམས་ཅད་ལ་
ཕན་པའི་ཕྱིར་དེ་བཞིན་གཤེགས་པའི་སྙིང་པོ་སྟོན་པར་འགྱུར་ཏེ། ཞེས་སོ། །འདིས་
ནི་ཐེག་པ་རིམ་པ་དགུ་དང་ཐར་པ་དངོས་སུ་ཐོབ་པའི་ལམ་ཡང་ཡོད་པར་བསྟན་
339



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་ལ། བརྩོམས་ལོག་མཁན་ཁྱོད་ཀྱིས་གཤེན་རབ་དང་དེའི་བོན་ཁྱོད་ཅག་རང་
གི་ལུང་དང་བཅས་པ་ཁྱད་དུ་བསད་པ་མ་ཡིན་ནམ། ད་རུང་འོག་ཏུ་སྟོན་པའི་
བོན་ལ་ཐན་བྱའི་སྐད་ངན་སྒྲོགས་པར་འདུག་སྟེ། སྲིབ་ཀྱི་བྲག་ཕུག་ཏུ་ཡིབས་བྱེད་
ཀྱི་བྱ་རྒྱལ་གྱི་གསུངས་དབྱངས་སྒྲོགས་པར་འགྱུར་རོ། །བཞི་པ་ལོག་ཚིག་རིམ་
བཞིན་འདོན་ཅིང་ལེན་སོ་སོར་འདེབས་པ་ནི། སྐྱེ་བ་མང་པོའི་གོང་ནས་གཡུང་
དྲུང་གི་བོན་ལ་ལོག་ལྟའི་གོམས་པ་ཕུལ་དུ་ཕྱིན་པ་ཁོ་ན་རེ། དེ་ལ་བཀའ་རྟགས་
ཀྱི་ཕྱག་རྒྱ་བཞི་ཡོད་པར་བཞག་མི་རུང་སྟེ་སངས་རྒྱས་ཀྱི་ཁྱད་ཆོས་འཇིག་ཅིང་
སངས་རྒྱས་བཀའ་ཡིན་པའི་རྟགས་སུ་ག་ལ་འགྱུར། དུས་མཉམ་དང་ཕྱིས་སུ་བྱུང་
ན་རིམ་པ་ལྟར་ལྷས་སྦྱིན་ནམ་གཞན་ཞིག་ལས་འགྲོ་ས་མེད་པས་རྐུན་མའོ། །ཞེས་
ཟེར་བ་འདི་བཀའ་རྟགས་ཀྱི་ཕྱག་རྒྱ་བཞི་ཡོད་པ་ལ་ཡོད་པ་བཞག་མི་རུང་ཟེར་
རམ། མེད་པ་ལ་ཡོད་པ་བཞག་མི་རུང་ཟེར། དང་པོ་ལྟར་ན། ཐུབ་པའི་ཆོས་
ལའང་བཀའ་རྟགས་ཀྱི་ཕྱག་རྒྱ་བཞི་བཞག་མི་རུང་ཞེས་ཁྱོད་རང་གིས་འཁོར་ལ་
ཟློས་ཤིག །ཡོད་པ་ལ་ཡོད་པ་བཞག་མི་རུང་བ་ཁྱོད་རང་གི་ལུགས་ལ་ཡོད་པའི་
ཕྱིར་རོ། །ཕྱི་མ་ལྟར་ན་ཕྱག་རྒྱ་བཞི་མེད་པ་ནི་མུ་སྟེགས་པའི་ཆོས་ཡིན་པས་དེ་ལ་
ཕྱག་རྒྱ་བཞི་ཡོད་པར་བཞག་པ་རང་གཞན་གཉིས་ཀའི་ལུགས་ལ་མེད་དོ། །བོན་
ནང་པའི་བསྟན་པ་ཐམས་ཅད་ཀྱི་གཞི་ཡིན་པས་དེ་ལ་བཀའ་རྟགས་ཀྱི་ཕྱག་རྒྱ་བཞི་
མེད་ན་ག་ན་རུང་སྟེ་མི་རུང་བའི་ཕྱིར། མངོན་རྟོགས་རིག་པ་རྩེ་འབུམ་ལས།
ལྟར་མཉམ་པར་གཞག་པ་དེས། གཤེན་རབ་མཆོག་ཉིད་ཀྱི་དབུ་གཙུག་བདེ་བ་
ཆེན་པོའི་གནས་ནས། འོད་ཟེར་ཁ་དོག་རྣམ་པ་ལྔ་འཕྲོས་ཏེ། ལྔ་གང་ཞེ་ན་འདི་
ལྟ་སྟེ། འོད་ཟེར་དཀར་པོ་ནི་འདི་ལྟ་སྟེ། དཔེར་ན་མན་ཤེལ་དྭངས་པའི་མདོག་
ལྟ་བུའོ། །འོད་ཟེར་དམར་པོ་ནི་བྱུ་རུའི་སྡོང་པོ་གནམ་དུ་སྒྲེངས་པ་ལྟ་བུའོ། །འོད་
320



ནམ་མཁའ་མཛོད་ཀྱི་ཁྲིད་གདམས་སྐོར།
ཟེར་སེར་པོ་ནི་གསེར་བཙོ་མའི་སྙིང་པོ་ལྟ་བུའོ། །འོད་ཟེར་སྔོན་པོ་ནི་གཡུ་ག་
ལྗང་གི་མདོག་ལྟ་བུའོ། །འོད་ཟེར་ལྗང་གུ་ནི་ཤེལ་ལྗང་གུ་ལྟ་བུའོ། །དེ་དག་རེ་རེ་
ལས་ཀྱང་འོད་ཟེར་བྱེ་བ་དུང་ཕྱུར་བསམ་གྱིས་མི་ཁྱབ་པ་འཕྲོས་ཏེ། འོད་ཟེར་དེ་
དག་རེ་རེའི་རྩེ་མོ་ལ་མེ་ཏོག་པདྨ་རེ་རེ་མངོན་པར་གྲུབ་སྟེ། དེ་ཡང་པདྨ་ཉིད་ནི་
གཡུའོ། །སྙིང་པོ་ནི་གསེར་རོ། །ཟེའུ་འབྲུ་ནི་བྱུ་རུའོ། །མུ་ཁྱུད་ནི་ཤེལ་ལོ། །ཆེ་ཆུང་
གི་ཚད་ནི་ཤིང་རྟའི་འཁོར་ལོ་ཙམ་མོ། །མེ་ཏོག་པདྨ་དེ་དག་གི་སྙིང་པོ་ལ་བདེ་
བར་གཤེགས་པ་གཤེན་རབ་མཆོག་གི་སྐུ་མཚན་བཟང་པོ་སུམ་ཅུ་རྩ་གཉིས་དང་།
དཔེ་བྱད་བཟང་པོ་བརྒྱད་ཅུས་བརྒྱན་པ་བལྟ་བས་མི་ངོམས་པ་རེ་རེ་བཞུགས་སོ།།
དེ་དག་རེ་རེ་ལས་ཀྱང་འོད་ཟེར་དང་པདྨ་དང་སྐུ་བསམ་གྱིས་མི་ཁྱབ་པ་འཕྲོས་
ཏེ། དེ་དག་ཐམས་ཅད་ཀྱི་ཞལ་ནས་ཀྱང་། འདུས་བྱས་ཐམས་ཅད་ནི་མི་རྟག་
པའོ། །ཟག་པ་དང་བཅས་པ་ཐམས་ཅད་ནི་སྡུག་བསྔལ་བའོ། །བོན་ཐམས་ཅད་
ནི་སྟོང་ཞིང་བདག་མེད་པའོ། །མྱ་ངན་ལས་འདས་པ་ཐམ་
དས་པ་ཐམས་ཅད་ནི་ཞི་ཞིང་བདེ་
བའོ། །ཞེས་སྟོན་ཏོ། །དེ་ལྟ་བུ་དེས་སྟོང་སྤྱི་ཕུད་ཀྱི་འཇིག་རྟེན་ཁམས་དང་། སྟོང་
གཉིས་པ་བར་མའི་འཇིག་རྟེན་ཁམས་དང་། སྟོང་གསུམ་གྱི་སྟོང་ཆེན་པོའི་འཇིག་
རྟེན་ཁམས་མཐའ་ཡས་མུ་མེད་པ། ཐམས་ཅད་ཀྱི་སྟེང་གི་ཕྱོགས་དང་། འོག་དང་
ཕྱོགས་མཚམས་ལ་སོགས་གསུངས་ཏེ་ཐམས་ཅད་དུ་ཁྱབ་ཅིང་གང་བར་གྱུར་ཏོ། །དེ་
ལྟར་ཁྱབ་པས་དེ་དག་ན་གནས་པའི་སེམས་ཅན་འོད་ཟེར་དེས་གང་རེག་པར་
གྱུར་པ་དང་། པདྨ་དང་སྐུ་གང་གིས་མཐོང་བར་གྱུར་པ་དང་། བོན་གྱི་སྒྲ་གང་
གིས་ཐོས་པར་གྱུར་པ་དེ་དག་ཐམས་ཅད་སྙིང་པོ་གཡུང་དྲུང་དུ་ངེས་པར་གྱུར་
ཏོ། །སེམས་ཅན་རང་རང་གི་སྡུག་བསྔལ་དང་བྲལ་ཏེ་བདེ་བ་དང་ལྡན་པར་གྱུར་
ཏོ། །ལྷ་ཡི་འཇིག་རྟེན་ཐམས་ཅད་ལྟུང་བའི་སྡུག་བསྔལ་ལས་ཐར་པར་གྱུར་ཏོ། །ལྷ་
32



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མིན་འཐབ་རྩོད། མི་སྐྱེ་ཤི བྱོལ་སོང་གླེན་ལྐུགས། ཡི་དྭགས་བཀྲེས་སྐོམ། དམྱལ་
བ་ཚ་གྲང་ལ་སོགས་གསུངས་ཏེ་སྡུག་བསྔལ་ལས་ཐར་པར་གྱུར་ཏོ། །གཞན་ཡང་
ཚེ་ཐུང་བ་རྣམས་ཚེ་དང་ལྡན་པར་གྱུར་ཏོ། །དབུལ་པོ་རྣམས་ཀྱིས་ནོར་རྙེད་པར་
གྱུར་ཏོ། །རྟེན་མེད་པ་རྣམས་ཀྱིས་རྟེན་རྙེད་པར་གྱུར་ཏོ། །དཔུང་གཉེན་མེད་པ་
རྣམས་ཀྱིས་དཔུང་གཉེན་རྙེད་པར་གྱུར་ཏོ། །ནད་པ་རྣམས་ནད་ལས་ཐར་བར་
གྱུར་ཏོ། །དམུས་ལོང་རྣམས་ཀྱིས་གཟུགས་མཐོང་བར་གྱུར་ཏོ། །གསང་བ་འོན་
ཆེན་རྣམས་ཀྱིས་སྒྲ་ཐོས་པར་གྱུར་ཏོ། །སྨྱོན་པ་རྣམས་ཀྱིས་དྲན་པ་རྙེད་པར་གྱུར་
ཏོ། །ཞ་བོ་རྣམས་ཀྱང་ཡན་ལག་མཉེན་ཅིང་འགྲོ་ཤེས་པར་གྱུར་ཏོ། །དེ་དག་
ཐམས་ཅད་ཀྱང་གཤེན་རབ་དང་གཡུང་དྲུང་གི་བོན་ལ་མོས་པ་དང་། དད་པ་དང་།
དང་བ་དང་། དགའ་བ་དང་། འདུད་པ་ཁོ་ནར་གྱུར་ཏོ། །དེ་བཞིན་དུ་གཤེན་
རབ་ཀྱི་མཛོད་སྤུ་དང་། མགྲིན་པ་དང་། ཐུགས་ཀ་ལ་སོགས་འོད་ཟེར་སྤྲོ་བའི་
གནས་ཐམས་ཅད་ནས་འོད་ཟེར་འཕྲོས་པར་གསུངས་ཏེ་ཡི་གེ་མང་དོགས་ནས་
མ་བྲིས་སོ། །ལུང་འདི་གཤེན་རབ་ཉིད་ཀྱིས་གསུངས་པའི་རྩེ་འབུམ་ཞེས་པ?
བ་ཞེས་པའི་པོད་
བཅུ་ཡོད་པའི་ཀ་པོད་ལས་དྲངས་པ་སྟེ། འདི་ཡང་ཁྱོད་ཀྱིས་བརྐུས་པ་ཡིན་ཨེ་མི་
ཟེར། གཞན་ཡང་སྨྲ་བའི་སེང་གེ་ལས། བོན་གྱི་མདོ་བཞི་ཁས་ལེན་པ་ནི་གཤེན་
རབ་ལ། དེ་བཞི་ཁས་མི་ལེན་པ་ནི་མུ་སྟེགས་པའོ། །མདོ་བཞི་ནི། འདུས་བྱས་
ཐམས་ཅད་ཀྱི་མདོ་མི་རྟག་པ། ཟག་པ་དང་བཅས་པ་ཐམས་ཅད་ཀྱི་མདོ་སྡུག་བསྔལ་
བ། བོན་ཐམས་ཅད་ཀྱི་མདོ་བདག་མེད་པ། མྱ་ངན་ལས་འདས་པ་ཐམས་ཅད་
ཀྱི་མདོ་ཞི་བའོ། །ཞེས་སོ། །ད་དུང་གཤེན་རབ་ཀྱིས་གསུངས་པའི་མེ་ལོང་དགུ་
སྐོར་སོགས་ལས་ཀྱང་གསུངས་སོ། །སངས་རྒྱས་ཀྱིས་གསུངས་པའི་ལུང་འདི་
དག་ལ་ཡིད་ཆེས་མི་བྱེད་ན། དེ་ལས་ཡིད་ཆེས་པའི་གནས་ནམ་མཁའི་མེ་ཏོག་ལས་
322



ནམ་མཁའ་མཛོད་ཀྱི་ཁྲིད་གདམས་སྐོར།
ཀྱང་འཇིག་རྟེན་ན་དཀོན་པའི་ཕྱིར་སློབ་དཔོན་དྲན་པ་ནམ་མཁའི་ཞལ་ནས་
ཀྱང་། སྔོན་གྱི་རིག་འཛིན་སེམས་དཔའ་ཡིས།། གང་ལའང་རྫུན་ཚིག་མི་གསུངས་
ངེས།། རྒྱལ་བ་འཕགས་པའི་བཀའ་རྫུན་ན།། དོན་དམ་དཔང་ཁ་སུ་ལ་གཏད།།
ལས་ལ་དགེ་སྡིག་བལྟ་དང་མངོན།། རྒྱུ་ལས་འབྲས་བུ་ཅིས་ཀྱང་འབྱུང་།། ཐར་པ་
ཨེ་ཐོབ་སྤྱོད་པས་འབྱེད། བཟང་ངན་བྱ་བ་བརྟག་ན་གསལ།། ཞེས་གསུངས་པ་
འདི། སློབ་དཔོན་དྲན་པ་ནམ་མཁའ་ནི་དུས་གསུམ་ཀུན་མཁྱེན་ཡིན་པས་ཁྱོད་
དང་ཁྱོད་འདྲའི་གཡུང་དྲུང་གི་བོན་ལ་སྡང་ཞིང་གཤེ་བར་བྱེད་པའི་གང་ཟག་ལོག་
ལྟ་ཅན་མ་འོངས་འབྱུང་འགྱུར་དུ་ལུང་བསྟན་པ་མ་ཡིན་ནམ། ཡང་ཁྱོད་ཀྱིས་མ་
ཧཱ་གུ་རུ་ལོ་སུམ་སྟོང་དྲུག་བརྒྱ་བཞེས་པ་བོད་དུ་བྱོན་པར་བོན་གྱིས་ཁས་ལེན་ཞེས་
པ་འདི་ལའང་ཡིད་མི་ཆེས་ཏེ་གནད་འགག་མི་འདུག་པས་ལན་མི་འབྲི། དོན་
དུ་གུ་རུ་འཆི་མེད་རྡོ་རྗེའི་སྐུར་བརྙེས་ཤིང་ཐབ
ས་ཤིང་ཐབས་ཐུགས་མ་འགག་པའི་མཛད་པ་
ཅན་ཡིན་པས་ཁྱོད་རང་ལ་དེ་ལྟར་ཡིན་ཆོག །ཡང་ཁྱོད་ཀྱི་གུ་རུ་རྫུས་སྐྱེས་སུ་བོན་
གྱིས་ཁས་མི་ལེན་པར་དྲན་ནམ་གྱི་བུར་ཁས་ལེན་ཞེས་པའི་འདིའང་བོན་གྱི་སྡེ་
སྣོད་འཛིན་པའི་མཁས་པས་གཟིགས་ན་ཁྱོད་ལ་གཉུང་པར་མཛད་དོ། །གུ་རུ་རྫུས་
སྐྱེས་སུ་བོན་ལུགས་ལ་ཁས་མི་ལེན་པ་མ་ཡིན་ཏེ། དྲན་པ་ནམ་མཁའ། ཚེ་དབང་
རིག་པ་འཛིན་པ། པདྨ་འབྱུང་གནས་ཏེ། ངེད་ཀྱི་བླ་མ་འཆི་མེད་ཡབ་སྲས་གསུམ་
ཀས་མངལ་རྫུས་གཉིས་ཀའི་སྐྱེ་བ་བཞེས་ནས་གང་ལ་གང་འདུལ་དུ་བསམ་གྱིས་
མི་ཁྱབ་པའི་མཛད་པ་གཏེར་བྱུང་གི་རྣམ་ཐར་ལོ་རྒྱུས་ཁུངས་ཐུབ་རྣམས་ལས་
གསུངས་པ་ལ་འགལ་བ་ག་ལ་ཡོད། ཡང་པཎ་ཆེན་བི་མ་ལོ་བརྒྱ་ལོན་པ་བོད་དུ་
བྱོན་པ་བོན་གྱིས་འདོད་པ་ཟེར་བ་འདི། ཅིའི་ཕྱིར་བོན་གྱིས་འདོད་དགོས། བན་
བླ་མ་ཡིན་ནམ། གུ་རུའི་ཕུགས་སྨོས་ན་དེ་བོན་གྱི་བླ་མ་ཡིན་ཏེ། དྲན་པའི་སྲས་སུ་
323



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཁྲུངས་པའི་རྗེས་སུ་རྫུས་སྐྱེས་སུ་འཁྲུངས་ཚུལ་བསྟན་པའི་ཕྱིརརོ། །ཡང་ཁོ་ན་
རེ་བོན་ལ་རེ་བ་སྐད་ཅིག་ཙམ་སྐྱེས་ཀྱང་དལ་འབྱོར་ཆུད་གཟན་པ་ཞེས་ཟེར་བ།
འོ་ན་ཆོས་ལ་རེ་བ་སྐད་ཅིག་ཙམ་སྐྱེས་ཀྱང་དལ་འབྱོར་ཆུད་གཟན་པ་ཁྱོད་རང་
གི་སློབ་མ་རྣམས་ལ་སྨོས་ཤིག །བོན་ལུགས་ལ་དཀོན་མཆོག་གསུམ་ལ་སྐྱབས་སུ་
འགྲོ་བ། བྱང་ཆུབ་མཆོག་ཏུ་སེམས་བསྐྱེད་པ། ལས་སྡིག་བཅུ་སྤང་བྱ་དང་། དགེ་
བཅུ་བསྒྲུབ་བྱར་བསྟན་པ་དང་། ལྟ་བ་རྟག་ཆད་ལ་སོགས་ཉེས་པའི་སྐྱོན་གྱིས་
དབེན་པའི་སྤྲོས་པའི་མཐའ་ཐམས་ཅད་དང་བྲལ་བར་རྟོགས་པའི་སོ་སོར་རྟོགས་
པའི་ཤེས་རབ་ཉམས་སུ་ལེན་པ་བོན་མདོ་རྒྱུད་མན་ངག་རྣམས་ལས་གསུངས་པ་
དེ་ལ་རེ་བ་སྐད་ཅིག་ཙམ་སྐྱེས་ཀྱང་དལ་འབྱོར་ཆུད་གཟན་པར་འགྱུར་བ་ཁྱོད་
རང་གི་ལུགས་ཡིན་འདུག་པས། ཆོས་ལའང་དེ་ལས་ལྷག་པའི་ཉམས་སུ་ལེན་རྒྱུ་
མ་བཤད་པའི་ཕྱིར་རོ། །དམ་ཆོས་གཙུག་ལགས་ཞུས་ནས་མོ་བོན་སྐྱོང་། ཞེས་པའི་
ལུང་འདིའི་དོན་རྨོངས་པ་ཁྱོད་ཀྱིས་མ་རྟོགས་པ་ཡིན་པའི་འོག་ཏུ་ཁྱོད་ལ་བཤད་
པར་བྱའོ། །མ་ཧཱ་གུ་རུ་དྲན་པ་ནམ་མཁའི་སྲས་སུ་འཁྲུངས་པ་འདིས་ཁྱོད་ལ་
མ་ཉན་པར་འདུག་སྟེ། རིགས་ལྔའི་རིག་འཛིན་གྱི་རྣམ་འཕྲུལ་གཏེར་སྟོན་གླིང་
པ་ལྔ་ཡི་ནང་ཚན་ཆོས་ལུགས་སུ་རྡོ་རྗེ་གླིང་པའམ་བོན་ལུགས་སུ་གཡུང་དྲུང་གླིང་
པ་ཞེས་རིག་འཛིན་མཁའ་འགྲོའི་ལུང་གིས་བསྔགས་པ་དེ་ཉིད་ཀྱི་གཏེར་ནས་
དྲངས་པའི་བོན་ལུགས་ཚེ་དབང་བོད་ཡུལ་མ་ཞེས་པ་ལས། ཡབ་ཀུན་ཏུ་བཟང་
པོའི་སྤྲུལ་པ་རིག་འཛིན་དྲན་པ་ནམ་མཁའ་དང་། ཡུམ་ཀུན་ཏུ་བཟང་མོའི་སྤྲུལ་
པ་རྒྱ་གར་ཆོས་རྒྱལ་བཟང་ལྡན་གྱི་བུ་མོ་མཁའ་འགྲོའི་རྟགས་སུམ་ཅུ་རྩ་དྲུག་དང་
ལྡན་པའི་འོད་ལྡན་འབར་མ་སྟེ། ཡབ་ཡུམ་དེ་གཉིས་ལ་ཆུ་སྤྲེལ་ལོའི་སྤྲེལ་ཟླའི་
ཚེས་བཅུ་ལ་ཡུམ་གྱི་སྐུ་ལས་བདེ་གཤེགས་སྤྲུལ་པའི་སྲས་གཉིས་འཁྲུངས་པ་ལ།
324



ནམ་མཁའ་མཛོད་ཀྱི་ཁྲིད་གདམས་སྐོར།
གཅེན་པོ་ལ་ཚེ་དབང་རིག་འཛིན། ནུ་བོ་ལ་པདྨ་འབྱུང་གནས་མཚན་གསོལ་ཞེས་
ཚེ་དབང་རིག་འཛིན་གྱིས་གསུངས་པ་དང་། ཡང་རིག་འཛིན་ཀློང་གསལ་སྙིང་
པོས་གཏེར་ནས་དྲངས་པའི་བཀའ་ཐང་ལས། བདག་གི་ཡབ་ནི་དྲན་པ་ནམ་
མཁའ་ཡིན་ནོ། །ཡུམ་ནི་ལྷ་མོ་འོད་ལྡན་མ་ཡིན་ནོ། །ཕུ་བོ་ནི་ཚེ་དབང་རིག་འཛིན་
ཡིན་ནོ། །བདག་ནི་པདྨ་འབྱུང་གནས་ཡིན་ནོ། །ཞེས་གུ་རུའི་ཞལ་ནས་གསུངས་
པའི་ལུང་འདི་གཉིས། ཚེ་དབང་པད་འབྱུང་གཉིས་ཀྱིས་གསུངས་པར་ཁས་ལེན་
ན་གུ་རུ་དྲན་པའི་སྲས་སུ་མི་རུང་བར་འདོད་པ་བུད། ཁས་མི་ལེན་ན་གཏེར་
སྟོན་རང་རང་གིས་མཛད་པ་ཡིན་དགོས་ཏེ། དེ་ལས་འབྱུང་ཁུངས་མེད་པའི་ཕྱིར་
རོ། །འདོད་ན་གུ་རུས་གསུངས་སོ་བའི་ཆོས་ཐམས་ཅད་གཏེར་སྟོན་རང་རང་གིས་
མཛད་པ་ཡིན་པར་ཐལ་ལོ། །བོན་ལུགས་སུ་གྱུར་པའི་ཆོས་ཐམས་ཅད་གཏེར་སྟོན་
རྣམས་ཀྱིས་རང་བཟོ་ཡིན་ལ། དེ་མིན་ཐམས་ཅད་གུ་རུས་མཛད་པ་ཡིན་ཟེར་ན།
འོ་ན་བོན་ལུགས་སུ་གྱུར་པའི་ཆོས་ཀུན་གཏེར་སྟོན་རྣམས་ཀྱིས་རང་བཟོ་ཡིན་པར་
གུ་རུས་ཁྱོད་ལ་ལུང་བསྟན་བྱུང་ངམ། ཡང་ན་ཁྱོད་དུས་གསུམ་མཁྱེན་པ་ཡིན་ནམ།
གང་རུང་གཅིག་ཁས་བླངས་དགོས་སོ། །སྟོན་པས་རྫུས་སྐྱེས་ཁོ་ནར་གསུངས་པས
ཁས་མི་ལེན་ཟེར་ན། རྫུས་སྐྱེས་ལས་མངལ་སྐྱེས་སུ་བསྟན་པའི་གུ་རུའི་རྣམ་ཐར་
བྱུང་ན་ལོག་པར་བསྟན་པའི་ལུང་ཡོད་དམ་མེད་ན་གུ་རུའི་ཐབས་ཐུགས་མ་འགགས་
པའི་མཛད་སྤྱོད་ཡིན་པས་ཁྱབ། རྫུས་སྐྱེས་ཀྱི་སྐུའི་འོག་ཏུ་མངལ་སྐྱེས་སུ་མཛད་
པ་མ་ཡིན་ཏེ། ཡུམ་ལས་སྐུ་བལྟམས་ནས་དགུང་ལོ་བཅུ་གསུམ་ཤིང་སྤྲེལ་ལོར།
ཡབ་ཀྱིས་གཅུང་ལྷོ་ནུབ་སྲིན་པོ་འདུལ་བའི་ལས་གྱིས་ཤིག་གསུངས། ཡུམ་གྱིས་
དམ་པ་ཆོས་ཀྱིས་འགྲོ་དོན་འབྱུང་བར་དགོངས་ནས། ལྷོ་ནུབ་ཨུ་རྒྱན་ཡུལ་གྱི་
སིན་དྷུའི་མཚོ་གླིང་ལ་མེ་ཏོག་པདྨའི་སྡོང་པོ་ཟེའུ་འབྲུ་ཁ་ཕྱེ་ལ་ཁད་པའི་ནང་དུ་
325



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཅུག་ནས་བཞག་ཅིང་། ཡུམ་འགྲོ་དོན་ལ་བྱོན་པའི་ཚུལ་མཛད་པའི་ཤུལ་དུ་རྒྱལ་
པོ་ཨིན་དྲ་བྷོ་དྷི་ཕྱིན་པས་རྙེད་ནས་སྲས་སུ་མངའ་གསོལ་ལོ། །བློན་པོ་དགའ་ནས་
པདྨ་རྒྱལ་པོར་མཚན་གཏགས་སོ། །ཞེས་བོན་ལུགས་ཀྱི་བཀའ་ཐང་དང་རྡོ་གླིང་
གི་གཏེར་མ་ཚེ་དབང་གི་རྣམ་ཐར་སོགས་གཏེར་སྟོན་མང་པོའི་བཀའ་གཏེར་
སྙན་རྒྱུད་ལས་དེ་ལྟར་གསུངས་སོ། །དེ་ལྟར་ན་ཁྱོད་ཀྱིས་སྐྱོན་འགེལ་བ་ལྔ་པོའང་
འབྲེལ་མེད་དུ་མ་གྱུར་ཏམ། ངེད་ཀྱི་ཐེག་དགུའི་རྩེ་མོ་རྫོགས་པ་ཆེན་པོའི་སྒོ་ནས་
ལྷག་མེད་དང་འོད་ལུས་སུ་གྲུབ་པ་བསམ་བརྗོད་ལས་འདས་ནའང་བརྒྱུད་པ་ཁ་
ཅིག་ལ་འཇའ་ལུས་པ་ཉེར་བཞི་བྱོན་པ། དེ་དག་མངལ་སྐྱེས་ཁམས་དྲུག་ལྡན་གྱི་
རྟེན་གྱིས་གྲུབ་པ་ཡིན་པར་མ་ཟད་བྱང་གླིང་པ་ཀུན་བརྫུས་སྐྱེས་ཡིན་ན་ཐར་སྡོམ་
སོགས་བསླབ་གསུམ་གྱི་རྟེན་དུ་མི་རུང་བར་མ་བཤད་དམ། ཡང་ཁོ་ན་རེ་བོན་ལ་
བདག་མེད་སོགས་ཡོད་པ་བརྐུས་རྫུན་ཞེས་ཟེར་བ་ལ། ངེད་ཀྱི་ཐེག་དགུའི་ནང་
ཚན་རྣམ་རྩོད་པས་གང་ཟག་གི་བདག་མེད་པར་རྟོགས། རང་རྟོགས་པས་བོན་
བདག་ཕྱེད་དང་གཉིས་མེད་པར་རྟོགས། སེམས་དཔའ་སྤྲོས་མེད་གཉིས་ཀྱིས་
བདག་མེད་གཉིས་ཀ་རྟོགས། གསང་སྔགས་ཕྱི་ནང་གི་ཐེག་པ་རིམ་པ་གཉིས་
ཀྱི་ལམ་ཡང་དག་པ་བསྟན། ཡང་རྩེ་རྫོགས་པ་ཆེན་པོར་ཁྲེགས་ཆོད་ཐོད་རྒལ་གྱི་
ཉམས་ལེན་མཐར་ཐུག་པ་བཞུགས་པས་ཀ་དག་རང་ས་ན་གྲོལ་བར་བྱེད་པ་བཀའ་
མདོ་རྒྱུད་མན་ངག་ཕུན་སུམ་ཚོགས་པ་བསམ་གྱིས་མི་ཁྱབ་པ་ལས་ལུང་དྲངས་ལོ་
རྒྱུས་བཤད་ན་མང་དུ་ཡོད་ཀྱང་། ཟུར་ཙམ་ནི་ཁམས་བརྒྱད་ལས། འཁོར་འདས་
ཀྱི་བོན་ཐམས་ཅད་ནི་དངོས་པོ་དང་མཚན་མ་མེད་པ་སྟེ། ཡེ་ནས་སྟོང་ཞིང་བདག་
མེད་པར་རྟོགས་པར་བྱའོ། །ཞེས་བདག་ཅག་གི་སྟོན་པས་གསུངས་སོ། །ཡང་རྒྱུད་
ལས། འཁོར་བ་སེམས་ཉིད་ཡིན་པའི་ཕྱིར། ། བོན་དང་གང་ཟག་བདག་མེད་པས། །
326



ནམ་མཁའ་མཛོད་ཀྱི་ཁྲིད་གདམས་སྐོར།
ཞེས་དང་། མཚོན་ནས་ཉམས་སུ་བླང་པ་ནི། ། ཕྱི་ལྟར་བསྐྱེད་པའི་རིམ་པ་དང་། །
ནང་ལྟར་རྫོགས་པའི་རིམ་པ་དང་། ། གསང་བ་རྫོགས་པ་ཆེན་པོའོ། །ཞེས་ཀུན་
ཏུ་བཟང་པོས་གསུངས་སོ། །ཡང་ཁོ་ན་རེ། བོན་ལ་བདག་མེད་སོགས་ཡོད་པ་
རྐུས་རྫུན་ཕྲ་མ་གནོད་སེམས་ཀྱི་སྡིག་པ་རྟག་ཏུ་འཕེལ་བའི་རྒྱུར་གྱུར་པ་ཞེས་པ་
ནས། དེ་འདྲས་ཕྱག་རྒྱ་བཞི་བསྒོམ་ཀྱང་། ཞེས་པ་ནས། འབྲས་བུ་མི་འབྱུང་བ་
མུ་སྟེགས་ཀྱི་བདག་གོམས་པ་བས་ཀྱང་དམན་པས། ཞེས་སོགས་ཟེར་རོ། །ཕྲ་མ་
སོགས་སྡིག་པ་རྣམས་ནི་གང་ཟག་རང་རང་གི་སྔ་མའི་ལས་འཕྲོ་དང་མ་
ས་འཕྲོ་དང་མཐུན་པར་
བན་བོན་གཉིས་ཀའི་གང་ཟག་རྣམས་ལ་སྤོང་སྒྲུབ་བྱེད་པ་འདྲ་མཚུངས་སུ་འདུག་
པས་སྐྱོན་ཐམས་ཅད་བོན་པོ་ལ་འགེལ་རུང་ངམ། ཕྱག་རྒྱ་བཞི་བསྒོམ་པས་མ་གྲོལ་
བར་འདོད་ན་ཆོས་བོན་གཉིས་ཀ་ལོག་པར་མཐོང་བ་མ་ཡིན་ནམ། མུ་སྟེགས་ཀྱི་
བདག་གོམས་པ་བས་ཀྱང་སྡུག་པ་ཁྱོད་རང་ཐོག་མ་མེད་པའི་དུས་ནས་བདག་
འཛིན་ལ་གོམས་པ་ཕུལ་ཕྱིན་ཞིག་ཡིན་པ་འདྲ་བས་དེའི་སྟེང་དུ་གྲུབ་མཐའི་བདག་
འཛིན་བསྣན་ནས་སྤུ་གྲི་ལ་ངར་བླུད་པ་ལྟ་བུའི་བདག་འཛིན་ངར་མ་ཞིག་ཡོད་
དམ་སྙམ་པས་དེ་ཡིན་པས་ཁ་ནང་དུ་ལོག་ནས་དེ་ཆོམ་ཞིག །ཡང་ཁོ་ན་རེ། བོན་
གྱིས་རྐང་འོག་བསྣོལ་བ་སྒྲུབ་ཕྱིར་རྒྱལ་བ་རྒྱལ་ཚབ་གཉིས་བོན་གཡོག་ཏུ་བྱས།
ཞེས་དང་། བོན་པོའི་ལུགས་ལ་རྒྱལ་བ་རྒྱལ་ཚབ་རྐང་འོག་ཏུ་མནན་པར་བྱེད་པ།
ཞེས་སོགས་ཟེར་བ་འདི། མུ་སྟེགས་བྱེད་ཀྱིས་བདག་མེད་པ་ལ་བདག་ཡོད་པར་
བཟུང་ནས་བདག་ཡོད་པ་སྨྲ་བ་དེ་དང་མཚུངས་ཏེ། རྒྱལ་བ་དང་རྒྱལ་ཚབ་རྐང་
འོག་ཏུ་མནན་པར་བྱེད་ན་མནན་པ་པོ་ལྷ་དང་གང་ཟག་གང་གིས་མནན། འདི་
ཁྱོད་རང་གིས་ཡི་གེ་སོགས་ལས་མཐོང་ངམ། གཞན་ལས་ཐོས། དང་པོ་ལྟར་ན།
ཁོ་བོ་བོན་ཡུལ་དུ་སྐྱེས་པའི་ད་རེས་ཀྱི་རྟེན་འདི་བོན་སྒོར་ཞུགས་པས་བོན་ཕྱི་
327



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནང་གསང་བ་ལ་འདི་འདྲ་བ་མཐོང་ཚོར་མེད་ན། ཁྱོད་རང་གིས་མཐོང་དུ་མེད་
ཅིང་བསྟན་རྒྱུ་མི་རྙེད་པར་ངེས་སོ། །གཉིས་པ་ལྟར་ན་རྫུན་ཚིག་ལ་ཚད་མར་
འཛིན་པའི་རྨོངས་པ་ཁྱོད་ཀྱིས་ལོག་ཆོས་འདི་ཕལ་ཆེར་དེའི་རྗེས་འགྲོར་མ་གྱུར་
ཏམ། ཁྱོད་ཅག་གི་ལུང་ལས། གདོན་གཟུགས་བོན་གྱི་བསྟན་པ་བསྣུབས། ཞེས་
པ་འདི་སེམས་ཅན་གྱི་སྲོག་ལ་འཚེ་བ་བྱེད་པ་དེ་ནི་གདོན་བགེགས་ཡིན་ལ། དེ་
དང་མཚུངས་པའི་བླ་གྲྭ་གྲོང་བསྔགས་པའི་གཟུགས་སུ་ཡོད་པ་གང་ཞིག་ལ་གདོན་
གཟུགས་ཟེར་བ་ལ། བོན་ནི་དེ་དག་གིས་གཏོ་དང་སྒྲུབ་པ་བླ་གྲྭ་འཚོགས་པའི་སྡིག་
འདྲེས་པའི་དགེ་བ་བྱེད་པ་དེ་ཡིན་པས་དེ་བསྣུབས་གསུངས་པ་སྟེ། དེ་དང་འདྲ་
བ་དེ་ལྟའང་དེ་འདྲ་བྱེད་པའི་བླ་གྲྭ་གྲོང་སྔགས་པ་བན་བོན་གཉིས་ཀའི་ནང་དུ་
ཡུལ་མཐའ་དབུས་གང་ནའང་འགའ་ཞིག་ཡོད་པར་འདུག་པ་མཐོང་ཆོས་སུ་
གྱུར་པས། དེ་ལྟ་བུའི་ཆོས་པ་རྣམས་ལའང་གདོན་གཟུགས་ཆོས་ཀྱི་བསྟན་པ་ཅིའི་
ཕྱིར་ཟེར་མི་ཆོག་སྟེ། བོན་ཆོས་ག་
པ་གཉིས་ཀར་འདྲ་མཚུངས་སུ་ཡོད་པས་སོ། །དེ་
འདྲའི་སྤྱོད་པ་ཅན་བན་དེ་ལ་མེད་པས་བོན་པོ་ཁོ་ན་ལ་ཟེར་བ་ཡིན་ཟེར་ན། ཁྱོད་
ཅག་བན་དེའི་ཆོས་ཀྱི་གཏོ་དང་སྒྲུབ་པ་བླ་གྲྭ་འཚོགས་པ་དེ་དག་གི་དོན་གྱིས་
སེམས་ཅན་གཡག་ར་ལུག་སོགས་ཀྱི་སྲོག་ལ་འཚེ་བ་མི་འགྲོ་བ་ཁྱོད་ཀྱིས་དཀོན་
མཆོག་གསུམ་དཔང་པོར་བཞག་ཕོད་དམ། ཕོད་ན་དེ་བོན་པོའི་མགོ་ལ་བསྒྱུར་
ཆོག །སྤྱིར་བོན་གྱི་གྲུབ་མཐའ་ལའང་སྟོན་པ་སངས་རྒྱས་ཀྱིས་འདི་ལ་དགག་བྱ་
མ་གནང་བ་མ་ཡིན་ཏེ། མདོ་ལས། ཁམས་གསུམ་སེམས་ཅན་མཉམ་པའི་ཆ་ལ་
མི་འཇོག་པ། གཅིག་གསོད་གཅིག་གསོ་བྱ་བའི་བོན་ནི་བདག་གིས་མི་ཤེས་སོ། །དེ་
ནི་ལོག་པ་ཡིན་པས་བྱ་རུ་མི་རུང་ངོ༌། །ཞེས་དང་། རྒྱུད་ལས། འཁོར་བའི་ལུས་
བླངས་འཁོར་བའི་བཙོན་ར་ན། ། འཁོར་བའི་སྲོག་གཅོད་འཁོར་བའི་ལྷ་འདྲེ་
328



ནམ་མཁའ་མཛོད་ཀྱི་ཁྲིད་གདམས་སྐོར།
མཆོད། ། འཁྲུལ་པ་དེས་ཀྱང་མཉམ་པའི་དོན་ལ་འགྲིབ། ། ཅེས་སོ། །ཆབ་ནག་རྒྱུ་
ཡི་བོན་བཞི་ལ་སྤྱོད་པའི་དུས་ནའང་སེམས་ཅན་སྲོག་གཅོད་པ་དགག་སྟེ། མདོ་
ལས། ཆབ་ནག་རྒྱུ་ཡི་བོན་ལ་སྤྱོད་པ་ཡང་། ། སྤྱོད་པའི་སྤྱད་ཐབས་སེམས་ཅན་སྲོག་
མི་གཅོད། ། ཅེས་སོ། །དེའི་ཕྱིར་བོན་གྱི་བསྟན་འཛིན་སྐྱེས་བུ་དམ་པ་རྣམས་ཀྱིས་
ཀྱང་འདི་རྒྱུན་དུ་དགག་བྱར་མཛད་པ་ཡིན་མོད། དུས་ངན་གྱི་བླ་གྲྭ་རྣམས་ལས་
རང་ཁ་ཚོ་ལྟོ་འགྲངས་པ་ཙམ་བྱུང་ན་ལས་འབྲས་དང་བསྟན་པ་ལ་ཐུགས་བསམ་
རྣམ་དག་བཞེས་མཁན་དཀོན་པས། ལོག་སྤྱོད་ཅན་ཡང་བོན་ཆོས་གཉིས་ཀ་ལ་
འདྲ་འདྲ་འདུག་པས་གང་ཟག་ངན་པའི་སྤྱོད་ངན་དེ་དག་གྲུབ་མཐའ་ཡིན་བྱ་
རུང་ངམ། རུང་ན་ཆོས་སྒོར་ཞུགས་པ་ལའང་ཆོས་ལོག་པར་སྤྱོད་མཁན་དང་སྡིག་
སྤྱོད་ཅན་དུ་མ་ཞིག་འདུག་པས་དེ་དག་ཀྱང་ཆོས་ཀྱི་གྲུབ་མཐའ་ངན་པའི་དབང་
གིས་ཡིན་ཁྱོད་རང་གིས་གཞན་ལ་ཟློས་ཤིག །ཡང་ཁོ་ན་རེ། དེ་ལྟ་ན་སློབ་དཔོན་
དང་ཐང་ནག་བོན་པོ་མཁན་ཆེན་དང་ཤ་རི་དབུ་ཆེན་པཎ་ཆེན་དང་ལི་ཤུ་སྟག་
རིང་དག་བན་བོན་ཀྱི་ཐེག་དགུས་རྩོད་པ་མ་ཡིན་ནམ་ཟེར་རོ། །ཐང་ནག་བོན་
པོ་བྱ་བ་འདི་རྡོ་གླིང་གི་གཏེར་ཁ་ཞིག་ལ་
ལས་མིང་ཙམ་བྱུང་ཡང་ངེད་ཀྱི་གྲུབ་ཆེན་
བརྒྱད་ཅུའི་གྲལ་དུ་མེད་པ་ཞིག་ཡིན། སྤྱིར་བན་བོན་གྱི་གྲུབ་ཐོབ་རྣམས་རྫུ་འཕྲུལ་
གྱི་རྩལ་འགྲན་པ་དང་གྲུབ་མཐའ་རྩོད་པ་མཛད་པ་བོན་ལུགས་ལའང་བཤད་པ་
ཡོད་དོ། །དེ་དག་ཀྱང་རང་རང་གི་བསྟན་པའི་ཆེ་བ་འདོན་པ་དང་གྲུབ་མཐའི་
ཁ་འཛིན་པའི་ཕྱིར་ཡིན་ན། དེས་ཀྱང་བོན་ལོག་པ་དང་བསྟན་པ་བསྣུབས་པའི་
རྟགས་སུ་མི་འགྱུར་ཏེ། ནང་ཕྱོགས་ཀྱི་གྲུབ་མཐའ་གང་ལའང་རྩོད་པ་སོགས་ཡོད་
པ་འདུག་སྟེ། དེ་ཀུན་ལོག་པར་བཞག་ཅིང་བསྒྲུབས་བྱར་ཁས་བླང་མི་རུང་བའི་
ཕྱིར་རོ། །ཡང་ཁྱོད་ཀྱིས་ལྷ་ཡི་འདྲེ་ལྔ་གཤེན་ལྷ་འོད་དཀར་སོགས། འདི་གལ་
329



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཆེན་བྱེད་ནས་ཡང་ཟློས་ལན་མང་བྱས་འདུག་སྟེ། གཤེན་ལྷ་འོད་དཀར་ལོངས་
སྐུ་ངེས་པ་ལྔ་ལྡན་ཉིད་ཁྱོད་རང་ལ་འདྲེ་ལྟར་སྣང་བ་ལ་ཁྱོད་རང་གིས་ལ
ས་འདྲེ་ཡིན་
པར་བཟུང་ནས་རྒྱུན་དུ་དྲག་སྔགས་སོགས་ཀྱིས་མ་བསྐྲད་ན་ཁྱོད་རང་གི་སྲོག་ལ་
གནོད་པ་བྱེད་འོང་། འཇམ་དཔལ་དྲན་པ་ནམ་མཁས། ལྷ་ཡིན་འདྲེ་ཡིན་རང་
གི་སེམས། ཞེས་ཁྱོད་རང་ལ་མ་འོངས་ལུང་བསྟན་གནང་བ་མ་ཡིན་ནམ། བོན་
ལུགས་སྡིག་དང་འདྲེས་པ་ཐམས་ཅད་བསྣུབས། ཞེས་པ་འདི་གྲུབ་མཐའ་ལ་ཟེར་
རམ། གང་ཟག་ལ་ཟེར། དང་པོ་ལྟར་ན། བོན་གྱི་ནང་ན་སྡིག་པ་ཐམས་ཅད་སྤང་
བྱར་བསྟན་ཡོད་པས། བོན་ལ་སྡིག་པ་འདྲེས་ཟེར་རུང་ངམ། གཉིས་པ་ལྟར་ན།
ཆོས་ལུགས་ལའང་སྡིག་དང་མ་འདྲེས་པའི་ཆོས་སྤྱོད་མཁན་གང་ཟག་རྣམས་
ལས་དཀོན་པས་ཆོས་ཀྱང་བསྣུབ་བྱར་མི་འགྱུར་རམ། ཡང་ཁྱོད་ཀྱིས་དགེ་བཅུར་
རང་གནས་གཞན་འགོད་ཀྱི་ཕན་པ་ཅན་ལ་འཇོག་དགོས་ཀྱང་། རང་ལོག་པར་
ཕྱོགས་ཤིང་གཞན་ལོག་པར་སྦྱོར་བ། འདྲེ་ཆོས་མཁན་ཞེས་སོགས་དང་། འོག་
ཏུ་བོན་ལ་རྣམ་དག་ཡོད་མི་རུང་སྟེ་གཞི་མ་རིག་པ་ལམ་འདྲེ་གདོན་ཞེས་དང་།
འབྲས་བུ་དངོས་འཛིན་གདོན་གྱིས་ཟིན་པ། ཞེས་སོགས་ལ་ལན་ནི། དྲང་སྲོང་
དགེ་བཅུ་དང་གཞན་ཕན་བསྒྲུབ་པ་དེ་དག་ཁྱོད་བན་དེའི་ལོས་ཡིན། བོན་པོ་
རྣམས་རང་ཡང་ལོག་པར་ཕྱོགས། གཞན་ཀྱང་ལོག་པར་སྦྱོར་བ་ལས་མེད་པ་
དང་། ཡང་ཁྱོད་ཀྱིས་གོང་དུ་བོན་ལ་སྡིག་མ་འདྲེས་པ་མེད། ཅེས་དང་། འོག་ཏུ་
གཡུང་དྲུང་གི་བོན་པོ་མཐུ་རྩལ་ཆེ་བས་སྤྱིར་ངན་སོང་གི་འབྱུང་པོ་ལ་བསྟན་པའི་
སྡིག་ཅན་ཡིན་པ་དང་། ཞེས་དང་། ཕལ་ཆེར་མཐོ་རིས་ཀྱང་མེད་ཅིང་ངན་སོང་
དུ་གཞོལ་བ་ཡིན། ཅེས་ཟེར་བ་འདི་དག་ལ་དཔྱད་ན། དགེ་བ་ཐམས་ཅད་བན་
དེའི་དང་། སྡིག་པ་ཐམས་ཅད་བོན་པོའི་ཡིན་འདུག་པས། དེ་ལྟར་ན་ཆོས་སྒོར་
330



ནམ་མཁའ་མཛོད་ཀྱི་ཁྲིད་གདམས་སྐོར།
ཞུགས་པ་ཀུན་སངས་རྒྱ། བོན་སྒོར་ཞུགས་པ་ཀུན་དམྱལ་བར་འགྲོ་བ་མ་གཏོགས་
མེད་པར་ཁྱོད་ཀྱིས་དཀོན་མཆོག་གསུམ་དཔང་པོ་བཞག་དགོས། ཡང་གཞི་མ་
རིག་པ་དེ་གང་ཟག་ལ་བཞག་གམ། གྲུབ་མཐའ་ལ་བཞག །དང་པོ་ལྟར་ན། ཆོས་
སྒོར་ཞུགས་སོ་ཅོག་ཀུན་འབད་མེད་དུ་འཚང་རྒྱ་བར་ཐལ། སངས་རྒྱས་བཞིན་
དུ་གཞི་ལ་མ་རིག་པ་མེད་པའི་ཕྱིར་རོ། །གཉིས་པ་ལྟར་ན་མི་སྲིད་པ་ཞིག་གོ །ལམ་
ཞེས་བྱ་བ་བོན་ཡིན་ན། བོན་བསླབ་པ་གསུམ་མམ་ལམ་ལྔས་བསྡུས་པ་རྣམས་
འདྲེ་གདོན་ལ་སྦྱར་བ་ཅི་ལྟར་འཐད་དེ། བོན་སེམས་མེད་དང་འདྲེ་སེམས་ཅན་
ཡིན་པའི་ཕྱིར་རོ། །འབྲས་བུ་དངོས་འཛིན་གདོན་གྱིས་ཟིན་པ་ཟེར་ན། གཉིད་
ཀྱིས་འཐམས་པའི་འཆོལ་ལབ་ལྟ་བུ་བླུན་པོའི་རྟགས་སུ་ལེགས་པར་བྱས་འདུག་
སྟེ། བོན་ལ་འབྲས་བུའི་མཐར་ཐུག་སྐུ་གསུམ་དང་ཀ་དག་བུམ་སྐུའི་རྣམ་གཞག་
སོགས་ཡོད་པ་མཐོང་མ་མྱོང་ཞིང་། འཁོར་བ་པའི་ངན་ཤག་ལྟ་བུ་ལས་རྒྱུ་མཚན་
ཅུང་ཟད་ཀྱང་མི་འདུག །ཡང་གསོན་རིམ་ལ་གཡག་ལུག་ར་གསོད་པ་ག་
་པ་གདོན་
གཟུགས་ཡིན་པའི་ལན་ནི་གོང་དུ་བཤད་པ་བཞིན་ནོ། །གཤིན་རིམ་རྟ་རྒོད་མ་
གསོད། ཅེས་དང་། གོང་དུ་གཤིན་པོ་ལ་འདུར་གཤེན་བྱ་ཟེར་གྱིས་རྟ་རྒོད་མ་
དམར་མོ་བསད། ཅེས་པ་ལ་ལན་ནི། འདུར་གཤེན་བྱ་ཟེར་བ་འདི་གང་ཟག་ལ་
ཟེར་རམ། བོན་ལ་ཟེར། དང་པོ་ལྟར་ན་གང་ཟག་ལ་ཅི་བྱ། བོན་ལ་ཟེར་ན་འདུར་
གཤེན་ཡང་བརྗོད་དོན་མེད་དེ། བོན་དང་གང་ཟག་ཀྱང་ཆ་མ་ཕྱེད་པའི་བླུན་པོ་
ཁྱོད་ཀྱིས་འདིའང་བརྗོད་དོན་མེད་པའི་བོན་སྨོད་འདོད། རྫུན་སྦྱོར་གྱི་གཏམ་
ཁོ་ན་སྟེ། གཤིན་འདུར་ལ་རྟ་གསོད་དགོས་པ་བོན་གང་ལ་གསུངས་པ་མེད་པའི་
ཕྱིར་རོ། །ཡང་བོན་མུ་སྟེགས་རྒྱང་འཕེན་ལས་ཐ་ཆད་པ་ཡིན། ཞེས་པ་ལ། ཆོས་
ལའང་མཚུངས་ཏེ། བོན་ཆོས་གཉིས་ཐེག་རིམ་དགུ་སོགས་དགོངས་དོན་གཅིག་
331



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་ཕྱིར་རོ། །ཁྱོད་ཀྱིས་མུ་སྟེགས་ཀྱི་རྒྱུ་མཚན་བཀོད་པར་བརྐུས་བོན་སོགས་ལ་
ལན་གོང་དུ་བཤད་པ་དེ་བཞིན་ནོ། །ཡང་ཁྱོད་ཀྱིས་སྟོན་པ་གཤེན་རབ་ཀླ་ཀློའི་
མིར་བཞག་ནས་རང་འབྱོར་ལྔ་མི་ཚང་བར་འདོད་པ་འདི་བོན་ཆོས་གཉིས་
བསྟན་འཛིན་མཁས་པ་དག་གིས་གཟིགས་ན་ཁྱོད་ལ་བཞད་གད་གནང་བའི་རྒྱུར་
གྱུར་འདུག །དེས་ན་ཁྱོད་ཀྱིས་སངས་རྒྱས་གཡུང་དྲུང་གི་བོན་ལ་ཐ་སྙད་འདི་ཙམ་
ཞིག་བཞག་ནས་ཆགས་སྡང་གི་རྩོད་ཡིག་བརྩམས་ཏེ་ཕྱོགས་ཀུན་ཏུ་བསྒྲགས་པ་
ལ། དྲན་པའི་ལུང་བསྟན་རིག་འཛིན་རྒོད་ལྡེམ་གྱི་གཏེར་མ་ལས། བདུད་ལ་
རྣམ་གྲངས་མང་ཡོད་ཀྱང་།། གེ་ཤན་སྡེ་དང་རུ་དྲའི་སྡེ། གློ་རྡོལ་སྡེ་དང་སྨྱོ་འབོག་
སྡེ། འདྲ་མིན་སྡེ་དང་ལྔ་རུ་འབྱུང་། གེ་ཤུན་སྡེ་ཡིས་ཆགས་སྡང་རྩོད། གཡུང་དྲུང་
བོན་ལ་སྐུར་པ་འདེབས།། ཞེས་གསུངས་པའི་ལུང་འདིས་ཁྱོད་ལ་གནོད་པ་མ་ཡིན་
ནམ། ཡང་བདག་ཅག་གི་སྟོན་པ་ཐམས་ཅད་མཁྱེན་པའི་ཞལ་ནས་ཀྱང་། ང་ཡི་
བོན་འདི་ཐ་མའི་ཚེ། ལོག་ལྟ་སྡིག་ཅན་ཁ་ཅིག་གིས། འདི་ལ་འབྲས་བུ་མེད་ཟེར་
ནས།། མོས་པ་ཟློག་ཅིང་སྐུར་པ་འདེབས།། དེ་ཚེ་ལྷ་སྲིན་འཁྲུགས་འགྱུར་ཏེ། མི་
བདེ་དག་ནི་འབྱུང་བར་འགྱུར།། ཞེས་ལོག་ལྟ་ཅན་དང་སྡིག་ཅན་གཉིས་འབྱུང་
འགྱུར་དུ་ལུང་བསྟན་པའི་ཕྱིར། ཁྱོད་ཀྱིས་སྟོན་པ་གཤེན་རབ་མུ་སྟེགས་སྟོང་ལྟ་
ཅན་དང་ཀླ་ཀློའི་མི། གཤེན་ལྷ་འོད་དཀར་ལ་འདྲེ་ལྔ་དང་གང་ཟག་གཤེན་ལྷ་འོད་
དཀར། བོན་ལ་རྡོལ་འཁྱར་བརྐུས་བོན། དྲན་པ་ནམ་མཁའ་ལ་ཐེའུ་རང་རྒྱལ་
འགོང་། འོད་ལྡན་འབར་མ་ལ་བསེན་མོ་ཡིན་པར་བཟུང་ནས་ལོག་པར་ལྟ་ན་
ལོག་ལྟ་ཅན་དུ་ཁྱོད་མི་འགྱུར་རམ། ཡང་ཁྱོད་དགེ་སྦྱོར་བ་རྣམ་དག་གམ་རྫོགས་
ཆེན་པ་ཁས་ལེན་ནས། གཡུང་དྲུང་གི་བོན་ལ་ལོག་ལྟ་དང་ཕྲག་དོག་གིས་ཀུན་ནས་
བསླངས་ནས། ངག་གིས་ཚིག་རྩུབ་སྐུར་འདེབས་སྨོད་ཚིག་སྣ་ཚོགས་དང་། ལུས་
332



ནམ་མཁའ་མཛོད་ཀྱི་ཁྲིད་གདམས་སྐོར།
ཀྱིས་ལོག་ཆོས་རྩོམ་པས་འགལ་བར་མ་ཟད་སྡིག་ཅན་དུ་ཡང་ཁྱོད་མི་འགྱུར་རམ།
ཡང་རིན་གཏེར་ནང་དུ་བོན་ཚན་ལྔ་བཞུགས་པ་ལ། ཁྱོད་ཀྱིས་ཆོས་ཆོས་མིན་
བསྒྲུབ་བྱར་བསྲེ་ནས་འདུག །ཅེས་པའི་ལན་དུ། ཐང་ཡིག་ལས། བི་རོ་ཙ་ནས་
བོན་ཆོས་འདྲེས་མར་བསྒྱུར། ཞེས་དང་། རྡོ་གླིང་གི་གཏེར་མ་དྲིལ་སྒྲུབ་ལས།
བདག་འདྲ་བཻ་རོ་ཙ་ན་ཡི།། ཁམས་གསུམ་སེམས་ཅན་ཐམས་ཅད་ཀྱི།། གཉིས་
འཛིན་དྲི་མ་བསལ་བའི་ཕྱིར།། བོན་ཆོས་གཉིས་ཀྱི་བཅུད་བསྡུས་ནས། ཟབ་མོ་
སྐུ་གསུང་ཐུགས་ཀྱི་སྒྲུབ་པ་བསྟན། ཞེས་ལོ་ཆེན་བཻ་རོ་ཤེས་བྱ་ཀུན་ལ་འཁྲུལ་པ་
མི་མངའ་བའི་ཕྱིར། ཆོས་དང་ཆོས་མིན་བསྲེ་བར་ཇི་ལྟར་འགྱུར་ཏེ། འདི་འང་
གི་རོ་ལ་སྨོད་པར་མི་འགྲོའམ། ཡང་ཁྱོད་ཀྱིས་ཁྱབ་བྱེད་འདྲེ་ཆོས་མཁན་རྡོལ་བོན།
ཁྱབ་བྱ་སངས་རྒྱས་ཆོས་བརྐུས་པ་བསྒྱུར་བོན། མུ་སྟེགས་ཀྱི་ཆོས་བརྐུས་པ་འཁྱུར་
བོན་དུ་བྱས་ན་དབྱེ་ཚུལ་གསུམ་འཐད། ཅེས་ཟེར་བ་འདིའི་ལན་ནི། ཁྱོད་ཀྱི་དེ་
ལོང་བས་རྒྱལ་ཁམས་ཀྱི་ལྟད་མོ་མཐོང་ཚུལ་དང་། འོན་པས་སྙན་པའི་གླུ་དབྱངས་
ཐོས་ཚུལ་བཤད་པ་དང་མཚུངས་སོ། །ཁོ་བོ་བོན་པོའི་ནང་ནས་ཐོས་ཆུང་ཤེས་ཆུང་
ཞིག་ཡིན་ཀྱང་། བོན་གྱི་བཀའ་འགྱུར་སྡེ་ཚན་མདོ་སྡེ་འབུམ་སྡེ་རྒྱུད་སྡེ་སེམས་སྡེ་
བཞི་ལས། མདོ་འབུམ་གཉིས་ལ་སྟོན་པ་གཤེན་རབ་ཀྱིས་གསུངས་པ་པོད་ཉིས་
བརྒྱ་ཡར་ལྷག་ཙམ་དངོས་སུ་ད་ལྟ་བཞུགས་ཡོད་པར་ཁོ་བོ་ཅག་གིས་མཐོང་བ།
དེས་ཀྱང་མཐའ་མ་ཆོད་དེ་ཟད་པ་མེད་པ་ལྟ་བུ་ཞིག་བཞུགས། རྒྱུད་སྡེ་དང་སེམས་
སྡེ་གཉིས་ལའང་དེ་བཞིན་དུ་རྒྱ་ཆེ་བས། ཁྱོད་ཀྱི་འདི་དེ་དག་གི་རྣམ་དབྱེ་ཡིན་
ནམ། ཡང་ཁོ་ན་རེ། བོན་རང་ལུགས་འདྲེ་ལུགས་ཡིན། ཟེར་བ་ལ། བོན་གྱི་
ལུགས་ནི་རྫོགས་པའི་སངས་རྒྱས་ཀྱིས་བོན་སྒོ་བརྒྱད་ཁྲི་བཞི་སྟོང་གཏན་ལ་ཕབ་
པ་དེ་ཉམས་སུ་བླངས་པའི་གྲུབ་པ་ཐོབ་པ་ས་ཆེན་པོའི་རྡུལ་ཙམ་ཞིག་བྱོན་པའི་
333



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལོ་རྒྱུས་བཤད་ན་བསམ་གྱིས་མི་ཁྱབ་པ་ཞིག་བཤད་དུ་ཡོད་པས། དེ་འདྲ་འདྲེ་
ལུགས་ལའང་འདྲེན་རྒྱུ་ཡོད་དམ། འདིའང་ཁྱོད་ཀྱིས་མ་བརྟག་པའི་འཆལ་གཏམ་
བླུན་པོའི་རང་མཚངས་འདོན་བྱེད་ཁོ་ནར་ཟད་དོ། །ཡང་ཁོ་ན་རེ། མདོ་ལས།
དམ་ཆོས་གཙུག་ལག་ཞུས་ནས་མོ་བོན་སྐྱོང་། ཞེས་པ་འདི་ཁྱོད་ཀྱིས་གལ་ཆེན་བྱེད་
ནས་ཡང་ཟློས་མང་དུ་བྱས་འདུག་སྟེ། རྨོངས་པ་ཁྱོད་ཀྱིས་ལུང་འདིའི་གོ་དོན་མ་
རྙེད་པར་ཟད་དོ། །ལུང་འདིའི་བོན་ཞེས་པ་འདི་གསང་སྔགས་ཀྱི་ཆོས་གང་ཟབ་
པ་དེ་ཉིད་ཀྱི་དབང་དང་གདམས་ངག་ཞུས་ནས་ཉམས་སུ་བླངས་ཏེ་རང་གི་ཉོན་
མོངས་དུག་ལྔ་འདུལ་ཞིང་མཆོག་ཐུན་མོང་གི་དངོས་གྲུབ་ཞུ་དགོས་པ་ལ། དེ་
ལྟར་མི་བྱེད་པར་གསང་སྔགས་ཀྱི་ཆོས་བོན་གང་ཡིན་ཀྱང་གདམས་ངག་ཞུས་ཏེ་
ཉམས་སུ་མི་ལེན་པར་གྲོང་པའི་དཀོར་སྡུད་པའི་དོན་དུ་གྲོང་བོན་ནམ་གྲོང་སྔགས་
པའི་ཆོས་སུ་ཁྱེར་བ་ལ་གསུངས་པ་ཡིན། དེ་ལྟར་མ་ཡིན་ན་རིམ་པ་གཉིས་ཀྱིས་
བསྡུས་པའི་གསང་སྔགས་ཀྱི་བོན་ཡོངས་རྫོགས་ཞུས་ནས་དེའི་རྗེས་སུ་དེ་ཉིད་
ཉམས་སུ་ལེན་མི་རུང་བར་བཤད་པར་འགྲོ་བས་ཕྱིན་ཅི་ལོག་ཏུ་འགྱུར་བ་མ་ཡིན་
ནམ། དེར་མ་ཟད་ཆོས་ལུགས་ཀྱི་གསང་སྔགས་མཐར་ཐུག་ཞུས་ནས་དེའི་རྗེས་
སུ་བོན་ལུགས་ལྟར་གྱི་བོན་ལ་སྤྱོད་མཁན་གྱི་ཆོས་པ་མི་འདུག་པའི་ཕྱིར། ཆོས་
ལུགས་ཀྱི་གསང་སྔགས་ཀྱི་ཉམས་ལེན་རྣམས་ཞུས་ནས་སླར་རིམ་པ་གཉིས་ཉམས་
སུ་ལེན་མི་རུང་བ་བཤད་པར་སོང་བས་དེ་ཁྱོད་གཅིག་པུའི་ལུགས་སུ་བྱེད་ཆོག །ཡང་
ཁྱོད་ཀྱིས་ལུང་དྲངས་པར། བོན་འདི་མུ་སྟེགས་ཡིན་པས་སུས་མ་བྱེད། ཅེས་ཟེར་
བའི་ལུང་འདི་འང་ཡང་དག་གི་བོན་ལ་ཟེར་བ་མ་ཡིན་ཏེ། བོན་ལུགས་ལ་མུ་
སྟེགས་ཚར་གཅོད་གཏན་ཚིག་ཐེག་པའི་མདོ་རྒྱུད་དང་། ཤེས་རབ་སྨྲ་བའི་སེང་
གེ་ཞེས་པ་ལ་སོགས་པའི་གཞུང་ཆེན་པོ་རྣམས་སུ་མུ་སྟེགས་གྲུབ་མཐའ་ལོག་པར་
334



ནམ་མཁའ་མཛོད་ཀྱི་ཁྲིད་གདམས་སྐོར།
བཞག་ནས་རྟག་ཆད་ཀྱིས་བསྡུས་པའི་ལྟ་ངན་ཐམས་ཅད་དགག་པའི་ཚད་མ་མང་
པོ་ཡོད་འདུག་པས་བོན་ཡང་དག་མུ་སྟེགས་ཡིན་ན་དེ་དག་དགག་དགོས་མེད་པའི་
ཕྱིར་རོ། །ཆོས་ལུགས་ལའང་མུ་སྟེགས་ཀྱི་ཆོས་དང་ཡང་དག་གི་ཆོས་གཉིས་སུ་
འདུག་པ་ལ་ཕྱི་པ་དང་ནང་པར་མི་ཟེར་རམ། དེས་ན་བོན་གྱི་བྱམས་མ་ལས། མུ་
སྟེགས་ཕ་རོལ་རྒོལ་བའི་གཤེད་མ། ཞེས་དང་། རྣམ་པར་རྒྱལ་བ་ལས། བདུད་
དང་སྲིན་པོ་མུ་སྟེགས་ལ་སོགས་པ། ལྟ་བ་ལོག་པའི་ལྟ་བ་ཐམས་ཅད་ཀྱང་།། ཞེས་
དང་། གསང་སྔགས་ལས། ལྟ་བ་ལོག་པ་མུ་སྟེགས་ཀྱི་ལྟ་བ་དང་། ཞེས་སོགས་
བོན་ཕྱི་ནང་གསང་གསུམ་གང་ལས་ཀྱང་མུ་སྟེགས་སུན་འབྱིན་པའི་བཀའ་ལུང་
མང་པོ་བྱུང་བའི་ཕྱིར་རོ། །ཡང་དེ་དག་གི་འོག་ཏུ་གདོན་གཟུགས་བོན། ཞེས་
དང་། བརྒྱུད་པའི་ཁུངས་སྟོན་པ་བསུབས་ནས་སྟོན་པ་གཞན་ཡིན་གྱི། ཞེས་
སོགས་ལ་ལན་གོང་དུ་བཀོད་ནས་རྫུན་གཏམ་གྱི་ཕུགས་སྟོང་པར་བྱས་ཟིན་པས་
ཡང་ཟློས་མི་བྱེད་དོ། །ཡང་ཁོ་ན་རེ། བོན་མོ་འོད་འབར་མའི་མངལ་མི་གཙང་
བར་སྲིན་བུ་ལྟར་འགྱུར་ཆོག་མི་གཙང་བ་ལ་གཙང་བར་ཕྱིན་ཅི་ལོག་ཏུ་ལྟ་བའི་
ཞེས་ཟེར་བའི་ལན་ལ། སངས་རྒྱས་སྤྲུལ་པའི་སྐུས་སེམས་ཅན་གྱི་དོན་དུ་རང་དབང་
ཅན་གྱིས་སྐྱེ་བ་ལེན་པ་དེ་སེམས་ཅན་དབང་མེད་དུ་སྐྱེ་བ་ལེན་པ་ལྟར་ཁས་བླངས་
ནས་བཤད་པ་དེ་འང་ཁྱོད་རང་རྨོངས་ཚབས་ཆེ་བས་བྱས་པ་སྟེ། དབང་ཅན་
དང་དབང་མེད་དུ་སྐྱེ་བ་ལེན་པ་མི་མཚུངས་པའི་ཕྱིར། ཚེ་དབང་རིག་འཛིན་དང་
གུ་རུ་གཉིས་མངལ་སྐྱེས་མཛད་པའི་དུས་འཇུག་དུས་ཡུམ་གྱི་སྤྱི་བོ་ནས་འཇུག་ཅིང་།
དེའི་ཚེ་མངལ་ཁང་ནི་འོད་སྣང་གི་གཞལ་ཡས་ལ་རྣམ་ཤེས་ནི་བདེ་གསལ་གྱི་ངང་
ལ་བཞུགས་ཏེ། བལྟམས་པའི་ཚེ་ཡུམ་གྱི་གློ་གཡས་གཡོན་ནས་སྲས་གཉིས་བདེ་
བར་འཁྲུངས་པར་གསུངས་པས་བདག་ཅག་གི་སྟོན་པ་སངས་རྒྱས་སྐྱེ་བ་བཞེས་
335



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་དང་མཚུངས་པའི་ཕྱིར་རོ། །ལྷ་ཡི་དྭགས་གཉིས་ཀ་མི་རུང་བའི་ལན་ལ། ཁྱོད་
ཀྱིས་གཤེན་ལྷ་འོད་དཀར་སོགས་ལྷ་ཡི་འདྲེ་ལྔ་མཐོ་རིས་ལྷ་དང་ངན་སོང་ཡི་དྭགས་
འདྲེ་ཡིན་པའང་མི་རུང་། ཞེས་དང་། འདྲེ་ལ་སྐྱབས་དང་དགའ་བར་བྱེད་པ་
སྡིག་མིན་དང༌། འབྱུང་པོས་བཤད་པའི་ངན་སྔགས་ཀྱིས་གཞན་ཕུང་བར་བྱེད་
པ་སྡིག་མིན་དང་། སངས་རྒྱས་ཆོས་རྐུ་ཞིང་ལོག་པར་བཤད་པ་སྡིག་མིན་དང་།
ཞེས་སོགས་དང་། རྒྱལ་བ་རྒྱལ་ཚབ་རྐང་འོག་ཏུ་མནན་པར་བྱེད་པ། ཞེས་པ་
སོགས་ཁྱོད་ཀྱི་ལོག་ཆོས་འདི་དག་གང་གིས་མཐོང་ཡང་ཐར་པའི་འབྲས་བུ་བཅོམ་
པའི་རྫུན་ཚིག་ངན་དུག་གི་བ་མོ་ལྟ་བུ་འདི་གོང་དུ་ལུང་རིགས་ཀྱི་འོད་བརྒྱའི་
གཟིས་ཉམས་པར་བྱས་ཟིན་པས་ཡང་ཟློས་མེད་དོ། །ཡང་ཁོ་ན་རེ། བོན་དྲན་ནམ་
གྲུབ་ཐོབ་བཞག་ནས་གཙོ་བོར་བཞག་ཀྱང་གུ་རུ་ལྟ་བུའི་གྲུབ་ཐོབ་མིན་པ་ནི། གྲུབ་
པ་ཐོབ་པའི་གང་ཟག་བོན་ལ་མེད། ཅེས་དང་། བོན་གྱི་གྲུབ་ཐོབ་སྟག་ལ་སོགས་
ཀྱང་མིང་ཙམ་ལས་གྲུབ་ཐོབ་མིན། ཞེས་ཟེར་བའི་ལན་ནི། དྲན་པའི་ལུང་སྟོན་
རྒོད་ལྡེམ་གྱི་གཏེར་མ་ལས། མངལ་གྱིས་མ་བསྒྲིབས་སྐྱེས་ཚོགས་ལྔ་བརྒྱར་དྲན།
མ་འོངས་མཁྱེན་པའི་དྲན་པ་ནམ་མཁའ་ཞེས ཞེས་དང་། གསོལ་འདེབས་ལས།
བི་མ་ལ་སོགས་རྒྱ་གར་གྲུབ་ཐོབ་དང་༔ ཞང་བོད་བོན་གཤེན་གྲུབ་རྟགས་འགྲན་
པའི་ཚེ༔ མཁའ་ལ་འཕུར་ཞིང་ཉི་ཟླའི་ཆ་ལང་བརྡབས༔ ཕ་བོང་རྟ་ཞོན་ཆུ་བོ་
གྱེན་དུ་བསྒྱུར༔ རྩལ་ཆེན་འགྲན་ཟླ་མེད་ལ་གསོལ་བ་འདེབས༔ ཞེས་པ་སོགས་
ལུང་འདྲེན་ན་ངོ་མཚར་བ་མང་དུ་ཡོད། དྲན་པ་ནམ་མཁའ་བོན་བན་གཉིས་ཀྱི་
གྲུབ་ཐོབ་རྣམས་ལས་སྐར་མའི་ཁྲོད་དུ་བཅོ་ལྔའི་ཟླ་བ་རྒྱས་པ་ལྟ་བུ་ཡིན་པས་སུས་
ཀྱང་དོ་ཟླ་མེད་དོ། །སྟག་ལ་མེ་འབར་ནི་སྔགས་ལས་གྲུབ་པ་ཐོབ་པ་སྟེ། སངས་
རྒྱས་ཀྱི་བསྟན་པ་ལ་བར་ཆད་རྩོམ་པའི་བདུད་སྲིན་མུ་སྟེགས་རྣམས་འཇོམས་པར་
336



ནམ་མཁའ་མཛོད་ཀྱི་ཁྲིད་གདམས་སྐོར།
བྱེད་པ་ནམ་མཁའི་ཐོག་མདའ་ལས་ཀྱང་དྲག་རྩུབས་དང་སྟོབས་ཆེ་བ་སྟོང་གསུམ་
མེ་ཡིས་འགེང་པ་རི་རབ་ཟུར་དུ་འཕེན་པ། རྒྱ་མཚོ་ཧུབ་ཀྱིས་འདེབས་པ་སོགས་
ཐུན་མོང་གི་གྲུབ་རྟགས་སྟོང་དང་ལྡན་ཞིང་། མཆོག་ཡི་དམ་གྱི་ལྷ་དང་གཉིས་སུ་
མེད་པའི་བླ་མ་སྟེ། གྲུབ་ཐོབ་ཡིན་ནོ་ཅོག་ལས་འཕགས་པ་རི་ཕྲན་དབུས་ན་ལྷུན་
པོ་ལྟ་བུ་སྟེ། སེམས་ཅན་ཁྱོད་ཀྱིས་བླ་མ་འདིའི་མཚན་ཉིད་ག་ལ་ཤེས་ཏེ། མི་ཤེས་
ཤེས་འདོགས་བྱེད་པ་ཁྱོད་གཡུང་དྲུང་བོན་གྱི་བསྟན་པའི་བདུད་དུ་གོང་དུ་ལུང་
བསྟན་མེད་དམ། ཡང་ན་རེ་རྡོ་རྗེ་གླིང་པའི་མིང་ལྡན་ཆོས་ཅན། གསང་སྔགས་
རིགས་ལྔའི་རིག་འཛིན་གཏེར་སྟོན་གླིང་པ་ལྔ་ཡི་ཡ་གྱལ་མི་རུང་བར་ཐལ། བོན་
ལ་གསང་སྔགས་ཀྱི་སྐུ་མཆོག་ཡོད་པར་འདོད་པའི་ཕྱིར། རྟགས་ཁས་ཁྱབ་པ་ཡོད་
དེ། རྡོ་རྗེ་འཆང་གི་རྒྱུད་ལས། གསང་སྔགས་བོན་དུ་གྱེར་བར་བྱེད། ཅེས་བོན་
ལ་གསང་སྔགས་མི་སྲིད་པར་དངོས་སུ་གསུངས་པས་སོ། །ཞེས་ཟེར་བར་ལན་ནི།
གུ་རུ་པདྨའི་རྒྱལ་ཚབ་གཏེར་ཆེན་གླིང་པ་ལྔའི་ནང་ཚན་རྡོ་རྗེ་གླིང་པ་ཉིད་གཏེར་
སྟོན་གྱི་གྲལ་ནས་ཕྱིར་ཕྱུང་བར་རློམ་པ་ནི། རྒྱལ་པོའི་ར་བ་ན་སྤྲང་རྒན་གྱི་བརྟུལ་
ཞུགས་ཀྱིས་རྒྱལ་པོ་གསེར་ཁྲི་ཐོག་ནས་ཕབ་སྟེ་ཕོ་བྲང་གི་ཕྱིར་རོལ་ཏུ་བསྐྲད་པར་
རློམ་པ་དང་མཚུངས་ཏེ། དེ་སྔར་ཆོས་ལ་མཁས་དང་གྲུབ་པ་གཉིས་ལྡན་གྱི་སྐྱེས་
བུ་དམ་པ་རྒྱུ་སྐར་གྱི་ཕྲེང་བ་ལྟ་བུ་བྱོན་པ་རྣམས་ལས་གཏེར་སྟོན་འདི་ཉིད་ཚད་
མར་འཛིན་པ་མ་གཏོགས་ཁྱོད་འདྲའི་ལོག་ལྟ་ཅན་མ་བྱུང་བས་མ་ཧཱ་གུ་རུ་འཁོར་
དང་བཅས་པ་ངན་སྨྲས་ཀྱིས་སྨ་ཕབ་པ་མ་ཡིན་ནམ། གསང་སྔགས་བོན་དུ་གྱེར་
བ་ཟེར་བ་དེ། གསང་སྔགས་གྲོང་སྔགས་སུ་གྱེར་བ་ལ་གསུངས་པ་སྟེ་གོང་དུ་ལན་
གོ་བར་བཤད་ཟིན་ཏོ། །
ཡང་དེའི་འོག་ཏུ་ཆོམ་བོན་རྐུན་བོན་རྡོལ་བོན་སོགས་ཆལ་ཆོལ་གྱི་གཏམ།
337



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཁས་པས་ཐུགས་ཁྲེལ་གནང་བའི་རྒྱུ་འགའ་ཞིག་བྲིས་འདུག་ཀྱང་གོང་དུ་ས་བཅད་
གསུམ་པའི་ནང་དུ་རང་ལུགས་བཀོད་པས་རྫུན་རིས་ཀྱི་ཁང་བུ་རང་རྡིབ་ཏུ་སོང་
ངོ་། །ཡང་ཁོ་ན་རེ་ཆོས་མ་ཡིན་པ་ཆོས་ནང་རྒྱུ་བའི་ཆོམ་པོ་བཀྱེ་སྟེ་ཆོས་ཆོས་མིན་
གྱི་མཐའ་རུ་སྐྱུར་བ་ཞེས་ཟེར་བར་ལན། ཐང་ཡིག་ལས། བི་རོ་ཙ་ནས་བོན་ཆོས་
འདྲེས་མར་བསྒྱུར།། ཞེས་དང་། རྡོ་གླིང་གིས་གཏེར་བྱུང་དྲན་པ་ཡབ་སྲས་དྲིལ་
སྒྲུབ་ལས། བདག་འདྲ་བཻ་རོ་ཙ་ན་ཡིས།། བོན་ཆོས་གཉིས་ཀྱིས་བཅུད་བསྡུས་ནས།།
ཞེས་གསུངས་ཕྱིར་ནང་པ་སངས་རྒྱས་པའི་བསྟན་པའི་ནང་ཚན་ཡང་དག་པའི་
བོན་ཆོས་ཀྱི་སྡེ་ཚན་བསྒྲིགས་པ་ཆོས་དང་ཆོས་མིན་བསྲེ་བ་ཅི་ལྟར་འགྱུར་ཏེ། གཞི་
རུང་བ་མ་ཡིན་པས་སྨད་ཅིང་བར་དུ་ཆོས་ལོག་བྱུང་བའི་དབང་གིས་འཕགས་པ་
དབྱིག་གཉན་གྱིས། ཡང་དག་བསྡུས་པའི་གཞི་ཉམས་ཕྱིར།། མཐའ་དག་མིན་པར་
རྟོགས་པ་ཡིན།། ཞེས་གསུངས་པ་ལྟ་བུ་ནི་མ་ཡིན་ནོ། །དེ་ལྟ་བུའི་བརྒྱ་པའི་སྟོན་
གཙོ་རྫོགས་པའི་སངས་རྒྱས་ཀྱི་བཀའ་སྡེ་སྣོད་དེའི་བརྒྱུད་འཛིན་དང་བཅས་པ་
ལ་སྐུར་འདེབས་ཚིག་རྩུབ་ལོག་ལྟའི་ངན་སྨྲ་སྣ་ཚོགས་བྱས་ནས་ད་དུང་ངོ་ཚ་བ་
དང་ཁོང་ཁྲེལ་མི་ཤེས་པས་མུ་སྟེགས་ཅན་ལའང་སྨད་མི་བྱ་ཟེར་བའི་ཁ་ཕོད་ཆེ་
བ་ཁྱོད་ཀྱིས་བསྲུང་བྱ་སྡོམ་གསུམ་གྱི་སོ་ཐར་གྱི་རྫུན་སྡོམ་སོགས་དང་། བྱང་སྡོམ་
གྱི་རྩ་ལྟུང་བཅུ་བཞི་པའི་ནང་ནས། ཕྲག་དོག་དབང་གིས་བདག་བསྟོད་གཞན་
སྨོད་དང་། ཞེས་དང་། ཐོགས་མེད་ལུགས་ཀྱི་ནག་ཆོས་བཞིའི་དམ་པར་སྐུར་
འདེབས། ཞེས་དང་། རྩ་ལྟུང་བཞིའི་བདག་བསྟོད་གཞན་སྨད་དང་། ཞེས་དང་
།
སྔགས་སྡོམ་གྱི་རྩ་ལྟུང་བཅུ་བཞིའི་ནང་
། ལམ་འཆོལ་མུ་སྟེགས་ལམ་ཞུགས་ཉན་
རང་དང་། ལམ་ཆེན་ཐེག་ཆེན་གྲུབ་མཐའ་སྨོད་པ་དྲུག །ཅེས་སོགས་གསུངས་
མེད་དམ། དེས་ན་རང་གཞན་གཉིས་ཀའི་ཆོས་སྒོར་དགག་བྱ་ལས་དང་ཉོན་
338



ནམ་མཁའ་མཛོད་ཀྱི་ཁྲིད་གདམས་སྐོར།
མོངས་པ་ཡིན་པར་བཤད་ན། ཁྱོད་ཀྱིས་དེ་ཉིད་འགོག་བྱེད་ལམ་བདེན་ཡང་དག་
གི་བོན་དགག་ན་དགག་བྱ་ནོར་བ་མ་ཡིན་ནམ། དེའི་ཕྱིར་ན་བོན་ཆོས་ཀྱི་བཤེས་
གཉེན་དམ་པ་རྣམས་ཆོས་བོན་གཉིས་ཀ་ཡང་དག་པ་ལ་ཆགས་སྡང་གི་རྩོད་པ་བྱ་
མི་རིགས་ཏེ། སྡིག་པ་སྒོས་ཁུར་ཡིན་པའི་ཕྱིར་རོ། །བོན་ལུགས་ཀྱི་གཏེར་བྱུང་སྲིད་
པ་རྒྱུད་ཀྱི་ཁ་བྱང་བྱ་བ་ལས། ཡང་རྗེ་རྒྱལ་པོའི་ཞལ་ནས། བོན་ཆོས་གཉིས་ཀས་
ཆགས་སྡང་མ་བྱེད་གཉིས་ཀ་བདེན་ལ་བཟང་འདུག །ང་ཡི་སྐུ་སྲུང་ལའང་གཉིས་
ཀ་དགོས། འབང་སྲོག་སྐྱོབ་ཐར་པར་འདྲེན་པ་ལའང་གཉིས་ཀ་དགོས། བན་
བོན་གཉེན་པ་འདྲ་བས་ད་ཕྱིན་ཆད་བན་བོན་གཉེན་སྲིད་བྱེད་དགོས་གསུངས།
དེར་རྗེ་རྒྱལ་པོའི་བཀའ་བྱུང་བ་དང་། དེའི་སོང་གི་ཉི་མ་གདུགས་ཀྱི་སྔ་དྲོ་ལ།
སྟོང་རྒྱུང་མཐུ་ཆེན་ལ་སོགས་བོན་པོ་རྣམས་དང་། པདྨ་འབྱུང་གནས་ལ་སོགས་
བན་དེ་རྣམས་དང་། ཁྲི་སྲོང་ལྡེ་བཙན་ལ་སོགས་རྒྱལ་བློན་རྣམས་འཚོགས་ནས།
ཡུལ་ཟུར་ཕུག་རྒྱང་ལུང་བྱ་བ་རུ་འདུས་ཏེ། སྐུ་གདུང་གསུང་རབ་རྣམས་དཔང་
དུ་བཙུགས་ནས། བན་བོན་གཉིས་ཆགས་སྡང་མི་བྱེད་པའི་མནའ་བྱས་ཏེ། གནམ་
འགྱུར་གྱི་བར་དུ་གནམ་ལ་ཉི་ཟླ་ཕྲུག་གཅིག་ལྟར་ས་ལ་བན་བོན་སྡེ་གཅིག་བྱས་
ནས་ཆགས་སྡང་སྒྲོ་སྐུར་སྤོང་བ་དང་། བན་བོན་ནང་འཁྲུགས་མི་བྱེད་པ་དང་།
ཕྲག་དོག་གི་རྩོད་པ་མི་བྱེད་པའི་ཆད་བྱས་ཏེ། མཐོ་བདེ་ཆེན་སྐུ་གསུམ་མན་ཆད་
ནས། དམའ་དམྱལ་བའི་རྨང་གཞི་ཡན་ཆད་ཀྱི་ཡེ་ཤེས་ཀྱི་ལྷ་དང་འཇིག་རྟེན་གྱི་
ལྷ་སྲིན་སྡེ་བརྒྱད་དཔང་པོར་བཞག་ནས་ཆད་ཐོ་བྱས་སོ། །ཞེས་གསུངས་པ་ཐུགས་
ལ་གཅེས་པར་བཟུང་ནས་ཕྱོགས་མེད་ལ་དག་སྣང་འབྱོངས་པ་བློ་གྲོས་མཐའ་ཡས་
པའི་སྡེ་ལྟ་བུ་མཛད་པར་ཞུ་ཞུ། །སླར་ཡང་སྨྲས་པ།
339



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྲངས་མེད་བསྐལ་པར་ཚོགས་གཉིས་སྟོབས་རྒྱས་པས།།
ཡོན་ཏན་བརྒྱ་ཕྲག་གསུམ་དང་དགུ་བཅུ་བརྒྱད།
མ་ལུས་རྫོགས་པའི་སངས་རྒྱས་དམུ་རྒྱལ་སྲས།།
གདུལ་དཀའ་འདུལ་ལ་རྨད་བྱུང་ ཕྱོགས་བཅུའི་མཆན། རྒྱལ་བས་བསྔགས།།
འཛམ་གླིང་སོག་ཀའི་ཞིང་མཆོག་འོལ་གླིང་དུ།།
མངོན་བྱོན་མི་ལོ་བརྒྱད་སྟོང་བརྒྱ་ཕྲག་གཉིས།།
བཞུགས་ནས་བཀའ་འཁོར་གསུམ་བསྐོར་མི་མཇེད་འགྲོ།།
ལས་དག་ཞིང་རྡུལ་ཙམ་ཞིག་ཐར་པར་བཀོད།།
རྒྱལ་བ་ཉིད་ལས་མི་གཉིས་ཤཱཀྱའི་ཏོག།
རྣམ་འདྲེན་གང་གི་དོ་མེད་གང་དེའི་བཀའ།།
དམ་ཆོས་འོད་བརྒྱས་ཕྱོགས་འགེངས་སྐལ་བཟང་ཡང་།།
ཆགས་སྡང་རྩོད་པའི་སྤྲིན་ནག་གཡོ་བས་བསྒྲིབས།
གྲུབ་མཐའི་ཕྱོགས་འཛིན་མུ་སྟེགས་བདག་འཛིན་གཉིས།།
བཅིངས་ལ་ཁྱད་མེད་གསེར་སྒྲོག་ལྕགས་སྒྲོག་འདྲ།།
བདག་འཛིན་རགས་པས་བདག་མེད་རྟོགས་དཀའི་གནས།།
རིས་བྲལ་མཉམ་ཉིད་དོན་རྟོགས་བྱང་ཆུབ་ལམ།
བོན་ཆོས་རྒྱལ་བསྟན་ཡིད་བཞིན་ནོར་བུ་ཉིད།།
340



ནམ་མཁའ་མཛོད་ཀྱི་ཁྲིད་གདམས་སྐོར།
གང་ལ་དད་བརྩོན་ལྡན་པས་རྒྱལ་མཚན་རྩེར།།
མཆོད་ཅིང་བཀུར་ལས་འདི་ཕྱིའི་དོན་འབྲས་གང་།།
བསླུ་མེད་འབྱུང་ལ་ལམ་འབྲས་ཁྱད་ཡོད་མིན།།
རང་ལ་ཆགས་སྡང་སྡིག་པས་མི་གོས་ཤིང་།
གཞན་དག་ལས་ཉོན་འགོག་ཅིང་དགེ་ཚོགས་འཕེལ།།
ཐབས་མཁས་མཛད་པ་གནང་བ་དམ་པའི་ལུགས།།
སྙིགས་འགྲོའི་སྡིག་ལ་ཁ་སྣོན་དགོས་མི་འདུག།
དེ་ལྟར་ནའང་རང་རང་རྒྱལ་བསྟན་ཉིད།།
དྲི་མེད་སྐྱོང་ལ་ཁོ་བོས་ཐལ་མོ་སྦྱར།།
རང་གཞན་མི་འབྱེད་འཁོར་མཚོ་ལས་སྒྲོལ་བའི།།
ཐབས་ལ་བརྩོན་པ་བྱང་འཕགས་ལམ་མཆོག་ལགས།།
རང་གཞན་བྱང་ཆུབ་སྒྲུབ་པ་ལམ་ཀུན་ནས།།
མི་མཐུན་མེད་ཀྱང་རང་ཕྱོགས་བཟང་འདོད་ཀྱི།
ཕྱོགས་ཞེན་གདམས་ངག་འདོམས་པས་གཞན་རྒྱུད་ལ།།
གྲུབ་མཐའི་ཕྱོགས་འཛིན་ས་བོན་བཙན་ཐེབས་ནས།།
དེ་འདྲས་ལྟ་སྒོམ་ཆོས་བཤད་གང་བྱེད་ཀྱང་།།
བདག་བསྟོད་གཞན་སྨོད་ཕྱོགས་འཛིན་མི་སྤངས་བར།།
343



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལྟ་བ་མཆོག་འཛིན་གྲུབ་མཐའ་བདག་འཛིན་གྱི།
གཟུང་འཛིན་ཇེ་དམ་དགྲོལ་མེད་ལྕགས་མདུད་འདྲ།།
བན་བོན་ལམ་ལ་མྱུར་བུལ་ཟབ་མི་ཟབ།།
ཁྱད་པར་ཅུང་ཟད་མེད་པར་ཁོ་བོས་ཤེས།།
རྒྱལ་བསྟན་རྣམ་གཉིས་དགོངས་དོན་གཅིག་བཞིན་དུ།།
ཁྱད་འབྱེད་བློ་ཡི་ནང་དབྱེན་མཁྱེན་འཚལ་ལོ།།
དེང་ནས་ཚེ་རབས་ཀུན་ཏུ་བོན་ཆོས་ཀྱི།
བསྟན་དང་བསྟན་འཛིན་དམ་པའི་རྗེས་འབྲངས་ནས།།
ཕྱོགས་མེད་རིས་མེད་དད་པས་རྒྱུད་བསྐུལ་ཏེ།།
བྱང་ཆུབ་བར་དུ་དེ་དག་མི་གཏོང་ཤོག།
སྙིང་ནས་རྒྱལ་བསྟན་སྨོད་པ་ཡིན་མིན་ཀྱང་།།
བོན་གྱི་གྲུབ་མཐའི་ཡིན་ཚུལ་བདེན་བཤད་ཀྱིས།།
བསྟན་གྲགས་ལན་འཇལ་ཤུགས་ལས་དེ་མཚུངས་ཚིག་
གང་སོང་བསྟན་མཆོག་གཉིས་ལ་མཐོལ་ལོ་བཤགས།།
ཞེས་མདོ་སྨད་ཀྱི་ཞིང་ནས་བོན་འཛིན་ཁུལ་པས་སྤྲིངས་པ་ཕྱོགས་མེད་ཀྱི་དད་པ་ཐོབ་པའི་རྐྱེན་དུ་འགྱུར་བར་གྱུར་
ཅིག ༈ ན་མོ་ཅི་པར་རདྨ་གུ་དུན་ཧྲུན། གཤེན་བསྟན་ས་སྲུང་སྟེང་ན་ལེགས་འགྱིངས་
ཤིང་། ལུང་དང་རིགས་པ་རྡོ་རྗེའི་མཚོན་ཐོགས་ཏེ།། ཕས་རྒོལ་ལྷ་མིན་གཡུལ་ངོ་
བཟློག་ལ་བརྩོན།། རྣམ་འདྲེན་གྲགས་པའི་མུ་ཁྱུང་རྒྱལ་གྱུར་ཅིག །(༡）ཐོག་
342



ནམ་མཁའ་མཛོད་ཀྱི་ཁྲིད་གདམས་སྐོར།
མར་དགེ་བ་སེམས་བསྐྱེད་རྩ་བ་བརྟན།། བར་དུ་དགེ་བ་ཚོགས་གཉིས་ཆར་གྱིས་
བསྲིངས། ཐ་མར་དགེ་བ་བྱང་ཆུབ་རྩལ་རྫོགས་པས།། སྲིད་པའི་གདུང་འཕྲོག་
ཀུན་མཁྱེན་དམུ་རྒྱལ་སྲས། (༢） གང་ཐུགས་ཀི་ལ་ཤ་རི་བརྩེ་བའི་ཉིས།། དྲོས་
ལས་རིམ་དགུ་ཐེག་པའི་ཆུ་བོའི་རྒྱུན།། གདུལ་བྱའི་ཁམས་སུ་ལེགས་འབབ་བཤད་
སྒྲུབ་ཀྱི།། རླབས་ཕྲེང་གཡོ་བས་མཛེས་དེ་གཡུང་དྲུང་བོན།། (༣) ད་ལྟའི་དུས་
ན་ཡོངས་རྫོགས་བསྟན་པའི་སྲོག །འཛིན་ལ་བསྙེངས་པ་མེད་པའི་ཕྲིན་ལས་ཅན།།
དགེ་ལེགས་བཀྲ་ཤིས་བྱེ་བས་ཡོངས་བཟུང་བའི།། གྲགས་སྙན་རྒྱལ་མཚན་སྲིད་
རྩེར་བསྒྲེངས་དེ་ལགས།། (༤) སྲིད་པའི་མཚོ་ལས་བསྒྲལ་ནས་གཏན་བདེའི་
གྲོང་།། ཐ་དད་གདུལ་བྱའི་འགྲོ་རྣམས་དྲང་བའི་ཕྱིར།། མོས་པའི་བློ་དང་འཚམས་
པར་བོན་གྱི་སྒོ །འཁྲུལ་མེད་ཤེས་རབ་གསུམ་གྱིས་ཅི་དགར་འདོམས།། (༥）ཟབ་
རྒྱས་གཤེན་བསྟན་རྒྱ་མཚོ་འཁྱིལ་བའི་འཇིང་།། སྐལ་དམན་འཕར་འགྲོའི་སྤྱོད་
ཡུལ་མ་ལགས་ཀྱང་། གཟུར་གནས་བློ་དང་ལྡན་པའི་སྐྱེས་བུ་རྣམས། བསྟོད་
དབྱངས་མགྲིན་རྔ་སྒྲོགས་བཞིན་འཇུག་པར་བྱེད།། (༦) གྲུབ་མཐའ་ཡང་དག་
ལྟར་སྣང་བྱེད་དགོས་ཀྱང་། འགའ་ཞིག་ཆགས་དང་སྡང་བའི་དབང་དུ་གྱུར།།
ཕལ་ཆེར་རང་འདོད་གཙང་ཞེན་ཕྱོགས་སུ་ལྷུང་།། དེ་དག་དཔྱོད་ལྡན་མཁས་པའི་
ལུགས་མ་ཡིན།། (༧) ཕྱོགས་ལྷུང་ཀུན་སྤངས་གཟུར་གནས་བློ་གྲོས་ཀྱིས། མཆོག་
དམན་ཁྱད་པར་བཙལ་ཏེ་ལེགས་དཔྱད་ན།། གཤེན་བསྟན་དྲི་མ་མེད་པའི་རིང་
ལུགས་ལ།། ངེས་པ་ཐོབ་པའི་ཡིད་ཆེས་རྙེད་པར་འགྱུར།། (༨） དེས་ན་འདིར་
སྣང་བྱ་བཞག་ཆུང་ངུར་ཡང་། མནོ་བསམ་བརྒྱ་ཕྲག་བཏང་བས་འཇུག་བྱེད་ན།།
གཏན་དུ་འཚེངས་དང་ཕུང་ཚབས་ཆེ་བ་ཡི། བླང་དོར་ལ་དཔྱོད་མཁས་པའི་སྲོལ་
ཡིན་མོད། (༩）ཕྱོགས་ལྷུང་རི་བོའི་མཐའ་རུ་ཉལ་ཉལ་བའི།། བློ་ཆུང་རི་བོང་སྐུར་
(
།
343



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འདེབས་ཅལ་གྱི་སྒྲས།། སྐལ་དམན་རི་དྭགས་ཕལ་ཆེར་བསླུས་པའི་གཏམ། མཁས་
རྣམས་སྐྱོ་བའི་གནས་སུ་གླེང་བ་ན།། (༡༠) གང་ཐུགས་སྙིང་རྗེས་ཉེར་དྲངས་
བདེན་པའི་གསུང་། ལོག་ལམ་འཁྱོགས་པོ་བསྲངས་བའི་དྲང་པོའི་ཐིག །གཟུར་
གནས་དོན་དུ་དེང་འདིར་འདེབས་ལགས་ན། འཁྱོགས་པོའི་ཡིད་ལ་གཟན་ཡང་
བྱ་ཐབས་བྲལ། (༡༡） དེ་ཕྱིར་རང་བཞིན་གསལ་བའི་མེ་ལོང་དང་།། ཕྱོགས་
ཞེན་འཆིང་ཐག་གཅོད་པའི་རལ་གྲི་ཚེ།། བློ་དམན་ངན་འགྲོའི་གནས་ནས་དབུགས་
དབྱུང་ཕྱིར།། རྣམ་དཔྱོད་ཐུགས་མཛོད་ཀློང་ནས་འདིར་ཕྱུང་ངོ་། ( ༡༢） དེ་ཚེ་
འགྲོ་ལ་སྨན་པའི་ཐུགས་བསྐྱེད་ཀྱི།། མཐིང་མདངས་ཟླ་བའི་མ་མ་ལས་འོང་པའི།།
བོན་སྦྱིན་འོད་སྣང་ཕྱོགས་བརྒྱར་འགྱེད་པའི་ཕྱིར།། སྤར་གྱི་ཉིན་བྱེད་འདི་ཡང་
ལེགས་པར་བསྐྲུན།། (༡༣）དེ་ཡི་དགེ་བས་གཤེན་བསྟན་ལམ་བཟང་སྲོལཐར་
འདོད་རྣམས་ཀྱི་འཇུག་ངོགས་མཆོག་ཉིད་དུ།། ཤེས་ནས་ཐོབ་པའི་དད་པ་བརྟན་
པོ་ཡིས།། ལོག་པའི་ཕྱོགས་ལས་འགྲོ་རྣམས་ལྡོག་གྱུར་ཅིག །( ༡༤) ཚུལ་བཞིན་
བཤད་པས་རྒྱལ་བསྟན་སྲོལ་བཟང་ཚུགས།། ཡང་དག་སྒྲུབ་པས་སྲིད་པའི་རྩ་བ་
ཆོམས།། གཤེན་བསྟན་འཛིན་པས་ས་ཆེན་ཡོངས་གང་སྟེ།། སྲིད་པ་གསུམ་འདི་
རྟག་ཏུ་ཤིས་གྱུར་ཅིག །( ༡༥） ཅེས་པའང་རང་ལུགས་དྲང་པོར་བརྗོད་པས་ལོག་སྨྲ་ཤུགས་
ཀྱིས་གཞིལ་བའི་འབེལ་གཏམ་འདི་སྤར་དུ་སྒྲུབ་སྐབས་གྲུབ་དབང་དམ་པའི་ཞབས་རྡུལ་སྤྱི་བོར་ལེན་པའི་
སློབ་འབངས་གྱི་ན་པ་ཁོད་སྤུངས་ཀྱི་རུས་སུ་དལ་རྟེན་རྙེད་པའི་བཙུན་པ་ངག་དབང་བསྐལ་བཟང་རྒྱལ་
མཚན་ནམ་པྲ་ཛཱ་སང་གོས་སྦྱར་བའོ། །ཐ་ཚན་མུ་ཙུག་སྨར་རོ།།
344



ནམ་མཁའ་མཛོད་ཀྱི་ཁྲིད་གདམས་སྐོར།
མན་ངག་རིན་པོ་ཆེ་ཨ་ཁྲིད་ཀྱི་བླ་མ་བརྒྱུད་པའི་
རྣམ་ཐར་པདྨ་དཀར་པོའི་ཕྲེང་བ་ཞེས་
བྱ་བ་བཞུགས་སོ། །
༄༅། །སྲིད་དང་ཞི་བར་མི་གནས་པའི།།
མྱང་འདས་རྫོགས་པའི་སངས་རྒྱས་ཉིད།།
འགྲོ་ལ་བརྩེ་བའི་སྐུ་སྟོན་པ།།
བླ་མ་བརྒྱུད་པ་བཅས་ལ་འདུད།།
གང་གི་ཡོན་ཏན་བདག་འདྲ་ཡིས།
བརྗོད་པའི་ཁུར་འཁྱེར་ཆུ་གཏེར་ཆེ།།
ཨ་མྲའི་ཚི་གུས་འཇལ་བཞིན་ཏེ།།
མཆེད་ཀྱིས་བསྐུལ་ཕྱིར་ཅུང་ཟད་འདྲི།།
སྤྱིར་ནི་གདུལ་བྱའི་ཞིང་ཁམས་དང་། འདུལ་བྱེད་སངས་རྒྱས་གྲངས་མང་
ཡང་།། འདི་ནི་མི་མཇེད་ཞིང་ཁམས་ཆེ།། སངས་རྒྱས་སྟོང་གིས་འགྲོ་བ་འདུལ།།
དེ་ལས་སངས་རྒྱས་བདུན་པོ་ཡི།། བསྟན་པ་སྔོན་དུ་རྫོགས་ཟིན་ནས། ད་ལྟ་བརྒྱ་
པའི་སྟོན་པ་ཡིས།། འགྲོ་བ་འདུལ་བའི་དུས་ཉིད་དེ། སྟོན་པ་དེ་ཡི་བསྟན་པ་ཉིད།།
སེམས་ཅན་གང་ལ་གང་འདུལ་གྱི།། བོན་ཀྱང་དེ་བཞིན་བསྟན་པ་སྟེ།། བསྡུ་ན་སྤང་
དང་བསྒྱུར་བ་དང་། གྲོལ་ལམ་དག་ལ་འདུས་པ་གསུངས། འདི་ནི་གྲོལ་བའི་ལམ་
གྱུར་པའི། ཐེག་པ་ཆེན་པོའི་བྱུང་ཁུངས་དང་། ལོ་རྒྱུས་ཟུར་ཙམ་བཤད་པ་ལ།།
345



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ས་བཅད་བདུན་གྱིས་བསྟན་བྱ་སྟེ།། དང་པོ་བདེར་གཤེགས་དགོངས་བརྒྱུད་
དང་། གཉིས་པ་སེམས་དཔའ་བརྡ་བརྒྱུད་དང་། གསུམ་པ་གྲུབ་ཐོབ་སྙན་བརྒྱུད་
དང་།། བཞི་པ་སྒྲ་བསྒྱུར་ཚིག་བརྒྱུད་དང་།། ལྔ་པ་ལས་འཕྲོ་གཏེར་བརྒྱུད་རྣམས།།
འདི་རུ་མི་བསྟན་གཞན་ན་གསལ། དྲུག་པ་རྟོགས་ལྡན་ཉམས་བརྒྱུད་ལ།། དང་
པོ་མན་ངག་ཁྲིད་གདམས་འདིའི།། བདག་ཉིད་ཆེན་པོ་གྱུར་པ་ནི།། རྨེའུ་རི་ཁྲོད་
ཆེན་པོ་སྟེ།། དེ་ཡི་ལོ་རྒྱུས་ཟུར་ཙམ་བཤད། ཡུལ་ནི་གཡས་རུ་ཤངས་ཀྱི་ས། གུར་
ཞོགས་བྱ་བར་སྐུར་འཁྲུངས་ཏེ། ཡབ་ནི་རྨེའུ་ཤཀྱ་རྟེན། ཡུམ་ནི་རྡོ་རྗེ་མཚོ་གཉིས་
ལ།། ཡབ་དང་ཡུམ་དུ་དགོངས་ནས་བྱོན།། དེ་ཡང་སྲས་བཞིའི་གཅེན་པོ་སྟེ། སྔོན་
སྦྱོང་ལས་ཀྱི་འཕྲོ་བཟང་བས། ཆུང་ནས་དགེ་ལ་ཡིད་གཞུང་ཞིང་། མི་དགེ་ལ་
ལ་འཛེམ་ཆེར་ཡང་།། ཡབ་ཡུམ་སྐུ་དབང་ཆེར་གྱུར་པས།། བཅོ་བརྒྱད་ལོ་ལ་ཁྱིམ་
བཟུང་སྟེ།། འཁོར་བར་ཡིད་སྐྱོ་དབྱི་མོང་གིས།། ལུས་ལ་རྨ་བྱས་མཛེར་རྫུས་ནས།།
ཐབས་ཀྱིས་བཙུན་མོ་སྤངས་བྱས་ཏེ།། བླ་མ་སྐྱེ་སེ་ཆེན་པོའི་དྲུང་། སྔགས་སེམས་
བོན་ལ་བློ་སྦྱང་མཛད། གཞན་ཡང་བྲུ་སྟོན་གཡུང་དྲུང་དང་། ཞུའི་སྲས་སྒྲོ་བ་
གཤེན་རྒྱལ་ལ།། གབ་པ་ལས་སོགས་སེམས་ཕྲན་གྱི། བོན་རྣམས་གསན་ཅིང་ཁྱད་
པར་དུ།། བྲུ་ཞུ་གཉིས་དང་སྡེབ་ནས་སུ།། ཉངས་སྟོད་སྟག་པ་ཁ་ཆེ་རུ། ཚད་མ་
གསན་དུས་ཐུགས་དགོངས་ལ།། ཁོང་གཉིས་གདན་ས་སྐྱོང་བ་དང༌།། བཀའ་
བཤད་འཛུག་པ་དགོངས་པ་ཡིན། ང་ལ་དེས་ཀྱང་མི་ཕན་ཏེ། ད་རེས་དལ་འབྱོར་
འདི་རྙེད་ཚེ།། ཚད་མའི་བརྗོད་བྱ་ངན་པ་ལ།། མི་ཚེ་སྐྱལ་བ་དོན་མི་འདུག །བྱང་
ཆུབ་བསྒྲུབ་པའི་དགེ་སྦྱོར་ཞིག །བྱའོ་སྙམ་པ་ཐུགས་རྒྱུད་ལས། འཁྲུངས་ནས་བྲུ་
ཞུ་གཉིས་པོ་ལ། དབང་ཀ་དང་ནི་དགེ་བསྙེན་གྱི།། སྡོམ་པ་ཞུས་ཤིང་མཚན་ལ་ནི།།
གཡུང་དྲུང་རྒྱལ་མཚན་ཞེས་སུ་གསོལ། དེ་ནས་ཤངས་ཀྱི་དཀར་པོའི་བྲག །དེ་
346



ནམ་མཁའ་མཛོད་ཀྱི་ཁྲིད་གདམས་སྐོར།
རུ་བྱོན་ནས་དྲོད (ཏྲེ》སྟོན་དང་། རྗེ་བཙུན་ཁྲོ་ཚང་རྣམ་གཉིས་ཀྱི་ ཞལ་གདམས་
དང་ནི་ཐུགས་རྡོལ་ཡི།། གདམས་ངག་དག་ལ་སེམས་སྦྱངས་པས།། ཐོད་རྒལ་
ཉམས་ཀྱི་རྟོགས་པ་ཤར།། ང་ལ་ཉམས་ལེན་ཁྱད་པར་ཅན།། འདི་འདྲ་རྒྱུད་ལ་ཡོད་
པ་ལ།། བཙུན་པ་ཞིག་ཏུ་བྱས་པ་ན།། འགྲོ་ལ་ཕན་ཐོགས་འབྱུང་དགོངས་ནས།།
དབུས་སུ་བྱོན་ནས་མཁན་པོ་དང་།། སློབ་དཔོན་གཉིས་ཀྱི་ཞབས་ལ་གཏུགས།
ཉེར་བཞི་དུས་སུ་རབ་ཏུ་ཕྱུང་། དེ་དུས་མཁན་པོ་དར་ཡུ་པས།། གཙང་དུ་སོང་ལ་
རི་ཁྲོད་དུ།། སྒོམ་སྒྲུབ་མཐར་ཐོན་པར་གྱིས་དང་།། འགྲོ་ལ་ཕན་ཐོགས་འབྱུང་གི་
གསུངས།། དེ་ནས་ཡར་བྱོན་ཤངས་ཀྱི་ས།། དཀར་པོའི་བྲག་ལ་རི་ཁྲོད་བཟུང་།།
ལོ་ནི་བཅུ་གཉིས་བར་དག་ཏུ། བཙུན་པའི་འཁོར་སྤངས་གཅིག་པུ་རུ།། གཞན་
མི་དང་ནི་འབྲེལ་བཅད་ནས།། བརྩོན་པའི་ཤུགས་ཀྱིས་ཉིན་མཚན་ཀུན།། གཡེངས་
བ་མེད་པར་སྒོམ་བྱས་པས།། འཁྲུལ་སྣང་བོན་ཉིད་དབྱིངས་སུ་གྲོལ།། ཟག་མེད་
ཡེ་ཤེས་སྐུར་བརྙེས་ཤིང་།། མཆོག་གི་དངོས་གྲུབ་གཅིག་ཅར་ཐོབ། ཁྱད་པར་སྐྱར་
མོ་ལུང་ཉིད་དུ།། རྣམ་དག་སྲས་ཡུམ་འཁོར་བཅས་ཀྱི།། མངོན་དུ་ཞལ་གཟིགས་
གཞན་ཡང་ནི།། ནམ་མཁར་གོམ་པ་འབོར་བ་དང་། བྲག་ལ་ལྡུར་གྱིས་བུད་པ་
དང་། རྡོ་བ་ཟན་ལྟར་བརྫིས་པ་དང་། རྡོ་རྗེའི་བྲག་ལ་ཕྱག་རྗེས་དང་།། ཞབས་
རྗེས་ལམ་མེར་བཞག་པ་སོགས།། མངོན་ཤེས་རྫུ་འཕྲུལ་ལ་དབང་ཐོབ།། ཞིབ་ཏུ་
རྣམ་ཐར་རྒྱས་པར་ཤེས།། གཞན་དོན་ཤེས་རྒྱུད་བཀྲོལ་ཚུལ་ནི།། ཐུགས་ཀྱི་སྲས་
བཞི་ལ་སོགས་པའི།། ལྟ་སྒོམ་གཉིས་འཛིན་བྲལ་བ་ཡི། དོན་ལྡན་སྒོམ་ཆེན་འཁོར་
དང་ནི།། གསང་སྔགས་བསྙེན་སྒྲུབ་དབང་འབྱོར་པའི། ནུས་ལྡན་སྒྲུབ་གཤེན་
འཁོར་དང་ནི།། འདུལ་ཁྲིམས་སྤང་རྟོགས་མཐར་ཕྱིན་པའི།། རྣམ་དག་བཙུན་པའི་
འཁོར་དང་ནི།། སྨོན་འཇུག་བྱང་སེམས་ལྡན་པ་ཡི།། བྱང་ཆུབ་སེམས་དཔའི་འཁོར་
347



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་ནི། འཁོར་སྡེ་བཞི་པོ་ལ་སོགས་པའི།། སྒོམ་སྒྲུབ་ལམ་ལ་གནས་པ་ཡི།
ཅན་སྟོང་ཕྲག་ལྷག་ཙམ་ཡང་། གྲུབ་པའི་གོ་འཕང་མཐོན་པོར་གཤེགས། གཞན་
ཡང་འཆད་རྩོད་བརྩོམ་པ་ཡིས།། སྨིན་གྲོལ་འགྲོ་དོན་བསམ་ལས་འདས། མདོར་
ན་སྐུ་ཚེ་རིར་སྐྱལ་ནས།། དོན་གཉིས་མཐའ་རུ་ཕྱིན་པར་མཛད། དེ་ནས་དབྱིངས་
སུ་གཤེགས་ཚུལ་ནི། དགུང་ལོ་ལྔ་བཅུ་རྩ་དགུའི་སྟེང་།། འགྲོ་དོན་ཐ་མ་ཁྲོ་ཚང་གི།
བསོད་ནམས་རྒྱལ་གྱིས་གདན་འདྲེན་ཚེ། ལོག་པའི་རྐྱེན་གྱིས་བསྙུང་གིས་ཟིན།།
དགུང་ཞག་བཅུ་བཞིའི་བར་དག་ཏུ། འཁོར་ལ་ཞལ་གདམས་མང་པོར་གསུངས།།
དེ་ནས་མེ་མོ་བྱི་བའི་ལོར།། རྒུན་ཟླ་འབྲིང་པོའི་ཚེས་བཅུ་བཞིའི།། ཐོ་རངས་སྐྱ་
རེངས་ཤར་ཙམ་ན།། སྒྲ་འོད་ཟེར་དང་བཅས་ནས་སུ།། དགོངས་པ་བོན་ཉིད་
དབྱིངས་སུ་ཐིམ།། ཕྱི་རབས་འགྲོ་བ་འདྲེན་པའི་རྟེན།། སྤུར་ལས་ལྷ་སྐུ་ཡིག་འབྲུ་
དང་། འཕེལ་གདུང་ལ་སོགས་མང་དུ་བྱོན།། རྗེས་བཞག་བསྟན་པ་སྤེལ་ཚུལ་ཡང་།
ཐུགས་སྲས་བཀའ་བབ་རྣམ་བཞི་དང་།། ལྕམ་གཉིས་གཅུང་བརྒྱུད་ཐ་ཆུང་གཉིས།
གྲུབ་པ་ཐོབ་པ་ང་བརྒྱད་དང་།། རིར་འགྲིམ་སྒོམ་ཆེན་སུམ་བརྒྱ་དང་། ཁྲིད་ཐེབས་
སློབ་མ་སྟོང་ཕྲག་བྱུང་། རི་ཁྲོད་སྒོམ་ཁྲིད་འགོ་ཚུགས་ནས།། བསྟན་པའི་སྒྲོན་མེ་
ལྟ་བུར་གྱུར། ཕྱི་ལྟར་འདུལ་བའི་བསྟན་པ་དང་།། ནང་ལྟར་ཐེག་ཆེན་བྱང་སེམས་
དང་། གསང་བ་ལྟ་སྒོམ་ཉམས་ལེན་རྣམས།། དམ་པ་འདི་ཡི་དྲིན་གྱིས་དར།། ཁྱད་
པར་ཐུགས་སྲས་རྣམ་བཞི་ལས། ཤར་དུ་བཞག་སྒོམ་འབར་བ་ལ། རྟོགས་པ་ལྷུན་
གྲུབ་བཀའ་ཡང་བབ། བྱང་དུ་ཕོ་སྒོམ་ཞིག་པོ་ལ། ཏིང་འཛིན་སྒོམ་པའི་བཀའ་
ཡང་བབ། ནུབ་ཏུ་སྐྱེ་མེད་དྲང་སྲོང་ལ།། སྤྱོད་པ་ཆགས་མེད་བཀའ་ཡང་བབ།།
ལྷོ་རུ་ཡར་འབྲོག་མེ་སྟོན་ལ།། འཆད་རྩོད་རྩོམ་པའི་བཀའ་ཡང་བབ། ཡང་ཁྱད་
གདམས་པ་འདི་ཉིད་ཀྱི།། བདག་ཉིད་ཆེན་པོར་གྱུར་པ་ནི།། རྟོགས་ལྡན་སྒོམ་ཆེན་
348



ནམ་མཁའ་མཛོད་ཀྱི་ཁྲིད་གདམས་སྐོར།
འབར་བ་ལགས། མ་འོང་ལུང་ནས་ཟིན་ཚུལ་ནི།། སྐྱང་འཕགས་གནད་བྱང་དྲུག་
ཅུ་པར། ཚད་མེད་འོད་ལྡན་སྤྲུལ་པ་ལ།། རྨིའུ་སྟོན་དམ་པ་རི་ཁྲོད་ཅེས།། སྐུ་ལུས་
ཐུང་ལ་སྤྱན་རྩེ་བཀྲ །སྐུ་ཤ་སྨུག་མདངས་གཟི་བརྗིད་ཅན།། ཀུན་ཏུ་བཟང་པོའི་
ཐུགས་དགོངས་ལྡན། རྗེས་འབྲེང་བརྒྱ་རྩ་མངོན་སངས་རྒྱ།། བརྒྱུད་འཛིན་བཅུ་
ཡིས་འགྲོ་དོན་མཛད།། བརྒྱུད་པ་དུས་མཐའི་བར་དུ་གནས།། ཞབས་ཀྱི་པད་མོར་
གཏུགས་པ་རྣམས།། སྐྱེ་བ་གཅིག་གི་མངོན་སངས་རྒྱ།། འབུམ་ཕྲག་ལྔ་བཅུའི་ཐར་
ལམ་ཕྱེད། ཞེས་དང་འདུལ་བ་གླིང་གྲགས་ལས།། གསེར་ཐོག་ལྕེ་འབྱམས་སྤྲུལ་
པ་ལ།། རྨིའུ་གདུང་འཛིན་འདུལ་བའི་མཚན།། སྔོན་གྱི་ལས་འཕྲོ་སད་ནས་ནི།།
ཚུལ་ཁྲིམས་མནོས་ཤིང་ལུང་བསྟན་ཐོབ། མཚོ་གཡུང་གཉིས་ལས་ལུང་བླངས་ནས།།
ཚུལ་ཁྲིམས་མཐའ་རུ་རྒྱས་པར་སྤེལ།། ཞེས་དང་འགྲོ་མགོན་འཕྲུལ་ལྡེ་ལས།། སད་
ནེ་གའུའི་སྤྲུལ་པ་ནི། གཡས་རུ་ཤངས་དུ་རྨིའུ་གཡུང་དྲུང་རྒྱལ་མཚན་གྱིས། གནས་
ལུགས་དོན་གྱི་དགོངས་པ་ཡི། བསྟན་པ་བོན་གྱི་སྲོག་ཤིང་འཛུག །དེ་ལ་བར་ཆད་
བྱེད་པའི་བདུད། སློབ་མའི་ཚུལ་དུ་རྫུས་ནས་འོང་། དེ་རྗེས་རྨེའུ་བསྟན་པ་མི་
རབས་གསུམ་དུ་བསྲུང་། དེ་ནས་ཕྱིར་མི་ལྡོག་པའོ། །ཞེས་སོགས་གསུངས་བཞིན་
རྒྱལ་སྲས་མཆོག །འགྲོ་བའི་དོན་ལ་ཕེབས་པའོ།།
དེ་ཡི་བརྒྱུད་འཛིན་རྣམ་བཞི་ལས།། འབར་བའི་རྣམ་ཐར་ཟུར་ཙམ་བཤད།
ཡུལ་ནི་ཉངས་སྟོད་རྒྱ་མཁར་རོ། །གདུང་རུས་བཞག་གི་བོན་པོ་སྟེ།། སྐུ་མཆེད་
གསུམ་གྱི་འབྲིང་པོ་ཡིན།། ཆུང་ནས་དད་པ་དང་ལྡན་ཅིང་། ཆེར་སྐྱེས་རྒྱ་གར་ལ་
སོགས་སུ། ཚོང་ལ་ལན་གྲངས་མང་པོ་ཕྱིན། ཡང་ནི་ཚོང་ལ་ཕྱིན་པ་དང། རྗེབཙུན་
དམ་པ་སྐྱིད་མཁར་དུ། བླ་མ་སྐྱེ་སེ་མཇལ་བ་ལ། བྱོན་པ་དང་ནི་ལྷན་གཅིག་འཛོམ།།
དེ་དུས་གཙང་པ་ལ་ཡང་ནི།། མོས་གུས་ཆེན་པོ་གཏིང་ནས་སྐྱེས།། ཅི་ནས་ཀྱང་ནི་
349



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བླ་མ་འདིའི།། ཤུལ་དུ་འགྲོ་ནས་ཐུགས་ཟིན་པར། བྱ་དགོས་དགོངས་ནས་བླ་མའི་
དྲུང་། ཕྱིན་ནས་ང་ཡང་དམ་པའི་མདུན། འགྲོ་བ་ཞུས་པས་བླ་མ་ཡིས། རྒྱག་གྲབ་
ཀྱིས་ལ་འགྲོ་གསུངས་པས།། འདི་ཀ་ལྟར་དུ་འགྲོ་བ་ལགས། ཞུས་ནས་ཕྱིན་ཏེ་
ཉངས་ཆུའི་འགྲམ།། དེ་རུ་སླེབ་པས་སྣང་བ་ལ།། སྐྱོ་ཤས་དྲག་པོ་གཅིག་སྐྱེས་ཚེ།།
ཏོག་མ་ཆུ་ལ་བསྐྱུར་ནས་སུ།། ཁྱོད་རང་དེ་ནས་མར་སོང་ཞིག །ང་རང་འདི་ནས་
ཡར་འགྲོ་ཡི། ཡུ་བུ་གཉིས་ཀྱི་འགྲོགས་ཡུན་དེ རིང་བ་ཡིན་གསུངས་དེ་ནས་ཕྱིན།
འུ་ཡུག་ཡོན་པོར་དམ་པའི་དྲུང་།། ཞབས་ཏོག་བྱས་ཤིང་སྒོམ་ཞུས་པས།། ཤིན་ཏུ་
ངོ་མཚར་ཆེ་བར་བྱུང་། དེ་དུས་ཐམས་ཅད་བསོད་སྙོམས་སོང་།། གཙང་པས་ཀྱང་
ནི་འགྲོ་ཞུས་ནས། ཞག་བཅུ་ཙམ་ལ་བསོད་སྙོམས་བྱས།། དེ་ནས་དགེ་སྦྱོར་བྱས་
པ་ལ། སྔར་དང་འདྲ་བ་མ་བྱུང་པས། བསོད་སྙོམས་བོར་ནས་ཕྱིར་ལོག་སྟེ།། དམ་
པའི་དྲུང་དུ་ཕྱིན་པ་དང་།། ང་ཡི་དགེ་སྦྱོར་མ་བྱུང་ལགས། ཞུས་པ་དང་ནི་དམ་
པ་ཡིས།། བསོད་སྙོམས་གྱིས་ལན་པ་ཡིན་གསུངས།། འོ་ན་ཁ་ཉིན་དུས་ནས་དེ།།
མི་གསུངས་བྱས་ནས་འཁྲོས་པ་དང་།། དམ་པས་གདམས་ངག་བྱ་ཆོག་གསུང་
གདམས་ངག་མཛད་ཀྱང་མ་བྱུང་པས། སྒོམ་འབར་ཞལ་ནས་འདི་སྐད་དུ། ཡོ་
བྱད་ཅན་རྣམས་ཚོགས་འཁོར་བྱེད། ཚོགས་འཁོར་བྱ་རྒྱུ་ཡོ་བྱད་མེད།། ལྟ་སྒོམ་
ཅན་རྣམས་ཉམས་མྱོང་སྐྱོང་།། ཉམས་མྱོང་སྐྱོང་དུ་དགེ་སྦྱོར་མེད།། ཞེས་སོགས་
སྡུག་གླུ་བླངས་པ་གྲགས། དེ་ནས་སྟོན་ཀ་ཐམས་ཅད་ཡང་།། གྱེས་པའི་དུས་སུ་སྒོམ་
འབར་གྱིས།། དབང་བསྐུར་ཞུས་པས་དམ་པ་ཡིས།། བུམ་པ་མགོ་ཐོག་ཏུ་བཞགས་
ནས། སྒོམ་འབར་ཁྱོད་ཀྱི་སྡུག་སྐད་དེ། གལ་ཆེ་བ་ཞིག་ཡིན་ན་ད། གཟུང་འཛིན་
རྣམ་པ་རྟོག་པ་ཉིད། ཏིབ་ཀྱིས་ནུབ་པ་གཅིག་དགོས་ཀྱི།། ངའམ་བདག་ཏུ་འཛིན་
པ་པོ། །འདུག་གམ་མི་འདུག་ལྟོས་ཤིག་གསུངས།། དེ་དུས་དགེ་སྦྱོར་ལྷག་གིས་བྱུང་།
350



ནམ་མཁའ་མཛོད་ཀྱི་ཁྲིད་གདམས་སྐོར།
ཡང་ཞིག་དབུས་སུ་རྒྱག་ཚོལ་དུ།། ཕྱིན་ནས་མཚོ་སྨན་ལྷ་ཁང་དུ། གཡོག་པོ་ལོ་
འགར་བྱས་པ་དང་།། ཡང་ནི་དགེ་སྦྱོར་ཤོར་ནས་ལོག །བླ་མའི་སྤྱན་སྔར་སླེབ་པ་
དང་། བླ་མ་བཀའ་དྲིན་ཆེ་ཡང་ཚེ། དགེ་སྦྱོར་མེད་པ་ཡོད་པ་བྱས། ཆུང་ཡང་ཆུང་
སྟེ་གཏོར་མ་ལ། ཟ་རུ་བཅུག་ནས་དགེ་སྦྱོར་ཉིད།། སྐྱོང་དུ་འཇུག་ཐང་པ་ལ་ནི།
དེ་ལྟར་མ་བྱས་ད་ང་ཡི།། དགེ་སྦྱོར་ཤོར་ནས་མེད་གསུངས་ནས། བཤུམ་པས་
དམ་པའི་ཞལ་ནས་བུ། སྡུག་སྡུག་མི་དགོས་དགེ་སྦྱོར་དག །སྟོར་བ་བཙལ་བའི་
གདམས་ངག་ཡོད།། གབ་པ་ཕྱུང་པའི་གདམས་ངག་ཡོད། འཐས་པ་བཤིག་པའི་
གདམས་ངག་ཡོད། བྱེར་བ་བསྡུད་པའི་གདམས་ངག་ཡོད།། གསུངས་ནས་ཉིན་
གཅིག་ད་འདོང་གསུངས། ན་ཆུ་ལྗག་ལྗིག་ཡོད་པ་ལ།། ཁྲིད་ནས་དམ་པས་འབར་
བ་ཁྱོད།། གཞོན་དུས་ཉམས་ཤེད་ཆེར་སྐད་པས། འདི་ལ་མཆོང་རྒྱུག་ཐོང་ཞིག་
གསུངས༎ འབར་བས་དེ་ལྟར་བགྱིས་པས་འགྲེད། ལུས་བརྡབ་ན་ཚ་དྲག་པོ་དང་།།
དགེ་སྦྱོར་ལྷན་ཅིག་འཆར་ནས་བྱུང་། དེ་དུས་ངུ་རྒོད་འདྲེས་མ་རུ། རེས་ཤིག་བར་
དུ་ལུས་སོ་སྐད།། དེ་ལ་རྗེ་བཙུན་དམ་པ་ཡིས།། དགེ་སྦྱོར་འཐས་པ་བཤིག་པའམ།།
སྟོར་བ་ཚོལ་ན་དེ་ཚུག་བྱེད།། རྒས་པོས་གདམས་ངག་ཤེས་སོ་གསུངས།། དེ་ལྟར་
ཉམས་ནི་རིམ་སྐྱེས་པ།། ཡིན་པར་བཤད་ཀྱང་དགེ་སྦྱོར་ལ།། དད་དང་བརྩོན་
འགྲུས་ཆེར་བསྐྱེད་ཅིང་། ཐུགས་དམ་ཆུ་བོའི་རྒྱུན་བཞིན་དུ།། ཡེངས་བ་མེད་པར་
ཉམས་བླངས་པས། རྟོགས་པ་མངོན་དུ་གྱུར་ནས་སུ།། གྲུབ་ཐོབ་ཆེན་པོར་གྱུར་
པ་སྟེ། མངོན་པར་ཤེས་པའི་རྩལ་ལྡན་ཅིང་།། ལྷ་ཀླུས་ཕྱག་དང་བསྐོར་བར་བྱེད།།
ཉམ་ཐག་འགྲོ་ལ་ལྷག་པར་བརྩེ།། གཙང་པ་སྙིང་རྗེ་པ་ཞེས་གྲགས།། དེ་ལ་སོགས་
པའི་ལོ་རྒྱུས་དག །མང་དུ་ཡོད་ཀྱང་འདིར་མ་བྲིས།། རྣམ་ཐར་རྒྱས་པའི་ནང་དུ་
གསལ། དེ་ནས་མྱ་ངན་འདའ་ཚུལ་ནི། དགུང་ལོ་བདུན་བཅུ་རྩ་བདུན་ལ།། ན་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཚའི་ཟུག་རྔུ་མ་ལྡང་བར། འོད་དང་འོད་ཟེར་བཅས་ནས་སུ།། ལྷག་མེད་དབྱིངས་
སུ་མངོན་པར་གཤེགས། རྗེས་འཇུག་བུ་སློབ་གྲོལ་ཚུལ་ལ།། འཁྲུལ་ཞིག་རྣལ་
འབྱོར་མང་དུ་བྱུང༌། ཀུན་གྱི་ནང་ནས་མཆོག་གྱུར་པ། གཙང་དུ་མར་སྟོན་རྒྱལ་
ལེགས་དང་། གྲུབ་ཐོབ་ཇོགདུང་གཉིས་སུ་བྱུང་། དབུས་སུ་གན་མ་མཚོ་དོ་པ་དང་།།
ཁྱུང་སྒོམ་ཇོ་གཡུང་གཉིས་སུ་བྱུང་། ཁམས་སུ་སྙ་སྒོམ་ཕར་ཕྱིན་དང་།། དབུ་བྲག་
པ་དང་གཉིས་སུ་བྱུང་། ཁྱད་པར་གདམས་ངག་འདིའི་བདག་ཉིད། གྲུབ་ཆེན་
ཁྱུང་སྒོམ་ཇོ་གཡུང་ལགས།། མ་འོང་ལུང་གིས་ཟིན་ཚུལ་ནི།། དབྱིལ་གྱི་ལྡེ་མིག་
འབྲིང་པོ་ལས།། དེ་ཡི་བསྟན་པའི་བརྒྱུད་འཛིན་པ། གཙང་དབུས་གཉིས་ཀྱི་རུ་
མཚམས་སུ། སྒོམ་པ་འོད་ཁྱིམས་འབར་བ་ཅེས་པ་འབྱུང་། རི་སྒོམ་བསྟན་པ་དར་
བར་བྱེད།། ཞེས་དང་།། འགྲོ་མགོན་འཕྲུལ་ལྡེ་ལས།། སྙི་མོ་ཤ་སྙིའི་ས་ཆ་རུ།། སྒོམ་
ཆེན་འབར་བའི་མིང་ཅན་འོང་། ཐེག་ཆེན་བོན་གྱིས་འགྲོ་བ་འདྲེན།། རིར་སྒོམ་
བསྟན་པ་ཅུང་ཞིག་དར། དེ་རྗེས་ནུབ་ཕྱོགས་ཨུ་རྒྱུན་དུ། སྐྱེ་བ་གསུམ་ལ་འགྲོ་དོན་
མཛད། དེ་ནས་རིག་འཛིན་ཕོ་བྲང་དུ།། སྐྱེ་བ་མི་ལེན་མངོན་སངས་རྒྱ། ཞེས་
སོགས་གསུངས་བཞིན་བླ་མ་འདི། བདེ་བར་གཤེགས་པའི་རྣམ་འཕྲུལ་ཉིད། འགྲོ་
བའི་དོན་ལ་བྱོན་པའོ།།
དེ་ཡི་བརྒྱུད་འཛིན་རྣམ་དྲུག་ལས། ཇོ་གཡུང་རྣམ་ཐར་ཟུར་ཙམ་བཤད། ཡུལ་
ནི་སྙི་མོ་རུ་མཚམས་ལ།། གདུང་རུས་ཁྱུང་པོའི་བོན་པོ་སྟེ། དེ་ཡང་ཆུང་ནས་དད་
མོས་ལྡན།། བྲིས་ཀློག་ལ་སོགས་མཁས་པ་གྲགས།། དེ་ནས་ཆེར་སྐྱེས་སྔོན་འབྲེལ་
གྱིས།། རྟོགས་ལྡན་སྒོམ་འབར་དང་ནི་མཇལ།། ཐེག་པ་ཆེན་པོའི་ངོ་སྤྲོད་ཞུས།།
དཀའ་སྤྱོད་དུ་མའི་སྒོ་ནས་སུ།། རྟག་ཏུ་ཡེངས་མེད་ཉམས་ལེན་མཛད།། དེ་ནས་
གྲུབ་ཐོབ་ཇོ་གདུང་ལ།། ཉིས་བརྒྱ་ལྔ་བཅུའི་ཁྲིམས་རྣམས་བླངས།། རྩ་བ་ཡན་
352



ནམ་མཁའ་མཛོད་ཀྱི་ཁྲིད་གདམས་སྐོར།
ལག་ཉམས་མེད་བསྲུང་།། དེ་ལྟར་ལྟ་སྤྱོད་འབྲེལ་པ་རུ།། སྙི་མོ་འཕག་སྤུ་ལ་སོགས་
པའི།། ཚེ་གཅིག་དབེན་པའི་རི་ཁྲོད་དུ།། བརྩོན་པ་དྲག་པོས་ཉམས་བླངས་པས།།
གཟུང་འཛིན་སྣང་བ་རང་སར་གྲོལ། མི་བདེ་འཁོར་བའི་སྡུག་བསྔལ་ཀུན།། བདེ་
བ་ཆེན་པོར་ཁུང་ནས་ཤར།། ཞལ་ནས་ཀྱང་ནི་འདི་གསུངས་ཏེ།། ཕྱི་ཡི་སྣང་བ་སྣ་
ཚོགས་ཀྱང་།། རང་སྣང་འཛིན་མེད་སྣང་བ་བདེ།། ནང་གི་ཤེས་པ་སྣ་ཚོགས་ཀྱང་།།
གསལ་ལ་འཛིན་མེད་ཤེས་པ་བདེ།། བར་གྱི་ཚོགས་དྲུག་ལྷུག་པ་ཡང་།། དོན་མ་
བཅོས་རང་ལུགས་ལྷུག་པ་བདེ།། མི་བདེ་མ་མཆིས་བདེ་མོར་གདའ།། ཞེས་པ་ལ་
སོགས་མང་དུ་གསུངས།། ཉམས་རྟོགས་ཡོན་ཏན་དཔག་མེད་རྫོགས།། གཞན་
གྱི་ཤེས་རྒྱུད་ས་ལེར་མཁྱེན།། སྐུ་ལུས་བྱ་རྒོད་དུ་སྤྲུལ་ནས།། ནམ་མཁའི་དབྱིངས་
སུ་འཕུར་བ་དང་།། ས་རྡོ་རི་བྲག་ལ་སོགས་པའི།། འབྱུང་བ་བཞི་ལ་ཐོགས་ཆགས་
མེད།། ཚད་མེད་ཐུགས་རྗེ་དང་ལྡན་པས། ཉམ་ཐག་འགྲོ་བ་རྒྱུན་དུ་སྐྱོང་། བྱིན་
རླབས་ནུས་པ་རབ་ལྡན་པས།། ཕ་རོལ་གཞན་གྱི་བར་ཆད་སེལ། ལྟ་སྤྱོད་ཟུང་
དུ་འབྲེལ་པ་ཡིས།། དད་ལྡན་བློ་སྣ་དགེ་ལ་བསྒྱུར། ཐ་མར་མྱ་ངན་འདས་ཚུལ་ཀྱང་།།
སྐུ་ལ་འཇའ་འོད་འཕྲོ་བ་དང་། མཉམ་དུ་དགོངས་པ་བོན་དབྱིངས་རྫོགས། སྤུར་
ལས་རིང་བསྲེལ་མང་དུ་བྱོན། ཕྱི་རབས་འདྲེན་པའི་རྟེན་དུ་བཞག །གཞན་དོན་
ཤེས་རྒྱུད་གྲོལ་ཚུལ་ལ།། བསྟན་དང་འགྲོ་བའི་དོན་ནུས་པའི།། བུ་སློབ་གྲྭ་འཁོར་
མང་དུ་བྱུང་། ཀུན་གྱི་ནང་ནས་མཆོག་གྱུར་པ། གདམས་པ་འདི་ཡི་མངའ་བདག་
ནི།། ཞང་འབྲི་ལུང་པ་ཆེན་པོའམ།། རྟོགས་ལྡན་དམ་པ་ཚུལ་ཤེས་ལགས།། མ་
འོང་ལུང་གིས་ཟིན་ཚུལ་ལ།། རྫོགས་ཆེན་གསེར་གྱི་ཐིག་པ་ལས།། ཚེ་དབང་ཉིད་
ཀྱི་ཐུགས་སྤྲུལ་མཆོག །ཁྱུང་སྒོམ་ཞེས་བྱ་འགྲོ་བའི་དོན་བྱེད་འབྱུང་།། བོན་གྱི་
བསྟན་པ་སྲུང་ཞིང་སྤེལ། གཤེན་རབ་ཉིད་དང་ཁྱད་པར་མེད།། ཞེས་དང་བླ་མའི་
353



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསུང་ལས་ཀྱང་། སྙི་མོ་ཤ་སྙའི་གྲུབ་གནས་སུ། གྲོལ་བ་ཐོབ་པའི་བླ་མ་སྟེ། གྲུབ་
ཐོབ་ཇོ་གཡུང་རྫུ་འཕྲུལ་ཅན།། ཞེས་སོགས་གསུངས་བཞིན་བླ་མ་འདི།། བདེ་
གཤེགས་རྣམ་སྤྲུལ་འགྲོ་བའི་དོན།། བཤེས་གཉེན་ཚུལ་དུ་བྱོན་པའོ།།
དེ་ཡི་བརྒྱུད་པ་འཛིན་པ་ཡི། འབྲི་ལུང་པ་ཡི་རྣམ་ཐར་ལ།། ཡུལ་ནི་སྟོད་ལུང་
ཞེས་བྱ་ལ། གདུང་རུས་ཞང་སྟེ་བོན་རྒྱུད་ཡིན། ཆུང་ནས་བྲིས་ཀློག་མཁས་པ་སྦྱོང་།།
དེ་ནས་ཡར་ཆེར་སྐྱེས་པ་དང་། གཡས་རུ་དབེན་ས་ཁར་ཕྱིན་ནས། བྲུ་ཡི་རྗེ་བཙུན་
ལ་སོགས་པའི།། མཁས་པ་རྣམས་ཀྱི་ཞལ་སྔར་འགྲིམ།། ཐོས་བསམ་སྒྲོ་འདོགས་
ལེགས་པར་བཅད། གཞན་ཡང་དབུས་ཀྱི་མཁན་པོ་ནི།། ཞང་པ་ཚུལ་ཁྲིམས་བླ་
མ་ལས།། དག་པ་དྲང་སྲོང་ཁྲིམས་རྫོགས་མཛད།། ཚུལ་མིང་ཚུལ་ཁྲིམས་ཤེས་རབ་
གསོལ། ཉིས་བརྒྱ་ལྔ་བཅུའི་སྡོམ་ཁྲིམས་ལ།། ཉམས་པའི་དྲི་མས་མ་གོས་པར།།
མིག་གི་འབྲས་བུ་བཞིན་དུ་བསྲུངས།། དེ་ནས་སྔོན་སྦྱོངས་སྨོན་ལམ་གྱིས། གྲུབ་
ཐོབ་ཁྱུང་སྒོམ་ཇོ་གཡུང་ལ།། ནམ་མཁའི་བྱ་ལ་ཁྲིད་ཐེབ་པའི༎ གདམས་ངག་ཡོད་
པ་ཐོས་པའི་ཚེ།། སྙིང་གི་དཀྱིལ་ནས་ལང་པ་ཡི། དད་པ་རང་དབང་མེད་པར་སྐྱེས།
མགྱོགས་པར་བླ་མའི་དྲུང་དུ་བསྙགས། ཐེག་པ་ཆེན་པོའི་ངོ་སྤྲད་ཞུས།། རྩེ་གཅིག་
ཡེངས་བ་མེད་པ་རུ།། འབྲལ་མེད་རྒྱུན་དུ་བསྒོམས་པ་ཡིས། སྤྲོས་པའི་མཐའ་དང་
བྲལ་བ་སྟེ། ནམ་མཁའ་ལྟ་བུའི་རྣལ་འབྱོར་གྱུར། དེ་ནས་སྟོད་ལུང་འབྲིང་ལུང་
གི།། དགོན་པར་བཞུགས་ནས་ཕྱོགས་མཚམས་ཀྱི།། བུ་སློབ་མང་དུ་འཚོགས་པ་
ལ།། བསླབ་པ་གསུམ་གྱི་དོན་བསྟན་ཅིང་།། འཆད་རྩོད་བརྩོམ་པའི་བྱ་བ་ཡིས།།
བསྟན་འགྲོའི་དོན་ཀྱང་རྒྱ་ཆེ་མཛད། དགུང་ལོ་མང་དུ་བཞུགས་ནས་སུ།། བསྟན་
འགྲོའི་དོན་རྣམས་རྫོགས་པ་དང་།། མི་རྟག་མྱ་ངན་འདའ་ཚུལ་བསྟན།། མ་འོང་
སེམས་ཅན་འདྲེན་པའི་རྟེན། གདུང་ལས་རིང་བསྲེལ་མང་དུ་བྱོན། རྗེས་འཇུག་
34



ནམ་མཁའ་མཛོད་ཀྱི་ཁྲིད་གདམས་སྐོར།
བུ་སློབ་གྲོལ་ཚུལ་ཀྱང་། སྤྱིར་ནི་བསྟན་འགྲོའི་དོན་ནུས་པའི། སློབ་མ་མང་དུ་བྱུང་
བ་ལ། ཀུན་གྱི་ནང་ནས་མཆོག་གྱུར་པ།། སྟོང་གི་སྤྱི་ཕུད་ལྟ་བུ་ནི། འགྲོ་མགོན་
གཡོར་པོ་མེ་དཔལ་ལགས།། མ་འོང་ལུང་གིས་ཟིན་ཚུལ་ནི། དབྱིལ་གྱི་ལྡེ་མིག་
འབྲིང་པོ་ལས།། ཧྲིང་ནི་མུ་ཏིང་སྤྲུལ་པ་ལས། ཞིང་ལ་ཚུལ་ཁྲིམས་མིང་ཅན་འབྱུང་།།
ལྟ་སྒོམ་རྣམ་དག་འགྲོ་དོན་མཛད། ཞེས་དང་འགྲོ་མགོན་འཕྲུལ་ལྡེ་ལས།། ཞང་
ཞུང་གྱེར་ཆེན་སྤྲུལ་པ་ནི། ཞང་ལ་ཚུལ་ཁྲིམས་མིང་ཅན་འབྱུང་།། ཚུལ་ཁྲིམས་དག་
པས་འགྲོ་དོན་མཛད།། དེ་རྗེས་སྐྱེ་བ་རྣམ་གཉིས་སུ།། ཞང་ཞུང་ཡུལ་དུ་འགྲོ་བ་
འདུལ། དེ་ནས་མངོན་པར་བྱང་ཆུབ་ཐོབ། ཞེས་སོགས་གསུངས་པས་བླ་མ་འདི།།
སེམས་དཔའ་ཆེན་པོར་འགྲོ་དོན་ལ། བྱོན་པ་ཉིད་དུ་ངེས་པའོ།།
དམ་པ་དེ་ཡི་བརྒྱུད་འཛིན་པ། འགྲོ་མགོན་གཡོར་པོ་མེ་དཔལ་ཏེདེ་ཡི་རྣམ་
ཐར་ཟུར་ཙམ་བཤད། ཡུལ་ནི་གཡོར་པོའི་དོལ་ཞེས་བྱ།། གདུང་རུས་མེ་ཡིན་དམ་
པ་ཉིད།། སྔོན་སྦྱོངས་ལས་ཀྱི་འཕྲོ་ཡོད་པས།། ཆུང་ནས་བྲིས་ཀློག་ལེགས་པར་
མཁྱེན། དེ་ནས་ཡར་ཆེར་སོང་བ་དང་།། བྲུ་སྟོན་ཉི་མ་རྒྱལ་མཚན་ལ།། གཙང་
མ་གཙུག་ཕུད་སྡོམ་ཁྲིམས་བླངས། ཐོས་བསམ་སྒྲོ་འདོགས་ལེགས་པར་བཅད། བཀའ་
ལུང་རྒྱུད་སྡེ་མཐའ་དག་ལ། མཁས་པ་ཆེན་པོ་གྲགས་པར་བྱས། དེ་ནས་གཤེན་
སྟོན་ནམ་མཁའ་ལ། དྲང་སྲོང་བསླབ་པ་རྫོགས་པར་ཞུས། ཉམས་པའི་དྲི་མ་མེད་
པར་བསྲུངས།། དེ་ནས་དམ་པ་ཚུལ་ཤེས་ལ།། ཐེག་པ་ཆེན་པོའི་ངོ་སྤྲད་ཞུས། མི་
གཡོ་རྩེ་གཅིག་ཉམས་བླངས་ཏེ།། ཉིད་ཀྱིས་མཛད་པའི་ཞལ་གདམས་ལས།། ཁོ་
བོ་གཡོར་པོ་མེ་དཔལ་ངས།། སྤྱིར་བླ་མ་རྣམས་ལ་མོས་གུས་བྱས། དགོས་དྲིན་ཅན་
གསུམ་ལ་གསོལ་བ་གདབ། གདམས་ངག་བདུད་རྩིའི་ཆུ་འཐུང་པས། ཉམས་མྱོང་
གི་རྟོགས་པ་ནང་ནས་ཤར།། འདི་ཀ་རང་དུ་འདུག་གམ་སྙམ། སྤྲུལ་སྐུ་ཉི་རྒྱལ་གྱི་
355



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཞབས་ལ་གཏུགས།། རྒྱུད་སྡེ་གསུམ་ལ་ཐོས་བསམ་སྦྱངས། སྦྱང་བྱ་སྦྱོང་བྱེད་
འདུག་རུང་མི་འདུག་རུང་། སངས་རྒྱས་ཀྱི་དགོངས་པ་འདི་ཀ་རང་། གཤེན་སྟོན་
ནམ་མཁའ་རྒྱལ་མཚན་ལ། གཙང་སྦྱོར་ཟབ་མོའི་ཚུལ་ཁྲིམས་བླངས།། བསྲུང་བྱ་
སྲུང་བྱེད་འདུག་རུང་མི་འདུག་རུང་།། སངས་རྒྱས་ཀྱི་དགོངས་པ་འདི་ཀ་རང་།།
ཞང་དམ་པ་ཚུལ་ཤེས་ཀྱི་ཞབས་ལ་གཏུགས། མི་གཡོ་རྩེ་གཅིག་གི་ཏིང་འཛིན་
བསྒོམས། བསྒོམ་བྱ་དང་སྒོམ་བྱེད་འདུག་རུང་མི་འདུག་རུང་། སངས་རྒྱས་ཀྱི་
དགོངས་པ་འདི་ཀ་རང་
། དབུ་རི་ནག་པོའི་དགོན་པ་རུ།། ཡི་དམ་ལྷ་ཡི་སྒྲུབ་པར་
བྱས།། བསྒྲུབ་བྱ་སྒྲུབ་བྱེད་འདུག་རུང་མི་འདུག་རུང་།། སངས་རྒྱས་ཀྱི་དགོངས་
པ་འདི་ཀ་རང་། འདི་ཀརིང་ལ་སྦྱང་ཙམ་ན། ཉམས་མྱོང་གི་བླ་མ་ནང་ནས་ཤར།
འཆར་བྱ་དང་འཆར་བྱེད་འདུག་རུང་མི་འདུག་རུང་། སངས་རྒྱས་ཀྱི་དགོངས
པ་འདི་ཀ་རང་། ཅེས་པ་ལ་སོགས་མང་དུ་གསུངས། མདོར་ན་དབུས་རི་ནག་པོ་
དང་།། ཡར་ལྷ་ཤམ་པོ་ལ་སོགས་པའི།། སྒྲུབ་གནས་རྣམས་སུ་རྩེ་གཅིག་ཏུ། སྒོམ་
སྒྲུབ་ཚུལ་བཞིན་མཛད་པ་ཡིས། དྲན་རིག་མ་བུ་འཕྲོད་ནས་སུ།། སངས་རྒྱས་རང་
སར་ཟིན་པའོ། །གཞན་ཡང་ལོ་སར་ལྷག་པའི་ནང་།། བུམ་ཆུ་རང་སར་ཁོལ་བ་
དང་། ཡི་དམ་ལྷ་ཡི་ཞལ་གཟིགས་ཤིང་། ལྷ་བུས་རོལ་མོ་འབུལ་བ་དང་། ལྗགས་
ཀྱི་མཆིལ་མས་སེམས་ཅན་གྱི།། སྡུག་བསྔལ་ན་ཚ་ཞི་བ་དང་། གྲུབ་རྟགས་རྫུ་འཕྲུལ་
དཔག་མེད་མངའ།། འཆད་རྩོད་བརྩམ་པ་ལ་སོགས་པའི། བསྟན་པའི་བྱ་བ་རྒྱ་
ཆེར་མཛད། དེ་ནས་སྐུ་ཚེའི་ལྷག་མ་ཡང་། རིང་པོ་ཉིད་དུ་མ་བཞུགས་པར། དགུང་
ལོ་སུམ་ཅུ་རྩ་ལྔའི་སྟེང་། སྙི་མོ་རུ་མཚམས་སྐུ་གཤེགས་ཏེ། འཇའ་འོད་ནམ་མཁར་
ཁེངས་པ་རུ།། སྒྲ་འོད་ཟེར་དང་བཅས་ནས་སུ།། དགོངས་པ་བོན་ཉིད་དབྱིངས་
སུ་ཐིམ།། རྗེས་ལ་ཕྱི་རབས་འདྲེན་པའི་རྟེན།། ཐུགས་ལྗགས་དང་ནི་རིང་བསྲེལ་
356



ནམ་མཁའ་མཛོད་ཀྱི་ཁྲིད་གདམས་སྐོར།
ཐར་པ་དེ་ཡིས་
སོགས།། ངོ་མཚར་ཆེ་བ་མང་དུ་བྱོན། རྗེས་འཇུག་བུ་སློབ་གྲོལ་ཚུལ་ཀྱང་།། སྟོད་
སྨད་བར་གསུམ་ཀུན་དུ་ཡང་།། འགྲོ་ལ་ཕན་ཐོགས་ངེས་པ་ནི། བསམ་ལས་འདས་
པ་ཞིག་བྱུང་ཡང་།། གདམས་པ་འདི་ཡི་བརྒྱུད་འཛིན་ནི། འགྲོ་མགོན་བདུད་རྩི་
རྒྱལ་མཚན་ལགས། མ་འོང་ལུང་གིས་ཟིན་ཚུལ་ནི། དབྱིལ་གྱི་ལྡེ་མིག་འབྲིང་པོ་
ལས། ཡར་མེའི་སྐུ་སྐྱེ་ཡིན་གསུང་པས།། དེ་རྗེས་གཡོར་པོའི་ས་ཆ་རུ། རུས་མེ་མིང་
དཔལ་ཞེས་བྱ་འབྱུང་།། སེམས་ཕྱོགས་གདམས་པས་འགྲོ་དོན་མཛད།། འགྲོ་བ་
ཡིས་འདྲེན། ཞེས་དང་འགྲོ་མགོན་འཕྲུལ་ལྡེ་ལས།། གཞན་ཡང་གཡོར་
པོའི་ས་ཆ་རུ། མེ་ཡི་མིང་ལ་དཔལ་ཞེས་བྱ།། སེམས་ཕྱོགས་གདམས་པས་འགྲོ་དོན་
མཛད། འགྲོ་བ་ཐར་པར་དེ་ཡིས་འདྲེན།། ཅེས་དང་སྐོས་ཡིག་སྒྲོན་མེ་ལས། བླ་
ཆེན་ང་ཡི་སྨོན་ལམ་བཏབ་པ་གཅིག །གཡོར་པོའི་ས་ཆར་རུས་མེ་མིང་དཔལ་བྱ་
བ་འབྱུང་།། རུ་མཚམས་མགོ་བོ་བསྟན་པ་སྤེལ། དེ་ཡི་སྐྱེ་བ་བརྒྱུད་པ་གཅིག །ཁོད་
སྤུང་དྲན་པའི་བུ་ཡིན་ཟེར།། གཙང་སྨད་རི་བོ་ཆེ་ཡི་མདུན།། ཁོད་སྤུངས་བསྟན་
པ་འཛིན་པར་འགྱུར།། ཞེས་གསུངས་བླ་མ་དམ་པ་འདི།། བདེ་གཤེགས་རྣམ་སྤྲུལ་
འགྲོ་དོན་ལ། བྱོན་པར་ངེས་ཕྱིར་རྗེས་འཇུག་རྣམས།། སྙིང་ནས་གསོལ་བ་བཏབ་
པར་གཅེས།།
དེ་ཡི་བརྒྱུད་འཛིན་གྱུར་པ་ནི། འགྲོ་མགོན་བདུད་རྩི་རྒྱལ་མཚན་ཏེ།། དེ་ཡི་
རྣམ་ཐར་ཟུར་ཙམ་བཤད། ཡུལ་ནི་གཡོར་པོའི་ས་ཆ་ལ། འ་སྟོན་གཡུང་སིང་སྲས་
སུ་འཁྲུངས། སྔོན་སྦྱངས་ལས་ཀྱི་འཕྲོ་ཡོད་པས།། ཆུང་ངུ་དུས་ནས་བྲིས་ཀློག་
སོགས། ཤིན་ཏུ་མཁས་པར་གྲགས་པ་དང་།། ཆེར་སྐྱེས་གཡས་རུ་དབེན་ས་ཁར།།
མེ་གཉོས་རྣམ་གཉིས་ལ་སོགས་པའི།། མཁས་པ་རྣམས་ཀྱི་ཞབས་ལ་གཏུགས།།
ཕྱི་ནང་གསང་བའི་བོན་སྒོ་ལ།། ཐོས་བསམ་སྒྲོ་འདོགས་ལེགས་པར་བཅད། ཁྱད་
357



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པར་འགྲོ་མགོན་གཡོར་མེའི་དྲུང་།། དག་པ་དྲང་སྲོང་སྡོམ་པ་བླངས།། ཚུལ་མིང་
བདུད་རྩི་རྒྱལ་མཚན་གསོལ། ཁྲིམས་རྣམས་ཉམས་པ་མེད་པར་བསྲུངས། གསང་
སྔགས་ཕྱི་ནང་དབང་ལུང་ནོད།། བསྙེན་སྒྲུབ་མཐའ་རུ་ཕྱིན་པར་མཛད།། ཐེག་
པ་ཆེན་པོའི་ཇོ་སྤྲོད་ཞུས། གཟུང་འཛིན་སྣང་བ་རང་སར་གྲོལ། མདོར་ན་སྤྱི་ཤོད་
ཕུག་རིང་སོགས། དབེན་གནས་རྣམས་སུ་ཉམས་ལེན་མཛད། ཀུན་བཟང་དགོངས་
པ་མངོན་དུ་འཆར།། བདེན་གཉིས་དོ་མཉམ་དུ་རྟོགས་ནས། འཁོར་འདས་དབྱེར་
མེད་གཅིག་ཏུ་གྲོལ། བརྒྱུད་པའི་བྱིན་རླབས་མངོན་ཐོབ་པས། ཐུན་མིན་ཉམས་
རྟོགས་རྒྱུད་ལ་སྐྱེས།། རྨི་ལམ་འཁྲུལ་རྟོག་རྒྱུན་ཆད་དེ།། སྒྲིབ་མེད་འོད་གསལ་
འཁོར་ཡུག་འཆར། རྟོགས་པ་རྒྱུན་ཆད་མེད་པ་རུ།། ཆུ་བོ་རྒྱུན་གྱི་རྣལ་འབྱོར་གྱུར།
བྱམས་དང་སྙིང་རྗེ་རབ་ལྡན་ཅིང་།། གདུག་པ་ཅན་རྣམས་ཟིལ་གྱིས་གནོན། རིམ་
གཉིས་ཟབ་མོའི་ལམ་ཞུགས་ཏེ། ཡི་དམ་ལྷ་ཡི་མངོན་ཞལ་གཟིགས། ཏིང་འཛིན་
དམིགས་པའི་བྱིན་རླབས་ཀྱིས།། ཕ་རོལ་ནད་གདོན་ཞི་བར་མཛད།། འཆད་རྩོད་
བརྩམ་པའི་བྱ་བ་ཡིས།། གདུལ་བྱ་ཐར་པའི་ལམ་ལ་བཀོད།། སྐུ་ཚེའི་མཐའ་ཡང་
ཕྱིན་པ་དང་།། བསྟན་འགྲོའི་དོན་རྣམས་རྫོགས་པར་མཛད།། ཐ་མ་དབྱིངས་སུ་
གཤེགས་ཁ་ཡང་། སྐུ་ལ་འཇའ་འོད་ཟུག་པ་དང་།། མཉམ་དུ་དགོངས་པ་བོན་
དབྱིངས་ཐིམ།། རྗེས་འཇུག་བུ་སློབ་གྲོལ་ཚུལ་ནི། སྤྱིར་ནི་སྟོད་སྨད་བར་གསུམ་
ནས།། ཕྱི་ནང་གསང་བའི་བརྒྱུད་འཛིན་པའི།། དགེ་བའི་བཤེས་གཉེན་མང་བྱུང་
ཡང་།། དགོས་སུ་གདམས་པ་འདི་ལ་སོགས།། བརྒྱུད་པ་གསུམ་གྱི་བདག་ཉིད་ནི།།
ཁུ་བོ་རང་གི་དབོན་པོ་སྟེ།། ཀུན་གྱིས་འགྲན་པའི་ཟླ་བྲལ་བ། མཉམ་མེད་བློ་གྲོས་
རྒྱལ་མཚན་ཡིན། མ་འོང་ལུང་གིས་ཟིན་ཚུལ་ལ།། རྨ་ཡི་ནང་བརྒྱུད་གླིང་གྲགས་
ལས།། དེ་ཡི་བསྟན་པའི་ཟུར་འཛིན་དུ།། ཞང་ཞུང་ལྷ་ཁྲིའི་སྤྲུལ་པ་ནི།། འ་ཞའི་
358



ནམ་མཁའ་མཛོད་ཀྱི་ཁྲིད་གདམས་སྐོར།
གདུང་འཛིན་བདུད་རྩིའི་མཚན།། དེ་ཡི་བསྟན་པའི་ཟུར་འཛིན་བྱེད།། ཅེས་དང་
འགྲོ་མགོན་འཕྲུལ་ལྡེ་ལས།། གཡོར་པོའི་ས་ཆར་འ་ཞ་བདུད་རྩི་རྒྱལ་མཚན་འབྱུང་།།
དེས་ཀྱང་འགྲོ་དོན་རྒྱས་པར་བྱེད།། ཅེས་དང་དབྱིལ་གྱི་གནུར་ཡིག་ལས།། གཤེན་
གསང་བ་དོན་འགྲུབ་སྤྲུལ་པའི་སྐུ།། བདེ་གཤེགས་འགྲོ་བ་འདྲེན་པའི་དཔལ།།
བདུད་རྩི་མཚན་ཅན་འབྱུང་།། ཞེས་སོགས་གསུངས་བཞིན་བླ་མ་འདི། མཚན་
དང་དོན་ཉིད་མཚུངས་པ་སྟེ།། ཐུགས་ཉིད་ནམ་མཁའ་ལྟ་བུ་ལས། འཕྲུལ་ངག་
བདུད་རྩིའི་ཆར་བབས་པས།། འགྲོ་བའི་སྡུག་བསྔལ་སེལ་མཛད་ཅིང་།། བསྟན་
པ་མི་ནུབ་རྒྱལ་མཚན་འཛུག ༎
བླ་མ་དེ་ཡི་བརྒྱུད་འཛིན་པ། འ་ཞ་བློ་གྲོས་རྒྱལ་མཚན་ཏེ། དེ་ཡི་རྣམ་ཐར་
ཟུར་ཙམ་བཤད། ཡུལ་ནི་གཡོར་པོའི་དོལ་ཡིན་ལ།། གདུང་རུས་འ་ཞ་ལ་གཏོགས་
ཏེ། ཨ་ཁུའི་དབོན་པོར་སྐུ་འཁྲུངས་ཤིང་། བྲིས་ཀློག་ལ་སོགས་རིག་གནས་ཀུན།།
བསླབ་པ་ཙམ་གྱིས་ས་ལེར་མཁྱེན།། དེ་ནས་ཡར་ཆེར་སྐྱེས་པ་དང་། ཨ་ཁུའི་དྲུང་
དུ་རབ་ཏུ་བྱུང་།། ཚུལ་མིང་བློ་གྲོས་རྒྱལ་མཚན་གསོལ། སྐྱིད་མཁར་སློབ་དཔོན་
མེའི་དྲུང་དུ།། དབལ་ཕུར་དབང་ལུང་རྒྱས་པར་ཞུས།། ཁྱུང་རྒོད་རྩལ་དང་རྨ་ཤེར་
སེང་།། གཏེར་སྟོན་གཉིས་དང་མཇལ་ནས་སུ།། རྣམ་གཉིས་གཏེར་ཁའི་བོན་སྒོ་
རྣམས། དབང་ལུང་མ་ལུས་རྫོགས་པར་ཞུས། གཞན་ཡང་གཤེན་རྒུ་གཉན་མཐིང་
དང་། ཁུ་ཚ་བཞེད་སྟོན་ལུང་བོན་དང་།། འོར་སྒོམ་ལ་སོགས་གཏེར་སྟོན་འགའི།།
གཏེར་ནས་ཐོན་པའི་བོན་སྡེ་རྣམས། དབང་ལུང་མན་ངག་རྒྱུན་མཐུད་ཅིང་།།
དེ་དག་རྣམས་ཀྱི་བདག་པོ་དང་། བསྟན་པ་འཛིན་སྐྱོང་སྤེལ་བར་མཛད། དེ་ནས་
འཇིག་རྟེན་སྣང་བ་ལ།། སྐྱོ་བ་དྲག་པོ་སྐྱེས་པ་དང་། འགྲོ་མགོན་བདུད་རྩིའི་རྗེས་
སུ་འབྲང་། གནས་ལུགས་དོན་གྱི་ངོ་སྤྲད་ཞུས། གདམས་པ་དམར་ཁྲིད་དང་ཆོས་
359



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ། བུམ་པ་གང་བྱོས་ཚུལ་དུ་གནང་། གཉན་ཆེན་ཐང་ལྷ་ལ་སོགས་པའི།། དབེན་
གནས་རྣམས་སུ་རྩེ་གཅིག་ཏུ།། འབྲལ་བ་མེད་པར་ཉམས་བླངས་པས།། མྱོང་
རྟོགས་གྲོལ་ཆ་དཔག་མེད་ཅིག །ཐུགས་ལ་ཤར་ཅིང་ཁྱད་པར་དུ། ཁོད་སྤུངས་
དྲན་པ་དང་མཇལ་ནས། རྩ་རླུང་འཕོ་བ་ཁྲིད་གདམས་སོགས།། ཞུས་ལན་ཚུལ་
དུ་སྙན་དུ་བརྒྱུད། ཡེ་ཤེས་དབལ་མོའི་བསྐྱེད་རྫོགས་དང་། གསང་བ་ངོ་སྤྲད་
གདམས་པ་གནང་།། གཞན་ཡང་ཕྱི་ནང་ཡུལ་ཅན་ཀུན།། ས་རྡོ་རི་བྲག་ལ་སོགས་
པའི། གདོས་བཅས་སྣང་བས་མ་སྒྲིབ་པ།། ཕ་རོལ་སེམས་རྟོག་བཟང་ངན་དང་།
སྣང་སྲིད་ལེགས་ཉེས་ས་ལེར་མཁྱེན།། གྲུབ་རྟགས་རྫུ་འཕྲུལ་དཔག་མེད་ཅིག །མངའ་
ཡང་སྦས་པའི་ཚུལ་དུ་སྣང་།། ཉི་མ་ཤར་ནུབ་ལྷོ་བྱང་ནས། གྲྭ་པ་བུ་སློབ་གྲངས་
མེད་འདུས།། བསྡུ་བཞིས་ཐར་པའི་ས་ལ་བཀོད།། ཆེ་བ་སྲིད་པའི་མཛོད་ཕུགས་
ནས། ཆུང་བ་ཆུ་སྦྱིན་ཡན་ཆད་ལ། གཞུང་འགྲེལ་ཏི་ཀ་ཕྱག་བཞེས་སོགས། འདིས་
མ་མཛད་པ་གཅིག་ཀྱང་མེད།། བསྟན་ལ་བཀའ་དྲིན་ལྷག་པར་ཆེ།། འཆད་དང་
རྩོད་དང་བརྩོམ་པ་ལ།། བློ་ཡི་སྤོབ་པ་ཆེར་ཐོབ་ཅིང་། སྨྲ་བའི་སེང་གེ་ལྟར་གྱུར་
ཏེ།། བོད་ཀྱི་པཎྜི་ཏ་ཞེས་སུ། དགུང་ལ་གཡུ་འབྲུག་གྲགས་པ་བཞིན།། སྙན་དང་
གྲགས་པས་ས་སྟེང་ཁྱབ།། སྡེ་སྣོད་རྒྱུད་ལུང་མན་ངག་ཀུན།། འབྱེད་པའི་ལྡེ་མིག་
ལྟ་བུའོ། །སྐུ་ཚེ་ཡང་ནི་མཐར་ཕྱིན་ཅིང་། དྲུག་ཅུ་རྩ་གསུམ་བར་དག་ཏུ། བཞུགས་
ཤིང་བསྟན་འགྲོའི་དོན་ཟིན་ནས།། དག་པའི་ཞིང་ཁམས་གཞན་ཞིག་ཏུ།། འགྲོ་
དོན་མཛད་པ་ཞལ་བཞེས་ཤིང་། མི་རྟག་མྱ་ངན་འདའ་ཚུལ་བསྟན། རྗེས་ལ་འཇའ་
འོད་གུར་ཕུབ་ཅིང་། གདུང་དང་རིང་བསྲེལ་མང་དུ་བྱོན།། ཕྱི་རབ་འདྲེན་པའི་
རྟེན་དུ་བཞག །རྗེས་འཇུག་བུ་སློབ་གྲོལ་ཚུལ་ཀྱང་།། སྤྱིར་ནི་སྟོད་སྨད་བར་གསུམ་
ནས།། མཁས་བཙུན་བཟང་གསུམ་འཛོམ་པ་ཡི།། སློབ་མ་མང་དུ་བྱུང་ན་ཡང་།།
360



ནམ་མཁའ་མཛོད་ཀྱི་ཁྲིད་གདམས་སྐོར།
ཀུན་གྱི་ནང་ནས་རྨད་བྱུང་བ། ལ་སྟོད་ཚུལ་ཁྲིམས་རྒྱལ་མཚན་དང་།། གཙང་
དུ་བྲུ་སྟོན་འདུལ་བ་དང་།། མདོ་ཁམས་ཁྲོ་ཚང་ཚུལ་རྒྱལ་དང་
། སྲས་པོ་བློ་གྲོས་རྒྱལ་
མཚན་ལགས། ཁྱད་པར་གདམས་པ་འདི་ཉིད་ཀྱི། བདག་ཉིད་ཆེན་པོར་གྱུར་
པ་ནི།། མཉམ་མེད་འདུལ་བ་རྒྱལ་མཚན་ཡིན།། མ་འོང་ལུང་གིས་ཟིན་ཚུལ་ལ།།
རྨ་ཡི་ནང་རྒྱུད་གླིང་གྲགས་ལས། བྲིས་པ་གྱེར་མེད་སྤྲུལ་པ་ནི།། སྨྲང་ར་ཨོག་ཙོམ་
སྨོག་ཐགས་ཅན།། མཆན་འོག་གཡས་ན་སྨེ་བ་ཡོད། འ་ཞའི་མཚན་ཅན་བློ་གྲོས་
མིང་།། སྒོམ་སྒྲུབ་བྱས་པའི་གྲུབ་ཐོབ་འོང་།། ཞེས་དང་དབྱིལ་གྱི་གནུར་ཡིག་ལས།།
བདེ་བར་གཤེགས་པ་ཕྱི་རབ་འདྲེན་པའི་གཤེན། བ་གོར་དབེན་ས་བོན་གྱི་འབྱུང་
གནས་སུ།། བྱང་ཆུབ་སེམས་དཔའ་ཆེན་པོའི་སྐུར་གྱུར་པ། སྐྱེ་མེད་ས་ནོན་བློ་གྲོས་
རྒྱལ་མཚན་གྱིས།། རིག་པ་རང་ཤར་གླིང་བཞི་ཡུད་ལ་གཟིགས།། རང་རིག་སྒྲིབ་
མེད་སྐྱེ་བ་ལྔ་བརྒྱ་གསལ།། གཟི་བརྗིད་གདེང་ལྡན་བདུད་བཞི་ཟིལ་གྱིས་གནོན།།
ཕྱི་རབས་འགྲོ་བ་མ་ལུས་དྲན་པས་ཆོག །ཞེས་སོགས་གསུངས་བཞིན་བླ་མ་འདི།
བདེ་གཤེགས་རྣམ་སྤྲུལ་འགྲོ་དོན་ལག བྱོན་པ་ངེས་ཤིང་ཁྱད་པར་དུ། བླ་ཆེན་དངོས་
ཡིན་གསུངས་པས་ན།། ཕྱི་རབས་རྗེས་འབྲེང་གང་ཟག་རྣམས།། མོས་དང་དད་
པ་ཆེར་བསྐྱེད་ནས།། སྙིང་ནས་གསོལ་བ་བཏབ་གྱུར་ན།། ཡོན་ཏན་བསམ་ལས་
འདས་པ་དག །རྒྱུད་ལ་སྐྱེ་ཞིང་ངན་འགྲོ་ཡི།། འཇིགས་པ་ཆེ་ལ་སྐྱོབ་པར་ངེས།།
བླ་མ་དེ་ཡི་བརྒྱུད་འཛིན་ནི། བྲུ་སྟོན་འདུལ་བ་རྒྱལ་མཚན་སྟེ།། དེ་ཡི་རྣམ་ཐར་ཟུར་
ཙམ་བཤད། ཡུལ་ནི་གཡས་རུ་དབེན་ས་ཁར།། ཡབ་ནི་བྲུ་ཤ་ནམ་མཁའི་མཚན།།
དེ་ཡི་སྲས་སུ་འཁྲུངས་པ་སྟེ།། སྔར་མའི་སྦྱངས་འཕྲོ་ཆེར་མཆིས་པས།། ཆུང་
ནས་སྔ་ཕྱིའི་སྐྱེ་གནས་དང་། བྲིས་ཀློག་ལ་སོགས་ངང་གིས་མཁྱེན།། དེ་ནས་ཡར་
ཆེར་སྐྱེས་པ་དང་། མཚན་ལྡན་བློ་གྲོས་ཉིད་ཀྱི་དྲུང་། ཐོས་བསམ་སྒྲོ་འདོགས་ལེགས་
362



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པར་བཅད།། ཞུ་ཡི་རྒྱལ་མཚན་དར་གྱི་དྲུང་། སྡེ་སྣོད་ཀུན་ལ་བློ་རྩལ་སྦྱངས། ཁོང་
གི་དྲུང་དུ་དགེ་བསྙེན་གྱི། སྡོམ་པ་བླངས་ཤིང་སླར་ཡང་ནི།། གཡས་རུ་དབེན་ས་
ཁར་བྱོན་ནས། མཚན་ལྡན་བློ་གྲོས་ཆེན་པོའི་དྲུང་།། རབ་ཏུ་བྱུང་བས་ཚུལ་མིང་དུ།།
འདུལ་བ་རྒྱལ་མཚན་ཞེས་སུ་གསོལ།། དག་པ་དྲང་སྲོང་སྡོམ་ཁྲིམས་ལ།། ཉམས་
པའི་དྲི་མ་མེད་པར་བསྲུངས།། ཁྱད་པར་གནས་ལུགས་ཐེག་པ་ཆེའི།། ངོ་སྤྲད་
ཞུས་ཤིང་ཉམས་ལེན་མཛད།། དེ་ནས་མཚན་ལྡན་བླ་མ་ཡིས།། ད་ནི་ང་ཡང་ན་སོ་
རྒས། བསྟན་པའི་བདག་པོ་ཀྱང་ནི་ཁྱོད།། ཡིན་ཕྱིར་བུ་སློབ་སྐྱོང་བྲན་དང་།
བསྟན་པའི་ཞབས་གཏོགས་གྱིས་ཤིག་གསུངས། ཕྱི་ནང་གསང་གསུམ་ལ་སོགས་
པའི།། དབང་ལུང་བྱིན་རླབས་དང་ཆས་པ།། གནང་བ་མཛད་ནས་གདན་ས་
ཕོག །མཚན་ལྡན་བླ་མའི་གསུང་ལྕི་བས། ལོ་འགར་བསྟན་པ་སྐྱོང་མཛད་ཅིང་།།
འདུས་པའི་འཁོར་དང་སློབ་མ་ལ།། འཕྲུལ་ངག་བོན་གྱི་ཆར་དབབ་ཅིང་། འགྲོ་
དོན་རྒྱ་ཆེར་མཛད་པ་དང། དེ་ཡང་དེ་རུ་བཞུགས་པ་ཉིད། ཐུགས་ལ་ཤིན་ཏུ་མ་
བབ་ནས། བྲོས་ཐབས་ཐང་འགར་མཛད་པས་ཀྱང་།། འཁོར་གྱིས་འཇུས་ཤིང་
མ་གཏོང་བས། རེས་ཤིག་ཞལནས་དེ་རིང་ང་།། འགྲོ་ཡིན་ཡོད་དོ་ངོ་སུཆེ། འཛིན་
དུ་ཤོག་ཅིག་གསུངས་ནས་བྱོན།། ཀུན་གྱིས་སྐུ་ལ་འཇུ་བ་ལས། ཚིག་གཅིག་ཞུ་ཡང་
མ་ནུས་སོ། །དེ་ནས་བཟུང་ནས་ཕ་ཡུལ་དང་།། ལོངས་སྤྱོད་གྲྭ་འཁོར་བཅས་པ་
རྣམས།། གོས་རུལ་བཞིན་དུ་བསྐྱུར་ནས་སུ།། ཕྱོགས་མེད་རྒྱལ་ཁམས་སུ་འགྲིམ་
གནས་ཆེན་གཡུ་ལུང་ཤེལ་ཕུག་དང་། ལྷོ་བྲག་མཁར་ཆུ་ལ་སོགས་པའི།། དབེན་
ས་མཐའ་དག་ཏུ་བྱོན་ནས། ཐུགས་དམ་ཆུ་བོའི་རྒྱུན་བཞིན་དུ།། འབྲལ་བ་མེད་
པར་ཉམས་བླངས་པས།། གཟུང་འཛིན་མཚན་མ་མཁའ་ལྟར་དག །སྤྲོས་པའི་
མཐའ་དང་བྲལ་བ་ཡི། ནམ་མཁའ་ལྟ་བུའི་རྣལ་འབྱོར་གྱུར། མཐོ་དམན་གནས་
362



ནམ་མཁའ་མཛོད་ཀྱི་ཁྲིད་གདམས་སྐོར།
ཀྱི་བདེ་སྡུག་དང་། སྔ་ཕྱིའི་སྐྱེ་གནས་ལ་སོགས་པ། སྒྲིབ་མེད་ཟང་ཐལ་དུ་གཟིགས་
ཤིང་།། འབྱུང་བ་བཞི་ལ་རང་དབང་ཐོབ།། ཉམས་དང་རྟོགས་པའི་ཡོན་ཏན་
དག །བསམ་གྱིས་མི་ཁྱབ་བརྗོད་མི་ལོང་།། ཕྱིས་སུ་ཡར་འབྲོག་ར་དམར་ན།།
བཞུགས་དུས་གདན་འདྲེན་བྱུང་བ་ལ།། འབྱོན་པ་མ་གནང་འདི་གསུངས་ཏེ།།
དགོན་དེ་ན་ཚིག་རྩུབ་མཚོན་ཆ་རྣོ།། མི་བདག་གི་བཟོད་པའི་ཕུབ་ཆུང་སྲབ། ཕྱིས་
གཡོ་སྒྱུའི་རྨ་སྐྲན་བྱུང་དོགས་ནས།། བདག་ད་རུང་ཕྱོགས་མེད་རི་ཁྲོད་འགྲིམ།།
ཞེས་པ་ལ་སོགས་མང་དུ་གསུངས། ཡང་ནི་ལྷོ་བྲག་བཞུགས་དུས་སུ། གདན་འདྲེན་
བྱུང་བ་ལ་གསུངས་པ། ལན་མེད་དྲིན་མེད་སྤྲང་ཟས་ཞིམས། མདོ་མེད་བློ་སེམས་
ནགས་ཁྲོད་བདེ། ལྷོ་བོད་གཉིས་ཀྱི་སོ་མཚམས་ནས། གཡས་རུ་ཕྱོགས་སུ་འཕྲིན་
པ་ཐལག རེ་བ་མ་བགྱིད་དབེན་ས་པ། ཞེས་པ་སོགས་ཀྱི་ཞལ་གདམས་དང་། གསུང་
ཕྲིན་བསྐུར་ཅིང་འབྱོན་མ་གནང་།། ཕ་ཡུལ་དང་ནི་འདོད་ཡོན་ལ། ཞེན་པ་གཏིང་
ནས་ལོག་གྱུར་ཅིང་།། ཐམས་ཅད་སྒྱུ་མར་གཟིགས་པའོ། །དབྱིངས་སུ་མྱ་ངན་
འདའ་ཚུལ་ལག དགུང་ལོ་ལྔ་བཅུ་རྩ་ལྔའི་སྟེང་། མི་རྟག་ཚུལ་བསྟན་ཞལ་ནས་ཀྱང་།།
ང་ལ་རྟགས་སོགས་མི་ཡོང་བས།། ཕུང་པོ་མ་བསྲེག་རི་ལ་སྐྱོལ།། གསུངས་ཀྱང་
ཞུགས་ལ་བཞེན་པ་ཡིས།། གདུང་ལ་བྱ་བུར་ཐུལ་གྱིས་སོང་། ཕུང་པོ་ལྷག་མ་མེད་
པ་རུ།། འཇའ་འོད་ཟེར་དང་བཅས་ནས་སུ།། དགོངས་པ་བོན་ཉིད་དབྱིངས་སུ་
ཐིམ།། རྗེས་འཇུག་བུ་སློབ་གྲོལ་ཚུལ་ཀྱང་།། སྟོད་སྨད་བར་གསུམ་ཀུན་ནས་སུ།།
མཁས་བཙུན་བཟང་གསུམ་འཛོམ་པ་ཡི།། རྟོགས་ལྡན་གྲུབ་ཐོབ་མང་བྱུང་ཡང་།
བསྟན་པ་བོན་གྱི་བདག་ཉིད་དང་། འགྲོ་བའི་འདྲེན་སྟོན་གྱུར་པ་ནི། ལ་སྟོད་བྲུ་
སྟོན་ནམ་ཚུལ་དང་།། གཙང་དུ་བྲུ་སྟོན་རྒྱལ་བ་དང་།། མཁས་བཙུན་གཅུང་པོ་
ལ་སོགས་སོ། །ཁྱད་པར་གདམས་པ་འདིའི་བདག་ཉིད། མཉམ་མེད་རྒྱལ་བ་གཡུང་
363



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དྲུང་ལགས།། མ་འོང་ལུང་གིས་ཟིན་ཚུལ་ནི།། དབྱིལ་གྱི་ལྡེ་མིག་ཆུང་བ་ལས།། བྲུ་
ཡི་བརྒྱུད་པ་འཛིན་པ་གཅིག །འདུལ་བ་གཡུང་དྲུང་བྱ་བ་འབྱུང་།། དེས་ཀྱང་འགྲོ་
བ་ཐར་པར་འདྲེན།། ཞེས་དང་དྲན་པའི་ཁ་བྱང་ལས། གསང་འདུས་སྤྲུལ་པ་བྲུ་
ཤ་འདུལ་བའི་མཚན།། ཕྱོགས་མེད་ཀུན་ཏུ་གནས་ལུགས་སྒོམ་གྲྭ་འཛིན།། ཞེས་
སོགས་གསུངས་ཤིང་གཞན་ཡང་འདི།། ཆོས་ཀྱི་འབུམ་སྡེ་ལ་སོགས་སུ།། དགེ་སློང་
མེ་ཏོག་སྙིང་པོ་ཡི།། སྐྱེ་བ་ཡིན་པ་གསུངས་བས་ན།། བླ་མ་འདི་ནི་ས་ཐོབ་ཀྱི།།
སེམས་དཔའ་ཆེན་པོ་ཡིན་པའི་ཕྱིར།། སྙིང་ནས་དད་གུས་མོས་པ་ཡིས།། གསོལ་
བ་བཏབ་པ་རབ་ཏུ་གཅེས།།
བླ་མ་དེ་ཡི་བརྒྱུད་འཛིན་པ།། མཉམ་མེད་རྒྱལ་བ་གཡུང་དྲུང་སྟེ།། དེ་ཡི་རྣམ་
ཐར་ཟུར་ཙམ་བཤད། ཡུལ་ནི་གཡས་རུ་དབེན་ས་ཁར།། ཡབ་ནི་བྲུ་ཤ་བསོད་རྒྱལ་
གྱི།། སྲས་སུ་འཁྲུངས་ཤིང་སྐུ་མཆེད་བཞིའི།། མཐའ་ལྟག་ཡིན་སྐད་བླ་མ་འདི།།
སྤྲུལ་སྐུ་འགྲོ་བ་གཞན་དོན་དུ།། བྱོན་པ་ཡིན་ཕྱིར་ཆུང་ངུ་ནས།། སྦྱངས་པའི་ཡོན་
ཏན་རབ་ལྡན་ཅིང་། དགུང་ལོ་བརྒྱད་ལ་མཛོད་ཕུག་བཤད།། དེ་ནས་ཡར་ཆེར་
སྐྱེས་པ་དང་། འདུལ་བ་རིན་པོ་ཆེའི་དྲུང་དུ།། དག་པ་དྲང་སྲོང་སྡོམ་པ་བླངས།།
ཚུལ་མིང་རྒྱལ་བ་གཡུང་དྲུང་གསོལ།། ཚུལ་ཁྲིམས་དོན་དང་ལྡན་པར་མཛད།།
གསང་སྔགས་ཕྱི་ནང་མ་ལུས་ཀུན།། དབང་ལུང་བྱིན་རླབས་དང་ཆས་པ།། ཞུས་
ཤིང་བསྙེན་སྒྲུབ་མཐར་ཕྱིན་མཛད།། ཁྱད་པར་གནས་ལུགས་ཐེག་པ་ཆེའི།། ངོ་
སྤྲད་ཞུས་ཤིང་རྩེ་གཅིག་ཏུ། ཐུགས་དམ་ཆུ་བོའི་རྒྱུན་བཞིན་སྐྱོང་། བླ་མ་ཉིད་
ཀྱི་ཞལ་ནས་ཀྱང་། བདག་ཀྱང་དང་པོ་བླ་མའི་དྲུག དག་པ་དྲང་སྲོང་སྡོམ་པ་ཞུས།
འདུལ་ཁྲིམས་མངོན་ལྐོག་མེད་པར་བསྲུང་། བར་དུ་བོན་ལ་ཐོས་བསམ་སྦྱོངས།།
ཐེ་ཚོམ་སྒྲོ་འདོགས་ལེགས་པར་བཅད། མཐའ་མ་གནས་ལུགས་ངོ་སྤྲོད་ཞུས།།
364



ནམ་མཁའ་མཛོད་ཀྱི་ཁྲིད་གདམས་སྐོར།
རང་ངོ་ཤེས་པ་ཙམ་བྱས་པས། འདི་ཕྱི་གཉིས་ཀར་མི་ཡི་གྱུར།། ཚུད་པ་ཙམ་ཞིག་
བྱུང་བ་ནི།། སུམ་ལྡན་བླ་མ་དེ་ཡི་དྲིན།། ཞེས་སོགས་གསུངས་ཤིང་གཞན་ཡང་ནི།།
ཁྱུང་རྒོད་རྩལ་གྱི་དབོན་པོ་ནི།། དབྱིལ་སྟོན་ནམ་མཁའ་བསོད་ནམས་དང་།། ལུང་
བོན་ལྷ་གཉེན་བརྒྱུད་འཛིན་པ། ལུང་བོན་བཀྲ་ཤིས་རྒྱལ་མཚན་དང་། རྨ་སྟོན་
སྲོལ་འཛིན་བརྒྱུད་པ་ནི། རྨ་སྟོན་དྲང་སྲོང་རྣམས་ལས་སུ།། གཏེར་སྟོན་གསུམ་
གྱི་བོན་སྡེ་རྣམས། དབང་ལུང་གདམས་པ་ཡོངས་རྫོགས་ཞུས། ལ་སྟོད་རྟོགས་
ལྡན་དད་ཤེར་དང་། འཇེད་ཀྱི་ཞང་སྟོན་བསོད་རིན་ལ། ཞང་ཞུང་སྙན་བརྒྱུད་
དབང་ལུང་དང་།། ཉམས་བརྒྱུད་རྗེས་གནང་དང་ཆས་པ།། ཞུས་ཤིང་ཐུགས་དམ་
གཙོ་བོར་མཛད།། དེ་ནས་གཡས་རུ་མཁར་སྣའི་བྲག །ར་གོང་ཡོན་པོ་ལ་སོགས་
པའི།། གྲུབ་གནས་ཁྱད་པར་ཅན་རྣམས་སུ།། འཇིག་རྟེན་མི་དང་འབྲེལ་བཅད་
ནས།། ཡེངས་བ་མེད་པར་ཉམས་ལེན་མཛད། མི་རྟོག་ཡེ་ཤེས་ཁོང་ནས་ཤར།
གཟུང་འཛིན་མཚན་མ་མཁའ་ལྟར་དག །བག་ཆགས་རྟོག་པའི་རྒྱུན་ཆད་དེ།།
ལྷུན་གྲུབ་འོད་གསལ་འཁོར་ཡུག་འཆར།། སྣང་སེམས་དབྱེར་མེད་རོ་གཅིག་ཏུ།།
ཡེ་གྲོལ་ཆེན་པོའི་ཀློང་དུ་རྫོགས།། འབྲས་བུ་སྐུ་གསུམ་མངོན་གྱུར་ཏེ།། བདེ་ཆེན་
བོན་སྐུའི་རང་སར་ཟིན། གཞན་ཡང་བསྐྱེད་རྫོགས་འཕྲོ་འདུ་ཡི། དགོངས་པའི་
རྩལ་དང་རབ་ལྡན་པས། ཡི་དམ་ལྷ་ཡི་ཞལ་གཟིགས་ཤིང་།། མ་སྲིང་དབལ་མོས་
དངོས་གྲུབ་སྟེར། བོན་སྐྱོང་ཕོ་མོ་བྲན་བཞིན་འཁོར།། འཆད་དང་རྩོད་དང་
བརྩམ་པ་ཡིས།། བསྟན་པའི་བྱ་བ་རྒྱ་ཆེར་མཛད། གདུལ་བྱ་བསམ་དུ་མེད་པ་
གཅིག །ཐར་པའི་ས་ལ་མངོན་པར་བཀོད།། བསྟན་པའི་སྒྲོན་མེ་ལྟ་བུར་གྱུར།།
དེ་ནས་མཐའ་མ་སྐུ་ཚེ་ཡང་། བཞི་བཅུ་རྩ་ལྔའི་བར་དག་ཏུ། བཞུགས་ནས་བསྟན་
འགྲོའི་དོན་མཛད་ཅིང་། དེ་ནས་མྱ་ངན་འདའ་ཚུལ་བསྟན།། ནམ་མཁའ་འཇའ་
365



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འོད་འཁྲིགས་པ་དང་།། ས་གཡོ་རི་འགུལ་སྒྲ་དང་བཅས། མཉམ་དུ་དགོངས་པ་
བོན་དབྱིངས་རྫོགས།། རྗེས་ལ་ལྷ་སྐུ་ཡིག་འབྲུ་སོགས།། འགྲོ་བ་འདྲེན་པའི་རྟེན་
དུ་བཞག །རྗེས་འཇུག་བུ་སློབ་གྲོལ་ཚུལ་ཀྱང་། མདོ་དབུས་གཙང་དང་གསུམ་
པོ་ནས།། རྟོགས་ལྡན་གྲུབ་ཐོབ་མང་དུ་བྱུང་།། ཀུན་གྱི་ནང་ནས་མཆོག་གྱུར་པ།།
བྲུ་ཤ་ནམ་མཁའ་འོད་ཟེར་དང་། དབོན་པོ་བྲུ་སྟོན་བསོད་རྒྱལ་ལགས།། ཁྱད་པར་
མན་ངག་ཁྲིད་གདམས་འདིའི། བདག་ཉིད་ཆེན་པོར་གྱུར་པ་ནི།། བྲུ་ཤ་ནམ་
མཁའ་འོད་ཟེར་ཡིན།། མ་འོང་ལུང་གིས་ཟིན་ཚུལ་ནི།། སྐྱང་འཕགས་གནད་བྱང་
དྲུག་ཅུ་པར། སྣང་བ་མདོག་ཅན་ཐུགས་ཀྱི་སྤྲུལ་པ་ནི། བྲུ་ཤ་རྗེ་བཙུན་བྱ་བ་འབྱུང་།
དེ་ཡི་བརྒྱུད་འཛིན་གཡུང་དྲུང་སེམས་དཔའ་བཅུ་བཞིས་འགྲོ་བ་འདྲེན།། རྒྱལ་
བ་གཡུང་དྲུང་རྗེ་བཙུན་སྨིན་བྱེད་པ། བདེ་གཤེགས་རྣམ་སྤྲུལ་འགྲོ་བའི་དོན་ལ་
བྱོན།། འདི་ཡི་ཞབས་ཀྱི་པད་མོར་གཏུགས་པ་རྣམས།། སྐྱེ་ཚོགས་ལྔ་ནས་ཐར་
པའི་ལམ་ལ་བཀོད། འབུམ་ཕྲག་གསུམ་གྱིས་ཐར་པའི་ལམ་སྒོ་ཕྱེད།། ཅེས་དང་
སྲིད་པའི་ཁ་བྱང་ལས། བྲུ་ཡི་གདུང་འཛིན་རྒྱལ་བའི་མཚན། འགྱུར་མེད་རྟོགས་
པའི་དགོངས་པ་ཡིས།། སེམས་ཅན་མང་པོའི་ཁ་ལོ་བསྒྱུར། ཞེས་སོགས་གསུངས་
བཞིན་བླ་མ་འདི། རྒྱལ་སྲས་མཆོག་ཉིད་འགྲོ་བའི་དོན།། ཕེབས་པར་ངེས་ཕྱིར་
གསོལ་བཏབ་གཅེས།
བླ་མ་དེ་ཡི་བརྒྱུད་འཛིན་ནི། བྲུ་ཤ་ནམ་མཁའ་འོད་ཟེར་ཏེ།། དེ་ཡི་རྣམ་ཐར་
ཟུར་ཙམ་བཤད། ཡབ་ནི་བྲུ་ཤ་བསོད་རྒྱལ་ཏེ། སྲས་བཞི་ཡོད་པའི་ཆུང་བ་ལགས།།
ཆུང་ནས་གཟི་བརྗིད་དང་ལྡན་ཅིང་། བརྟུལ་ཞུགས་སྤྱོད་པ་མཛད་པ་དང་།།
རིག་པ་ངར་དང་ལྡན་པར་བྱུང་། དེ་ནས་མཉམ་མེད་རྒྱལ་བའི་དྲུང་། ཐེག་ཆེན་
སོར་ཐར་སྡོམ་པ་ཞུས། ཚུལ་མིང་ནམ་མཁའ་འོད་ཟེར་གསོལ།། ཚུལ་ཁྲིམས་
366



ནམ་མཁའ་མཛོད་ཀྱི་ཁྲིད་གདམས་སྐོར།
ཉམས་ཞིག་མེད་པ་རུ།། མིག་གི་འབྲས་བུ་བཞིན་དུ་བསྲུང༌།། ཕྱི་ལྟར་མཚན་ཉིད་
སྡེ་སྣོད་ལ། ཐེ་ཚོམ་སྒྲོ་འདོགས་ལེགས་པར་བཅད།། ནང་ལྟར་གསང་སྔགས་
དཀྱིལ་འཁོར་ལདབང་ལུང་བྱིན་རླབས་བཅས་པ་ནོད།། སྒྲུབ་པ་མཐའ་རུ་ཕྱིན་
པར་མཛད།། གསང་བ་ཐེག་པ་ཆེན་པོ་ཡི།། གནས་ལུགས་དོན་གྱི་ངོ་སྤྲད་ཞུས།།
གཞན་ཡང་ཞང་ཞུང་སྙན་རྒྱུད་དང་།། རྫོགས་ཆེན་བསྒྲག་པ་སྐོར་གསུམ་དང་།།
གྲུབ་ཐོབ་གཤེན་སྒོམ་ཞིག་པོ་ཡི། སྙན་བརྒྱུད་རིག་པ་ཅེར་མཐོང་སོགས།། སེམས་
ཕྱོགས་བོན་ལ་དད་ཆེ་ཞིང་། ཤས་ཚེ་འདག་ཆར་ལ་བཞུགས་ནས།། རྩེ་གཅིག་ཡེང་
བ་མེད་པ་རུ།། སྟོང་པ་ཉིད་ལ་བློ་སྦྱངས་པས།། གནས་ལུགས་དགོངས་པ་རྒྱུད་
ལ་ཤར།། ཟག་མེད་ཡེ་ཤེས་མཆོག་ཐོབ་ནས།། སྐྱེ་འཆི་མེད་པའི་དོན་རྟོགས་ཏེ།།
འགྱུར་མེད་གཡུང་དྲུང་སྐུ་རུ་གྱུར།། གཞན་ཡང་ས་ལམ་ཡོན་ཏན་ནི། དཔག་ཏུ་
མེད་པ་མངའ་བརྙེས་ཤིང་། ཡི་དམ་ལྷ་ཡི་ཞལ་ཡང་གཟིགས། མ་སྲིང་དབལ་མོས་
བུ་ལྟར་བརྩེ།། ཕ་རོལ་སྣང་བ་སྒྲིབ་མེད་གཟིགས། མངོན་ཤེས་རྫུ་འཕྲུལ་ཐོགས་
ཆགས་མེད།། གཞན་གྱི་ཤེས་རྒྱུད་ས་ལེ་མཁྱེན།། འཆད་རྩོད་བརྩམ་དང་འགྲོ་བ་
རྣམས། ཕྱིར་མི་ལྡོག་པའི་ལམ་ལ་བཀོད།། དབྱིངས་སུ་མྱ་ངན་འདས་ཚུལ་ཀྱང་།།
སྐུ་ཚེ་ཡང་ནི་མཐར་ཕྱིན་ནས། མཁའ་ལ་འཇའ་འོད་གུར་ཕུབ་ཅིང་། རིག་འཛིན་
མཁའ་འགྲོའི་ཚོགས་རྣམས་ཀྱིས།། རོལ་མོ་སྒྲ་དང་བཅས་ནས་སུ།། འཇའ་འོད་
ལམ་ལ་བྱ་རྒོད་དུ། སྤྲུལ་ནས་མཁའ་འགྲོས་སྣ་དྲངས་ཏེ།། མཁའ་སྤྱོད་གནས་སུ་
མངོན་པར་གཤེགས།། རྗེས་འཇུག་བུ་སློབ་གྲོལ་ཚུལ་ནི།། ཕྱོགས་བཅུ་ཀུན་ནས་
བསྟན་འགྲོའི་དོན།། ནུས་པ་མང་དུ་བྱོན་ནའང་།། གདམས་པ་འདི་ཡི་མངའ་
བདག་ནི།། མཐའ་བྲལ་བསོད་ནམས་རྒྱལ་མཚན་ལགས། མ་འོང་ལུང་གིས་ཟིན་
ཚུལ་ནི།། སྲིད་པ་རྒྱུད་ཀྱི་ཁ་བྱང་ལས། ལྷ་ཆེན་ནམ་མཁའ་དྲུང་མུའི་སྤྲུལ་པ་ནི།།
367



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བྲུ་ཤ་ནམ་མཁའ་འོད་ཟེར་བྱ་བ་འབྱུང་། ལྟ་བ་ཟིལ་གནོན་གདེང་ལྡན་དགོངས་
པ་ཡིས།། སེམས་ཅན་སྟོང་ཕྲག་དྲུག་ཅུ་ཐར་པར་འདྲེན།། ཞེས་གསུངས་བླ་མ་དམ་
པ་འདི།། གཡུང་དྲུང་སེམས་དཔའ་ཆེན་པོ་ཉིད།། འགྲོ་བའི་དོན་ལ་ཕེབས་པའོ།།
བླ་མ་དེ་ཡི་བརྒྱུད་འཛིན་ནི།། བྲུ་སྟོན་བསོད་ནམས་རྒྱལ་མཚན་ཏེ། དེ་ཡི་རྣམ་
ཐར་ཟུར་ཙམ་བཤད། བྲུ་ཤ་འདུལ་བ་གཡུང་དྲུང་གི །སྲས་སུ་འཁྲུངས་ཤིང་
ཆུང་ངུ་ནས།། སེམས་ཅན་སྤྱོད་པས་མ་གོས་ཤིང་།། གཤེན་རབ་མཛད་སྤྱོད་དག་
ལ་གནས། དེ་ནས་ཆེར་སྐྱེས་རྒྱལ་བའི་དྲུང་། དག་པའི་བསྲུང་ཁྲིམས་རྫོགས་པར་
ཞུས།། ཚུལ་མིང་བསོད་ནམས་རྒྱལ་མཚན་གསོལ། གསང་སྔགས་ཕྱི་ནང་བོན་སྒོ་
ཡི།། དབང་ལུང་ཞུས་ཤིང་ཕྱག་ལེན་བསླབ།། གཞན་ཡང་སྲིད་པའི་མཛོད་ཕུག་
དང་།། ས་ལམ་དང་ནི་འདུལ་བའི་གཞུང་། གསང་བ་བསེན་ཐུབ་གབ་པ་སོག
ཕྱི་ནང་གསང་བའི་བོན་སྡེ་ལ།། སྒྲོ་འདོགས་བཅད་ཅིང་བློ་རྩལ་སྦྱོང་། ཁྱད་པར་
བྲུ་ཤ་ནམ་འོད་ལ།། མན་ངག་ཁྲིད་ཀྱི་གདམས་པ་ཞུས།། དག་པའི་རི་ལ་གཅིག་
པུ་རུ། གཞན་མི་དང་ནི་འབྲེལ་བཅད་ནས།། རིག་པ་སྲང་ལ་གཞལ་ནས་སུ།། རྩེ་
གཅིག་ཡེངས་མེད་སྒོམ་མཛད་པས། རང་བྱུང་ཡེ་ཤེས་ལྷག་གིས་ཤར།། ས་བཅུ་
ལམ་ལྔ་དུས་གཅིག་བགྲོད།། ཀུན་ཏུ་བཟང་པོ་མངོན་ཞལ་གཟིགས། ནམ་མཁར་
གོམ་པ་འབོར་ནུས་ཤིང་། ཟག་མེད་ཡེ་ཤེས་ཕུང་པོར་གྱུར། སྣང་སྲིད་ས་ལེ་དུས་
གཅིག་གཟིགས།། དཀར་ཕྱོགས་ལྷ་ཀླུས་ཞབས་གཏོགས་བསྒྲུབས།། ནག་ཕྱོགས་
འབྱུང་པོ་ཟིལ་གྱིས་གནོན།། སྐུ་ལུས་སུམ་སྣང་དུ་མཛད་ནས།། མ་དག་སྣང་བ་
ཐབས་ཀྱིས་གདུལ།། དེ་ལ་སོགས་ཏེ་ཡོན་ཏན་ལ། དཔག་གིས་མི་དཔོག་བརྗོད་
མི་ལོང་། ཐ་མ་དབྱིངས་སུ་གཤེགས་ཚུལ་ཀྱང་། དགུང་ལོ་ལྔབཅུ་རྩ་དྲུག་ལ། དོན་
ལ་སྐྱེ་འཆི་མི་མངའ་ཡང་།། སེམས་ཅན་རྣམས་ལ་དཔེར་བསྟན་ཕྱིར།། མི་རྟག་མྱ་
368



ནམ་མཁའ་མཛོད་ཀྱི་ཁྲིད་གདམས་སྐོར།
ངན་འདས་ཚུལ་བསྟན།། རྗེས་ལ་རིང་བསྲེལ་སྲན་མ་ཙམ།། ཁ་དོག་སྣ་ལྔ་འཕྲོ་
བ་ཞིག །དད་ལྡན་མོས་པའི་རྟེན་དུ་བཞག །རྗེས་འཇུག་བུ་སློབ་གྲོལ་ཚུལ་ཀྱང་།
སྟོད་སྨད་ཀུན་ནས་དགེ་བ་ལ།། བརྩོན་པ་བྱེད་པ་མང་བྱུང་ཡང་།། གདམས་པའི་
བདག་ཉིད་མཆོག་གྱུར་པ།། མཚུངས་མེད་བསོད་ནམས་བློ་གྲོས་ལགས།། མ་འོང་
ལུང་གིས་ཟིན་ཚུལ་ནི།། སྲིད་པ་རྒྱུད་ཀྱི་ཁ་བྱང་ལས། ཚེ་དབང་རིག་འཛིན་བྱིན་
རླབས་ལ།། བྲུ་སྟོན་བསོད་ནམས་རྒྱལ་བའི་མཚན།། འཕྲིན་ལས་བཞི་ཡིས་འགྲོ་
བ་འདྲེན། ཞེས་སོགས་གསུངས་བཞིན་བླ་མ་འདི། ས་ཐོབ་སྐྱེས་བུ་འགྲོ་དོན་ལ།།
ཕེབས་པ་ཉིད་དུ་ངེས་པའོ།།
བླ་མ་དེ་ཡི་བརྒྱུད་འཛིན་ནི།། མཚུངས་མེད་བསོད་ནམས་བློ་གྲོས་ཏེ།། དེ་ཡི་
རྣམ་ཐར་ཟུར་ཙམ་བཤད། བྲུ་ཤ་ནམ་མཁའ་རྒྱལ་མཚན་གྱི།། སྲས་སུ་འཁྲུངས་
ཤིང་ཆུང་ངུ་ནས། ཆགས་མེད་རྣལ་འབྱོར་ཚུལ་མཛད་ཅིང་། སྐྱེས་ཐོབ་ཤེས་རབ་
མཁའ་ལྟར་ཡངས།། མཚན་ཉིད་གསང་སྔགས་བོན་སྒོ་རྣམས། ཕལ་ཆེར་རང་རྡོལ་
ཚུལ་དུ་མཁྱེན།། དེ་ནས་མཐའ་བྲལ་བསོད་རྒྱལ་ལ། གཡུང་དྲུང་སེམས་དཔའི་
སྡོམ་པའམ། ཐེག་ཆེན་སོ་ཐར་བསླབ་པ་ཞུས།། ཁྱད་པར་མན་ངག་ཁྲིད་གདམས་
སོགས།། སེམས་ཕྱོགས་བོན་རྣམས་ཕྱག་ལེན་དང་། གནས་ལུགས་དོན་གྱི་ངོ་སྤྲད་
ཞུས།། གདམས་པ་དམར་ཁྲིད་མཛད་ནས་ཕོག །གངས་རི་མཚོ་གསུམ་ལ་སོགས་
པའི།། མངའ་རིས་གནས་ཆེན་རྣམས་དང་ནི།། སྤ་དྲོ་སྟག་ཚང་ལ་སོགས་པའི།།
ལྷོ་ཡི་གནས་ཆེན་ལ་སོགས་སུ།། འགྲིམ་ཞིང་ཉམས་སུ་བླངས་པ་ཡིས།། རིག་པའི་
ཡེ་ཤེས་ནང་ནས་ཤར།། གཟུང་འཛིན་མཚན་མ་ཐམས་ཅད་ཀུན།། སྦྲུལ་མདུད་
མཁའ་ལ་བོར་བ་བཞིན།། རིག་པའི་ངང་དུ་སལ་གྱིས་གྲོལ།། འཁོར་འདས་དབྱེར་
མེད་གཅིག་ཏུ་རྟོགས། མངོན་ཤེས་རྫུ་འཕྲུལ་དཔག་མེད་ལ། མངའ་བརྙེས་སེམས་
369



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དཔའ་ཆེན་པོར་གྱུར། དེ་ནས་གདན་ས་གོང་འོག་ཏུ། འཆད་རྩོད་བརྩམ་པའི་
འཁོར་ལོ་བསྐོར། གདུལ་བྱ་བསམ་དུ་མེད་པ་ཞིག །ཕྱིར་མི་ལྡོག་པའི་ས་ལ་བཀོད།།
སྐུ་ཚེའི་ཚད་ཡང་མཐར་ཕྱིན་ནས། འགྲོ་བ་རྟག་པ་རེ་བ་རྣམས།། སུན་པ་ཕྱུང་ཕྱིར་
མྱ་ངན་ལས། འདས་ནས་དགོངས་པ་དབྱིངས་སུ་ཐིམ།། རྗེས་ལ་འཇའ་འོད་གུར་
ཕུབ་ཅིང་། ངོ་མཚར་ལྟས་ཀྱང་མང་དུ་བྱུང་།། གཞན་དོན་ཤེས་རྒྱུད་གྲོལ་ཚུལ་ནི།།
དབུས་གཙང་ཁམས་དང་གསུམ་པོ་ནས།། བསྟན་དང་འགྲོ་ལ་ཕན་ངེས་པ་
སློབ་མ་མང་དུ་བྱུང་ནའང་།། གདམས་པ་འདི་ཡི་མངའ་བདག་ནི། མཚན་ལྡན་
རྣམ་རྒྱལ་ཀ་ར་ཡིན།། མ་འོང་ལུང་གིས་ཟིན་ཚུལ་ལ། ཚེ་དབང་ལུང་བསྟན་ཤོག་
དྲིལ་ལས། ཁྱེའུ་ཆུང་ཐུགས་ཀྱི་སྤྲུལ་པ་ལག བྲུ་ལ་བསོད་ནམས་མཚན་ཅན་འབྱུང་
།
དེ་དང་གང་འབྲེལ་ཐར་པ་ཐོབ།། ཞེས་སོགས་གསུངས་ཕྱིར་དད་མོས་གཅེས།།
བླ་མ་དེ་ཡི་བརྒྱུད་འཛིན་ནི། མཚན་ལྡན་རྣམ་རྒྱལ་ཀ་ར་ཏེ།། དེ་ཡི་རྣམ་ཐར་
ཟུར་ཙམ་བཤད། བྲུ་ཤ་འོད་ཟེར་རྒྱལ་མཚན་གྱི།། སྲས་སུ་འཁྲུངས་ཤིང་འཁྲུངས་
པའི་དུས།། གནས་ལ་འཇའ་འོད་ཟུག་པ་དང་།། ཡབ་ཡུམ་རྨིས་ལྟས་བཟང་བ
སོགས། ངོ་མཚར་ཆེ་བའི་རྟགས་ཀྱང་བྱུང་།། ཆུང་ནས་སྐུ་མཚན་ལེགས་པ་དང་།
ཉམས་ང་མེད་པའི་སྤོབ་པ་ལྡན།། དགུང་ལོ་བཅུ་གཅིག་མཚན་ཉིད་བོན།། བཤད་
པ་མཛད་ལ་ཐོགས་ཆགས་མེད། ཁྱད་པར་གནས་ལུགས་ཐེག་པ་ཆེའི།། ངོ་སྤྲད་
དམར་ཁྲིད་དང་ཆས་པ། ཞུས་ཤིང་དབེན་གནས་རྣམས་སུ་བྱོན།། ཡེངས་མེད་
རྒྱུན་དུ་ཉམས་བླངས་པས། རིག་པའི་དམར་ཐག་ནང་དུ་ཆོད། སྦྱོང་སྟོབས་ཡོན་
ཏན་དཔག་ཏུ་མེད།། མངོན་ཤེས་རྩལ་གྱིས་ཕྱི་ནང་ཀུན།། སྒྲིབ་མེད་ཟང་ཐལ་ས་
ལེར་གསལ། དངོས་པོ་ཅན་གྱི་སྣང་བ་ཡང་། དངོས་མེད་རིག་པའི་རྩལ་དུ་ཤར།།
གཟུང་འཛིན་སྣང་བ་རང་སར་གྲོལ།། མཁྱེན་དང་བརྩེ་བའི་ཐུགས་རྗེ་ལྡན།། ཕ་
370



ནམ་མཁའ་མཛོད་ཀྱི་ཁྲིད་གདམས་སྐོར།
རོལ་གཞན་སྣང་ཟིལ་གྱིས་གནོན།། ཉན་བཤད་ལ་སོགས་བོན་འཁོར་བསྐོར།།
གདུལ་བྱའི་ཁ་ལོ་གྱེན་དུ་བསྒྱུར།། སྐུ་ཚེ་ཡང་ནི་མཐར་ཕྱིན་ནས། དགུང་ལོ་ལྔ་བཅུ་
རྩ་དྲུག་ལ། མི་རྟག་མྱ་ངན་འདས་ཚུལ་བསྟན།། དེ་ཚེ་མེ་ཏོག་ཆར་བབ་ཅིང་། ས་
གཡོས་དུད་འགྲོ་རྣམས་ཀྱང་འདུན་(འདུད）༎ དགུང་ཞག་བཞི་བཅུ་རྩ་ལྔའི་བར།།
ནམ་མཁར་གཞའ་ཡིས་ཁེངས་པ་བྱུང་།། རྗེས་འཇུག་བུ་སློབ་གྲོལ་ཚུལ་ལ།། སྟོད་
སྨད་བར་གསུམ་ཀུན་ནས་ཡང་། གངས་ཀྱི་སེངྒེ་དང་འདྲ་བའི།། རྟོགས་ལྡན་མང་
དུ་བྱུང་ནའང་། གདམས་པ་འདི་ཡི་བདག་པོ་ནི། མཁས་གྲུབ་རིན་ཆེན་བློ་གྲོས་
ཡིན། མ་འོང་ལུང་གིས་ཟིན་ཚུལ་ནི། རྣམ་རྒྱལ་མཚན་ཅན་མཁྱེན་པ་ཅན།། གང་
མཇལ་བདེ་ཆེན་ས་ལ་ཕྱིན།། ཞེས་སོགས་དྲན་པས་གསུངས་པ་བཞིན།། འདི་ནི་
ས་ཐོབ་སེམས་དཔའ་མཆོག །འགྲོ་བའི་དོན་ལ་བྱོན་པའོ།།
བླ་མ་དེ་ཡི་བརྒྱུད་འཛིན་ནི། མཁས་གྲུབ་རིན་ཆེན་བློ་གྲོས་ཏེ། དེ་ཡི་རྣམ་ཐར་
ཟུར་ཙམ་བཤད།། ཡུལ་ནི་གཡས་རུ་དབེན་ས་ཁར།། ཡབ་ནི་དབོན་ཚང་ཀུན་
དགའ་དང་།། ཡུམ་ནི་བྲུ་ཤ་བཟའ་རྒྱན་མ། དེ་གཉིས་སྲས་སུ་སྐུ་འཁྲུངས་ཤིང་།།
དེ་ཡང་ཆུང་ནས་དད་ལྡན་པས།། དགུང་ལོ་བཅུ་གཅིག་ལོན་པའི་དུས།། སློབ་
དཔོན་གསལ་བ་ཡེ་ཤེས་ལ།། ཐོས་བསམ་སྒྲོ་འདོགས་ལེགས་པར་བཅད།། ཁྱད་
པར་རྣམ་རྒྱལ་ཀ་རའི་མདུན།། ཕྱི་ནང་གསང་བའི་དབང་ལུང་དང་། ཐེག་པ་ཆེན་
པོའི་ངོ་སྤྲད་ཞུས། ཉི་ཤུའི་དུས་ན་བླ་མའི་བཀས། བསྐུལ་ནས་ན་ལེན་ཏྲ་རུ་བྱོན།།
རོང་སྟོན་ཤེས་བྱ་ཀུན་རིགས་ཀྱི།། ཞབས་ལ་བཏུགས་ནས་ཕར་ཕྱིན་དང་། མངོན་
པ་དབུ་ཚད་ལ་སོགས་པའི།། གཞན་སྡེའི་གཞུང་ལུགས་མཁྱེན་པར་མཛད། སླར་
ཡང་དབེན་སར་ཁར་ཕེབས་ནས། དྲིན་ཆེན་གཡུང་དྲུང་ཡེ་ཤེས་དྲུང་།། སེམས་
ཕྱོགས་བོན་རྣམས་ལག་ལེན་དང༌།། གདམས་པ་དམར་ཁྲིད་བཅས་ཞུས་ནས།།
37



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དེ་ནས་དབུས་གཙང་མངའ་རིས་དང་། མདོ་གམ་སྟོད་སྨད་ལ་སོགས་པའི།།
གནས་ཆེན་ཀུན་ཏུ་བྱོན་ནས་སུ། ཉམས་ལེན་ཆུ་བོའི་རྒྱུན་བཞིན་དུ།། མཛད་པས་
རྟོགས་པ་མངོན་གྱུར་ཏེ།། མཐའ་བྲལ་དབུ་མའི་དོན་རྟོགས་ནས། ས་ལམ་ཡོན་
ཏན་དུས་གཅིག་རྫོགས།། མཆོག་གི་གོ་འཕང་མངོན་རེག་ཅིང་།། གྲུབ་རྟགས་རྫུ་
འཕྲུལ་ཐོགས་པ་མེད།། ཕ་རོལ་བསམ་སེམས་ཤེས་པ་དང་། སྣང་སྲིད་ས་ལེར་དུས་
གཅིག་མཁྱེན།། སྐུ་ལ་རང་གྲིབ་མི་མངའ་ཞིང་།། ཟག་མེད་འོད་ཀྱི་སྐུ་རུ་གྲུབ།།
སྐུཚེ་ཡང་ནི་མཐར་ཕྱིན་ཅིང་། དགུང་ལོ་དྲུག་ཅུ་རྩ་བཞིའི་སྟེང་། སྒྲ་འོད་ཟེར་དང་
བཅས་ནས་སུ།། དགོངས་པ་བོན་ཉིད་དབྱིངས་སུ་གཤེགས། སྐུ་གདུང་ཞུགས་ལ་
ཕུལ་བ་ཡིས། གཤེན་རབ་རྣམ་རྒྱལ་སྐུ་གཅིག་དང་། རིང་བསྲེལ་སྲན་ཆེན་བཙོས་
པ་ཙམ། བྱོན་པ་ཕྱི་རབས་རྗེས་འབྲང་རྣམས། མོས་པའི་རྟེན་དུ་བཞག་པའོ། །རྗེས་
འཇུག་བུ་སློབ་གྲོལ་ཚུལ་ཀྱང་།། དབུས་གཙང་མདོ་གམ་ལ་སོགས་སུ། སྐྱེས་ཆེན་
དམ་པ་མང་བྱུང་ཡང་།། ཀུན་གྱི་ནང་ནས་མཆོག་གྱུར་བ། དྲང་སྲོང་རིན་ཆེན་རྒྱལ་
མཚན་དང་། མཉམ་མེད་ཤེས་རབ་རྒྱལ་མཚན་ལགས།། ཁྱད་པར་གདམས་པ་
འདི་ལ་སོགས།། བསྟན་པའི་བདག་ཉིད་གྱུར་པ་ནི། སྤྱན་གཅིག་ཤེས་རབ་རྒྱལ་
མཚན་ཡིན།། མ་འོང་ལུང་གིས་ཟིན་ཚུལ་ནི།། དྲན་པའི་ཁ་བྱང་འབྲིང་པོ་ལས།།
སྟོང་རྒྱུང་སྤྲུལ་པ་རད་མཚན་ཅན་འབྱུང་། ལྷོ་སྟོད་ཡུལ་དུ་གང་མཇལ་འདྲེན་པར་
འགྱུར།། ཞེས་སོགས་གསུངས་བཞིན་བླ་མ་འདི།། བདེ་གཤེགས་སྤྲུལ་པ་འགྲོ་དོན་
ལབྱོན་པ་ངེས་ཕྱིར་དད་མོས་ཀྱིས།། གསོལ་བ་བཏབ་པ་རབ་ཏུ་གཅེས།།
བླ་མ་དེ་ཡི་བརྒྱུད་འཛིན་ནི།། མཉམ་མེད་ཤེས་རབ་རྒྱལ་མཚན་ཏེ། དེ་ཡི་
རྣམ་ཐར་ཟུར་ཙམ་བཤད།། ཡུལ་ནི་ཤར་ཕྱོགས་རྒྱལ་མོ་རོང་།། ས་གནས་སྟེགས་
སྐྱོག་ཅེས་པ་རུ༎ ཡབ་ནི་དབྲ་རིགས་ཀླུ་རྒྱལ་དང་། ཡུམ་ནི་རིན་ཆེན་སྨན་གཉིས་
372



ནམ་མཁའ་མཛོད་ཀྱི་ཁྲིད་གདམས་སྐོར།
སྲས།། དཔྱིད་ར་སྟག་ཟླའི་ཚེས་ལྔ་ཉིན།། འཁྲུངས་ཤིང་དེའི་ཚེ་ནམ་མཁའ་ལ།།
འཇའ་འོད་འཁྲིགས་ཤིང་ཁྱད་པར་དུ།། སྤྲིན་གསེབ་ལྷ་དང་ལྷ་མོ་ཡིས།། མཛེས་
པའི་གར་བསྒྱུར་མེ་ཏོག་འཐོར།། ངོ་མཚར་མཚན་ལྟས་མང་དུ་བྱུང་།། ཆུང་ནས་
སྔོན་གྱི་ལས་སད་པས།། ཡིག་འབྲུ་སུམ་ཅུ་རང་རྡོལ་མཁྱེན།། དེ་ནས་དགུང་ལོ་
བཅུར་བཞེས་ཚེ།། ཕྱྭ་བླ་གཡུང་དྲུང་རྒྱལ་མཚན་དྲུང་། གཙང་མ་གཙུག་ཕུད་སྡོམ་
པ་བླངས།། ཚུལ་མཚན་ཤེས་རབ་རྒྱལ་མཚན་གསོལ། དེ་ནས་བཟུང་ནས་ཤ་ཆང་
དང༌།། སྒོག་ཙོང་ལ་སོགས་གཏན་དུ་སྤངས།། དགེ་སྤྱོད་ཆབ་གཏོར་ཆག་མེད་
མཛད། གཞན་ཡང་དེ་སོགས་མདོ་སྨད་ཀྱི། བླ་མ་རྣམས་ལས་དབང་ལུང་དང་།།
མན་ངག་ཟབ་མོ་མང་དུ་ནོད། དེ་ནས་དབུས་སུ་གྲྭ་ས་རུ།། བྱོན་པས་ཚ་བ་སྒོང་
སྟོད་དུ། མཁས་གྲུབ་རིན་བློ་ཉིད་དང་མཇལ། རྩེ་གཅིག་མོས་པས་ཆགས་ཕྱིར་
འབྲེང་། ཕྱི་ནང་གསང་བ་ཡང་གསང་གི །དབང་ལུང་མན་ངག་རྫོགས་པར་ཞུས།།
ཁྱད་པར་མན་ངག་ཁྲིད་གདམས་ཀྱི།། ལག་ལེན་དམར་ཁྲིད་དང་ཆས་པ། བུམ་
པ་གང་བྱོས་ཚུལ་དུ་གནང་། མདོ་གམ་སྟོད་སྨད་ལྷོ་བྱང་གི །གནས་རིར་འགྲིམ་
ཞིང་ཉམས་ལེན་མཛད༎ རྟོགས་པའི་ཡེ་ཤེས་རྒྱུད་ལ་སྐྱེས། གཟུང་འཛིན་མཚན་
མ་རང་སར་དག །འཁོར་འདས་དབྱེར་མེད་རོ་གཅིག་འདྲེས། ས་བཅུ་གོམ་
སྟོབས་གཅིག་གིས་བགྲོད།། དུས་གསུམ་མ་སྒྲིབ་ས་ལེར་མཁྱེན།། ཟག་མེད་འོད་
སྐུར་མངོན་དུ་གྱུར། ས་དང་ལམ་གྱི་ཡོན་ཏན་དག །མ་ལུས་དུས་གཅིག་རྫོགས་
པར་གྱུར། དེ་ནས་དབུས་ཀྱི་ན་ལེན་དྲར།། ཕེབས་ནས་རོང་སྟོན་ཆེན་པོའི་དྲུང་།།
ཕར་ཚད་འདུལ་མངོན་ལ་སོགས་པའི།། གཞུང་ལུགས་ཀུན་ལ་ཐོས་བསམ་སྦྱོང་།།
དགུང་ལོ་སུམ་ཅུ་རྩ་གཅིག་སྟེང་། གཡས་རུ་དབེན་སའི་སྒྲིག་ཞུགས་ནས།། མཁན་
ཆེན་ཚུལ་ཁྲིམས་ཡེ་ཤེས་ལ།། དྲང་སྲོང་བསྙེན་རྫོགས་སྡོམ་པ་བཞེས།། འདུལ་
373



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཁྲིམས་མིག་འབྲས་བཞིན་དུ་བསྲུངས། ན་རིང་མེ་སྟོན་ཀུན་བཟང་མདུན།། དབལ་
ཕུར་སྡེ་སྐོར་དོན་གསུམ་གསན།། དབང་བསྐུར་མཛད་ཚེ་མེ་སྟོན་ཉིད།། དབལ་
གཤེན་སྟག་ལ་མེ་འབར་དང་། སྲས་རྣམས་ལྷ་དང་ལྷ་མོར་གཟིགས། དེ་ནས་ཀུན་
མཁྱེན་བླ་མ་དེ། མཁས་པའི་གྲགས་པ་ཆེར་གྱུར་ཚེ། བྲུ་ཡི་གདུང་འཛིན་རྣམ་གཉིས་
ཀྱིས།། དབུ་རྩེ་དཀར་དམར་གདན་ས་ཕུལ།། འཆད་རྩོད་བརྩམ་གསུམ་ལ་སོགས་
པའི།། བསྟན་པའི་བྱ་བ་རྒྱ་ཆེར་མཛད། སྐབས་དེར་ཡབ་ཡུམ་མཇལ་དུ་བྱོན།།
དེའི་ཚེ་དགོན་ཆེན་དབེན་ས་ཁ། ལས་དང་རྐྱེན་གྱིས་འབྱུང་བས་འཇིག །དབལ་
མོའི་ལུང་བསྟན་སྟོད་དུ་ཕེབ། དཀོར་ཆས་འགའ་ཡི་དངོས་གྲུབ་རྙེད། དགུང་
ལོ་ལྔ་བཅུ་ཤིང་བྱའི་ལོར། བཀྲ་ཤིས་སྨན་རིའི་དགོན་པ་བཏབ། གནས་དེར་ཆུ་
ཉིད་མེད་པ་ལ། མཁར་བསིལ་གཙུག་པས་ཆུ་མིག་རྡོལ། ལོ་ངོར་དེ་ལ་དགོན་པ་
གྲུབ།། སྒྲིག་ལམ་རྣམ་བཞག་རྒྱ་ཆེར་མཛད།། གཞན་ཡང་ཡི་དམ་དབལ་ཕུར་གྱི།།
སྒྲུབ་པ་དག་ལ་ཞུགས་པའི་ཚེ།། ཁྲ་གསས་ཁྱུང་རྒོད་མངོན་ཞལ་གཟིགས།། དེ་
བཞིན་ཤེས་རབ་བྱམས་མ་དང་། ཁྲོ་རྒྱལ་གཙོ་མཆོག་གེ་ཁོད་སོགས། གསང་གསུམ་
ཡི་དམ་ལྷ་ཞལ་གཟིགས། བཀྲ་ཤིས་ཕྱུགས་མོའི་གསང་ཕུག་ཏུ། ཚེ་དབང་ཞལ་
གཟིགས་དབང་བསྐུར་ཐོབ། སྟོང་རྒྱུང་དྲན་པ་ལ་སོགས་པའི།། རིག་འཛིན་རྣམས་
ཀྱི་ཞལ་སྟོན་ནས།། སངས་རྒྱས་བསྟན་པའི་སྒྲོན་མེ་རུ།། དབང་བསྐུར་བྱིན་རླབས་
རྗེས་གནང་མཛད།། མ་མཆོག་སྲིད་རྒྱལ་དགྲ་བདུད་རྔམས།། བསྟན་སྲུང་ཕོ་མོ་
བྲན་བཞིན་འཁོར། དམུ་རྒྱལ་ཉི་མའི་དབང་པོ་དང་། རྗེ་གཅིག་མཉམ་མེད་ཆེན་
པོ་གཉིས། བསྟན་པའི་ཆེ་བ་འདོན་པའི་ཆེད།། ནམ་མཁའི་དབྱིངས་སུ་འཕུར་
ནས་གཤེགས།། ཉི་མའི་ཟེར་ལ་ན་བཟའ་བཀལ།། དེ་བཞིན་རྡོ་ལ་ཡི་གེ་ག །ཕྱག་
གིས་བྲིས་ཤིང་མཁར་བསིལ་དང་།། ཞབས་ཀྱི་རྗེས་སོགས་མང་དུ་བཞུགས། གཞན་
374



ནམ་མཁའ་མཛོད་ཀྱི་ཁྲིད་གདམས་སྐོར།
ཡང་གྲུབ་རྟགས་རྫུ་འཕྲུལ་ནི།། དཔག་མེད་མངའ་སྟེ་བརྗོད་མི་ནུས།། དེ་ནས་
དབྱིངས་སུ་གཤེགས་ཚུལ་ལ།། དགུང་ལོ་དྲུག་ཅུ་ཤིང་ལུག་ལོར། གཏེར་ཆུའི་ཁ་
རུ་ཁྲ་ཐེར་ཕུབ། ཉིན་མོ་བརྒྱུད་འཛིན་གྲྭ་སློབ་དང་། མཚན་མོར་ལྷ་ཀླུ་གཞི་བདག་
ལ།། ཞང་ཞུང་སྙན་བརྒྱུད་བོན་འཆད་ཅིང་།། དབྱར་ཟླ་ཐ་ཆུང་ཚེས་བརྒྱད་ཀྱི།།
ཐོ་རངས་སྐྱ་རེངས་ཤར་ཙམ་ན།། སྔོན་དུས་ཡར་འབྲོག་མེ་སྟོན་ལྟར། བོན་འཆད་
ངང་ནས་དགོངས་པ་རྫོགས།། འདི་སྣང་སྐུ་ཡི་བཀོད་པ་བསྡུས། དེ་ནས་ཞག་
གསུམ་སོང་བའི་མཚམས།། གདུང་ཀྱང་གདན་ལ་མ་རེག་པ། ཁྲུ་གང་ཙམ་གྱི་བ
སྣང་ལ།། འཇའ་འོད་ཟེར་དང་ཆས་ནས་བཞུགས།། ཐུགས་སྲས་རྣམ་གཉིས་ལ་
སོགས་པས།། བསྟན་དང་འགྲོ་བའི་དོན་ཆེད་དུ།། གདུང་རྟེན་བཞུགས་པ་གསོལ་
བཏབ་པས། ཁྲུ་གང་མར་ལ་བབ་ནས་བཞུགས། དེ་ནས་སྐུ་གདུང་ཞུགས་ལ་ཕུལ།
རྗེས་སུ་སྐུ་རྟེན་ཀུན་བཟང་སྐུ། གསུང་རྟེན་སྨྲ་སེང་སྐུ་ཡིག་འབྲུ། ཐུགས་ཀྱི་རྟེན་
དུ་ཤ་རི་རཾ། ཚེ་བ་ལྕོ་གའི་སྒོང་ཙམ་གསུམ། འབྲིང་དང་ཆུང་བ་མང་དུ་བྱོན། དེ་
ཡང་ཆེ་བ་སྨྱོ་སྒོང་ཙམ། སྒྲ་འོད་ཟེར་བཅས་ལྷ་ཡུལ་གཤེགས།། གཅིག་དེ་དེ་བཞིན་
གཏེར་ཆུའི་ནང་། ཕེབས་ནས་ཀླུ་ཡུལ་འགྲོ་དོན་མཛད།། གཅིག་དེ་སྒྲ་འོད་ཟེར་
དང་ཆས། རྡོ་བ་ཞིག་གི་སྟེང་དུ་བབ། འཕུར་གྱིས་དོགས་ནས་རྒྱལ་ཚབ་ཀྱི། ཕྱག་
གིས་རྡོ་ལ་བརྡེག་པ་དང་།། རྡོ་ལ་ཕྱག་རྗེས་བཀྲ་བའི་དཀྱིལ།། རིང་བསྲེལ་འཕྲ་
བཀོད་བཞིན་དུ་འཛུལ།། བར་གྱི་མི་ལ་རྟེན་སྐལ་བཞག །རྗེས་འཇུག་བུ་སློབ་གྲོལ་
ཚུལ་ནི། བསྟན་དང་འགྲོ་ལ་ཕན་ཐོགས་པ། ཕྱོགས་བཅུ་ཀུན་ནས་མང་བྱུང་ཞིང་།།
ཁྱད་པར་མཆོག་ཆེན་བཅུ་ཕྲག་དང་།། བསླབ་གསུམ་རབ་ལྡན་བརྒྱ་ཕྲག་དང་།།
འདུལ་ཁྲིམས་དོན་ལྡན་སྟོང་ཕྲག་དང་། བཀའ་འབྲེལ་ཐོབ་པའི་སློབ་མ་ནི། གྲངས་
ཀྱིས་མི་ཆོད་བསམ་ལས་འདས།། དེ་དག་ནང་ནས་མཆོག་གྱུར་པ།། ཐུགས་སྲས་
어
37



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རིན་ཆེན་རྒྱལ་མཚན་དང་། མངའ་རིས་བསོད་ནམས་རྒྱལ་མཚན་ལགས། ཁྱད་
པར་གདམས་པ་འདིའི་བརྒྱུད་འཛིན།། རྒྱལ་ཚབ་རིན་ཆེན་རྒྱལ་མཚན་ཡིན། མ་
འོང་ལུང་གིས་ཟིན་ཚུལ་ལ། དྲན་པའི་ལུང་བསྟན་ཁ་བྱང་ལས། སྟོང་རྒྱུང་སྤྲུལ་
པ་ཤེས་རབ་མཚན་ཅན་གྱིས། དབུས་རུ་དཀྱིལ་དུ་བསླབ་གསུམ་བསྟན་པ་འཛུག །ཅེས་
དང་གཞན་ཡང་ཁ་བྱང་ལས།། དྲན་པ་ང་ཡི་བྱིན་རླབས་པའི།། ཤེས་རབ་མིང་
ཅན་བདུན་བརྒྱུད་འབྱུང་།། ཚད་གསུམ་ཟུང་འབྲེལ་འགྲོ་བ་ཐར་པར་འདྲེན།།
ཞེས་སོགས་གསུངས་བཞིན་བླ་མ་འདི།། སངས་རྒྱས་དངོས་སུ་སྣང་བ་སྟེ།། ཁྱད་
པར་རྒྱལ་བ་གཉིས་པ་རུ།། བྱོན་པ་ལུང་ལས་གསུངས་ཕྱིར་དང་། སྔ་ཕྱི་བསྟན་པའི་
སྒྲོན་མེ་ལྟར།། གྱུར་བའི་བླ་མ་ཕལ་ནང་ལྟར་ཡོངས་སུ་དག་པ། ཡེ་ཤེས་སྙིང་པོ། མི་ལུས་བསམ་ལེགས།
ལི་མུར་གཙུག་ཕུད། སད་ནེ་གའུ། ཟིང་པ་མཐུ་ཆེན། སྟོང་རྒྱུང་མཐུ་ཆེན། ཕྱི་ལྟར་གཙུག་གཤེན་རྒྱལ་བ། སོག་སྟོན་
ཁྲི་འབར། ཡར་མེ་བ། གཡོར་པོ་མེད་དཔལ། འགྲོ་མགོན་བློ་གྲོས། བུ་སྟོན། མཆན་ནོ།། ཆེ་བ།། རྗེ་ཉིད་
ཡིན་ཕྱིར་རྒྱལ་བསྟན་ལ། འདི་ལས་བཀའ་དྲིན་ཆེ་བ་མེད། དེའི་ཕྱིར་མཉམ་མེད་
བླ་མ་ལ།། སྙིང་ནས་མོས་པའི་གསོལ་བཏབ་གཅེས།།
བླ་མ་དེ་ཡི་བརྒྱུད་འཛིན་ནི།། ཐུགས་སྲས་རིན་ཆེན་རྒྱལ་མཚན་ཡིན།། དེ་ཡི་
རྣམ་ཐར་ཟུར་ཙམ་བཤད། ཡུལ་ནི་རྒྱ་རོང་གདུང་རུས་སྒོ།། ཆུང་ནས་བྲིས་ཀློག་
ལ་མཁས་ཤིང་། ཆེར་སྐྱེས་དབུས་གཙང་དུ་བྱོན་པས། མཉམ་མེད་ཤེས་རྒྱལ་ཉིད་
དང་མཇལ། མདོ་མཛོད་འདུལ་བའི་སྡེ་སྣོད་ག ཐོས་བསམ་སྒྲོ་འདོགས་ལེགས་
པར་བཅད།། དག་པ་དྲང་སྲོང་ཁྲིམས་བླངས་ཤིང་།། མཚན་ཀྱང་རིན་ཆེན་རྒྱལ་
མཚན་གསོལ།། སྡོམ་པ་མིག་འབྲས་བཞིན་དུ་བསྲུངས། གསང་སྔགས་དབང་ལུང་
བྱིན་རླབས་ཞུས།། རིམ་གཉིས་རྣལ་དུ་ཕེབ་པར་མཛད། ཁྱད་པར་མན་ངག་ཁྲིད་
གདམས་ཀྱི།། ལག་ལེན་དམར་ཁྲིད་དང་ཆས་པ། བུམ་པ་གང་བྱོས་ཚུལ་དུ་ནོད།
376



ནམ་མཁའ་མཛོད་ཀྱི་ཁྲིད་གདམས་སྐོར།
རྩེ་གཅིག་འབྲལ་མེད་ཉམས་ལེན་མཛད།། རྟོགས་པ་མངོན་དུ་གྱུར་ནས་སུ།། ས་
རྡོ་རི་བྲག་ལ་སོགས་པའི།། དངོས་པོའི་སྣང་བ་ཐམས་ཅད་ཀུན། འཁྱག་པ་མཚོ་
དཀྱིལ་ཞུ་བ་ལྟར། བོན་སེམས་དབྱེར་མེད་རོ་གཅིག་ཏུ།། མཐའ་བྲལ་སྟོང་པའི་
ཀློང་དུ་གྲོལ།། རང་བྱུང་ཡེ་ཤེས་མངོན་ཤར་ནས།། གསལ་སྒྲིབ་མེད་པའི་དོན་
རྟོགས་ཏེ། ཉི་ཟླ་ལྟ་བུའི་རྣལ་འབྱོར་གྱུར། མངོན་ཤེས་རྫུ་འཕྲུལ་ཐོགས་པ་མེད།།
དེ་ནས་བླ་མའི་གདན་ས་ལ།། འཁོད་ནས་དགོན་པའི་སྒྲིག་ལམ་དང་། འཆད་རྩོད་
བརྩམ་པ་ལ་སོགས་པའི།། བསྟན་པའི་བྱ་བ་རྒྱ་ཆེ་མཛད། གདུལ་བྱ་ལས་སྐལ་ལྡན་
པ་རྣམས། ཐར་པའི་ལམ་ལ་བཀྲིད་བྱས་ཏེ། ཕྱི་མི་ལྡོག་པའི་ས་ལ་བཀོད།། དེ་ནས་
འགྲོ་ལ་དཔེར་བསྟན་ཕྱིར།། མི་རྟག་མྱ་ངན་འདས་ཚུལ་བསྟན། རྗེས་འཇུག་བུ་
སློབ་གྲོལ་ཚུལ་ཀྱང་།། ཕྱོགས་མཚམས་ཀུན་ལས་ཁྱད་པར་དུ།། འཕགས་པའི་
རྟོགས་ལྡན་མང་བྱུང་ཡང་། དེ་དག་ནང་ནས་ཁྲིད་གདམས་འདིའི།། བདག་ཉིད་
ཆེན་པོར་གྱུར་པ་ནི། རྣམ་སྤྲུལ་ནམ་མཁའ་ཡེ་ཤེས་ལགས། མ་འོང་ལུང་གིས་ཟིན་
ཚུལ་ལ། གསང་འདུས་སྤྲུལ་པ་རདའི་མཚན་ཅན་འབྱུང་།། ཞེས་སོགས་ཁ་བྱང་
ལས་གསུངས་གཞན་ཡང་འདི།། རྗེ་ཡི་བརྒྱུད་འཛིན་རྒྱལ་མཚན་བརྒྱད་འབྱུང་བ།།
གསུངས་པ་དག་ལས་འདི་ཉིད་གཅིག་ཏུ་མངོན།། དེ་ཕྱིར་རྒྱལ་བའི་རྣམ་སྤྲུལ་
བསྟན་འགྲོའི་དོན།། བྱོན་པ་ངེས་ཕྱིར་སྙིང་ནས་མོས་པར་བྱ། །བླ་མ་དེ་ཡི་བརྒྱུད་
འཛིན་ནི།། རྣམ་སྤྲུལ་ནམ་མཁའ་ཡེ་ཤེས་ཏེ། དེ་ཡི་རྣམ་ཐར་ཟུར་ཙམ་བཤད།།
ཡུལ་ནི་རྨ་ཁུག་གདུང་རུས་འདུ།། སྔོན་གྱི་ལས་འཕྲོ་སད་ནས་ནི།། སྟོད་དུ་ཕེབས་
པས་སྨན་གྱི་རིར། གདན་སའི་རྒྱལ་ཚབ་རྗེ་དང་མཇལ། རྗེ་ཡི་ཞལ་ནས་ཁྱོད་མ་
འགྲོ། འགྲོ་རྒྱུ་མི་ཡོང་ངའི་རྗེས་སུ།། གདན་ས་འཛིན་དགོས་གསུངས་པས་བཞུགས།།
ཕྱི་ནང་བོན་ལ་ཐོས་བསམ་སྦྱོངས། མཁས་པའི་གྲགས་པ་ཆེ་ཐོབ་ཅིང་།། དག་པ་
377



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དྲང་སྲོང་སྡོམ་པ་བླངས།། མཚན་ཀྱང་ནམ་མཁའ་ཡེ་ཤེས་གསོལ།། ཁྲིམས་རྣམས་
ཉམས་པ་མེད་པར་བསྲུངས། གསང་སྔགས་བོན་ལ་བསྙེན་བསྒྲུབ་མཛད།། དྲོད་
ཚད་ནུས་པ་ལྡན་པར་བྱས། ཁྱད་པར་མན་ངག་ཁྲིད་གདམས་སོགས།། སེམས་
ཕྱོགས་བོན་སྡེ་མ་ལུས་ཀུན།། གདམས་པ་དམར་ཁྲིད་དང་ཆས་པ། ཞུས་ཤིང་
ཡེངས་མེད་ཉམས་ལེན་མཛད། རིག་པའི་གཞི་རྩ་ནང་ནས་ཆོད།། འགྱུར་མེད་
ལྟ་བའི་གདེང་དང་ལྡན། ཕྲ་རགས་རྟོགས་པའི་འདུ་འཕྲོ་ཀུན། འགག་མེད་རིག་
པའི་ཚུལ་དུ་གྲོལ། གཟུང་འཛིན་མཚན་མ་དབྱིངས་སུ་དག །ཉམས་རྟོགས་དབྱེར་
མེད་རོ་གཅིག་འདྲེས།། རེ་དོགས་མེད་པའི་དགོངས་པ་བརྙེས། གཞན་ཡང་ཉམ་
ཐག་འགྲོ་བ་རྣམས།། བུ་གཅིག་མ་ལྟར་བྱམས་བརྩེས་སྐྱོང་། འབུལ་ནོར་ལ་སོགས་
ཟང་ཟིང་ཀུན། མཆོད་སྦྱིན་ཞིང་ལ་གཏོང་བར་མཛད། དེ་ནས་སྐུ་ཚེ་མཐར་ཕྱིན་
ཏེ། མི་རྟག་མྱ་ངན་འདས་ཚུལ་བསྟན། རྗེས་ལ་གདུང་རྟེན་ཤ་རི་རཾ། མང་དུ་བྱོན་
པ་འགྲོ་དོན་དུ། གསེར་གདུང་ནང་དུ་བཞུགས་གསོལ་མཛད། རྗེས་འཇུག་བུ་
སློབ་གྲོལ་ཚུལ་ཡང་། སྟོད་སྨད་ཀུན་ནས་དགེ་བའི་བཤེས། མང་དུ་བྱུང་ཡང་
ཐུགས་སྲས་མཆོག །ཁྲ་རྒན་བཀྲ་ཤིས་རྒྱལ་མཚན་དང་། མཁས་གྲུབ་ཀུན་བཟང་
རྒྱལ་མཚན་དང་། ས་ལེ་འོད་དང་གསུམ་པོ་ལགས། ཁྱད་པར་གདམས་པ་འདིའི་
མངའ་བདག །མཁས་གྲུབ་ཀུན་བཟང་རྒྱལ་མཚན་ཡིན།། མ་འོང་ལུང་གིས་ཟིན་
ཚུལ་ནི།། ནམ་མཁའི་མཚན་ཅན་རྫུ་འཕྲུལ་ཅན་ཞིག་འབྱུང་།། ཞེས་སོགས་ཁ་བྱང་
ས་གསུངས་གཞན་ཡང་ནི།། ལི་ཤུའི་སྤྲུལ་པ་འགྲོ་བའི་དོན་ཉིད་དུ།། བྱོན་པ་ཡིན་
པ་གོང་མའི་ལུང་གིས་ཟིན།། དེ་ཕྱིར་བླ་མ་དམ་པ་འདི།། དྲང་སྲོང་རིག་པ་འཛིན་
པ་སྟེ།། མཚན་ཐོས་བས་ཀྱང་ངན་འགྲོ་ཡི། འཇིགས་པ་དག་ལ་སྐྱོབ་པ་ངེས།། བླ་
མ་དེ་ཡི་བརྒྱུད་འཛིན་ནི། མཁས་གྲུབ་ཀུན་བཟང་རྒྱལ་མཚན་ཏེ། དེ་ཡི་རྣམ་ཐར་
378



ནམ་མཁའ་མཛོད་ཀྱི་ཁྲིད་གདམས་སྐོར།
ཟུར་ཙམ་བཤད། ཡུལ་ནི་སྟའུ་མདོ་སྐུ་ཞེས། གདུང་རུས་སྒོ་སྟེ་ཆུང་ངུའི་དུས།།
བྲུ་ཤའི་གྲུབ་ཐོབ་ཨའུ་ཏིག་པས། ངོས་འཛིན་མཛད་ནས་ཕྲུ་གུ་འདི། ང་ཡི་བསྟན་
ལ་ཕན་པ་ཞིག །འོང་གི་གསུངས་ནས་བྱིན་རླབས་མཛད། ཕྱིས་སུ་བྲིས་འདོན་
ལ་སོགས་པ།། བསླབ་པ་ཙམ་གྱིས་མཁྱེན་པ་བྱུང་། དེ་ནས་ཆེར་སྐྱེས་དབུས་གཙང་
དུ།། ཕེབས་པས་སྨན་རིའི་མཁན་པོ་ནི། ནམ་མཁའ་ཡེ་ཤེས་ཉིད་དང་མཇལ།།
མདོ་མཛོད་འདུལ་བ་ལ་སོགས་པའི། མཚན་ཉིད་བོན་ལ་ཐོས་བསམ་སྦྱོང་།། རྣམ་
འབྱེད་ཤེས་རབ་ལྡན་པར་བྱས། དག་པ་དྲང་སྲོང་སྡོམ་པ་ནོད། ཚུལ་མཚན་ཀུན་
བཟང་རྒྱལ་མཚན་གསོལ། སྡོམ་ཁྲིམས་ཉམས་པ་མེད་པར་བསྲུངས། ཡི་དམ་ཕྱི་
ནང་དབང་ལུང་ཞུས།། སྒྲུབ་པ་མཛད་པས་མཆོག་ཐུན་བརྙེས། ཁྱད་པར་མན་
ངག་ཁྲིད་གདམས་ཀྱི།། གདམས་པ་དམར་ཁྲིད་མཛད་ནས་གནང་། ཉམས་སུ་
བླངས་པས་གྲོལ་བ་ཐོབ།། རྣམ་རྟོག་ཡེ་ཤེས་ལྷངས་ཀྱིས་ཤར།། གཉིས་འཛིན་
རྟོག་པ་དབྱིངས་སུ་དག །གྲོལ་འཁྲུལ་གཉིས་ཀྱི་གཞི་རྩ་ཆོད། འཁོར་འདས་དབྱེར་
མེད་གཅིག་ཏུ་རྟོགས། སྒོམ་མེད་རྣལ་འབྱོར་ཆེན་པོར་གྱུར།། དེ་ནས་གོང་མའི་
གདན་ས་ཕོག །ཉན་བཤད་ལ་སོགས་བོན་འཁོར་བསྐོར། གདུལ་བྱ་གང་ལ་གང་
འདུལ་གྱི།། བོན་ཀྱང་དེ་བཞིན་བསྟན་མཛད་ཅིང་།། སྐལ་ལྡན་མང་པོ་ཐར་པར་
བཀོད། གཞན་ཡང་རྡོ་ལ་ཞབས་རྗེས་དང་། ཕྱག་རྗེས་བཞག་པ་མང་དུ་བཞུགས།།
སྐུ་ཚེ་ཡང་ནི་མཐར་ཕྱིན་ཅིང་།། བསྟན་འགྲོའི་དོན་གྲུབ་ཟིན་པ་དང་། མི་རྟག་མྱ་
ངན་འདས་ཚུལ་བསྟན། རྗེས་འཇུག་བུ་སློབ་གྲོལ་ཚུལ་ཀྱང་། མདོ་དབུས་གཙང་
དང་གསུམ་པོ་ནས། རྟོགས་ལྡན་གྲུབ་ཐོབ་མང་བྱུང་ཡང་།། ཀུན་ལས་མཆོག་
ཏུ་གྱུར་པ་ནི།། བསྟན་འཛིན་རིན་ཆེན་རྒྱལ་མཚན་དང་།། སྒོ་ཛུང་བློ་གྲོས་རྒྱལ་
མཚན་དང་། མཚུངས་མེད་བསྟན་པ་འོད་ཟེར་དང་། ཆེན་མོ་བསྟན་པ་རྒྱལ་མཚན་
379



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནོ། །ཁྱད་པར་གདམས་པ་འདིའི་བདག་ཉིད། བསྟན་འཛིན་རིན་ཆེན་རྒྱལ་མཚན་
དང་། སྒོ་ཛུང་བློ་གྲོས་རྒྱལ་མཚན་ཡིན། དང་པོའི་རྒྱུད་ཁ་གཞན་དུ་སྟེ། རྣམ་ཐར་
ཀྱང་ནི་ལོགས་སུ་ཤེས། འདི་ནི་ཕྱི་མ་བརྒྱུད་ཁ་གཙོ། མ་འོང་ལུང་གིས་ཟིན་ཚུལ་
ནི།། དྲན་པའི་ཁ་བྱང་ལེའུ་ལས། དབུས་རུའི་དཀྱིལ་དུ་ཀུན་བཟང་མཚན་ཅན་
འབྱུང་། གང་མཇལ་ཐར་པའི་ལམ་ལ་འདྲེན་པར་འགྱུར། ཞེས་སོགས་གསུངས་
ཕྱིར་མོས་གུས་བྱ། །བླ་མ་དེ་ཡི་བརྒྱུད་འཛིན་ནི།། སྒོ་ཛུང་བློ་གྲོས་རྒྱལ་མཚན་ཏེ།
དེ་ཡི་རྣམ་ཐར་ཟུར་ཙམ་བཤད། ཡུལ་ནི་རྒྱུ་རོང་སོག་སྟོང་སྤྱོར། ཨ་འབུམ་ཞེས་
བྱའི་སྲས་སུ་འཁྲུངས།། སྐུ་མཆེད་བཞི་ཡི་ཆུང་བ་སྟེ།། བཅོ་བརྒྱད་ལོ་ལ་སྨན་རིར་
ཕེབས། སྐུ་མདུན་ཀུན་བཟང་རྒྱལ་མཚན་དྲུང་། ཕྱི་ནང་བོན་ལ་ཐོས་བསམ་
སྦྱོངས།། གསང་བསྔགས་ཡི་དམ་དབང་ལུང་དང༌།། ཁྱད་པར་མན་ངག་ཁྲིད་
གདམས་སོགས། ལག་ལེན་དམར་ཁྲིད་ཆས་པ་ཞུས། ཉམས་སུ་བླངས་པས་ས་
ལམ་གྱི། ཡོན་ཏན་དུ་མ་རྒྱུད་ལ་སྐྱེས། ཉམས་རྟོགས་དབྱེར་མེད་རོ་གཅིག་འདྲེས།
རྟོགས་པ་མངོན་དུ་གྱུར་ནས་སུ།། བདེ་ཆེན་བོན་སྐུའི་དགོངས་པ་བརྙེས། དགུང་
ལོ་ཉེར་ལྔ་ལོན་པ་དང་། གཤེན་སྟོན་རྒྱལ་བ་ལྷུན་གྲུབ་ཀྱིས།། ཁྲི་བརྟན་ནོར་རྩེའི་
གདན་ས་རུ།། བཀོད་པས་ལོ་འགར་མཚན་ཉིད་དང་།། གསང་སྔགས་སོགས་ཀྱི་
བཀའ་འཁོར་བསྐོར། མདོ་སྔགས་གྲྭ་སློབ་མང་དུ་འཕེལ།། དེ་ནས་ཉིད་ཀྱང་བྱ་
བྲལ་དུ།། མཛད་ནས་དབེན་གནས་མཐའ་དག་ལ།། ཉམས་ལེན་ཆུ་བོའི་རྒྱུན་
བཞིན་དུ།། མཛད་པས་བུ་སློབ་གྲྭ་འཁོར་ཀྱང་། དགོངས་ཉམས་ལྡན་པ་མང་དུ་
བྱུང་། དེ་ནས་སྐུ་ཚེ་ཡང་ནི་མཐའ། སུམ་ཅུ་རྩ་བདུན་འབྲི་ལུང་གི། དམ་པ་ཚུལ་
ཤེས་སྒྲུབ་གནས་སུ། དཔྱིད་ཟླ་ཐ་ཆུང་ཚེས་བཞི་ལ།། མི་རྟག་མྱ་ངན་འདས་ཚུལ་
བསྟན།། རྗེས་འཇུག་བུ་སློབ་གྲོལ་ཚུལ་ཀྱང་། མདོ་གམ་དབུས་གཙང་ཐམས་ཅད་
380



ནམ་མཁའ་མཛོད་ཀྱི་ཁྲིད་གདམས་སྐོར།
ནས།། བརྒྱུད་འཛིན་བུ་སློབ་མང་བྱུང་ཡང་།། གདམས་པ་འདི་ཡི་བདག་པོ་ནི།།
བོན་གྲོང་བསྟན་པ་འོད་ཟེར་ལགས། མ་འོང་ལུང་གིས་ཟིན་ཚུལ་ལ། སྲིད་པ་རྒྱུད་
ཀྱི་ཁ་བྱང་ལས། མི་ཁྲི་བཙད་པོའི་སྤྲུལ་པ་ལ། རྒྱ་གར་བྷི་མ་མི་ཏྲ་བྱདེའི་སྤྲུལ་
སྒོ་རིགས་སྲས་སུ་འཁྲུངས། བློ་གྲོས་རྒྱལ་མཚན་བྱ་བ་འབྱུང་། འདུལ་ཁྲིམས་དོན་
དམ་ཡོངས་འཛིན་གྱི།། སེམས་དཔའི་ལུས་སུ་འགྲོ་དོན་མཛད།། ཞེས་སོགས་གསུངས་
ཕྱིར་དད་མོས་ཀྱིས། སྙིང་ནས་གསོལ་བ་བཏབ་པ་གཅེས།།
བླ་མ་དེ་ཡི་བརྒྱུད་འཛིན་ནི། བོན་གྲོང་བསྟན་པ་འོད་ཟེར་ཏེ། དེ་ཡི་རྣམ་ཐར་
ཟུར་ཙམ་བཤད།། ཡུལ་ནི་དགེ་སྟེང་བོན་གྲོང་ལ།། གདུང་རུས་འདྲུ་སྟེ་ཡབ་ཀྱི་
མཚན། བོན་གྲོང་ཆོས་མཛད་ཅེས་དང་ཡུམ། གེ་ཁོད་མཚོ་གཉིས་སྲས་སུ་འཁྲུངས།
སྐུ་མཆེད་གསུམ་གྱི་བར་པ་སྟེ། ཆུང་ནས་བྲིས་ཀློག་མཁས་པར་བྱུང་།། དེ་ནས་ཆེར་
སྐྱེས་སྨན་རིར་བྱོན།། ཀུན་བཟང་རྒྱལ་མཚན་ཉིད་དང་མཇལ།། རབ་བྱུང་ཞུས་
པས་ཚུལ་མཚན་དུ།། བསྟན་པ་འོད་ཟེར་ཞེས་སུ་གསོལ།། ཕྱི་ནང་བོན་ལ་ཐོས་
བསམ་སྦྱངས།། དབང་ལུང་ལ་སོགས་རྒྱུས་པར་གསན། དེ་ནས་ཁྲི་བརྟན་ནོར་
བུའི་རྩེར།། སྒོ་ཛུང་བློ་གྲོས་རྒྱལ་མཚན་མདུན། ཐེག་པ་ཆེན་པོའི་ངོ་སྤྲད་ཞུས།།
མན་ངག་དམར་ཁྲིད་མཛད་ནས་གནང་།། གཞན་ཡང་ཨ་མཚོ་ཀུན་རྒྱལ་དང་།།
དང་ར་ཤེལ་འོད་གཤེན་ལྷུན་གྲུབ།། སྙེ་ཞིག་བསོད་ཡེ་ལ་སོགས་པའི། བྲུ་ཞུ་སྤ་རྨེའུ་
གདུང་འཛིན་གྱི། བླ་མ་རྣམས་ཀྱི་ཞབས་ལ་གཏུགས། དབང་ལུང་མན་ངག་མང་
དུ་ནོད།། དེ་ནས་བྱ་རི་གཙུག་ལྡན་དང་། ཏི་སེ་མ་པང་རྟ་སྒོ་དང་།། དང་ར་ཁྱུང་
རྫོངས་ལ་སོགས་པའི།། གནས་ཆེན་རྣམས་སུ་གཅིག་པུ་རུ།། དཀའ་བར་བཅད་
ཅིང་ཉམས་ལེན་མཛད།། ཁྱད་པར་གངས་དཀར་ཏི་སེ་རུ།། ལོ་གསུམ་གཉིད་སྤང་
མཛད་ནས་སུ།། ཉིན་མཚན་ཡེང་བ་མེད་པ་རུ།། འབྲལ་མེད་ཉམས་སུ་བླངས་པ་
38



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡིས། རིག་པའི་རང་སར་ཟིན་པ་དང་། རང་སྣང་དབང་དུ་འདུས་པ་དང་། གཞན་
སྣང་ཟིལ་གྱིས་ནོན་པ་དང་། བོན་རྣམས་ཐུགས་ལས་རང་རྡོལ་བྱུང་། ནམ་མཁའི་
བྱ་ལ་སྒོམ་ཁྲིད་ཐེབས། གཞན་གྱི་བསམ་སེམས་ས་ལེར་མཁྱེན།། ཡི་དམ་ལྷ་ཡི་ཞལ་
མཐོང་ཞིང་། རྡོ་ལ་ཕྱག་ཞབས་རྗེས་བཞག་མཛད། གྲུབ་ཆེན་གཡུང་དྲུང་གཙུག་
ཕུད་ཉིད། འོད་ཀྱི་སྐུ་རུ་གཟིགས་པ་དང་། མངོན་ཤེས་རྫུ་འཕྲུལ་དག་སྣང་སོགས།།
ཆེ་བའི་ཡོན་ཏན་དཔག་མེད་མངའ། དེ་ནས་དགུང་ལོ་བདུན་བཅུ་ལ། བོན་རིའི་
ཡང་དབེན་ལྷ་རྩེ་རུ།། སྤྲེའུ་ལོ་སྤྲེའུ་ཟླའི་ཚེས་བཅོ་བརྒྱད།། ལུས་གནད་བསྲང་ཞིང་
སྤྱན་མིག་གཉིས།། ནམ་མཁའི་དབྱིངས་སུ་ཁྲོལ་གཟིགས་ནས། མི་གཡོ་ངང་ལ་
བཞག་ན་ལྷཞལ་ཁུམ། ཁོ་བོ་ང་ཡང་མི་གཡོ་ངང་ལ་བཞག །གསུངས་ནས་དགོངས་
པ་དབྱིངས་སུ་གཤེགས།། སློབ་མ་རྣམས་ཀྱིས་སྤུར་སྦྱོངས་པས། གཞའ་འོད་མེ་
ཏོག་ཆར་བབ་ཅིང་།། སྤྱན་མིག་གཡོན་ལ་རིང་སྲེལ་ལྔ་། གཡས་ལ་གསུམ་དང་
ཐུགས་རང་བྱོན།། དབུ་ཀླད་དུང་དཀར་གཡས་འཁྱིལ་དང་། ཚེ་དབང་རྒྱ་བོད་
གཉིས་ཀྱི་སྐུ།། ཏ་པི་ཧྲི་ཙའི་སྐུ་དང་གསུམ། ཤརི་རཾ་སོགས་མང་དུ་བྱོན། རྗེས་འཇུག་
བུ་སློབ་གྲོལ་ཚུལ་ལ། ཕྱོགས་མཚམས་ཀུན་ནས་བསླབ་པ་གསུམ།། དོན་གཉེར་
བྱེད་པ་སྟོང་ཕྲག་ཙམ།། ཀུན་གྱི་ནང་ནས་མཆོག་གྱུར་པ། དྲན་མཆོག་ཉི་མ་འོད་
ཟེར་དང་། སྟག་གུ་ཉི་མ་རྒྱལ་མཚན་ལགས། མ་འོང་ལུང་གིས་ཟིན་ཚུལ་ནི།། ཚེ་
དབང་རིག་འཛིན་སྤྲུལ་པ་ནི།། རྟོགས་པ་ཉི་མ་ལྟར་གྱུར་པ།། གངས་དཀར་ཏི་
སེའི་ཕྱོགས་སུ་འབྱུང་།། ཞེས་གསུངས་པ་བཞིན་བླ་མ་འདི། དྲན་པས་ཆོག་པས་
བླ་མ་སྟེ། སྙིང་ནས་མོས་གུས་བསྐྱེད་པ་གཅེས།།
བླ་མ་དེ་ཡི་བརྒྱུད་འཛིན་ལ།། ཉི་མ་རྣམ་གཉིས་ཁྱད་མེད་ཀྱང་།། རང་རེའི་
དམར་ཁྲིད་འདི་ཡི་བརྒྱུད།། སྟ་གུ་ཉི་རྒྱལ་ལ་ཐུག་པས།། དེ་ཡི་རྣམ་ཐར་ཟུར་ཙམ་
382



ནམ་མཁའ་མཛོད་ཀྱི་ཁྲིད་གདམས་སྐོར།
བཤད། ཡུལ་ནི་སྟ་གུ་གཅི་བཞར་ཞེས།། གདུང་རུས་དབྲ་ནག་དེ་ཡང་ཡབ། དཔའ་
བོ་རིན་ཆེན་སྲས་སུ་འཁྲུངས།། དགུང་ལོ་བཅུ་ནས་བྲིས་ཀློག་ཤེས། ཉི་ཤུ་རྩགསུམ་
དབུས་གཙང་ཕྱིན། སྨན་རི་མཁན་པོ་ཚུལ་རྒྱལ་ལ།། དྲང་སྲོང་བསྙེན་རྫོགས་སྡོམ་
པ་ཞུས། ཚུལ་མིང་ཉི་མ་རྒྱལ་མཚན་གསོལ། དེ་ཡང་སྨན་རིའི་ཚོགས་གྲལ་དུ།།
བཞུགས་ནས་ཁམས་ཆེན་འདོན་དུས་སུ།། ཡི་གེ་ལྡེབ་རེ་བསྒྱུར་བའི་ཚེ།། ངན་
འགྲོའི་གནས་ངན་ལྷག་ལྷག་ཏུ།། སྟོང་ཐུབ་པ་ཡང་གོང་མས་གཟིགས།། གཞན་
གཤེན་རྒྱལ་ལྷུན་གྲུབ་དང་།། སྤ་སྟོན་ལྷུན་གྲུབ་དབང་རྒྱལ་དང་། ཞུ་ཡི་རྣམ་
རྒྱལ་གྲགས་པ་དང་།། བྲུ་རྗེ་ཞབས་དྲུང་ལ་སོགས་པའི།། བླ་མ་རྣམས་ཀྱི་ཞབས་
ལ་གཏུགས།། ཕྱི་ནང་བོན་ལ་ཐོས་བསམ་སྦྱངས།། དབང་ལུང་མན་ངག་རྒྱས་པར་
གསོན།། དེ་ནས་གངས་རིར་བྱོན་པ་དང་། བོན་གྲོང་སློབ་དཔོན་ཉིད་དང་མཇལ།།
ཁྱེད་མཚན་ཐོས་པས་སྤུ་ལོང་གཡོ།། ཞལ་མཇལ་ཙམ་གྱིས་སྲིད་པ་ཞིག །སྣང་བ་
ཤར་བའི་ངོ་སྤྲོད་གཅིག །གནང་དགོས་ཞུས་པས་བླ་མ་ཡིས།། འདིར་འདུག་དང་
ནི་རྨི་ལམ་བཟང་། འགྲོ་དོན་འབྱུང་བའི་རིགས་སུ་སྣང་།། གསུངས་ནས་ཚེ་དབང་
བོད་ཡུལ་མའི།། དབང་ལུང་དང་ནི་ཁྱད་པར་དུ།། མན་ངག་ཁྲིད་གདམས་ཟབ་
མོ་ཡི།། ལག་ལེན་དམར་ཁྲིད་མཛད་ནས་ཕོག །བོན་འདིའི་བདག་པོ་གྱིས་ཤིག་
གསུངས།། ལོ་གསུམ་བར་དུ་བླ་མ་ཡི།། རྗེས་སུ་འབྲང་ནས་ཐུགས་བཅུད་བླངས།།
སྐབས་དེར་དཔོན་སློབ་ཐམས་ཅད་ཀུན།། བྱ་རི་གཙུག་ལྡན་དུ་ཕེབས་ནས།། སྙན་
བརྒྱུད་བཀའ་རྒྱུད་སྐོར་བཞི་ཡི།། གདམས་པ་ཡོངས་རྫོགས་འཆད་ཉན་མཛད།།
དེ་ནས་མང་ཡུལ་རི་ཁྲོད་དུ།། བྱོན་ནས་རྩེ་གཅིག་ཉམས་ལེན་མཛད།། དགེ་སྦྱོར་
བོགས་ཆེ་ཉིན་མཚན་འདྲེས།། མཁའ་འགྲོ་བདེ་བྱེད་བཟང་མོ་ཞེས།། གང་ནས་
བྱོན་པ་མ་ངེས་པ།། གཅིག་དང་འཕྲད་པས་མོ་ན་རེ།། ཨ་ཁུ་ཁྱོད་ཀྱི་སྐྱེ་བ་ཡི། སྔར་
38?



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མའི་རོ་ཡི་མཆོད་རྟེན་བྱས།། འགྲོ་ལ་ཕན་ཐོགས་ཆེན་པོར་བྱུང་། ད་ཡང་རོ་ཡི་
མཆོད་རྟེན་གྱིས། འགྲོ་ལ་ཕན་ཐོགས་འབྱུང་གི་གསུངས། མཁའ་འགྲོར་ཕྱག་ཕུལ་
དགོས་སྙམ་ཙ། མོ་རང་གར་སོང་ཆ་མེད་དོ། །ཡང་ནི་མ་ཎི་རྡོ་འབུམ་ལ། བསྐོར་
བ་མཛད་ཀྱིན་བཞུགས་པ་ལ། སྤྱན་རས་གཟིགས་ཀྱི་ཞལ་བསྟན་ནས། ང་འགྲོ་
བ་ཡོངས་ཀྱི་ལྷ་སྐལ་ཡིན། ཁྱོད་ཀྱི་ཡི་དམ་ལྷ་ཡིན་པས། ཁྱོད་ཀྱི་བསམ་དོན་ང་ཡིས་
སྒྲུབ། གསུངས་ནས་ཕྱེད་ཀྱི་ཡལ་ཏེ་སོང་། ཏི་སེར་བཞུགས་དུས་ཁྱེའུ་གཅིག །བྱུང་
ནས་ལ་ངག་དོར་བཞུགས་པའི།། ཆ་རྐྱེན་ལམ་དུ་ཡོད་པ་བཞེས།། ཟེར་ནས་མི་
སྣང་བར་གྱུར་ཏོ། །བྱོན་པས་སྒྲོན་མ་ལ་ཁ་རུ།། འབྲོང་རོ་གཅིག་འདུག་ལོ་གསུམ་
དུ།། བཞུགས་པའི་ཆ་རྐྱེན་དེ་ལ་མཛད།། བསམ་གཏན་གླིང་དུ་བཞུགས་དུས་དེར།།
མི་མ་ཡིན་གྱི་བུད་མེད་གཅིག །བྲ་རྩམ་ཁལ་བརྒྱད་ཕུལ་དུ་བྱུང༌།། དེ་ནས་སྨར་
ཁམས་ཤཀྱ་དཔལ། མཇལ་དུ་བྱོན་པས་ཐུགས་ཡིད་འདྲེས།། གནས་དེར་བཞུགས་
དགོས་བཀའ་གནང་ཞིང་།། ཡུལ་དེའི་གནས་བདག་ཕོ་མོ་དང་།། དངོས་སུ་མིས་
ཀྱང་བཞུགས་དགོས་ཞུས། དེ་རུ་བཞུགས་ནས་བོན་པོ་ལ། བོན་དང་བན་དེར་
ཆོས་གསུངས་ཤིང་།། སྐལ་ལྡན་མང་པོ་ཐར་པར་བཀོད།། དེ་ཡང་བཟང་མདོག་
འདིར་གཡེང་ན།། ལེ་ལོའི་དབང་དུ་ཤོར་དགོངས་ནས།། ལོ་དགུར་གཉིད་སྤང་
མཛད་ནས་སུ།། བརྩོན་པ་དྲག་པོས་ཉམས་ལེན་མཛད།། འོད་གསལ་འཁོར་ཡུག་
འཆར་ནས་སུ། ཐམས་ཅད་སྒྲིབ་མེད་ཟང་ཐལ་མཁྱེན།། གནས་བདག་ཕོ་མོ་ལ་
སོགས་པའི།། མི་མིན་ལྷ་འདྲེས་མངོན་སུམ་དུ། རིན་པོ་ཆེ་དང་སྨན་འབྲུ་དང་།
རི་དྭགས་རྣ་མའི་མར་ཡིན་ཟེར།། མི་ཁུར་ཙམ་རེ་ཕུལ་བ་བྱུང་། དངོས་སུ་འཁོར་
ལ་གནང་རྒྱུ་འདུག །དེ་ལྟར་མི་དང་མི་མིན་གྱི།། འགྲོ་དོན་རྒྱ་ཆེར་གྲུབ་པ་དང་།།
སྐུ་ཚེ་ཡང་ནི་མཐར་ཕྱིན་ནས། དབྱིངས་སུ་མྱ་ངན་འདས་ཚུལ་བསྟན། རྗེས་སུ་
384



ནམ་མཁའ་མཛོད་ཀྱི་ཁྲིད་གདམས་སྐོར།
སེམས་ཅན་འདྲེན་པའི་རྟེན།། སྤྱན་རས་གཟིགས་སྐུ་ཚོན་གང་པ། ཚེ་དབང་སྐུ་
དང་ཤ་རི་རམ། དེ་ལ་སོགས་པ་མང་དུ་བྱོན། འཇའ་འོད་མེ་ཏོག་ཆར་བབ་ཅིང་།
དགེ་བའི་རྟགས་ཀྱང་དཔག་མེད་བྱུང་།། རྗེས་འཇུག་བུ་སློབ་གྲོལ་ཚུལ་ནི། བོན་
ཆོས་གཉིས་ལས་སློབ་མ་ནི། སྟོང་ཕྲག་ལྷག་ཙམ་བྱུང་གྱུར་ཡང་། གདམས་པ་འདི་
ཡི་བརྒྱུད་འཛིན་ནི། རྣལ་འབྱོར་བློ་གྲོས་རྒྱལ་མཚན་ལགས།། མ་འོང་ལུང་གིས་
ཟིན་ཚུལ་ལ། ཚེ་དབང་སྤྲུལ་པ་ཉི་མའི་མིང་།། གང་མཇལ་ཐར་པའི་ལམ་ལ་འཁོད།
ཞེས་གསུངས་ཕྱིར་ན་དད་མོས་བྱ།།
བླ་མ་དེ་ཡི་བརྒྱུད་འཛིན་ནི།། དམ་པ་བློ་གྲོས་རྒྱལ་མཚན་ཏེ། དེ་ཡི་རྣམ་ཐར་
ཟུར་ཙམ་བཤད། ཡུལ་ནི་ཉག་རོང་ཆོ་བི་བ། གདུང་རུས་དབྲ་ནག་ཡབ་དཔའ་
བོ། །ཡུམ་ནི་ཐ་ཟེ་མིན་ཞེས་བྱ། དེ་གཉིས་སྲས་སུ་སྐུ་འཁྲུངས་ཤིང་། དེ་ཡང་ཆུང་
ནས་དད་པ་དང་། ཤེས་རབ་ལྡན་ཞིང་ཞི་དུལ་ཆེ། བྲིས་ཀློག་ལ་སོགས་མཁས་པར་
གྲགས། དགུང་ལོ་ཉེར་གཅིག་དབུས་གཙང་དུ། བྱོན་པས་སྨན་རི་མཁན་པོ་དང་།
བྲུ་ཞུ་སྤ་རྨིའུ་ལ་སོགས་པའི་།། བླ་མ་མང་པོའི་ཞབས་ལ་གཏུགས། དབང་ལུང་བྱིན་
རླབས་རྒྱས་པར་གསན། ཁྱད་པར་སྟ་གུ་ཉི་རྒྱལ་གྱི། དྲུང་དུ་ཁྲིད་གདམས་ཟབ་
མོ་ཞུས། རང་བྱུང་ཡེ་ཤེས་ལྷག་གིས་ཤར། བླ་མའི་མདུན་དུ་ཞུ་ཕུལ་ཚེ།། གཅིག་
ཆར་རྟོགས་པ་ཡིན་ནོ་གསུངས། འོན་ཀྱང་འགྲོ་ལ་ཕན་གདགས་ཕྱིར།། ལམ་ལ་
རིམ་གྱིས་ཁྲིད་ཚུལ་བསྟན། དེ་ནས་བཟུང་ནས་གནས་ཆེན་དང་། དབེན་སར་
འགྲིམ་ཞིང་ཉམས་ལེན་མཛད། ཁྱད་པར་གནས་ཆེན་བོན་རི་ཡི།། བསེན་མོ་
འཐབ་སར་དགོན་བཏབ་སྟེ། དེ་རུ་བཞུགས་ནས་གདུལ་བྱ་ལ། གང་ལ་གང་
འདུལ་བོན་འཁོར་བསྐོར། སློབ་བུ་ཕོ་མོ་མང་དུ་ཚར།། གཞན་ཡང་མ་འོང་འབྱུང་
འགྱུར་དང་། ཕ་རོལ་ཤེས་རྒྱུད་ས་ལེར་མཁྱེན། རྡོ་ལ་ཕྱག་ཞབས་རྗེས་ལ་སོགས།།
385



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཞག་པ་མཛད་ལ་ཐོགས་ཆགས་མེད། དེ་ནས་སེམས་ཅན་དཔེར་བསྟན་ཕྱིར།།
མི་རྟག་མྱ་ངན་འདས་ཚུལ་བསྟན།། རྗེས་ལ་སེམས་ཅན་འདྲེན་པའི་རྟེན།། རིང་
བསྲེལ་ཤེལ་མདོག་མང་དུ་བྱོན།། རྗེས་འཇུག་བུ་སློབ་གྲོལ་ཚུལ་ནི།། ཐུགས་ཀྱིས་
སྲས་བརྒྱུད་ལྕམ་གཉིས་སོགས།། སློབ་མ་བརྒྱ་ཕྲག་མང་པོ་བྱུང་། དེ་དག་ནང་ནས་
གདམས་པ་འདིའི། བདག་ཉིད་ཆེན་པོར་གྱུར་པ་ནི། རོང་སྒོམ་གཡུང་དྲུང་ཡེ་
ཤེས་ཏེ།། བླ་མའི་ཞལ་ནས་རང་སྒོམ་ཁྱོད།། སྟ་གུ་ཉི་རྒྱལ་ནས་བརྒྱུད་པའི།། མན་
ངག་དམར་ཁྲིད་སྐས་ཐེམ་ལ།། བགྲོད་པ་ལྟ་བུའི་གདམས་པ་འདི། ཁྱོད་ལ་གཏད་
ཀྱི་མཐའ་འཁོབ་ཏུ། དར་བར་གྱིས་དང་མཐའ་འཁོབ་མི།། རེ་རེ་གྲོལ་ན་བོད་
ཀྱི་མི། ལས་སད་བརྒྱ་གྲོལ་བ་དང་འདྲ།། གསུངས་ནས་བཀའ་ཡི་གཉེར་གཏད་
མཛད། མ་འོང་ལུང་གིས་ཟིན་ཚུལ་ལ། ཚེ་དབང་ཁ་བྱང་ཤོག་དྲིལ་ལས།། ཚེ་དབང་
རིག་འཛིན་སྤྲུལ་པ་ལ།། མེ་ཉག་མགོན་པོའི་མིང་ཅན་གཅིག །རྫུ་འཕྲུལ་སྟོབས་
དང་ལྡན་པར་འབྱུང་།། ཞེས་དང་དྲན་པའི་ཁ་བྱང་ལས། མགོན་པོའི་མིང་ཅན་
མེ་ཉག་ཡུལ་དུ་འབྱུང་། གང་མཇལ་ཐར་པའི་ལམ་ལ་འདྲེན་པར་འགྱུར། ཞེས་
གསུངས་མོས་གུས་ཆེན་པོ་ཡིས།། བླ་མ་རྗེ་ལ་གསོལ་བཏབ་བྱ། །
བླ་མ་དེ་ཡི་བརྒྱུད་འཛིན་ནི། རྒྱ་རོང་གཡུང་དྲུང་ཡེ་ཤེས་ཏེ།། དེ་ཡི་རྣམ་ཐར་
ཟུར་ཙམ་བཤད།། ཡུལ་ནི་རྒྱ་རོང་འགྲན་ལྗོངས་ཞེས།། གདུང་རུས་དབྲ་དཀར་
ཁྱུང་པོ་སྟེ། ཡབ་ནི་རྒྱལ་པོ་ཨ་ཧོར་དང་། ཡུམ་ནི་ཚུལ་ཁྲིམས་ལྕམ་གཉིས་ལ། ལྕགས་
བྱའི་ལོ་ལ་སྐུ་འཁྲུངས་ཤིང་།། ཆུང་ནས་བོན་ལ་མཁས་པར་བྱང་།། ཉི་ཤུ་བླ་མ་ཤེས་
རབ་ཀྱི། དྲུང་དུ་གཙང་གཙུག་སྡོམ་པ་བླངས།། ཚུལ་མིང་གཡུང་དྲུང་ཡེ་ཤེས་
གསོལ། བཅུ་དྲུག་ལོན་ནས་དབུས་གཙང་ཕེབས། མཁན་པོ་ཤེ་ཙུ་དྲུང་མུ་དང་།
མཇལ་ནས་དྲང་སྲོང་སྡོམ་པ་བཞེས། གཞན་ཡང་བྲུ་བླ་དབང་གི་རྒྱལ། དྲེ་སྟོན་
386



ནམ་མཁའ་མཛོད་ཀྱི་ཁྲིད་གདམས་སྐོར།
བསོད་ནམས་འགྱུར་མེད་དང་། ཞུ་སྒོམ་ཁྲི་བཙུན་དཔལ་ལྡན་དང་། སྟག་བྲོ་ནམ་
མཁའ་འོད་ཟེར་སོགས། བླ་མ་མང་པོའི་ཞབས་ལ་གཏུགས། ཕྱི་ནང་གསང་བའི་
བོན་སྒོ་ཡི།། དབང་ལུང་མན་ངག་བཅས་པ་གསན། ཁྱད་པར་བསེན་མོ་འཐབ་
ས་རུ།། དམ་པ་བློ་གྲོས་རྒྱལ་མཚན་ལ། ཨ་ཁྲིད་སྙན་བརྒྱུད་རྫོགས་ཆེན་སོགས།།
བླ་མེད་བོན་སྒོའི་ཁྲིད་མང་ཞུས།། རྩ་རླུང་འོད་གསལ་དམར་ཁྲིད་རྣམས།། བུམ་
པ་གང་བྱོའི་ཚུལ་དུ་གནང་། རྟོགས་གྲོལ་དུས་མཉམ་གྱུར་ནས་ནི།། སྒོམ་མེད་ཆེན་
པོའི་གདེང་དང་ལྡན།། དེ་ནས་མདོ་དབུས་ལ་སོགས་ཀྱི།། གྲུབ་གནས་ཁྱད་པར་
ཅན་རྣམས་སུ།། འབྲེལ་འཇོག་བྱས་ཀྱིན་ཉམས་ལེན་མཛད། ཁྱད་པར་ཤེལ་ཆུ་
སྔོན་མོའི་འགྲམ།། ས་གནད་གཏོ་ལུང་ཞེས་བྱ་རུ། ཡང་དབེན་དཔལ་གྱི་དགོན་
པ་བཏག སྒོམ་གྲྭ་སྔགས་གྲྭ་གཉིས་སུ་ཕྱེས།། མདོ་སྨད་ཐམས་ཅད་བོན་ལ་བཙུད།
གཞན་ཡང་གྲུབ་རྟགས་རྫུ་འཕྲུལ་ནི། རྡོ་ལ་ཕྱག་རྗེས་བཞག་པ་དང་།། ལྕགས་ལ་
མདུད་པ་རྒྱབ་པ་དང་། མི་མིན་རྣམས་ཀྱི་འདོད་རྫས་དང་། རྟ་ནོར་དངོས་སུ་ཕུལ་
བ་དང་། རིག་འཛིན་ཚོགས་གྲལ་ཕྱིན་པ་དང་། སྡེ་བརྒྱད་བཀའ་ལ་ཉན་པ་དང་།
གཞན་གྱི་ཤེས་རྒྱུད་མཁྱེན་པ་དང་། བཀའ་སྐྱོང་བྲན་དུ་ཁོལ་བ་སོགས།། ཆེ་བའི་
ཡོན་ཏན་དཔག་ཏུ་མེད། དེ་ནས་དགུང་ལོ་ཞེ་ལྔ་ཡི། སྟོན་ཟླ་ར་བའི་ཚེ་བཅུདགུར།།
ཞིང་ཁམས་གཞན་དུ་དགོངས་པ་གཤེགས། རྗེས་སུ་དགེ་རྟགས་དུ་མ་དང་། དབུ་
ལ་ཁྲོ་བོ་འབྲུག་གསས་སྐུ། ཡིག་འབྲུ་ཨོཾ་དང་ཐུགས་ལྗགས་ལ།། རིང་བསྲེལ་མང་
དུ་བྱོན་པའོ། །རྗེས་འཇུག་བུ་སློབ་གྲོལ་ཚུལ་ལ།། མདོ་གམ་སྟོད་སྨད་བར་གསུམ་
ནས། སློབ་མ་བརྒྱ་ཕྲག་མང་དུ་འཕེལ། ཁྱད་པར་ཁྲིད་གདམས་འདིའི་བདག་
པོ།། རྟོགས་ལྡན་གཡུང་དྲུང་རྒྱལ་མཚན་ལགས། མ་འོང་ལུང་གིས་ཟིན་ཚུལ་ནི། ཁ་
བྱང་ལུང་བསྟན་ལེའུ་ལས། བླ་ཆེན་དྲན་པའི་ཐུགས་ལས་སྤྲུལ་པ་ཡི། རྒྱ་རོང་ཡུལ་
387



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དུ་མི་དཔོན་རྒྱལ་པོར་སྤྲུལ། བཙུན་པ་སྤྲུལ་ནས་དབུས་གཙང་སྟོད་དུ་རྒྱུག །གཡུང་
དྲུང་མཚན་ཅན་བརྟུལ་ཞུགས་སྤྱོད་པ་འོང་།། ཞེས་དང་ཡང་ནི་དྲན་པའི་ཁ་བྱང་
ལས། གཡུང་དྲུང་མིང་ཅན་རྒྱ་རོང་ཡུལ་དུ་འབྱུང་། གང་མཇལ་ཐར་པའི་ལམ་
ལ་འདྲེན་པར་འགྱུར།། ཞེས་གསུངས་པས་ན་བླ་མ་འདི།། ས་ཐོབ་སྐྱེས་བུ་ཆེན་
པོ་ཉིད། འགྲོ་བའི་དོན་ལ་ཕེབས་པའོ།།
བླ་མ་དེ་ཡི་བརྒྱུད་འཛིན་ནི། རྟོགས་ལྡན་གཡུང་དྲུང་རྒྱལ་མཚན་ཏེ། དེ་ཡི་
རྣམ་ཐར་ཟུར་ཙམ་བཤད། ཡུལ་ནི་ཤེལ་ཁོག་གཏོ་ཕུག་པ།། ཡབ་ནི་ཚར་ལིང་ཡུམ་
ནག་རི།། སྐུ་མཆེད་གསུམ་གྱི་གཅེན་པོ་སྟེ། ཆུང་ནས་དགེ་ལ་རབ་མོས་པས། ཡབ་
ཡུམ་གཉིས་ཀྱིས་ཆུང་མ་ཞིག །ཁྲིད་པ་རྩམ་པས་ཐུགས་རྒྱུད་ལས།། མི་རྟག་དྲག་
པོ་སྐྱེས་པ་དང་། གློ་བུར་རི་ལ་བྲོས་བྱས་ནས། བྲག་ཕུག་དང་ནི་གད་ཕུག་འགྲིམ།།
མི་རྣམས་ཀུན་གྱིས་ཁྱོད་དེ་ལྟར། མ་བྱེད་ཟེར་ཡང་ཉན་མ་འདོད། ཁྱིམ་ལ་གཏིང་
ནས་བློ་ལོག་གོ །དེ་ནས་འུ་རུ་རྟོགས་ལྡན་མདུན།། སོར་ཐར་སྡོམ་པ་བླངས་བྱས་
ཚེ།། ཚུལ་མིང་གཡུང་དྲུང་རྒྱལ་མཚན་གསོལ།། ཐེག་པ་ཆེན་པོའི་ངོ་སྤྲད་མཛད།།
གཞན་ཡང་
ཡང་གཤིས་ཉ་སྒོམ་ཆེན་དང་།། ལམ་མགོ་བླ་མ་ཚུལ་ཁྲིམས་སོགས།། སྐྱེས་
ཆེན་མང་པོའི་ཞབས་ལ་གཏུགས། ཁྲིད་དང་ངོ་སྤྲོད་ཡང་ཡང་ཞུས། རི་སུལ་དང་
ནི་བྲག་ཕུག་འགྲིམ།། སྙིང་རུས་བསྐྱེད་ཅིང་ཉམས་བླངས་ཀྱང་།། ཡིད་ཆེས་ཙམ་
ཞིག་རྙེད་མ་གྱུར།། དེ་ནས་དགུང་ལོ་སུམ་ཅུ་ལ། དགེ་བཤེས་གཡུང་དྲུང་ཡེ་ཤེས་
ཉིད།། ཡུལ་དེར་བྱོན་པ་ཐོས་པ་དང་། སྙིང་ནས་མོས་པས་དྲུང་དུ་ཕྱིན། བླ་མ་ཁྱེད་
ཀྱི་སྒོམ་ཨི་ཤེས། ཞུས་པས་ཅུང་ཙམ་ཤེས་སོ་གསུངས། འོ་ན་ང་ལ་ཐེག་པ་ཆེའི།།
གདམས་ངག་གནང་བ་བཀའ་དྲིན་ཞུ།། ཞུས་པས་བླ་མའི་ཐུགས་ལ་བཏགས།།
གདམས་པ་དམར་ཁྲིད་མཛད་ནས་ཕོག །ཉམས་སུ་བླངས་པས་ལོ་གསུམ་ནས།།
388



ནམ་མཁའ་མཛོད་ཀྱི་ཁྲིད་གདམས་སྐོར།
རྟོགས་པ་ཀློང་དུ་གྱུར་ནས་སུ།། རི་ལུང་མང་པོའི་ཕ་རོལ་དུ།། ཤ་བ་ཕོ་མོ་དུ་ཡོད་
དག དྲོ་ལམ་ས་ན་ཡོན་བདག་གི །བྱ་བ་གང་བྱེད་མཐོང་བ་སོགས། དུས་གསུམ་
མ་སྒྲིབ་ས་ལེར་མཁྱེན། གཞན་ཡང་རྣལ་ལམ་མཁའ་སྤྱོད་སོགས།། དག་པའི་ཞིང་
ཁམས་ཉུལ་བ་དང་། བྲིས་ཀློག་མི་མཁྱེན་ཀྱང་ནི་ཡང་། ཉམས་མགུར་ལ་སོགས་
ཐོགས་མེད་དུ།། གསུངས་རྒྱུ་བྱུང་ཡང་བྲི་མཁན་མེད། སྐུ་ཚེ་ཡང་ནི་མཐར་ཕྱིན་
ཏེ། དགུང་ལོ་བདུན་བཅུ་རྩ་དྲུག་ལ།། མི་རྟག་མྱ་ངན་འདས་ཚུལ་བསྟན།། རྗེས་
ལ་འཇའ་འོད་གུར་ཕུབ་ཅིང་། བྱ་རྒོད་བསྐོར་བ་བྱེད་པ་སོགས། ངོ་མཚར་ལྟས་
ཀྱང་མང་དུ་བྱུང་།། རྗེས་འཇུག་བུ་སློབ་གྲོལ་ཚུལ་ལ། སྟོད་སྨད་བར་གསུམ་ཀུན་
དུ་ཡང་།། སློབ་མ་རྟོགས་པ་མངོན་གྱུར་པ།། མང་དུ་བདོག་ཀྱང་མཆོག་གྱུར་པ།།
ཉི་རྒྱལ་དང་ནི་གཡུང་བསྟན་ནོ། །ཁྱད་པར་མན་ངག་ཁྲིད་གདམས་འདིའི།།
དམར་ཁྲིད་ཟབ་མོའི་བརྒྱུད་འཛིན་ནི།། དགེ་བཤེས་གཡུང་དྲུང་བསྟན་འཛིན་
ལགས།། མ་འོང་ལུང་གིས་ཟིན་ཚུལ་ནི།། ཚེ་དབང་ལུང་བསྟན་ཤོག་དྲིལ་ལས།།
གསང་བ་འདུས་པའི་ཐུགས་རྗེ་ལས།། རོང་པོ་གཡུང་དྲུང་མིང་ཅན་གཅིག །བོན་
བསྟན་ཀ་བ་འཛིན་པར་འབྱུང་།། སུ་རེག་བདེ་ཆེན་ལམ་སྣ་ཟིན།། ཞེས་གསུངས་
གཞན་ཡང་བླ་མ་འདི།། སྒོམ་ཆེན་འབར་བའི་སྤྲུལ་པ་ཞེས།། མི་ཤིག་རྡོ་རྗེས་ངོས་
འཛིན་མཛད།། དེ་ཕྱིར་སྙིང་ནས་མོས་པར་བྱ།།
བླ་མ་དེ་ཡི་བརྒྱུད་འཛིན་ནི། དགེ་བཤེས་གཡུང་དྲུང་བསྟན་འཛིན་ཏེ། དེ་
ཡི་རྣམ་ཐར་ཟུར་ཙམ་བཤད། ཡུལ་ནི་རྒྱ་རོང་གདུང་རུས་དབྲ།། ཡབ་ནི་དགེ་
བཤེས་གསུངས་རབ་འབུམ།། ཡུམ་ནི་ཧོར་བཟའ་ཀ་ལི་རྒྱུ།། ལྕམ་དྲལ་ལྔ་ཡི་དང་
འོག་ཡིན། བྲིས་ཀློག་ལ་སོགས་མཁས་པར་མཁྱེན། བཅུ་དྲུག་པ་ལ་དབུས་གཙང་
བྱོན། སྨན་རིའི་མཁན་པོ་གཡུང་རྒྱལ་ལས། བསྲུང་ཁྲིམས་ནོད་ཅིང་ཚུལ་མཚན་
389



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དུ།། གཡུང་དྲུང་བསྟན་འཛིན་གཙུག་ཕུད་གསོལ། དེ་མཚམས་མཁན་ཆེན་ཤེར་
བློ་ཉིད།། གདན་སའི་ཁྲིར་ཕེབས་བྱུང་བ་དང་།། མཁན་ཆེན་རྣམ་གཉིས་ཞབས་
དྲུང་དུ། ཕྱི་ནང་གསང་བའི་བོན་སྒོ་ཡི།། དབང་ལུང་ཕྱག་ལེན་རྒྱས་པ་ཞུས། གཞན་
ཡང་སེ་ར་ཐེག་ཆེན་གླིང་། སྒྲིག་ཞུགས་གཞན་སྡེའི་མཚན་ཉིད་ཀྱི།། སྒྲོ་འདོགས་
བཅད་ཅིང་ལོ་གཉིས་ནས། སྲུང་མས་བཀུལ་ནས་རང་ཡུལ་ལོག །ལམ་དུ་ཁྱུང་
པོ་ཡིད་རྒྱལ་སོགས།། ཁམས་དབུས་བླ་མ་མང་པོ་མཇལ།། དབང་ལུང་དང་ནི་
ཐུགས་བཅུད་བླངས། དགུང་ལོ་ཉི་ཤུར་རང་ཡུལ་ཕེབས།། རྟོགས་ལྡན་གཡུང་དྲུང་
རྒྱལ་མཚན་མདུན།། ཐེག་པ་ཆེན་པོའི་ངོ་སྤྲད་ཞུས།། གདམས་པ་དམར་ཁྲིད་
མཛད་ནས་གནང་།། ཞག་གསུམ་ནས་ནི་རྟོགས་པ་ཤར། ཐག་ཆོད་གདེང་དང་
ལྡན་པར་གྱུར།། བླ་མར་ཞུས་པས་མ་གསན་པར།། ཁྱོད་ཚོ་ཡོན་ཏན་མཁས་ནས་
ཡིན། ང་ཅི་མི་ཤེས་པས་མ་བརྙས། དྲན་པ་ནམ་མཁའ་དངོས་བྱོན་པའི།། ཨ་ཁུ་
གཡུང་དྲུང་ཡེ་ཤེས་ཀྱང་།། ཞག་བཅུ་དགུ་བར་མ་རྟོགས་གསུངས། ཞག་ལྔ་ལེན་
ནས་ཡང་ཞུས་པས།། དེ་ཡང་མ་གསན་ཞག་བདུན་གྱི།། སྔ་དྲོ་ཞུས་ནས་མ་གསན་
པས།། ཁོ་རང་མ་ཤེས་པ་ཡིན་སྙམ། མདུན་དུ་ཕྱིན་པས་བླ་མ་ཡིས། ཨ་ལོ་ཁྱོད་ཀྱིས་
ཅི་བསམ་ཨང་། ཤོད་དང་གསུངས་པས་འཆར་ལུགས་ཞུས། འོ་ན་ཕྱི་རུ་དཔེ་ཞོག་
གསུངས། དཔེ་དོན་སྤྲད་ནས་ཞུས་པ་དང་། དེ་ལྟར་ཡིན་པར་འདུག་གོ་གསུངས།།
དེ་ཀ་ཉིད་དུ་ཉིན་སྣང་ཆོད།། མཚན་མོ་རྨི་ལམ་སྤྲུལ་བསྒྱུར་ནུས།། ཕ་རོལ་གཞན་
རྒྱུད་ས་ལེར་མཁྱེན།། གཞན་ཡང་མི་ཤིག་རྡོ་རྗེ་ཡི། སྙན་བརྒྱུད་བོན་གྱི་བདག་པོར་
མཛད། ཕྱི་ནང་དཀྱིལ་འཁོར་གང་ལ་ཡང་། བསྙེན་སྒྲུབ་མ་མཛད་པ་འགའ་མེད།།
གུ་རུ་ཞི་དྲག་ལ་སོགས་པའི། ཡི་དམ་མང་པོའི་ཞལ་ཡང་གཟིགས།། དམ་ཅན་རྡོར་
ལེགས་བྲན་བཞིན་ཁོལ།། ལྷ་ཀླུས་ཕྱག་བསྐོར་མོས་འདུན་བྱེད།། མ་རུང་དྲེགས་
39)



ནམ་མཁའ་མཛོད་ཀྱི་ཁྲིད་གདམས་སྐོར།
པ་དམ་ལ་བཏགས།། གདུལ་བྱ་མང་པོ་ཐར་པར་བཀོད།། མཁའ་སྤྱོད་ཞིང་ཁམས་
ཡང་ཡང་ཉུལ།། རྡོ་ལ་ཕྱག་ཞབས་རྗེས་བཞག་སོགས།། གྲུབ་རྟགས་རྫུ་འཕྲུལ་
ཐོགས་པ་མེད། དེ་ནས་བསྟན་འགྲོའི་དོན་གྲུབ་ནས།། མི་རྟག་མྱ་ངན་འདས་ཚུལ་
བསྟན། རྗེས་ལ་འཇའ་འོད་གུར་ཕུབ་ཅིང་།། ངོ་མཚར་མཚན་ལྟས་དཔག་མེད་
བྱུང་། རྗེས་འཇུག་བུ་སློབ་གྲོལ་ཚུལ་ནི།། གཞན་རྒྱུད་ཁྲོལ་ནུས་བཅུ་ཕྲག་དང་།
རང་དབང་མངོན་གྱུར་བརྒྱ་ཕྲག་དང་།། བོན་ཁྲིད་སྒོར་ཞུགས་སྟོང་ཕྲག་བྱུང་།།
ཀུན་གྱི་ནང་ནས་མཆོག་གྱུར་པ།། མཚུངས་མེད་གསང་སྔགས་གྲགས་པ་དང་།
རིག་འཛིན་ཀུན་གྲོལ་གྲགས་པ་ལགས།། ཁྱད་པར་མན་ངག་ཁྲིད་གདམས་ཀྱི།།
བདག་ཉིད་ཆེན་པོར་གྱུར་པ་ནི། སྨོན་རྒྱལ་ཀུན་གྲོལ་གྲགས་པ་སྟེ། རྗེ་ཡི་ཞལ་ནས་
ད་ནི་ང་།། ཤི་ལོ་རྒས་ལོ་ཀུན་ཚང་པས། བུ་ཁྱོད་རྣམས་ཀྱིས་བསྟན་འགྲོའི་དོན།།
གྱིས་ཤིག་གསུངས་ནས་གཉེར་གཏད་མཛད། མ་འོང་ལུང་གིས་ཟིན་ཚུལ་ལ།།
དཔའ་བོ་བདུན་པའི་རོ་སྙོམས་ལས། ཡོངས་སུ་དག་པའི་སྤྲུལ་པ་ལས།། རོང་ལ་
གཡུང་དྲུང་མཚན་ཅན་འབྱུང་། གང་མཇལ་ཐར་པའི་ལམ་སྣ་ཟིན། ཞེས་གསུངས་
པས་ན་མོས་པར་བྱ། །བླ་མ་དེ་ཡི་བརྒྱུད་འཛིན་ནི།། རིག་འཛིན་ཀུན་གྲོལ་གྲགས་
པ་སྟེ།། དེ་ཡི་རྣམ་ཐར་ཟུར་ཙམ་བཤད། ཡུལ་ནི་དྲེ་ཤོད་གོ་ལམ་ཞེས། གདུང་རུས་
དམུ་ཚ་སྒ་ཡིན་ལ།། ཡབ་ནི་སྨོན་རྒྱལ་དྲུང་མུ་ཝེར།། ཡུམ་ནི་སྟག་ཟ་ཚེ་རིང་མཚོ།།
དེ་གཉིས་སྲས་སུ་སྐུ་འཁྲུངས་ཤིང་།། འཁྲུངས་ཡུལ་ཁྱུང་པོའི་ས་ཆ་སྟེ། དེ་ཡང་ལོ་
བཞི་ཚུན་ཆད་དུ།། གསུང་མ་འབྱོན་པས་ཉིན་གཅིག་ཏུ། སྒོ་བརྒྱབ་ལ་བྱོན་དེ་ན་
ཕ་ཝང་ཞིག་ཏུ་ཡོད་པའི་སྟེང་།། རྣལ་འབྱོར་པ་ཞིག་བཞུགས་མཐོང་ནས།།
མགྱོགས་པ་ཁྱིམ་དུ་ལོག་བྱས་ནས། འུ་རང་ཚང་གི་སྒོ་རྩར་འདིར། རྒས་པོ་ཞིག་
འདུག་ལྟ་འགྲོ་ཟེར།། ཁ་སྨྲས་བྱུང་བས་ངོ་མཚར་ནས།། བལྟ་རུ་ཕྱིན་པས་སུ་མི་
pl
391



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འདུག །དེ་ནི་སྟོང་རྒྱུང་ཡིན་ནམ་གསུངས།། ལོ་ལྔ་ལོན་དུས་བྱིས་པའི་ཚོགས།།
མང་པོ་འདུས་ནས་གར་ཁྲབ་ཚེ། ཡབ་ཀྱིས་བཀའ་བཀྱོན་བྱས་པ་དང་། ཨ་ཁུ་ཁྱོད་
ཀྱིས་ཅི་མི་གསུངས། ང་ལུས་བྱིས་པ་རེད་པས་རྩེ་ལ་དགའ། སེམས་བོན་སྐུ་ཡིན་
པས་འགྱུར་བ་མེད།། གསུངས་པས་ཐམས་ཅད་ཧ་ལས་སྐད།། དེ་ཡན་བཞུགས་
གནས་རྐང་པོ་སྟེ།། དེ་ནས་རང་ཡུལ་ལོག་པའི་ཚེ།། མི་ཀུན་དད་ནས་དབང་ཞུས་
ཚེ། བསྲོ་ང་ནི་རིག་འཛིན་ཆེན་པོའི་སྐུ།། ལ་སོགས་མ་བསླབ་རང་རྡོལ་དུ།། གསུངས་
ནས་ཕྱག་དབང་བཞག་པར་མཛད། ལོ་དགུར་བྲིས་ཀློག་བསླབ་པའི་ཚེ། རང་
རྡོལ་ཚུལ་དུ་ཤེས་པར་བྱུང་། དེ་ལ་སོགས་པ་བརྗོད་ལས་འདས། དེ་ནས་ཡར་ཆེར་
སྐྱེས་པ་དང་།། དགེ་བཤེས་གཡུང་དྲུང་བསྟན་འཛིན་དྲུང་། གཙང་གཙུག་སྡོམ་
པ་ནོད་པ་དང་། མཚན་ཀྱང་ནམ་མཁའ་ཡེ་ཤེས་གསོལ། གཞན་ཡང་བོན་སྒོ་ཕྱི་
ནང་ཀུན།། དབང་ལུང་མན་ངག་མ་ལུས་གསན།། ཁྱད་པར་གནས་ལུགས་ཐེག་པ་
ཆེའི།། ངོ་སྤྲོད་ཞུས་པས་དེ་ཉིད་དུ། རྟོགས་པ་ནམ་མཁའ་གཡའ་དག་ལ།། རྟ་
བདུན་དཀྱིལ་འཁོར་རྒྱས་པ་བཞིན། རྟོགས་གྲོལ་དུས་མཉམ་གྱུར་ནས་ནི། མ་
སྦྱང་སྒྲིབ་གཉིས་གནས་སུ་དག །མ་བགྲོད་ས་བཅུ་ཟིལ་གྱིས་གནོན།། མ་བསྒྲུབས་
སངས་རྒྱས་མངོན་དུ་གྱུར།། མ་བཙལ་ས་ལམ་ཡོན་ཏན་རྫོགས། མ་བསླབ་སྡེ་སྣོད་
ཐུགས་སུ་ཆུད།། དེ་ནས་དབུས་གཙང་བྱོན་པ་ལ།། དེ་སྐབས་སྨན་རིའི་མཁན་པོ་
ནི།། སྐུ་མདུན་རིན་ཆེན་འོད་ཟེར་ཏེ།། དེ་ལས་སྡོམ་ཁྲིམས་རྫོགས་པར་ཞུས།།
མཚན་ནི་སྔར་མའི་སྟེང་དག་ཏུ། རྒྱལ་བ་འོད་ཟེར་ཞེས་སུ་གསོལ། སྤྱིར་ནི་མཚུངས་
མེད་བླ་མ་འདི། སྡོམ་པ་གསུམ་གྱི་རྒྱན་པ་ཡིག རིག་པ་འཛིན་པའི་སྐྱེས་བུའོ། །གཞན་
ཡང་བྲུ་ཞུ་སྤ་རྨེའུ་གཤེན། བླ་མ་རྣམས་ལས་ཕྱི་ནང་བོན། དབང་ལུང་མ་ལུས་རྒྱས་
པར་གསན།། སྟོད་ཕྱོགས་བསྟན་འགྲོ་དོན་ཟིན་ནས།། རང་ཡུལ་ཕྱོགས་སུ་ཕེབས་
332



ནམ་མཁའ་མཛོད་ཀྱི་ཁྲིད་གདམས་སྐོར།
གྲུབ་ཅིང་། ཡི་དམ་བསྙེན་སྒྲུབ་མཛད་པའི་དུས།། བུམ་ཆུ་རང་སར་ཁོལ་བ་དང་།།
རྔ་གཤང་ལ་སོགས་ཕྱག་ཆ་ལ།། མེ་སྟག་ཕྲོམ་ཕྲོམ་འཕྲོ་བ་དང༌།། བསྭོ་ཆ་ཧ་སྒྲ་
ཐོས་པ་དང་། ཡི་དམ་ལྷ་ཞལ་གཟིགས་པ་དང་། ངོ་མཚར་གྲུབ་རྟགས་དཔག་ཏུ་
མེད།། སྒྲིབ་སྦྱོང་བུམ་སྒྲུབ་འཛུག་པའི་དུས། ལྷ་ཚོགས་ཞལ་མཐོང་རིལ་བུ་རྣམས།།
འཕེལ་འཕུར་སྒྲུབ་ཁང་འཇའ་འོད་འཕྲོ། རྩ་རླུང་དུས་སུ་ཞག་བདུན་ནས།། རས་
རྐྱང་ཐུབ་ཅིང་བདེ་དྲོད་འབར། རི་ཁྲོད་གནས་སུ་ཉམས་ལེན་དུས། ཉིན་རེར་
ཇ་ཕོར་གསུམ་རེ་དང་། རྩོམ་པ་ཐེབ་ཆུང་གང་རེ་ལས།། མེད་པར་མཛད་ནས་
དཀའ་བར་བཅད། གཞན་ཡང་ཡུལ་ཕྱོགས་གར་ཕེབས་ཀྱང་།། དཀར་ཕྱོགས་ཡུལ་
ལྷས་བསུ་སྐུལ་དང་།། དད་མོས་གུས་པས་ཞབས་གཏོགས་བསྒྲུབས། གནས་དང་
རྟེན་འབྲེལ་སྒོ་བརྒྱ་འབྱེད། མཐའ་འཁོབ་མི་རྣམས་དགེ་ལ་བཙུད།། ནག་ཕྱོགས་
འབྱུང་པོ་མཐའ་ལ་བསྐྲད།། སྡེ་བརྒྱད་དྲེགས་པ་དམ་ལ་བཞག །སེམས་ཅན་
ཡོངས་ཀྱི་བདེ་སྐྱིད་དང་། བསྟན་པའི་དཔལ་ཁ་གྱེན་ལ་བསྐྱེད། གཞན་ཡང་རིག་
འཛིན་ཚོགས་གྲལ་དང་།། མཁའ་སྤྱོད་ཞིང་དུ་ཡང་ཡང་བྱོན། རིག་འཛིན་མཁའ་
འགྲོས་ལུང་བསྟན་ཅིང་། དབང་བསྐུར་བྱིན་གྱིས་རློབས་པར་མཛད།། འཆད་རྩོད་
བརྩམ་པའི་འཁོར་ལོ་བསྐོར།། རྒྱལ་ཁམས་བོན་གྱིས་འགེང་པར་མཛད། དགོན་
སྡེ་མང་བཏབ་ཉམས་པའང་གསོས། དེ་ལ་སོགས་ཏེ་རྣམ་པར་ཐར།། ཕྱི་ནང་
གསང་བའི་བདག་ཉིད་ཅན།། བདག་འདྲས་བརྗོད་པས་ག་ལ་ལང་། ཞིབ་ཏུ་རྣམ་
ཐར་རྒྱས་པར་གཟིགས།། ཐ་མ་དབྱིངས་སུ་གཤེགས་ཚུལ་ཡང་།། བསྟན་དང་འགྲོ་
བའི་དོན་གྲུབ་ནས།། མི་རྟག་མྱ་ངན་འདས་ཚུལ་བསྟན། རྗེས་ལ་ནམ་མཁའ་
འཇའ་འོད་འཁྲིགསམེ་ཏོག་ཆར་བབ་དགེ་མཚན་གྱིས།། སྣང་བ་ཡོངས་སུ་ཁྱབ་
པར་གྱུར།། རྗེས་འཇུག་བུ་སློབ་གྲོལ་ཚུལ་ནི།། མདོ་གམ་སྟོད་སྨད་བར་གསུམ་
393



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནས། ཏིང་འཛིན་རང་བྱན་ཆུད་པ་དང་། རླུང་སེམས་ལས་སུ་རུང་བ་དང་། གཟུང་
འཛིན་རང་སར་གྲོལ་བ་ཡི།། སློབ་མ་བརྒྱ་ཕྲག་མང་དུ་བྱུང་། ཀུན་གྱི་ནང་ནས་
མཆོག་གྱུར་པ།། དམུ་གཤེན་ཀུན་དགའ་ཕུན་ཚོགས་དང་། ཁྲོ་ཁྱུང་ནམ་མཁའ་
དབང་ལྡན་དང་།། ཁྲོ་ཚང་བསྟན་འཛིན་ནོར་བུ་དང་།། དབྲ་སྟོན་གཡུང་དྲུང་
འགྱུར་མེད་དང་།། རྟོགས་ལྡན་ཡེ་ཤེས་བསྟན་འཛིན་སོགས།། ལས་ལྡན་སློབ་མ་
བརྒྱད་བྱུང་ཞིང་།། ཁྱད་པར་གདམས་པ་འདིའི་བརྒྱུད་འཛིན། ཁྲོམ་རྫོང་ཡེ་ཤེས་
བསྟན་འཛིན་ལགས། མ་འོང་ལུང་གིས་ཟིན་ཚུལ་ལ། མཁའ་འགྲོའི་ཁ་བྱང་ལེའུ་
ལས། དྲན་པའི་ཐུགས་སྤྲུལ་སྐྱེས་མཆོག་གཅིག །ལྷོ་སྨད་ཁྱུང་པོའི་ཡུལ་དུ་འཁྲུངས།
འགྲོ་དོན་ལྷོ་མིན་མཐའ་རུ་བྱེད། ཅེས་དང་ཡང་ནི་ཁ་བྱང་ལས། ལྕེ་ཚའི་ཡང་སྲིད་
དྲན་པའི་སྣང་བརྙན་གར། ཀུན་གྲོལ་གྲགས་པ་འཇའ་ཚོན་སྙིང་པོ་འཆང་།། ཞེས་
གསུངས་ཕྱིར་དང་བླ་མ་འདི།། བསྟན་འགྲོའི་དཔལ་མགོན་དུ་གྱུར་པས།། སྙིང་
ནས་གསོལ་བཏབ་རྗེས་འབྲང་གཅེས།།
བླ་མ་དེ་ཡི་བརྒྱུད་འཛིན་ནི།། རྟོགས་ལྡན་ཡེ་ཤེས་བསྟན་འཛིན་ཏེ། དེ་ཡི་
རྣམ་ཐར་ཟུར་ཙམ་བཤད།། ཡུལ་ནི་ཤར་རྫ་ཁྲོམ་རྫོང་ཞེས།། ལི་སྒོ་བྱ་བར་སྐུ་
འཁྲུངས་ཤིང་། སྐུ་མཆེད་བཞི་ཡི་གཅེན་འོག་སྟེ། ཆུང་ནས་དད་དང་ཤེས་རབ་
ལྡན།། ཁུ་བོ་རྟོགས་ལྡན་གཡུང་ཚུལ་མདུན།། བྲིས་ཀློག་བསླབ་པས་མཁས་པར་
བྱུང་།། དེ་ནས་ཡར་ཆེར་སྐྱེས་པ་དང་།། ཁྲོ་ཚང་བསྟན་འཛིན་ནོར་བུའི་མདུན།།
སྡོམ་ཁྲིམས་ནོད་ཅིང་ཚུལ་མིང་དུ།། ཡེ་ཤེས་བསྟན་འཛིན་ཞེས་སུ་གསོལ།། གཞན་
ཡང་བོན་སྡེ་ཕྱི་ནང་ཀུན།། དབང་ལུང་མ་ལུས་རྒྱས་པར་ཞུས། ཁྱད་པར་རིག་
འཛིན་ཀུན་གྲགས་མདུན།། ཨ་ཁྲིད་མ་བུའི་སྔོན་འགྲོ་དང་།། དངོས་གཞི་གདམས་
པ་ཡོངས་རྫོགས་ཞུས། དེ་ནས་གྲོང་པའི་ཐེམ་སྤངས་ནས།། ཚེ་དང་སྒྲུབ་པ་མཉམ་
394



ནམ་མཁའ་མཛོད་ཀྱི་ཁྲིད་གདམས་སྐོར།
A!
སྐྱལ་གྱི།། དམ་བཅའ་བཞེས་ནས་རྩེ་གཅིག་ཏུ། ཡེངས་བ་མེད་པར་སྒོམ་བྱས་ཏེ།།
གཏུམ་མོ་རྩ་རླུང་འོད་གསལ་དང༌། ཐོད་རྒལ་སྣང་བཞིའི་ཉམས་ལེན་སོགས།།
མན་ངག་ཟབ་མོས་བོགས་འདོན་ཅིང་།། འདུ་འཛིའི་ལས་དང་རྣམ་གཡེང་དཀོར།།
ལེ་ལོའི་བདུད་སོགས་སྤང་བྱས་ནས།། བརྩོན་པའི་ཤུགས་ཀྱི་ཉིན་མཚན་ཀུན།།
འབྲལ་བ་མེད་པར་ཉམས་བླངས་པས།། འཁྲུལ་སྣང་བོན་ཉིད་ངང་དུ་དག །བྱ་
བྱེད་རིག་པའི་རྩལ་དུ་རྫོགས།། རང་བྱུང་ཡེ་ཤེས་ལྷག་གིས་ཤར།། འཁོར་འདས་
དབྱེར་མེད་གཅིག་ཏུ་གྲོལ།། མུན་པ་དང་ནི་ས་རྡོ་སོགས།། གདོས་བཅས་སྣང་བས་
མ་སྒྲིབ་པར།། ཕ་རོལ་གཞན་གྱི་བྱེད་ལས་དང༌།། འགྲོ་འགྲུལ་ལ་སོགས་དངོས་
མཁྱེན་ཏེ།། དེ་ཡང་སྐུ་ཉིད་མཆེད་པོ་ནི།། ཀུ་ར་བྱ་བ་བླ་མ་ལ།། གསོལ་ཆས་འབུལ་
དུ་ཡོང་བའི་དུས།། དང་པོ་རི་ནས་ཆས་པ་དང་། བླ་མས་མཁྱེན་ནས་ཉེ་གནས་ལ།
ཀུ་ར་འོང་གི་མེ་ཐོང་གསུངས།། གཞན་ཡང་དགོན་དེར་ཆུ་དཀོན་པས། ཁྲོ་སྤྲུལ་
མཆོག་དང་སྐུ་ཉིད་ཀྱིས།། གནས་བདག་མཆོད་ཅིང་དགོན་ཟུར་ནས།། རྒྱུན་མེད་
ཆུ་མིག་ཐོགས་མེད་བཏོན།། དེ་ལ་སོགས་ཏེ་མངོན་ཤེས་དང་། གྲུབ་རྟགས་རྫུ་
འཕྲུལ་ཐོགས་པ་མེད།། ཉན་བཤད་ལ་སོགས་བོན་འཁོར་བསྐོར།། གདུལ་བྱ་མང་
པོ་ཐར་པར་བཀོད།། ཟང་ཟིང་འབུལ་ནོར་གང་བྱུང་རྣམས།། ཆུད་མི་ཟ་བར་
ཚོགས་སུ་གཏོང་།། སྐུ་ཚེ་ཡང་ནི་མཐར་ཕྱིན་ནས། སྒྲ་འོད་ཟེར་བཅས་དབྱིངས་
སུ་གཤེགས། རྗེས་སུ་སེམས་ཅན་འདྲེན་པའི་རྟེན། ཡིག་འབྲུ་དང་ནི་རིང་བསྲེལ་
སོགས།། བྱོན་པ་མཆོད་པའི་རྟེན་དུ་བཞག །རྗེས་འཇུག་བུ་སློབ་གྲོལ་ཚུལ་ཀྱང་།།
སྟོད་སྨད་ཀུན་ནས་གྲོལ་ཐོབ་ཀྱི།། བུ་སློབ་རྟོགས་ལྡན་མང་བྱུང་ཞིང་།། དེ་ཡི་ནང་
ནས་མཆོག་གྱུར་པ། ཁྲོ་སྤྲུལ་བསྟན་པའི་རྒྱལ་མཚན་དང་། གཅུང་པོ་ཁྲོ་བོ་རྒྱལ་
མཚན་དང་། གྲུབ་དབང་གཡུང་དྲུང་ཕུན་ཚོགས་སོ། །ཁྱད་པར་གདམས་པའི་
395



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བརྒྱུད་འཛིན་ནི། རྗེ་བཙུན་གྲུབ་དབང་དམ་པ་ལགས། མ་འོང་ལུང་གིས་ཟིན་
ཚུལ་ནི། ལུང་བསྟན་སྙིང་གི་རྒྱ་ཅན་ལས། ཚེ་དབང་རིག་འཛིན་ཁམས་སུ་བྱོན།།
ཡེ་ཤེས་གཡུང་དྲུང་དབྱིངས་ན་གསལ། དབྱིངས་ན་གསལ་ཅིང་ཀློང་དུ་སྣང་།།
ཞེས་གསུངས་པས་ན་དད་མོས་བྱ།།
བླ་མ་དེ་ཡི་བརྒྱུད་འཛིན་ནི།། གྲུབ་དབང་གཡུང་དྲུང་ཕུན་ཚོགས་ཏེ།། དེ་ཡི་
རྣམ་ཐར་ཟུར་ཙམ་བཤད། ཡུལ་ནི་འབྲི་རྫ་གདུང་རུས་འདྲུ། རྨིའུ་འཕག་སྤུའི་
རིགས་སུ་གྲོལ། སྐུ་མཆེད་གསུམ་གྱི་གཅུང་པོ་སྟེ། དེ་ཡང་ཆུང་ནས་རྒྱུད་དུལ་ཅིང་།
ཀློག་འདོན་ལ་སོགས་མཁས་པར་མཁྱེན།། དེ་ནས་རྟོགས་ལྡན་དམ་པ་ཡི། སྐུ་ཡི་
སྙན་པ་ཐོས་པའི་ཚེ། གྲོགས་མཆེད་གཅིག་དང་བཅས་ནས་ཕྱིན། རྟོགས་ལྡན་
ཞལ་ནས་སྨིན་གྲོལ་གྱི།།, གདམས་པ་ཉམས་སུ་ལེན་པ་ལ། འཁོར་བ་བློ་ཡིས་གཏོང་
དགོས་ཤིང་།། དཀའ་བཅད་སྙིང་རུས་བྱ་དགོས་པས།། དེ་ལྟར་ནུས་སམ་གསུངས་
པོ་དང་། ཇི་ལྟར་གསུངས་བཞིན་བསྒྲུབ་ནུས་ཞུས། དེ་ནས་གནས་ལུགས་ཐེག་
པ་ཆེའི། གདམས་པ་དམར་ཁྲིད་དང་ཆས་པ། བུམ་པ་གང་བྱོའི་ཚུལ་དུ་གནང་།།
ཐུགས་ཡིད་དབྱེར་མེད་གཅིག་ཏུ་འདྲེས།། སྨིན་གྲོལ་འགྲོ་དོན་གྱིས་ཤིག་གསུངས།།
གཞན་ཡང་ཁྲོ་སྤྲུལ་དམ་པ་དང་། ཀུན་སྤྲུལ་རིན་ཆེན་གཙུག་ཕུད་དང་། རྒྱལ་སྲས་
བསྟན་པ་དབང་རྒྱལ་སོགས། བླ་མ་རྣམས་ཀྱི་ཞབས་ལ་གཏུགས། ཕྱི་ནང་གསང་
བའི་དབང་ལུང་ཞུས། ཁྱད་པར་སྨན་རིའི་མཁན་ཆེན་ནི།། ཀུན་མཁྱེན་བསོད་
བློ་དང་མཇལ་ནས། དྲང་སྲོང་བསྙེན་རྫོགས་སྡོམ་པ་ནོད། དེ་ནས་ཐར་བདེའི་
དབེན་ཁྲོད་དུ། ལྟ་སྤྱོད་ཟུང་དུ་འབྲེལ་བྱས་ནས།། རྩེ་གཅིག་ཡེངས་མེད་ཉམས་
ལེན་མཛད། རྟོགས་པ་མངོན་དུ་གྱུར་ནས་སུ། སྣང་སྲིད་སྒྱུ་མར་གཟིགས་པ་དང་།
འཁོར་འདས་ཀློང་དུ་ཆུབ་པ་ཡི། ནམ་མཁའ་ལྟ་བུའི་རྣལ་འབྱོར་གྱུར།། འཚོ་བ་
396



ནམ་མཁའ་མཛོད་ཀྱི་ཁྲིད་གདམས་སྐོར།
འབྲུ་དང་སུར་དཀར་ལས།། གཞན་པའི་བཅུད་ཅན་རྟེན་པ་མེད།། གཞན་ཡང་
ཁྲོམ་རྫོང་བྱོན་དུས་སུ།། ལམ་དུ་ཆུ་ཡིས་ཁྱེར་བ་ལ།། ཆུ་ལ་བྱིང་བ་མེད་པ་རུ༎
དཀྱིལ་ཀྲུང་བཅས་ནས་ཐོགས་མེད་དུ།། སྐམ་ལ་ཡེར་གྱིས་ཐོན་པ་དང་། ཁྲ་བླ་དང་
ནི་སྐུ་ཉིད་མཉམ།། ཁ་བའི་སྟེང་ན་ཕར་བྱོན་ཚེ།། རྗེ་ལ་ཞབས་རྗེས་མེད་པ་དང་།།
མེ་དང་ཉི་འོད་མི་སྒྲིབ་པར།། ཟག་མེད་འོད་ཀྱི་ལུས་སུ་གྲུབ།། བྱ་བྱེའུ་རྣམས་ཀྱིས་
བོན་ཉན་ཅིང་། མི་མིན་ལྷ་ཀླུས་ཕྱག་བསྐོར་བྱེད།། སྨད་ཀྱི་གླང་ཆེན་འགྱིང་རི་ནས།
དབུས་གཙང་རུ་བཞི་མན་ཆད་ལ། ཞབས་ཆགས་སྤངས་ནས་ལེན་གཉིས་ཕེབས།།
རྟག་ཏུ་རས་གོས་རྐྱང་པ་ལས།། སྐྱི་ཅན་ལ་སོགས་ན་བཟའ་སྤང་། ཐེག་པ་ཆེ་འབྲིང་
ཆུང་གསུམ་གྱིས།། སེམས་ཅན་མང་པོ་ཐར་པར་བཀོད། སྐུ་ཚེ་ཡང་ནི་མཐར་ཕྱིན་
ནས།། ན་དགའ་འཆི་བྲོད་དང་བཅས་ཏེ།། དགོངས་པ་བོན་ཉིད་དབྱིངས་སུ་
གཤེགས། སྐུ་གདུང་ཞུགས་ལ་བཞེན་པ་ཡིས།། སྐུ་དང་ཡིག་འབྲུ་མང་དུ་བྱོན།།
རྗེས་འཇུག་བུ་སློབ་གྲོལ་ཚུལ་ནི། མདོ་གམ་སྟོད་སྨད་བར་གསུམ་ནས།། སྨིན་གྲོལ་
མངོན་དུ་གྱུར་པ་ཡི།། སློབ་མ་གྲྭ་འཁོར་མང་བྱུང་ཞིང་། དེ་དག་ནང་ནས་བླར་
གྱུར་པ། སྐུ་ཚ་གཡུང་དྲུང་རྒྱལ་མཚན་དང་། བླ་མ་གཡུང་དྲུང་ཡེ་ཤེས་དང་།། མི་
འགྱུར་ཚེ་དབང་གྲགས་པའོ། །ཁྱད་པར་གདམས་པ་འདིའི་བརྒྱུད་འཛིན། མི་
འགྱུར་ཚེ་དབང་གྲགས་པ་ལགས།། མ་འོང་ལུང་གིས་ཟིན་ཚུལ་ལ།། དཔའ་བོ་
བདུན་པའི་ལུང་བསྟན་ལས། དམུ་ཚ་དྲ་ཧེའི་སྤྲུལ་པ་ལ།། ལེ་ལ་གཡུང་དྲུང་མཚན་
ཅན་འབྱུང་། གང་མཇལ་རིགས་དྲུག་གནས་ལས་ཐར།། ཞེས་གསུངས་གཞན་ཡང་
བླ་མ་འདི།། ཁྲོམ་གཤེན་རྔམ་པ་ལྕེ་རིང་གི །སྤྲུལ་པ་ཡིན་པ་གོང་མ་ཡི།། ལུང་གིས་
ཟིན་ཕྱིར་མོས་པར་བྱ། བླ་མ་དེ་ཡི་བརྒྱུད་འཛིན་ནི། མི་འགྱུར་ཚེ་དབང་གྲགས་
པའམ། རིག་འཛིན་ཀུན་གྲོལ་གསང་རྩལ་ཏེ། དེ་ཡི་རྣམ་ཐར་ཟུར་ཙམ་བཤད།།
337



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡུལ་དང་གདུང་རུས་གོང་དང་མཐུན། ཡབ་ནི་ངག་དབང་བསྟན་པ་དང་།། ཡུམ་
ནི་ཁྲ་གྲོགས་མ་གཉིས་ལས།། ཨ་ཁུའི་དབོན་པོ་སྐུ་འཁྲུངས་ཤིང་། དེ་ཡང་བཙས་
དུས་ལྟས་བཟང་སོགས།། མང་དུ་བྱུང་ཞིང་བཙས་མ་ཐག །ས་ལེ་འོད་འདོན་བྱུང་
བ་དང་།། ཡབ་ཡུམ་ངོ་མཚར་དཔག་མེད་སྐྱེས། དེ་ནས་ཅུང་ཟད་ན་སོན་སྐབས།།
བྱ་རྒོད་མང་དང་རོལ་རྩེད་དུས།། རྒོད་རྣམས་ཁྱེའུ་ཕོ་མོར་གཟིགས།། བྱ་མིན་མི་
ཐར་བྲག་ངོས་སུ།། ཐོགས་པ་མེད་པར་འཛེགས་པ་སོགས། ངོ་མཚར་གྲུབ་རྟགས་
མང་དུ་མངའ། ཡི་གེ་བསླབ་ཚེ་རང་རྡོལ་གྱི།། ཚུལ་དུ་བྲིས་ཀློག་མཁས་པར་མཁྱེན
དེ་ནས་ཡར་ཆེར་སྐྱེས་པ་དང་། ཁུ་བོ་གཡུང་དྲུང་ཕུན་ཚོགས་མདུན། དབང་ལུང་
འགའ་དང་ཕྱག་ལེན་སོགས།། ལེགས་པར་གསན་ཅིང་ཁྱད་པར་དུ། ཐེག་པ་ཆེན་
པོའི་སྒོར་ཞུགས་ནས།། སྔོན་འགྲོ་རྒྱུད་སྦྱོང་རིམ་པ་དང་། དངོས་གཞིའི་ཉམས་
ལེན་རྫོགས་པར་ཞུས། དེ་ནས་བཟུང་ནས་ཉིན་མཚན་འདྲེས།། ལྟ་སྒོམ་ཉམས་
ལེན་རྩོལ་བ་ཟད།། འཁོར་འདས་དབྱེར་མེད་གཞི་ཐོག་གྲོལ། གདོད་མའི་རང་
སར་ཟིན་པར་གྱུར། དེ་ནས་སྨན་རིའི་མཁན་ཉི་མ། ཁམས་སུ་བྱོན་པ་ཁུ་དབོན་
གྱིས། གདན་འདྲེན་ཞུས་ནས་ཕྱི་ནང་གསང་།། བོན་སྒོ་མ་ལུས་དབང་ལུང་དང་།
མན་ངག་དམར་ཁྲིད་མང་དུ་ཞུས། དེ་དུས་མཁན་ཆེན་དམ་པ་ཉིད། སྐབས་རེར་
ཁྲི་ཐོག་ཉི་མ་དང་།། སྐབས་རེར་ཚེ་དབང་དངོས་སུ་གཟིགས། གཞན་ཡང་རིག་
འཛིན་ཀུན་གྲོལ་གྱི། ཡང་སྲིད་བསྟན་འཛིན་ཚུལ་ཁྲིམས་གྲགས། གྲུབ་ཐོབ་དབལ་
འབར་སྟག་སླག་ཅན།། ཀུན་གཟིགས་བསྟན་པ་དབང་རྒྱལ་སོགས།། སྐྱེས་ཆེན་
རྣམས་ལས་བཀའ་འབྲེལ་བཞག །ཁྱད་པར་མཁའ་སྤྱོད་རིག་འཛིན་གྱི།། ཚོགས་
གྲལ་མཁའ་འགྲོས་སྤྱན་དྲངས་ཚེ།། ཡབ་སྲས་གསུམ་དང་ལྷ་ཀླུ་མིའི།། གཤེན་པོ་
རྣམས་ཀྱིས་བྱིན་རློབས་ཤིང་། རིག་པ་རྩལ་གྱི་དབང་ཆེན་བསྐུར།། བརྟུལ་ཞུགས་
398



ནམ་མཁའ་མཛོད་ཀྱི་ཁྲིད་གདམས་སྐོར།
རོལ་པའི་མཐུ་རྩལ་བྱིན།། གསང་སྤྱོད་དཔའ་བོའི་ལས་གཉེར་བཅོལ། བཀའ་
གཏེར་སྙན་རྒྱུད་བདག་ཏུ་སྐོས།། དེ་སྐབས་འཛམ་གླིང་ས་སྟེང་འདིར།། འགྲོ་
འདྲེན་སྐྱེས་བུ་མང་ནའང་། སྐར་མའི་ཁྲོད་དུ་ཟླ་རྒྱས་བཞིན།། གང་གིས་འགྲན་
པའི་ཟླ་བྲལ་བ། གཏེར་ཆེན་དམ་པ་འདི་ཉིད་དོ། །གཞན་ཡང་ཡུལ་ཕྱོགས་གར་
ཕེབས་ཀྱང་། དཀར་ཕྱོགས་ལྷ་ཀླུས་བསུ་སྐྱལ་དང་། ཞབས་ཏོག་བསྒྲུབས་ཤིང་
བསྐོར་ཕྱག་བྱེད།། གནས་ཆེན་གཏེར་གྱི་སྒོ་ཡང་འབྱེད།། གསང་གཏེར་རེ་འགའ་
ཁྲོམ་དཀྱིལ་འདོན།། འགྲོ་བའི་བློ་ཁ་དགེ་ལ་བསྒྱུར།། གདུལ་བྱ་མང་པོ་ཐར་པར་
བཀོད།། རིག་འཛིན་མཁའ་འགྲོས་བུ་ལྟར་སྐྱོང་།། སྡེ་བརྒྱད་དྲེགས་པ་ཟིལ་གྱིས་
གནོན།། གསང་སྔགས་བསྙེན་སྒྲུབ་མཛད་པའི་དུས། ཡི་དམ་ལྷ་ཡི་ཞལ་མངོན་
གཟིགས།། རྔ་གཤང་གཏོར་མར་མེ་སྟག་འཕྲོ། བོན་སྐྱོང་ཕོ་མོ་བྲན་ལྟར་འདུ།།
ལྷ་སྲིན་དམ་བསྒྲག་མཛད་པའི་སྐབས།། ཕུར་བུའི་རྩེ་ལ་དབལ་མེ་འབར། ཞང་
ཞུང་ཛྭ་དམར་བསྒྲུབས་པའི་ཚེ།། ཛཱ་རྡོ་ཉིན་ལམ་ཙམ་གྱི་སར།། བསྟན་དགྲའི་
ཕྱོགས་སུ་ཐོག་ལྟར་བབ། ཕྱག་གི་ཐལ་མོ་བཏབ་པ་ཡིས།། མི་མིན་འབྱུང་པོའི་ཁྲོམ་
འཚོགས་བཤིག །གཞན་ཡང་གྲུབ་རྟགས་རྫུ་འཕྲུལ་ནི། ཐོགས་རྡུག་མེད་པར་བྲག་
ངོས་འཛེག །ཡ་ང་མེད་པར་མཚོ་གཏིང་བྱོན།། རྡོ་བ་ཕྱག་གིས་ཟན་ལྟར་བརྫིས།།
ཧཱུྃ་སྒྲས་གཟུགས་མེད་གནས་ནས་བཀུག །ཕཊ སྒྲས་གཟུགས་ཅན་དངོས་སུ་འགྱེལ།།
སེ་གོལ་རེས་འབྱུང་པོ་མཐར་བསྐྲད།། དྲེགས་པ་དམ་བཏགས་བསྟན་སྲུང་བཅོལ།
བསྟན་དགྲ་དགོངས་པའི་རྩལ་གྱིས་བསྒྲལ།། དེ་ལ་སོགས་ཏེ་བརྗོད་ལས་
ད་ལས་འདས།།
ཞིབ་ཏུ་རྣམ་ཐར་རྒྱས་པར་ཤེས། རྟག་ཏུ་ཡེངས་བ་མེད་པ་རུ།། གནས་ལུགས་དོན་
གྱི་ངོ་བོ་སྐྱོང་། བསྙེན་འཛབ་ཆུ་བོའི་རྒྱུན་བཞིན་འདྲེན།། བདེ་ཆེན་ཀུན་བཟང་
དགོངས་པ་བརྙེས། སྣང་སེམས་སྐུ་དང་ཡེ་ཤེས་གྲོལ། གཞན་གྱི་ཤེས་རྒྱུད་ས་ལེར་
30



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཁྱེན། སེམས་ཅན་མང་པོ་བདེ་ལ་བཀོད། དེ་ནས་བསྟན་འགྲོའི་དོན་ཟིན་ནས།།
འབྲུག་ལོ་དབྱར་ཟླ་འབྲིང་པོ་ཡི། ཚེས་བཅུ་ཉི་མ་རྩེ་ཤར་དུས།། སྒྲའོད་ཟེར་དང་
བཅས་ནས་ནི།། དགོངས་པ་མཁའ་སྤྱོད་ཞིང་དུ་ཕེབས། རྗེས་སུ་སྐུ་གདུང་ཞུགས་
ལ་ཕུལ། གདུང་དུད་གཞའ་སྤྲིན་འགྱུར་བ་དང་།། བྱ་རྒོད་བསྐོར་བ་བྱེད་པ་སོགས།།
ངོ་མཚར་མཚན་ལྟས་དཔག་མེད་བྱུང་། གདུང་ལས་སྐུ་དང་ཡིག་འབྲུ་སོགས།།
གང་བྱོན་མཁའ་འགྲོས་ཁྱེར་བ་གསུངས།། རྗེས་འཇུག་བུ་སློབ་གྲོལ་ཚུལ་ལ།།
སེམས་དཔའ་ཉི་ཤུ་རྩ་ལྔ་དང་། བཀའ་བབ་སློབ་མ་བཅོ་ལྔ་དང་། མཆོག་གི་སྤྲུལ་
སྐུ་རྣམ་དགུ་དང་།། ལས་ཅན་སྐྱེས་བུ་བཅོ་བརྒྱད་སོགས། མདོ་དབུས་གཙང་དང་
གསུམ་པོ་ནས། སློབ་མ་སྟོང་ཕྲག་མང་བྱུང་ཞིང་། དེ་དག་ནང་ནས་མཆོག་གྱུར་
པ། གདམས་པ་འདི་ཡི་བརྒྱུད་འཛིན་ནི། རྒྱལ་སྲས་ཚེ་དབང་འགྱུར་མེད་ཡིན།།
མ་འོང་ལུང་གིས་ཟིན་ཚུལ་ནི། བློ་ལྡན་སྙན་རྒྱུད་ལུང་བསྟན་ལས། དེ་ནས་མི་རབས་
བདུན་ཙམ་སོང་བའི་དུས། གཤེད་བཞི་ལོ་པ་མི་འགྱུར་མིང་ཅན་འབྱུང་། མཁའ་
སྤྱོད་ཨོ་རྒྱན་ཡུལ་ནས་དངོས་གྲུབ་ལེན།། གསང་བའི་བོན་སྒོ་བཅུ་གསུམ་དག་ལ་
དབང་།། ཞེས་གསུངས་ཕྱིར་ན་བླ་མ་འདི།། སངས་རྒྱས་དངོས་སུ་སྣང་བའི་ཕྱིར།།
མི་བརྗེད་རྒྱུན་དུ་གསོལ་བཏབ་གཅེས།།
བླ་མ་དེ་ཡི་བརྒྱུད་འཛིན་ནི།། རྒྱལ་སྲས་ཚེ་དབང་འགྱུར་མེད་དེ།། དེ་ཡི་རྣམ་
ཐར་ཟུར་ཙམ་བཤད༎ ཡབ་ནི་གོང་གི་གཏེར་ཆེན་ལ།། ཡུམ་ནི་ཀརྨ་དཔལ་སྒྲོན་
ཏེ། སྲས་གཉིས་མངའ་བའི་གཅུང་པོ་ཡིན།། ཆུང་ནས་དད་ཆེ་བློ་གསལ་ཅིང་།
བྲིས་ཀློག་ལ་སོགས་མཁས་པར་མཁྱེན།། དེ་ནས་ཆེར་སྐྱེས་ཡབ་ཀྱི་དྲུང་།། ཕྱི་ནང་
གསང་བ་ཡང་གསང་གི །དབང་ལུང་བྱིན་རླབས་རྒྱས་པ་ཞུས། བྲི་ཐིག་དབྱངས་
གྱེར་ལ་སོགས་པའི། གཞུང་ལུགས་ཕྱག་ལེན་མཁས་པར་བསླབ།། ཁྱད་པར་གནས་



ནམ་མཁའ་མཛོད་ཀྱི་ཁྲིད་གདམས་སྐོར།
ལུགས་ཐེག་པ་ཆེའི།། ཟབ་མོའི་གདམས་ངག་ཐམས་ཅད་ཀྱི།། ལུང་དང་ངོ་སྤྲོད་
དམར་ཁྲིད་ཞུས།། རྩེ་གཅིག་འབྲལ་མེད་ཉམས་ལེན་མཛད། རིག་པའི་ཡེ་ཤེས་
ནང་ནས་ཤར།། འཁྲུལ་རྟོགས་བག་ཆགས་གཞི་ལ་དག །སྣང་སེམས་དབྱེར་མེད་
རོ་གཅིག་འདྲེས།། བདེ་ཆེན་བོན་སྐུ་རང་ལས་རྙེད། གཞན་ཡང་ཕ་རོལ་སེམས་
ཤེས་དང་། རྡོ་ལ་ཕྱག་ཞབས་རྗེས་བཞག་དང་།། རིག་འཛིན་ཚོགས་གྲལ་བྱོན་པ་
སོགས།། འགྲན་མེད་ལོ་རྒྱུས་མང་དུ་ཡོད།། ཡི་དམ་བསྙེན་བསྒྲུབས་མཛད་པའི་
དུས། སྐུ་ལ་མེ་སྟག་འཕྲོ་བ་དང་།། བུམ་ཆུ་རང་སར་ཁོལ་བ་དང་། སྒྲུབ་ཁང་འོད་
ཀྱིས་ཁེངས་པ་དང་།། མི་མིན་སྲོག་སྙིང་འབུལ་བ་དང་།། བཀའ་སྐྱོང་དམ་ལ་འདུ་
བ་སོགས།། ངོ་མཚར་དྲོད་ཚད་ལྡན་པ་བྱུང་།། ལྷ་སྔགས་ཏིང་འཛིན་ལ་དབང་ཐོག་
སྣང་སྲིད་ལྷ་སྲིན་བཀའ་ལ་ཉན།། ལྷ་ཀླུས་དད་གུས་ཞབས་ཏོག་བསྒྲུབས།། གསང་
སྔགས་ཕྱི་ནང་ལ་སོགས་པ། ཉན་བཤད་བོན་གྱི་འཁོར་ལོ་བསྐོར། སྒོམ་སྒྲུབ་
བསྟན་པའི་སྲོལ་ཆེན་ཚུག །གདུལ་བྱ་གྲངས་མེད་ཐར་པ་བཀོད།། འགྲོ་དོན་
མཐའ་རུ་ཕྱིན་པར་མཛད། རྗེས་འཇུག་བུ་སློབ་གྲོལ་ཚུལ་ཡང་། མདོ་ཁམས་སྟོད་
སྨད་བར་གསུམ་ནས།། ཉམས་རྟོགས་གྲོལ་བ་ཐོབ་པ་ཡི།། བསྟན་འཛིན་སྐྱེས་
མཆོག་མང་དུ་ཚར།། ཁྱད་པར་གཏེར་ཆེན་ཡབ་སྲས་ཀྱི།། གདམས་པ་ཟབ་མོའི་
བརྒྱུད་འཛིན་ཅིང་།། ཐུགས་ཀྱི་སྲས་སུ་གྱུར་པ་ནི།། ཤར་རྫ་བཀྲ་ཤིས་རྒྱལ་མཚན་
ལགས། མ་འོང་ལུང་གིས་ཟིན་ཚུལ་ནི། ཁ་བྱང་ལུང་བསྟན་ལེའུ་ལས། ཚེ་དབང་
མཚན་ཅན་གང་འབྲེལ་འདྲེན་པ་འོང་།། ཞེས་གསུངས་པ་དང་གཏེར་ཆེན་དམ་
པས་ཀྱང་། བུ་འདི་ཚེ་དབང་རྣམ་སྤྲུལ་འཁྲུལ་མེད་དེ། མིང་ལ་ཚེ་དབང་འགྱུར་
མེད་བཏགས་དགོས་གསུངས།། ༈ བླ་མ་དེ་ཡི་སློབ་མ་ནི།། རྣལ་འབྱོར་བཀྲ་ཤིས་
རྒྱལ་མཚན་ཏེ། དེ་ཡི་རྣམ་ཐར་ཟུར་ཙམ་བསྟན། ཡུལ་ནི་ཤར་རྫ་ཧོ་པ་ཞེས།། ཕ་
401



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མ་གཉིས་ནི་དགེ་སེམས་ལྡན།། སྐུ་མཆེད་གཉིས་ཀྱི་གཅེན་པོ་སྟེ།། འཁྲུངས་དུས་
ངོ་མཚར་ལྟས་བཟང་བྱུང་།། དེ་ནས་ཡར་ཆེར་སྐྱེས་པ་དང་།། སྔོན་ལས་བཟང་པོའི་
འཕྲོ་སད་དེ།། དབྲ་སྤྲུལ་བསྟན་འཛིན་དབང་རྒྱལ་མདུན།། སྐྲ་ཕུད་ཕུལ་ནས་སྐྱབ་
ཞུས་པས། བུ་འདི་ལེགས་པ་ཞིག་འོང་གསུངས། མཚན་ལ་བཀྲ་ཤིས་རྒྱལ་མཚན་ག
སོལ། ལོ་ངོ་བཅུ་བདུན་ཐོག་སླེབ་ཚེ།། དབྲ་ཡི་མགོན་ཁང་ལྷ་གསོལ་མཛད།།
ཉིན་གཅིག་ངེས་ཤེས་ཆེན་པོ་སྐྱེས།། དབྲ་སྤྲུལ་གྲུབ་ཆེན་མདུན་ཕྱིན་ནས།། ང་ཡིས་
འཁོར་བ་སྤང་ཡིན་ཞུས། བླ་མ་ཤིན་ཏུ་ཁྲོས་ཚུལ་གྱིས།། གདན་ལས་ཀགས་ཀྱིས་
བཞེངས་ནས་ནི།། ཕྱག་གིས་ཤང་ལང་བཏབ་མཛད་པས། སྐད་ཅིག་རིག་པ་རྒྱལ་
རལ་ནས།། གཏད་མེད་ངང་དུ་ཧད་དེ་ལུས།། སྣང་སེམས་དབྱེར་མེད་དུས་གཅིག་
རྟོགས།། སྒོམ་མེད་འབྲས་བུ་མངོན་དུ་ཤར།། ས་བཅུ་ལམ་ལྔ་གཅིག་ཆར་བགྲོད།།
འཁོར་འདས་གཉིས་མེད་གཞི་ཐོག་གྲོལ། འོན་ཀྱང་གཞན་ལ་ཕན་གདགས་ཕྱིར།།
སྔོན་འགྲོ་བསགས་སྦྱང་སེམས་འཛིན་སོགས། རིམ་པ་བཞིན་དུ་བསླབ་མཛད་ཅིང་།
ཁྱད་པར་ཀུན་གྲོལ་གསང་རྩལ་མདུན།། མན་ངག་ཁྲིད་ཀྱི་ངོ་སྤྲོད་དང་། གསང་
སྔགས་དབང་ལུང་མང་དུ་ནོད། རབ་ལེགས་གཡུང་གླིང་མཁན་ཆེན་མདུན། གཙང་
མ་གཙུག་ཕུད་སྡོམ་པ་ཞུས། ཚུལ་མིང་བསྟན་པ་འབྲུག་གྲགས་གསོལ། སྟག་སྤྲུལ་
གཤེན་རྒྱལ་བསྟན་འཛིན་དྲུང་། དྲང་སྲོང་བསྙེན་པ་རྫོགས་པར་མཛད།། རྟ་མི་
ཆིབ་དང་ཤ་ཆང་སོགས།། སྤང་ནས་དགེ་སྦྱོང་ཁོ་ན་དང་། ལོངས་སྤྱོད་ཐམས་ཅད་
སྤང་དག་མཛད། བྲག་དཀར་གཡུང་དྲུང་འཆང་ཆེན་མདུན།། སྒོ་གཅིག་པ་དང་
ཟས་གཅིག་སོགས།། སྦྱོང་པའི་ཡོན་ཏན་བཅུ་གཉིས་ཀྱི། སྡོམ་པ་ཡོངས་རྫོགས་
ནོད་བྱས་ཤིང་།། རྒྱལ་སྲས་ཚེ་དབང་འགྱུར་མེད་མདུན། མན་ངག་ཁྲིད་གདམས་
ཡོངས་རྫོགས་ཞུས།། སྨིན་གྲོལ་ཁྲིད་ཀྱི་རྒྱུད་ཁ་འཆང་། གཞན་ཡང་ཀུན་གྲོལ་ལྔ་
402



ནམ་མཁའ་མཛོད་ཀྱི་ཁྲིད་གདམས་སྐོར།
པ་དང་། སྟག་རྩེ་གཡུང་དྲུང་དབང་རྒྱལ་དང་།། མེ་སྟོན་ཉི་མ་རྒྱལ་མཚན་སོགས།།
མདོ་དབུས་གཙང་ལ་སོགས་པ་ཡི།། བླ་མ་ཉེར་བཞིའི་ཞབས་ལ་གཏུགས། ཕྱི་ནང་
གསང་བའི་དབང་ལུང་དག །མ་ལུས་ཡོངས་རྫོགས་གསན་པར་མཛད།། བསྟན་
ལ་བཀའ་དྲིན་ལྷག་པར་ཆེ། ཡི་དམ་ཕྱི་ནང་གསང་གསུམ་གྱི།། བསྙེན་གྲུབ་ལ་སོགས་
མཛད་པའི་ཚེ། སྒྲུབ་ཁང་བྱིན་དང་ལྡན་པ་དང་། མེ་སྟག་ཚྭ་ཚྭ་འཕྲོ་བ་དང་།།
བུམ་ཆུ་ཁོལ་དང་གཏའ་ཆེན་ཕྱུར།། བོན་སྐྱོང་དམ་ལ་འདུ་བ་དང་། སྡེ་བརྒྱད་
བཀའ་ལ་འཁོར་བར་བྱུང་། ཁྱད་པར་སྨན་རིར་ཕྱིན་པའི་དུས། རྗེ་གཅིག་མཉམ་
མེད་བླ་མ་ཉིད། འོད་ཀྱི་སྐུ་རུ་གཟིགས་པ་དང་། རྣལ་ལམ་དག་ཏུ་རིག་འཛིན་གྱི།།
ཞིང་ཁམས་མང་དུ་བགྲོད་པ་དང་།། ཞལ་འཇལ་ལུང་བསྟན་གདམས་པ་གནང་།།
དྲན་པ་ཚེ་སྒྲུབ་བསྙེན་པའི་སྐབས། ཚེ་བུམ་བདུད་རྩིས་ཁེངས་པ་དང་། ཚེ་རིལ་
འཕེལ་དང་ཚེ་འབྲང་ལས།། མྱུ་གུ་སྔོན་པོ་འཁྲུངས་པ་དང་།། ལྷ་དང་གཞལ་ཡས་
ཞལ་མངོན་གཟིགས།། དབྲ་ཡི་སྒྲུབ་ཁང་ནང་བཞུག་དུས།། འཆི་མེད་ཡབ་སྲས་
རྣམ་གསུམ་དང༌། མ་གཅིག་ཡེ་ཤེས་དབལ་མོ་ཡིག ཞལ་མངོན་གཟིགས་ནས་ལུང་
བསྟན་མཛད།། སྙན་བརྒྱུད་འོད་གསལ་སྦྱང་པའི་སྐབས། རི་རོང་དགུ་བརྒྱའི་ཕ་
རོལ་ཚུན།། སྒྲིབ་མེད་ངང་དུ་ལན་འགའ་གཟིགས། སྙན་བརྒྱུད་དགོངས་གཏེར་
ལ་སོགས་པ།། མང་དུ་ཡོད་ཀྱང་མ་བསྟན་སྦས། བྲུ་ཡི་ཨ་ཁྲིད་ཆེན་མོ་ལ། གཏེར་
ཆེན་ཡབ་སྲས་ཞལ་རྒྱུན་བཞིན། བློ་དམན་རྣམས་ཀྱིས་རྟོགས་སླ་ཕྱིར།། སྔོན་འགྲོ་
བཀའ་ལུང་རྒྱ་མཚོ་དང་། དངོས་གཞིའི་ཡང་ཏིག་སྐོར་རྣམས་སོགས། གདམས་
ངག་ཟབ་མོ་མང་པོ་བཏབ། གཏེར་ཆེན་གསང་སྔགས་གླིང་པ་སོགས།། བརྒྱུད་
འཛིན་ལྔ་ལ་གཉེར་གཏད་དེ། ང་ཡི་གདམས་ངག་ཟབ་མོ་འདིའི།། བརྒྱུད་པ་ཆུ་
པོའི་རྒྱུན་རིང་ཞིང་། བརྒྱུད་འཛིན་ཆུ་ཁའི་བྱེ་མ་ཙམ། འཕེལ་བའི་རྟེན་འབྲེལ་
(13



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡོད་ཀྱང་གསུངས།། ཉིན་མཚན་དུས་མེད་དགེ་ལ་བརྩོན།། རྟག་ཏུ་དུགས་པོ་ལ་
སོགས་ལས། པགས་ཤུན་དང་ནི་གཞན་པའི་གོས།། གོན་པ་ལྟ་ཅི་འཆང་བའང་
མེད།། བཏུང་བ་ཆུ་དང་ཉིན་རེ་བཞིན། བཟའ་བ་དུས་རེ་མིན་པ་སྤང་། རྒྱུ་ནོར་
གང་བྱུང་དགེ་ཕྱོགས་ལ།། ནན་ཏན་བྱེད་ཅིང་གཏོང་བར་མཛད།། ཞལ་ལས་ཀྱང་
ནི་འདི་གསུངས་ཏེ། རང་ལོ་བཅུ་བདུན་ཐོག་ཕྱིན་ནས། དགེ་སྤྱོད་ལས་དང་མ་
བྲལ་ཙམ། རྣམ་གཡེང་བདུད་དབང་མ་ཤོར་ཙམ། མཚམས་དང་སྒྲུབ་པ་བག་
རེ་བྱས།། སྒྲུབ་པའི་དྲོད་ཚད་ཅུང་རེ་ཐོན།། ལོ་གྲངས་འགའ་ནས་སྒོ་འབྱར་ནས།།
མལ་དྲོད་མ་ཡལ་ཉམས་ལེན་བྱས།། ངེས་ཤེས་ཉམས་མྱོང་ནང་ནས་རྙེད།། ལྟ་སྒོམ་
རྩོལ་བ་གཞི་ནས་ཟད།། ཤི་ཡང་སྤྲང་པོ་བློ་རེ་བདེ། གསོན་ཡང་སྤྲང་པོ་བློ་རེ་བདེ།།
ཞེས་སོགས་རྒྱ་ཆེར་གསུངས་པ་སྣང་།། གཞན་དོན་ཤེས་རྒྱུད་གྲོལ་ཚུལ་ནི། དབང་
ལུང་ཁྲིད་གསུམ་ལ་སོགས་པའི།། རྒྱུན་དུ་བོན་གྱི་འཁོར་ལོ་བསྐོར།། སྟོད་སྨད་བར་
གསུམ་ཐམས་ཅད་ནས། སློབ་མ་སྟོང་ཕྲག་མང་དུ་བྱུང་། དེ་དག་ནང་ནས་མཆོག་
གྱུར་པ།། ཁྱད་འཕགས་བརྒྱུད་འཛིན་རྣམ་ལྔ་དང་། དགེ་བའི་བཤེས་གཉེན་བཅོ་
བརྒྱད་དང་། ལས་སློབ་སུམ་ཅུ་རྩ་ལྔ་དང་།། བརྒྱུད་འཛིན་གྲྭ་སློབ་མང་དུ་བྱུང་།།
ཁྱད་པར་གདམས་པའི་བརྒྱུད་འཛིན་ནི། བསྟན་གཉིས་གསང་སྔགས་གླིང་པ་དང་།
རྒྱལ་སྲས་ཉི་མ་བཟང་པོ་སོགས།། བརྒྱུད་འཛིན་སློབ་མ་ལྔ་ཡིན་ནོ།། མ་འོང་ལུང་
གིས་ཟིན་ཚུལ་ནི།། གསང་གླིང་གཏེར་གྱི་ཁ་བྱང་ལས། ཤ་རིའི་སྤྲུལ་པ་བཀྲ་ཤིས་
མཚན༔ གང་འཇལ་ཐར་པའི་ལམ་ལ་བཀོད༔ ཅེས་དང་ཡང་ནི་ལུང་བསྟན་ལས།།
ཤར་རྫའི་ཞིང་དུ་རྒྱལ་མཚན་མཚན༔ ཞིག་པོའི་ཚུལ་ཅན་རྣལ་འབྱོར་དེས༔ འབྲེལ་
ཚད་བདེ་ཆེན་ཞིང་དུ་དྲང་༔ སྨིན་གྲོལ་ནམ་མཁའི་ཁྱོན་དང་མཉམ༔ ཞེས་དང་
གཞན་ཡང་བླ་མ་འདི། གཤེན་རབ་སྟོན་པས་འགྲོ་འདུལ་སྐབས།། འཕགས་པའི་
404



ནམ་མཁའ་མཛོད་ཀྱི་ཁྲིད་གདམས་སྐོར།
གཤེན་རབ་དགའ་བ་རྗེ། གསུང་གི་སྟོན་པ་མུ་ཆོའི་དུས། གཡུང་དྲུང་སེམས་དཔའ་
དཔའ་མཆོག་ཅེས། རྒྱ་གར་ཤཀྱ་ཐུབ་པའི་དུས། འཕགས་པ་ཀུན་ལ་དཔག་མེད་
དེ།། རིག་འཛིན་རྣམས་ཀྱིས་འགྲོ་འདུལ་སྐབས། མཁས་པ་ཤ་རི་དབུ་ཆེན་ནོ།།
ཕྱིས་སྟོན་ཡོངས་སུ་བརྡོལ་བའི་དུས།། བཞོད་སྟོན་དངོས་གྲུབ་གྲགས་པ་དང་།།
དབུས་རིའི་དཀྱིལ་དུ་ཀུན་བཟང་མཚན།། རྫ་བོ་རིག་པ་རང་ཤར་དང་།། ཁྲོ་ཆེན་
ཨ་རྟོགས་དཀར་པོ་དང་།། སོག་ཡུལ་སྨོན་ལམ་རིན་པོ་ཆེ། དེ་དག་སྐྱེ་མཐའ་ངེས་
པ་སྟེ། གསང་སྔགས་གླིང་པའི་ལུང་ལས་ཐོས།། དེ་ཕྱིར་ཕྱི་རབས་རྗེས་འབྲང་
རྣམས།། དད་དང་མོས་གུས་བྱེད་པར་གཅེས།།
བླ་མ་དེ་ཡི་བརྒྱུད་འཛིན་ནི།། རིག་འཛིན་གསང་སྔགས་གླིང་པ་སྟེ།། དེ་ཡི་
ལོ་རྒྱུས་ཟུར་ཙམ་བཤད། ཡུལ་ནི་ཉག་ཤོད་ཨ་འཛི་ལུང་། གདུང་རུས་དམ་པ་བློ་
གྲོས་ཀྱི།། བརྒྱུད་པར་ཡིན་ཏེ་དབྲ་ནག་གོ །ཡབ་ནི་ཚེ་རིང་བཀྲ་ཤིས་དང་།། ཡུམ་
ནི་པདྨ་སྐྱིད་གཉིས་ལས།། འཁྲུངས་ཤིང་དེ་ཡང་ལྕམ་དྲལ་ལྔའི།། གཅེན་པོ་རྗེ་ཉིད་
ཡིན་པར་བཤད།། ཆུང་ནས་རྒྱུད་འཇམ་དགེ་ལ་དད།། ལོ་བཞིར་ལོན་ནས་བྲིས་
ཀློག་མཁྱེན།། དེ་ནས་ཡར་ཆེར་སྐྱེས་པ་དང་།། ལྕང་སྤྲུལ་གཡུང་དྲུང་བསྟན་རྒྱལ་
མདུན།། ཕྱི་ནང་གསང་བའི་དབང་ལུང་དང་།། ཐེག་པ་ཆེན་པོའི་ངོ་སྤྲད་ཞུས།།
གཞན་ཡང་ཀུན་གྲོལ་གསང་རྩལ་དང་། མི་ཤིག་གཡུང་དྲུང་འབྱུང་གནས་དང་།
བསྟན་གཉིས་གཡུང་དྲུང་གླིང་པ་དང་།། ཀུན་སྤྲུལ་བདུད་འདུལ་གླིང་པ་སོགས།།
བླ་མ་མང་པོའི་ཐུགས་བཅུད་བླངས། དབང་ལུང་མན་ངག་མང་དུ་ནོད།། ཁྱད་
པར་ཤར་རྫ་པའི་དྲུང་དུ།། རྫོགས་ཆེན་སྐུ་གསུམ་རང་ཤར་གྱི།། གདམས་པ་ཡོངས་
རྫོགས་གསན་མཛད་དེ། ཉིན་མཚན་ཐང་ལྷོད་མེད་པ་རུ།། རྩེ་གཅིག་ཡེངས་མེད་
ཉམས་བླངས་པས། རེ་དོགས་ཐེ་ཚོམ་ནང་ནས་ཆོད།། ཉིན་མཚན་དབྱེར་མེད་
405



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཅིག་ཏུ་འདྲེས།། གཟུང་འཛིན་མཚན་མ་མཁའ་ལྟར་དག །ལྟ་སྒོམ་རྩོལ་བ་
དབྱིངས་སུ་ཟད།། འཁོར་འདས་གཉིས་མེད་ཀློང་དུ་གྲོལ།། རྟོགས་པ་མངོན་དུ་
གྱུར་ནས་སུ།། ཕ་རོལ་ཤེས་རྒྱུད་མཁྱེན་པ་དང་།། གྲུབ་རྟགས་རྫུ་འཕྲུལ་ལ་དབང་
ཐོབ། དེ་ཡང་སྐུ་ཉིད་ཆུང་ངུའི་དུས། འབྲོག་ན་བཞུགས་ཚེ་རླུང་ཐན་གྱིས། ཡུལ་
གྱི་སྦྲ་ཀུན་ཁྱེར་བ་ལ།། དངོས་ཀྱི་སྦྲ་ལ་རྗེ་ཉིད་ཀྱི།། ཕྱག་གིས་བཟུང་བས་ཁྱེར་མ་
ནུས།། གེ་རོང་བྱ་བར་བྱོན་པའི་དུས།། ཞི་ཁྲོའི་ཞལ་ཐང་གཅིག་གི་ངོར།། ཨ་རག་
མར་ཁུ་གཉིས་བསྲེས་པ།། གསོལ་ཞལ་བྱུར་བུར་ཁེངས་པ་ཞིག །ཞི་ཁྲོ་དམ་པ་
རིགས་བརྒྱ་ལ།། མཆོད་པ་འབུལ་དགོས་གསུངས་ནས་ནི། ཕྱག་གིས་གཏོར་བ་
གསེར་དུ་གྱུར།། གོང་རྒྱལ་དགོན་དུ་གནས་མདུན་ལ། ཚོགས་ཀྱི་འཁོར་ལོ་བསྐོར་
བའི་ཚེ། སྐད་ཅིག་རིག་པ་ཧུར་ནས་ནི། ང་ནི་དྲན་པ་ནམ་མཁའ་ཡིན།། གསུངས་
ནས་རྡོ་ལ་ཡི་གེ་ཨ།། ཕྱག་གི་འཛུབ་མོས་ཐོགས་མེད་བྲིས།། ཡང་ཞིག་ལྷང་བྲག་
ལ་བཞུགས་དུས། རིན་ཆེན་རྡོ་སྒྲོམ་སྲུབ་མེད་གཅིག །སུས་ཀྱང་ཁ་ཕྱེ་མ་ནུས་པར།།
མཁའ་འགྲོ་དབང་གི་སྒྲོན་མ་ཡི།། སྐྲ་ཉག་གཅིག་གིས་ཐགས་སེ་ཕྱེས།། ཤར་རྫར་
བཞུགས་དུས་ཟླ་གཅིག་ནང་ཚེ་དབང་རྣམ་ཐར་པོ་ཏི་བཞི།། མཁའ་འགྲོའི་བརྡ་
རིས་བོད་ཡིག་ཏུ། དབུ་ཞབས་ཟིན་པར་གཏན་ལ་ཕབ། གླིང་མདའི་ཡོན་བདག་
དད་ཅན་གྱིས།། རྒྱ་རག་དང་བྷི་གང་དྲངས་བ།། ཐམས་ཅད་གསོལ་ཡང་མྱོས་མེད་
ཅིང་། ཕྱིས་ཀྱང་ཆང་སྣོད་རྒྱུ་རག་གིས། བླུགས་པ་མེད་པར་ཁེངས་མཛད་དེ།།
ཡོན་བདག་ལག་ཏུ་གཏད་པ་དང་།། གཞན་ཡང་རྡོ་ལ་ཕྱག་ཞབས་རྗེས།། ཐོགས་
པ་མེད་པ་འཇོག་པ་དང་། གཞན་གྱི་ཤེས་རྒྱུད་མཁྱེན་པ་དང། ཡི་དམ་བསྙེན་སྒྲུབ་
མཛད་པའི་ཚེ། བུམ་ཆུ་ཁོལ་དང་གཏའ་ཆེན་ཕྱུར། སྒྲུབ་ཁང་མེ་སྟག་འཕྲོ་བ་དང་།
དབལ་ཆེན་འབྲུག་གསས་ཆེམ་པ་སོགས།། ཡི་དམ་མང་པོའི་ཞལ་མཐོང་ཞིང་།།
406



ནམ་མཁའ་མཛོད་ཀྱི་ཁྲིད་གདམས་སྐོར།
ཁྲ་སྤྱང་ལས་ལ་མངག་པ་ཡིས།། བསྟན་དགྲ་རྨིང་མེད་གཞོམ་པར་མཛད། ཡུལ་
ཕྱོགས་སྟོད་སྨད་གར་བྱོན་ཀྱང་།། ལྷ་ཀླུས་བསུ་བསྐྱལ་བྱེད་པ་དང་། སྡེ་བརྒྱད་དམ་
ལ་འདུ་བ་དང་།། གནས་དང་གཏེར་གྱི་སྒོ་མང་འབྱེད། ཟབ་གཏེར་འགའ་རེ་ཁྲོམ་
གཏེར་མཛད། འགའ་རེ་དངོས་སུ་གཏེར་སྲུང་གིས། དཀྱིལ་འཁོར་སྟེང་དུ་བཞག་
པ་སོགས། ངོ་མཚར་ཆེ་བའི་ལོ་རྒྱུས་མང་། ཞིབ་ཏུ་རྣམ་ཐར་རྒྱས་པར་གསལ།།
མཁའ་སྤྱོད་ཞིང་ལ་ལན་མང་ཕེབས།། རིག་འཛིན་མཁའ་འགྲོའི་ལུང་བསྟན་དང་།།
ཁྱད་པར་འཆི་མེད་ཡབ་སྲས་ཀྱིས།། དབང་བསྐུར་བྱིན་གྱིས་བརླབས་མཛད་དེ།།
འགྲོ་བ་འདུལ་བའི་མངའ་ཆེན་གསོལ།། རྒྱུན་དུ་གྱེར་བཟླས་ཏིང་འཛིན་དང་།།
དགེ་སྦྱོར་ཁོ་ན་མ་གཏོགས་པར།། ཐ་མལ་སྐད་གཅིག་བཞུགས་མི་མཛད།། ཐ་ན་
གྲྭ་པ་སེར་ཙམ་ཡན། དག་སྣང་བསྐྱེད་ཅིང་སྤྱི་བོར་བཀུར།། ང་རྒྱལ་དྲེགས་སེམས་
གཏིང་ན་ཆོམས།། ལོངས་སྤྱོད་སྤང་དག་ལེན་མང་མཛད།། རྒྱུ་ནོར་གང་བྱུང་
ཚོགས་སུ་གཏོང་།། ཡི་དམ་མང་པོའི་བསྙེན་སྒྲུབ་མཛད།། ཐུགས་ལ་ཁྲོ་བ་གཏན་
མེད་ཅིང་། ཕྱག་དང་ཁ་བཏོན་སྒྲིབ་སྦྱང་སོགས། ཐ་མལ་ཇི་བཞིན་ནན་ཏན་མཛད།
གཞན་དོན་ཤེས་རྒྱུད་གྲོལ་ཚུལ་ནི།། མཆོག་གི་བསྟན་པའི་གྲོགས་གསུམ་དང་།།
སྐུ་ཡི་བསྟན་འཛིན་གཤེན་ལྔ་དང་།། གསུང་གི་བརྒྱུད་འཛིན་རྣམ་ལྔ་དང་།། ཐུགས་
ཀྱི་སློབ་མ་རྣམ་གཉིས་སོགས།། སེམས་དཔའ་ཉི་ཤུ་རྩ་ལྔ་དང་། མདོར་ན་ཁམས་
དབུས་གཙང་གསུམ་ནས། སློབ་མ་བརྒྱ་ཕྲག་མང་དུ་བྱུང་། དེ་དག་ནང་ནས་མཆོག་
གྱུར་པ།། གདམས་པ་འདི་ཡི་བརྒྱུད་འཛིན་ནི།། མ་འོང་ལུང་གིས་ཟིན་ཚུལ་ལ།།
ཚེ་དབང་རྣམ་ཐར་ཆེན་པོའི་ནང་།། གཡུང་དྲུང་མཐོང་གྲོལ་བྱིན་རླབས་བཻ་རོ་
ཡི འཕྲིན་ལས་སྤྲུལ་པ་གར་གྱི་དབང་ཕྱུག་རྗེ གསང་སྔགས་གླིང་པ་འགྲོ་འདུལ་
རོལ་པ་རྩལ༔ ཞེས་དང་ཡང་ནི་རྩ་རྒྱུད་འདུས་པ་ལས།། འཆི་མེད་རིག་འཛིན་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
8
ཐུགས་ཀྱི་སྤྲུལ་པ་ཞིག སངས་རྒྱས་མི་ཡི་སྒྲོམ་བུར་མངོན་བཞུགས་པ། ངང་རིང་
རྒྱུད་དུལ་ཀུན་གྱིས་བརྩེ་བར་བྱེད། བློ་གསལ་ཁོང་ཡངས་ཤེས་རབ་ཤིན་ཏུ་རྒྱས།།
བྱི་འབྲུག་ལོ་པ་གསང་སྔགས་གླིང་པ་མཆོག །ཡང་ན་ཡོན་ཏན་རྒྱ་མཚོ་ཞེས་པ་
འབྱུང་།། ཞེས་སོགས་གསུང་ཕྱིར་དག་སྣང་བྱ།།
བདུན་པ་དགོས་ཆེད་བསྟན་པ་ནི། ལོ་རྒྱུས་ཁུང་ན་མ་བཤད་ན།། བཀའ་རྒྱུད་
དབུ་མེད་དུ་ཡང་འགྲོ །བརྒྱུད་པ་རབ་ཆད་དུ་ཡང་འགྲོ།། གདམས་པར་ཐེ་ཚོམ་ཟ་
བ་འབྱུང་། ལོ་རྒྱུས་ཁུངས་ནས་བཤད་པ་ན།། བཀའ་དང་བརྒྱུད་པར་ངེས་ཤེས་སྐྱེ།
ངེས་ཤེས་སྐྱེས་པས་དད་མོས་སྐྱེ། །དད་མོས་སྐྱེས་པས་བྱིན་རླབས་འཇུག །བྱིན་
རླབས་ཞུགས་པས་རྟོགས་པ་འཆར།། རྟོགས་པ་ཤར་བས་སངས་རྒྱས་འཐོབ།།
སངས་རྒྱས་ཐོབ་པས་འགྲོ་དོན་ནུས།། དེ་ཡང་ངེས་ཤེས་སྐྱེ་ཡིན་ཏེ། སེམས་ཅན་སངས་
རྒྱུས་བསྒྲུབ་པའི་ཐབས། བཀའ་རྒྱུད་ཡིན་པར་ངེས་ཤེས་སྐྱེས། བཀའ་ཡིབརྒྱུད་པ་
འཛིན་པ་པོ། བླ་མ་ཡིན་པ་ངེས་ཤེས་སྐྱེ། དེ་ནས་དད་མོས་སྐྱེ་ཡིན་ཏེ། ངེས་ཤེས་
གཏིང་ནས་སྐྱེས་པ་དང་། བླ་མ་དང་ནི་གདམས་ངག་ལ། དད་མོས་ཆེན་པོ་སྐྱེ་བའོ། །
དེནས་བྱིན་རླབས་འཇུག་ཡིན་ཏེ། དད་མོས་ཆེན་པོ་སྐྱེས་པ་དང་། བོན་སྒོ་དང་ནི་
བརྒྱུད་པ་ཡི། བྱིན་རླབས་སེམས་ལ་འཇུག་པའོ། །དེ་ནས་རྟོགས་པ་འཆར་ཡིན་ཏེ།།
བྱིན་རླབས་སེམས་ལ་ཞུགས་པ་དང་། རྟོགས་པའི་ཡེ་ཤེས་འབད་མེད་དུ། འཆར་བ་
འགྱུར་བ་ལུང་གིས་ངེས། དེ་ནས་སངས་རྒྱས་འཐོབ་ཡིན་ཏེ། རྟོགས་ན་སངས་
རྒྱས་ཐོབ་པ་དང་།། མ་རྟོགས་འཁོར་བར་འཁྱམས་པ་ཡང་། དེ་བཞིན་ལུང་ལས་
གསུངས་པའོ། །དེ་ནས་འགྲོ་དོན་ནུས་ཡིན་ཏེ། སངས་རྒྱས་གཞན་དོན་བྱེད་པ་
དང་།། སེམས་ཅན་རང་དོན་བསྒྲུབས་པ་གཉིས། འདི་གཉིས་ཀྱིས་ནི་ཤེས་པར་བྱ།།
དེ་ཕྱིར་བརྒྱུད་པའི་བླ་མ་རྣམས། རྒྱལ་དང་དེ་སྲས་འགྲོ་དོན་དུ།། བྱོན་པ་ངེས་ཏེ་ཁྲོ་
408



ནམ་མཁའ་མཛོད་ཀྱི་ཁྲིད་གདམས་སྐོར།
རྒྱུད་ལས། གསང་རྒྱུད་ངེས་པ་ཆེན་པོ་འདི། རང་གི་རིག་པས་རྟོགས་གྱུར་ནས།།
གཞན་ལ་སྒྲོགས་པར་གང་འགྱུར་བ། དེ་ནི་སྟོན་པ་ཀུན་བཟང་སྟེ།། ཞེས་དང་ཡང་
ནི་ནང་རྒྱུད་ལས།། རང་རྒྱུད་གྲོལ་བའི་སྐྱེས་བུ་དེ། སེམས་དཔའི་རྣམ་འཕྲུལ་ཉིད་
དུ་ངེས།། ཞེས་གསུངས་ཕྱིར་ན་དེ་དག་གི །རྣམ་ཐར་དང་ནི་ཡོན་ཏན་དག །དྲན་
པ་བྱ་ཞིང་མོས་གུས་ཀྱི།། སྙིང་ནས་གསོལ་བ་བཏབ་པ་དང་།། རྗེས་སུ་བསླབ་པ་
གནད་དུ་ཆེ།། ༧ དེ་ལྟར་བླ་མའི་རྣམ་ཐར་འདི།། བཀོད་པའི་དགེ་བ་ཅི་མཆིས་དེ།།
རྒྱལ་བསྟན་ཡུན་གནས་འགྲོ་བ་རྣམས།། སངས་རྒྱས་འཐོབ་པའི་རྒྱུར་བསྔོའོ། ༧ འདི་
ཉིད་ཀློག་པའི་གང་ཟག་རྣམས།། རྒྱུད་ལ་ངེས་ཤེས་སྐྱེས་ནས་ཀྱང་།། ཐར་པའི་
ལམ་མཆོག་རྙེད་གྱུར་ཏེ། སངས་རྒྱས་གོ་འཕང་མྱུར་ཐོབ་ཤོག ༧ །འདི་ཉིད་ཀློག་
པའི་ཡུལ་ཁམས་སུ། ནད་མུག་དུག་མཚོན་ཀུན་ཞི་ནས།། བདེ་སྐྱིད་དཔལ་ལ་
ལོངས་སྤྱོད་ཅིང་།། དགེ་བཅུ་ཡོངས་སུ་སྨིན་པར་ཤོག ། ཅེས་པའང་ཐེག་པ་ཆེན་པོ་ཨ་
ཁྲིད་ཀྱི་བླ་མ་བརྒྱུད་པའི་རྣམ་ཐར་པདྨ་དཀར་པོའི་ཕྲེང་བ་ཞེས་བྱ་བ། དབལ་ཁྱུང་མཆོག་སྤྲུལ་གཡུང་དྲུང་
ཚུལ་ཁྲིམས་གཞན་ཕན་མཐའ་ཡས་ཅན་གྱི་གསུང་གིས་གནང་བར་མཛད་ནས་བསྐུལ་བ་ལ་བརྟེན། སླར་
ཡོང་རྣམ་ཐར་རིན་ཕྲེང་ལས་བཏུས་ཤིང་བརྒྱུད་པའི་འཕྲོ་རྣམས་ཁ་སྐང་སྟེ་ཤར་རྫ་པ་བཀྲ་ཤིས་རྒྱལ་མཚན་
མིང་པས་ཤར་རྫའི་དབེན་གནས་བདེ་ཆེན་རི་ཁྲོད་དུ་བརྩམ་པ་འདིས་ཀྱང་རྒྱལ་བའི་བསྟན་པ་ཡུན་རིང་
དུ་གནས་ཤིང་འགྲོ་ཀུན་རྣམ་མཁྱེན་རྫོགས་པའི་སངས་རྒྱས་ཀྱི་གོ་འཕང་འཐོབ་པའི་རྒྱུར་འགྱུར་བར་གྱུར་
ཅིག །དགེའོ། །ཤར་རྫ་པ་དང་གསང་གླིང་གཉིས་ཀྱི་རྣམ་ཐར་ནི་དམ་པ་གཉིས་ཀྱི་ཐུགས་རྗེའི་རྗེས་སུ་ཟིན་
པའི། དབལ་ཁྱུང་སྤྲུལ་སྐུའི་མིང་གི་སྒྲོ་འཛིན་པ་གཡུང་དྲུང་ཚུལ་ཁྲིམས་བསྟན་འཛིན་སྙིང་པོས་བགྱིས་པ་
དགེ་ལེགས་འཕེལ་ལོ།།
409



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཁས་ཤིང་གྲུབ་པའི་དབང་ཕྱུག་མཚུངས་མེད་
བླ་མ་མངྒ་ཝེར་ཞིའི་བཀའ་འབུམ་གྱི་
བརྒྱུད་རིམ་ཤེལ་དཀར་ཕྲེང་བ་
བཞུགས་སོ། །
༄༅། །དྲི་མེད་མཁྱེན་པའི་ཆཤས་ཡོངས་གང་ཐུགས་རྗེའི་རི་བོང་འཛིན་པའི་གཟུགས།
མདོ་སྔགས་གཞུངས་ལུགས་ཀུ་མུཏ་ཁ་འབྱེད་འཆད་རྩོད་རྩོམ་པའི་འོད་སྟོང་ཅན།
ལུས་ཅན་ཡོངས་ལ་ཀུན་དགའི་དཔལ་སྟེར་བློ་གསལ་རྒྱ་མཚོའི་གཉེན་གྱུར་པ།།
བཀའ་དྲིན་སུམ་ལྡན་མངྒ་ཝེར་ཞིའི་ཞབས་པད་སྤྱི་བོའི་རྒྱུན་དུ་རོལ།།
བསླབ་པ་གསུམ་གྱི་ཤ་ཚུགས་བརྙིང་བ་ལ།།
ལྔ་རིག་རིན་ཆེན་གསེར་གྱི་དྲ་བ་ཅན།།
བཤད་སྒྲུབ་འཁོར་ལོའི་ཁུར་ཆེན་འདེགས་པ་པོ།།
མདོ་ཁམས་ལྗོངས་སུ་དཔལ་ལྡན་ཤར་རྫ་པ།།
མཁྱེན་པའི་ཆུ་གཏེར་ལྷག་བསམ་ས་འཛིན་གྱིས།།
ཉེ་བར་བསྲུབས་ལས་ལེགས་བཤད་ཉི་མའི་འོད།།
བློ་གསལ་སྤྱི་བོའི་མཐོངས་སུ་ལྷམ་མེ་བ།།
ལུས་ཅན་ཐར་པའི་མིག་བུར་མ་གྱུར་ཏམ།།
ཟབ་ཅིང་རྒྱ་ཆེ་གསུང་གསང་བདུད་རྩིའི་བཅུད།།



ནམ་མཁའ་མཛོད་ཀྱི་ཁྲིད་གདམས་སྐོར།
ཅི་དགར་ལོངས་སུ་སྤྱོད་པའི་བྷ་མ་ར།།
སྙིང་གའི་ཆེས་ཆེར་རང་པའི་མགྲིན་པའི་གླུ།།
སྐལ་ལྡན་རྣ་བའི་བཅུད་དུ་ལེན་པར་སྤྲོ།།
དེ་ཡང་གསོལ་འདེབས་ལས། དྲི་མེད་རྒྱལ་བསྟན་སྙིང་པོའི་མཛོད་བརྒྱའི་སྒོ།།
འབྱེད་ལ་འཇིགས་མེད་སྨྲ་བའི་དབང་པོ་མཆོག །ཀ་དག་རིག་པའི་རང་གདངས་
རང་ཤར་བ།། འདྲེན་མཆོག་མངྒ་ཝེར་ཞིར་གསོལ་བ་འདེབས།། ཞེས་གསོལ་བ་
འདེབས་པའི་ཡུལ་སྙིགས་དུས་ཀྱི་སྟོན་པ་མཚུངས་མེད་སྐྱབས་རྗེ་བླ་མ་འཁོར་ལོའི་
མགོན་པོ་འདི་ཉིད་མ་འོངས་ལུང་གིས་ཟིན་པར་ཡིན་ཏེ། ཁོད་པོ་བློ་གྲོས་ཐོགས་
མེད་ཀྱི་བཀའ་གཏེར་སྲིད་པ་རྒྱུད་ཀྱི་ཁ་བྱང་ལས། དྲན་པའི་ཞལ་ནས། ང་ཡིས་
བྱིན་གྱིས་རླབས་པ་ལ།། ཕྲོམ་གཤེན་འོད་ཟེར་ཕོག་པ་གཅིག །བརྡ་ལ་བཀྲ་ཤིས་
མཚན་ཅན་འབྱུང་། ཕྲིན་ལས་གསང་སྔགས་བོན་རྣམས་སྟོན། འགྲོ་དོན་མཐའ་
འཁོབ་རྩོད་པ་འཇོམས།། ཞེས་དང་། གཞན་ཡང་གསང་སྔགས་གླིང་པའི་ཁ་བྱང་
ཆེན་མོ་ལས། ཤ་རིའི་སྤྲུལ་པ་བཀྲ་ཤིས་མཚན༔ །གང་མཇལ་ཐར་པའི་ལམ་ལ་
བཀོད༔ །ཅེས་དང་། ལུང་བསྟན་ལས། ཤར་རྫའི་ཞིང་དུ་རྒྱལ་མཚན་མཚན༔
ཞིག་པོའི་ཆས་ཅན་རྣལ་འབྱོར་དེར༔ །འབྲེལ་ཚད་བདེ་ཆེན་ཞིང་དུ་འདྲེན༔ །སྨིན་
གྲོལ་ནམ་མཁའི་ཁྱོན་དང་མཉམ༔ །ཞེས་དང་། མདོ་སྔགས་རྫོགས་ཆེན་མཛོད་
ལྔའི་སྙིང་པོ་འཆང་།། ཞེས་འབྱུང་བ་བཞིན་དུ་གདོད་ནས་བོན་སྐུའི་དབྱིངས་སུ་
མངོན་པར་བྱང་ཆུབ་ནས། དེ་ལས་མ་གཡོས་བཞིན་དུ། གདུལ་བྱ་ལ་ཚད་མེད་
པའི་ཐུགས་རྗེ་གཡོས་ཏེ། འདུལ་བྱེད་ཀྱི་རོལ་གར་ཞིང་ཁམས་ཀུན་ཏུ་བསྒྱུར་བ་
ལས། འདིར་སྨོན་ལམ་དང་སྙིང་རྗེའི་དབང་གིས་ཡེ་ཤེས་སྒྱུ་མའི་རོལ་པ་སྟོན་པའི་
དུས་སུ་སྐྱེས་ཐོབ་ཀྱི་མཁྱེན་རབ་དྲི་མ་མེད་པའི་རྩལ་རྫོགས་ཤིང་། ལྷ་དང་བླ་མའི་
41 ༔



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཞལ་གཟིགས་ནས་རྗེས་སུ་གནང་བ་དང་། དབྲ་སྟོན་གྲུབ་པའི་དབང་པོའི་རྗེས་
སུ་བཟུང་སྟེ་དགོངས་བརྒྱུད་དོན་གྱི་རྟོགས་པ་འཕོས་ནས་དགོངས་པ་བློ་འདས་
ཆེན་པོའི་རྒྱལ་ས་ཟིན། འཁོར་འདས་གཉིས་སུ་འཛིན་པའི་རྒྱ་ལས་གྲོལ། སྣང་
གྲགས་རྟོག་ཚོགས་མ་ལུས་པ་གསང་བ་གསུམ་གྱི་དཀྱིལ་འཁོར་དུ་ཤར། དགོངས་
པ་ཀློང་རྡོལ་བའི་དག་སྣང་འབྱམས་སུ་ཀླས། སྒོམ་བྱུང་ཤེས་རབ་ཆེན་པོའི་རྩལ་
རབ་ཏུ་འབར་བས། མདོ་རྒྱུད་རྒྱ་མཚོའི་སྙིང་པོའི་གནད་མ་ལུས་པ་བདེ་བླག་ཏུ་
དཔྱིས་ཕྱིན་པར་གྱུར་པའི་ལག་རྗེས་སུ་གསུང་གསང་བཀའ་བརྟེན་གྱི་རིམ་པ་ཇི་
སྙེད་མཆིས་པའི་སྡོམ་ཚིག་ཙམ་ནི། །སྟོན་པའི་བསྟན་པ་ཉམས་དམས་ཤིང་
སྙིགས་མ་ལྔ་བདོའི་ཡང་མཐའ་ཚེ། བོན་བསྟན་ཀ་བ་གྱེན་འདེགས་པ། ལུང་བཞིན་
སྦས་པའི་རྣལ་འབྱོར་དེའི།། ཐེག་པ་རིམ་དགུ་སྒོ་མཛོད་ལྔ། ཕྱི་ནང་གསང་གསུམ་
ཟབ་རྒྱ་ཆེ།། བསྟན་པའི་སྲོག་ཤིང་ལྟ་བུའི་བོན།། ཟབ་མོ་མཛོད་ཀྱི་སྐོར་དང་ནི།།
འགྲེལ་དང་དག་སྣང་ལས་ཚོགས་གསུམ། ནམ་མཁའི་མཛོད་ལ་མངའ་བརྙེས་པའི།།
ཟབ་གསང་གདམས་པ་མང་ཡོད་ཀྱང་། དང་པོ་མཛོད་ཆེན་ལྔ་པོ་ནི། ལྷོ་བྱང་
དབུས་ཐེག་དགུ་ཕྲག་གསུམ། དགོངས་པ་འདུས་པ་ལུང་རིགས་མཛོད། རིམ་ཁང་
བཅུ་གཉིས་དག་གིས་རྫོགས། འདུལ་མདོ་མངོན་པའི་སྡེ་སྣོད་གསུམ། དོན་དྲུག་
རྒྱུད་དྲུག་ཆ་ལག་བཅས།། གསས་མཁར་མཆོག་ལྔ་ལ་སོགས་པའི།། རིམ་གཉིས་
བཀའ་གཞུང་དགོངས་དོན་ནི། སྡེ་སྣོད་མཛོད་ལ་རྩ་འགྲེལ་གཉིས།། ལེའུའི་གྲངས་
ནི་ཉི་ཤུ་གཅིག །རྩེ་མོའི་རྒྱུད་སྡེ་བཞི་བཅུ་གཉིས།། དེ་དག་དགོངས་བཅུད་དབྱིངས་
རིག་མཛོད། ལེའུ་བཅུ་ཕྲག་གཉིས་དང་གཅིག །གཡུང་དྲུང་བོན་བསྟན་རིན་པོ་
ཆེའི། བྱུང་ཁུངས་བསྟན་པ་ལེགས་བཤད་མཛོད། རབ་བྱེད་བདུན་གྱི་བདག་ཉིད་
དོ། །གཉིས་པ་དོན་འགྲེལ་ཚིག་འགྲེལ་གཉིས།། དོན་འགྲེལ་དོན་གྱི་མདོ་རྩ་ཙམ།།
412



ནམ་མཁའ་མཛོད་ཀྱི་ཁྲིད་གདམས་སྐོར།
བསྟན་པ་མ་རྒྱུད་འབྲས་རྒྱུད་འགྲེལ།། གཉིས་པ་ཚིག་འགྲེལ་སྡོམ་པ་གསུམ། ཚོམ་
ནི་ལྔ་ཡིས་གསལ་བར་སྟོན། བྱང་སེམས་གཞུང་གཉིས་སྐྱབས་སྡོམ་དང་།། བྱམས་
མ་འབུམ་བཞིའི་ཆོ་ག་དང་། མཆོག་གསུམ་ཡོན་ཏན་རྗེས་དྲན་དང་།། སྨོན་ལམ་
རྣམ་གསུམ་རྩ་འགྲེལ་བཅས། སྔོན་འགྲོའི་ཁྲིད་སྐོར་མང་དུ་བཞུགས།། གསུམ་པ་
དག་སྣང་ལས་ཚོགས་སྐོར། རྩ་གསུམ་སྒྲུབ་པ་བླ་སྒྲུབ་སོགས། བཀའ་གཏེར་ཁ་
སྦྱོར་ཆ་ལག་བཅས།། བདེ་འདུས་རིག་འདུས་མཆོག་འདུས་དང་། མཁའ་འགྲོ་
དངོས་གྲུབ་སྒྲུབ་པ་སོགས། ཆ་ལག་ཆ་རྐྱེན་མང་དུ་ཡོད། དབང་བཞིའི་ཆོ་ག་རྒྱས་
འབྲིང་བསྡུས།། ལས་བཞིའི་སྦྱིན་སྲེག་གཅོད་ཀྱི་སྐོར། བར་དོའི་ངོ་སྤྲོད་ཆེ་ཆུང་
གཉིས།། སྒོམ་རིམ་མན་ངག་མང་དུ་བཞུགས། མ་ལུས་ཡོངས་རྫོགས་པོ་ཏིའི་
གྲངས། བཅུ་གསུམ་ཡར་འཕེལ་བསྟན་འགྲོའི་དོན།། མཐརཕྱིན་འཁོར་ལོ་ཚོགས་
ཆེན་འགྲོ། །ཞེས་པ་དེ་དག་ས་བཅད་དུ་བསྡུས་ན།། ཟབ་མོ་སྒྲུབ་སྡེ་དམར་ཁྲིད་
ཀྱི་སྐོར་དང་།། རྒྱ་ཆེ་བ་རྣམ་བཤད་ལུང་གི་སྐོར་གཉིས།། དང་པོ་ལ། སྤྱིར་རྫོགས་
ཆེན་གྱི་བཀའ་ལ་བསམ་གྱིས་མི་ཁྱབ་ཀྱང་། བསྡུ་ན་སེམས་སྡེ་དང་། ཀློང་སྡེ་དང་།
མན་ངག་གི་སྡེ་གསུམ་ལ་འདུས། དེ་ལས་སེམས་ཀྱི་སྡེ་ལ་སྟོན་པ་ཀུན་ཏུ་བཟང་
པོས་གསུངས་པ་བརྗོད་ཀྱིས་མི་ལང་ཡང་། འདིར་གཙོ་ཆེ་བ་བྱང་སེམས་གབ་པ་
སོགས་སེམས་སྨད་སྡེ་དགུ་དགོངས་པའི་ངང་ནས་གསུངས་ནས་དགོངས་བརྒྱུད་
ཀྱི་བླ་མ་རྣམས་ནས་ཀྱང་དགོངས་པའི་ངང་ནས་བརྒྱུད། དེ་ནས་གོང་མ་ཆེ་དྲུག་
གིས་བརྡའ་དང་ཐབས་ལ་བརྟེན་ནས་བརྒྱུད།། དེ་ནས་གདུང་བརྒྱུད་བཅུ་གསུམ་
ནས་ཚིག་སྙན་ནས་སྙན་དུ་རིམ་པར་བརྒྱུད། དེ་ནས་ལོ་ཙཱ་བ་མི་བཞིས་ཞང་ཞུང་
གི་སྐད་ལས་བོད་སྐད་དུ་བསྒྱུར་ནས་བརྒྱུད། དེ་ནས་དྲན་པ་ནམ་མཁས་གྲོལ་ཐོབ་
ཀྱི་བླ་མ་རྣམས་ལ་བརྒྱུད། དེའི་རིང་ལ་གཏེར་དུ་སྦས་ནས་ཕྱིས་སྤྲུལ་སྐུ་གཤེན་ཆེན་
གེ་
413



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀླུ་དགས་གཏེར་ནས་དྲངས་ཏེ་བྲུ་ཞུ་སྤ་རྨེའི་བླ་མ་རྣམས་ལ་བརྒྱུད། དེ་ནས་དགོངས་
མཛོད་རི་ཁྲོད་ཆེན་པོས་སེམས་སྨད་སྡེ་དགུ་ལ་གཞིར་བྱས་ནས་ཐུན་མཚམས་
བརྒྱད་ཅུ་པ་མཛད་ནས་འགྲོ་མགོན་བློ་གྲོས་ཡན་ཆད་དུ་བཀའ་ཉམས་ཟུང་འབྲེལ་
དུ་བརྒྱུད་དེ་འགྲོ་མགོན་གྱིས་ཐུན་མཚམས་སུམ་ཅུ་པར་བསྡུས་ནས་བྲུ་རྒྱལ་བ་མན་
ཆད་དུ་དགོངས་ཉམས་དྲིལ་ནས་བརྒྱུད། དེ་བྲུ་རྒྱལ་གྱིས་སྙིགས་དུས་ཀྱི་བློ་ཆུང་
རྣམས་ཀྱིས་གོ་བདེ་བའི་ཕྱིར་ཐུན་མཚམས་བཅོ་ལྔ་པར་བསྡུས་ཏེ་བྲུ་ཤའི་བླ་མ་
རྣམས་ལ་གདམས་ངག་དམར་ཁྲིད་དུ་བརྒྱུད། དེ་ནས་མཉམ་མེད་གདིང་ལྡན་
གྱི་བླ་མ་ཉི་ཤུ་རྩ་ལྔས་དགོངས་པ་ཉམས་ཁྲིད་བཀའ་རྒྱ་དང་བཅས་ཏེ་བརྒྱུད་པའི་
ཐ་མ་སྨན་རིའི་གསེར་ཁྲི་འཛིན་པ་འགྲོ་མགོན་ཤེས་རབ་གཡུང་དྲུང་ནས་དོན་
རྟོགས་ཀྱི་རྣལ་འབྱོར་བསམ་གཏན་ཡེ་ཤེས་ལ་བརྒྱུད། དེས་ཤར་རྫ་པ་ལ་བརྒྱུད།
ཡང་བརྒྱུད་ཁ་གཅིག་ལ་སྐུ་མདུན་ཀུན་བཟང་རྒྱལ་མཚན་ནས་ཀུན་གྲོལ་གྲགས་
པའི་བར་དུ་བརྒྱུད་ཅིང་། འདིའི་དུས་ན་བྲུའི་ཨ་ཁྲིད་ཐུན་མཚམས་བཅོ་ལྔ་པ་ལ་
གཞིར་བྱས་ནས་སྟོད་སྨད་ཀུན་ལ་མང་དུ་འཕེལ། ཀུན་གྲོལ་ནས་མདོ་ཁམས་ཀྱི་
བླ་མ་རྣམས་ནས་རིམ་གྱིས་བཀའ་ཉམས་བསྟུན་ནས་བརྒྱུད་པའི་མཐར། སྤྲུལ་
པའི་གཏེར་སྟོན་བདེ་ཆེན་གླིང་པ་ཡབ་སྲས་ཀྱིས་ཤར་རྫ་པ་བཀྲ་ཤིས་རྒྱལ་མཚན་
ལ་དགོངས་པ་རྩལ་བཏོན་ནས་བརྒྱུད། དམ་པ་དེ་ཉིད་ཀྱིས་བཀའ་མདོ་རྒྱུད་ཀྱི་
སྙིང་པོ་བསྡུས། བླ་མ་གོང་མའི་ཞལ་གྱི་གདམས་ངག་ལ་རང་གི་ཉམས་མྱོང་གི་
གསོས་བཏབ་སྟེ། དུས་སྙིགས་མའི་སེམས་ཅན་གྱི་བློ་དང་བསྟུན་ཏེ་གོ་སླ་རྟོགས་
སླའི་ཚུལ་དུ་ཟབ་རྒྱས་ཀྱི་བོན་སྡེ་མང་དུ་གནང་བ་ལས། སྐབས་འདིར་དམར་ཁྲིད་
དང་། ཟབ་མོ་སྒྲུབ་སྡེའི་ཕྱོགས་གཉིས། དང་པོ་ལའང་གདམས་ཁྲིད་དངོས་དང་།
ཡན་ལག་གི་སྐོར་རོ། །དང་པོ་ལ་སྔོན་འགྲོ་དངོས་གཞི་གཉིས་ལས། སྔོན་འགྲོ་



ནམ་མཁའ་མཛོད་ཀྱི་ཁྲིད་གདམས་སྐོར།
བཀའ་ལུང་རྒྱ་མཚོ་དང་། སྒོམ་རིམ་དང་། ངག་འདོན་བཅས་དང་། དངོས་གཞི་
སྐུ་གསུམ་རང་ཤར་དང་། དེའི་ཆ་ལག་ཐོད་རྒལ་འོད་གསལ་སྤྱོད་པ་གཉིད་ལམ་
རྩལ་སྦྱོང་འཆི་ཁའི་རྩལ་སྦྱོང་བཅས་བོན་ཚན་ལྔ་དང་། འབྲས་བུའི་ཁྲིད་དང་དྲུག་
གོ །གཉིས་པ་ཡན་ལག་ལ་གཏུམ་མོ། །འཁྲུལ་འཁོར་རྒྱས་བསྡུས་གཉིས། སྙོམས་
འཇུག་བཅུད་ལེན་བཅས་བོན་ཚན་ལྔ་དང་། སྔོན་འགྲོ་རྗེས་ཀྱི་ཚིག་བཤད་དང་།
རྣམ་ཐར་པདྨ་དཀར་པོ་བཅས་རྣམས་སོ། །གཉིས་པ་ཟབ་པ་སྒྲུབ་སྡེ་ལ་དངོས་དང་།
དེའི་ཆ་ལག་གོ །དང་པོ་ནི། རྩ་གསུམ་གྱི་སྐོར་ཏེ། ལོ་ཆེན་བཻ་རོས་མདོ་སྨད་སྦས་
གནས་ཤང་ལང་བྲག་དཀར་ལ་གཏེར་དུ་སྦས། ཕྱིས་གཏེར་སྟོན་གསང་སྔགས་
གླིང་པས་གཏེར་ལས་དྲངས་ཏེ། ཤར་རྫ་དྲི་མེད་སྙིང་པོ་ལ་བཀའ་བབ་ནས་དམ་
པ་དེས་དབང་བཞི་ཆ་ལག་དང་བཅས་པས་ཁ་བཀང་སྟེ། བཀའ་གཏེར་ཁ་སྦྱོར་
དུ་མཛད་པ་ལ་ལག་ལེན་ཆ་ལག་ཚོགས་མཆོད་ཚོགས་སྐོང་སྲུང་མ་སྡེ་བཞི་ཕྱག་
མཆོད་བཅས་བོན་ཚན་དགུ། ཞི་སྒྲུག ཁྲོ་སྒྲུག མཁའ་འགྲོའི་སྒྲུབ་པ། ཁོད་སྤུངས་
སྒྲུབ་ཐབས་དང་། དབང་བཞིའི་ཆོ་ག་བཅས་ཁྱོན་བསྡོམས་བོན་ཚན་བཅུ་བདུན་
ནོ། །གཉིས་པ་དེའི་ཆ་ལག་ལ། བྱང་ཆུབ་སེམས་དཔའི་སྡོམ་པའི་ཆོ་ག་ལྷའི་མེ་
ལོང་ལས་བླངས་བ་དང་། དེའི་ལག་ལེན་དང་། རིགས་དྲུག་རང་སྦྱོང་། སྐྱབས་
འགྲོ་མཆོད་པ་དེ་རྣམས་སོ། །དེ་རྣམས་རང་གིས་བཀའ་དྲིན་སུམ་ལྡན་དུ་ནོས་
པའོ། །གཉིས་པ་རྒྱ་ཆེ་བ་རྣམ་བཤད་ལུང་གི་སྐོར་ལ། མཛོད་ཆེན་ལྔ་དང་། ཊཱི་
ཀ་གཞན་གྱི་སྐོར་རོ། །དང་པོ་ལ་མཛོད་བཞི་དང་། ཡང་ཟབ་ཀྱི་སྐོར་རོ། །དང་
པོ་རྩ་བ་མཛོད་ཆེན་བཞི་ནི། ལུང་རིགས་མཛོད། སྡེ་སྣོད་མཛོད་རྩ་འགྲེལ་ས་བཅད་
བཅས་གསུམ། དབྱིངས་རིག་མཛོད། དེ་གསུམ་གྱི་བྱུང་ཁུངས་བསྟན་པ་ལེགས་
བཤད་མཛོད་དང་བཞི། དེ་དག་གི་ཆ་ལག་སྡོམ་པ་གསུམ་རྩ་འགྲེལ་ས་བཅད་དང་
།
4 15



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དེ་ལ་ཉེར་མཁོ་གཏམ་རྒྱུད་ངོ་མཚར་ནོར་བུའི་ཕྲེང་བ། སྡེ་སྣོད་མཛོད་ཀྱི་ཆ་ལག་
བསྐྱེད་རྫོགས་ཀྱི་ཁྲིད་ལྷ་གཉེན་ཤེལ་སྒོང་བྱ་བ་རྣམས་སོ། །གཉིས་པ་ཡང་ཟབ་ཀྱི་
སྐོར་ལ། འདོན་ཆ་ལ་བོན་ཚན་ང་དྲུག་ཁྲིད་སྐོར་ལ་བོན་ཚན་བཅུ་གཅིག །ཁྱོན་
བོན་ཚན་དྲུག་ཅུ་རེ་བདུན་ཡར་བརྒལ་ཙམ་ལ་པོད་གཉིས། དེ་དག་གི་དཔེ་རྩིས་
ཟུར་དུ་གསལ། ༈ དེ་རྣམས་ཀྱི་བརྒྱུད་རིམ་ནི། བོན་སྐུ་ཀུན་ཏུ་བཟང་པོ། དེས་
རྫོགས་སྐུ་གཤེན་ལྷ་འོད་དཀར་ལ་བརྒྱུད།། དེས་སྤྲུལ་སྐུ་འཆི་མེད་གཙུག་ཕུད་ལ་
བརྒྱུད། དེས་ཡུམ་བཟང་བཟའ་རིང་བཙུན་ལ་བརྒྱུད། དེས་གཤེན་གསང་བ་འདུས་
པ་ལ་བརྒྱུད། དེས་དབལ་བོན་སྟག་ལ་མེ་འབར་ལ་བརྒྱུད། དེས་ལྷ་གཤེན་ཡོངས་
སུ་དག་པ་ལ་བརྒྱུད།། དེས་རྒྱལ་གཤེན་མི་ལུས་བསམ་ལེགས་ལ་བརྒྱུད། དེས་ཀླུ་
གྲུབ་ཡེ་ཤེས་སྙིང་པོ་ལ་བརྒྱུད།། དེས་ནམ་མཁའ་སྣང་བ་མདོག་ཅན་ལ་བརྒྱུད།།
དེས་མུ་ཁྲི་བཙན་པོ་ལ་བརྒྱུད། དེས་ཧ་ར་ཅི་པར་ལ་བརྒྱུད། དེས་སྟག་ཝེར་ལི་ཝེར་
ལ་བརྒྱུད། དེས་ཨ་ནུ་འཕྲག་ཐག་ལ་བརྒྱུད། དེས་སད་ནེ་གའུ་ལ་བརྒྱུད། དེས་
དད་མི་ཐ་ཀེ་ལ་བརྒྱུད།། དེས་ཤད་བུ་ར་ཁུག་ལ་བརྒྱུད།། དེས་ཟིང་པ་མཐུ་ཆེན་ལ་
བརྒྱུད། དེས་སྤེ་བོན་ཐོག་རྩེ་ལ་བརྒྱུད། དེས་སྤེ་བོན་ཐོག་འཕྲུལ་ལ་བརྒྱུད། དེས་
སྟོང་རྒྱུང་མཐུ་ཆེན་ལ་བརྒྱུད། དེས་ཤ་རི་དབུ་ཆེན་ལ་བརྒྱུད། དེས་གྱིམ་ཚ་རྨ་ཆུང་
ལ་བརྒྱུད། དེས་ལྕེ་ཚ་མཁར་བུ་ལ་བརྒྱུད།། དེས་དྲན་པ་ནམ་མཁའ་ལ་བརྒྱུད།།
དེས་ཚེ་དབང་རིག་འཛིན་ལ་བརྒྱུད།། དེས་བཀའ་ཡི་བདག་མོ་མཁའ་འགྲོ་རྒྱ་མཚོ་
ལ་བརྒྱུད། དེས་རིག་པ་རང་ཤར་ལ་བརྒྱུད།། དེས་དགོངས་པ་ཀློང་རྡོལ་གྱི་ཚུལ་
དུ་གཏན་ལ་ཕབ་ནས།། བདག་ལ་བཀའ་དྲིན་སུམ་ལྡན་དུ་སྩལ་བའོ། །གཉིས་པ་
ཊཱི་ཀ་གཞན་གྱི་སྐོར་ལ། དངོས་དང་མཐོར་བུའི་སྐོར་རོ། །དང་པོ་ལ། སྐྱབས་འགྲོ་
ཉི་ཤུ་པ། བྱང་སྡོམ་ལྔ་བཅུ་རྩ་དགུ་པ། བྱང་སེམས་བརྒྱ་རྩ་དགུ་པ། བྱམས་མ་
46



ནམ་མཁའ་མཛོད་ཀྱི་ཁྲིད་གདམས་སྐོར།
འབུམ་བཞིའི་ཆོ་ག །དཀོན་མཆོག་རྗེས་དྲན། འོལ་མོ་ལུང་རིང་ཞིང་སྨོན། བདེ་
ཆེན་ཞིང་སྨོན། བོན་སྐུའི་སྨོན་ལམ། དེ་རྣམས་ལ་རྩ་འགྲེལ་ས་བཅད་དང་གསུམ་རེ་
དང་། གཞན་ཡང་སྡེ་སྣོད་མཛོད་རྩ་འགྲེལ་ས་བཅད་བཅས་དང་། སྡོམ་གསུམ་རྩ་
འགྲེལ་ས་བཅད་གཏམ་རྒྱུད་བཅས་དང་། འདི་རྣམས་ལ་དོགས་སེལ་དྲིས་ལན་ཟུར་
བསྡེབས་སོགས་མང་ངོ༌། ༈ །དེ་རྣམས་ཀྱི་བརྒྱུད་རིམ་ནི། བོན་སྐུ་ཀུན་ཏུ་བཟང་
པོ་ནས།། རྫོགས་སྐུ་གཤེན་ལྷ་འོད་དཀར་ལ་བརྒྱུད།། དེས་སྤྲུལ་སྐུ་སྟོན་པ་གཤེན་
རབ་ལ་བརྒྱུད།། དེས་མཚན་ལྡན་ཁྱེའུ་བཞི་ལ་བརྒྱུད། དེས་མུ་ཆོ་ལྡེམ་དྲུག་ལ་བརྒྱུད།
དེས་འཛམ་གླིང་མཁས་པའི་རྒྱན་དྲུག་ལ་བརྒྱུད། དེས་བླ་ཆེན་དྲན་པ་ནམ་མཁའ་
ལ་བརྒྱུད། དེས་བླ་མ་ཚེ་དབང་རིག་འཛིན་ལ་བརྒྱུད། དེས་ཤར་རྫ་བ་དྲི་མེད་སྙིང་
པོ་ལ་བརྒྱུད། དེས་བདག་ལ་བཀའ་དྲིན་དུ་གནང་བའོ། །གཉིས་པ་འཐོར་བུའི་སྐོར་
ལ། མ་རྒྱུད་ཀྱི་གཞི་ཡེ་སངས་རྒྱས་པའི་རྒྱུད་ཀྱི་འགྲེལ་པ། ཁྲིད་རིམ་ཐར་ལམ་མྱུར་
བགྲོད། ཞལ་གདམས་སྐོར་ལ། ཚིག་བཅད་སྐལ་བཟང་རྒྱུད་སྨིན། ཚིག་ལྷུག་དད་
ལྡན་སྨིན་གྲོལ། ཉམས་མགུར་བདེ་སྟོང་རིང་མོ། །གཞི་གསུམ་ཆོ་གའི་གསལ་
བྱེད་ཟིན་རིས། ཁྲིད་ཡིག་དམར་མོ་མཛུབ་ཚུགས་ཀྱི་སྔོན་འགྲོའི་ཊཱིཀ །རྗེ་ཉིད་
ཀྱི་རྣམ་ཐར། བསྟོད་བསྔགས་ཨུཏྤལ་འཛུམ་པའི་སྐྱེས་མོའི་ཚལ་སོགས་ཤིན་ཏུ་མང་
སྟེ། རྗེ་འདི་ཉིད་ཀྱིས་མཛད་པ་གང་ཞིག་བྱུང་ཡང་བརྒྱུད་རིམ་གཞུང་གཞན་རང་
རང་ལྟར་རམ་གོང་གི་བརྒྱུད་རིམ་ལྟར་བྱས་ཀྱང་རུང་ངོ་། །དེ་དག་གིས་མཉམ་མེད་
བླ་མའི་བཤད་སྒྲུབ་སྙིང་པོའི་བསྟན་པ་རིན་པོ་ཆེ་འཛིན་ཅིང་མི་ནུབ་པར་སྤེལ་
ནས་ཐུགས་ཀྱི་བཞེད་པ་ཡོངས་སུ་སྐོང་བའི་ཐུགས་བསྐྱེད་རླབས་པོ་ཆེ་དང་ལྡན་
པ་རྣམས་ཀྱི་གཅེས་ནོར་ཐུན་མོང་མ་ཡིན་པ་ཇི་སྙེད་ཅིག་མཆིས་པ་རྣམས་ཀྱི་སྨིན་
གྲོལ་རྒྱབ་རྟེན་ཁ་སྐོང་དང་བཅས་པ་ཇི་ལྟར་ཐོས་པའི་ཚུལ་རེ་ཞིག་བཀོད་ཟིན་ཏོ།
437



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀུན་མཁྱེན་བླ་མའི་དགོངས་བཅུད་ཆུ་གཏེར་ལས།།
བརྡོལ་བའི་ལེགས་བཤད་འཆི་མེད་བདུད་རྩིའི་རྒྱུན།།
སྐལ་ལྡན་གདུལ་བྱའི་དད་པའི་ཡོལ་གོ་རུ།།
ཐུགས་བསྐྱེད་རླབས་ཕྲེང་གཡོ་བའི་མཐུ་ཡིས་བསྐྱིལ།།
གང་ཞིག་བསྟེན་པས་རིམ་དགུ་ཐེག་པའི་དབྱིག།
ཕྱོགས་མེད་འཇོ་བའི་ལེགས་བཤད་ནོར་བུའི་སྒྲོན།།
བརྩེ་བས་ལག་རྩེར་སྦྱིན་འདི་མི་ལེན་ན།།
དེ་ཡི་འཕྲལ་ཡུན་དབུལ་བ་གང་གིས་སེལ།།
ཁྱབ་བདག་བླ་མའི་ལེགས་བཤད་ཨིནྡྲ་རྙིལ།།
བཤད་སྒྲུབ་རྒྱལ་མཚན་རྩེ་མོར་ལེགས་བཏེགས་ནས།།
ལུང་དང་རྟོགས་པའི་འདོད་རྒུའི་ཆར་ཆེན་པོ།།
རྟག་ཏུ་འབེབས་པས་རང་གཞན་འབྱོར་པར་མཛོད།།
མཚུངས་མེད་བླ་མའི་ཐུགས་བསྐྱེད་ནོར་བུའི་གདུགས།།
ཡོངས་པའི་སྐྱེ་འགྲོའི་བླ་ན་མཐོ་བཞིན་དུ།།
ཀུན་རྨོངས་སྲིད་པའི་ཚ་གདུང་མཐར་བྱས་ནས།།
ཕན་བདེའི་གྲིབ་སེལ་སྣུམ་པོས་འཚོ་གྱུར་ཅིག།
ཅེས་པའང་མཆོག་གཟིགས་བླ་མའི་བཀའ་དྲིན་གྱིས་འཚོ་བའི་བོན་སྨྲ་བ། ཁོད་སྤུངས་པ་དབྲ་སྟོན་ངག་
དབང་བསྐལ་བཟང་བསྟན་རྒྱལ་གྱིས་ཉེ་བར་བྲིས་པ་དགེ་ཞིང་བཀྲ་ཤིས་སོ། །
418



ནམ་མཁའ་མཛོད་ཀྱི་ཁྲིད་གདམས་སྐོར།
༈ བསླུ་མེད་གཏན་གྱི་སྐྱབས་གནས་དཀོན་མཆོག་གསུམ། ། སྙིགས་མ་ལྔ་བདོའི་སྐྱབས་
གཅིག་ཡབ་སྲས་ཡུམ། ། བསྟན་པའི་སྲུང་མ་མ་མཆོག་སྲིད་པའི་རྒྱལ། ། རྒྱལ་ཀུན་འདུས་གཙོ་
དྲིན་ཆེན་བླ་མ་མཁྱེན།། རྩེགཅིག་གསོལ་བ་བཏབས་པའི་རེ་འབྲས་སུ། ། བར་ཆད་ཀུན་སོལ་བསམ་
དོན་མཐར་ཕྱིན་ཤོག ། ཅེས་པ་འདིའང་བསྟན་འཛིན་སྐྱེས་བུ་དམ་པ་རྣམས་ཀྱི་ཕྱི་ནང་གསང་བའི་བར་ཆད་
ཞི་བའི་ཕྱིར་དུ་ཤར་རྫ་པས་གསོལ་བ་བཏབས་པའོ།།
བསྟན་རྒྱས་སྨོན་ལམ།
ན་མོ་བསླུ་མེད་སྐྱབས་མཆོག་རྣམས་ཀྱི་བྱིན་རླབས་དང་། ། རྣམ་དཀར་དགེ་ཚོགས་གྲུབ་པའི་
ནུས་མཐུ་དང་། ། བོན་ཉིད་རྣམ་པར་དག་པའི་བདེན་སྟོབས་ཀྱིས། ། ཇི་ལྟར་སྨོན་པའི་དོན་ཀུན་
འགྲུབ་གྱུར་ཅིག ། བསྟན་པའི་སྙིང་པོ་སངས་རྒྱས་གཡུང་དྲུང་བོན། ། བསྟན་འཛིན་བུ་སློབ་བཤད་
སྒྲུབ་འཕེལ་བ་དང་། ། བསྟན་སྦྱིན་མངའ་ཐང་ལོངས་སྤྱོད་རྒྱས་པ་དང་། ། བསྟན་པ་སྲིད་མཐའི་
བར་དུ་གནས་གྱུར་ཅིག ། ཁྱད་པར་རྗེ་བཙུན་མཉམ་མེད་བླ་མ་ཡི། ། རིང་ལུགས་འཁྲུལ་མེད་
གཤེན་བསྟན་སྨན་རི་བའི། ། མདོ་སྔགས་ཉི་ཟླ་ཟུང་འབྲེལ་བསྟན་པའི་མཆོག །དུས་ཀུན་
ཉམས་མེད་ཡུན་རིང་གནས་གྱུར་ཅིག ། དེ་ཉིད་འཛིན་སྐྱོངས་སྤེལ་བའི་སྲོལ་འཛིན་པ། ། མཚུངས་
མེད་བླ་མའི་ཞབས་པད་བརྟན་པ་དང་། ། རྣམ་དག་འདུས་སྡེ་དར་ཞིང་རྒྱས་པ་དང་། ། སྙན་
པའི་གྲགས་པས་ས་སྟེང་ཁྱབ་གྱུར་ཅིག །དེ་ལ་བརྟེན་ནས་མཁའ་མཉམ་འགྲོ་བ་ཀུན། ། ནད་
མུག་འཁྲུགས་རྩོད་རབ་ཏུ་ཞི་བ་དང༌། ། ཕན་བདེ་སྐྱིད་པའི་ཉི་མ་འབུམ་ཤར་ནས། ། མཐའ་
ཐུག་རྫོགས་སངས་རྒྱས་པའི་བཀྲ་ཤིས་ཤོག ། ཅེས་པ་འདི་ཡང་། སྨན་རིའི་མཁན་ཆེན་ཉི་མ་བསྟན་
འཛིན་དབང་གི་རྒྱལ་པོས་ཟིལ་གནོན་ཞེས་པ་མེ་ཕོ་རྟའི་ལོར་སོག་སྡེ་བོན་དགོན་དུ་སྦྱར་བ་དགེའོ། །བཀྲ་ཤིས།
༧ གང་གི་བདེན་ཚིག་རྟེན་འབྲེལ་བསླུ་མེད་ཀྱིས། ། གངས་ཅན་མགོན་པོ་རྒྱལ་བ་སྨན་རི་བའི།།
439



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མདོ་སྔགས་བསྟན་པའི་བ་དན་མངོན་མཐོ་ཞིང་། ། སྲིད་མཐའི་བར་དུ་ཡུན་རིང་གནས་གྱུར་
ཅིག ། ༧ དུས་རྒྱལ་ཀུན་འདུས་མཉམ་མེད་ཤེས་རབ་རྒྱལ། ། བསླབ་པ་གསུམ་ལྡན་ངུར་སྨྲིག་
འཛིན་པའི་སྡེ། ། རྨད་བྱུང་འཕྲིན་ལས་ཟབ་མོ་ཕྱོགས་ཀུན་ཏུ། ། ཡར་ངོའི་ཟླ་ལྟར་རྒྱས་པའི་བཀྲ་
ཤིས་ཤོག ། ༧ རྒྱལ་བའི་བསྟན་པ་ཉི་མའི་འོད། ། ལྷག་པའི་འོད་ཟེར་ཕྱོགས་བརྒྱར་འཕྲོ། ། བོན་
གྱི་རྒྱལ་མཚན་ལེགས་པར་འཛུགས། ། བསྟན་པ་ཡུན་རིང་འབར་གྱུར་ཅིག ། ༧ ཞྭ་དཀར་རིང་
ལུགས་འཛིན་པ་ཡི། ། འཕྲིན་ལས་གང་ཡང་སྒྲུབ་བྱེད་པའི། ། མ་བདུད་ལྕམ་དྲལ་རྣམས་ཀྱིས་
ཀྱང་། ། བསྟན་པའི་བ་དན་ཕྱོར་ཞིག་ཀྱེ། ། ཞེས་གསང་སྔགས་བདེན་ཚིག་སྨོན་ལམ་འདི་ནི་སྐུ་མདུན་གཡུང་
དྲུང་རྒྱལ་མཚན་གྱིས་སྦྱར་བ་དགེའོ། །
༧ རབ་འབྱམས་ཞིང་དུ་བོན་གྱི་འཁོར་ལོ་ཡིས། ། འགྲོ་ཁམས་ཀུན་ཏུ་བཟང་པོའི་
སར་བཀོད་པའི། ། ཐུགས་རྗེའི་མངའ་བདག་སྟོན་པ་གཤེན་རབ་ཀྱི། ། མདོ་སྔགས་བསྟན་
པ་ཕྱོགས་བཅུར་འབར་གྱུར་ཅིག ། ༧ རྒྱལ་བ་དེ་ཡི་བསྟན་པ་ཕྱོགས་ཀུན་ཏུ། ། སྤེལ་ལ་
དྲི་མ་མེད་པའི་ཐུགས་བསྐྱེད་ཅན། ། གང་གི་འཆད་རྩོད་རྩོམ་པའི་མཛད་པ་ཡི། ། གྲུབ་མཐའི་
སྙིང་པོ་བོན་བསྟན་འབར་གྱུར་ཅིག ། ༧ འཇིགས་མེད་གསང་སྔགས་བོན་གྱི་སྒྲ་ཆེན་
བསྒྲགས། ། རིམ་པ་གཉིས་ཀྱི་རྣལ་འབྱོར་དབང་པོའི་མཆོག ། གསང་ཆེན་རྒྱུད་སྡེ་བཞི་
ཡི་དོན་འབྱེད་པའི། ། གང་དེའི་གསང་སྔགས་བོན་བསྟན་འབར་གྱུར་ཅིག ། ༧ འཁོར་
འདས་གཉིས་མེད་རང་རིག་ཡེ་ཤེས་ལྔའི། ། རང་གདངས་མངོན་གྱུར་རིག་པ་རང་ཤར་
གྱི། ། ཡང་གསང་སྙིང་ཏིག་དགོངས་གཏེར་ཟབ་མོའི་བོན། ། རྫོགས་པ་ཆེན་པོའི་བསྟན་
པ་འབར་གྱུར་ཅིག ། ཅེས་རྒྱུད་གསུམ་བོན་གྱི་བདག་ཉིད་ཆེན་པོ་གྲུབ་དབང་དྲི་མེད་སྙིང་པོའི་ཕྱི་ནང་
གསང་གསུམ་གྱི་མཚན་གྱི་བོན་བསྟན་རྒྱས་པའི་སྨོན་ཚིག་འདི་ཉིད་རི་བོ་དགེ་ལྡན་པའི་རིང་ལུགས་འཛིན་
པའི་ཧོར་བྲག་དཀར་སྤྲུལ་སྐུ་བློ་བཟང་དཔལ་ལྡན་བསྟན་འཛིན་སྙན་གྲགས་ཀྱིས་མཆོག་ཏུ་སྨོན་པ་དགེ་
ལེགས་སུ་གྱུར་ཅིག ། སརྦ་དཱ་ཀལྱ་ན་བྷཝནྟུ།།
420



གསུང་འབུམ་འདི་ཉིད་དག་སྒྲིག་དཔེ་སྐྲུན་གནང་སྐབས། མ་བསྐུལ་ཡིད་རངས་ཆེན་པོའི་
ཐོག ཞལ་འདེབས་གནང་མཁན་ནི་རག་ཤུ་རྟོགས་ལྡན་རིན་པོ་ཆེའི་རྒྱལ་ཚབ་བླ་མ་དྲི་མེད་
རྣམ་དག་ནས་སྒོར་ཁྲི་གསུམ། བླ་མ་དྲི་མེད་གཙུག་ཕུད་ནས་སྒོར་ཁྲི་གཅིག འབྲི་རུ་བླ་མ་ཐུགས་
དགའ་ནས་སྒོར་ཁྲི་གཅིག ཚ་རོང་གུར་མདུན་མཁན་པོ་གཡུང་དྲུང་དཔལ་ལྡན་ནས་སྒོར་
གཅིག བླ་མ་མདོ་སྔགས་བསྟན་འཛིན་ནས་སྒོར་ཁྲི་གཅིག གེ་སྐྱག་ཚང་རང་གྲོལ་བཟང་མོ་
ནས་སྒོར་ཁྲི་གཅིག བྱ་རིགས་མཚམས་པ་སྨོན་ལམ་ཚུལ་ཁྲིམས་ནས་སྒོར་བདུན་སྟོང་། ཆོས་
དགའ་ཚང་ཨ་ནེ་དབྱིངས་རིག་སྒྲོལ་མ་ནས་སྒོར་དྲུག་སྟོང་། སྟེང་དགོན་མཁན་པོ་ནོར་བུ་
ནས་སྒོར་ལྔ་སྟོང་ལྔ་བརྒྱ། ཁྲ་རྒན་དགོན་གྱི་བླ་མ་བསམ་གཏན་ཚུལ་ཁྲིམས་ནས་སྒོར་ལྔ་སྟོང་།
ནག་རི་ཚེ་དབང་བཀྲ་ཤིས་ནས་སྒོར་ལྔ་སྟོང་། ཚ་རོང་གེ་འགེངས་སྐལ་བཟང་རྣམ་རྒྱལ་ནས་
སྒོར་ལྔ་སྟོང་
། རྫ་སྲིབ་ཧོར་ཤེས་རབ་མཁའ་དབང་ནས་སྒོར་ལྔ་སྟོང་
། སེན་ཚ་དགོན་སྒྲུབ་གྲྭ་
ནས་སྒོར་བཞི་སྟོང་ལྔ་བརྒྱ། བ་འོ་ཚང་ཀུན་བཟང་དབང་མོ་ནས་སྒོར་བཞི་སྟོང་
། བྲུ་ཆེན་ཚང་
སྨོན་ལམ་སྒྲོལ་མ་ནས་སྒོར་བཞི་སྟོང་། དྲུག་ཅུ་མཚམས་བླ་གཡུང་དྲུང་མཐར་ཕྱིན་ནས་སྒོར་སུམ་
སྟོང་། ཚ་རོང་ཕུན་ཚོགས་དབང་འདུས་ནས་སྒོར་སུམ་སྟོང་། སོག་སྡེ་མཚམས་པ་སོག་རུ་ནམ་
མཁའ་ཚུལ་ཁྲིམས་ནས་སྒོར་ཉིས་སྟོང་དྲུག་བརྒྱ། རག་ཤུ་ཨ་ནེ་རིག་སྟོང་བཟང་མོ་ནས་སྒོར་ཉིས་
སྟོང་ཉིས་བརྒྱ། ཤིང་རོང་སྦས་དགོན་མཁན་པོ་གཡུང་དྲུང་ཉི་མ་ནས་སྒོར་ཉིས་སྟོང་། ཝ་ཞང་
ཁྱི་དགའ་ནས་སྒོར་ཉིས་སྟོང་། ཝ་ཞང་བྱང་ཆུབ་རྒྱལ་མཚན་དང་ཚེ་དབང་གཡུང་དྲུང་གཉིས་
ནས་སྒོར་ཉིས་སྟོང་། མཚམས་པ་ཚུལ་ཁྲིམས་གྲགས་པ་ནས་སྒོར་ཉིས་སྟོང་། ཁྲོམ་ཚང་འཇིག་
དགའ་ཚང་སྨོན་ལམ་བྱམས་མ་ནས་སྒོར་ཉིས་སྟོང་། བྲུ་ཚང་ཨ་ནེ་བསྟན་འཛིན་བཟང་མོ་ནས་
སྒོར་ཉིས་སྟོང་། འཇིག་མེད་ཚང་འཕྲིན་ལས་བཟང་མོ་ནས་སྒོར་ཉིས་སྟོང་། ཨ་ནེ་ཡེ་ཤེས་བྱམས་
མ་ནས་སྒོར་ཆིག་སྟོང་དྲུག་བརྒྱ། ཧོར་ཕུན་ཚོགས་གྲགས་པ་ནས་སྒོར་ཆིག་སྟོང་ཆིག་བརྒྱ། རྫ་
དམར་ཨ་ནེ་ཡེངས་མེད་སྒྲོན་མ་ནས་སྒོར་ཆིག་སྟོང་ཆིག་བརྒྱ། དཔའ་ཤོད་ཕུན་ཚོགས་བློ་གྲོས་
ནས་སྒོར་ཆིག་སྟོང་ཆིག་བརྒྱ། མཐའ་ཞུ་བླ་མ་ཨོ་ནེ་ནས་སྒོར་ཆིག་སྟོང་། སོག་སྡེ་འཁོར་ཚང་
ཚེ་རིང་སྐལ་ཐར་ནས་སྒོར་ཆིག་སྟོང་། སོག་སྡེ་དབང་གྲགས་ནས་སྒོར་ཆིག་སྟོང་། སེན་ཚ་དགོན་
མཁན་ཚུལ་ཁྲིམས་ནས་སྒོར་ཆིག་སྟོང་། སྦྲ་ཆེན་བོང་ཐ་ཧོར་ཐར་འགོངས་ནས་སྒོར་ཆིག་སྟོང་།
ཨ་སྐྱིད་སྔགས་འཆང་རྣམ་རྒྱལ་ཕུན་ཚོགས་ནས་སྒོར་ཆིག་སྟོང་། ཧོར་ཡེས་ཐ་དཔོན་ཆུང་ཚང་
གཡུང་དྲུང་ཆོས་འཕེལ་ནས་སྒོར་ཆིག་སྟོང་། སེམས་ཉིད་བཟང་མོ་ནས་སྒོར་ཆིག་སྟོང་། ཚ་རོང་
རྣམ་རྒྱལ་ཚེ་དབང་ནས་སྒོར་ཆིག་སྟོང་། དཔའ་ཤོད་ཤེས་རབ་དབང་རྒྱལ་ནས་སྒོར་ཆིག་སྟོང་།
ཁྱུང་པོ་བསོད་ནམས་བཀྲ་ཤིས་ནས་སྒོར་ལྔ་བརྒྱ། བ་ཟ་བྱང་ཆུབ་དབང་མོ་ནས་སྒོར་བརྒྱ་བཅས་སོ།།



༄༅། །ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་
འབུམ་ཕྱོགས་སྒྲིག་གི་ལས་དོན་མི་སྣ།
སྤྱི་ཁྱབ་འགན་འཛིན་པ།
འོད་ཟེར་སྦྱིན་པ་ཕུན་ཚོགས།
གཙོ་ཞུས་པ།
ཁྲ་རྒན་ཚུལ་ཁྲིམས་དྲི་མེད། ཁ་བཙུན་ཡེ་ཤེས་ཚེ་རིང་།
དུད་གསར་ཤེས་རབ་འབྲུག་གྲགས།
ཞུ་སྒྲིག་ལས་རོགས།
དགེ་བཤེས་ཀུན་བཟང་རྒྱལ་མཚན། དགེ་བཤེས་གཙུག་གཤེན་དོན་འགྲུབ། སྡེ་
དགེ་ཚེ་དབང་འགྱུར་མེད། ཁྲ་དགོན་ཚུལ་ཁྲིམས་རབ་བརྟན་། ག་ཐ་ནམ་མཁའ་འོད་ཟེར།
རུ་ཐ་ཁྲི་ལྡེ་རྣམ་རྒྱལ། གསའ་ངུ་ཚུལ་ཁྲིམས་བསྟན་རྒྱལ། ནག་ཚ་བསོད་ནམས་སྦྱིན་པ།
སྨོན་ལམ་རབ་རྒྱས། རྒྱ་བོ་ནམ་མཁའ་བློ་གྲོས། ཚ་རོང་བཟོད་པ་ཚུལ་ཁྲིམས། ཚ་རོང་ཤེས་
རབ་འོད་ཟེར། ཁྲ་རྒན་ཚུལ་ཁྲིམས་འགྱུར་མེད། ཤིང་རོང་ཚུལ་ཁྲིམས་མཆོག་རྒྱལག བླ་ཆུང་
རིན་ཆེན། ཟམ་ཞིག་ཤེས་རབ་ཚུལ་ཁྲིམས། སྟག་ཚ་བཟོད་པ་དོན་ལྡན། ཧོར་མི་ཚེ་དབང་
རྣམ་རྒྱལ། གསེར་རྩ་འོད་ཟེར་རྒྱལ་མཚན། བཀྲ་ཤིས་ཟླ་བ།
ཡིག་གཏག་པ།
སྒང་སར་ཚུལ་ཁྲིམས་བཟང་མོ། བསམ་གཏན་བཟང་མོ།
ཧོར་རུ་སྒྲིབ་སྦྱང་བཟང་མོ། ཨ་སེར་ཚུལ་ཁྲིམས་ཚེ་མཛེས།
མདུན་ཤོག་རི་མོ་བ།
ཡི་བཟའ་བུ་འབུངས།



གཙོ་སྒྲིག་པ།
ཨ་སྔགས་ཚེ་རིང་བཀྲ་ཤིས།
གཙོ་སྒྲིག་གཞོན་པ། དབྱངས་ཅན།
རྩོམ་སྒྲིག་འགན་འཁུར་བ། གཉན་མོ་འགྲུབ། བསོད་ནམས་དོན་འགྲུབ།
-
༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་
གསུང་འབུམ་བཞུགས་སོ།།
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་ནས།
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན།
༢༠༡༡ལོའི་ཟླ༧པར་པར་གཞི་དང་པོ་བསྒྲིགས།
༢༠ ༡༡ལོའི་ཟླ༧པར་པར་ཐེངས་དང་པོ་དཔར།
དེབ་ཚད། ༡༧༠hm ༡ ༢ ༤༠nm
ཡིག་གྲོངས།
དཔར་ཤོག་ ༢༧. ༢༥
པར་གྲངས།
དཔེ་རྟགས།
དཔེ་རིན་སྒོར། ༦༥༠.༠༠(པོད ༡- ༡༧)
༡ག ༤༠༠༠
ISBN 978 - ༼ ཨ་ 54 (}9 ཡ 482) – 2



གཙོ་སྒྲིག་པ། ཨ་སྔགས་ཚེ་རིང་བཀྲ་ཤིས།
གཙོ་སྒྲིག་གཞོན་པ། དབྱངས་ཅན།
རྩོམ་སྒྲིག་འགན་འཁུར་པ། གཉན་མོ་འགྲུབ།
དཔེ་སྐྲུན་གྱི་བདག་དབང་འདི་གར་ཡོད་པས་པར་བཤུས་
བྱས་ན་ཁྲིམས་ཀྱི་ཆད་པ་ཕོག་ངེས་ཡིན།
HR+g.pfཊྚ • ཙྪED•Zs



] In]. FL/Li llg }} ༡༨
བ། ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་ག་
ཚན་གྱི་གསུང་འབུམ་བཞུགས་ས།
༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ་བཞུགས་སོ།།
9
Is BN 978-7-5409-4825-2
9 "7875 4 0"948 25 2" >
ཚོ་： 650.00L (རྗོ)
