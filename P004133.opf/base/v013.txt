༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD133161
ImageGroup:
14PD2801
LCCN:
n/a
ISBN:
978-7-5409-4825-2
Title:
ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
shar rdza pa bkra shis rgyal mtshan gyi gsung 'bum/
བཀྲ་ཤིས་རྒྱལ་མཚན་
Author:
bkra shis rgyal mtshan
n/a
Descriptor:
Original Publication:
n/a;1-17
Place:
khreng tulu/
Publisher:
si khron mi rigs dpe skrun tshogs pal si khron mi rigs dpe skrun khang/
Date:
2011
Volume:
13
Total Volumes:
17
TBRC Pages:
12
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 150 West 17th St, New York City, NY
10011, US.



Fn
མདོ་སྔགས་
ཟུང་འབྲེལ་
ཐེག་ཆེན་གཡུང་དྲུང་བོན།
13
༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་
མཚན་གྱི་གསུང་འབུམ་བཞུགས་སོ།།
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་ནས།
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་
གསུང་འབུམ་བཞུགས་སོ།།
༡ ཀུན་མཁྱེན་ཤར་རྫ་པའི་རྣམ་ཐར་ཆེན་མོ།
༢ སྔོན་འགྲོའི་ཁྲིད་རིམ་བཀའ་ལུང་རྒྱ་མཚོའི་སྐོར།
༣ རྫོགས་པ་ཆེན་པོ་སྐུ་གསུམ་རང་ཤར།
༤ སྐྱབས་འགྲོ་དང་བྱང་སེམས་ཞིང་འགྲེལ་སོགས་ཀྱི་སྐོར།
༥ ལེགས་བཤད་རིན་པོ་ཆེའི་མཛོད་དཔྱོད་ལྡན་དགའ་བའི་ཆར།
༦ ལུང་རིགས་རིན་པོ་ཆེའི་མཛོད་བློ་གསལ་སྙིང་གི་ནོར།
སྡེ་སྣོད་རིན་པོ་ཆེའི་མཛོད། སྟོད་ཆ།
༨ སྡེ་སྣོད་རིན་པོ་ཆེའི་མཛོད། སྨད་ཆ།
༩ ནམ་མཁའ་མཛོད་ཀྱི་ཁྲིད་གདམས་སྐོར།
༡༠ ནམ་མཁའ་མཛོད་ཀྱི་སྒྲུབ་སྐོར།
༡༡ དབྱིངས་རིག་རིན་པོ་ཆེའི་མཛོད་གསང་བ་ངེས་པའི་རྒྱན།
༡༢ དབྱིངས་རིག་རིན་པོ་ཆེའི་མཛོད་ལས་ལམ་དང་འབྲས་བུའི་ཁྲིད།
༡༣ གསང་སྔགས་བསྐྱེད་རྫོགས་སོགས་ཀྱི་སྐོར།
༡༤ སྡོམ་གསུམ་རྣམ་པར་འབྱེད་པའི་བཀའ་བརྟེན།
༡༥ ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
༡༦ ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་གྱི་སྐོར།
༡༧ བསང་བསྡུས་འདོད་རྒུའི་སྤྲིན་ཆེན་སོགས་ལེའུ་ཕྲན་གྱི་སྐོར།



༄༅། ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚོན་
) གསུང་འབུམ་བཞག་པས



༄༅། །ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསང་སྔགས་བསྐྱེད་རྫོགས་
སོགས་ཀྱི་སྐོར།
13,
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



图书在版编目(CIP)数据
夏咱·扎西坚赞全集:全17册:藏文/夏咱·扎西
坚赞著,一成都:四川民族出版社,2011.7
ISBN 978-7-5409-4825-2
I.夏…II.夏…. 0社会科学一文集一
藏语 IN. DC53
中国版本图书馆CIP数据核字(2011)第139061号
民族文字出版专项资金资助项目
夏咱·扎西坚赞全集 13、
夏咱·扎西坚赞 著
主编 阿旺泽仁扎西
副主编 京
责任编辑 林么周 索南东主
封面设计 李庆
內文设计 宁牡
四川出版集团
出版发行
四川民族出版社
地 址 成都三洞桥路12号
印
成都蜀通印务有限责任公司
成品尺寸 170mm x 240mm
印
1~4000册
张 25.25
字 数 303千
版 次 2011年7月第1版
印 次 2011年7月第1次印刷
书 号 ISBN 978-7-5409-4825-2
定 价 650.00元(套)
版权所有,翻印必究
དཔེ་སྐྲུན་གྱི་བདག་ད་
ཀྱི་བདག་དབང་འདི་གར་ཡོད་པས་པར་
བཤུས་བྱས་ན་ཁྲིམས་ཀྱི་ཆད་པ་ཕོག་ངེས་ཡིན།



གནམ༌འཆུག་ན་
རྗེ་བཙུན་ཤར་རྫ་པ་བཀྲ་ཤིས་རྒྱལ་མཚན་གྱི་སྐྱེས་རབས།



83
ཡེ་ཤེས་དབལ་མོ།



དཔེ་སྒྲིག་གསལ་བཤད།
དེ་ཡང་སྐྱབས་རྗེ་སྨན་སློབ་སྨྲ་དབང་བསྟན་རྣམ་རིན་པོ་ཆེའི་ཞལ་ལས།
ཕྱོགས་དུས་རྒྱལ་བ་ཀུན་གྱི་ཐུགས་དམ་མཐིལ། །རང་འབྱུང་རང་རིག་ཀ་དག་
ལྷུན་གྱིས་གྲུབ། །མཐའ་བཞི་རྒྱ་གྲོལ་སྨྲ་བསམ་བརྗོད་འདས་བོན། །མངོན་གྱུར་
མིའི་གཟུགས་སངས་རྒྱས་ལ་ཕྱག་འཚལ། །གསལ་སྟོང་དབྱེར་མེད་བློ་ལས་འདས་
པའི་གཞི། །རྣ་བར་སོན་ཙམ་རྟོག་གེའི་ཡིད་འཁྲུགས་བྱེད། །གསལ་བ་སྟོང་དང་
སྟོང་པ་གསལ་བའི་ཚུལ། །ཇི་བཞིན་གཟིགས་པ་འདི་ལས་ངོ་མཚར་གང་། ། དེ་
ལྟར་ཡེ་གཞི་མངོན་གྱུར་མཐར་ཕྱིན་ཚེ། །སྒྲིབ་ཚོགས་ཆགས་པའི་གཞི་བྲལ་འོད་
དུ་ཟད། །ཟད་པ་མཐར་ཕྱིན་ཀུན་བཟང་ངང་དུ་བཞུགས། །ཚུལ་འདིས་ཁྱེད་
ལ་བསྟོད་ཀྱི་གཞན་དུ་ཅི། །ཞི་བར་གཤེགས་ཀྱང་བརྩེ་བ་མ་དོར་བས། །སྟོང་
གཟུགས་བོན་གྱི་འཁོར་ལོས་དབང་བསྒྱུར་ཏེ། །རྩམ་གཟན་ཙམ་མིན་འགྲོ་ལ་ཐར་
ལམ་བསྟན། །ཚུལ་འདི་ཡིས་ནི་ཉིད་ལ་བསྟོད་པའི་སྒོ། ། སྣང་སྲིད་ཡེ་གཞིའི་
རང་བཞིན་ཤར་བ་ལ། །འཁོར་འདས་སྐྱོན་ཡོན་བདེ་སྡུག་མི་བསླུ་བ། །སྟོང་པ་
་ངང་ལས་མི་གཡོ་བཞིན། །སྒྲ་མཐུན་དོན་འཕགས་གཟིགས་འདི་ཡ་
མཚན་ཆེ། །ཇི་ལྟར་ཉིད་ཀྱིས་གཟིགས་པའི་འདོད་ཡོན་རྣམས། །གམ་བཅར་
དག་གིས་ཆ་ཙམ་མ་མཐོང་ཡང་། །སྒྲ་ཙམ་ལ་བརྟེན་བརྡ་སྦྱོར་ཚུལ་དག་ནི། །ཇི་
བཞིན་མཛད་པ་འདི་ནི་ངོ་མཚར་ཆེ། །ཚིག་སྦྱོར་སྙན་པོས་ངོ་བསྟོད་གཞིར་
བཟུང་སྟེ། །རི་མོ་བྲིས་པ་དེ་ཡང་འདི་ན་མིན། །ཡུན་ནས་དོན་གྱི་རྟོགས་པ་ལ་དད་
ནས། །སྨྲས་པ་འདི་ཡང་བཅོས་མ་ཡིན་སྙམ་མེད། །རྗེ་བཙུན་མངྒ་ཝེར་ཞི་རིག་
ཆེན་པོའི་
zut



པ་རང་ཤར་གྱི་མཚན་དོན་དང་འབྲེལ་བའི་བསྟོད་པ་བྱས་པས་ཀུན་མཁྱེན་བླ་
མའི་བྱིན་རླབས་སེམས་ལ་ཐོབ་པར་གྱུར་ཅིག །ཅེས་གསུངས་པའི་བསྟོད་ཡུལ་
དམ་པ། མཁས་ཤིང་གྲུབ་པའི་དབང་པོ་ཀུན་མཁྱེན་༧ ཤར་རྫ་པ་ཆེན་པོ་མཆོག་
ཐོག་མར་བྱ་བྲལ་ཉམ་ཆུང་གི་སྒོ་ནས་མཚན་ལྡན་བླ་མ་དམ་པ་མཉེས་གསུམ་
གྱིས་ཚུལ་མཐུན་བསྟེན་ཞིང་ཐོས་བསམ་ཚུལ་བཞིན་གནང་བའི་ཐོག་མའི་ཟིན་ཐོ་
རིམ་རྒྱས་བཏང་བའི་སྔོན་འགྲོའི་ཁྲིད་རིམ་བཀའ་ལུང་རྒྱ་མཚོ་དེ་ཉིད་རྗེ་ཉིད་ནས་
རང་ལ་གསལ་འདེབས་དང་གཞན་ལ་ཕན་ཕྱིར་ཁྲིད་དང་འཆད་པ་གནང་བ་གདུལ་
བྱའི་ཁམས་དང་མོས་པར་ཕན་རླབས་ཆེ་བར་བརྟེན། གཏེར་ཆེན་གསང་གླིང་
མཆོག་ནས་རྗེ་ཉིད་ཀྱི་བསྟན་དོན་རྒྱ་ཆེར་འབྱུང་བ་མ་འོངས་སྔོན་གཟིགས་ཀྱི་བཀས་
བསྐུལ་གནང་དོན། གང་ཉིད་ཀྱི་གསུང་རྣམས་པར་དུ་བརྐོ་དགོས་ཚུལ་བརྗོད། རྗེ་
ཉིད་ཆེ་གྲགས་དྲེགས་ཚུལ་གྱི་རྣམ་པ་སོགས་གཏན་མེད་ཡིན་སྟབས། བྱ་བྲལ་སྤྲང་
པོའི་ཚུལ་བཟུང་ལ་དེ་འདྲའི་མཐུན་རྐྱེན་རྩོལ་སྒྲུབ་མི་འབྱུང་ཚུལ་དང་། རྒྱ་ཆེའི་བྱ་
བ་དེ་ལྟར་འགྲུབ་པ་དཀའ་ཚུལ་གསུངས་ཀྱང་གཏེར་ཆེན་མཆོག་ནས་ནན་བསྐུལ་
གནང་བར་བརྟེན། པར་རྐོ་དབང་ཕྱུག་ཅེས་པ་ཐོག་མའི་པར་རྐོ་མཁན་གང་དེ་
རྙེད་ནས་བཟུང་རིམ་པས་རྗེ་ཉིད་ཀྱི་གསུང་འབུམ་ཤིང་པར་དུ་བརྐོས་པ་སྤྱི་ལོ་
༡༩༥༩ལོའི་ཡར་སྔོན་དུ་ཤར་རྫ་རི་ཁྲོད་དུ་བཞུགས་པ་དང་། དེ་ཡི་པར་མའང་
སྟོད་སྨད་གང་སར་ཁྱབ་པར་གྱུར་རོ། །
ཕྱིས་སུ་གངས་ཅན་སྤྱི་ཡོངས་ལ་རིག་གསར་གྱི་ཉམས་རྒུད་འོག་སྔ་དཔེ་དང་
པར་ཤིང་སོགས་གཏོར་སྐྱོན་བྱུང་ཤུལ་ལས་ཁྲ་རྒན་དགོན་པའི་འབངས་སྡེའི་
ནང་དུ་པར་མ་ཉར་ཚགས་ཐུབ་ཡོད་རིགས་རྣམས་ཁྲུ་དགོན་མཁན་པོ་སྐལ་བཟང་
གཡུང་དྲུང་རིན་པོ་ཆེའི་ཕྱག་ཏུ་དཔེ་བདག་རྣམས་ཀྱི་དད་སྟོབས་ཀྱིས་ཕུལ་འབྱོར་
2



བྱུང་བར་བརྟེན། མཁན་རིན་པོ་ཆེ་གང་ཉིད་ནས་སྐབས་དེ་དུས་ཀྱི་པར་སྐྲུན་
སྤུས་ལེགས་གནང་འཆར་གཙོ་གཉེར་གནང་བ་དང་འབྲེལ། ཨ་གཡུང་གཤེན་
བསྟན་མཐའ་རྒྱས་རིན་པོ་ཆེ་དང་། རྩེ་དྲུག་བླ་མ་གར་དབང་རྣམ་རྒྱལ་རིན་པོ་ཆེ།
བི་རོ་བློ་བཀྲ་སོགས་ཀྱིས་ཐུགས་ཁུར་ཆེན་པོས་གོང་རིམ་ལ་ཆོག་མཆན་ཞུས་པ་དོན་
བཞིན་ཐོབ་པ་དང་། རྩེ་བླ་ཚུལ་ཁྲིམས་རབ་རྒྱས་རྣམ་དག་དང་། གྲྭ་སའི་རྒན་
ལགས་བློ་གྲོས་ཉི་མ་རྣམ་གཉིས་ནས་བསྒྲིགས་ཞུས་གནང་བ་དང་། ལྷག་བསམ་
དད་ལྡན་གེ་འགེངས་སྐལ་བཟང་རྣམ་རྒྱལ་དང་རྣམ་རྒྱལ་བཀྲ་ཤིས་གཉིས་གཙོས་
པས་གལ་ཆེའི་མཐུན་སྦྱོར་གནང་བ་བཅས་ཐུན་མོང་མཉམ་འབྲེལ་གྱི་སྒོ་ནས་སྤྱི་ལོ་
༡༩༨༨ལོར་ཆབ་མདོ་དཔར་འདེབས་བཟོ་གྲྭ་རུ་ཤར་རྫ་པའི་གསུང་འབུམ་པོད་
བཅུ་གསུམ་དང་ཐེག་འགྲེལ་རྣམ་ཐར་སོགས་བསྡོམས་པས་པོད་གྲངས་མདའ་
ཚད་མ་བཅུ་དྲུག་ལྕགས་པར་བསྒྲིགས་ཏེ་ཚར་གྲངས་༡༠༠༠ པར་སྐྲུན་བྱས་སོ། །
གོང་གསལ་གནས་ཚུལ་དང་འབྲེལ་ད་སྐབས་གསུང་འབུམ་འདི་ཀོ་དེང་
རབས་དེབ་གཟུགས་སུ་དཔེ་སྐྲུན་བྱེད་སྐོར་ཅུང་ཟད་ཞུ་ན། ༧ སྨྲ་དབང་ཡོངས་
འཛིན་བསྟན་རྣམ་རིན་པོ་ཆེའི་བཞེད་པ་སྔ་དར་བཀའ་བརྟེན་དང་ཕྱི་དར་གསུང་
འབུམ་ཞེས་ཕྱོགས་གཉིས་དབྱེ་འབྱེད་གནང་བའི་དགོངས་དོན་ལྟར། སྤྱི་ལོ་
༢༠༠༦ལོར་ཁྱུང་པོ་སྟེང་ཆེན་དགོན་ནས་གཡུང་དྲུང་བོན་གྱི་བཀའ་བརྟེན་དཔེ་
རྙིང་ཕྱོགས་བསྒྲིགས་ཞེས་པ་པོད་གྲངས་༡ ༡༠ ཅན་དཔེ་སྐྲུན་གྲུབ་རྗེས། ཕྱི་དར་
གསུང་འབུམ་སྐོར་སྟོད་སྨད་གང་སར་བླ་སྤྲུལ་དགེ་བཤེས་གང་ཞིག་གིས་གཙོ་
སྐྱོངས་ཀྱིས་མཁས་གྲུབ་སོ་སོའི་གསུང་འབུམ་རྣམས་གང་ཐུབ་ཀྱིས་རིམ་བཞིན་
སྒྲིག་སྐྲུན་བྱེད་རྒྱུ་དགོས་གལ་ཆེ་ཚུལ་ཁྱུང་པོ་སྟེང་ཆེན་དགོན་གྱི་གཡུང་དྲུང་
བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་ནས་འབོད་བསྐུལ་ཁ་གསལ་ཅན་
3



ཞིག་སྤྱི་ལོ་༢༠༠༩ལོར་གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་
ཀྱི་གནད་བསྡུས་གསལ་སྟོན་མེ་ལོང་ཞེས་པའི་ནང་ཞུས་པ་ལྟར། ཕྱི་དར་གསུང་
འབུམ་སྐོར་ལས་ཀུན་མཁྱེན་ཤར་རྫ་པའི་གསུང་འབུམ་འདི་ཀོ་ཐོག་མར་དཔེ་
སྐྲུན་བྱེད་རྒྱུའི་དབུ་བཟུང་བ་ཡིན། དེ་ལྟར་བྱེད་པའི་དགོས་པ་ནི། སྤྱི་ལོ་༢༠༡༠
ཡར་སྔོན་དུ་ཤར་རྫ་པའི་གསུང་འབུམ་གང་སར་ཁྱབ་སྤེལ་བྱས་རིགས་གཙོ་ཆེར་སྔ་
མའི་ཆབ་མདོའི་ལྕགས་པར་ཅན་དེ་བསྐྱར་པར་ཡང་པར་བྱས་པ་ལས་གཞན་
མེད་ལ། ཆབ་མདོའི་པར་མ་དེའི་པར་གཞི་ཡང་སྐབས་དེའི་ཆ་རྐྱེན་གྱི་དབང་གིས་
མི་འདང་བའི་ཞན་ཆ་ཡོད་པ་དཔེར་ན། མ་དཔེ་གཅིག་ལས་གཞན་པའི་བསྡུར་
པ་དང་དགོས་ངེས་དཔེ་ཆ་མ་འབྱོར་བ། ཞུས་བསྒྲིགས་ལས་སྣེ་མི་སྣ་ཉུང་
བ། འཕྲུལ་འཁོར་སོགས་པར་ཆས་ཀྱི་མཐུན་རྐྱེན་ཞན་པ་སོགས་སོ། །དེས་ན་ཚུལ་
དེ་ལས་ཐོན་པའི་གསུང་འབུམ་འདི་ཀོའང་དེང་གི་ཆར་དགེ་འདོན་སྐྱོན་སེལ་གྱི་
ཞབས་ཞུ་རེ་སྒྲུབ་དགོས་རྒྱུ་ནི་རང་ཅག་གི་བཤོལ་དུ་མེད་པའི་འགོན་དུ་གྲུབ་གཤིས།
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་གཙོ་གཉེར་བ་ཁྱུང་
པོ་སྟེང་ཆེན་དགོན་གྱི་མཁན་པོ་༧ འོད་ཟེར་སྦྱིན་པ་ཕུན་ཚོགས་རིན་པོ་ཆེ་གཙོས་པའི་
པ་དོན་ལག་བསྟར་པ་རྣམས་ཀྱིས་ཧུར་ཐག་སྒོས་སྔ་མའི་ཤིང་པར་གཞིར་བཟུང་
ཐོག་ཆབ་མདོའི་ལྕགས་པར་མ་དང་འདྲ་བསྡུར་བྱས། མ་དཔེ་འདྲ་ཡ་མ་རྙེད་པ་
རྣམས་དེ་རང་ཞུས་བསྒྲིགས་བྱས་ཏེ་སྔོན་གྱི་ལྕགས་པར་མའི་ཆད་འཁྲུགས་སོགས་
ཅིནུས་ཀྱིས་ཁ་སྐོང་དང་དག་བཅོས་བཏང་སྟེ། དེང་རབས་དེབ་གཟུགས་སུ་པོད་གྲངས་
བཅུ་བདུན་གྱི་བདག་ཉིད་ཅན་དུ་སྐྲུན་པའོ། ། དེ་ཡང་ལས་དོན་ལག་བསྟར་པ་རང་
ངོས་ནས་མཚོན་ན་ལས་ཀ་འདི་ཀོ་བསོད་ནམས་ཚོགས་བསགས་ཀྱི་རྒྱུ་རུ་དམིགས་
ཁུལ་གྱིས་གང་ཤེས་གང་ནུས་ཀྱིས་འབད་པ་བྱས་ཡོད་ནའང་། ད་དུང་མ་རྟོགས་པ་
4



དང་ལོག་པར་རྟོག་པ་སོགས་དང་། གཞན་རྐྱེན་དབང་གིས་མི་འདང་བའི་ཞན་
ཆ་སོགས་ཡོད་ངེས་ཡིན་པས། ཕྱིས་སུ་དཔྱོད་ལྡན་རྣམས་ཀྱིས་དག་འབུད་གནང་རེ་
དང་གནང་འོས་ཡིན་ནའང་། དེ་ལས་གཞན་པའི་ཉག་ཉོག་རིགས་རྣམས་བཏང་
སྙོམས་མཁའ་ཡངས་ངོགས་རང་དྭངས་སུ་བཞག་ན་ཅི་བས་མཛེས་པར་སེམས་པ་
དང་ཆབས་ཅིག །འདི་འབད་དགེ་བས་ཕྱི་དར་མཁས་པའི་གསུང་འབུམ་རིམ་
སྐྲུན་གྱི་དཔེ་སྟོན་དུ་འགྱུར་བ་དང་གང་སྐྲུན་གསུང་རབ་ཀྱི་བསྟན་དོན་འགྲོ་ཁམས་
སུ་སྨིན་ཏེ་ཕན་བདེ་དངོས་སུ་འབྱུང་བའི་བསྔོ་སྨོན་ལྷད་མེད་དང་བཅས་ཤར་རྫ་
པའི་གསུང་འབུམ་ཤིང་པར་མའི་མ་དཔེ་གཡར་གནང་མཛད་པའི་ཀ་ལེགས་དགོན་
དང་རྒན་བསམ་གཏན་ཡེ་ཤེས། སྟེང་ཆེན་དགོན་གྱི་འབྲེལ་ཡོད་མི་སྣ་སོགས་དང༌།
ལྷག་ཏུ་གསུང་འབུམ་འདིའི་དཔེ་སྐྲུན་ཐད་རྒྱུ་འབྱོར་གྱི་མཐུན་རྐྱེན་གནང་བའི་
བསྟན་སྦྱིན་ལྷག་བསམ་ཅན་རྣམས་ལའང་སྐབས་འདི་དང་བསྟུན་ཐལ་མོ་སྙིང་
ཁར་སྦྱར་ཏེ་བཀའ་དྲིན་ཆེ་ཞེས་ཞུའོ། །
དཔེ་སྒྲིག་པས།
སྤྱི་ལོ་༢༠༡༠ལོའི་ཟླ་༩ཚེས་༤ཉིན།
5



རྩོམ་པ་པོའི་ལོ་རྒྱུས་མདོར་བསྡུས།
=
གསང་སྔགས་བསྐྱེད་རྫོགས་སོགས་ཀྱི་སྐོར་ཞེས་བྱ་བ་འདིའི་རྩོམ་པ་པོ་ཤར་རྫཔ་
བཀྲ་ཤིས་རྒྱལ་མཚན་མཆོག་ནི་ ( ༡༨༥༩-༡༩༣༤) རབ་བྱུང་བཅུ་བཞི་པའི་དོན་
གྲུབ་ཅེས་པ་ས་ལུག་ལོར་མདོ་ཁམས་སྨད་ཀྱི་ཡུལ་ལྗོངས་དངུལ་རྫ་ཟལ་མོའི་སྒང་
གི་རིའི་རྒྱུད་རྫ་ཁོག་འབོད་པར་ཆེན་པོ་ཧོར་གྱི་རིགས་ལས་བྱུང་བའི་ཡབ་བོན་སྔགས་
འཛིན་པ་དགེ་བསྙེན་བཀྲ་ཤིས་དགུའ་དང་ཡུམ་རིགས་བཟང་བོ་ལེགས་གཉིས་ལ་
སྐུ་བལྟམས། སྐུ་གཞོན་ནུའི་དུས་ནས་དད་པ་དང་། བརྩོན་འགྲུས། ངེས་འབྱུང་།
སྙིང་རྗེ་སོགས་ཁྱད་པར་དུ་འཕགས་ཤིང་། ལྷག་པར་དུ་བསམ་གཞིགས་ཀྱི་མཁྱེན་
རབ་དྲི་མ་མེད་པའི་རྩལ་རྫོགས་ཏེ་ཐེག་པ་ཆེན་པོའི་རིགས་ཀྱི་ནུས་པ་ཐམས་ཅད་
ལྷན་སྐྱེས་སུ་མངའ་བ། ལྷ་དང་བླ་མའི་ཞལ་གཟིགས་ལུང་བསྟན་པའི་རྣམ་པ་དུ་
མ་ལྡན་པ་དང་། ཁྱད་པར་དུ་རྣལ་འབྱོར་གྱི་དབང་ཕྱུག་དབྲ་ཞིག་གྲུབ་ཆེན་བསྟན་
འཛིན་དབང་རྒྱལ་ལམ་དྲན་པ་བདུད་འདུལ་མཆོག་གི་རྗེས་སུ་བཟུང་ཞིང་
དོན་བརྒྱུད་ཀྱི་དགོངས་པ་རྒྱུད་ལ་འཕོས་ཏེ་གྲུབ་ཆེན་ཉིད་དང་མཉམ་པའི་རྟོགས་
པ་མངོན་དུ་གྱུར། གཞན་ཡང་གཏེར་ཆེན་ཚེ་དབང་གྲགས་པ། གཏེར་སྲས་ཚེ་དབང་
འགྱུར་མེད། ཀུན་གྲོལ་བདུད་འདུལ་གླིང་པ། སུམ་ལྡན་བསམ་གཏན་ཡེ་ཤེས།
གཡུང་གླིང་མཁན་པོ་སྐལ་བཟང་ཉི་མ་ཏོག་གི་རྒྱལ་མཚན་སོགས་མཁས་པ་དང་
གྲུབ་པའི་སྐྱེས་མཆོག་ཉེར་བཞིའི་ཞབས་པད་བསྟེན་པ་དང་བྲག་དཀར་རྡོ་རྗེ་འཆང་
བློ་བཟང་བསྟན་འཛིན་སྙན་གྲགས། ཀ ཐོག་པ་སི་ཏུ་ཆོས་ཀྱི་རྒྱ་མཚོ། ཀོང་སྤྲུལ་
ཡོན་ཏན་རྒྱ་མཚོ་སོགས་རིས་མེད་སྐྱེས་མཆོག་དུ་མའི་ཞབས་ལ་གཏུགས་ཏེ་ཤེས་
6



བྱ་ཐམས་ཅད་ལ་མི་འཇིགས་པའི་སྤོབས་པ་ནང་ནས་བརྡོལ་ཏེ་ཐུན་མོང་གི་རིག་
པའི་གནས་བཅུ་ཕྲག་དང་
། ཐུན་མིན་ནང་རིག་པ་དབུ་ཕར་འདུལ་མཛོད་སོགས་
མདོ་སྔགས་ཀྱི་གཞུང་ལུགས་ཐ་དག་མ་བསླབས་པར་ངང་གིས་མཁྱེན། རང་གནས་
ཡེ་ཤེས་ཆེན་པོའི་རྒྱལ་ས་མངོན་དུ་མཛད་དེ་དགོངས་པ་ཀློང་བརྡོལ་དུ་གྱུར་ནས་
ཟབ་པའི་བཀའ་འཁོར་དུ་མའི་ནང་གི་ཆ་ཤས་ཀྱི་ཆ་ཤས་ཙམ་བགོ་སྐལ་དུ་བབས་
པ་དེར་གཡུང་དྲུང་བོན་གྱི་བསྟན་པའི་འབྱུང་ཁུངས་ལེགས་བཤད་རིན་པོ་ཆེའི་
མཛོད། མདོ་སྔགས་བླ་མེད་དང་བཅས་པའི་ལམ་གྱི་རིམ་པའི་གཞུང་སྡེ་སྣོད་
རིན་པོ་ཆེའི་མཛོད། ཐེག་པ་ཐམས་ཅད་ཀྱི་གྲུབ་མཐའི་གནས་གསལ་བར་སྟོན་
པ་ལུང་རིགས་རིན་པོ་ཆེའི་མཛོད། བླ་མེད་ཐེག་པའི་གཞི་ལམ་འབྲས་གསུམ་རྒྱ་
ཆེར་གསལ་བ་དབྱིངས་རིག་རིན་པོ་ཆེའི་མཛོད། རྫོགས་ཆེན་སྡེ་གསུམ་གྱི་སྙིང་
པོའི་དགོངས་བཅུད་ཡང་ཟབ་ནམ་མཁའ་མཛོད་བཅས་མཛོད་ཆེན་ལྔ་དང་། དེ་
མིན་གསང་པ་སེམས་ཕྱོགས་སྐོར་གྱི་ཡང་བཅུད། ཨ་ཁྲིད་ཆེན་མོའི་སྐོར། ཕྱག་
རྫོགས་ཟུང་འཇུག་གི་བཀའ་བབས་ཆུ་བོ་གཅིག་འདྲེས་རྫོགས་ཆེན་སྐུ་གསུམ་རང་
ཤར་གྱི་བོན་སྡེ་སོགས། འཕྲུལ་ངག་གཡུང་དྲུང་བོན་གྱི་བཀའ་བརྟེན་རྣམས་ཀྱི་
ཡང་ཞུན་སྙིང་པོར་དྲིལ་བ་སྔར་མེད་ཀྱི་ལེགས་བཤད་གསར་དུ་དྲངས་པས་བསྟན་པ་
འདི་ལ་སྟོན་པ་གཉིས་པ་ལྟ་བུའི་མཛད་པ་ཕྲིན་ལས་རྒྱ་ཆེར་སྤེལ་བ་དང་། རྗེ་ཉིད་
ཀྱི་སློབ་མའི་མཆོག་གྱུར་ཐུགས་སྲས་འཇའ་ལུས་པ་ཟླ་བ་གྲགས་པ་དང་། བསྟན་
གཉིས་གཏེར་གྱི་བདག་པོ་གསང་སྔགས་གླིང་པ། ཨ་མདོ་རྔ་ལྗོངས་བཀྲ་ཤིས་
འཁྱིལ་གྱི་མཆོག་སྤྲུལ་ཚུལ་ཁྲིམས་བསྟན་པའི་རྒྱལ་མཚན། ཉག་རོང་བྱ་བཏང་
མཆོག་སྤྲུལ་ཚེ་དབང་འགྱུར་མེད་དང་སུ་ལ་བསྐལ་བཟང་བསྟན་པའི་རྒྱལ་མཚན་
སོགས་རྒྱ་བོད་བལ་གསུམ་གྱི་སའི་ཆར་གཏོགས་པའི་ངེས་གསང་རྟོགས་པའི་རྣལ་



འབྱོར་གྱི་སློབ་མའི་གྲངས་མི་ཉུང་བ་བསྐྱངས་པ་སོགས་འབྲེལ་ཚད་དོན་ལྡན་གྱི་
སྒོ་ནས་བསྟན་པ་རིན་པོ་ཆེ་ཕྱོགས་བཅུར་དར་ཞིང་བསྐལ་བརྒྱར་བརྟན་པའི་མཛད་
པ་རླབས་པོ་ཆེ་རྣམས་ལེགས་པར་རྫོགས་ཏེ་དགུང་ལོ་དོན་དྲུག་པ་ཤིང་ཁྱི་ལོར་སྣང་
ལུས་སེམས་ཀྱི་བག་ཆགས་གཞི་ལ་སངས་ནས་ཟག་མེད་འཇའ་ལུས་སུ་གཤེགས་
། གཡུང་དྲུང་བསྟན་པའི་རྒྱལ་མཚན་ནམ། ཨ་གཡུང་དུ་འབོད་པས།
སྤྱི་ལོ་༡༩༨༣ལོའི་ཟླ་ཚེས་ལ།
( མཆན། ཨ་གཡུང་རིན་པོ་ཆེས་བྲིས་པའི་གྲུབ་དབང་ཤར་རྫ་པའི་རྣམ་ཐར་མདོར་བསྡུས་
འདི་ཀོ་ཁུངས་བཙན་བྱིན་ཆེར་དམིགས་ཏེ་འདི་གར་ཁོང་གི་གསུང་ཇི་བཞིན་དུ་བཀོད་པའོ། ། ）



དཀར་ཆག་
1
3
3
0
【1
14
16
གསང་བ་སྔགས་ཀྱི་བསྙེན་སྒྲུབ་ལས་གསུམ་རྣམ་པར་འབྱེད་པ་
ལྷ་གཉེན་ཤེལ་སྒོང་ཞེས་བྱ་བ།
མཆོད་པར་བརྗོད་པ།
གླེང་གཞི་བསྟན་པ།
ཕྱི་རྒྱུད་ཉམས་སུ་ལེན་ཚུལ།
ནང་རྒྱུད་ཉམས་སུ་ལེན་ཚུལ་མདོར་བསྟན་པ།
སྔོན་འགྲོ་ཕྱི་བསྙེན་ལས་དཔོན་གསས་ལྷ་ལ་བསྟེན་པ།
མཚན་ལྡན་གྲོགས་ལ་བསྙེན་པ།
རིགས་ལྡན་གནས་ལ་བསྙེན་པ།
ཉེར་བར་ནང་བསྙེན་ལས་རྫས་ལ་བསྙེན་པ།
ཡོ་བྱད་ལ་བསྙེན་པ།
ཐར་གླུད་སྐོང་ལ་བསྙེན་པ།
ཕྱི་རྟེན་སྐོས་ལ་བསྙེན་པ།
བཅའ་གཞི་ལས་བསྙེན་ལས་སྲུང་བ་མཚམས་ཀྱི་བསྙེན་པ།
དཀྱིལ་འཁོར་བཅའ་གཞིའི་བསྙེན་པ།
སྒོ་དབྱེ་བསྲེ་བསྣན་གྱི་བསྙེན་པ།
དཀྱིལ་འཁོར་གཞི་སྒྲུབ་ལས་
བ་ལས་བར་མཚམས་དོན་གྱི་སྒྲུབ་པ།
19
2i
32
33
35
39
47
48



49
63
68
69
76
79
89
92
ཙ་ཀ་ལི་བཀོད་པ་སྐུ་ཡི་སྒྲུབ་པ།
རྟེན་གཞལ་ཡས་ཁང་སྒོམ་པ།
དག་དྲན།
བཞུགས་གདན་དག་པར་དྲན་པ།
ལྷ་བསྐྱེད་པའི་ཆོ་ག
ལྷ་བསྐྱེད་པའི་རང་བཞིན།
དག་པར་དྲན་པ།
བསྐྱེད་རིམ་གྱི་མཚན་ཉིད།
མཆོད་རྫས་བྱིན་གྱིས་བརླབ་པ།
རང་གྲོལ་གདན་གྱི་སྒྲུབ་པ།
སྤྱན་དྲངས་ཡེ་ཤེས་ཀྱི་སྒྲུབ་པ།
ཕྱག་འཚལ་མོས་འདུན་གྱི་སྒྲུབ་པ།
ཉེས་འགལ་བཤགས་པའི་སྒྲུབ་པ།
གསང་མཚམས་ཉོན་མོང་ཚར་གཅོད་ཀྱི་སྒྲུབ་པ།
བྱིན་འབེབ་ལོངས་སྤྱོད་ཀྱི་སྒྲུབ་པ།
འཕྲོ་འདུ་གསང་བ་འཛབ་ཀྱི་སྒྲུབ་པ།
ཚོགས་འཁོར་ཞར་བྱུང་དུ་བསྟན་པ།
ཕྱག་རྒྱ་གར་གྱི་སྒྲུབ་པ།
སྐུ་མདོག་ཕྱག་མཚན་གདན་ཁྲིའི་སྒྲུབ་པ།
94
94
98
99
09
100
107
125
128
120
7



129
130
131
132
132
32
133
137
137
གནས་འགྱུར་རྟགས་ཀྱི་སྒྲུབ་པ།
འབྲས་བུ་དབང་སྒྲུབ་ལས་དངོས་གྲུབ་ཡང་སྙིང་གི་སྒྲུབ་པ།
དམ་བཅའི་སྒྲུབ་པ།
ཕུད་གཏའ་འཛད་མེད་གཏེར་གྱི་སྒྲུབ་པ།
དམར་ལམ་ཟོར་གྱི་སྒྲུབ་པ།
གཟེར་མནན་དྲག་པོ་བྲོ་ཡི་སྒྲུབ་པ།
དབྱེ་བསྡུ་རྒྱུན་གྱི་སྒྲུབ་པ།
གསལ་བྱེད་མེ་ལོང་པྲ་ཡི་འཕྱོངས།
སྣང་སྲིད་རབ་འབྱམས་སྐོང་བའི་འཕྱོངས།
ཡེ་ཤེས་དབལ་མོ་སྲོག་གི་འཕྱོངས།
ཉི་ཟེར་ཞགས་པ་འདུར་གྱི་འཕྱོངས།
ལས་གཞི་རྒྱུན་ལྔ་སྦྱིན་སྲེག་གི་འཕྱོངས།
ས་མ་ཡ་དམ་ཚིག་གི་འཕྱོངས།
འོད་ཟེར་འཁྱིལ་བ་སྨན་གྱི་འཕྱོངས།
ཐིག་ལེ་དགུ་བསྐོར་དགོངས་པ་དབྱིངས་ཀྱི་འཕྱོངས།
ཡེ་ཤེས་རྩེ་རྒྱལ་ལྟ་བའི་འཕྱོངས།
མཇུག་རྩོམ།
ལྷ་གཉེན་ཤེལ་སྒོང་གི་ཟུར་རྒྱན་བཀའ་ལུང་ཕྱོགས་བསྒྲིགས་ཞེས་
བྱ་བ་བཞུགས།
138
141
147
151
153
154
157
161
_165
3



་་་་་་་，，，་，
219
219
220
224
225
228
232
236
མ་རྒྱུད་ཐུགས་རྗེ་ཉི་མའི་ཁྲིད་རིམ་ཐར་ལམ་མྱུར་བགྲོད་ཅེས་
བྱ་བ་བཞུགས་སོ།།
མཆོད་པར་བརྗོད་པ།
བསྟེན་བྱ་བླ་མའི་མཚན་ཉིད།
བསྟེན་བྱེད་སློབ་བུའི་མཚན་ཉིད།
ཅི་ལྟར་བསྟེན་པའི་རང་བཞིན།
དལ་འབྱོར་རྙེད་དཀའ་བར་བསམ་པ།
ཚེ་མི་རྟག་པར་བསམ་པ།
འཁོར་བ་ལས་ཡིད་ཕྱུང་བ།
སྤང་བླང་གི་ལས
བྲོད་པ་སྐྱེ་ཕྱིར་ཐར་པའི་ཕན་ཡོན་བསྟན་པ།
དགེ་བའི་གཞི་མ་དད་པ་བཤད་པ།
འཁོར་བའི་འཇིགས་ལས་སྐྱོབས་པའི་སྐྱབས་ཡུལ་བསྟན་པ།
བྱང་ཆུབ་མཆོག་ཏུ་སེམས་བསྐྱེད་བསྟན་པ།
ཐར་ལམ་གྱི་གེགས་སེལ་སྡིག་ལྟུང་སྦྱོང་ཐབས་བསྟན་པ།
སྐུ་གཉིས་ཐོབ་ཕྱིར་ཚོགས་གཉིས་བསགས་ཐབས་བ
ཡེ་ཤེས་རང་རྒྱུད་ལ་སྐྱེ་བའི་ཐབས་ཟབ་མོ་དགོངས་སྤྱོད་བསྟན་པ།
དངོས་གཞིའི་ཁྲིད་ཀྱི་འབྲས་བུ་མངོན་དུ་བྱེད་པ་བསྟན་པ།
མཇུག་རྩོམ།
ལས་ལ་འབད་པ།
239
240
242
244
248
256
26
267
276
278



28f
284
296
29
325
མ་རྒྱུད་འཕོ་བ།
གསང་མཆོག་མཐར་ཐུག་མ་རྒྱུད་ཐུགས་རྗེ་ཉི་མ་འབྲས་བུ་རྫོགས་
སངས་རྒྱས་པའི་རྒྱུད་བཞུགས་སོ། །
འབྲས་བུ་རྫོགས་སངས་རྒྱས་པའི་རྒྱུད་ཀྱི་དགོངས་འགྲེལ་རྣམ་པར་
ངེས་པ་གསང་བ་མཐར་ཐུག་ཉི་ཟེར་དྲ་བ་ཞེས་བྱ་བ་བཞུགས་སོ།།
མཆོད་པར་བརྗོད་པ།
ལེའུ་དང་པོ་འབྲས་བུ་ཚེ་འདིར་ཐོབ་པ།
ལེའུ་གཉིས་པ་ཚད་མེད་ས་གཉིས་ཀྱི་འགྲོ་དོན་མཛད་པ།
ལེའུ་གསུམ་པ་སྙོམས་པའི་ཡུམ་ལྔས་འགྲོ་དོན་མཛད་པ།
ལེའུ་བཞི་པ་མཁའ་ཡི་ཡུམ་ལྔས་འགྲོ་དོན་མཛད་པ།
ལེའུ་ལྔ་པ་དབྱིངས་ཀྱི་ཡུམ་ལྔས་འགྲོ་དོན་མཛད་པ།
ལེའུ་དྲུག་པ་ཀློང་གི་ཡུམ་ལྔས་འགྲོ་དོན་མཛད་པ།
ལེའུ་བདུན་པ་ཡེ་ཤེས་ངོས་བཟུང་བདེ་ཆེན་ངང་ལ་བཞག་པ།
ལེའུ་བརྒྱད་པ་རྣམ་རྟོག་གཞི་ལ་དྭངས་པ་སྤྲོས་བྲལ་དུ་ལུང་ནོན་པ།
ལེའུ་དགུ་པ་ཐམས་ཅད་རོ་གཅིག་ངང་ཐག་ཆོད་པ།
ལེའུ་བཅུ་པ་བདེ་ཆེན་ངང་ལ་སྒོམ་མེད་ཐེག་ཆེན་བསྟན་པ།
ལེའུ་བཅུ་གཅིག་པ་འབྲས་བུ་ཐོབ་པའི་རྟགས་བསྟན་པ།
མཇུག་རྩོམ་སོགས་ཀྱིས་དོན་བསྡུས་བ།
328
329
331
332
335
338
340
342
344
361
5



366
366
367
གསང་སྔགས་མ་རྒྱུད་གཉན་ས་ལམ་ཁྱེར་གྱི་གཅོད་ཀྱི་ཁྲིད་ཡིག་བདུད་
བཞི་ཚར་གཅོད་བཞུགས་སོ།།
མཆོད་པར་བརྗོད་པ།
ཚོགས་ཆེན་སྒྱུ་མ་ལ་བསླབ་པ།
ཐིག་ལེ་ཉག་གཅིག་ཏུ་གཅོད་པ།
ཡེ་ཤེས་གཉན་ཐོག་ཏུ་དབབ་པ།
གྲུབ་པས་ནད་གདོན་གཅོད་པ།
རྫོགས་པའི་དྲོད་ཚད་བསྟན་པ།
མཇུག་རྩོམ་གྱིས་དོན་བསྡུ་བ།
372
375
377
378
383
༤ པ



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
གa maཀlཀླུགཀanཀaཀ[mn
གུ བྷཾ མནྡཱ སྱ ཏྲི བྷ ངོ ནཾ བི ཇི ཀ རྨ བི བྷ ག དེ བ
གསང་བ་སྔགས་ཀྱི་བསྙེན་བསྒྲུབ་ལས་གསུམ་རྣམ་པར་
সুমানিযেৰষাৰ্ম্মৰ
པྲ ཏི བ ཀྱཊ ཀ ན མབི ཧ ར ཏི སྨྲ །
འབྱེད་པ་ལྷ་གཉེན་ཤེལ་སྒོང་ཞེས་བྱ་བ་བཞུགས།



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
༄༅། །གསང་བ་སྔགས་ཀྱི་བསྙེན་སྒྲུབ་ལས་གསུམ་རྣམ་པར་འབྱེད་པ་ལྷ་
གཉེན་ཤེལ་སྒོང་ (༡)༽ ཞེས་བྱ་བ། གདོད་མའི་མགོན་པོ་འོད་མི་འགྱུར་
བ་ལ་ཕྱག་འཚལ་ལོ།།
གང་གི་གནས་ལུགས་ནམ་མཁའི་རང་བཞིན་དུས་གསུམ་མི་
གཡོ་སྲིད་ཞི་ ཡང་ཡེ་མི་མངའ་ཡང་།།
ཐུགས་རྗེའི་རྩལ་ལས་སྒྱུ་འཕྲུལ་རོལ་པ་མངོན་སྟོན་རྩ་གསུམ་
དཀྱིལ་འཁོར་འབུམ་གྱི་བདག་ཉིད་ཆེ།།
ཡུམ་སྲས་གཤེན་གསུམ་ ( ༢） གོང་མ་ཆེ་དྲུག་དང་ནི་གདུང་བརྒྱུད་
བཅུ་གསུམ་མཁས་དབང་ལོ་ཙཱ་བཞི།།
གཤེན་གྱེར་རྨ་དབྱིལ་སོགས་དང་བྲུ་ཞུ་སྤ་རྨེའི་མཁས་གྲུབ་
རིམ་པར་བྱོན་རྣམས་རྒྱལ་གྱུར་ཅིག།
གང་དེའི་རིང་ལུགས་རིམ་གཉིས་ཟུང་འཇུག་ལམ།།
མངོན་དུ་འཇུག་རྣམས་ཡང་དག་ལམ་ལས་གཞན།
མི་འཕྱུགས་བཙན་ཐབས་ཉིད་དུ་གཟུད་པའི་ཕྱིར།།
ལུང་ལས་གསུངས་བཞིན་ཟབ་མོའི་གནད་སྟོན་བྱ།།
དེ་ལ་བདག་ཅག་གི་སྟོན་པ་རྣམ་པ་ཐམས་ཅད་མཁྱེན་པ་རྒྱལ་བ་གཤེན་རབ་
མི་བོའམ་སྟོན་པ་བློ་གསལ་འཆི་མེད་གཙུག་ཕུད་ཀྱི་བསྟན་པའི་སྒོར་འཇུག་པ་
ལ་ཉམས་སུ་ལེན་བྱ་ནི་ཐེག་པ་གཉིས་སུ་ངེས་ཏེ། དེའང་གདུལ་བྱ་དབང་ཐ་རྣམས་
ལ་རྒྱུ་མཚན་ཉིད་ཀྱི་ཐེག་པ་དང་། གདུལ་བྱ་དབང་འབྲིང་དང་རབ་རྣམས་ལ་
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འབྲས་བུ་གསང་སྔགས་ཕྱི་ནང་གཉིས་ཀྱི་ཐེག་པ་སྟེ། ཐེག་པ་རྣམ་པ་གཉིས་སུ་
བསྟན་པར་ངེས་པའི་ཕྱིར་རོ། །དེ་ལ་འདི་འབྲས་བུ་གསང་སྔགས་ཀྱི་ཐེག་པའི་
སྒོར་འཇུག་ནས་བྱང་ཆུབ་བསྒྲུབ་པའི་ཐབས་ཁྱད་པར་ཅན་ཡིན་ལ། དེ་ཅི་ལྟ་
བ་དོན་དུ་གཉེར་བར་འདོད་པ་ལ་ཉེ་བར་མཁོ་བའི་གནད་གལ་པོ་ཆེ་ཆ་ཤས་
ཙམ་ཞིག་གཙོ་བོར་བྱས་ཏེ་ལག་ལེན་དུ་བསྟན་པ་ལ། ཐོག་མར་སྔགས་ལ་འཇུག་
པའི་གང་ཟག་དེ་དལ་འབྱོར་རྙེད་དཀའ་བར་བསམ་པ་ལ་སོགས་པའི་བློ་ལྡོག་
བཞི་ལ་བློ་སྦྱོངས་ཟིན་པ་ཞིག་དགོས་ཏེ། དལ་འབྱོར་གྱི་རང་བཞིན་རྙེད་དཀའ་
བར་བསམས་པས་ཚེ་འདི་ལ་མི་བསམ་པར་ཕྱི་མའི་བྱང་ཆུབ་སྒྲུབ་པ་ལ་ཉེ་བར་
འདུན་པ་དང་། ཕྱི་ནང་སྣོད་བཅུད་ཐམས་ཅད་མི་རྟག་པར་བསམས་པས་འདིའི་
བཀོད་པ་ཅི་ལྟར་སྣང་ཡང་འགྱུར་བ་ཅན་གྱི་རང་བཞིན་དུ་ཤེས་ནས་དེ་ལ་མི་
འབད་པར་བྱང་ཆུབ་སྒྲུབ་པ་ལ་བརྩོན་པར་འགྱུར་བ་དང་། འཁོར་བ་སྡུག་བསྔལ་
གྱི་རང་བཞིན་དུ་བསམས་པས་འཁོར་བའི་གན
མས་པས་འཁོར་བའི་གནས་རིགས་མཐོ་དམན་གང་ལའང་
བདེ་བ་མེད་པར་ཤེས་ནས་སླར་བློ་མི་འཇུག་བར་དེ་ལས་ཐར་འདོད་ཀྱི་བསམ་
པ་ཁྱད་པར་ཅན་རྒྱུད་ལ་སྐྱེ་བ་དང་། རྒྱུ་འབྲས་སྨིན་ཚུལ་ལ་བསམས་པས་བྱང་
ཆུབ་སྒྲུབ་པ་ལ་འགལ་བའི་ཀུན་འབྱུང་ཉོན་མོངས་པ་ཀུན་སྤངས་ནས་རྒྱུ་འགག་
པས་འབྲས་བུ་འཁོར་བའི་སྡུག་བསྔལ་རང་ལོག་སྟེ། ལམ་གྱི་འགལ་རྐྱེན་མཐའ་
དག་ལས་གྲོལ་ནས་བསྒྲུབ་བྱའི་འབྲས་བུ་ཆུད་མི་འཛའ་བས། བོན་བཞི་པོ་འདི་
ནི་འབྲས་བུ་གསང་སྔགས་པ་ཅི་སྨོས་ཀྱི། རྒྱུ་མཚན་ཉིད་པ་ལའང་ཐེག་པ་ཆེན་
པོ་སྤྲོས་མེད་པ་མན་ཆད་དང་། རང་རྟོག་ཐེག་དམན་པ་གང་ཡང་གནས་འདི་
ལ་བློ་ཡི་མྱོང་བ་ཐོན་པ་ཞིག་མ་གྱུར་ཚེ། རང་རང་གི་དོན་དུ་གཉེར་བྱའི་གོ་འཕང་
དེ་དུས་ནམ་ཡང་ཐོབ་པ་མི་ནུས་ཏེ། ཐེག་པ་མཆོག་དམན་ཐམས་ཅད་དང་ཐུན་
4



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
མོང་གི་བོན་ཡིན་པའི་ཕྱིར་རོ། །དེ་ནས་བོན་ཐམས་ཅད་ཀྱི་གཞི་སྙིང་རྗེ་ཆེན་
པོས་བསླང་དགོས་ཕྱིར། ཐ་ན་སེམས་ཅན་འབུ་སྲིན་ཕྲ་མོ་ཙམ་ཡན་ཆད་ཕ་མར་
ཤེས་པའི་ངོས་ནས་དེ་རྣམས་གནས་སྐབས་དང་མཐར་ཐུག་ཀུན་ཏུ་བདེ་བ་ལ་
སྦྱོར་འདོད་དང་། སྡུག་བསྔལ་ལས་བསྒྲལ་འདོད་ཀྱི་ཁུར་ཆེན་པོ་དུས་རྟག་ཏུ་
འཁྱེར་བ་ནི་བླ་ན་མེད་པའི་བྱང་ཆུབ་བསྒྲུབ་པ་ལ་མེད་དུ་མི་རུང་ཞིང་། མདོར་
ན་ཅི་བསམ་གཞན་དོན་ཅི་བྱེད་གཞན་དོན་དུ་འགྲོ་བ་ཞིག་དགོས་ཀྱི། དེ་མེད་
ན་གསང་སྔགས་ཕྱི་ནང་གི་སྒོར་ཞུགས་ནས་ཉམས་སུ་བླངས་ཀྱང་གནས་སྐབས་
ཙམ་གྱི་ངན་སོང་གི་འཇིགས་པ་ལས་སྐྱོབ་པའམ་འདིའི་རྐྱེན་ཟློག་ཙམ་ལས་བསྒྲུབ་
བྱ་སངས་རྒྱས་ཀྱི་གོ་འཕང་བསྐལ་པར་འབད་ཀྱང་ཐོབ་པ་མི་འགྱུར་རོ། ། དེའི་
ཕྱིར་ན་སེམས་ཅན་ཐམས་ཅད་ཡེ་གདོད་མ་ནས་ངོ་བོ་སངས་རྒྱས་ཡིན་ཀྱང་རང་
ངོ་མ་ཤེས་པས་རང་རྩལ་ལས་ཡུལ་དང་ཡུལ་ཅན་གཉིས་སུ་འཁྲུལ་ནས་འཁོར་
བར་འཁྱམས་ཤིང་སྡུག་བསྔལ་སྣ་ཚོགས་ལ་སྤྱོད་པ་སྙིང་རེ་རྗེ། འདི་རྣམས་སྡུག་
བསྔལ་འདི་ལས་ངེས་པར་བསྒྲལ་ཏེ་དུས་གཏན་གྱི་བདེ་བ་བླ་ན་མེད་པའི་གོ་འཕང་
ཐོབ་པ་ཞིག་ཅི་ནས་ཀྱང་བྱའོ། །དེ་ཡང་ཐོག་མར་བདག་རང་སངས་རྒྱས་ཀྱི་གོ་
འཕང་ཐོབ་པར་བྱ་དགོས་སྙམ་པ་སྨོན་སེམས་དང་། སངས་རྒྱས་ཐོབ་པའི་ཆེད་
དུ་གསང་སྔགས་ཕྱི་ནང་གི་སྒོར་འཇུག་ནས་ཐབས་ཁྱད་པར་ཅན་ཡི་དམ་ལྷའི་
བསྐྱེད་རྫོགས་ཀྱི་ལམ་ཟབ་མོ་ཉམས་སུ་བླང་བར་བྱའོ་སྙམ་པ་ནི་འཇུག་སེམས་
ཏེ། སྨོན་འཇུག་གི་བྱང་ཆུབ་སེམས་རིན་པོ་ཆེ་ལུས་དང་སྲོག་གི་ཕྱིར་ཡང་མི་གཏོང་
སྟེ། མདོ་ལས། ལུས་དང་སྲོག་གི་དོན་ཕྱིར་ཡང་། འགྲོ་བ་སེམས་ཅན་དོན་མི་
དོར།། ཞེས་གསུངས་སོ། །དེ་ལྟ་བུའི་བྱང་ཆུབ་མཆོག་ཏུ་སེམས་བསྐྱེད་པ་དེ་ནི་
ཐེག་པ་ཆེན་པོ་ཐུགས་རྗེ་སེམས་དཔའ་དང་གཡུང་དྲུང་སེམས་དཔའ་རྣམས་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་། གསང་སྔགས་ཕྱི་ནང་གི་ལམ་གྱི་རྩ་བ་སྟེ་མེད་དུ་མི་རུང་ངོ་། །དེ་ནས་ཕྱི་
པ་དང་ནང་པའི་ཁྱད་པར་སྐྱབས་འགྲོ་དང་ལྟ་བ་ལ་བྱེད་ཀྱི། ཕྱི་པ་མུ་སྟེགས་པ་
ལ་སྐྱབས་འགྲོ་མེད་དེ། སངས་རྒྱས་མེད་པར་འདོད་པས་དེས་གསུངས་པའི་
བོན་མེད། དེ་མེད་པས་དེ་ཉིད་ཉམས་སུ་བླངས་ནས་སངས་རྒྱས་འཐོབ་ཏུ་མེད་
པར་འདོད། ནང་པ་གཤེན་རབ་ཀྱི་བསྟན་པ་ལ་སྐྱབས་འགྲོ་ཡོད་དེ། སངས་རྒྱས་
ཡོད་པས་དེས་གསུངས་པའི་བོན་ཡོད། དེ་ཡོད་པས་དེ་ཉིད་ཉམས་སུ་བླངས་
ནས་སངས་རྒྱས་ཀྱི་འབྲས་བུ་འཐོབ་ཏུ་ཡོད་པར་འདོད་དོ། །དེའི་ཕྱིར་ན་ནང་
པ་གཤེན་རབ་ཀྱི་བསྟན་པ་ལའང་རྒྱུ་མཚན་ཉིད་པས་སངས་རྒྱས་བོན་དང་གཤེན་
བ་གསུམ་ལ་སྐྱབས་སུ་འགྲོ་བ་ལ། འདིར་འབྲས་བུ་གསང་སྔགས་ཕྱི་ནང་གཉིས་
ཀྱི་ལུགས་ལ་བླ་མ་ཡི་དམ་མཁའ་འགྲོ་གསུམ་དང་ཁྱད་པར་ལྷན་སྐྱེས་དྲི་མེད་བྱང་
ཆུབ་སེམས་ལ་སྐྱབས་སུ་འགྲོ་དགོས་ཤིང་། སྐྱབས་སུ་འགྲོ་བའི་ཚུལ་ཡང་ལྷག་
བསམ་གྱིས་དྲངས་པའི་བྱང་ཆུབ་སེམས་ལ་གཞིར་བཅས་ནས་ཅི་སྲིད་བྱང་ཆུབ་
སྙིང་པོ་མ་ཐོབ་ཀྱི་བར་དུ་སྐྱབས་སུ་འགྲོ་བའོ། །དེས་ན་སྐྱབས་འགྲོ་དང་སེམས་
བསྐྱེད་འདི་གཉིས་སྔགས་ལ་འཇུག་པའི་གཤེན་པོས་ལས་རྣམས་ཀུན་གྱི་ཐོག་
མར་འགྲོ་དགོས་ཏེ། སེམས་ལུང་སྒྲོན་མ་ལས། ལས་རྣམས་གང་ལ་འཇུག་པའི་
ཐོག་མ་རུ།། ཡུལ་གཉིས་ (༣) དྲན་པའི་སྟོབས་ཀྱིས་བསྐུལ་བཏབ་ནས།། གཡུང་
དྲུང་གནས་བཞིར་སྐྱབས་སུ་མ་སོང་ན།། བདུད་དང་མུ་སྟེགས་འཁོར་བའི་བསླུ་
བྲིད་འབྱུང་། ཞེས་དང་། སེམས་བསྐྱེད་སྔོན་དུ་མ་སོང་ཞིང་སའི་རྒྱུ་བརྗེད་འ་
ཞེས་གསུངས་སོ། །དེ་ནས་དཀྱིལ་འཁོར་གང་ལ་འཇུག་ཀྱང་དེ་ཉིད་ཀྱི་དབང་
དང་ལུང་ཐོབ་དགོས་པའི་ཚུལ་ནི། མ་རྒྱུད་ལས། བསྒྲུབ་དབང་མ་ཐོབ་སྒྲུབ་བྱེད་
ན།། བགེགས་ཀྱིས་བར་དུ་གཅོད་པར་འགྱུར། བཟླས་དབང་མ་ཐོབ་བཟླར་བྱེད་



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ན།། མཐུ་བྱིན་ཆུང་ཞིང་རང་རྒྱུད་ཚིག །ཕྱག་རྒྱ་བསྒྱུར་དབང་མ་ཐོབ་པར།།
བསྒྱུར་ན་དོན་དམ་བདེན་མི་མཐོང་།། ཏིང་འཛིན་བསྒོམ་དབང་མ་ཐོབ་པར།
བསྒོམ་ན་གོལ་ཞིང་རྟོགས་པ་བུལ།། བསྐུར་དབང་མ་ཐོབ་དབང་བསྐུར་ན། རང་
གཞན་གཉིས་ཀ་ངན་འགྲོར་ལྟུང༌།། ཞེས་གསུངས་སོ། །དེས་ན་དབང་དང་ལུང་
མ་ཐོབ་པར་གསང་སྔགས་ཀྱི་དཀྱིལ་འཁོར་གང་ལའང་རང་གར་འཇུག་ཅིང་
སྤྱད་ན་དངོས་གྲུབ་ཐོབ་པ་ལྟ་ཞོག །བཀའ་དང་དམ་ཚིག་ལ་འགལ་ནས་ངན་
སོང་གསུམ་དུ་སྐྱེ་ཞིང་དེ་ལས་ཐར་ཀྱང་འབྲས་བུའི་ཐེག་པ་དང་འགྱང་པར་འགྱུར་
བ་རྒྱུད་ཀུན་ནས་གསུངས་ཕྱིར་གལ་ཆེའོ། །དབང་ལུང་ཐོབ་ནས་ཉམས་སུ་ཅི་ལྟར་
ལེན་པར་བྱེད་ཅེ་ན། རྩ་རྒྱུད་ལས། དབང་ཐོབ་སྣོད་འདྲ་ལུང་ཐོབ་བཅུད་དང་
འདྲ།། མན་ངག་ཐོབ་པས་སྣོད་བཅུད་ཟུང་འབྲེལ་འདྲ།། ཞེས་པས། ལྟ་སྒོམ་སྤྱོད་
པ་དམ་ཚིག་ཕྲིན་ལས་ལྔའི་གནད་ཀྱི་མན་ངག་དང་འབྲེལ་པར་བྱ་དགོས་ཤི
ཁྱད་པར་གཞི་ (གཞི་བྱང་ཆུབ་སེམས་ངོ་བོ་སྟོང་པ། ལམ་རང་རྩལ་སྐུ་དང་ཞིང་ཁམས་རང་ཆས། འབྲས་བུ་ཡེ་
ཐོབ་ལ་གཞན་ནས་བཙལ་དུ་མེད་པའི་དོན། མཆན) ལམ་འབྲས་བུའི་དོན་ལ་གོམས་པའི་ཤུགས་
ཐོན་པས་ཐ་མལ་གྱི་སྣང་བ་སྐུ་དང་ཞིང་ཁམས་ཀྱི་རང་བཞིན་དུ་ལམ་དུ་འཁྱེར་ནུས་
པའི་ཤེས་རབ་ཀྱི་རྩལ་རྫོགས་པ་ཞིག་དགོས་ཀྱི། དེ་མེད་ན་ཐ་མལ་གྱི་འཁྲུལ་པའི་
སྣང་བ་འདི་ཅི་བཞིན་པ་ལྟར་བདེན་པར་གཟུང་ནས་གསང་སྔགས་ཀྱི་བོན་ལ་
བསླབ་ཀྱང་། དཔེར་ན་བྱེ་མ་བཙིར་བ་ལས་མར་མི་འབྱུང་བ་ལྟར་དེས་སངས
རྒྱས་ཀྱི་འབྲས་བུ་ཐོབ་པར་མི་འགྱུར་རོ། །དེ་ནས་འབྲས་བུ་ལམ་བྱེད་གསང་སྔགས་
འབྲས་བུའི་ཐེག་པ་ལའང་། ནང་གསེས་སུ་ཕྱེ་ན་ཕྱི་ནང་གསང་བ་ཡང་གསང་
བཞི་སྟེ། མ་རྒྱུད་དབང་ལས། བྱ་བའི་རྒྱུད་དང་སྤྱོད་པའི་རྒྱུད་ཆེན་པོ། ཡེ་གཤེན་
རྒྱུད་དང་ཡེ་གཤེན་ཆེན་པོའི་རྒྱུད།། ཅེས་པ་ལྟར། བྱ་བའི་རྒྱུད་དང་
། སྤྱོད་པའི་
7



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྒྱུད་དང་། ཡེ་གཤེན་རྒྱུད་དང་། ཡེ་གཤེན་ཆེན་པོའི་རྒྱུད་དེ་རྒྱུད་སྡེ་བཞི་སྟེ།
རིམ་པ་ལྟར། བལྟ་བ་དང་། དགོད་པ་དང་། ལག་བཅངས་དང་། གཉིས་འཁྱུད་
ཀྱི་འདོད་ཆགས་བཞི་འདུལ་བའི་ཆེད་དང་། དེ་བཞིན་དུ་བྲམ་ཟེའི་རིགས།
རྗེའུ་རིགས། རྒྱལ་རིགས། གདོལ་པའི་རིགས་ (༤) ཏེ་མི་རིགས་བཞིའི་རྟོག་
པའི་ཁྱད་པར་དང་མཐུན་པ་དང་། བློ་ཆུང་། བློ་འབྲིང་། བློ་ཆེན་ཤིན་ཏུ་བློ་
ཆེན་བཞིའི་བློ་ངོས་དང་འཚམས་པ་དང་། བསྐལ་པ་ཡར་ཐོག་རྫོགས་ལྡན། སུམ་
ལྡན། གཉིས་ལྡན། རྩོད་ལྡན་ཏེ་དུས་བཞིའི་སྐབས་དང་བསྟུན་པ་རུ་གསུངས་
པ་སྟེ། དེ་བཞིན་དུ་ལྟ་སྤྱོད་སོགས་ཀྱང་ཐ་དད་དུ་སྣང་བ་ཡིན་ལ། དེ་ཡང་རིམ་
པ་ལྟར་ལྷ་ཡེ་ཤེས་སེམས་དཔའ་རྗེ་བོ་དང་། བདག་དམ་ཚིག་སེམས་དཔའ་ཁོལ་
པོ་ལྟ་བུར་ལྟ་བ་དང་། བདག་དང་ཡེ་ཤེས་པ་ཕན་ཚུན་མཛའ་གྲོགས་ལྟ་བུར་ལྟ་
བ་དང་། བདག་དང་ཡེ་ཤེས་པ་ཕན་ཚུན་སྤུན་གྱི་ཚུལ་དུ་ལྟ་བ་དང་། བདག་
དང་ཡེ་ཤེས་པ་ཡེ་ནས་དབྱེར་མེད་དུ་ལྟ་བའོ།། སྤྱོད་པ་ཡང་སྤྱོད་ལམ་དང་གཙང་
སྦྲ་གཙོ་བོར་སྤྱོད་པ་དང་། སྤྱོད་ལམ་གཙང་སྦྲ་དང་ཏིང་ངེ་འཛིན་ཆ་མཉམ་དུ་
སྤྱད་པ་དང་། ནང་གི་ཏིང་ངེ་འཛིན་ཤས་ཆེར་གཙོ་བོར་སྤྱད་པ་དང་། གཙང་
དམེ་བྲལ་བའི་རྟོགས་པ་ཉིད་གཙོ་བོར་སྤྱད་པ་སྟེ། ལྟ་སྤྱོད་དེ་ལྟ་བུའི་ཚུལ་དང་
མཐུན་པར་འདིར་ཉམས་སུ་བླང་བྱའི་བོན་སྡེ་ལའང་། ཕྱི་ནང་གསང་བ་ཡང་
གསང་བཞིའི་སྒོ་ནས་ཕྱེ་བ་ལས། ཕྱི་རྣམ་དག་པདྨ་གཡུང་དྲུང་ (མདོ་ཡི་དཀྱིལ་འཁོར་
མཆན) ཀློང་ཡངས། མཆོད་གཏོར་རྩིས་མགོ་བདུན་པ། ཆོ་ག་བཅུ་གཉིས་ལས།
རྣམ་དག །འདུལ་ཆོག ལྷ་ལྔ། བྱམས་མ་ཉེར་གཅིག་རྣམས་ཕྱི་རྒྱུད་ཕྱི་མ་རུ་
གཏོགས། རྒྱས་པ་ཀུན་སྣང་། ཀློང་རྒྱས། ཀུན་དབྱིངས། ཀུན་རིགས། དུས་
འཁོར། རྒྱལ་བ་རྒྱ་མཚོ། སྨན་ལྷ། སྨོན་ལམ་
ལམ་མཐའ་ཡས་རྣམས་ཕྱི་རྒྱུད་ནང་མ་དང་།



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཀུན་གསལ་བྱམས་མ་（འབུམ་གྱི་དཀྱིལ་འཁོར་མཆན） རྣམ་རྒྱལ་སོགས་ནང་རྒྱུད་ཕྱི་
མ་ཁོ་ནའོ། །རྣམ་པར་འཇོམས་ (གཟུངས་ཀྱི་དཀྱིལ་འཁོར་མཆན） པ། མ་ཏྲིའི་ཟླས་ཆོག་
སོགས་ཕྱི་ནང་གང་ཡང་རུང་བར་བསྒྲུབ་ཆོག །དེ་བཞིན་གསང་སྔགས་ཞི་བ་ཕལ་
ཆེར་ནང་རྒྱུད་ཕྱི་མ་ཤས་ཆེ་ཙམ་དུ་ཟད་དོ། །ནང་རྒྱུད་ནང་མ་བླ་མེད་རྒྱུད་ལའང་
ཕ་རྒྱུད་རིག་པ་ཐབས་ཀྱི་རྒྱུད་དང་། མ་རྒྱུད་གསང་བ་ཤེས་རབ་ཀྱི་རྒྱུད་དང་།
གཉིས་མེད་ཡེ་ཤེས་སྲས་ཀྱི་རྒྱུད་དང་གསུམ་དང་། ཡང་གསང་རིག་འཛིན་མཁའ་
འགྲོའི་སྐོར་རྣམས་སུ་ཡོད་པ་ལས། ཕ་རྒྱུད་གསང་བ་འདུས་པ་དང་། རིག་པ་
ཁུ་བྱུག་གམ་གསང་བ་དབྱིངས་རོལ། ཐབས་ཆེན་ཡབ་རྒྱུད་སོགས་ཕ་རྒྱུད། མ་
རྒྱུད་ཐུགས་རྗེ་ (སྔགས་ཀྱི་དཀྱིལ་འཁོར་མཆན) ཉི་མ་དང་། ཐུགས་ཀྱི་ཡང་གབ་སོགས་
མ་རྒྱུད། གཉིས་མེད་སྲས་རྒྱུད་ལ་གསས་མཁར་མཆོག་ལྔ་ལས། ངེས་པ་གསུམ་ཁྲོ་
ཕུར་ཞང་གསུམ་དུ་གྲགས་པའི་སྐོར་དང་། ཡང་ན་རྩོད་ཟློག་དྲག་པོ་སྐུ་ཡི་(དབལ་
གསས་མཆན)དཀྱིལ་འཁོར། ལྷ་རྒོད་ཐོག་པ་གསུང་གི་དཀྱིལ་(ལས་ཐིག་མཆན） འཁོར།
གཙོ་མཆོག་མཁའ་འགྱིང་ཐུགས་ཀྱི་དཀྱིལ(ཁྲོ་བོ་དབང་ཆེན་མཆན) འཁོར། བདུད་འདུལ་
ཛཱ་ (མེ་རི་གེ་ཁོད་མཆན)དམར་ཡོན་ཏན་གྱི་དཀྱིལ་འཁོར། ནག་པོ་རྒྱུད་གསུམ་ཕྲིན་
ལས་ཀྱི་ཕུར་པ་མཆན)དཀྱིལ་འཁོར་དང་། གཞན་ཡང་འབུམ་རམ་རོལ་གསུམ།
སྤྱི་འདུལ་སྟག་ལ་ལ་སོགས་པ་མཐའ་ཡས་སོ།། ཡང་གསང་རིག་འཛིན་མཁའ་
འགྲོའི་སྐོར་ལ་རིག་འཛིན་འདུས་པ་དང་། གྲུབ་ཆེན་གྱི་སྐོར། ལི་ཤུའི་སྐོར།
སྟོང་རྒྱུང་གི་སྐོར། དྲན་པའི་སྐོར། ཚེ་དབང་གི་སྐོར། ཐུགས་རྗེ་ཀུན་སྒྲོལ་གྱི་
སྐོར། བསྐལ་པ་བཟང་མོའི་སྐོར་ལ་སོགས་ཤིན་ཏུ་མང་བས་ངེས་པར་གྲངས་
ཐེབས་དཀའ་ཡང་གཙོ་ཆེ་འདི་རྣམས་ཏེ། དེ་རྣམས་ལ་རྩ་བ་དང་ཡན་ལག་གི་
རྒྱུད་ཆ་ལག་ཆ་རྐྱེན་དཔག་ཏུ་མེད་པ་དང་། བསྟན་སྲུང་གི་སྐོར་མཐའ་ཡས་པ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཅས་བཞུགས་པ་འདི་རྣམས་ཡིན་ལ། དེ་ཐམས་ཅད་ཀྱང་ཉམས་སུ་ལེན་ཚུལ་
ནི་སྔོན་དངོས་རྗེས་གསུམ་མམ་བསྙེན་སྒྲུབ་ལས་གསུམ་གྱི་སྒོ་ནས་ཉམས་སུ་ལེན་
པ་ལ་འདུ། དེ་དག་གིས་ཕྱི་ནང་གསང་བ་ཡང་གསང་བཞིའི་རྣམ་དབྱེ་དང་རྣམ་
གྲངས་བཤད་པ་ས་བཅད་ཙམ་ཞིག་སོང་ནས་ད་ནི་ཉམས་སུ་ལེན་ཚུལ་ཟུར་
ཙམ་བསྟན་པ་ལ།
ཕྱི་རྒྱུད་ཉམས་སུ་ལེན་ཚུལ་དང་། ནང་རྒྱུད་ཉམས་སུ་ལེན་ཚུལ་གཉིས་ལས།
ཐོག་མར་ཕྱི་རྒྱུད་ལ་སྤྱི་འགྲོས་ལྟ་བུ་ལ། སྔོན་འགྲོ་བཅའ་གཞིའི་རིམ་པ། དངོས་
གཞི་ཕྲིན་ལས་ཀྱི་རིམ་པ། རྗེས་བྱ་སྡུད་པའི་རིམ་པ། དེ་རེ་རེ་ལའང་དཀྱིལའཁོར་
སོ་སོའི་བབས་ཀྱི་སྒོས་དབྱེ་བ་མ་ངེས་པ་དུ་མ་དང་། དེ་རེ་རེ་བཞིན་དུ་རྫས་དང་།
ཕྱག་རྒྱ་དང་། སྙིང་པོ་དང་། ཏིང་ངེ་འཛིན་དང་། ཚིག་བཤད་དེ་དོན་ལྔ་རེའི་
སྒོ་ནས་གཏན་ལ་ཕབ་དགོས་པ་ཡིན་ལ། དེ་ཡང་མདོར་ན་ལུས་དག་པ། ངག་
དག་པ། ཡིད་དག་པ་སྟེ་དག་པ་གསུམ་མམ། ཡང་ན་དེའི་སྟེང་དུ་ཡོ་བྱད་དག་
པ་མགྲོན་དག་པ། ཕྲིན་ལས་དག་པ་སྟེ་དག་པ་རྣམ་པ་དྲུག་གི་སྒོ་ནས། གཞུང་
རང་རང་ནས་བཤད་པའི་དཀྱིལ་འཁོར་རབ་རྡུལ་ཚོན། འབྲིང་རས་བྲིས་གང་
འཛོམས་དང་
། རྒྱུན་རྫས་མཆོད་རྫས་སོགས་དགོས་སོ་འཚལ་ཐམས་ཅད་རྣ
པར་དག་པ། གྱ་ནོམ་པ། ཕུན་སུམ་ཚོགས་པ། ཡིད་དུ་འོང་བ། འབག་སྨེས་མ་
གོས་པར་བསགས་ཤིང་། ཁྱད་པར་དུ་མར་མེ། སྤོས། དྲི་ཆབ། ལྷ་སངས།
མེ་
ཏོག་ (༥) ལ་སོགས་བརྒྱ་སྟོང་ཅི་འབྱོར། རང་གཞན་ཚོགས་རྫོགས་པའི་ཆེད་
དུ་གསོག་པ་གལ་ཆེའོ།། ལ་ལ་ཞིག་གིས་མཆོད་རྫས་ཆེད་དུ་མི་གཉེར་བ་དང་།
གཉེར་ཡང་རྣམ་པར་མ་དག་པའི་འབག་བཙོག་ཅན་དུ་བཤམས་པ་ནི་སླར་ཡང་
རང་གཞན་གྱི་ཚོགས་དཀར་གསོག་པའི་རྐྱེན་དེ་ཉིད། ཚོགས་ངན་བསགས་པར་



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བསྒྱུར་ནས་ངན་སོང་གི་སྡུག་བསྔལ་རིན་གྱིས་ཉོས་པའོ། དེ་བས་ན་ཕྱི་རྒྱུད་རྫས་
རྣམ་པར་དག་པ་དང་སྤྱོད་ལམ་གཙང་སྦྲ་གཙོ་བོ་བཅས་གཟུ་ལུམ་དུ་མ་སོང་བའི་
ངོས་ནས། སྔོན་འགྲོ་ཡན་ལག་བདུན་པ་ནས་རྗེས་ཀྱི་བསྔོ་སྨོན་ལ་ཐུག་གི་བར་
རྩིང་སྤྱོད་དུ་མ་སོང་བར་བཀྲ་ཤིས་སྨན་རི་བའི་ཕྱག་ལེན་རྣམ་པར་དག་པ་ལྟར་
རམ་གཞུང་ལུགས་འཁྲུལ་བྲལ་བྱ་དགོས་པ་ལ། དིང་སང་གཟུ་ལུམ་ཅན་ཁ་གཅིག་
གིས་རང་བཟོའི་དབང་གིས་ཕྱི་རྒྱུད་ལ་ཌ་མ་རུ་དང་། མི་རྐང་གི་གླིང་བུ་འཁྲོལ་
བ་སོགས་དང་། ཚིག་བཤད་ལ་རྔ་ （གཤེད་ཕྲལ་འདྲ་མ་གཏོགས་མེད་མཆན) བརྡུང་བ། ཌཱ་
བརྡུང་བྱེད་པ་སོགས་ནི་འཁྱལ་སྤྱོད་འབའ་ཞིག་སྟེ་ཚར་གཅོད་བྱའི་རིགས་སོ། །
གཉིས་པ་ནང་རྒྱུད་གསང་སྔགས་བླ་མེད་སྐོར་ལ། བསྙེན་སྒྲུབ་ལས་གསུམ་གྱི་
སྒོ་ནས་ཉམས་སུ་ལེན་དགོས་པ་ཡིན་ལ། དེ་ཡང་གསས་མཁར་རིན་པོ་ཆེ་སྤྱི་སྤུངས་
ལྟ་བུ་ལ། ཕྱི་སྒྲུབ་བྱ་སྐོར་ཚོམ། ནང་ཕྲིན་ལས་གཞུང་རྫོགས། གསང་བ་མན་ངག་
དོན་རྫོགས་སུ་བསྒྲུབ་པ་དང་གསུམ། དེ་གསུམ་པོ་རེ་རེ་ལའང་བསྙེན་པའི་གཞི་
མ་སྒོ་དགུ། སྒྲུབ་པའི་ཡན་ལག་བཅོ་བརྒྱད། ལས་ཀྱི་མཐའ་བསྒྱུར་སྡེ་དགུ་སྟེ་སུམ་
ཅུ་རྩ་དྲུག །དེ་ལའང་བསྙེན་སྒྲུབ་གཉིས་ལ་ནང་གསེས་ཀྱིས་ཕྱི་ནང་གསང་བ་
དུ་ཕྱེས་པས་བརྒྱད་ཅུ་རྩ་གཅིག །དེའི་སྟེང་དུ་ལས་ཀྱི་མཐའ་བསྒྱུར་སྡེ་དགུ་བཅས་
དགུ་བཅུ་ཐམ་པར་འགྱུར། དེ་ལ་ཡན་ལག་བཞི་ལྡན་གྱི་ཆིང་གིས་བཅིངས་པས་
དུ་མར་འགྱུར་ཞིང་། བསྙེན་སྒྲུབ་ཡན་ལག་བཞི་གང་ཞེ་ན། ཐབས་ཞགས་ལས།
བསྙེན་དང་ཉེ་བའི་བསྙེན་པ་དང་།། སྒྲུབ་པ་དང་ནི་སྒྲུབ་ཆེན་པོ། ཞེས་བསྙེན་
པ་དང་། ཉེ་བསྙེན་དང་། སྒྲུབ་པ་དང༌། སྒྲུབ་པ་ཆེན་པོ་བཞི་སྟེ་དུས་དང་
སྦྱོར་བའི་ཁྱད་པར་གྱིས་ཕྱེ་བའོ། །ཞང་ཞུང་གི་བོན་སྐོར་ལྟར་ན་སྟོད་དུ་དགོས་
པའི་གདེང་གསུམ། བར་དུ་དགོས་པའི་ཆིངས་དགུ། སྨད་དུ་དགོས་པའི་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཟེར་བུ་བཅུ་གཅིག །ལས་ཀྱི་མཐའ་བསྡུ་གསུམ་སོགས་གསུངས། དེ་ལ་སྟོད་
དུ་དགོས་པའི་གདེང་གསུམ་ནི། ཟིལ་ནོན་ལྟ་བའི་གདེང་མ་ལོག་པ། སྤྱོད་
པ་ཕྲིན་ལས་ཀྱི་གདེང་མ་ནོར་མ་འཁྲུགས་པ། བཤམས་པ་ཡོ་བྱད་ཀྱི་གདེང་
དམ་རྫས་འཚོགས་པ་མ་ཚང་བ་མེད་པ་དང་གསུམ་མོ། །བར་དུ་དགོས་པའི་
ཆིངས་དགུ་ནི། བསྐྱེད་པ་གཞལ་ཡས་ཀྱི་ཆིངས་ཡང་དོག་མེད་པའི་གནད་
དང་། ཏིང་ངེ་འཛིན་སྤྲོ་བསྡུའི་ཆིངས་ལས་སུ་རུང་བའི་གནད་དང་། གཞི་
ལམ་འབྲས་བུའི་ཆིངས་བྱེ་བྲག་མེད་པའི་གནད་དང་། བསྐྱེད་རྫོགས་གནད་
ཀྱི་ཆིངས་སེམས་སུ་བསྡུ་བའི་གནད་དང་། སྒོམ་པ་ལྷ་ཡི་ཆིངས་སྣང་ཚད་ལྷ་
རུ་ཤེས་པའི་གནད་དང་། བཟླས་པ་སྔགས་ཀྱི་ཆིངས་མན་ངག་དགོངས་པའི་
གནད་དང་། ཆོག་ཁྲིགས་གོ་རིམ་གྱི་ཆིངས་ལྷག་ཆད་མེད་པའི་གནད་དང་།
སྣ་ཚོགས་ལམ་གྱི་ཆིངས་རོལ་པ་མ་འགགས་པའི་གནད་དང་། བདག་ཉིད་
ཆེན་པོ་དེ་ཁོ་ན་ཉིད་ཀྱི་ཆིངས་སངས་རྒྱས་རང་ཆས་སུ་ཡོད་པའི་གནད་དང་
དགུའོ། །སྨད་དུ་དགོས་པའི་གཟེར་བུ་བཅུ་གཅིག་ (༦）ནི། བསྟོད་པ་དང་།
བསྐུལ་བ་དང་། དགྱེ་བ་དང་། རྦད་པ་དང༌། དགུག་པ་དང༌། བསྒྲལ་བ་
དང་། བསྟབ་པ་སྟེ་ལས་ཀྱི་ཁ་ཚར་བདུན་དང་དེའི་སྟེང་དུ་མནན་པ་དང་།
སྲེག་པ་དང་། འཕངས་པ་ དང་། མ་གྲུབ་ན་སྤོགས་པ་སྟེ། ལས་ཀྱི་མཐའ་
བསྡུ་བཞི་དང་བཅུ་གཅིག་ཏུ་གསུངས་སོ། །
ཡང་ཨ་དཀར་བ་སྤྱི་ཡི་དབང་དུ་བྱས་ན་ལམ་བསྐྱེད་རྫོགས་གཉིས་ལ་འདུ།
དེ་ཡང་སྔོན་དངོས་རྗེས་གསུམ་གྱིས་བསྟན་པ་ལས། སྔོན་འགྲོ་བསྙེན་པའི་བོན་
ལ་རིང་བ་ཕྱི་བསྙེན་གསུམ། ཉེ་བ་ནང་བསྙེན་གསུམ། བཅའ་གཞི་ལས་བསྙེན་
གསུམ་སྟེ་དགུ། དེ་རེ་རེ་ལའང་ཕྱི་ནང་གསང་བ་གསུམ་གྱི་ཆ་ནས་ཉི་ཤུ་རྩ་བདུན་
32



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
དུ་འགྱུར། དངོས་གཞི་སྒྲུབ་པའི་བོན་ལ་དཀྱིལ་འཁོར་གཞི་སྒྲུབ་དྲུག །ངོ་མཚར་
ལམ་སྒྲུབ་དྲུག མཐར་ཕྱིན་འབྲས་སྒྲུབ་དྲུག་དང་བཅོ་བརྒྱད། དེ་རེ་རེ་ལའང་
བྱ་བྱེད་དགོས་པ་ཚུལ་བཞི་རེའི་ཆ་ (༧)ནས་ཕྱེ་བས་བདུན་ཅུ་རྩ་གཉིས་སུ་འགྱུར་
རོ། ལས་ཀྱི་མཐའ་བསྒྱུར་འཕྱོང་ལ་རྒྱུ་ཡི་འཕྱོང་བཞི། འབྲས་བུའི་འཕྱོང་བཞི།
དེ་ཁོ་ན་ཉིད་ཀྱི་འཕྱོང་དང་དགུ །དེ་རེ་རེ་ལའང་ཕྱི་ནང་གསང་བ་གསུམ་རེའི་
ཐ་སྙད་ཀྱིས་ཕྱེ་བས་ཉེར་བདུན་དུ་སོང་། དེ་ཡང་རྩ་བ་བསྙེན་པ་དགུ་སྒྲུབ་པ་བཅོ་
བརྒྱུད་ལས་མཐའ་དགུ་དང་སུམ་ཅུ་རྩ་དྲུག་ལ་སྔགས་ཀྱི་ཡན་ལག་སུམ་ཅུ་རྩ་དྲུག་
ཏུ་གྲགས་པ་སྟེ། ཐམས་ཅད་འདྲིལ་བས་བསྙེན་སྒྲུབ་ལས་གསུམ་ནང་གསེས་སུ་
མི་འདྲ་བ་བརྒྱ་དང་ཉི་ཤུ་རྩ་དྲུག་ཏུ་འགྱུར་བ་བཞིན། དེ་རེ་རེ་ལའང་ནང་གསེས་
དཔག་ཏུ་མེད་པས་གཏན་ལ་ཕབ་དགོས་པས་དུ་མར་འགྱུར་ཞིང་། དེ་རྣམས་
མདོར་དྲིལ་དུ་ཉམས་སུ་ལེན་ཚུལ་བསྟན་པ་ལ། སྦྱོར་དངོས་རྗེས་གསུམ་མམ་བསྙེན་
སྒྲུབ་ལས་གསུམ་གྱི་བསྟན་ཏེ། རྒྱུད་ལས་བསྙེན་པའི་གཞི་མ་སྒོ་དགུས་ཁོག་དབུབ་
ཅིང་། སྒྲུབ་པའི་ཡན་ལག་བཅོ་བརྒྱུད་གཞུང་ཡང་བསྲང་། ལས་ཀྱི་མཐའ་བསྒྱུར་
འཕྱོང་ཆེན་དགུ་རུ་བསྟན། ཞེས་གསུངས་སོ། །
དེ་ལས་དང་པོ་བསྙེན་པ་ལ། རྒྱུད་ཏིང་མུར་གཡུ་རྩེ་ལས། བསྙེན་པའི་བསྙེན་
པ་བྱ་བ་དང་།། བསྙེན་པའི་སྒྲུབ་པ་བྱ་བ་དང༌།། བསྙེན་པའི་འབྲས་བུ་བྱ་བའོ།།
བསྙེན་པའི་བསྙེན་པ་བྱ་བ་ནི། སྔོན་འགྲོ་ཕྱི་ཡི་བསྙེན་པ་གསུམ། བསྙེན་པའི་བསྙེན་
པར་ཤེས་པར་གྱིས།། ཉེ་བ་ནང་གི་བསྙེན་པ་གསུམ།། བསྙེན་པའི་སྒྲུབ་པར་ཤེས་
པར་གྱིས།། བཅའ་གཞི་ལས་ཀྱི་བསྙེན་པ་གསུམ།། བསྙེན་པའི་འབྲས་བུར་ཤེས་
པར་གྱིས།། ཞེས། སྔོན་འགྲོ་ཕྱི་ཡི་བསྙེན་པ་དང་། ཉེ་བ་ནང་གི་བསྙེན་པ་དང་།
བཅའ་གཞི་ལས་ཀྱི་བསྙེན་པ་གསུམ་ལས།
13



ཀུན་མཁྱེ་ན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་པོ་སྔོན་འགྲོ་ཕྱི་ཡི་བསྙེན་པ་ལ། དཔོན་གསས་ལྷ་ལ་བསྙེན་པ་དང་། མཚན་
ལྡན་གྲོགས་ལ་བསྙེན་པ་དང་། རིགས་ལྡན་གནས་ལ་བསྙེན་པ་དང་གསུམ་མོ། །
དང་པོ་དཔོན་གསས་ལྷ་ལ་བསྙེན་པ་ནི། སྤྱིར་གཞུང་རེ་རེ་ནས་བླ་མ་དང་གྲོགས་
དང་གནས་སོགས་ཀྱི་ཁྱད་པ་རེ་རེ་གསུངས་མོད་ཀྱང་འདིར་སྤྱི་སྤུངས་གཙོར་བཏོན་
ནས་གཞན་ཤུགས་བསྟན་དུ་འཆད་པ་ལ། དེ་སྐད་དུ། གསང་བ་བསེན་ཐུབ་དེ་
ཁོ་ན་ཉིད་ངེས་པའི་རྒྱུད་ལས། དཔོན་གསས་མན་ངག་དམ་པའི་གནས། རྒྱུད་
ལུང་མན་ངག་དོན་ཁྲོལ་ཞིང་། ཐུགས་རྗེ་ཆེ་ལ་ཐབས་མཁས་པ།། འབྱོར་ལྡན་ཡོ་
བྱད་ཕུན་སུམ་ཚོགས།། བོན་དང་གང་ཟག་སྡེ་རྣམས་ལ། བདག་འཛིན་རུ་ཏྲའི་
སྐྱོན་སྤངས་ནས།། གང་ལ་ཅིས་འདུལ་དེ་སྟོན་བྱེད།། ཅེས། གསང་སྔགས་ཐེག་
པ་ཆེན་པོའི་བོན་བསྟན་པའི་བླ་མ་དེ་ཡང་། རབ་རིག་པའི་གནས་ལྔ་ (༨）ལ་
མཁས་པ་དང་། འབྲིང་སྒྲ་ཚད་མ་ལ་མ་རྨོངས་པ་དང་། ཐ་ན་ཡང་གསང་སྔགས་
ཀྱི་བོན་རྒྱུད་ལུང་མན་ངག་གི་གནས་ལ་ཤེས་རབ་གསུམ་（༩）གྱི་བློའི་སྦྱོང་པ་
ཐིངས་ཤིང་དབང་ལུང་མན་ངག་གི་བརྒྱུད་པ་མ་ཆད་པ་དང་། ཐུགས་རྗེ་ཆེ་བས་
བསླང་ན་སྙིང་ཡང་སྦྱིན་པ། དྲིས་ན་དགྲ་ལའང་བློ་སྟོན་པ། ཞུས་ན་རང་གི་སྲོག་
ཀྱང་མི་ཕོངས་པའི་སྒོ་ནས་སེམས་ཅན་གྱི་དོན་བྱེད་པ་དང་། ཐབས་མཁས་པས་
སློབ་མའི་རྒྱུད་བཏུལ་བ་དང་། སྤྱོད་ལམ་འཆོས་པ་དང་། རྒྱུན་གྱི་བཙའ་སྐྱོང་
མཁས་པ་དང་། ཟང་ཟིང་གི་འབྱོར་པ་དང་ལྡན་པས་སྦྱིན་པས་འཁོར་དུ་བསྡུ་
བ་དང་། སྙན་པ་སྨྲ་དང་། དོན་སྤྱོད་དང་། དོན་མཐུན་ལ་སོགས་བསྡུ་བའི་དངོས་
པོ་བཞིས་སེམས་ཅན་རྣམས་ཐར་པའི་ལམ་ལ་བཀྲི་བ་དང་། བོན་དང་གང་ཟག་
གི་བདག་འཛིན་བྲལ་ཞིང་ཆགས་སྡང་རུ་ཏྲའི་ལས་སྤྱོད་སྤངས་ནས་གང་ལ་གང་
འདུལ་དུ་བློ་དང་འཚམས་པའི་བོན་སྟོན་ནུས་པ་དང༌། མདོར་ན་དབང་ལུང་



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
མན་ངག་ཐམས་ཅད་ཀྱི་བརྒྱུད་པ་འཛིན་ཞིང་བསྟན་པའི་བདག་པོར་གྱུར་པས་
དཔོན་ཞེས་དང་། ཡོན་ཏན་གྱི་གཞི་ཆེ་བས་གང་ཟག་གཞན་གྱི་དཔེ་ཟླར་མི་འོས་
ཤིང་དམ་པའི་གནས་སུ་གྱུར་པས་གསས་ཞེས་དང་། རྟོགས་པས་ལྟ་བ་མཐར་ཕྱིན་
ཅིང་སྲིད་ཞི་ཀུན་གྱི་བླ་རུ་གྱུར་པས་བླ་ཞེས་དང་། བརྩེ་བའི་ཐུགས་རྗེ་ཆེན་པོས་
སེམས་ཅན་རྣམས་རྒྱུན་དུ་མའི་བུ་ལྟར་སྐྱོང་བས་མ་ཞེས་བྱ་སྟེ། མཚན་དང་དོན་
མཚུངས་པ་ཞིག་དགོས་སོ།། དེ་ལྟ་བུའི་བླ་མ་ནི་ཁོང་པའི་ནང་གི་སྙིང་བས་ཀྱང་
གཅེས་པར་གཟུང་སྟེ། སྐབས་ཕྲིན་ལས། དཔོན་གསས་ཁོང་པའི་སྙིང་དུ་བསྒོམ།
ཞེས་སོ།། ཁོང་པའི་སྙིང་མེད་ན་སྒྱུ་ལུས་ཀྱི་སྲོག་ཆད་པ་བཞིན་དུ་བླ་མ་མེད་ན་ཐར་
པའི་ལམ་ལ་འཇུག་པའི་གོ་སྐབས་མི་ཕྱེད་པས་ཐར་པའི་སྲོག་ཆད་པ་ཡིན་ནོ། །དེ་
བས་ན་ཞུ་ཆེན་གྱིས། རབ་ཤེས་རབ། འབྲིང་སྤྱོད་ལམ། ཐ་མ་ཟང་ཟིང་གིས་ཐུགས་
བཟུང་། ཞེས་གསུངས་པ་བཞིན་གྱིས་ཐུགས་ཟིན་པར་བྱས་ལ་དབང་ལུང་མན་
ངག་གསུམ་གྱི་བཀའ་དྲིན་འབྱུང་བའི་ཞུ་བ་གསོལ་ཞིང་དེ་དག་རང་རྒྱུད་ལ་ལོན་
པར་བྱེད། གདམས་ངག་ཞུ་བའི་དུས་སུ་དཔོན་གསས་སྐུ་ཡི་ཡོན་ཏན་རི་རབ་
བས་ལྷུན་འཐུགས་པ། གསུང་གི་ཡོན་ཏན་རྒྱ་མཚོ་བས་གཏིང་ཟབ་པ། ཐུགས་
ཀྱི་ཡོན་ཏན་ནམ་མཁའ་བས་རྒྱ་ཆེ་བར་བསྒོམ། ཡི་གེ་དང་ཕྲད་པའི་དུས་སུ་ལྷ་
དང་ལྷ་མོ་དང་ཕྲད་པར་བསྒོམ། སྒྲུབ་པར་བྱེད་པའི་དུས་སུ་བླ་མ་དང་ཡི་དམ་
ལྷ་དབྱེར་མེད་དུ་བསྒོམས་པ་ལས་མཆོག་ཐུན་མོང་གི་དངོས་གྲུབ་ཞུ། བླ་མ་ལ་སྐད་
ཅིག་ཙམ་ཡང་ལོག་ལྟ་མི་བྱེད་ཅིང་ཡི་དམ་ལྷ་བས་ཀྱང་བླ་མ་གཉེན་པར་གཟུང་
བའོ། །དེའང་བློ་ལྡོག་བཞི་དང་སྐྱབས་སེམས་སོགས་བསག་སྦྱོང་གི་རིམ་པས་རྒྱུད་
སྦྱངས་ནས་བསླབ་པའི་སྒོར་བཅུག་པ་པོ་གང་ཡིན་པ་དེ་ནི་ཕྱིའི་བླ་མ་ཡིན་ལ།
གསང་སྔགས་ཐེག་པ་ཆེན་པོའི་དབང་ལུང་མན་ངག་གསུམ་ཕོག་པའི་བླ་མ་ནི་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནང་གི་བླ་མའོ། །ཁྲེགས་ཆོད་དང་ཐོད་རྒལ་སོགས་ཀྱི་མན་ངག་ཕོག་པ་ནི་གསང་
བའི་བླ་མ་སྟེ། དེ་གསུམ་པོ་བླ་མ་གཅིག་གིས་འགྱུར་བའང་ཡོད་དེ། དབང་ ( ༡༠)
བསྐུར། རྒྱུད་བཤད། མན་ངག་ཕོག །ད་ལྟ་ཡང་བདག་བླ་མ་དེས་བསྟན་པའི་
མན་ངག་ཉམས་སུ་ལེན་པར་བྱེད་ན་ནི་བཞི་རྫོགས་ཀྱི་སློབ་དཔོན་ཞེས་བྱའོ། །དབང་
བསྐུར་བ་གཞིར་བཞག་ནས། རྒྱུད་བཤད་པ་ནི་ཉིས་ལྡན། མན་ངག་ཕོག་པ་
སུམ་ལྡན་ཡིན་པར་རིག་པར་བྱའོ། །
གཉིས་པ་མཚན་ལྡན་གྲོགས་ལ་བསྙེན་པ་ལ་གཉིས་ལས། དང་པོ་སྤྱིའི་གྲོགས་
ནི། རྩ་རྒྱུད་གསང་བ་བསེན་ཐུབ་ལས། རང་སེམས་རང་གིས་མཐོང་ན་སྤྲོ་བ་སེམས་
ཀྱི་གྲོགས།། འབྱུང་བ་རྒྱུ་མི་འཁྲུགས་ན་གསོ་བ་ཟས་ཀྱི་གྲོགས།། བསླབ་པ་ཆུད་མི་
གསོན་ན་རྒྱལ་ཐེབས་སློབ་མའི་གྲོགས།། ཐུགས་ཉེ་མཚན་དང་ལྡན་ན་རྒོད་ལྕམ་
གསང་བའི་གྲོགས། མཚན་ལྡན་དགེ་ལ་བརྩོན་ན་མཆེད་ལྕམ་འདུན་པའི་གྲོགས།།
ཞེས་པའོ།། གཉིས་པ་བྱེ་བྲག་ཏུ་སློབ་མའི་མཚན་ཉིད་བརྟག་པ་དང་། མཆེད་གྲོགས་
ཀྱི་ཤ་མཚན་བརྟག་པའོ། །དང་པོ་ནི། ལུས་ངག་ཡིད་གསུམ་སྟོབས་དང་ལྡན་
པ། བློ་གསལ་བ། དད་པ་དང་ལྡན་པ་དེ་ནི་སློབ་དཔོན་གྱི་བསྟན་པའི་རྒྱལ་ཐེབས་
ནུས་པའི་སློབ་མ་སྟེ་ཚིག་གི་བརྒྱུད་པ་འཛིན་པའོ།། ཚིག་གི་ལོ་མ་དོར་ཏེ་ཐོས་བྱུང་
དང་བསམ་བྱུང་གི་ཤེས་རབ་ལས་རྙེད་པའི་དོན་གྱི་སྡོང་པོ་བསྒོམས་བྱུང་གི་ཤེས་
རབ་དང་ལྡན་པས། འཇིག་རྟེན་གྱི་བྱ་བ་ཐམས་ཅད་སྤངས་ནས་གཅིག་པུར་དབེན་
པར་གནས་པ་ནི། སྔ་མའི་ལས་འཕྲོ་སད་པ་ལས་བྱུང་བས་ཀུན་གྱིས་བཀུར་བ་
འོས་པའི་སློབ་མ་སྟེ་དོན་གྱི་བརྒྱུད་པ་འཛིན་པའོ།། བདེན་པར་སྨྲ་བ། བཀའ་ལ་
ཉོན་པ། དམ་ལས་མི་འདའ་བ་དེས་ནི་སློབ་དཔོན་གྱི་ཐུགས་ཟིན་ངེས་པས་ཡང་
དག་ཐུགས་ཀྱི་སློབ་མའོ།། འཁོར་བཟང་བ། གཞན་འདུལ་བའི་ཐབས་ལ་མཁས་



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
པ། མང་པོས་ཁུར་བའི་སློབ་མ་ནི་སློབ་དཔོན་གྱི་ཡང་རྒྱན་དུ་ཆེ་བའི་འབྲེལ་པ་
རྒྱུན་གྱི་སློབ་མའོ། །རྒྱུད་ལྷོད་དེ་གཤིས་བཟངས་བ། ཟང་ཟིང་མཆོད་པ་དང་སྦྱིན་
པ་སྟེ་ཚོགས་ཆེ་བར་བཏང་ནུས་པ་དང་
། སེར་སྣ་ཆུང་བ་ནི་སློབ་དཔོན་གྱི་ཡོན་
བདག་འོས་པས་ཚོགས་སྦྱོར་རྒྱུའི་སློབ་མའོ། ། ཚོགས་ཆུང་བ་སྟེ་འབྱོར་པ་ཆུང་བས་
གཡེང་བ་མེད་པ་དང་། དམ་ལ་མཁྲེགས་པ་སྟེ་ནན་ཏན་ཆེ་བ་དང་། ཐུགས་ཉེ་
བ་ནི་སློབ་དཔོན་གྱི་འབངས་སམ་གཡོག་པོར་འོས་པས་འབངས་ཀྱི་སློབ་མ་ཞེས་
བྱ་སྟེ། གསང་བ་ཐབས་ཞགས་གཡུང་དྲུང་གསང་བའི་རྒྱུད་ལས། སྟོབས་ལྡན་
བློ་གསལ་དད་ཆེ་བ། སྟོན་པའི་རྒྱལ་ཐེབས་སློབ་མ་དང་། ཚིག་བོར་དོན་ལ་ཞུགས་
པ་སྟེ།། གཞན་སྤངས་བ་ཡིས་ལས་འཕྲོ་ཅན། སྤྱི་ཕུད་བཀུར་བསྟིའི་སློབ་མ་དང་།།
བདེན་པའི་ཚིག་ལས་མི་འགྱུར་ཞིང་། བཀའ་ཉན་དམ་ལས་མི་འདའ་བ། ཡང་
དག་ཐུགས་ཀྱི་སློབ་མ་དང་།། འཁོར་བཟང་གཞན་འདུལ་ཐབས་མཁས་པ། མང་
པོས་བཀུར་བར་གྱུར་པ་སྟེ། འབྲེལ་པ་རྒྱན་གྱི་སློབ་མ་དང་།། ཁོང་བཟངས་ཚོགས་
ཆེ་སེར་སྣ་ཆུང་།། ཡོན་བདག་རྒྱུ་ཡི་སློབ་མ་དང༌།། ཚོགས་ཆུང་དམ་ལ་མཁྲེགས་
པ་ཡི། ཐུགས་ཉེ་འབངས་ཀྱི་སློབ་མ་དང་། དྲུག་ཏུ་བཟང་ཚོར་ཤེས་པར་བྱ། ཞེས་
སོ། ། དེ་ལས་ལྡོག་པ་སྤང་བར་བྱ་བའི་སློབ་མ་ནི། ཡང་དེ་ཉིད་ལས། སྒེར་བུ་རང་
མཐོང་གཡག་སྐེ་ཅན།། མན་ངག་ཤོད་མས་འདེབས་པ་དང་། སྒྲིན་བུ་གཅོམ་ཕྱར་
ཚིག་ལ་གཡེལ། བོན་འཚོང་དམ་ཚིག་སྤྱང་ཀུ་དང་། རིགས་ངན་བླུན་ལ་ཁོང་ཁྲོ་
བ།། གཤེན་རབ་ཞབས་འདྲེན་སློབ་མ་དང་།། ངན་ཚོ་གསུམ་སྟེ་དགུ་རུ་བཤད།།
ཅེས་སྒེར་བུ་སྟེ་སློབ་པར་མི་ཉན་པ། རང་མཐོང་སྟེ་རྒྱུད་སྦོས་པ། གཡག་སྐེ་ཅན་
ཏེ་རང་དགར་བྱེད་པ་སྟེ་མན་ངག་ཤོད་མས་འདེབས་པའི་སློབ་མ་ཞེས་བྱ་སྟེ།
གདམས་ངག་རླུང་ལ་བསྐུར་ཆུ་ལ་བསྐྱུར་བར་འདྲ་བར་བྱེད་པས་སྤང་བྱའོ། ། སྒྲིན་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ་
བུ་སྟེ་ངན་གཡོ་ཅན། གཅོམ་པ་སྟེ་ཚིག་མི་བརྟན་པ། ཕྱར་བ་སྟེ་དོན་མི་འཛིན་
ཞིང་གཏམ་མང་བ་སྟེ་བོན་འཚོང་བྱེད་ཅིང་དམ་ཚིག་ཉམས་པའི་སྤྱང་ཀུའི་སློབ་
མ་ཞེས་བྱ་སྟེ། འབྲས་བུ་བརླག་པས་ཉེ་བར་མི་བྱའོ། ། རིགས་ངན་པ་སྟེ་ཞྭ་པ་ཤན་
པ་སོགས་སྡིག་པ་མི་སྤང་བ། བླུན་པོ་སྟེ་དོན་མི་གོ་བ། ཁོང་ཁྲོ་ཆེ་ཞིང་འཁྱོགས་
པ་སྟེ་གཤེན་རབ་ཞབས་འདྲེན་གྱི་སློབ་མ་ཞེས་བྱ་སྟེ་རྗེས་སུ་གཟུང་བར་མི་བྱའོ།།
མཁས་པ་དཔལ་ཆེན་གྱིས། རྒེར་བུ་སོགས་གསུམ་རིམ་པ་ལྟར། ལུས་ངག་ཡིད་
གསུམ་བསྒྱུར་དུ་མི་བཏུབ་པ་དང་། སྤྲིན་བུ་སོགས་གསུམ་རིམ་བཞིན་ལུས་ཡིད་
ངག་གི་སྤྱོད་པ་མ་དག་པར་བཤད་དོ།། དེས་ན་དེ་ལྟ་བུའི་སྣོད་ངན་ལ་གསང་སྔགས་
ཀྱི་བོན་བསྟན་ན། ཞི་བ་ལས། གཟུ་ལུམ་རས་ཆོད་དམ་ཆོལ་ཚོད་ཡོད་ཀྱིས། ཞེས་
གཟུ་ལུམ་དང་རས་ཆོད་དང་དམ་ཆོལ་དང་ཚོད་ཡོད་དུ་བྱེད་ནས་ངན་འགྲོར་
ལྟུང་བའི་རྒྱུར་འགྱུར་བའི་ཕྱིར་དེ་དག་རྗེས་སུ་མི་གཟུང་བར་དོར་བྱའི་རིགས་སོ།།
དེའང་གཟུ་ལུམ་ནི་རང་གིས་འདོད་པ་དེ་ལས་གཞན་ཁྱད་དུ་གསོད་པ་དང་། རས་
ཆོད་ནི་གོང་མའི་བཀའ་རས་སུ་བོར་བའམ་བཅོས་བསླད་བྱེད་པ་དང་། དམ་ཆོལ་
ནི་གང་ཡིན་མ་ཤེས་པར་གང་བྱུང་བྱེད་པ་དང་། ཚོད་ཡོད་ནི་བསླབ་སྡོམ་སོགས་
ལ་འདི་ཐུབ། འདི་མི་ཐུབ། འདིས་ཆོག་ཟེར་ནས་རང་གིས་ཚད་བྱེད་པའོ།། གཉིས་
པ་གྲོགས་ཕོ་མོའི་ཤ་མཚན་བརྟག་པ་ལ་གཉིས་ལས། དང་པོ་མཆེད་གྲོགས་ཀྱི་ཤ་
མཚན་བརྟག་པ་ནི། རྩ་རྒྱུད་ལས། ཞི་དལ་ངང་ལྡན་ལྷ་ལས་གྱུར་པའི་གྲོགས་པོ་
བླང་།། ཁོང་དལ་དོན་འདུས་རྒྱལ་རིགས་ཀླུ་ཡི་གྲོགས་པོ་བླང་། གཟི་ལྡན་འགྲོས་
དལ་སྟོབས་ལྡན་རྒྱལ་བུའི་གྲོགས་པོ་བླང་།། ལྕེ་བདེ་སྔགས་རྣོ་བྲམ་ཟེའི་རིགས་ཀྱི་
གྲོགས་པོ་བླང་།། རིགས་བཟང་རྒྱལ་པོའི་བརྒྱུད་པའི་མཚན་ལྡན་གྲོགས་པོ་བླང་།
ཞེས་པའོ།། གཉིས་པ་གཟུངས་མའི་ཤ་མཚན་བརྟག་པ་ནི། དེ་ཉིད་ལས། དཀར་
**
18



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
མོ་མཚན་ལྡན་ལྷ་ཡི་བུ་མོ་བཙལསྔོན་མོ་གཟི་ལྡན་ཀླུ་ཡི་བུ་མོ་བཙལ།། སྨུག་མོ་
བྱིན་ཆགས་གནོད་སྦྱིན་བུ་མོ་བཙལདམར་མོ་བཀྲག་ཆགས་མི་རྒྱལ་བརྒྱུད་པའི་
བུ་མོ་བཙལ།། སེར་མོ་མཛེས་ལྡན་ཕྱ་སྨན་བུ་མོ་བཙལ།། ཞེས་པའོ། །དེ་དག་གི་
རྒྱས་བཤད་དང་། དེ་ལས་ལྡོག་པའི་སྤང་བྱ་བསྟན་པ་ནི་གཡུང་དྲུང་སྐབས་ཀྱི་ ཕྲིན་
ལས་ལས་རྟོགས་པར་བྱའོ། །དེ་དག་ཀྱང་། རྩ་རྒྱུད་ལས། མཚན་ཉིད་ལྡན་པ་
རྣམས་ནི་བསྟན་པ་བཞག་པའི་གནས།། ཤ་མཚན་ཤེས་པ་རྣམས་ནི་གནས་སྐབས་
དགེ་བའི་གྲོགས།། ཞེས་པ་ལ། དེ་རྣམས་ཀྱང་དབྱིངས་དང་ཡེ་ཤེས་ཀྱི་སྤྲུལ་པ་ལྷ་
དང་ལྷ་མོར་བསྒོམ་སྟེ། སྐབས་ཕྲིན་ལས། མཚན་ལྡན་གྱི་གྲོགས་གསོག་ཙ་ན་ལྷ་
དང་ལྷ་མོར་བསྒོམ། ཞེས་སོ། །དེའང་ཤར་ནས་འོངས་བ་རྣམས་སྐུ་ཡི་རིགས་
དང་། དེ་བཞིན་དུ་བྱང་ཡོན་ཏན། ནུབ་གསུང་། ལྷོ་ཕྲིན་ལས། དབུས་ཐུགས་
ཀྱི་རིགས་སུ་མོས་ལ་བྱིན་གྱིས་བརླབ་བོ།། གཞན་ཡང་སེམས་ཅན་གཞན་རྣམས་
ནི་སྤྱི་ཡི་གྲོགས་དང་། གསང་སྔགས་ཀྱི་སྒོར་ཞུགས་པ་རྣམས་རིང་བའི་གྲོགས་
དང་། ལྟ་སྤྱོད་མཐུན་པ་རྣམས་ཉེ་བའི་གྲོགས་དང་། བླ་མ་གཅིག་པ་རྣམས་འདྲེས་
པའི་གྲོགས་ཏེ་དེ་དག་གང་ལའང་ལྷ་དང་ལྷ་མོར་བསྒོམ་ཞིང་འཐབ་པ་དང་སྨོད་
པ་སོགས་མི་བྱའོ། །
གསུམ་པ་རིགས་ལྡན་གནས་ལ་བསྙེན་པ་ནི། གནས་ནི་ཐེག་དགུ་སོ་སོ་ནས་
གནས་ ( ༡༡）ཀྱི་ཁྱད་པ་རེ་རེ་བཤད་པ་ལས། ཨ་དཀར་བ་སྤྱི་ལ་རབ་བཀྲ་ཤིས་རྒྱན་
གྱི་གནས་དང་། ལོངས་སྤྱོད་རྒྱན་གྱི་གནས་གཉིས་ལས། དང་པོ་ནི། བསེན་ཐུབ་
ལས། འཁོར་ལོ་རྩིབས་བརྒྱད་པདྨ་རྒྱས། རི་བོ་མཐོ་ཞིང་རི་བྲན་འདུད།། རྒྱ་མཚོ་
འཁྱིལ་ཞིང་ཆུ་བྲན་འཚོགས། གཡུང་དྲུང་འཁོར་ལོ་པདྨ་གཏེར།། ཉི་ཟླའི་མདངས་
དང་ཟེར་སྡུད་ཀྱིན།། གཟའ་དང་རྒྱུ་སྐར་ལམ་མ་ལོག །གནམ་ས་བཀྲ་ཤིས་རྒྱན་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྱི་གནས།། ཞེས། གནམ་འཁོར་ལོ་རྩིབས་བརྒྱད་ཀྱི་དབྱིབས་སུ་ཆགས་པས་སྐུ་དང་
ཡེ་ཤེས་ལ་དབང་བསྒྱུར། ས་པདྨ་འདབ་བརྒྱད་ཀྱི་དཔལ་དོད་པས་ཡོན་ཏན་
ཐམས་ཅད་ལྷུན་གྱིས་གྲུབ། རྒྱབ་རི་བརྗིད་ཅིང་ལྷུན་འཐུགས་པས་བྱང་ཆུབ་
སེམས་བརྟན། ནགས་ཚལ་རྒྱས་ཤིང་རྩེ་རྣོ་བས་ཉམས་དང་རྟོགས་པ་འཕེལ།
རྩ་བ་ན་ཆུ་བྲན་ཚོགས་པས་མཆོག་ཐུན་མོང་གི་དངོས་གྲུབ་འགྲུབ། ཕྱོགས་བཞི་
ཞི་རྒྱས་དབང་དྲག་གི་ཚུལ་དུ་ཆགས་པས་ལས་བཞི་ལྷུན་གྱིས་གྲུབ། ནང་མོར་
ཤར་གྱི་མདངས་ལེན་ཞིང་དགོངས་མོར་ནུབ་ཀྱི་ཟེར་སྡུད་པས་དགོངས་པ་ལ་རྒྱུན་
ཆད་མེད། གཟའ་དང་རྒྱུ་སྐར་ལམ་དྲང་པོར་འགྲོ་བ་སྟེ་ལུང་པ་གཅུས་པ་སོགས་
མ་ཡིན་པས་ཐར་ལམ་མྱུར་བ་ཡིན་ནོ། །གཉིས་པ་ནི། ཡང་དེ་ཉིད་ལས། རང་
འཁྲུངས་ཤིང་དང་བསྐྱེད་ཤིང་ཚལ།། སྨན་འབྲུ་མེ་ཏོག་ཚྭ་ལྕགས་གསེར།། རྟ་
དང་ཁྱུ་མཆོག་རྐང་འགྲོས་གཡག །འདབ་ཆགས་གཅན་གཟན་རི་དྭགས་
འགྲོལ།། ཨ་དཀར་ལོངས་སྤྱོད་རྒྱན་གྱི་གནས།། ཞེས་རང་བཞིན་གྱིས་སྐྱེས་པའི་
ཤིང་དང་གཞན་གྱིས་བསྐྱེད་པའི་ཤིང་དང་སྨན་སྣ་ཚོགས་པ་དང་། འབྲུ་སྣ་ཚོགས་
འཁྲུངས་པ་དང་། མེ་ཏོག་སྣ་ཚོགས་ཀྱི་གླིང་ཆགས་པ་དང་། ཚྭ་ལ་སོགས་པའི་
སྙིང་པོ་ལྔ་དང་། ལྕགས་དང་གསེར་ལ་སོགས་པའི་རིན་པོ་ཆེ་སྣ་ཚོགས་ཡོད་པའི་
ས་དང་། ཁྱུ་མཆོག་ཅེས་པ་གླང་པོ་ཆེ་ཡིན་ལ་རྐང་འགྲོས་ནི་ལུག་སྟེ་རྟ་གླང་གཡག་
ལུག་ལ་སོགས་ལོངས་སྤྱོད་ཕུན་སུམ་ཚོགས་པའི་གནས་སུ་བསྒྲུབ་པའོ། །འབྲིང་
ལྷ་འདྲེ་མི་སྲུན་པ་གནས་པའི་སའམ་ཉམས་དགའ་བའི་གནས་སུ་བསྒྲུབ་སྟེ། ལས་
ཐིག་ལས། རི་གསུམ་རྩེ་འམ་ལུང་གསུམ་མདོ།། ས་ཡུལ་རྟགས་ཅན་མི་སྲུན་པའི།།
ལྷ་འདྲེ་ཡོད་པའི་གནས་སུ་བསྒྲུག ཅེས་དང་། རྒྱུད་ཏིང་མུར་གཡུ་རྩེ་ལས། འཕྲལ་
དུ་ཉམས་དགའི་གནས་དེ་ནི།། སྒྲུབ་ལ་བརྩོན་འགྲུས་བརྩོན་པ་ན།། གསང་སྔགས་
20



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
འགྲུབ་པར་ཐེ་ཚོམ་མེད། ཅེས་སོ། །ཐ་མར་གྲོང་ཡུལ་ལས་དཔག་པ་དགྲ་གཉེན་
གྱི་འཚེ་བ་མེད་པའི་གནས་བཙལ་བའོ། །དེའང་སྔར་གྱི་གདུང་བརྒྱུད་ཀྱི་གྲུབ་
ཐོབ་རྣམས་དང་མཁས་བཞིའི་སྒྲུབ་（ལྷ་རི་གྱང་ཐོ་སོགས་ （༡༢） མཆན གནས་སོགས་
རྙེད་ན་ནི་ཆུ་ཤུལ་དུ་ཆུ་འབབ་པར་སླ་བ་ལྟར་དངོས་གྲུབ་ལ་ཉེ་བ་ཡིན་ནོ། །འོན་ཀྱང་
དེ་དག་རྙེད་དཀའ་བས་ར་
ཀའ་བས་རང་གི་བླ་མའམ་བླ་མ་གོང་མ་རྣམས་ཀྱི་སྒྲུབ་གནས་རྙེད་
པ་ཡིན་ན་བར་ཆད་མི་འབྱུང་ཞིང་། གནས་གསར་པ་ཡིན་ནའང་མཚན་དང་ལྡན་
ན་བྱིན་རླབས་ཀྱི་ནུས་པ་ཆེ་བ་སྟེ། རྒྱུད་ཏིང་མུར་གཡུ་རྩེ་ལས། མཚན་ལྡན་བླ་
མའི་བྱིན་རླབས་གནས （ ༡༣）། སྒྲུབ་གནས་རྙིང་པ་ཡིན་ན་རབ། འཁུ་ལྡོག་མི་
འབྱུང་ཤིན་ཏུ་བརྟན།། གསར་ནའང་ནུས་པ་ཆེ་བར་འགྱུར། ཞེས་སོ། །དེ་ལྟ་
བུའི་གནས་སུ་ཕྱིན་ནས་ཡིག་འབྲུ་དྲུག་གིས་གནས་ཁང་ཐ་མལ་
ས་ཁང་ཐ་མལ་གྱི་འཛིན་རྟོག་
སྦྱངས་ནས་ཞི་དྲག་རང་བབས་ཀྱི་གཞལ་
གཞལ་ཡས་ཁང་དུ་གནས་གྱུར་པར་བ་
ལ་བསྙེན་ནོ། །
གཉིས་པ་ནང་བསྙེན་ལ་གསུམ་སྟེ། ཡོ་བྱད་རྫས་ལ་བསྙེན་པ་དང་། ཐར་གླུད་
སྐོང་ལ་བསྙེན་པ་དང་། ཕྱི་རྟེན་སྐོས་ལ་བསྙེན་པའོ། །དང་པོ་ལ་རྫས་དང་ཡོ་
བྱད་གཉིས་ལས། དང་པོ་རྫས་ལ་དྲུག་སྟེ། ཆས་དང་། ཕྱག་ཆ་དང་། སྤྱད་པར་
བྱ་བ་དང་། རྟེན་དུ་བྱ་བ་དང༌། མཆོད་པར་བྱ་བ་དང༌། དངོས་གྲུབ་ཏུ་བྱ་
བའོ། །དང་པོ་ནི། རྩ་རྒྱུད་ལས། པྲ་ཕུད་གར་རྨོག་སྲོག་ཞུ་རྒྱན།། གཤེན་རབ་མི་
ནུབ་དབུ་ཡི་ཆས།། ལྷ་དང་གཉིས་མེད་དབུ་ལ་བརྟེན།། གཡང་གཞི་དཔྱང་བུ་ཀས་
མར་ཧྲལ།། ཕྱར་གོས་དཔའ་ཆས་ལུས་ཀྱི་རྒྱུན།། གཙང་ལྷུ མ་སྐུ་ཆིངས་སྐུ་རྒྱན་
གསུམ། མཛེས་བརྗིད་རྒྱན་དུ་སྐུ་ལ་སྤྲས།། ཞེས་པྲ་ཕུད་ནི་རྩེ་དགུ་པ་སྟེ་ཞི་ཁྲོ་ལྷ་
དགུའི་རྟེན་དང་གར་རྨོག་དང་སྲོག་ཞུ་ཞེས་པ་རིགས་ལྔའི་ཟེའུ་སྲོག་སྟེ་དབུའི་
2༔



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཆས་དང་། གཡང་གཞི་དང་དཔྱང་བུ་དང་ཀས་མར་ཧྲལ་ཏེ་སྟག་ཤམ་དང་། ལྷུམ་
དང་སྐུ་ཆིངས་སྦྲུལ་དང་ཕྱག་ཞབས་ཀྱི་གདུ་བུ་དང་སྙན་ཆ་མགུར་ཆུ་དོ་ཤལ་ལ་
སོགས་སྐུ་རྒྱུན་གྱི་ཆས་རྣམས་བཙལ་བའོ། །གཉིས་པ་ནི། ཡང་དེ་ཉིད་ལས། གཡུང་
དྲུང་འཁོར་ལོ་པདྨ་གཏེར།། ཐུགས་རྗེའི་རིགས་ཀྱི་ཕྱག་མཚན་རྫས། སྟ་རེ་དགྲ་
སྣ་མདའ་མདུང་གྲི། ཐོ་ལུམ་ ( ༡༤) བེར་རྒ་ཐོག་ཁྲམ་རྩིས།། ལོག་པ་བསྒྲོལ་བྱེད་
ཕྱག་མཚོན་རྫས།། རྔ་གཤང་དུང་རླངས་མཚན་དུག་མེ།། ལོག་པ་མྱོས་བྱེད་ཕྱག་
མཚན་རྫས། ལྕགས་ཀྱུ་ཞགས་པ་ལྕགས་སྒྲོགས་འཕྲེང་། དབང་སྡུད་འགུག་འདྲེན་
ཕྱག་མཚན་རྫས། ( ༡༥）ཞེས་གསུངས་པ་རྣམས་སོ། །དེ་ལས་རླངས་ཞེས་པ་
ཆ་ལང་ཡིན་ལ་གཞན་ནི་གོ་སླའོ། །གསུམ་པ་ནི། གཉོས་ཀྱིས་སྤྱད་པར་བྱ་བ་མཚན་
ལྡན་གྱི་རྒོད་ལྕམ་ཡིན་གསུངས་ལ། མེ་ཡིས་མེ་ཆུ་ལ་སོགས་པ་ཡིན་གསུངས་མོད་
ཀྱང་། དོན་དུ་ཆས་དང་ཕྱག་ཆ་སོགས་གཞན་ལྔ་པོར་མི་འདུ་བའི་རྫས་འགའ་
ཞིག་ཡིན་ཏེ། གང་ཡིན་ཞེ་ན། དཔེར་ན་མཚམས་བཅད་ཀྱི་སྐབས་སུ་བྲབ་པའི་
རྫས་ཉུངས་ཀར་དྲུག་ཅུ་རྩ་གཉིས་དང་། བདུག་པའི་རྫས་གུ་ཁུལ་སོགས་དགོས་
པ་བཞིན་དུ་གང་ལ་གང་མཁོའི་རྫས་རྣམས་ཡིན་ལ། དེའང་བྱེ་བྲག་ཏུ་དུག་ཕྱུང་
གི་རྫས་དུག་ནག་རིགས་དགུ་ནི། ས་དུག་མུ་ཟུ་སེར་ནག །རྡོ་དུག་མཁར་སྒང་སྲིན་
ཅན། ཆུ་དུག་ན་ཆུ་གཙའ་ཁུ། མེ་དུག་སོལ་བ། ཤིང་དུག་གླང་མ། ལྡུམ་དུག་རེ་
ལྗག །ཟངས་དུག་འཁར་བ། དངུལ་དུག་ཞ་ཉེ། གསེར་དུག་ར་གན་དང་
དགུའོ། །ཡང་ཁ་གཅིག་གིས། ས་དུག་བོང་བ། མེ་དུག་མུ་ཟི་སེར་ནག །ཟངས་
དུག་འཁར་བ་དོར་ནས། འབྲུ་དུག་བྲ་སྲན་ནག་པོ་དང་གཞན་རྣམས་མཐུན་པར་
དགུར་བཤད་པ་ཡོད་དོ། །དེ་ལ་མཁར་སྒང་སྲིན་ཅན་ནི། སྔོན་ལྷ་ཁྱབ་འཇུག་
གིས་ཡུངས་ཀར་དང་འདི་གཉིས་དུག་གིས་མངའ་གསོལ་ནས་གདུག་པ་འཚེར་
22



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཅན་འདུལ་དུ་འཛམ་བུ་གླིང་དུ་ཐུན་འཐོར་བ་ལ། ཡུངས་ཀར་ཧྲིལ་བུར་གྱུར་
པས་བར་སྣང་རླུང་གིས་དུག་ནུས་ཟད་པ་དང་། མཁར་སྒང་སུལ་དུ་དུག་ལུས་
པ་ཚངས་པས་དུག་དེ་དུག་གི་དུག་སེལ་སྨོན་ལམ་དང་ལྷན་དུ་རྡོ་གཞན་ཞིག་གི་
དཀྱིལ་དུ་སྦས་པར་བཤད་པས། རྡོ་སྲ་མཁྲེགས་ཅན་འོད་དང་ལྡན་པར་འབུ་སྲིན་
སོང་བའི་ཤུལ་ལྷ་བུའི་བུག་གསིང་ཡོད་པ་དེའོ།། གཞན་རྣམས་ནི་གོ་སླའོ། །ཚན་
ཁྲུས་ཀྱི་ཆུ་དགུ་ནི། རིག་འཛིན་ཚན་ཁྲུས་ལྟར་ན། གངས་ཆུ། རྫ་ཆུ། ལུ་ཆུ།
འཁྱིལ་ཆུ། ཆར་ཆུ། གུ་ཁུལ་དཀར་པོ་ཤིང་གི་ཆུ། ཅོང་ཞི་རྡོ་ཡི་ཆུ། བྲག་ཞུན་བྲག་
གི་ཆུ། བ་དཀར་འོ་མ་གསོས་ཀྱི་ཆུ་དང་དགུའོ། །ཚན་གྱི་རྫས་བཅུ་ནི། ཙན་དན་
དཀར་དམར། གུར་གུམ། གི་ཝཾ། གླ་རྩི། ག་བུར། ཨ་ཀ་རུ། མཚེར། སྤང་སྤོས།
སྤྲོ་ལོ་དཀར་པོ། མཁན་པ་གསེར་མགོ་རྣམས་སོ། །ཡང་གེ་ཁོད་ཀྱི་དཀར་ཚན་
རྫས་དགུ་ནི། ག་བུར། རྒྱ་མཚོ་ལྦུ་བ། གུར་གུམ། ཛཱ་ཏི། གླ་རྩི། བྲག་ཞུན།
ཅོང་ཞི། ཙན་དན། གི་ཝཾ་དང་དགུའོ། །རྟ་ནི་ཏི་སེ་གངས་ཆུ་དང་མ་པང་མཚོ་
ཆུ་རྙེད་ན་རབ། མ་རེད་ན་གོང་གི་ཆུ་དགུ་ལ་བྱའོ། །རིག་འཛིན་ཚན་
བྱུང་བའི་ལྷ་བསང་དཀར་པོའི་རྫས་ནི། ཨ་ཀྲོང་། སྲོ་ལོ། །གསེར་ཤིང་གཡུ་
ལོ། །དངུལ་ཤིང་བ་ལུ། རྩྭ་ཨ་བ། སྤྲ་བ་ཐོད་དཀར། ཙན་དན་དཀར་དམར།
མཁན་པ་གསེར་མགོ་དང་། དེའི་སྟེང་དུ་བཟང་དྲུག་ནི། ལི་ཤི། སུག་སྨེལ། ཛཱ་
ཏི། ཅུ་གང་། གུར་གུམ། ཀ་ཀོ་ལ་དང་དྲུག་གོ །ཡང་གེ་ཁོད་ལྷ་བསང་ལས་བྱུང་
བའི་སྤོས་སྣ་བཅུ་གསུམ་ནི། ཨ་ཀ་རུ། དུ་རུ་ཀ (༡༦) ཛཱ་ཏི། གླ་རྩི། ག་བུར།
རྒྱ་སྤོས། སྤང་སྤོས། བྲག་སྤོས། བྲག་ཞུན། བ་ལུ། ཙན་དན་དཀར་པོ། མཁན་
དཀར། ཤུག་པ་ལོ་བཟང་དང་བཅུ་གསུམ་མོ། །སྐབས་འདིར་སྤོས་ཀྱི་སྦྱོར་བ་ཅུང་
ཟད་བཤད་པ་ལ། བདེ་ཆེན་གླིང་པའི་གཏེར་ལུང་ལས། ཚང་པ་སྤོས་ཀྱི་སྦྱོར་བ་
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ། ཝང་ཀོ་ཀ་དང་སྤྲུ་མ་ར། ཀླུ་མོ་གུ་ཁུལ་གུར་རྒུམ་དང་། གླ་རྩི་སྤང་སྤོས་ཛཱ་ཏི་
བརྒྱད།། གཙོ་བོ་གཟུགས་སྒྲ་དྲི་རོ་རེག །རྒྱན་ལྡན་བརྒྱད་ཀྱི་དཔལ་འཛིན་འགྱུར།།
ཞེས། དཔོན་གསས་ཁྱུང་རྒོད་ཀྱི་གཏེར་ལས་ཀྱང་འདི་བཞིན་བྱོན་པར་གསུངས་
ལ། དེ་དག་གི་ལག་ལེན་ནི་བདེ་གླིང་པའི་ཞལ་ཁྲིད་ལྟར། ཝང་ཀོ་ཀ་ནི་སི་ལ་ཏེ་
རྡོ་གཞོང་དུ་ཞིབ་པར་བཏུལ་ལ་ཆང་དང་སྦྱར་ནས་སིབ་སིབ་ཁོལ་དུ་གཅུག་ནས་
སླར་རྡོ་གཞོང་དུ་འདམ་འཐག་བྱས་ལ་འོ་མའི་མདོག་ལྟར་མ་བྱུང་བར་དུ་བཏུལ།
སྤུ་མ་ར་ཙ་ནི་སྤོས་དཀར་ཏེ་ཆང་བཟང་པོ་དང་སྦྱར་ལ་གུ་ཁུལ་དང་མཉམ་དུ་འདུར་
བས་ཞོ་ལྟར་ཞིག་ནས་གོང་གི་སི་ལ་དང་མཉམ་དུ་བསྙལ། ཀླུ་མོ་ནི་ནཱ་གི་སྟེ་ནཱ་གི་
དེ་མར་ཁུ་ཁོལ་ཐག་ཆོད་ནས་ལྷུ་བ་ཆད་ལ་ནག་པོར་སོང་བའི་ནང་དུ་དཀྲུག་ཅིང་
བསྲེག་ཐམས་ཅད་ཚོས་ནས་སེར་སྤོབ་སྤོབ་ཏུ་སོང་ལ་ནག་པོ་མ་སོང་གོང་ཕྱུང་
ལ་ཆང་ནང་དུ་ངར་བསད་སྣུམ་ཕྱེས་ལ་རྡོ་གཞོང་དུ་བཏུལ། དེའང་། ཀླུ་ཡི་ཕུར་
སོ་དུག་གིས་བཤིག །ཅེས་པས། ནཱ་གི་དེ་སྐམ་འདུར་ཞིབ་པར་བྱས་ནས་དེའི་སུམ་
འགྱུར་ཙམ་གྱི་ཆང་བཟང་པོ་དང་གླ་རྩི་ཐུན་གཅིག་བཏབ་ལ་ཚོན་ལྟར་འདུར་
བས་དཀར་པོར་འགྲོ། དེ་སེན་མོ་ལ་བརྐུས་ནས་བལྟས་པའི་སིག་མ་དོར་ལ་སྤུ་
རྩེ་ཙམ་ཡང་མེད་པར་ཆུ་དང་དབྱེར་མེད་འོ་མ་ལྟ་བུར་མ་བྱུང་བར་དུ་བཏུལ།
མང་པོ་འདུལ་བས་རྩིང་ཞིབ་འཐབས་པས་བཏུལ་དཀའ་ན་གཙང་སྦྲ་ཐོན་པའི་
དར་རྐང་ཞན་པ་མ་ཡིན་པར་བཏུམས་ལ་བཙིར་བའི་ཁུ་བ་བསག །སིག་མ་སྔ་
ལྟར་བཏུལ། དེའང་། འདུར་ནན་གལ་ཆེ་ཉི་མ་ཡིས།། ཉི་མའི་ས་ལ་དྲི་ཡིས་ཁྱབ།།
ཅེས་པས། ཉི་མ་གསུམ་དུ་འདུར་བས་ཉིན་ལམ་གསུམ་དུ་དྲི་ཡིས་ཁྱབ་པར་བཤད་
པས་ཉི་མ་བཅུ་གཉིས་བར་དུ་བཏུལ་བར་གསུངས། གུ་ཁུལ་དང་གུར་གུམ་འདུར་
ལུགས་ནི། དང་པོ་མཉམ་འདུར་བྱ། དེ་ནས་ཆུ་བྲན་ལ་འདམ་འཐགས་ཇ་ཡུན་
ལ
24



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཙམ་བྱ། དེ་ནས་ཆང་བཟང་པོ་བསྣན་ལ་འདམ་འཐགས་སྔ་མ་ཙམ་བྱའོ། །གླ་
རྩི་འདུར་ལུགས་ནི། གླ་རྩི་འདི་ཀླུ་སོགས་ལ་གནོད་པས་དེའི་དུག་འདོན་དུ་རྡོ་
དྲེག་དམར་སེར་གང་རུང་གླ་རྩི་སྲང་རེའི་ནང་དུ་རྡོ་དྲེག་སྐར་རེ་བཏབ་ལ་སྐམ་
འདུར་བྱ། དེ་རྗེས་ཆུས་བྲན་ལ་ཚོན་ལྟར་ཆུ་དང་དབྱེར་མེད་དུ་མ་འདྲེས་བར་
དུ་བཏུལ་ལ། དེ་ནས། ཡང་སྔ་མ་ལས། གི་ཝཾ་ལི་ཤི་ད་ལི་རྒྱ་སྤོས་དང་། ཨ་ཀ་རུ་
དང་སུག་སྨེལ་ད་བྱི་དཀར་དང་།། བླ་སྒྲུང་ཨ་རུ་ག་བུར་བྲག་སྤོས་དང་།། ཙན་དན་
དཀར་དམར་ལི་ག་དུར་བ་དང་།། ཏོང་ཀུན་དེ་བ་མ་ནུ་པྲི་ཡང་ཀུ། ཤིང་ཚ་མཁན་
དཀར་སྤོས་མོ་དྲི་ཞིམ་དང་།། ཨ་ཀྲོང་རྣམ་གསུམ་སྲོ་ལོ་དུར་བྱིད་དང་།། སེ་བའི་
མེ་ཏོག་འོ་བུར་སྤུ་ཤེལ་རྩེ།། ཕུར་མོ་སྤུ་ནག་གོ་སྙེད་སྤྲ་སྨུག་དང་།། ཧོང་ལེན་ཤུག་
ཚེར་ཀ་ར་བུ་དཀར་རྣམས།། ཤུག་ཕྱེ་དང་སྦྱར་དྲི་ལྡན་ཚང་པ་འདི། ཞེས་པས་
ཡན་ལག་གི་སྤོས་རྣམས་སྐམ་འདུར་བྱས་ལ་དར་ཚགས་སུ་ཡང་ཡང་འདྲེན་པ་
འདམ་འཐགས་བྱས་པའི་སྨན་རྣམས་དང་ལྷན་དུ་སྦྱར་ལ། མ་མ་ཤུག་ཕྱེ་སྟེ་སྡོང་
རྒན་དམར་པོ་དྲི་ཞིམ་ཅན་དེ་འདུར་ལ་དར་ཚགས་སུ་འདྲེན་པའི་ལྡེ་གུ་ལ་ཆུ་བསྣན་
ལ་ལྷོག་བཞི་ལྔ་ཙམ་བསྐོལ། རས་ཟངས་སུ་བླུགས་ལ་བཙིར་ནས་ཁུ་བ་དོར་བའི་
སིག་མ་ཚགས་སུ་བྱས་ལ་གོང་གི་སྨན་རྣམས་དང་། རབ་མཆོག་མཉམ་ ( ༡༧)
འཇལ། འབྲིང་རབ་བུན། འབྲིང་ལོག་པོ། ཐ་མ་སུམ་འགྱུར་དུ་བསྲེས་ལ་ཆང་
དང་ཆུས་བྲན་ལ་བརྡུང་བརྒྱག་ནན་དུ་བྱ་རིང་ལ་ཛཱ་ཏི་དང་དྲི་ཆེན་ཐོད་དམར་
( ༡༨） སོགས་དྲི་ངད་ཅན་ཅུང་ཟད་བསྣན་ལ་ཆང་བཟང་པོ་དང་མཉམ་དུ་བསྙལ་
ནས་རིལ་བུའམ། སྤོས་ཟན་ནམ། ཕྱེ་མ་ཅི་བྱས་ཀྱང་དྲི་ཤིན་ཏུ་བཟང་བ་ཡིན་
ནོ། །དེ་ལྟ་བུའི་སྤོས་དེ་ཉིད་ཕྱི་ནང་གི་དཀྱིལ་འཁོར་གང་ལའང་དུད་པ་ཕྱུངས་
ལ་དྲིའི་མཆོད་པ་འབུལ་བའི་ཕན་ཡོན་ནི། ཡང་སྔ་མ་ལས། གདོན་བགེགས་
25



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསྐྲད་དེ་ནད་རིམས་འཇོམས།། མི་དང་མི་མིན་དབང་དུ་འདུས། བདེ་གཤེགས་
རྒྱ་མཚོའི་ཐུགས་མཆོག་མཉེས།། དམ་ཅན་རྒྱ་མཚོ་ཐུགས་དམ་བསྐང་།། གཙང་
རིགས་རྣམས་ཀྱིས་སྡོང་གྲོགས་བྱེད།། སྡེ་བརྒྱད་ （༡༩） དྲེགས་པ་དབང་དུ་འདུ།
སྡོམ་པ་དམ་ཚིག་ཆག་ཉམས་སོབ། འགྲོ་དོན་དགེ་བ་སྨིན་པར་འགྱུར།། ཞེས་སོ། །ལོ་
ཕྲམ་གྱི་དམར་ཚན་གྱི་ཁྲག་སྣ་བཅུ་གསུམ་ནི། རྟ་ར་བསེ་རུ་ཕག་བན་གླང་བྱ་རྒོད་
འབྲོང་གངས་དབྱི་(༢༠) དོམ་དྲེད་རྔས་ཞྭ་སྲམ་ཡེ་རྩེ་སྔོན་མོ་དང་བཅུ་གསུམ་
གྱི་ཁྲག་གོ །དེའང་བསེ་རུ་དང་བན་གླང་གི་ཁྲག་མ་འབྱོར་ཚེ་གསང་བ་ཚན་གྱི་
ཕྲིན་ལས་ནས་གསུངས་པ་ལྟར། ཤྭ་བ་དང་གནའ་བ་དང་གླང་དཀར་པོའི་ཁྲག་
གསག་གོ །ཆག་གདབ་ཀྱི་ཁྲག་སྣ་དགུ་ནི། སྐབས་ཕྲིན་ལས། བཙག་དང་མཚལ་
དཀར་ལི་ཁྲི་གསུམ་ནི་འབྱུང་བ་བརྣགས་པའི་ཁྲག །སྤང་རམ་འབྲི་མོག་ཁུག་ཆོས་
གསུམ་ནི་སྙིང་པོ་བཅུད་ཀྱི་ཁྲག །གདུང་བའི་སྙིང་ཁྲག་བསྣུན་པའི་མཚོན་ཁྲག་
རང་བྱུང་གི་མངལ་ཁྲག་གསུམ་ནི་འགྲོ་བར་རྒྱུ་བའི་ཁྲག །ཅེས་ཕྱི་ནང་གསང་
བའི་རཀྟ་དགུ་ལས། ཕྱི་ཡི་རཀྟ་གསུམ་ལས། སྤང་རམ་ནི་རྟ་མེན་རམ་གཡུང་ཞེས་
བཤད་དེ། རམ་བུ་དམར་པོ་རྩི་ཡི་ལྷ་མོའི་རཀྟ་ཟག་པ་ལས་བྱུང་བས་རྩ་བ་དམར་
བ་དེ་ཡིན། འདི་སྟོན་འབྲིང་གི་ཉ་ལ་བརྐོས་ན་རྩིའི་ལྷ་མོའི་རཀྟ་འཛག་དུས་ཡིན་
པས་རྩ་བ་དང་འབྲས་བུ་ལ་ནུས་པ་ཆེ། འདི་ལ་ཁྲག་གི་ཉུང་མ་ཡང་ཟེར་རོ། །འདིའི་
རྩེ་བ་བཙིར་བའི་ཁུ་བ་པད་རཀ་དང་ཆ་མཉམ་དུ་བཏུང་ན་གང་དབང་བྱར་འདོད་
པ་དེ་དབང་དུ་འགྱུར་རོ། །འབྲི་མོག་དང་ཁུག་ཆོས་ནི་གོ་སླའོ། །དེའི་སྟེང་དུ་རྩི་
ཏོག་མདོག་དམར་པ
ག་དམར་བ་ཐམས་ཅད་གསག་ཀྱང་རུང་བ་གཤེད་དམར་ལས་གསུངས་
སོ། །ནང་གི་རཀྟ་གསུམ་ལས། བཙག་དཀར་ནི་ས་འོག་ཏུ་ཡོད་པའི་རྡོ་བཙག་
དང་འདྲ་མཚུངས་ཀྱི་བར་གསེང་རྣམས་སུ་དཀར་པོ་ཁྲིགས་ཁྲིགས་སུ་འབྱར་བ་
26



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
དེའོ། །མཚལ་དཀར་ནི་ཁ་དོག་དམར་ལ་དཀར་ཞིང་དང་ཤས་ཆེ་བ་འཇམ་ལ་འོད་
ཆུང་བ། བཏུལ་ན་དམར་ཤས་ཆེ་བ་ཡོད། ནང་གི་ཁྲག་ལ་ལི་ཁྲི་མངལ་ཁྲག་གི་
ཚབས་སུ་བཏང་ན་བྲག་ཞུན་སྦྱར་བར་ཡོད་པས། བྲག་ཞུན་ནི་ཁ་དོག་རྨ་བྱའི་
མགྲིན་པར་འདྲ་བ། རོ་ཚ་བ། ནུས་པ་བསིལ་བ་དེ་ཡིན་ནོ། །གསང་བའི་རཀྟ་
གསུམ་ལས། གདུང་བའི་སྙིང་ཁྲག་ནི་འོག་ཏུ་བཤད་འགྱུར་ལྟར་རོ། །བསྣུན་པའི་
མཚོན་ཁྲག་ནི་བཞུར་བའི་ཁྲག་གོ །རང་བྱུང་མངལ་ཁྲག་ནི། སྲིད་རྒྱལ་ལས་མ་
རེག་རང་བྱུང་དབྱིབ་ཁྲག་གསུངས་པས། བུད་མེད་ལོ་བཅུ་བཞི་ནས་ཉེར་ལྔའི་
བར་གྱི་ཕྱི་ནང་གསང་བའི་མཚན་རྟགས་ཚང་བ། ལམ་ཆགས་སྤྱོད་སོགས་ཀྱིས་
མ་གོས་པའི་རང་བྱུང་གི་ཟླ་མཚན་མེ་ལོང་གི་སྲིད་དུ་བླངས་པ་དེའོ། །དེ་མ་འཛམ་
ན་ལི་ཁྲི་ཚབས་སུ་བཏང་བའོ། །ཆག་གདབ་ཀྱི་ཆུ་སྣ་དགུ་ནི། སྐབས་ཕྲིན་ལས།
དང་ར་དུན་གུ་ཧྲུམ་གྱི་ཆུ།། དམུ་ཡད་ཏིང་ཕྱི་ངད་ཀྱི་ཆུ། སྲིད་པ་གསོ་བྱེད་རྒྱུ་ཡི་
ཆུ།། མལ་དྲོས་ལུ་མ་དམིགས་ཀྱི་ཆུ།། ཏིང་ཤོ་གལ་ཆེན་རྒྱུན་གྱི་ཆུ།། ཐ་ལེ་གཙང་
མ་གངས་ཀྱི་ཆུ།། གཙང་མར་སྦྱར་བ་ཚན་གྱི་ཆུ།། རོ་ལྡན་གསོ་བྱེད་སྨན་གྱི་ཆུ།
ཐིག་ལེ་ཐབས་ཆེན་ཤུགས་ཀྱི་ཆུ། ཞེས་པ་རིམ་པ་ལྟར། རྒྱ་མཚོ་གླིང་དགུའི་ཆུ།
ཆར་པའི་ཆུ། འོ་མ། མཚོ་མལ་དྲོས་སམ་ཆུ་མིག་ཆུ། ཆུ་བོ་ཆེན་པོའི་ཆུ། གངས་
ཆུའམ་གཡའ་ཆུ། གོང་གི་ཚན་གྱི་རྫས་དང་སྦྱར་པའི་ཆུ། ནད་བེད་ཀན་སོགས་
ལ་ཕན་པའི་སྨན་ཆུའམ་རོ་ལྡན་གྱི་སྨན་སྦྱར་བའི་ཆུ། ཁྱེའུ་མདོག་དཀར་ལ་མིག་
བཀྲ་ཆེ་བའི་ཐིག་ལེ་དང་དགུའོ། །ཕྱི་རྒྱུད་གྱི་ཁྲུས་ཆབ་དགུ་ཡང་འདི་དང་མཐུན་
པར་ཀུན་རིགས་ལས་གསུངས་སོ། །གཞན་ཡང་ལྟ་བ་ཁྱུང་ཆེན་ལས། འབྲུ་ལྔ་
སྤོས་ལྔ་རིན་ཆེན་ལྔ་སྙིང་པོ་ལྔ་སྨན་ལྔ་དང་བདུད་རྩི་ལྔས་ཆག་ཆག་གདབ་པར་
བཤད་དེ་འོག་ཏུ་བཤད་པ་འདིའོ། །བུམ་རྫས་ཉེར་ལྔ་ནི། རྣམ་དག་ལྟར་ན།
27



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྐུའི་རིན་ཆེན་ལྔ་ནི། གསེར་གཡུ་མུ་ཏིག་ཤེལ་དུང་དང་
། གསུང་གི་སྨན་ལྔ་ནི།
བྱ་སེང་ཧ་ས་དེ་ཝ་དྲི་ཀ་ལྔ། ཞེས་པ་རིམ་པ་ལྟར། ཀཎཱ་ཀཱ་རི། སླེ་དྲོས། རྒྱ་མཚོ་
ལྕི་བ། དབང་ལག །ཤུ་དག་དཀར་པོ་དང་ལྔའོ། །ཐུགས་ཀྱི་སྙིང་པོ་ལྔ་ནི། འབྲུའི་
སྙིང་པོ་ཏིལ་དཀར། དེ་བཞིན་དུ་མེ་ཏོག་གི་སྦྲང་རྩི། ཤིང་གི་བུ་རམ། ཆུའི་ལན་
ཚྭ། རྩི་ཐོག་གི་མར་དང་ལྔའོ། །ཡོན་ཏན་སྤོས་ལྔ་ནི། ག་བུར། ཛཱ་ཏི། གུར་གུམ།
ཙནྡན། གླ་རྩི་ལྔའོ། །ཕྲིན་ལས་འབྲུ་ལྔ་ནི། ནས་འབྲས་ཏིལ་དཀར་གྲོ་མོན་སྲན་
དང་ལྔའོ། །མཁན་པོ་ཉི་མ་བསྟན་འཛིན་གྱིས། མུ་ཏིག་ཤེལ་གཉིས་ཚབས་སུ་
ཟངས་ལྕགས་གཉིས། གླ་རྩིའི་ཚབས་སུ་ཨ་ག་རུ། ཏིལ་དཀར་སྙིང་པོར་སོང་ཕྱིར་
ཚབས་སུ་སོ་བ་བྲན་ནས་གཞན་མཐུན་པར་ཕྱི་རྒྱུད་ནང་རྒྱུད་སྤྱི་ལ་འགྲོ་བར་བཤད་
པ་ནི་ལེགས་སོ། །གསང་སྔགས་སྤྱི་ལ་དེའི་སྟེང་དུ། དམ་རྫས་བདུད་རྩི་ལྔའམ་
ཚབས་སུ། བྱང་སེམས་ལ་ཇུ་གང་། རཀྟ་ལ་སིན་དྷུ་ར། དྲི་ཆེན་ལ་ཙནྡན་དཀར་
པོ། དྲི་ཆུ་ལ་སྤོས་དཀར། གསང་ཤ་ལ་ཨ་རུ་ལྔར་བཤད་དོ། །གཞན་ཡང་གསང་
སྔགས་ལུགས་ལ་གཙང་ཚན་ལྔ་ ( ༢༡) དང་། མཚེར་ཉུངས་སོགས་ཀྱང་འཐད་
དེ། ཕུར་པ་ལས། ཉུངས་ཀར་ཉུངས་ནག་སྐྱེ་ཚེ་ཐུན་རྫས་འདི། ཞེས་བཤད་
དོ། །བཞི་པ་ནི། ཕྱི་རྟེན་སྐོས་ལྔ་དང་། ནང་རྟེན་བཅུད་དགུའི་རྫས་རྣམས་ཡིན་
ཏེ་འོག་ཏུ་འཆད་དོ། །ལྔ་པ་ནི། མཆོད་པར་བྱ་བའི་རྫས་ལས། སྨན་མཆོད་ཀྱི་
རྩ་བརྒྱད་སྟོང་སྦྱོར་ལས། ཕྱིའི་རྩ་བ་བརྒྱུད་ནི། ཙནྡན་སྦྲུལ་གྱི་སྙིང་པོ་ལ་ཚང་སྟེ།
རྩེ་བ་གྷནྟ་པ་ལ་ནི་གོ་ཡུ། སྡོང་པོ་ཙནྡན་དཀར་པོ། ཤུན་པ་ཤིང་ཚ། ལོ་མ་གུར་
གུམ། ཡལ་ག་ལི་ཤི། མེ་ཏོག་གེ་སར། ཁུ་བ་ག་བུར། འབྲས་བུ་ཛཱ་ཏི་དང་བརྒྱད་
དོ། །ནང་གི་རྩ་བ་བརྒྱད་ནི་མཆོག་ཆེན་མི་ལ་ཚང་སྟེ། རྩ་བ་སྙིང་། སྡོང་པོ་ལུས།
ཤུན་པ་པགས་པ། ལོ་མ་རྐང་ལག །ཡལ་ག་སྐྲ་དང་བ་སྤུ། མེ་ཏོག་སེན་མོ། །ཁུ་
28



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བ་རྐང་ཞག་དང་ཚིལ་བུ། འབྲས་བུ་དབང་པོ་ལྔའོ། །གསང་བའི་རྩ་བ་བརྒྱད་
ནི་ཡབ་ཡུམ་མཁའ་གསང་མཉམ་སྦྱོར་ལ་ཚང་སྟེ། ཡབ་ཀྱི་རྒྱུ་བཞི་དང་ཡུམ་གྱི་
རྐྱེན་བཞིའོ། །དེའང་ཡབ་ཀྱི་རྒྱུ་བཞི་ནི། ཐིག་ལེའི་བཞུགས་གནས་གླད་པ། རྒྱུད་
ལམ་རྒྱུངས་པ། གཤེགས་ཤུལ་རྡོ་རྗེའི་མཆུ། སྣོད་ཡུམ་གྱི་གསང་བ་སྟེ་བཞིའོ། །ཡུམ་
གྱི་རྐྱེན་བཞི་ནི། པདྨ་རཀྟ་འབྱུང་བའི་རྒྱུ་མཆིན་པ། བཞུགས་གནས་བོན་འབྱུང་
གི་རྣམ་པ་བུ་སྣོད། རྒྱུ་ལམ་བྷ་ག །ལེན་པའི་ལམ་ཟེའུ་འབྲུ་དང་བརྒྱད་དོ། །ཡང་
དམ་རྫས་བདུད་རྩི་ལྔ་པོ་རེ་རེ་ལ་ཕྱི་ནང་གི་རྩ་བ་བཞི་རེར་ཕྱེས་པས་རྩ་བ་བརྒྱད་
བརྒྱད་དུ་འགྱུར་བ་ལས། བྱང་སེམས་ཀྱི་བརྒྱད་ནི། བྱང་སེམས་མཐར་ཕྱིན་པ་
མིག །ཆུ་རྒྱུས་མཐར་ཕྱིན་པ་སེན་མོ། ཁྲག་དང་ཆུ་སེར་མཐར་ཕྱིན་པ་སྐྲ། རུས་
པ་མཐར་ཕྱིན་པ་སོ་སྟེ་མངོན་པ་ཕྱིའི་བཞི་དང་། བཞུགས་གནས་གླད་པ།
པམ་གཞུངས་པ། གཤེགས་ཤུལ་རྡོ་རྗེའི་མཆུ། ཕོ་བྲང་སྙིང་སྟེ་སྦས་པ་ནང་གི་
བཞི་དང་བརྒྱད་དོ། །དྲི་ཆེན་གྱི་བརྒྱད་ནི། ཕག་པའི། ཤི་བ་བམ་གྱི། གཡག་ཁྱུ་
བའི། བྱིས་པའི་དྲི་ཆེན་ཏེ་ཕྱིའི་བཞི་དང་
། སློབ་དཔོན་གྱི། གཟུངས་མའི། དྲངས་
སྲོང་ངམ་སྒོམ་ཆེན་གྱི། སྔགས་པའི་དྲི་ཆེན་ཏེ་ནང་གི་བཞི་དང་བརྒྱད་དོ། རཀྟའི་
བརྒྱད་ནི། ཕོ་བྲང་སྙིང་། མཚོ་མཆིན་པ། སྙིགས་མ་མཚེར་པ། གཤེགས་ལམ་
མཁལ་མའམ་རྩ་ཁྲག་སྟེ་ཕྱིའི་བཞི་དང་། གཟུངས་མ་ལ་དང་པོ་འཛག་པའི་
ཁྲག །འཛག་པ་དང་སྦྱར་བ། སྦྱར་བ་ལ་འདྲེས་པ། རྒྱུ་ལྔ་ (༢༢) བསྒྲལ་བའི་
ཁྲག་སྟེ་ནང་གི་བཞི་དང་བརྒྱད་དོ། །དྲི་ཆུའི་བརྒྱད་ནི། བུང་བུའི། བ་དམར་
མོའི། བྱིས་པ་གཙང་མའི། སྐྱེས་པའི་དྲི་ཆུ་སྟེ་ཕྱིའི་བཞི་དང༌། བླ་མའི། གཟུངས་
མའི། བསྒྲལ་བའི། ཤི་བ་བམ་གྱི་དྲི་ཆུ་སྟེ་ནང་གི་བཞི་དང་བརྒྱད་དོ། །ཤ་ཆེན་
གྱི་བརྒྱད་ནི། ཉ་ཤ་བཞི་ཕྱིའི་བཞི་དང་། ནུར་འབུར་གཉིས། མཁུར་མཚོས་གཉིས་
29



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལས་
ཏེ་བཞི་ནི་ནང་གི་བཞི་སྟེ་བརྒྱད་དོ། །ཡན་ལག་སྟོང་ནི་རྩ་བ་བརྒྱད་པོ་རེ་རེ་ལའང་
སྐྱོབས་རྩི་སྨན་དང་། སྔོ་སྨན་དང་། ཤིང་སྨན་དང་། རྡོ་སྨན་ལ་སོགས་པ་སྨན་དུ་
གྱུར་ཚད་དྲི་རོ་ནུས་པ་ཕུན་སུམ་ཚོགས་པ
པ་ཚོགས་པའི་རིགས་དང་། འཕྲད་ཆུ་ （ ༢༣)
བྱུང་བ་དང་། རླུང་གིས་དེད་པ་དང་། གཤོག་པ་ཅན་དང་། གདོང་པ་ཅན་དང་།
སྡེར་མོ་ཅན་དང་། མཆེ་བ་ཅན་སོགས་བརྒྱ་ཉེར་ལྔ་རེ་སྦྱར་བས་སྟོང་འགྱུར་རོ། །འབྲུ་
སྣ་དགུའི་ཡུ་ཏི་ཅེས་པའི་འབྲུ་སྣ་དགུ་ནི། ཁ་ཅིག་གིས་དགུར་ངེས་པར་གྲངས་
བཟུང་བ་ཡོད་དེ་རྗེ་གུར་ཞོག་པས། དགུ་ཁོ་ནར་གྲངས་མ་བསྔོས་ཀྱང་ཆོག་ལ་
ཆང་ཡོད་ཚད་ཀྱི་འབྲུ་རྣམས་ལ་བྱ་གསུངས་པ་ལྟར་འཐད་དོ། །རཀྟའི་མཆོད་པ་
ནི་གོང་དུ་ཆག་གདབ་ཀྱི་ཁྲག་སྣ་དགུ་པོ་ལ་བྱ་སྟེ། ཏིང་མུར་གཡུ་རྩེ་(༢༤) ལས།
ཕྱི་ནང་གསང་བ་ཡང་གསང་བཞིའི་ཁྲག་སྣ་བཅུ་དྲུག་བཤད་པའང་དེར་འདུས་
པ་ཡིན་ནོ། །གཞན་ཡང་རཀྟ་སོ་ལྔར་བཤད་པའང་ཡོད་དོ། །ཤ་ལྔ་ལ་ཕྱི་ནང་གསང་
བ་གསུམ་ལས། ཕྱིའི་ཤ་ལྔ་ནི། མ་རྒྱུད་ལས། བུད་མེད་ཁྱི་རྟ་བན་གླང་མ་ཧེའི་
ཤ །ཞེས་པའམ། ཡང་ན་མི་ཤ་ཞེ་སྡང་གི་ངོ་བོ། རྟ་ཤ་ང་རྒྱལ་གྱི་ངོ་བོ། བྱ་ཤ་
འདོད་ཆགས་ཀྱི་ངོ་བོ། ཕག་ཤ་གཏི་མུག་གི་ངོ་བོ། ཁྱི་ཤ་ཕྲག་དོག་གི་ངོ་བོ་དང་
ལྔར་བཤད་དོ།། ནང་གི་ཤ་ལྔ་ནི་རང་གི་ལུས་ལ་ཚང་སྟེ། ཞེ་སྡང་སྙིང་། གཏི་མུག་
མཚེར་པ། ང་རྒྱལ་གློ་བ། འདོད་ཆགས་མཆིན་པ། ཕྲག་དོག་མཁལ་མའོ། །གསང་
བའི་ཤ་ལྔ་ནི་ཕུང་པོ་ལྔ་ ( ༢༥） སྟེ་བདུད་རྩི་ལྔར་བསྒྱུར་ནས་དབུལ་བའོ།། གདུང་
བ་སྟོང་གི་སྙིང་ཁྲག་ནི། གཅན་གཟན་ལ་སོགས་པའི་གཞན་ལ་འཚེ་བ་ཅན་
བུ་ཁྱིམ་ (༢༦) ཡོད་པའི་མ་ཤི་བའི་སྙིང་ཁྲག་ཡིན་རྨེའུ་དཔལ་ཆེན་གྱིས་གསུངས་
སོ། །སྟོང་ནི་གྲངས་མང་བར་སྟོན་ཏེ་གཙོ་བོ་གཅན་མོ་གདུང་བ་ཅན་དགུ་ནི་བྷན་
ཟློག་ལས་གསུངས་པར་ལྟར་ན། སྲིན་མོ་དྲེད་མོ་ཝ་མོ་ཁྲ་མོ་སྲམ་མོ་དབྱི་མོ་སྤྱང་
་བ་ཅན་གྱི་
30



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
མོ་བྱི་ལ་མོ་གོང་རྒོད་ཚང་མ་དང་དགུའོ། །རྔམ་པ་དགུའི་ལྟག་ཤ་ནི། ཁ་ཅིག་
ལྟག་པའི་ཤ་ཁོ་ནར་འདོད་ལ། རྗེ་གུར་ཞོག་པ་ཡབ་སྲས་ནི་ (༢༧) གཅན་གཟན་
གདུག་པ་ཅན་གྱི་སྙིང་ཕྱེ་མར་གཏུབ་པ་དེ་ཡིན་གསུངས་པས་ཕྱི་མ་འཐད་པར་
སྣང་སྟེ། རྩལ་དང་སྟོབས་ཤུགས་གཅན་གཟན་བས་ལྷག་པ་མེད་ལ། མོ་རིགས་
བུ་ལ་གདུང་བའང་གཅན་གཟན་བས་ཐུ་བ་མེད་པས། དེའི་སྙིང་ཁྲག་དང་སྙིང་
ཤ་འབུལ་བས་ཡེ་ཤེས་དང་ལས་ཀྱི་ལྷ་རྣམས་ཐུགས་རྗེ་དང་མཐུ་སྟོབས་བསྐྱེད་
ཅིང་ཐུགས་དམ་བསྐང་བ་དང་བྱམས་ཤིང་གདུང་བས་འཐད་པའོ། །དགུའི་གྲངས་
གསང་བ་འདུས་པས་མཛད་པའི་ཁྲོ་འགྲེལ་ལས། ཆུ་སྲིན་ནག་པོ་ཕག་རྒོད་
ཤ། ཅེ་སྤྱང་སྔོན་མོ་སྟག་གི་ཤ།། རྒོད་དྲེད་གླག་དང་ཧོར་ཁྲའི་ཤ།། སེང་ཆེན་རྔམ་
པའི་ཤ་སྟེ་དགུ །ཞེས་དེ་དག་ལས། ཅེ་སྤྱང་ཞེས་པ་ནི། རྒྱ་གར་དང་བ་ཡུལ་སོགས་
ལ་ཡོད་པའི་གཅན་གཟན་སྐད་ཆེན་པོ་འདོན་ཚེ་རྭ་ཅོ་ཕྱི་ལ་འབྱུང་ཞིང་། དེ་མིན་
ནང་དུ་བསྐུམ་པ་ཞིག་ཡོད་པ་དེ་ཡིན་གསུངས་སོ། །གཞན་ནི་སླའོ། །དབང་ཆེན་
ལས། སེ་ཤ་ཀམ་ཤ་པྲ་ཤ་དང་།། དུ་དང་སམ་དང་བང་ངེ་དང་། ཞེས་པ་ལས།
མཁས་གྲུབ་སྐྱབས་སྟོན་པས། སེ་ཤ་དཔུང་པ་ལག་ངར་དང་བཅས་པ། ཀམ་ཤ་
སོག་པ། པྲ་ཤ་གཉའ་བའི་སྟོད་ལག་འབྲེལ་པ་ཡིན་གསུངས། དུ་ནི་རླན་གྱི་མཆོད་
ཆང་ལ་སོགས་དང་། སམ་ཞལ་ཟས་མང་སྦྱོར་ཚོགས་མཆོད་དང་། བང་ངེ་བཤོས་
གཙང་དང་སྤྱན་གཟིགས་སོགས་ཡིན་ནོ། །གཞན་ཡང་དབལ་མོ་ལས། པུ་ཤ་ཅེས་
པ་མགོ་དང་མིག་ཤ་དངོས་དང་ར་ཙེ་ཤ་རྣ་བ་ལྷུམ་ཤ་སྣ་ ཀྱེ་ཤ་ལྕེ་ཤ་དང་། ཤེ་
ཤ་ལང་རྐོ་ཤ་ལུད་ཤ་ཤིན་ཤ་རྐ་ཤ་རྣམས་ནི་རིམ་བཞིན་སྙིང་འཚེར་པ་གློ་བ་མཆིན་
པ་མཁལ་མ་རྣམས་ཡིན་ཏེ་དེ་སོགས་མང་ངོ་། །ཚོགས་མཆོད་རྣམས་སུ་བྱུང་བའི་
བཟའ་བཅའ་བཏུང་དང་བགོ་བ་ལ་སོགས་པ་ནི། བཟའ་བ་ཟན་ལ་སོགས་དང་།
31



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཅའ་བ་ཤིང་ཐོག་སོགས་དང་
། བཏུང་བ་ཆང་དང་འོ་མ་སོགས་དང་། བགོ་བ་
གོས་རྒྱན་གྱི་བྱེ་བྲག་དང་བྱུག་པ་སོགས་ཡིན་པར་བཤད་དོ། །དྲུག་པ་ནི། རྒྱུད་
ལས། མེ་ཆུ་ཤ་ཆང་དཀར་གསུམ་ཤིང་། འཚོ་བ་དངོས་གྲུབ་རྫས་སུ་བསག །ཅེས་
པས། མང་ཐུན་ཤ་དང་། ཡུ་ཏི་ཆང་དང་། དཀར་གསུམ་ ( ༢༨) དང་། མངར་
གསུམ་དང་། སྤྱན་གཟིགས་ལ་སོགས་པ་ཕུན་སུམ་ཚོགས་པར་བསག་གོ །
གཉིས་པ་ཡོ་བྱད་ལ་གསུམ་སྟེ། རྒྱུ་རྐྱེན་ཕུན་སུམ་ཚོགས་པ་སྤྱིའི་ཡོ་བྱད། དགོས་
རྒྱུ་ཕུན་སུམ་ཚོགས་པ་ལྷའི་ཡོ་བྱད། འཚོ་བ་ཕུན་སུམ་ཚོགས་པ་
ཚོགས་པ་གཤེན་གྱི་ཡོ་
བྱད་དོ། །དང་པོ་ལ་རྒྱུ་གསུམ་རྐྱེན་བཞི་ལས། རྒྱུ་གསུམ་ནི། སྒྲ་འགྲེལ་ལས།
དད་པ་སེམས་ཀྱི་བཞེན་འདེབས། མོས་པ་སེམས་ཀྱི་གདུང་བ།། འདུན་པ་ཉེ་
བར་མཁོ་བ། ཞེས་པས། གསང་སྔགས་ཟབ་མོའི་བོན་དང་བླ་མ་ལ་དད་པ་དང་
མོས་པ་དང་འདུན་པ་སྐོམ་པ་ཆུས་གདུངས་བའི་མཚན་ཉིད་ལྟ་བུ་ཞིག་དགོས་སོ། །
རྐྱེན་བཞི་ནི། གསང་བ་དོན་འགྲེལ་ལས་གསུངས་པ་ལྟར་ན། བླ་མ་ཉམས་རྟོགས་
འཕེལ་བའི་རྐྱེན་ཡིན་པས་རྟག་ཏུ་བསྟེན། དབེན་གནས་ཡོན་ཏན་སྐྱེ་བའི་རྐྱེན་ཡིན་
པས་རྒྱུན་དུ་གནས། རྒྱལ་ཐེབས་བསྟན་པ་ཡུན་གནས་ཀྱི་རྐྱེན་ཡིན་པས་གོང་དུ་
ཁུར། མཆེད་གྲོགས་དགེ་སྦྱོར་འཕེལ་བའི་རྐྱེན་ཡིན་པས་མི་འབྲལ་འགྲོགས་པའོ། །
གཉིས་པ་ནི། རྣམ་བརྒྱད་ལ་སོགས་ཕྱི་མཆོད་དང་། ཤ་ཁྲག་ལ་སོགས་ནང་མཆོད་
དང་། བདུད་རྩིལ་སོགས་གསང་མཆོད་ཀྱི་རྫས་རྣམས་སོ། །གསུམ་པ་ནི། བཟའ་
བ་ཟས། བགོ་བ་གོས། སྤྱད་པ་མེ་ཆུ་དང་། གཞན་ཡང་དགྲ་ཟློག་མཚོན། ནད་
ཟློག་སྨན། གདོན་ཟློག་ཡས་ལ་སོགས་མཐུན་རྐྱེན་ཕུན་སུམ་ཚོགས་པར་བསག །
ཅེས་སྔ་རབས་པ་དག་གིས་གསུངས་སོ། །དེ་ལྟར་རྫས་དང་ཡོ་བྱད་བཙལ་ཞིང་
བསག་པའི་དུས་ན། སྐབས་ཕྲིན་ལས། དགོས་རྒྱུའི་རྫས་ཚོལ་ཙ་ན་མེ་ཏོག་དང་ནོར་
32



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བུ་བཏུས་པར་བསྒོམ་གསུངས་བཞིན། རྫས་རྣམས་མེ་ཏོག་ལྟར་སྐྱོན་དང་བྲལ་
བ། མདོག་དང་དབྱིབས་ལེགས་པ། དྲི་ཞིམ་པ། ཡིད་དུ་འོངས་བ་དང་། ནོར་བུ་
ལྟར་དགོས་འདོད་འབྱུང་བ། ཕུན་སུམ་ཚོགས་པ། ཟད་པ་མེད་པ་དང་། དོན་
དུ་དབྱིངས་ཤེས་རོལ་པ་འབའ་ཞིག་ཏུ་བསམ་ལ་བསག་ཅིང་བསྙེན་ནོ། །
གཉིས་པ་ཐར་གླུད་སྐོང་ལ་བསྙེན་པ་ལ་གསུམ་སྟེ། གསེར་སྐྱེམས་དང་། སྐོང་
བཤགས་དང་། སའི་ཆོ་གའོ། །དང་པོ་ནི། གོང་ལྟར་རྫས་དང་ཡོ་བྱད་རྣམས་
འཛོམས་ནས་སྒྲུབ་པ་འཛུག་པའི་དུས་ནི། ལོ་དབལ་ཕུར་ལས་གསུངས་པའི་སྟག་
སྤྲེལ་ཕག་སྦྲུལ་བཞིའམ་ཁྱད་པ་རྟ་ལོ་ལ་གཏད་དེ། རྟ་ལོ་ནི་རྣམ་དག་ལས་ཐེག་
པ་བདུན་པའི་སྐབས་སུ་ཅང་ཤེས་ཀྱི་རྟ་བོ་སྤྲིན་གྱི་ཤུག་ཅན་དངོས་གྲུབ་ཏུ་བྱུང་
བར་བཤད་པའི་ཕྱིར་ཨ་དཀར་བ་སྤྱིའི་ལོ་དུས་ཁྱད་པར་ཅན་ཡིན་ནོ། །ཟླ་བ་ནི་
ར་བ་བཞིའམ་ཁྱད་པར་སྟོན་ཐ་ཆུང་ལ་གཏད་དེ། སྟོན་ཐ་ཆུང་ནི་རྩི་ཐོག་དང་
འབྲུ་བཅུད་ཐམས་ཅད་སྨིན་ཞིང་སེམས་ཅན་རྣམས་བདེ་སྐྱིད་དང་ལྡན་པའི་དུས་
ཕུན་སུམ་ཚོགས་པ་ཡིན་ནོ། །ཞག་དང་གཟའ་སྐར་འཇིག་རྟེན་ན་བཟང་པོ་ཡིན་བྱ་
བ་ལ་གཏད་དེ། ཡོངས་རྫོགས་ལས། གཟའ་སྐར་དང་ཀིའུ་ཀང་ལ་སོགས་འཇིག་
རྟེན་གྱི་རྟོག་པ་མེད་པ་ལ་འཇུག །ཅེས་གསུངས་པའི་ཕྱིར་རོ། །དེ་ལྟ་བུའི་ལོ་ཟླ་
ཞག་དང་གཟའ་སྐར་རྣམས་འཛོམས་ནས། དུས་ཚད་ནམ་ལང་ངམ་ཉི་ཤར་ལ།
རྒྱལ་བ་སྨན་རི་བའི་ཕྱག་ལེན་འཁྲུལ་བྲལ་ལྟར་དུ། དུག་ཕྱུང་དང་ཚན་ཁྲུས་སོགས་
ཀྱིས་རྫས་དང་ཡོ་བྱད་རྣམས་དག་ཅིང་གཙང་བར་བྱས་ལ། དེ་ནས་རྒྱུད་ལས་
གཏའ་ཆེན་ཕུད་ལ་གཅད་ལ་བར་ཕུད་དབྱིངས་སུ་གཏོར། ཞེས་འབྲུ་སྣ་དགུའི་
( ༢༩） ཡུ་ཏི་ལ་གསེར་བདར་ལ་ཕུད་ཚོ་གསུམ་དུ་བཅད་པ་ལས། ཕུད་དང་པོ་
གཏའ་ཆེན་དུ་བཅའ་ལ་བྱིན་གྱིས་བརླབས་ལ་བཞག་སྟེ། དེས་ནི་ཡེ་ཤེས་དང་
33



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལས་ཀྱི་ཁྲོ་བོ་དང་ཁྲོ་མོ་ཐམས་ཅད་དྲག་པོའི་ལས་ལ་གདུང་ཞིང་འཁོར་བར་འགྱུར་
ཏེ། དཔེར་ན་སེར་བ་གཏའ་ཐོག་ཏུ་འཁོར་བ་དང་འདྲའོ། །བར་ཕུད་གསེར་
སྐྱེམས་སུ་བྱས་ལ་མགྲོན་བཞི་སྤྱི་ཁྱབ་ཏུ་བཀྱེས་ཤིང་བཀའ་བགོ །ཞེས་སྔ་རབས་
པས་གསུངས་ལ། དིང་སང་རྗེའི་རྨད་བྱུང་མའི་ཁ་སྐོང་བྱེད་སྲོལ་འདུག་གོ །ཕུད་
ཕྱི་མ་ནི་སྨན་མཆོད་དང་ཚོགས་སྐོང་དུས་སུ་དགོས་སོ། །གཉིས་པ་ལ་སྐོང་དང་
བཤགས་པ་གཉིས་ལས། དང་པོ་སྐོང་གསུམ་ནི། གསང་འདུས་དོན་རྒྱུད་ལས།
དང་པོ་ཕྱི་སྐོང་ཞི་ཆོག་དང་།། བསང་དང་ཆབ་གཏོར་བདེན་པར་བདར།། བར་
སྐོང་ལྷ་སྲིན་གླུད་ཀྱིས་བཅོས།། ནང་སྐྱོང་སྲུང་མ་ཕུད་ཀྱིས་མཆོད་ཅེས་པས། ཕྱི་
སྐོང་ལ་བསང་དང་ཆབ་གཏོར་དང་ཞི་བའི་སྦྱིན་སྲེག་སོགས་ཞི་ཆོག་ཅི་འགྲུབ་བྱ།
བར་སྐོང་ལ་གླུད་ཆེ་ཤས་དང་ཆུང་ཤས་སུ་གཏང་། ཞེས་པས། གླུད་ཆེ་ཤས་སུ་
བྱེད་ན་མཁའ་ཀློང་རབ་འབྱམས་ཐར་གླུད་སྣ་སེལ་དུ་བྱེད་ལ། བསྒྲུབ་པ་པོ་དུ་
ཡོད་ཀྱི་གླུད་དགྱེའོ། །ཆུང་ཤས་སུ་བྱེད་ན་རྣམ་དག་གི་རྒྱུན་མཆོད་ཙམ་བྱས་ལ་
བསྒྲུབ་པ་པོའི་གླུད་དགྱེ་བའོ། །ནང་སྐོར་ལ་སྲུང་མའི་ཚོགས་དང་སྐོང་གསོལ་
རྒྱས་པར་བྱའོ། །གཉིས་པ་བཤགས་པ་ནི། རྒྱན་གཅིག་པ་ལས། ཕྱི་ནང་བཤགས་
པས་ཤིན་ཏུ་དག་པར་བྱ། ཞེས་པས། ཕྱི་བཤགས་ལ་རྒྱུན་བཞིའི་གེགས་སེལ་བྱ་
སྟེ། གསུང་རབ་ཀློག་པ་སཱཚུ་འདེབས་པ་ཉེའུ་འདོན་པ་ལམ་འཕྲང་བཅོས་པ་ལ་
སོགས་པ་མདོར་ན་སྒྲུབ་པ་སྲང་འཛུད་ཀྱི་དགེ་བའི་དཔུང་བསྐྱེད་དོ། །ནང་བཤགས་
ལ་སླར་ཡང་སྐྱབས་སུ་འགྲོ་བ་སེམས་བསྐྱེད་པ་མཎྜལ་འབུལ་བ་ཡི་གེ་བརྒྱ་པའི་
སྒོམ་བཟླ་བྱེད་པ་ལ་སོགས་པའི་བསག་སྦྱོང་ཅི་རིགས་སུ་བྱའོ། །དེ་ནས་འཇིགས་
སྐྱོབ་དང་ལེགས་སྨོན་གྱི་དགེ་བ་རུ་མ་སོང་བར་ནམ་མཁའ་དང་མཉམ་པའི་སེམས་
ཅན་ཐམས་ཅད་ཀྱི་དོན་དུ་སངས་རྒྱས་ཀྱི་འབྲས་བུ་ཐོབ་པར་བྱ་སྙམ་དུ་བྱང་ཆུབ་
34



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཀྱི་སེམས་རིན་པོ་ཆེའི་གཞི་ལེགས་པར་གཟུང་བ་གལ་ཆེའོ། །དེ་དག་གཏོ་དང་
རིམ་གྲོ་ཙམ་ལ་ནི་དཀར་བགེགས་གཉིས་སུ་འཐུས་པར་བྱས་ལ། གཞན་ལྷ་བསྙེན་
བསྐྱལ་བའམ་སྒྲུབ་པ་ཆེན་པོ་ལ་འཇུག་ཚེ་སྐོང་དང་བཤགས་པ་གལ་ཆེ་བ་ཡིན་
ནོ། །གསུམ་པ་ནི། དབལ་མོ་ལས་ཐིག་ལས། གསར་རྙིང་གནས་དང་སྦྱར་ནས་
ནི། ས་ཡི་ཆོ་ག་བྱ་བ་སྟེ། ཞེས་པས་སྒྲུབ་གནས་རྙིང་པ་ཡིན་ན་ས་སློང་བའི་ཆོ་ག་
མ་བྱས་ཀྱང་རུང་ལ། གསར་ན་ཀུན་སྣང་ཁྱབ་པ་ལྟར་བྱ་བ་སྔ་རབས་པའི་ཕྱག་
ལེན་ཡིན་ནོ།།
གསུམ་པ་ཕྱི་རྟེན་སྐོས་ལ་བསྙེན་པ་ལ་ལྔ་སྟེ། དབལ་མདུང༌། རྒྱལ་མཚན་
པུ་ཐོ། བྱ་ཁྲ། རྒྱལ་ཐོ་བཅའ་བའོ། །དང་པོ་ནི། དབུས་ཀྱི་མདུང་རིངས་ཡུ་བ་གསོམ་
པ་ལ་ལྕགས་སྣ་དགུའི་ (༣༠) མདུང་སོ་སྤྱི་ལྟར་གཟུག་ལ། རིང་ཐུང་གི་ཚད་དུ་
རིགས་ལྔའི་བརྡ་རུ་འདོམ་ལྔ་ཚང་དགོས་པ་གསང་བ་དོན་འགྲེལ་ལས་བཤད་དོ། །
མདུང་ཕྲན་བརྒྱད་ནི་སྨྱུག་རྒོད་ཚིགས་བདུན་པའམ་སྦའམ་ཤིང་ གང་རུང་རེ་
རེའི་མདུང་ཡུ་ལ་མདུང་སོ། །གཅིག་ལ་བརྡུང་རུ་ཅོག་གི་དབལ་མདུང་དུ་ཁྱུང་ངམ་
འབྲོང་གཡག་གི་རུ་རྩེ་སོར་གསུམ་གཟུག །གཅིག་ལ་ཟ་ལ་རྔམ་པའི་དབལ་མདུང་
དུ་སྟག་དང་ཕག་རྒོད་ཀྱི་མཆེ་བ་སོར་གསུམ་གཟུག །གཅིག་ལ་འཛིན་སྡེར་མོའི་
དབལ་མདུང་དུ་ཆུ་སྲིན་དང་སེང་གེའི་སྡེར་མོ་སོར་གསུམ་གཟུག །གཅིག་ལ་
རྣོ་ཚེར་དབལ་གྱི་མདུང་དུ་སྟག་ཚེར་དང་སེང་ཚེར་སོར་གསུམ་གཟུག །གཅིག་ལ་
ཚ་མེ་དབལ་གྱི་མདུང་དུ་མདོ་ལྕགས་ཨུར་མོ་མེ་ཕྱིན་པ་སོར་གསུམ་གཟུག །
གཅིག་ལ་གྲང་ཆུ་དབལ་གྱི་མདུང་དུ་ཆུ་ཤེལ་ཡོད་ན་རབ། མེད་ན་ཏི་ཚའི་མདུང་
རྩེ་སོར་གསུམ་གཟུག །གཅིག་ལ་གློག་ལྕེ་དབལ་གྱི་མདུང་དུ་རྣོ་ཡ་ཚ་ ( ༣༡ )
དཀར་པོ་ལ་སྦྲུལ་ལམ་སྲིན་མོའི་ལྕེ་གཟུགས་སོར་གསུམ་གཟུག །གཅིག་ལ་
35



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལྷོ་
གདུག་པ་དུག་དབལ་གྱི་མདུང་དུ་རྨ་བྱའི་སྒྲོ་སོར་གསུམ་གཟུག་གོ །མདུང་སོ་དགུ་
ཙམ་དུ་གསུངས་ཀྱང་བརྒྱུད་བས་མ་དྲངས་སོ།། ཏིང་མུར་གཡུ་རྩེ་ལས་ཤར་ཏི་
ཚའི་མདུང་རྩེ། བྱང་དུ་འབྲོང་རུ། ནུབ་ཏུ་རྣོ་ཡ་ཚའི་སྲིན་མོའི་ལྕེ་གཟུགས།
ཁྲོ་དང་། མཚམས་བཞི་གྲི་ལྕགས་ལ་བྱ་བར་བཤད་པ་དབང་དྲག་གི་ཁྱད་པ་ཡིན་
ནའང། དབང་ཆེན་ལ་སེང་གེ་དང་ཆུ་སྲིན་གྱི་སྡེར་མོ་སོགས་རྙེད་དཀའ་ཕྱིར་འདི་
བཞིན་བྱ་རུང་བར་མ་ཟད། འགྲོ་མགོན་བློ་གྲོས་ཀྱིས་མདུང་སོ་རྣམས་ལྕགས་ལ་
བྱས་ཀྱང་རུང་བར་བཤད་དོ། །མདུང་ཕྲན་བརྒྱད་དབུས་ཀྱི་དབལ་མདུང་ཟང་
ཡག་ （ ༣༢） ལ་རས་ཐག་གིས་འཆིང་ངོ་། །དེ་ལ་མདའ་དགུ་ནི་གནམ་མདའ་དང་
ས་མདའ་གཟུག་ཅེས་པ། དེའི་གསེབ་ཏུ། མེ་ཡིས་སྒྲོ་དཀར་ཅན་བཞི་སྟོང་གྱེན་
ལ་བསྟན། སྒྲོ་ནག་ཅན་བཞི་སྟོང་ཐུར་དུ་བསྟན། གསས་མདའ་མེས་མ་བཤུར་བ་
( ༣༣）གཅིག་འཕྲད་ལ་བསྟན་གསུངས། གཉོས་ཀྱིས། སྒྲོ་དཀར་ཅན་ལྔ་གྱེན་ལ་
བསྟན། སྒྲོ་ནག་ཅན་བཞི་ཐུར་དུ་བསྟན་གསུངས། ཁ་ཅིག་གིས་དེ་ལས་ལྡོག་པར་
བཤད་དོ། །འོ་ན་འདིར་ཅི་ལྟར་བྱ་ཞེ་ན། སྒྲུབ་པའི་རྫས་ཀྱི་བཙལ་ཐབས་ལས།
མདའ་དཀར་ནག་བརྒྱུད། གསས་མདའ་མེས་མ་བཤུར་བ་དང་དགུ །ཞེས་དང་།
གསང་བ་དོན་འགྲེལ་ལས། གཉིས་ནི་གྱེན་ལ་བསྟན་པ་ཡིན།། གསུམ་ནི་ཐུར་དུ་
འཛུག་པ་ཡིན།། བཞི་ནི་ལོགས་ལ་འདྲིམས་འཇུག་ཡིན།། ཞེས་དང་། རྟེན་འཛུག་
ལས། མདོའ་གསུམ་ཐུར་དུ་མར་བཙུག་པ།། མདའ་བཞི་ཕྱོགས་བཞིར་གཙུག་
པ་ནི།། ཞེས་བཤད་པའི་ཕྱིར། སྒྲོ་དཀར་ཅན་གཉིས་མདུན་རྒྱབ་གཉིས་སུ་གྱེན་
དུ་བསྟན་ལ་གཟུག །སྒྲོ་ནག་ཅན་གསུམ་གཡས་གཡོན་མདུན་གསུམ་དུ་ཐུར་དུ་
བསྟན་ལ་གཟུག །ཡང་སྒྲོ་དཀར་ཅན་གཉིས་གཡས་གཡོན་གཉིས་དང་། སྒྲོ་ནག་
ཅན་གཅིག་རྒྱབ་དང་། གསས་མདའ་མེས་མ་བཤུར་བ་གཅིག་མདུན་དང་བཞི་
36



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ལ་འཕྲད་དུ་བསྟན་ཏེ་གཟུག་གོ །དེ་ནི་དབལ་གསས་དགུ་ཁྲི་དགུ་འབུམ་གྱི་རྟེན་
ནོ། །དེ་ལ་ནས་འབྲས་གྲོ་སོ་བ་སྲན་ཆུང་ཉུངས་ཀར་སྐེ་ཙེ་ཏིལ་དཀར་དང་བརྒྱད་
བས་མ་བྱུང་ཡང་འགྲོ་མགོན་གྱིས་མོན་སྲན་བསྣན་པར་བཤད་པ་གསང་དོན་དང་
ཡང་འགྲིགས་པས་དར་སེར་དུ་ཕུར་ལ་གསས་རྗེའི་རྟེན་དུ་ལྷོ་རུ་གདགས་སོ།
གསེར་ཁ་བཟང་ནི་མེས་མ་བཞུས་པ། གཡུ་མཚོ་རོ་ནི་མིག་མ་ཕུག་པ། དངུལ་
རྣམ་དག་ནི་དངུལ་བྲན་མ་ཞོམ་པ། པུ་ཟངས་རང་བྱུང་ནི་ཟངས་རྡོའམ་ཐོ་བས་
མ་བརྡུང་པའི་ཐིགས་པོ། ཁྲོ་ཆུ་དབལ་ལྕགས་ནི་ཐོག་ལྕགས་ཞུན་མར་བྱས་པ། མི་
ཏིག་སྤུག་བྱུང་ནི་མིག་རང་བྱུང་དུ་ཡོད་པ། བྱེ་རུ་ཟངས་རྒྱས་ནི་མ་ཉམས་པ།
ཤེལ་གཡུང་དྲུང་ནི་མ་སྨེ་བ་སྟེ་བརྒྱད་བས་མ་བྱུང་ཟེར་ཡང་རྫས་བཙལ་ནས་མཆོང་
ཟུར་མེད་དང་དུང་དང་གཉིས་སུ་བྱུང་བས་བཅུར་ཡང་འགྱུར་ཏེ། དར་དཀར་རིམ་
དར་སྔོན་དུ་ཕུར་ལ་རྒོད་གསས་ཀྱི་རྟེན་དུ་བྱང་དུ་གདགས་སོ། །དེར་ལེ་བརྒན་གྱི་
གཞུང་ཐག་ ( ༣༤) ལ་དར་ལྗང་གི་ལྕེ་བརྒྱད་བཏགས་པ་གནམ་གསས་ཀྱི་རྟེན་དུ་
ནུབ་ཏུ་གདགས་སོ།། གླང་སྟོབས་ཆེན་དོམ་ནག་དྲེད་མང་འཕར་བ་སྤྱང་ཀུ་གསའ་
རྒོད་ཁྲ་གླག་དང་དགུའི་རྗེ་ངར་དར་ལྗང་ཐག་པས་བརྒྱུས་ལ་གར་གསས་ཀྱི་རྟེན་དུ་
ཤར་དུ་གདགས་སོ། །དེ་དག་དངོས་སུ་མ་འཛམ་ན་བྲིས་ལ་གདགས་པར་སྔ་རབས་
པས་བཤད་དོ། །དེའང་ཁ་ཅིག་གིས་རྗེ་ངར་རྣམས་བྱང་། རིན་ཅེན་ལྷོ། འབྲུ་སྣ་
ཤར་དུ་གདགས་པར་བཤད་དེ་རྒྱུད་ཏིང་མུར་གཡུ་རྩེའི་དགོངས་པ་མ་ལོན་པར་
ཟད་དོ། །དེ་ནི་སྒྲུབ་ཁང་གི་སྟེང་དུ་དཀྱིལ་འཁོར་གྱི་ཐད་ཀར་མདུང་ཁྲི་ ( ༣༥)
བཅའ་ལ་དེའི་ཐོག་ཏུ་གཟུག་ལ་གསས་ཚོགས་དགུ་ཁྲི་དགུ་འབུམ་དུ་བསྒོམ་མོ། །
གཉིས་པ་ནི། རྒྱུད་གསང་བ་དོན་འགྲེལ་ལས། རྒྱལ་མཚན་ཆེན་པོ་བརྒྱད་པོ་ཡང་།
མདུང་གི་ཕྱོགས་བཞི་དག་ཏུ་གཟུག །ཟུར་བཞི་ལྷ་སྟེགས་མཚམས་སུ་གཟུག །
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཅེས་དོམ་དང་ཆུ་སྲིན་སྤྱང་ཀུ་གསའ་སོ་བྱ་ཕག་དྲེད་ཀྱི་རྒྱལ་མཚན་དང་བདུན་
ལ་གཅིག་མ་ཚང་བས། སྲོལ་འཛིན་ཆེན་པོས་ཁྱུང་གི་རྒྱལ་མཚན་གྱིས་ཁ་བསྐང་
གསུངས་པས། བརྒྱད་རིམ་པ་ལྟར་དབལ་མདུང་གི་ཤར་བྱང་ནུབ་ལྷོ་དང་། ཕྱི་མ་
གསུམ་བྱང་ཤར་དང་བྱང་ནུབ་དང་ལྷོ་ནུབ་དང་ཁྱུང་ལྷོ་ཤར་དགོད་ལ་དམག་དཔོན་
བརྒྱད་དུ་བསྒོམ་མོ། །(གེ་ཁོད། ཡོ་ཕྱ། མུ་ཏུར། པྲ་ཕུད། ནེ་ཕུག །རླུང་ཕུད། ཨ་ཏི་མུ་ཝེར། ཤེ་ནེ་རྩེ།
མཆན་ནོ)། འདི་དག་ཀྱང་མ་འཛམ་ན་བྲིས་པས་ཆོག་གོ །གསུམ་པ་ནི། པུ་ཐོ་ཞེས་པ།
པུ་ནི་ཟངས་སམ་ཁ་དོག་དམར་པོ་ལ་ཟེར། ཐོ་ནི་རྒྱལ་མཚན་བརྒྱད་ཀྱི་ཕྱི་རོལ་དུ་ས་
རྡོ་ལས་བྱས་པའི་ཐོ་བརྒྱད་དེ་ས་ཚོན་དམར་པོས་ཁ་དོག་བསྒྱུར་ལ། དེ་ལ་རྒྱུ་ཟངས་
རྙེད་ན་རབ། མ་རྙེད་ན་ཤིང་གི་བྱང་བུ་བརྒྱད་ལ་སྟེང་འོག་གཉིས་མ་གཏོགས་
པའི་གྱད་ཆེན་བརྒྱད་ (༣༦) ཀྱི་གཟུགས་བྲིས་ལ། ཕྱོགས་མཚམས་མ་ནོར་བར་
གཟུག་སྟེ་གྱད་བརྒྱད་དུ་བསྒོམ་མོ། །བཞི་པ་ནི། རྒྱུད་གསང་དོན་ལས་གསུངས་
པ་ལྟར་ན། བྱ་ཁྲ་ཞེས་པ་བྱ་རིགས་གཞན་དང་གདུག་པ་ཤ་ཟན་གྱི་རིགས་
སོ། །དེའང་ཤིང་ཚེར་མ་ཅན་གྱི་བྱང་བུ་སྣ་རྩེ་ཕུག་པའི་ངོས་གཉིས་སུ་བྱ་རིགས་
དང་མཚོན་ཆ་སྣ་ཚོགས་པར་བྲིས་ལ། དབལ་མདུང་གི་ཕྱོགས་བཞིར་ཚོན་སྐུད་
བཞི་གདགས་ཏེ་ཤར་དུ་ཚོན་སྐུད་དཀར་པོ་ལ་ཁུ་བྱུག་སོགས་ཚངས་མའི་ ( ༣༧)
རིགས་དང་། བྱང་དུ་ཚོན་སྐུད་ལྗང་གུ་ལ་ཁྲ་གླག་སོགས་ཤ་གཟན་གྱི་རིགས་
དང་། ནུབ་ཏུ་ཚོན་སྐུད་དམར་པོ་ལ་ངང་ངུར་སོགས་འདམ་གཟན་གྱི་རིགས་
དང་། ལྷོ་རུ་ཚོན་སྐུད་སྔོན་པོ་ལ་རྒུམ་ཐུན་གྱི་རིགས་སོགས་བརྒྱུས་ཏེ། དབལ་
མདུང་རྒྱལ་མཚན་པུ་ཐོ་རྣམས་སྦྲེལ་ལ་དགོད་དོ། །ཡང་ན་བྱ་ཁྲག་གདུག་པ་ཅན་
གྱི་གཟུགས་དང་མཚོན་ཆ་སྣ་ཚོགས་པ་བྲིས་པའི་བྱང་བུ་ཚོན་སྐུད་བསྒྲིལ་མར་བརྒྱུས་
ཏེ་སྣ་གཅིག་དབལ་མདུང་ལ་གདགས་ལ་གཡས་བསྐོར་དུ་མདུང་དང་རྒྱལ་མཚན་
39



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
དང་པུ་ཐོ་རྣམས་སྦྲེལ་ལོ། ཞེས་སྔ་རབས་པས་བཤད་དོ། །ལྔ་པ་ནི། གནས་ཁང་ནས་
འདོམ་ཉི་ཤུ་རྩ་ལྔའམ་ཡང་ན་ཕྱི་ནང་ཤན་འབྱེད་པའི་ས་རུ་ཐོ་བཞི་ཕྱོགས་མདོག་དང་
བསྟུན་ནས་བརྩིགས་ལ་དེ་ལ་རྒྱལ་ཆེན་བཞིའི་ (༣༨）གཟུགས་ཤིང་གི་བྱང་བུ་ལ་
བྲིས་པ་ཞལ་ཕྱིར་བསྟན་ནས་མ་ནོར་བར་གཟུག་ལ་རྒྱལ་པོ་ཆེན་པོ་བཞིར་བསྒོམ་
མོ། །དེ་ཡང་གསང་བ་དོན་འགྲེལ་ལས། སྟེང་རྒྱུན་མདུང་གི་བྱ་བ་ཡིན།། འོག་
རྒྱན་དཀྱིལ་འཁོར་རྒྱན་རྫས་ཡིན། ལོགས་རྒྱན་བྱ་ཁྲ་རྒྱང་ཐག་ཡིན། ཕྱི་རྒྱན་ཟངས་
ཐོ་པུ་ཐོ་ཡིན། ཞེས་དབལ་མདུང་དང་རྒྱལ་མཚན་རྣམས་སྟེང་རྒྱུན། བྱ་ཁྲ་ལོགས་
རྒྱུན། ཟངས་ཐོ་དང་རྒྱལ་ཐོ་རྣམས་མཐའ་རྒྱན་ནམ་ཕྱི་རྒྱན། ནང་རྟེན་བཅུད་དགུ་
( ༣༩)འོག་རྒྱན་ཞེས་བྱ་སྟེ་འོག་ཏུ་རྒྱན་བཀོད་སྐབས་སུ་འབྱུང་ངོ་། །རྟེན་དྲུག་
ཅེས་པའང་། ཕྱི་དབལ་མདུང་མདུང་ཕྲན་བཅས་གཅིག་དང་། རྗེ་ངར་(༤༠)
སོགས་བཞི་ལ་གཅིག་དང་། སྐོས་ཕྱི་མ་བཞི་ (༤༡）སྟེ་དྲུག །ནང་བུམ་པ་དང་།
ཕུར་པ་དང་སྤར་ཤད་གཉིས་རྔམ་ཆེན་ཡབ་ཡུམ་དང་། རལ་གྲི་དང་མེ་ལོང་གཉིས་
ཧ་ལ་ཡབ་ཡུམ་གྱི་རྟེན་དུ་བྱུང་ཕྱིར་དེ་རྣམས་ལ་གཉིས་དང་། ལྕགས་ཀྱུ་མདའ་དར་
བྱང་བུ་གསུམ་ལ་གསུམ་དུ་བློས་པས་དྲུག །གསང་བ་སྤྱི་བོ་བདེ་འཁོར་སོགས་འཁོར་
ལོ་དྲུག་ (༤༢）གོ །
གསུམ་པ་ལས་བསྙེན་ལ་གསུམ་སྟེ། སྲུང་བ་མཚམས་ཀྱི་བསྙེན་པ་དང་། དཀྱིལ་
འཁོར་བཅའ་གཞིའི་བསྙེན་པ་དང་། སྒོ་དབྱེ་བསྲེ་སྣོན་གྱི་བསྙེན་པའོ། །དང་པོ་
ལ་ལྔ་སྟེ། ཕྱག་རྒྱ་ (༤ ༣）དང༌། ཚིག་བཤད་དང་། སྔགས་དང་། རྫས་
དང་། ཏིང་ངེ་འཛིན་ནོ། །དང་པོ་ནི། རྫུ་འཕྲུལ་ཁྲོ་གཉེར་གྱི་ཕྱག་རྒྱ་བཅའ་ལ་
རྔ་གཤང་གི་སྒྲ་ཕྱུང་བའོ། །གཉིས་པ་ནི། སྐུའི་ཚེ་ ང་ནི་ཡེ་ཤེས་ཆེན་པོ་༔ »བ་དང་གསུང་
གི་ང་རོ་（ང་ཡི་གདུག་པའི་སྐད་)དང༌། བདེན་ བཀའ་ལ་མི་ཉོན) པའི་བཀའ་བསྒོ་དང༌།
39



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འགལ་（གལ་ཏེ་ཐོ་ལས་མཆན) བྱེད་སྒྲོལ་བའི་ཚིག་གོ །གསུམ་པ་ནི། བསྭཱ་ཐོ་ཡེ་ལ་སོགས་
པ་བརྗོད་ལ་ཡུངས་ཀར་བྲིམ་མོ། །བཞི་པ་ནི། ཐོ་བཞིའི་མགུལ་དུ་གསེར་སྐྱེམས་
སྦྲང་ཞིང་དམ་བདར་རོ། །ལྔ་པ་ནི། ཁྲིམས་ཀྱི་ལ་བོ་ཆེའི་ཁ་ནས་རྒྱལ་པོ་ཆེན་
པོ་བཞི་ (༤༤)ལ་འཁོར་གྲངས་མེད་པ་དང་བཅས་ནས་བར་ཆད་བསྲུང་བར་མོས་
པའོ། །
གཉིས་པ་དཀྱིལ་འཁོར་བཅའ་གཞིའི་བསྙེན་པ་ལ་བཞི་སྟེ། གནམ་ཐིག་གམ་
ཡེ་ཐིག་གདབ་པ། བརྩིག་ཅིང་ཆག་ཆག་གདབ་པ། ཐིག་ཚོན་གྱི་བྱ་བ། རྒྱུན་
བཀོད་པའོ། །དང་པོ་ནི། སྐབས་ཕྲིན་ལས། བོན་ཉིད་མཚན་མ་མེད་པའི་དབྱིངས་
སུ།། ཡེ་ཤེས་མཁའ་ལ་གསལ་བའི་ཐིག་གདབ།། བ་ག་ཀློང་དུ་ཡངས་པའི་ཀློང་
དུ། ཏིང་འཛིན་རིག་པའི་སེམས་ཀྱི་ཐིག་གདབ། ཟད་མེད་འབྱུང་བ་རྒྱུ་ཡི་དབྱིངས་
སུ། མཚན་མ་འདུས་བྱས་རྫས་ཀྱི་ཐིག་གདབ།། ཅེས་བོན་གྱི་སྐུ་ནམ་མཁའ་ལྟ་
བུའི་ངང་ལས་ལོངས་སྤྱོད་རྫོགས་པའི་སྐུ་ཉི་མ་ལྟ་བུ་འཆར་ཞིང་དེ་ལས་སྤྲུལ་
པའི་སྐུ་ཉི་ཟེར་ལྟ་བུ་སྤྲོས་ནས་སེམས་ཅན་གྱི་དོན་བྱེད་པ་དང་སྒོ་མཐུན་པ། སྔོན་
ལ་གནམ་ཐིག་གམ་ཡེ་ཐིག་ནམ་མཁའ་ལ་བཏབ་པས། རང་བཞིན་གྱི་དཀྱིལ་
འཁོར་ཅི་ཡང་མ་ཡིན་པ་ལས་ནམ་མཁའ་ལ་ཟླ་བ་ཤར་བ་བཞིན་དུ་ཏིང་འཛིན་
གྱི་དཀྱིལ་འཁོར་མ་བྲིས་རང་གསལ་དུ་གྱུར་པ་དེའི་གཟུགས་བརྙེན་གཉིས་པ་
ཞིག་མཁའ་ཟླ་དང་ཆུ་ཟླའི་རྣམ་པ་ལྟར་ས་ལ་རྡུལ་ཚོན་ནམ་སྤྲུལ་པའི་དཀྱིལ་
འཁོར་དུ་བལྟར་མངོན་པར་བྱིན་གྱིས་བརླབས་པས་ཐུགས་རྗེ་ཡས་སྤྲུལ་པ་དང་།
རྡུལ་ཚོན་གྱི་དཀྱིལ་འཁོར་ས་ལ་བྲིས་པ་ལ་བརྟེན་ནས་ཏིང་ངེ་འཛིན་གྱི་དཀྱིལ་
འཁོར་སེམས་ལ་གསལ་ཞིང་དེ་ལ་བརྟེན་ནས་རང་བཞིན་གྱི་དཀྱིལ་འཁོར་ཀློང་
ན་གསལ་བས་ཐབས་མས་མཚོན་པའོ། །དེ་ལ་རྒྱུད་ལྟར་ན། ཡེ་ཐིག་གི་རྒྱུ་དང་
40



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཚད་ནི། རྒྱུད་ལས། ཚོན་སྣ་ལྔ་ལ་བྱས་པ་ཡིན།། ཐིག་ཐག་དཀྱིལ་འཁོར་གཉིས་
འགྱུར་ཚད།། ཡེ་ཤེས་ལྔ་དང་ལྡན་པར་བྱ།། ཞེས་ཡེ་ཤེས་ལྔའི་མཚོན་བྱེད་
དུ་ཚོན་སྣ་ལྔ་པ་ལ། སྐུ་གཉིས་ཀྱི་མཚོན་བྱེད་དུ་ཐིག་ཐག་དཀྱིལ་འཁོར་གཉིས་
འགྱུར་གྱི་ཚད་དེ། གདབ་ལུགས་ནི་དཔོན་གསས་ནུབ་ནས་ཤར་དང་། ཐིག་
གཡོག་ཤར་ནས་ནུབ་ཏུ་བལྟ་ལ། ངོ་བོ་རང་བཞིན་ཐུགས་རྗེ་གསུམ་གྱི་མཚོན་
བྱེད་དུ་མས་ཡར་གནམ་ལ་ལན་གསུམ་བཏབ་ལ་རང་བཞིན་གྱི་དལ་དུ་བསྒོམ།
དེ་ནས་ཡས་མར་བར་སྣང་ལ་ལན་གསུམ་བཏབ་ལ་ཏིང་ངེ་འཛིན་གྱི་དལ་དུ་
བསྒོམ་པའོ། །སྐབས་ཕྲིན་ལས་བཤད་པ་ལྟར་ན། ཤི་ཤོན་གཙང་མའི་ཐིག་
ཐག་འདོམ་བཞིར་བཅའ་བ་གྲུ་བཞིར་བྱས་ལ་ཕྲིན་ལས་མཁན་རེ་རེས་འཐེན་
ཏེ་ནམ་མཁའ་གྲུ་བཞིར་གཅད་ལ་རང་བཞིན་གྱི་དལ་དུ་བསྒོམ། དེ་ནས་མ་
འགྲུས་པར་ས་ལ་ཕབ་སྟེ་ཟུར་བཞིར་ཕུར་པ་བཞི་བཙུགས་ལ་ཏིང་ངེ་འཛིན་གྱི་
དལ་དུ་བསྒོམ་པའོ། ། གཉིས་པ་ནི། ཡིད་ལ་འཐད་ཅིང་བཀྲ་ཤིས་པ་ནས་ས་
བླངས་ལ་དཀྱིལ་འཁོར་གྲུ་བཞིར་བྱས་ལ་ཞིང་ཚད་རང་ལུས་འདོམ་གང་ཡོད་
པ་དེ་ཉིད་ལྷའི་དཀྱིལ་འཁོར་དུ་བསྒྲུབ་པའི་དོན་དུ་ཁྲུ་བཞི་སྟེ་འདོམ་གང་
བྱེད་པ་ལ། རྔམས་སུ་རིགས་དྲུག་གི་རྟོག་པ་ཟིལ་གྱིས་གནོན་ཕྱིར་ཆགས་དྲུག་
(༤༥） ངེས་པར་འཐད་པ་ཡིན་ནོ།། དེའང་ཁ་ཅིག་གིས་དབུས་དམའ་ལ་མཐའ་
ཅུང་མཐོ་བར་བརྩིག་ཅེས་པ་ནི་ལོག་སྟེ། ལུང་གིས་ངེས་པའི་ཕྱིར་དབུས་ཅུང་
མཐོ་ཞིང་མཐའ་གཞོལ་བར་བརྩིག་གོ །དེ་དག་ཀྱང་ལས་ཐིག་ལས། བཀྲ་ཤིས་
ཡིད་དུ་འོང་བ་ཡི།། ས་ལ་དཀྱིལ་འཁོར་བརྩིག་པ་ནི།། དཔངས་སུ་ཆགས་ཚད་
དྲུག་ཡོད་པ། ཆུ་རུ་དཀྱིལ་འཁོར་ལོགས་རེ་ལ། ཁྲུ་བཞི་དག་ཏུ་ཡོད་པར་བྱ།།
དེ་ཡང་མཁྲེགས་ལ་ཆ་སྙོམས་པ།། ཅུང་ཟད་དབུས་མཐོ་མེ་ལོང་དབྱིབས། ཞེས་
།
41



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སོ། །དེ་ལ་ལྕགས་རྡོ་དང་མཁར་ཁོངས་ཏེ་རྡོ་ངར་ (༤༦)ཅན་གྱི་ཕྱེ་མས་སྤུན་
བཅད་ལ་འཇམ་ལ་སྙོམས་པར་བྱས་ཏེ་ཟངས་ལྕགས་སོགས་རིན་པོ་ཆེའི་ཕྱེ་མས་
བརྡལ་ལ། གོང་དུ་བཤད་པའི་ཁྲག་སྣ་དགུ་དང་ཆུ་སྣ་དགུ་དང་། གཞན་ཡང་
འབྲུ་ལྔ་སྤོས་ལྔ་རིན་ཆེན་ལྔ་སྙིང་པོ་ལྔ་སྨན་ལྔ་བདུད་རྩི་ལྔ་ལ་སོགས་པས་ཆག་
ཆག་གདབ་སྟེ། ལས་ཐིག་ལས། འབྲུ་དང་སྤོས་དང་རིན་པོ་ཆེ།། སྙིང་པོ་སྨན་
དང་བདུད་རྩིས་གདབ། དེ་ཡང་རྣམ་པ་ལྔ་ལྔ་སྟེ།། ཞེས་སོ། །དེ་དག་དྲག་པོ་ལ་
བཤད་ཀྱི་ཞི་བའི་དཀྱིལ་འཁོར་ལ་ཆུ་སྣ་དགུ་དང་སྨན་སྤོས་དང་དྲིའི་ཆུས་ཆག་
ཆག་གདབ་པའོ། །གསུམ་པ་ནི། ཐིག་ནི་གཞལ་ཡས་ཁང་གི་མཚན་ཉིད་གཏན་
ལ་འབེབས་པའི་ཕྱིར་གདབ་པ་ཡིན་ལ། དེ་ལ་ལས་ཐིག་གི་རྒྱུ་ནི་ཤི་ཤོན་དཀར་
དམར་རམ་རས་བལ་གཙང་མ་གང་ཞིག་གཞོན་ནུ་མས་བཀལ་ཐབས་ལེགས་པར་
བྱས་པ་གཉིས་ལ་ག་བུར་དང་ལི་ཁྲི་གཉིས་ཤེལ་ཕོར་དང་ཟངས་ཕོར་དུ་ཐིག་ལེ་
དཀར་དམར་རམ་ཅུ་གང་དང་སིན་དྷུ་རས་སྦྱངས་པས་སྦགས་པ་དཀྱུས་ལྟར་
བྱིན་གྱིས་རློབ་ལ། དཔོན་གསས་ཤར་དང་ཐིག་གཡོག་ནུབ་ཏུ་ཕྱོགས་པའི་ཚུལ་
གྱིས་དཔོན་གསས་ཀྱིས་ཐིག་སྐུད་བརྐྱངས་པའི་སྣེ་ལ་ཐིག་གཡོག་གིས་བཟུང་
ཞིང་། ཐིག་སྣ་མ་ཤོར་བ། ཐིག་སྐུད་མ་ཆད་པ། དཔོན་སློབ་གཉིས་ཀྱིས་མདུན་
རྒྱབ་མ་ལོག་པ། སྡོད་ས་མ་འཕྱུགས་པར་གདབ་སྟེ། དེ་ལ་བཅུད་ཆགས་པའི་
དང་པོ་ཚངས་པ་ཡིན་པས་ཐིག་གི་ཐོག་མའང་མཐའ་ཐིག་དང་ཚངས་ཐིག་ནས་
གདབ་པའོ། །ཇི་ལྟར་གདབ་པའི་ཚུལ་ནི། དབལ་མོ་ལས་ཐིག་ལས། བལ་གསར་
ཐིག་སྐུད་སུམ་བསྒྲིལ་ལ།། ཐིག་ཆལ་དག་གིས་གཤེར་བྱས་ལ། སློབ་དཔོན་ནུབ་ལ་
གཟུངས་མ་ཤར། སྡོད་ལ་དང་ལ་ཚངས་ཐིག་གདབ། ཟུར་ཐིག་མཐར་ཐིག་ཆ་
མཉམ་བྱ། དེ་ནས་ཕུར་བུ་ཕྲ་མོ་ལ། ཐིག་སྐུད་བཏགས་ལ་རིག་པ་ཡིས།། མཐའ་
2



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ནས་རིམ་པར་བཞིན་བསྐོར་བས། རིམ་པ་གསུམ་གྱི་ཆ་མཉམ་བྱ། དེ་ཡི་ནང་
དུ་ཕྱོགས་བཞིར་ནི།། ཟླ་གམ་བཞི་རུ་ཐིག་ཆས་གཅད།། དེ་ཡི་བར་དུ་ཁྱམས་ཀྱི་
ཐིག །རིག་པས་རན་པར་ཕྱོགས་བཞིར་གདབ། དབུས་སུ་དཀྱིལ་འཁོར་གང་
བཞེངས་པའི།། ཐིག་ནི་རིག་པས་གདབ་པར་བྱ།། ཞེས་སྤྱི་ཙམ་དུ་དང་པོར་མཐའ་
ཡི་ཐིག་བཞིར་གདབ། དེ་ནས་ཚངས་ཐིག་བཞིར་གདབ། དེ་ནས་དབུས་སུ་ཐིག་
ཕུར་བཙུགས་ལ་དེ་ལ་ཐིག་སྐུད་བཏགས་ཏེ་ཟླུམ་པོ་རིམ་གསུམ་བསྐོར། དེ་ནས་
བསྐོར་ཐིག་བར་མའི་སོ་ནས་ཟླ་གམ་ཐིག་བཞིར་གདབ། ཟླ་གམ་དབུས་ནས་
འགྲུས་ཀྱི་ཐིག་བཞིར་གདབ། འགྲུས་ཀྱི་རྒྱ་གྲམ་སྟེང་ནས་ཕོ་བྲང་ཐིག་བཞིར་
གདབ། ཕོ་བྲང་ཆ་གསུམ་བགོས་ལ་སྒོ་དང་གདུང་ཐིག་གདབ། གདུང་ཐིག་གཡས་
གཡོན་གཉིས་གར་སྐྱོར་ལ་ཐིག་རེ་གདབ། འབྱུང་རྩིག་ཐིག་ལ་ལྔ་ཁུག་བཞི་ཕབ་
ཡིན། སྒོ་རྒྱན་ལ་ཕོ་བྲང་ཟླ་གམ་ཐིག་ནས་བསྐོར་ཐིག་བར་མ་གཉིས་ཀྱི་བར་དུ་
ཆ་བཅུ་གསུམ་དུ་བགོས་ལ། རྟ་བབས་ལ་བཞི། བུམ་བདན་ལ་ཕྱེད། བུམ་པ་
ཕྱེད་དང་གསུམ། བྲེ་སྐེ་ཕྱེད། བྲེ་ལ་གཅིག །འཁོར་ལོ་ལ་ཕྱེད་དང་གཉིས། ཆ་
ཁེབ་ལ་ཕྱེད། ཏོག་ལ་གཅིག་དང་བྱ་རུ་མཉམ། བྱ་གྲི་ལ་ཕྱེད་དང་གཉིས་སུ་
ཤེས། དེ་ཡི་དབུས་སུ་དཀྱིལ་འཁོར་གང་བཞེངས་རིག་པས་ཤེས་པར་བྱ་ཅེས་
པ། དབུས་ཀྱི་ལྷ་གནས་དང་། གཞན་ཡང་སྒོ་བརྒྱད་པ་དང་བཅུ་གཉིས་པ་ལ་
སོགས་གང་དགོས་རིག་པས་ཤེས་པར་གྱིས་ཞེས་པའོ། །འདི་ནི་སྤྱི་ཙམ་དུ་བསྟན་
པ་ཡིན་ལ་ཐིག་དང་ཚོན་གྱི་ཕྱག་ལེན་རྒྱས་པ་ནི་རྗེ་མཉམ་མེད་བླ་མའི་མདོ་རྒྱུད་
ཀུན་ནས་དྲིལ་བ་གསལ་བྱེད་མེ་ལོང་ལྟར་ཤེས་པར་མཛོད་ཅིག །རྡུལ་ཚོན་གྱི་
སྦྱོར་ཚུལ་ནི། དབལ་མོ་ལས་ཐིག་ལས། དཀར་པོ་རྡོ་ཐལ་དཀར་པོས་བྱ། སེར་
པོ་ས་སེར་ཡུང་བ་དང་།། རྡོ་རྒྱུས་དཀར་པོ་ཅུང་ཟད་བསྲེ།། དམར་པོ་ས་སེར་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསྲེགས་པ་དང་། མཚལ་ལམ་བཙག་རྡོ་དམར་པོ་དང་། རྡོ་རྒྱུས་ཅུང་ཟད་བསྲེས་
ལ་བྱ།། སྔོན་པོ་ས་སྔོན་རྡོ་སྔོན་དང༌།། རམ་དང་རྡོ་རྒྱུས་བསྲེས་ལ་བྱ།། ལྗང་གུ་
ས་སྔོན་རྡོ་སྔོན་དང་། ས་སེར་ཡུང་བ་རྡོ་རྒྱུས་བསྲེས། དེ་དག་བག་ཕྱེ་ཙམ་དུ་
འཐག །ཚགས་ནས་ཕྱུངས་ལ་བྱ་བའོ། །ཞེས་པ་ལྟར་ལ། དེ་ཡང་རང་བྱུང་བྱེ་
མ་དཀར་པོ་ཡོད་ན་རབ། མ་རྙེད་ན་ཅོང་ཞི་མེས་བསྲེགས་པ་ཆུར་བཅུག་པས་
འདུར་སླ། དཀར་པོ་དེ་ཡིས་ཀུན་གྱི་གཞིར་བྱ་ལ། འབྲི་མོག་ཞོ་ནང་དུ་སྦངས་ལ་
ཅོང་ཞི་ཕྱེ་མ་དང་མཉམ་དུ་འཕུར་བས་དམར་པོར་འབྱུང་། དེ་ལ་བུལ་ཏོག་
ཅུང་བསྲེས་པ་དེ་མ་ཐག་ཏུ་འཕུར་བས་མཐིང་ཀར་འབྱུང་། ཤུག་ཐལ་ཨན་
ཙམ་བསྲེས་པས་སྨུག་པོར་འབྱུང་། གྲོ་ནས་ཀྱི་ལྗང་བུ་རླན་བརྡུང་བྱས་པ་ཙོང་
ཞི་དང་མཉམ་དུ་འཕུར་བས་ལྗང་གུར་འབྱུང་། རྐྱང་ཤོག་བཙོས་པའི་རོ་ཅོང་
ཞི་དང་མཉམ་དུ་འཕུར་བས་སེར་པོར་འབྱུང་། དམར་པོ་དང་སེར་པོ་གཉིས་
ཆ་མཉམ་པ་བསྲེས་པར་ངུར་སྨྲིག་འབྱུང་། ཡུང་བ་སེར་པོ་འདུར་མ་ཆ་གསུམ་
དང་ཅོང་ཞི་ཆ་དགུ་བསྲེས་པར་བྱང་བུལ་ཅུང་བཏབ་པ་ཞོའམ་དར་བས་ཕུར་
བས་ལི་ཁྲི་མདོག་འབྱུང་། རྫ་སྣོད་དུ་ཆུ་ཁའི་བྱེ་མ་བླུག །དེའི་སྟེང་དུ་ཅོང་
ཞི་ཕྱེ་མ་བླུག །དེའི་ཁ་ལ་མར་ཅུང་ཙམ་བཞག་ལ་མེས་བསྲེགས་པས་ཅོང་ཞི་
ནག་པོར་འགྲོ་བས་ནག་པོར་འབྱུང་ངོ་། །བཞི་པ་ནི། དབང་ཆེན་གཙོར་བཏོན་
ནས་བཤད་པ་ལ། དཀྱིལ་འཁོར་དར་དང་ཟ་འོག་གི་གུར་འོག་ཏུ་བཅུག་ལ།
བུམ་པ་དགུའམ་ལྔའམ་གཅིག་ཡན་ཆད་ལ་འོ་མ་དང་ཆུས་སུམ་གཉིས་ལོངས་
པར་བཀང་བ་ནི་གཟུགས་སྐུ་གཉིས་དང་། སུམ་ཆ་སྟོང་པར་བཞག་པ་ནི་བོན་
སྐུའི་ཆ་སྟེ་གོང་གི་བུམ་རྫས་ཉེར་ལྔ་ལྡུགས་ལ་དཀྱིལ་འཁོར་ཕྱོགས་བཞི་དང་
མཚམས་བཞི་དང་དབུས་དང་ལྔ་ལ་སྐབས་དང་སྦྱར་ལ་དགོད། ཕུར་པ་ལྔ་དང་



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
སྤར་ཤད་ལྔ་དབུས་ཀྱི་ཕོ་བྲང་ལྔ་ལ་ཟུང་རེ་དགོད་པ་རྔམ་ཆེན་ཡབ་ཡུམ་བཅུ་
དང་། ཡང་ཕུར་པ་བཞི་དང་སྤར་ཤད་བཞི་ནང་སྒོ་བཞི་ལ་ཟུར་རེ་དགོད་ལ་སྒོ་
བ་ཡབ་ཡུམ་བརྒྱད་དང་། རལ་གྲི་བརྒྱད་དང་མེ་ལོང་བརྒྱད་ཟླ་གམ་བརྒྱད་ལ་
ཟུང་རེ་དགོད་ལ་རིག་པ་ཡབ་ཡུམ་བཅུ་དྲུག་དང་། ཡང་རལ་གྲི་གཅིག་དང་མེ་
ལོང་གཅིག་དང་གཉིས་དབུས་ཀྱི་གློ་འབུར་ལ་དགོད་ལ་ལྷ་རྒོད་ཡབ་ཡུམ་གཉིས་
དང་། ལྕགས་ཀྱུ་དགུ་དང་མདའ་དར་དགུ་དང་བྱང་བུ་དགུ་བར་ཁྱམས་སུ་
དགོད་ལ་དབལ་མོ་ཉི་ཤུ་རྩ་བདུན་དུ་བྱིན་གྱིས་བརླབ་པའོ། །དེའང་བྱང་བུ་
(༤༧) བསྭེ་དུང་ཟངས་གཏིང་ལྕགས་ཤིང་རྭ་ཤེལ་མཁར་བ་དང་དགུའི་བྱང་
བུའོ། །ནང་རྟེན་བཅུད་དགུ་ཅེས་པ་བུམ་པ་ནས་བྱང་བུ་ཡན་ཆད་དགུ་པོ་དེ་ཉིད་
དོ། །འོ་ན་ལག་པ་མི་བསྔོའམ་ཞེ་ན། འདི་རྒྱུན་ཡང་སྤུར་ཤད་ཁོངས་སུ་གཏོགས་
པས་ལོགས་སུ་བསྔོར་མེད་ལ། ལག་པ་དགུ་ནི་གཡབ་མཁན་མ་དགུར་བསྒོམ།
ཅེས་པའི་ལྷ་ཡང་བྱིན་ཏེའི་ནང་རིགས་སོ། །ཞེས་དཔལ་ཆེན་གྱིས་གསུངས་སོ། །
གཞན་དུ་ན་བུམ་པ་ལ་ནང་རྟེན་བཅུད་དགུ་ཚངས་ཏེ། འབྲུ་ལྔ་དང་སྙིང་པོ་ལྔ་
རིན་ཆེན་ལྔ་དང་གསུམ། སྨན་སྤོས་གཉིས་གཅིག་ཏུ་བསྡོམས་པས་བཞི། ཆུ་དང་
འོ་མ་གཉིས་བཅས་རྩ་ཡི་རྫས་དྲུག་དང་། ཁ་རྒྱན་མགུལ་ཆིངས་གཟུང་ཐག་གསུམ་
ཡན་ལག་གི་རྫས་ཏེ་དགུའོ། །གཞན་ཡང་ཆས་གོས་དགུ་ (༤༨）ནི། དཔོན་གསས་
ཀྱི་ཆས་སུ། སྟག་གི་སླག་པ་དང་། སེང་གེའི་གོང་སླག །སྦྲུལ་གྱི་སྐུ་ཆིངས། རིན་
པོ་ཆེའི་སྲོག་ཞུ། ཟ་འོག་གི་འབོག་ལྕེ མ། ཉི་ཟླའི་དཔའ་མཚན་ལ་སོགས་དང་།
རྒྱལ་ཐེབས་ཀྱི་ཆས་སུ། ཟ་འོག་གི་བྲང་ང་
། སྟག་གི་སྨད་རལ། བསྭེའི་སྐུ་ཆིངས།
སྟག་གཟིག་གི་ལྡུམ་ལ་སོགས་དང་། གར་མའི་ཆས་སུ། རས་ཀྱི་གོང་ཁྱུད།
དར་གྱི་སྙིང་ནན། ལྕགས་ཀྱི་འཕྲུལ་ལྡེམ། ཁ་གསེར་ཁ་གཡུ། སྤྱན་རྟེན་ཡུག་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དགུ །ཚེམས་རྟེན་མགྲོན་བུ་ལ་སོགས་པ་སྐུ་ལ་སྤྲས་སམ་དཀྱིལ་འཁོར་གྱི་མཐའ་
རས་སུ་དགོད། དབལ་བཤོས་དགུ་ནི། སྔོན་འབྱུང་གི་དུས་ན་གཤེན་གསང་བ་
འདུས་པས་བདུད་རྒྱལ་འགྲན་དེ་ཡ་བོ་རྒྱུད་རང་གྲོལ་དུ་བསྒྲལ་ཏེ། གློ་བ་མ་བཞི་
བུ་བཞི་སྙིང་མཆོང་རི་ཟུར་གསུམ་དང་དགུ་ལ་སྤྲུལ་པའི་དབལ་གཏོར་དགུར་
བྱིན་གྱིས་བརླབས་ཏེ་ཡེ་ཤེས་དང་ལས་ཀྱི་ཁྲོ་བོ་ཁྲོ་མོ་རྣམས་ཐུགས་དམ་བསྐངས་
བའི་གླེང་གཞི་དང་བཅས་པ་སྟེ། སྔ་རབས་པ་དག་གིས་དབལ་བཤོས་ཅིག་ལ་
གཏོར་ཕྲན་བརྒྱད་ཀྱིས་བསྐོར་བའམ། དབལ་གཏོར་རྩེ་མོ་ཟང་ངེར་ཡོད་པ་དགུར་
བཤམ་གསུངས་སོ། །དེ་ཡང་ཕྱི་ལྟར་མཚལ་རི་ལྷའི་མདུན་ས་ཞེས་པ། རི་རབ་
ཀྱི་སྟེང་ལྷོ་ནུབ་ཕྱྭ་དང་སྐོས་ཀྱི་བར་ན་མཚལ་གྱི་རི་བོ་ཟུར་གསུམ་པ་བང་རིམ་
གསུམ་དང་ལྡན་པ་གྱེན་ལ་དཔག་ཚད་དྲུག་བརྒྱ་དང་། ལོགས་ལ་དཔག་ཚད་
གཉིས་བརྒྱར་ཡོད་པ་དེ་ལ་ལྷ་ཐམས་ཅད་འཚོགས་པ་ཡིན་ལ། དེ་བཞིན་དབལ་
བཤོས་ལའང་ཡེ་ཤེས་དང་ལས་ཀྱི་ལྷ་ཐམས་ཅད་འདུས་ཤིང་འཚོགས་པའི་རྟེན་
དུ་བྱེད་དོ། །ནང་ལྟར་གློ་བ་མ་བཞི་བུ་བཞི་དང་སྙིང་མཆོང་རི་སྨུག་པོ་དང་དགུ་
ཡིན་ནོ། །གསང་བ་ལྟར་རང་གི་སྙིང་དང་གློ་བ་འབྲེལ་པའི་རྩ་དམར་པོ་ཟུར་གསུམ་
ན་ཁྱབ་བྱེད་ཀྱི་རླུང་རྒྱུ་བ་ལས་རྟོག་ཚོགས་ཐམས་ཅད་སྐྱེ་བས་དེ་རིག་པའི་ཡེ་ཤེས་
སུ་བྱིན་གྱིས་བརླབ་པའོ། །གཞན་ཡང་མ་ཚོགས་རྣམས་ལ་ཤ་ཁྲག་གིས་དཔུངས་
བླངས་པའི་གཏོར་མ་གཅིག་དང་། གྱོད་དམག་རྒྱལ་ཆེན་རྣམས་ལ་གཅིག་དང་།
བོན་སྐྱོང་སྲུང་མ་རྣམས་ལ་གཅིག་དང་གསུམ་དུ་(༤༩)བཤམས་ཞེས་སྔ་རབས་
པས་གསུངས་སོ། །མཆོད་པ་དགུ་ནི། མཆོད་པ་རྣམ་བརྒྱད་དང་དེའི་སྟེང་དུ་
བདུད་རྩི་སྨན་གྱི་མཆོད་པ་དང་དགུར་བཞེད་དོ། །དེ་དག་ཀྱང་དཀྱིལ་འཁོར་
གྱི་མདུན་ནམ་གང་བདེར་བཤམ་པའོ། །
རྒྱུ



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
༈ གསུམ་པ་སྒོ་དབྱེ་བསྲེ་སྙན་གྱི་བསྙེན་པ་ལ་གསུམ་སྟེ། གསང་སྔགས་
ཀྱི་ལམ་སྒོ་དབྱེ་བ་དང༌། གསར་ན་བསྲེ་བ་དང་། རྙིང་ན་བསྣན་པའོ། །དང་པོ་
ལ་བཞི་སྟེ། ཁྲུས་བྱ་བ་དང་། སྐྱབས་སུ་འགྲོ་བ་དང༌། སྡོམ་པ་འབོག་པ་དང་།
སེམས་བསྐྱེད་པའོ། །དང་པོ་ནི་སྤྱི་དང་མཐུན་པར་བྱའོ། །གཉིས་པ་སྡོམ་པ་
ཐམས་ཅད་ཀྱི་རྟེན་དུ་འགྱུར་བའི་ཕྱིར་སྐྱབས་འགྲོའི་སྡོམ་པ་དབོག་གོ །གསུམ་
པ་ནི། གསང་སྔགས་ལ་སོ་ཐར་གྱི་ཐབས་ཆགས་མི་མངའ་ཡང་སྡོམ་པ་སུམ་ལྡན་
(༥༠)དུ་འགྱུར་བའི་ཕྱིར་སོ་ཐར་རིགས་བཞིའམ་གང་རུང་དཔོག་གོ །བཞི་
པ་ནི། གཡུང་དྲུང་སེམས་དཔའི་སྡོམ་པ་ཕོག་ལ་བྱང་ཆུབ་ཏུ་སེམས་བསྐྱེད་དུ་
བཅུག་སྟེ་མེད་དུ་མི་རུང་ངོ༌། །གཉིས་པ་ནི། སློབ་མ་དཀྱིལ་འཁོར་དེར་ཞུགས་
མ་མྱོང་བ་ཡིན་ན་དཔོན་གསས་དང་། གྲོགས་དང་། ལྷ་དང་བསྲེ་བ་སྟེ་དཀྱུས་
བཞིན་ལ་རྩ་བ་ཡན་ལག་ཉིང་ལག་དང་བཅས་པའི་དམ་ཚིག་བཤད་ལ་གསང་
མཚན་གདགས་པའོ། །གསུམ་པ་ནི། དམ་ཚིག་ཉམས་ན་བཤགས་པར་བྱས་ལ་
བསྐྱར་ཏེ། རིན་ཆེན་བུམ་པའི་གནས་སྐབས་ལྟ་བུ་སྟེ། དེ་སྐད་དུ། རྒྱུད་ལས།
ཨ་དཀར་གསང་བའི་དམ་ཚིག་ནི། དཔེར་ན་མེ་ལོང་གཡས་བསྒྲིབས་སམ།། རིན་
ཆེན་བུམ་པ་ཞོམ་པ་ན།། བསྲུང་ཞིང་ཕྱིས་པས་སོབ་པ་ལྟར།། ལྟ་སྒོམ་སྤྱོད་པ་
རླབས་ཅན་གྱིས།། མཆོད་ཚོགས་བཤམས་ནས་བསྲུངས་ཐུབ་ན། ཉེས་ལྟུང་མེད་
པར་ང་ཡིས་བཤད། ཅེས་སོ། །མ་ཉམས་ན་བསྣན་པ་སྟེ་གསེར་ལ་རྩི་ཡིས་བསྣན་
པ་ལྟ་བུའོ། །
༈ གསུམ་པ་དངོས་གཞི་སྒྲུབ་པའི་བོན་ལ། རྒྱུད་ཏིང་མུར་གཡུ་རྩེ་ལས།
དཀྱིལ་འཁོར་གཞི་ཡི་སྒྲུབ་པ་དྲུག །སྒྲུབ་པའི་བསྙེན་པར་ཤེས་པར་གྱིས།། ངོ་མཚར་
ལམ་གྱི་སྒྲུབ་པ་དྲུག །སྒྲུབ་པའི་སྒྲུབ་པར་ཤེས་པར་གྱིས།། འབྲས་བུ་དབང་གི་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྒྲུབ་པ་དྲུག །སྒྲུབ་པའི་འབྲས་བུར་ཤེས་པར་གྱིས། ཞེས་དཀྱིལ་འཁོར་གཞི་ཡི་
སྒྲུབ་པ་དྲུག་དང་། ངོ་མཚར་ལམ་གྱི་སྒྲུབ་པ་དྲུག་དང་། མཐའ་ཕྱིན་འབྲས་བུའི་
སྒྲུབ་པ་དྲུག་སྟེ་དྲུག་ཚན་གསུམ་ལས།
དང་པོ་དཀྱིལ་འཁོར་གཞི་སྒྲུབ་དྲུག་ལས། བར་མཚམས་དོན་གྱི་སྒྲུབ་པ་ལ།
སྤྱི་སྤུངས་ལྟར་ན་བར་མཚམས་ནི་ནང་མཚམས་ཡིན་ལ་དོན་སྒྲུབ་བདག་བསྐྱེད་
ཀྱི་རིམ་པ་སྟེ་འོག་ནས་འབྱུང་ངོ༌། །ནང་མཚམས་བཅད་པ་ལ་གདོད་ནས་རང་
བཞིན་གྱིས་དངོས་མཚན་དང་བྲལ་ཡང་རང་གི་ཉོན་མོངས་རྟོག་ཚོགས་ཕྱི་རོལ་
དུ་ཤར་བ་ལས་གླགས་ལྟ་བའི་བགེགས་ཚོགས་སྟོང་ཕྲག་བརྒྱད་ཅུ་ལ་སོགས་པར་
བྱུང་བས། དེ་དག་ངོ་བོ་ཉིད་མ་གྲུབ་པའི་བོན་ཉིད་ལ་བློ་བཞག་ནས་དེའི་རྩལ་
ལས་ཆུ་ལ་ཆུ་བུར་རྡོལ་བ་ལྟར། སྐབས་འདིར་འཕྲོ་འདུ་དྲུག་ (༥༡) ལས་གནམ་
ལྕགས་ཞུན་མའི་འཕྲོ་འདུ་ཡིས་མཚམས་བཅད་པ་ལ། རང་ཉིད་ཡི་དམ་གང་
ཡིན་གྱི་ང་རྒྱལ་དང་མི་བྲལ་བར་བྱ་སྟེ། དེའང་སྤྱི་སྤུངས་ལྟ་བུ་ལ་མཚོན་ན་ལྔ་སྟེ།
ཕྱག་རྒྱ་རྫུ་འཕྲུལ་ཁྲོ་གཉེར་ལྟར་བཅའ་བ་དང་། སྒྲུབ་གཤེན་རྣམས་ཆས་གོས་
སོགས་ཀྱིས་སྤྲས་ལ་རྔ་གཤང་གི་སྒྲ་ཕྱུང་ཞིང་། རྫས་དབལ་མདུང་དང་མདའ་གཞུ་
དང་དགྲ་སྟ་དང་རལ་གྲི་དང་མཚོན་ཆ་སྣ་ཚོགས་པ་ཐོགས་ལ་སྟག་འགྲོས་དང༌
སེང་སྟབས་ཀྱིས་ས་བཅད་ཅིང་ཚིག་བཤད་དང་སྙིང་པོ་དཀྱུས་བཞིན་བརྗོད་
དོ། །ཏིང་འཛིན་ནི་བདག་ཉིད་དབལ་གསས་རྔམ་པའི་སྐུར་ལམ་གྱིས་གསལ་བ་
ལ། དེའི་ཐུགས་ཀའི་ས་བོན་ལས་གྱད་ཆེན་བཅུ་དང་མེ་ཆུ་ཐོག་མཚོན་དཔག་ཏུ་
མེད་པ་སྟེང་འོག་ཕྱོགས་མཚམས་བཅུ་རུ་མགར་གྱི་ཚྭ་ཚྭ་འཕྲོ་བ་བཞིན་དུ་འཕྲོས་
པས། ཕྱོགས་བཅུའི་གདོན་ཚོགས་ (༥༢) རྣམས་ལུས་སེམས་རྡུལ་དུ་བརླགས་ཤིང་
བསྲེགས་ཏེ་བསྒྲལ་ནས་རྣམ་ཤེས་བོན་ཉིད་ཀྱི་དབྱིངས་སུ་ཐིམ་པར་བསམ་མོ། །
48



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
འོ་ན་བགེགས་རྣམས་ཕྱི་ལ་བསྐྲད་ནས་སླར་སྲུང་གུར་སོགས་དབུབ་དགོས་སམ་
ཞེ་ན། དགོས་ཏེ་དཔེར་ན་རྐུན་པོ་ཕྱིར་བསྐྲད་ནས་སྒོ་བཅད་པ་དང་མཚུངས་པར།
གྱད་ཆེན་དེ་རྣམས་ཚུར་འདུས་པ་ལས་སྤྲུལ་པའི་ཁྲོ་ཆུང་འབུམ་འབུམ་དང་
བཅས་པའི་ཞལ་ནང་དུ་རྒྱུ་ནས་བསྲུངས་ཤིང་སྐྱོབས་པའི་ཕྱི་རོལ་དུ་དབལ་མེ་འབར་
བའི་གུར་ཁང་། དེའི་ཕྱི་རོལ་དུ་དབལ་ཆུ་འཁྲུགས་པའི་གུར་ཁང་། དེའི་ཕྱི་རོལ་
དུ་ཐོ་ཞགས་ལྕགས་ཀྱུ་ཕུར་པ་སོགས་མཚོན་ཆ་སྣ་ཚོགས་པས་གཏམ་པའི་གུར་
ཁང་དང་སྤྱི་བཏང་དུ་མཚོན་ཆ་སྣ་ཚོགས་སྟག་སོའི་ཚུལ་དུ་རྩེ་མོ་ཕྱི་ལ་ཟང་
ངེར་ཡོད་པ་དེ་ལས་བསྐལ་པའི་མེ་དཔུང་མཐའ་མེད་དུ་འབར་བའི་གུར་ཁང་
ཆེན་པོ་དབྱིབས་ཁྱུང་གི་སྒོ་ང་ལྟ་བུའི་ནང་དུ་བསྲུང་བྱ་རྣམས་ཚུད་པར་བསམ་
པའོ། །དེ་བཞིན་དུ་དབལ་ཕུར་གྱི་ཕྱི་ནང་གསང་བའི་མཚམས་བཅད་ལྟ་བུ་ལ།
དབལ་བོན་བདག་ཉིད་སྟག་ལ་དང་འབྲུ་གསས་དང་མཁའ་འགྱིང་རྣམས་གསལ་
བའི་ཐུགས་ཀའི་ས་བོན་ལས་ཐོག་མཚོན་མེ་རི་ཁྲོ་ཆུང་རྣམས་ཕར་འཕྲོས་པས་
སྔར་བཞིན་བགེགས་རྣམས་བསྒྲལ་ནས་ཚུར་འདུས་པ་ལས་ཁྲོ་ཆུང་དང་མེ་རི་
མཚོན་ཆའི་གུར་ཁང་རིམ་སྦགས་ཆེན་པོར་གྱུར་པར་བསམ་པའོ། །གཞན་རྣམས་
དེའི་རིགས་འགྲེས་སུ་བགེགས་ཕར་བསྐྲད་ནས་བསྲུང་བྱ་ཚུར་བསྲུངས་བ་རིག་
པའི་འཕྲུལ་ཤེས་པར་མཛོད།
གཉིས་པ་ཙ་ཀ་ལི་བཀོད་པ་སྐུ་ཡི་སྒྲུབ་པ་ནི། མངོན་རྟོགས་བསྒོམ་པ་ཡིན་ལ།
དེ་ལས་དང་པོ་རྒྱུད་སྦྱོང་དགོས་ཏེ། བསླབ་པའི་དམ་ཚིག་མེད་ན་གསང་སྔགས་མི་
འགྲུབ་པས་སོ་ཐར་བསླབ་པའི་རྩ་བ་སྐྱབས་སུ་འགྲོ་བ། བྱང་སྡོམ་བསླབ་པའི་
རྩ་བ་སེམས་བསྐྱེད་པ། སྔགས་སྡོམ་གྱི་རྩ་བ་སྡིག་བཤགས་སོགས་ཀྱིས་དེ་དང་
དེའི་འཆལ་ཉམས་སྦྱོང་ཞིང་། ཡོན་ཏན་གསོ་བྱིན་རླབས་འཇུག་པའི་གཞི་བླ་
49



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མ་ལ་གསོལ་བ་བཏབ་ཅིང་དབང་བྱིན་ཞུ། དེ་དག་གི་སྒོམ་རིམ་རང་གཞུང་ནས་
འབྱུང་བའམ་རྗེ་མཉམ་མེད་བླ་མས་ཨ་གསལ་གྱི་ཕྱག་བཞེས་གནང་བ་ལྟར་ཤེས་
པར་མཛོད། གཞན་ཡང་ཚོགས་བསགས་ཡན་ལག་སོགས་ཀྱང་རང་གཞུང་
ལས་འབྱུང་བ་རྣམས་བཏང་བ་དགོས་ཆེད་ཆེའོ། །དེ་ནས་བསྐྱེད་རིམ་དངོས་
ལ་ཀ་བ་ནག་པོའི་རྒྱུད་ལས། སྐྱེ་མེད་ངང་ལས་སྐྱེ་བའི་ཆོ་འཕྲུལ་ཆེས། ཡིག་འབྲུ་
ཕྱག་མཚན་གསལ་བའི་འོད་དག་ལས།། རིག་པའི་ཡེ་ཤེས་ཆེན་པོས་སྐོས་བཏབ་
ཅིང་།། ཐུགས་རྗེའི་ངང་ལས་རྣམ་རྟོག་བདུད་འདུལ་ལྷས།། འཁོར་བའི་ཆུ་གཅོད་
སྡུག་བསྔལ་བརྒྱུད་འཁོར་སྲེག །རྟོག་འཛིན་རྒྱུན་གཅོད་སྐྱེ་མེད་གནས་སུ་སྐྱེལ།།
ཞེས་རྐང་པ་དང་པོས་དེ་བཞིན་ཉིད་དང་ཀུན་སྣང་གི་ཏིང་ངེ་འཛིན་དང་། གཉིས་
པ་དང་གསུམ་པ་དང་བཞི་པས་སྤྲུལ་པ་རྒྱུའི་ཏིང་ངེ་འཛིན་ཕྱག་རྒྱ་གཅིག་པ་ཕྲ་
རགས་དང་བཅས་པ་སྟོན་ཏེ་སྦྱོང་བྱེད་ཏིང་འཛིན་གསུམ་དང་། ལྔ་པ་དང་དྲུག་
པས་སྦྱང་བྱ་འཆི་སྲིད་བར་སྲིད་སྐྱེ་སྲིད་གསུམ་དང་སྦྱངས་འབྲས་སྐུ་གསུམ་སྟོན་
པ་འདིའི་དོན་བཀྲལ་ནས་བསྟན་པ་ལ་ལྔ་སྟེ། དེ་བཞིན་ཉིད། ཀུན་ཏུ་སྣང་།
སྤྲུལ་པ་རྒྱུ། སྐྱེད་རིམ་གྱི་མཚན་ཉིད། མཆོད་རྫས་བྱིན་གྱིས་བརླབ་པའོ། །དེ་
ལས་དེ་བཞིན་ཉིད་ཀྱི་ཏིང་ངེ་འཛིན་ནི། གང་གིས་གང་སྦྱོང་བ་སྦྱངས་པའི་འབྲས་
བུ་དང་གསུམ་གྱིས་བཤད་དེ། གང་སྦྱང་ན་འཁོར་བའི་འཆི་སྲིད་ཀྱི་བག་ཆགས་ཏེ།
འཆི་བའི་ཚེ་ན་འབྱུང་བ་དྭངས་མ་ལྔ་ (༥ ༣）གཅིག་ལ་གཅིག་ཐིམ་པའི་ མཐར་
སྣང་མཆེད་ཐོབ་གསུམ་ (༥༤)གྱི་ཉེར་ཐོབ་དྲན་པས་ཟིན་ན་ཉེར་ཐོབ་འོད་
གསལ་ལ་ཐིམ་པའི་སྐད་ཅིག་ལ་གྲོལ་བ་དེ་ངོ་མ་ཤེས་པའི། ལྡོག་པ་ཅན་གྱི་སྒྲིབ་
བྲལ་གསལ་སྟོང་རྣམ་པར་མི་རྟོག་པའི་ངང་དུ་དར་ཅིག་གནས་པ་དེའོ། །དེ་ཉིད་
སྦྱོང་བར་བྱེད་པའི་ལམ་ནི། བློས་མ་བྱས་པའི་རང་བཞིན་འོད་གསལ་ཆེན་པོ་
50



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
གདོད་མའི་གཤིས་ལུགས་དེ་ཁོ་ན་ཉིད་ལ་མ་བཅོས་མ་བསླད་པར་རང་ལུགས་
སུ་མཉམ་པར་བཞག་པས། གཉིས་བསྡུས་ཀྱི་བོན་ཐམས་ཅད་རང་
མས་ཅད་རང་གི་ངོ་བོས་
རྣམ་པར་གྲོལ་ཞིང་དེར་འཛིན་གྱི་བློའི་ཆུ་ལྕེ་འོད་གསལ་གཉུག་མའི་ཀློང་དུ་
ཐིམ་ནས་གཞི་གཤིས་ཀྱི་གནས་ལུགས་ལས་མི་གཡོ་བ་ནི། དེ་བཞིན་ཉིད་ཀྱི་ཏིང་
ངེ་འཛིན་ (༥༥）ཞེས་བྱ་སྟེ་གཞི་རང་བཞིན་གྱི་འོད་གསལ་ཉིད་དོ། །སྦྱང་
པའི་འབྲས་བུ་ནི་ཏིང་ངེ་འཛིན་དེ་ལས་ལྡང་པ་ན། གཞིའི་འོད་གསལ་དེ་འཆི་བའི་
འོད་གསལ་དང་བོན་སྐུ་གཉིས་ཀ་དང་རྣམ་པར་མཐུན་པས་ན། འཆི་བ་དག་པ་
བོན་སྐུའོ་སྙམ་དུ་དྲན་པ་ཤུགས་དྲག་གིས་བསྒོམས་པས། འཆི་སྲིད་ཀྱི་བག་ཆགས་
སྦྱོང་ཞིང་དངོས་ཞེན་དང་གཟུགས་མེད་དག །སྤྲོས་བྲལ་བོན་སྐུ་མངོན་དུ་བྱེད་
པའི་རིགས་ཀྱི་ས་བོན་གསོས་འདེབས་པས་འབྲས་བུ་རྫོགས་པར་བྱེད་རང་བཞིན་
གྱི་འོད་གསལ་རྒྱུད་ལ་སྐྱེ་བའི་གཞི་བཏིང་པས་ན་ལམ་གོང་མའི་སྨིན་བྱེད་དུ་འགྲོ་
སྟེ་དག་རྫོགས་སྨིན་གསུམ་དུ་བཞེད་དོ། །གཉིས་པ་ཀུན་ཏུ་སྣང་གི་ཏིང་ངེ་འཛིན་
(༥༦) ལ། སྦྱང་བྱ་འཆི་སྲིད་བོན་སྐུའི་འོད་གསལ་ངོ་མ་ཤེས་པའི་སྐད་ཅིག་མ་
དེ་ལ་ལྷུན་གྲུབ་ལོངས་སྐུའི་འོད་གསལ་ཞེས་བྱ་བ་གཞིའི་འོད་གསལ་ནམ་མཁའ་
ལྟ་བུ་ལས་འོད་དང་ཐིག་ལེ་ཚོམ་བུའི་སྣང་བ་སྒྱུ་མ་ལྟ་བུ་ཤར་བ་དེ་ཡང་རང་སྣང་
དུ་མ་རྟོགས་པས་རླུང་སེམས་གཉིས་ལས་བག་ཆགས་ཀྱི་ཡིད་ལུས་དབང་པོ་ཀུན་
ཚང་བར་གྲུབ་པ་རྨི་ལམ་ལྟར་ཡང་ཡུད་ཕྱད་ཕྱོད་དུ་སྣང་བ་དེ་ཉིད་ཡིན་ལ། སྦྱོང་
བྱེད་གཞིའི་འོད་གསལ་མ་རྟོགས་པའི་འཁྲུལ་པ་རང་ག་མའི་འགྲོ་བ་རྣམས་ལ་མཁའ་
ལས་འཇའ་ཤར་བ་ལྟར། གཞིའི་རང་མདངས་རིག་པའི་རྩལ་ཚད་མེད་པའི་སྙིང་
རྗེ་མི་བཟོད་པས་དམ་དུ་འཆིང་བ་སྟེ། སྙིང་རྗེ་དེའང་གཞིའི་ངང་ལས་མི་འདའ་
བས་འཛིན་རྟོག་དང་བྲལ་བའི་དཔེ། རྒྱ་མཚོའི་རླབས་ཇི་ལྟར་གཡོས་ཀྱང་རྒྱ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཚོ་ལས་མི་འདའ་བ་ལྟ་བུ་ཀུན་ལ་ཁྱབ་བརྡལ་དུ་སྤྲོ་བའོ། །སྦྱངས་འབྲས་ཏིང་
ངེ་འཛིན་དེ་ཉིད་སྒྱུ་མ་ལྟ་བུར་སྣང་པའི་ཆ་ནས་བར་དོའི་སྣང་བ་དང་ལོངས་སྐུ་
གཉིས་ཀ་དང་རྣམ་པར་མཐུན་པས་ན་དེ་ལས་ལྡང་པ་ན་བར་དོ་དག་པ་རྫོགས་
སྐུའོ་སྙམ་དུ་དྲན་པ་ཤུགས་དྲག་གིས་བསྒོམས་པས། བར་སྲིད་སྦྱོང་ཞིང་སྟོང་ཞེན་
དང་གཟུགས་ཁམས་དང་། སྒྱུ་མ་ལྟ་བུའི་ལོངས་སྐུ་མཚན་དཔེས་སྤྲས་པ་མངོན་
དུ་འགྱུར་བའི་རིགས་ཀྱི་ས་བོན་གསོས་འདེབས་པས་འབྲས་བུ་རྫོགས་པར་བྱེད།
གཞིའི་འོད་གསལ་ལས་ཡེ་ཤེས་ཀྱི་སྐུར་ལྡང་བའི་རྒྱུ་སྙིང་རྗེ་ཆེན་པོ་རྒྱུད་ལ་སྐྱེ་བའི་
གཞི་གཏིང་བས་གོང་མའི་སྨིན་བྱེད་དུ་འགྲོའོ། །གསུམ་པ་སྤྲུལ་པ་རྒྱུའི་ཏིང་ངེ་
འཛིན་ (༥༧) ལ་ཕྱག་རྒྱ་གཅིག་པ་ཕྲ་རགས་གཉིས་ཀྱི་དང་པོ། ཕྲ་བ་ཡིག་འབྲུ་
ལ་བསླབ་པ་ནི། སྦྱང་བྱ་བར་སྲིད་དེ་ཕྱི་མའི་སྲིད་པ་ལེན་པར་ཡིད་མངོན་དུ་
ཕྱོགས་ནས་གང་དུ་སྐྱེ་འགྱུར་གྱི་གནས་ལ་སྲེད་པའི་ངོས་ནས་འཇུག་མ་རག་པའི་
རླུང་སེམས་ཀྱིས་བསྡུས་པའི་ཡིད་ལུས་དེ་ཉིད་ཡིན་ལ། སྦྱོང་བྱེད་གཞི་སྟོང་ཉིད་
དང་རྩལ་སྙིང་རྗེ་ཆེན་པོ་གཉིས་ཟུང་དུ་ཆུད་པ་ལས་བདེ་བའི་སྲས་ཕྲ་མོ་ཡིག་འབྲུར་
སྤྲོ་བ་སྟེ། རང་རིག་ལས་མི་གཞན་པའི་སྐྱེ་བ་མེད་པའི་ས་བོན་ཨ༔ དང་། ཐབས་
ཤེས་དབྱེར་མེད་ས་བོན་ཨ་དང་མ། སྐུ་གསུམ་ཐུགས་ཀྱི་ས་བོན་བསྲོ་ (༥༨）ལ་
སོགས་པ་ལྷ་གང་ཡིན་དེའི་གཙོ་བོའི་ཐུགས་སྲོག་གི་ཡི་གེ་མཚན་མ་ངང་དྭངས་ཀྱི་
ནམ་མཁའ་ལ་སྐད་ཅིག་གིས་ཤར་བར་བསྒོམས་ཤིང་། ལྟ་བ་ཁྱུང་ཆེན་ལས། ཀུན་
ཏུ་སྣང་གི་སེམས་ཉིད་དེ། ཡི་གེ་ཨ་ཡི་རང་བཞིན་ཏེ།། དེ་ལས་དངོས་གྲུབ་འབྱུང་
བའི་དཔེ། ཡིད་བཞིན་ནོར་བུ་རིན་པོ་ཆེ། སྤྲིན་དང་འདྲ་སྟེ་ནམ་མཁའ་ཡི། གང་
དུ་ཁྱབ་པར་སྤྲོ་བསྡུར་བྱེད།། ཅེས་ཡི་གེའི་སྤྲིན་སྤྲོ་བ་དང་བསྡུ་བ་ལ་སྦྱངས་པས་
གསལ་ཞིང་བརྟན་པའི་ཚད་དགུ་ (༥༩)དང་ལྡན་པར་འགྱུར་ཏེ། གང་ཞེ་ན།
52



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
སྒྱུ་འཕྲུལ་དྲ་བ་ལས། རྒྱུ་ཡི་ཏིང་ངེ་འཛིན་ཉིད་ནི།། ཨ ་ལ་སེམས་ཉིད་སྦྱང་བ་སྟེ།
ཨ་དཀར་རབ་ཏུ་གསལ་བ་ལ། གསལ་ཞིང་བརྟན་པའི་ཚད་ནི་དགུ་ ས་ལེ་ ༡སེང་
ངེ་༢ལྷག་གེ་བ༣། སང་ངེ་༤ ལྷང་ངེ་༥། མི་འཕྲོག་པ ༡། མི་འཇུག་༢མི་བསྒྲུབ་
༣མི་གཡོ་བ༤།། བསྒྱུར་དུ་རུང་༥དང་དགུ་རུ་འབྱུང་།། ཞེས་སོ། །སྦྱངས་འབྲས་ཕྲ་
མོ་ཡིག་འབྲུ་དེས་དཀྱིལ་འཁོར་ཐམས་ཅད་བསྐྱེད་པའི་གཞིར་བྱེད་པ་དང་། འཁོར་
བའི་སྐྱེ་གནས་སུ་འཇུག་ཀ་མའི་བར་དོའི་རླུང་སེམས་དེས་སྐྱེ་བ་ཕྱི་མའི་རྒྱུར་
བྱེད་པ་དང་། སངས་རྒྱས་སྤྲུལ་སྐུ་གདུལ་བྱའི་ཆེད་དུ་གཟུགས་སྐུའི་རྣམ་འཕྲུལ་ཅི་
ཡང་སྟོན་པ་དེ་གསུམ་རྣམ་པར་མཐུན་པས་ན། སྐྱེ་བ་དག་པ་སྤྲུལ་སྐུའོ་སྙམ་དུ་
རྗེས་ཐོབ་ཏུ་ང་རྒྱལ་བརྟན་པོར་གཟུང་བས་སྐྱེ་སྲིད་སྦྱོང་ཞིང་སྣང་སྟོང་ཐ་དད་
དུ་ཞེན་པའི་རྟོག་པ་དང་འདོད་ཁམས་དག །གདུལ་བྱ་གང་འདུལ་གྱི་སྤྲུལ་སྐུ་
མངོན་དུ་བྱེད་རུང་གི་རིགས་ཀྱི་ས་བོན་གསོས་འདེབས་པས་འབྲས་བུ་རྫོགས་
པར་བྱེད། བདེ་སྟོང་གི་རྩལ་ལས་ཡེ་ཤེས་ཀྱི་ལྷ་སྐུར་མངོན་དུ་ལྡང་ནུས་པའི་གཞི་
བཏིང་བས་གོང་མའི་སྨིན་བྱེད་དུ་འགྲོ་བའོ། །གཉིས་པ་རགས་པ་ལྷ་སྐུ་ལ་བསླབ་
པ་ལ་གཉིས། རྟེན་གཞལ་ཡས་ཁང་དང་། བརྟེན་པ་ལྷར་བསྐྱེད་པའོ། །དང་པོ་
ནི། བཅུད་ཆགས་པའི་སྔོན་དུ་སྣོད་ཆགས་དགོས་པ་བོན་ཉིད་ཡིན་པ་ལྟར།
བརྟེན་པ་ལྷར་བསྐྱེད་པའི་སྔོན་དུ་རྟེན་གཞལ་ཡས་ཁང་བསྐྱེད་དགོས་ལ་དེ་ལའང་
གསུམ། འོག་གཞི་དང་། བཞུགས་གནས་དང་། བཞུགས་གདན་བསྐྱེད་པའོ། །དང་
པོ་ནི། །རྒྱུའི་ས་བོན་ནམ་མཁའ་ལ་ཤར་བ་དེ་ལས་བསྐལ་པ་གསུམ་གྱི་ཡི་གེ་ཆད་པ་
ལས་མེ་ཆུ་རླུང་གསུམ་འཁྲུགས་པས་ཀུན་རྫོབ་སྒྱུ་མའི་འཁྲུལ་སྣང་ཐམས་ཅད་སྲེག་
གཏོར་བཀྲུས་ནས་བློས་མ་བྱས་པའི་སྟོང་ཉིད་ཁྱབ་བརྡལ་ཆེན་པོ་ལ་དར་ཅིག་
གཞག་གོ །སྔར་དེ་ཏིང་སྐབས་ཀྱི་སྟོང་ཉིད་དེས་འཛིན་རྟོག་རང་ཞི་ཙམ་ལས་གཟུང་
53



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡུལ་ལ་ཕན་གནོད་གང་ཡང་མ་བྱས་པས་འདིས་ནི་འཁྲུལ་སྣང་དབྱིངས་སུ་དག་ནས་
གདོད་མའི་གཤིས་ཐོག་ཏུ་ཕེབས་པ་སྟེ། ཡེ་སྟོང་ཉིད་ལ་གསལ་བཏབ་པ་ཙམ་ལས་
རགས་པའི་སྣང་བ་སྦྱོངས་ནས་སླར་སྟོང་ཉིད་བསྒོམ་པ་ཡེ་གཤེན་ཆེན་པོའི་དགོངས་
པར་མི་འགྱུར་བར་རིག་པར་བྱའོ། །དེས་ན་སྦྱང་བྱ་སེམས་ཅན་རྣམས་གང་དུ་
སྐྱེ་བའི་སྣོད་ཀྱི་འཇིག་རྟེན་ཆགས་པའི་གཞིར་གྱུར་པ་ནམ་མཁའི་ཁམས་དང་།
ཆགས་པར་འགྱུར་བའི་གཙོ་བོ་ཀུན་བྱེད་སེམས་ཉིད་དང་། སྤྱི་མཐུན་ལས་ཀྱི་བག་
ཆགས་སེམས་ལ་སྣང་བའི་འབྱུང་བཞིའི་དཀྱིལ་འཁོར་རི་རབ་དང་བཅས་པའི་
འཁྲུལ་སྣང་དེ་ཉིད་ཡིན་ལ། སྦྱོང་བྱེད་རྒྱུ་ཡི་ཏིང་ངེ་འཛིན་གྱི་ཡི་གེ་དེ་ལས་ཨ་ཡཾ་
རཾ་མཾ་ཁཾ་རྭང་རྣམས་རིམ་བཞིན་ཆད་པ་ལས། ཨ་ལས་ནམ་མཁའི་དཀྱིལ་འཁོར་
མཐིང་ཀ་རྒྱ་ཁྱོན་ཚད་ལས་འདས་པའམ། ཕུར་པ་སོགས་ལས་ཨེ་ལས་ནམ་མཁའི་
དཀྱིལ་འཁོར་གྲུ་གསུམ། ཞེས་པ། རྩ་བ་ཕྲ་བ་ཐུར་དུ་ཟུག་པ་ཁ་རྒྱ་ཆེ་བ་གྱེན་དུ་
བསྟན་པ་ལ་རྒྱ་ཚད་མཐའ་ལས་འདས་པ་སྟེ། དེ་ལྟ་བུའི་དཀྱིལ་དུ་ཡཾ་ལས་རླུང་
དཀྱིལ་ནག་པོ་སྟེང་མཐོན་ལྗང་ཟླ་གམ་ལ་རྡོ་རྗེ་རྒྱ་གྲམ་གྱི་རྣམ་པས་བཏེགས་པ།
དེའི་སྟེང་དུ་རཾ་ལས་མེ་དཀྱིལ་དམར་པོ་གྲུ་གསུམ་པ་པདྨ་འདབ་བརྒྱད་ཀྱི་རྣམ་པར་
འབར་བ། དེའི་སྟེང་དུ་མཾ་ལས་ཆུ་དཀྱིལ་སྔོན་པོ་ཟླུམ་ལ་འཁོར་ལོ་ལྔ་བསྐོར་གྱི་
རྣམ་པར་འཁྱིལ་བ། དེའི་སྟེང་དུ་ཁཾ་ལས་ས་དཀྱིལ་སེར་པོ་གྲུ་བཞི་པ་རིན་ཆེན་
བཞི་བསྣོལ་གྱི་རྣམ་པར་འཐས་ཤིང་གདལ་པ། དེའི་སྟེང་དུ་རྭང་ལས་རི་རབ་རིན་པོ་
ཚེ་སྣ་བཞི་ལས་གྲུབ་པ་བང་རིམ་དང་ཁ་ཁྱེར་ལྡན་པ་ཁྲི་ཕྲག་འབུམ་གྱིས་བཏེགས་པ་
བསྒོམ་པའོ། །སྦྱངས་འབྲས་སངས་རྒྱས་རྣམས་གང་དུ་འཚང་རྒྱ་བའི་ཞིང་བོན་གྱི་
དབྱིངས་དང་དེའི་ཡུམ་ལྔར་རྣམ་པར་དག་པར་འགྱུར་རོ། །
༈ གཉིས་པ་གཞལ་ཡས་ཁང་ལ་གཉིས་ལས། དང་པོ་གཞལ་ཡས་ཁང་དངོས་



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ལ། དེ་ལྟར་འབྱུང་ལྔ་ཡུམ་ལྔའི་(༦༠) རང་བཞིན་གྱི་ཀློང་དུ་གཞལ་ཡས་ཁང་
གསལ་གདབ་པ་སྟེ། སྦྱང་བྱ་སེམས་ཅན་རྣམས་རང་གི་ལས་དང་རྗེས་སུ་འབྲེལ་
པའི་ལོངས་སྤྱོད་པའི་གནས་ཡུལ་དང་ཁང་ཁྱིམ་ལ་སོགས་པའི་ཞེན་རྟོག་ཡིན་ལ།
སྦྱོང་བྱེད་གཞལ་ཡས་ཁང་གདན་དང་བཅས་པར་བསྒོམ་པ་སྟེ། དེའང་རྒྱུའི་ཡི་གེ་
ལས་ཨ ་དཀར་ཕྲ་མོ་གྲངས་མེད་པ་སྤྲིན་གྱི་ཕུང་པོ་ལྟ་བུར་འཕྲོས་ནས་ཕྱི་སྣོད་
ནང་བཅུད་ཐམས་ཅད་ཨ འི་རང་བཞིན་དུ་གྱུར། ཚུར་འདུས་པ་དང་སླར་ཡང་
སྤྲོ་བསྡུར་བྱ། དེ་ནས་ཨ་ལས་མ་དམར་མོའི་སྤྲིན་གྱི་སྣོད་བཅུད་ཁེངས་པ་དང་
སླར་བསྡུ་བ་ལ་ཡང་ཡང་བསྒོམ། དེ་ནས་ཨ་ལས་ཡི་གེ་ཧྲི་ཁ་དོག་སྣ་ཚོགས་དང་
ལྡན་པའི་སྤྲོ་བསྡུར་བྱའོ། །དེ་དག་ལ་བློའི་གོམས་པ་ཐོན་ནས་འབྱུང་ལྔ་རི་རབ་
དང་བཅས་པའི་གདན་ལ། ཡེ་ཤེས་ཀྱི་འཁོར་ལོ་རྩིབས་བཞི་ལྟེ་བ་དང་ལྔ་མ་
འདྲེས་པར་གསལ་བའི་སྟེང་དུ། ཧཱུྃ་ལས་རྒྱུ་རིན་པོ་ཆེ་ལས་གྲུབ་པའི་པདྨ་འདབ་
མ་འབུམ་ཕྲག་ཁྲི་ཡོད་པའི་འདབ་མ་རེ་རེས་རི་རབ་རེ་རེ་མནན་ཞིང་ཟེའུ་འབྲུ་མ་
ཉམས་པའི་སྟེང་དུ། མ་ལས་ཟེའུ་འབྲུའི་རྒྱ་དང་མཉམ་པའི་ཉི་མའི་དཀྱིལ་འཁོར་
ཚ་ཞིང་རྒྱས་པ། དེའི་སྟེང་དུ་ཨ ༔་ལས་ཟླ་བའི་དཀྱིལ་འཁོར་དྭང་ཞིང་གསལ་
བར་བསྒོམ་པ་སྟེ། དེ་དག་ཀྱང་དགུ་འཕར་ལས། རང་སེམས་ཨ ་དཀར་འོད་
དུ་འབར།། ཤིན་ཏུ་ཁ་དོག་འཚེར་བ་རུ།། ཏིང་ངེ་འཛིན་གྱིས་གསལ་བསྒོམས་
ལ།། ཐམས་ཅད་ཨ་རུ་གྱུར་པར་བསྒོམ།། དེ་ལ་བློ་ཉིད་འདྲིས་གྱུར་ན།། ཨ་དེ་ཉིད་
ལས་མ་ཆད་དེ།། དམར་མོ་མེ་ཡི་དཀྱིལ་འཁོར་སྤྲོ། ཨ་དང་མ་རུ་ཏིང་འཛིན་ཉིད།
གསལ་བར་གྱུར་ནས་སྤྲོས་གྱུར་པས། ཟླ་བ་དང་ནི་ཉི་མ་ཡི། དཀྱིལ་འཁོར་ཟླ་བ་
ཉ་བ་བཞིན།། བསྒྲིལ་མ་ཉིད་དུ་བསྒོམ་པར་བྱ།། ཨ་ལས་ཧཱི་རུ་གསལ་བ་ལས།། མ་
ཆགས་པདྨའི་གདན་དུ་བསྒོམ།། གདན་ལས་འོད་བྱུང་རིན་པོ་ཆེའི། གཞལ་ཡས་
55



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འོད་དམ་དངོས་སུ་བསྒོམ།། ཞེས་སོ། །དེ་ནས་གཞལ་ཡས་ཁང་བསྐྱེད་པ་ནི། དེ་
ཉིད་ལས། ཉི་ཟླ་པདྨའི་གདན་ཉིད་ལས།། གཞལ་ཡས་ཁང་ངམ་རྒྱུན་རྣམས་ནི།།
ཤིན་ཏུ་འདུས་ཤིང་འཕྲོ་བར་བསྒོམ།། ཞེས་འབྱུང་ལྔ་རི་རབ་དང་ཉི་ཟླ་པདྨའི་
གདན་གྱི་ཕྱི་མཐར་སྲུང་གུར་སོགས་གོང་དུ་བཤད་པ་ལྟར་གསལ་བའི་དབུས་སུ།
རྒྱུའི་ས་བོན་ལས་ཧཱུཾ་ཡིག་ཁ་དོག་ལྔ་ལྡན་ཞིག་ཆད་པ་ལས་གཞལ་ཡས་ཁང་ཀུན་
ནས་གྲུ་བཞི་པ་རིན་པོ་ཆེའི་རྩིག་པ་ཕྱི་ནང་ལྔ་སྦགས་སུ་གནས་པ། ཁ་དོག་ཀྱང་
ནང་ནས་རིམ་བཞིན་དབལ་མོ་ལས་ཐིག་ལས། པཉྩ་རེ་ཁཱའི་(༦༡)ནང་ནས་
ནི།། དཀར་དང་དམར་དང་སེར་བ་དང་ལྗང་གུ་སྔོན་པོ་རིམ་བཞིན་ཏེ།། ཞེས་
པ་ལ། ཕྱིའི་འགྲམ་རྨང་ནས་རིན་པོ་ཆེའི་འདོད་སྣམ་དམར་པོའི་སྟེགས་བུས་
བསྐོར་བ་རྣམ་རྒྱལ་ལས་སྦྱིན་པའི་ས་གཞི་ཞེས་བཤད་པ་དེ་ལ་འདོད་ཡོན་གྱི་ལྷ་
མོ་རྣམས་ཀྱིས་མཆོད་རྫས་ཐོགས་པའི་ཞལ་ནང་དུ་ཕྱོགས་ནས་འཁོད་པ། བརྩིགས་
པའི་ཁར་གསེར་གྱི་ཕ་གུ་ (༦༢） བད་ཀྱི་ཚུལ་དུ་ཕྱིར་འཕྱར་བ། དེའི་སྟེང་དུ་
རྣམ་རྒྱལ་ལས་དཔང་བཏེག་ཅེས་པ་གདུང་གདན་ནམ་ཀ་ཐུང་གིས་བཏེགས་པའི་
རྩིག་རྒྱུད་ཀྱི་གདུང་མ། དེའི་སྟེང་དུ་ཐོག་ཕུབས་པའི་ཁ་བད་ (༦༣) དམ་ཕྱམ་གྱི་
སྣ་ཙི་པ་ཏྲའི་ཁ་ནས་གསེར་གཡུའི་ལྡ་ལྡིའམ་རིན་པོ་ཆེའི་དྲ་བ་དང་དྲ་ཕྱེད་པ་
དང་གཞའ་ཚོན་གྱི་དར་བུ་ཁད་འཕྱངས་པ། ཕྱམ་གྱི་སྟེང་དུ་རྒྱ་ཕིབས་སམ་ཁྱུང་
འདབ་འདོད་སྣམ་གྱི་ཕྱི་མཐར་ཁེབས་པ་ཙམ་དུ་ཕྱིར་འཕྱར་བའི་ནང་གི་འོག་ཏུ་
ལྟ་བ་ཁྱུང་ཆེན་ལས་རིན་པོ་ཆེའི་ཤར་བུ་ཞེས་པ་སྤྱི་བླུགས་མགོ་ཐུར་དུ་བསྟན་པ་
ལྟ་བུའི་ཕྲེང་བ་བསྒྲིགས་པའི་རྩེ་རྣམས་ཁ་བད་ཀྱི་མ་མཐའི་ཐད་ཀར་སླེབ་པ། རྒྱ་
ཕིབས་ཀྱི་ཐོག་ཏུ་དེའི་རྩ་བ་གནོན་བྱེད་པུ་ཤུའམ་ལན་ཀན་དུ་གྲགས་པ་རིན་པོ་
ཆེའི་མཆོད་རྟེན་བང་རིམ་བརྩེགས་སུ་བསྒྲིགས་པའོ། །གཞལ་ཡས་ཁང་གི་ནང་
(
96



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
དུ་རིན་པོ་ཆེའི་ཀ་གདན་ལ་རིན་པོ་ཆེའི་ཀ་བ་ཀ་གཞུ་དངུལ་ལས་བྱས་པ་བཞིའམ་
བརྒྱད་ཀྱིས་གཏེགས་པའི་གདུང་བཞི་བསྣོལ་མའི་སྟེང་དུ་ཕྱམ་ཉི་ཤུ་རྩ་བརྒྱད་བཏང་
བའི་དབུས་ཀྱི་མཐོངས་ཀ་མ་གཏོགས་རིན་པོ་ཆེ་སྣ་ཚོགས་ཀྱི་གྲལ་མ་བཀྱེས་ཤིང་
རྡོ་ཨར་མོ་ལི་ཀས་གྲལ་ནོན་བྱས་པ། དེའི་སྟེང་དུ་ཡང་ནོན་ཞེས་པ་གསེར་གྱི་སྦག་
རྩིས་བྱུག་པ། ཕྱོགས་བཞིའི་བརྩིགས་པའི་དབུས་དྲང་ཐད་དུ་སྒོ་བཞི་དོད་པ།
དེ་ཡང་མདོ་ལས། སྒོ་དང་སྒོ་འགབ་སྒོ་ལྡད་གསུམ། སྒོ་ཁྱུད་གཡས་གཡོན་གཉིས་
ཏེ་ལྔ། ཞེས་པས། སྒོ་ཁང་ཁྱུད་འགྲམ་ལོགས་དང་ལྡན་པ་འབུར་ཐབས་ཀྱི་རྣམ་
པར་ཕྱིར་འཕྱར་བ་ལ། སྒོ་གདན་ནམ་སྒོ་ཁྱུད་དངུལ་ལས་བྱས་པ། ལྕགས་ཀྱི་སྒོ་
འགབ་ལ་ཆུ་རིས་དང་། རིན་པོ་ཆེའི་སྒོ་ལྡད་ལ་གནམ་རིས་བཏོད་པ། དེ་ལ་རིན་
པོ་ཆེ་སྣ་བཞིའི་རེ་བཞི་དང་གསེར་གྱི་གཡག་ཤིང་ངམ་སྒོ་གླེགས་ལ་གནམ་ལྕགས་
ཀྱི་ཐ་རམ་དང་གསེར་གྱི་ལྡེ་མིག་གིས་བརྒྱན་པ། སྒོ་ཁང་གི་མར་སྣེ་ཟུར་གཉིས་
དང་ཡར་སྣེ་འདོད་སྣམ་ལ་ཐུག་པའི་ཟུར་གཉིས་བཅས་སུ་ཀ་བ་བཞི་བཞི་ལ་
གདུང་བཞི་བསྣོལ་མར་བཏང་བའི་སྟེང་དུ། ལྟ་བ་ཁྱུང་ཆེན་ལས། རྣམ་པར་
ཐར་པ་བརྒྱད་ཀྱི་རྟ་བབས་དང་ལྡན་པ། ཞེས་པས། རྟ་བབས་བརྒྱད་བརྩེགས་པ་
ནི། དེ་ཡང་རྒྱུ་འབྲས་ཀྱི་རྟ་བབས་བཅུ་དྲུག་ཅེས་བཤད་པ་ལས། རྒྱུའི་རྟ་བབས་སྒོ་
ཕུགས་ཕྱི་ནང་དུ་བབས་ཞོན་གྱི་རྟ་བབས་ཐེམ་སྐས་ཀྱི་རྣམ་པ་བཞི་བཞི་བརྒྱད་དོ། །
འབྲས་བུའི་རྟ་བབས་སྒོ་ཁང་གི་སྟེང་དུ་རྒྱུན་གྱི་རྟ་བབས་བརྒྱུད་བརྩེགས་མར་
གནས་པ་སྟེ། དེ་ཡང་རྟ་རྐང་ རིན་པོ་ཆེའི་གཡུང་དྲུང་ཡུ་བ་ཅན་མགུལ་ན་དར་དཔྱང་གིས་འཕུར་བ་
རིན་ཆེན་ཕྲེང་བས་སྦྲེལ་བ། ཆུ་སྐྱེས་ པདྨ་རཱགའི་པད་འདབ་བསྒྲིགས་པ། སྒྲོམ་བུ། ཀ་ཐུང་གི་བར་ལ་རིན་པོ་ཆེ་
སྣ་ཚོགས་ཀྱི་སྒྲོམ་ལེབ་བཙུད་པ། ཟར་ཚགས་ རིན་པོ་ཆེའི་དྲ་མིག་སྤྲས་པ། སྣ་མཆོང་། ཕ་གུ་དང་འདྲའོ།།
ཆུན་ རིན་པོ་ཆེའི་དྲ་བ་དྲ་ཕྱེད་པ འཕྱང་། ཤར་བུ སྔ་མ་དང་འདྲའོ། ། ཁྱུང་མགོ་དང་བརྒྱད་
57



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱིས་མཛེས་པའོ། །གཞལ་ཡས་ཁང་གི་སྟེང་མཐོངས་ཀའི་ཟུར་བཞིར་རིན་པོ་ཆེའི་
ཀ་བའམ་ཤིང་བརྩེགས་ཀྱི་བཀོད་པས་བཏེགས་པའི་ཁར་རི་རབ་བང་རིམ་བཞིའམ་
ལྔ་བརྩེགས་ཀྱི་སྟེང་དུ་བུམ་པ་དཀར་པོ་གསེར་ཀྱི་མགུར་ཆུས་སྤྲས་པ་དུང་གི་བྲེ་དང་
པདྨས་བཏེགས་པའི་འཁོར་ལོ་རིམ་པ་བཅུ་གསུམ་གྱི་རྩེར་ཆར་ཁེབས་རིན་པོ་
ཆེའི་གདུགས་དང་གཡུ་ཡི་བྱ་རུ་གསེར་གྱི་ཏོག་བྱ་གྲི་རྣོ་དབལ་མཚན་པ་མི་མངོན་
པས་མཛེས་པ། སྤྲུལ་པའི་དར་དཔྱང་ཀུན་ཏུ་སྤྲོས་པ། ཕྱོགས་བཞིའི་རྟ་བབས་
ཀྱི་རྩེ་མོ་ཡང་། གཡུང་དྲུང་ལས་རྣམ་པར་དག་པའི་རྒྱུད་ལས། དེའི་སྟེང་དུ་བོན་
གྱི་འཁོར་ལོ་རྩིབས་བརྒྱད་ཟླུམ་པོ་ལ། གཡས་གཡོན་ན་རི་དག་ཨེན་ཏ་རེ་རེ་ལ།
སྐེ་ན་གསེར་གྱི་གཤང་ཆུང་དང་མཛེས་པའི་དར་དཔྱང་གིས་བརྒྱན་པ་དང་།
འཁོར་ལོའི་སྟེང་དུ་རིན་པོ་ཆེའི་གདུགས་ཡུ་བ་དང་བཅས་པར་བཤད་པ་དང་།
གཞན་ཡང་རྒྱལ་མཚན་དང་བ་དན་ལ་སོགས་པས་མདའ་ཡབ་ཀྱི་སྟེང་ནས་བསྐོར་
ཤིང་མཛེས་པར་སྤྲས་པ། སྒོ་དང་རྟ་བབས་ཀྱི་རྒྱུན་དུ་གླང་སེང་ལ་སོགས་པ་དང་
སྒོའི་ཕྱིའི་ཟུར་བཞིར་བུམ་པ་བཟངས་པོ་དང་དཔག་བསམ་ཤིང་གིས་བརྒྱན་
པས་མཛེས་པ། དེའི་ཕྱི་རོལ་ཟངས་ལྕགས་ཀྱི་ར་བ་དང་མཐར་གཡུང་དྲུང་ར་
བས་བསྐོར་བའོ། །གཞན་ཡང་མཆོག་ལྔ་ (༦༤) ལ་སོགས་པའི་སྔགས་ཀྱི་དཀྱིལ་
འཁོར་འགའ་ཞིག་ནས་གདུལ་བྱ་མ་རུང་པ་འདུལ་བའི་ཆེད་དུ་དུར་ཁྲོད་ཀྱི་གཞལ་
ཡས་ཁང་གི་བཀོད་པ་འབྱུང་བ་དེ་ལྟ་ན། འདིར་སྤྱི་སྤུངས་ལྟ་བུ་ལ་མཚོན་ནས་
བཤད་ན་གཞན་ཤུགས་ལས་གོ་བས་ན། དེ་ཡང་འབྱུང་ལྔའི་ཁྲི་འཕང་རི་རབ་
འཁོར་ལོ་པདྨ་ཉི་ཟླའི་གདན་འདོད་སྣམ་རྣམས་གོང་དུ་བཤད་པ་དང་མཐུན།
གཅན་གཟན་དང་སྲིན་པོ་ལ་སོགས་པའི་ཐོད་པ་སྣ་ཚོགས་ཀྱི་རྩིག་པ། ཞེས་པའང་།
ལས་ཐིག་ལས། ལྷ་ཀླུ་དྲི་ཟ་གཤིན་རྗེ་དང་། ས་བདག་གནོད་སྦྱིན་མེ་ལྷ་དང་།



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
སྲིན་པོ་རླུང་ལྷ་བདན་དྲལ་དང་།། ཚངས་པ་གྲུལ་བུམ་བརྒྱ་བྱིན་དང་། དེ་དག་
ལ་སོགས་པའི་གདུག་པ་ཅན། ཐམས་ཅད་ཀུན་གྱི་ཐོད་པ་དང་། ཀེང་རུས་རོ་
དང་ཤ་ཁྲག་དང་།། དེ་བཞིན་སྟག་སེང་དོམ་དྲེད་སོགས།། གཅན་གཟན་གདུག་
པའི་ཐོད་པ་དང་། དུར་ཁྲོད་རྫས་ལས་གྲུབ་པ་ཡིག གཞལ་ཡས་ཁང་གི་རང་བཞིན་
ནི།། ཞེས་དང་། སྐབས་ཕྲིན་ལས། སེམས་ཅན་ཆེན་པོ་བཅུའི་ཐོད་པ་ཞེས་བཤད་
དོ། །དེ་ཡང་གསང་བ་དོན་འགྲེལ་ལས་དེ་སྟེང་འབྱུང་ལྔའི་རྩིག་པ་ལ། ཡེ་ཤེས་
ལྔ་ཡི་དྲ་བས་སྤྲས།། དྲྭ་མིག་རེ་ན་གདུག་པ་ཁ།། སྲིན་པོའི་ཐོད་སྐམ་འབུར་དུ་
དོད།། ཁ་སྣ་རྦ་ཚུབས་དུག་རླངས་འཕྱུར།། ཞེས་པས། འབྱུང་བ་ལྔའི་རིན་ཆེན་
གྱི་དྲ་མིག་སྤྲས་པ་ལ་ཐོད་པ་སྣ་ཚོགས་འཛུད་ཐབས་སུ་ཡོད་པར་མངོན་ནོ།། ཁོངས་
སེང་ནས་རྫུ་འཕྲུལ་གྱི་འོད་རླུང་ཕྱི་ནས་ནང་དུ་རློབ་ཅིང་འཕྲོ་བ། ཡ་གད་རླུང་
སྤྲིན་གྱི་འལ་འོལ་ (༦༥)ལ། ཉི་ཟེར་གཟེངས་པའི་བྱ་འདབ། ཅེས་པ། རྒྱུད་
གསང་དོན་ལས། རླུང་སྤྲིན་འཁྲུགས་པའི་བྱ་རྒྱབ་ལ།། ཉི་ཟེར་གཟེངས་པའི་བྱ་
འདབ་ཅན། ཞེས་པ་ལ། ཡ་གད་བྱ་འདབ་ཀྱི་འོག་ནས། དོན་སྙིང་མགོ་རྐང་
གི་ཕྲལ་ཕྲུལ། གཟའ་སྐར་གྱི་དྲ་མིག་རྒྱུ་ལོང་གི་ལྡ་ལྡི། མཆེ་སྡེར་གྱི་ཟ་ར་ཚགས་
སྤྲུས་པའི་འདུས་སོ་གདུང་འབུར་དྲེགས་པའི་ཁ་ནས་བཀྱེ་བ། གསང་བ་དོན་
འགྲེལ་ལས། གཞའ་ཚོན་འོད་ཀྱི་དར་བུར་ཁད།། ཨོག་མའི་འོག་ནས་འཕུར་ཞིང་
རློབས།། ཞེས་པས། གཞའ་ཚོན་གྱི་དར་བུ་ཁད་གདུང་འབུར་དྲེགས་པའི་ཨོག་
མའི་འོག་ནས་ཐུར་དུ་འཕྱང་བའོ། །གཞལ་ཡས་ཁང་གི་ནང་དུ། རུས་སྦལ་གྱི་
ཀ་གདན། གཅན་ཆེན་སྲིན་པོའི་ཀ་བ། རྩ་རྒྱུད་ལས། ཀྱོག་པིར་འབྲུག་གི་ཀ་
གཞུར་བཤད་དོ། །ལྷ་ཆེན་བརྒྱད་ (༦༦)ཀྱི་གདུང་མ་གཤིབས་པ།། ཞེས་པ།
གསང་བ་དོན་འགྲེལ་ལས། ལྷ་ཆེན་བརྒྱད་ཀྱི་གདུང་མ་ནི། དྲེགས་པ་བརྒྱད་
j9



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
(༦༧)ཀྱི་ཁ་ནས་དགྱེ།། ཤར་ཕྱོགས་སེང་གེའི་ཁ་ནས་དགྱེ། ཞེས་པ་ནས། ལྷོ་
ཕྱོགས་ཆུ་སྲིན་ཁ་ནས་དགྱེ། ཞེས་པས། ཤར་སེང་གེ །བྱང་འབྲུག །ནུབ་པིར།
ལྷོ་ཆུ་སྲིན་གྱི་ཁ་ནས་བཀྱེ་བའོ། །དེའི་སྟེང་དུ་ལས་ཐིག་ལས། ཚངས་པའི་གདུང་
དཔྱམ་གཟའ་སྐར་དྲལ།། སྲིན་པོ་ཕོ་མོའི་ལྤགས་རློན་བཀབ།། ཅེས་པས། ཚངས་
པ་ཕོ་མོའི་དྲལ་ཕྱམ། གཟའ་ཆེན་བརྒྱད་ (༦༨）ཀྱི་དྲལ་མ། རྒྱུ་སྐར་ཉེ་བརྒྱད་
ཀྱི་དྲལ་ནོན་བྱས་པའི་སྟེང་དུ། སྲིན་པོ་ཕོ་མོའི་ལྤགས་རློན་གྱིས་བཀབ་པ། དེ་ལ་
སྡེ་བརྒྱད་དྲེགས་པའི་གཟེར་འབུར་བཏབ་པར་བཤད་དོ། །དེ་ལ་དབྱིངས་དང་
ཡེ་ཤེས་ཀྱི་སྐར་ཁུང་དོད་པ། མཁའ་ལ་རིན་པོ་ཆེའི་ཆུན་འཕྱང་འཕྲུལ་བ། ནང་
དུ་དབལ་གྱི་མེ་རི་འདབ་སྦྱོར་དུ་འབར་བའོ། །གཞལ་ཡས་ཕྱོགས་བཞིའི་སྒོ་བཞི་
ཡང་། ཀླུ་དང་དྲི་ཟའི་ཐིམ་སྦྱོར་ཞེས་པ། སྒོ་འགབ་དང་སྒོ་ལྡད། གནོད་སྦྱིན་དང་
གཤིན་རྗེའི་འགན་སྐྱེས་ཞེས་པ། སྒོ་གདན་ནམ་སྒོ་ཁྱུད་གཡས་གཡོན་ཡིན་ལ།
ལྷ་ཀླུ་གཤིན་བདུད་བཞིའི་རེ་བཞི། སྒོ་གླེགས་སམ་གཡག་ཤིང་གསང་དོན་ལས།
ཤར་ཕྱོགས་གསེར་གྱི་སྒོ་གླེགས་ལ། ཞེས་པ་ནས། ལྷོ་ཕྱོགས་གཡུ་ཡི་སྒོ་གླེགས་ལ།
ཞེས་པས། ཤར་གསེར། བྱང་ལྕགས། ནུབ་ཟངས། ལྷོ་གཡུ་ཡི་སྒོ་གླེགས་དབལ་
གྱི་ཚྭ་ཚྭ་འཕྲོ་བ་ལ། ཏིང་མུར་གཡུ་རྩེ་ལས། ལོག་ལྟ་མུ་སྟེགས་ལྤགས་པའི་སྒོ་ཡོལ་
ཅན། ཞེས་གསུངས་སོ། །དེ་ནི་འཇིགས་བྱེད་སྤྲུལ་པའི་གསས་མཁར་ཞེས་བྱ་ལ།
དེའི་ཕྱི་རིམ་དུ་ཐུགས་རྗེ་སྤྲུལ་པ་དབང་གི་གསས་མཁར་ཞེས་པ། འོག་གཞི་སྔ་མ་
དེ་ལ། ཏིང་མུར་གཡུ་རྩེ་ལས། དྲི་ཟ་གནོད་སྦྱིན་ཀླུ་དབང་དང་། གཤིན་རྗེ་ལ་
སོགས་ཐོད་པའི་འགྲམ་ཞེས་དང་། གསང་བ་དོན་འགྲེལ་ལས། ཤར་ན་སེང་གེ་
ཐོད་པའི་འགྲམ།། བྱང་ན་ཕག་སྦྲུལ་ཐོད་པའི་འགྲམ། ནུབ་ན་ཆུ་སྲིན་ཐོད་པའི་
འགྲམ། ལྷོ་ན་དོམ་དྲེད་ཐོད་པའི་འགྲམ། དེའི་སྟེང་དུ་རང་བྱུང་རྩིག་པ་ལ།། ཞེས་
60



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
པས་ཐོད་པའི་འགྲམ་དང་དེའི་སྟེང་དུ་རིན་ཆེན་ལྔའི་སྦགས་རྩིག་ལ། ཁོངས་སེང་
ནས་དབལ་གྱི་འོད་རླུང་ཕྱི་ནང་རློབ་ཅིང་འཕྲོ་བ། སྟག་གཡག་འབྲུག་ཁྱུང་གི་ཡ་
གད། ཅེས་པ། གསང་བ་དོན་འགྲེལ་ལས། ཤར་ཕྱོགས་སྟག་གི་ཡ་གད་ལ།
ཞེས་པ་ནས། ལྷོ་ཕྱོགས་ཁྱུང་གི་ཡ་གད་ལ།། ཁྱུང་མཆོག་སྤུངས་པའི་བྱ་རྒྱབ་ལ།།
གཤོག་པ་བཤིབས་པའི་བྱ་འདབ་ཅན།། གདོང་ལ་འདབ་ཆགས་ཁྱུང་གི་ཞལ།།
རུ་རྩེ་དབལ་གྱི་འོད་ཟེར་འཕྲོ།། འཕྱང་འཕྲུལ་ལྡ་ལྡི་ཟ་ར་ཚགས། ཁྱུང་གི་ཁ་ནས་
འཕྲུལ་བ་ཡིན།། ཞེས་པས། ཤར་ཕྱོགས་སྟག་གི་ཡ་གད་ལ། མཆེ་སྡེར་གཟེངས་
པའི་བྱ་རྒྱབ་ལ། ཚྭ་ཚྭ་འཕྲོ་བའི་བྱ་འདབ། བྱང་འབྲུག་གི་ཡ་གད་ལ། གློག་དམར་
འཁྱུགས་པའི་བྱ་རྒྱབ་ལ། ཐོག་སེར་འཁྲུག་པའི་བྱ་འདབ། ནུབ་གཡག་གི་ཡ་གད་
ལ། རུ་དབལ་གདུག་པའི་བྱ་རྒྱབ་ལ། མཚོན་ཆ་གཟེངས་པའི་བྱ་འདབ། ལྷོ་ཁྱུང་
གི་ཡ་གད་ལ། ཁྱུང་མཆོག་སྤུངས་པའི་བྱ་རྒྱབ་ལ། གཤོག་པ་གཤིབས་པའི་བྱ་འདབ།
བྱ་འདབ་གདོང་ལ་སྟག་གཡག་འབྲུག་ཁྱུང་གི་ཞལ་གདངས་པ་ནས། མདའ་གཞུའི་
དྲ་བ། ལྕགས་ཀྱུའི་དྲི་འཛིན། གྲི་མདུང་ཐོ་པཱུའི་འཕྱང་འཕྲུལ་བཀྱེ་བ་སྟེ། གདུང་
འབུར་དྲེགས་པའི་ཁ་ནས་བཀྱེ་བ་ཞེས་སོ། །མེ་ཆུའི་དར་བུ་ཁད་གསང་དོན་
ནས་བཤད་དེ་མེ་ལྕེ་གྱེན་དུ་འབར་ཞིང་ཆུ་ལྕེ་ཐུར་དུ་འབྲུགས་པར་བཤད་དོ། །
ཁ་ཅིག་གིས་ཡ་གད་རྣམས་ཀྱང་ལྷོ་ཤར་སྟག་བྱང་ཤར་འབྲུག་བྱང་ནུབ་གཡག་ལྷོ་
ནུབ་ཁྱུང་གི་ཡ་གད་བཤད་པའང་ཡོད་དོ། །ནང་དུ་དབལ་གྱི་མེ་རི་འབར་ཞིང་
འོག་ཕྱོགས་སུ་ཁྲག་མཚོ་དམར་ནག་འཁྲུགས་པའོ། །ཕྱི་ཁྱམས་ཀྱི་ཐོག་ཕུབས་དང་
སྒོ་བཞི་ནང་མ་བཞིན་ལ་རྟ་བབས་རྣམས་འོག་ནས་བཤད་འགྱུར་ལྟར་ཤེས་པར་
མཛོད། འཇིག་བྱེད་སྤྲུལ་པའི་གསས་མཁར་དང་། ཐུགས་རྗེ་སྤྲུལ་པའི་གསས་
མཁར་གཉིས་ནི་ཅིར་ཡང་སྤྲུལ་པའི་གསས་མཁར་ཞེས་རྒྱུད་ཏིང་མུར་གཡུ་རྩེ་ལ
ལུས་
༣



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསུངས་སོ། །གཞལ་ཡས་ཁང་གི་ཡང་ཐོག་ནི། ནང་གི་སྒོ་ཕུག་ལ་རུ་དྲའི་ཀ་གདན་
དང་ཐོད་སྐམ་གྱིས་ཀ་གཞུར་བྱས་པའི་ཀ་བ་བཞི་བཞིས་འདེགས་པའི་ཡེ་ཤེས་
ཀྱི་ཅོག་བཞི་ཕྱོགས་ཕྱོགས་སུ་འབུར་ཞིང་བང་རིམ་ལྔ་ཁོངས་སེང་དུ་བརྩེགས་
པ། འབུར་བཞིའི་རྩེ་མོ་དབུས་སུ་འདུས་ཤིང་དབྱིངས་སུ་ཟླུམ་པ། དབྱིབས་
ཁྱུང་གི་སྒོ་ང་ལྟར་གནས་པ། དེ་ལ་གཡུ་རྩེ་ལས་བུམ་པ་མགུར་ཆུ་དང་བཅས་པ་
བཤད་པས། གསེར་གྱི་མགུར་ཆུས་སྤྲས་པའི་བུམ་པ་ཀུན་ཏུ་ཟླུམ་པ་སྟེ། ལོངས་
སྤྱོད་རྫོགས་སྐུའི་གསས་མཁར་ཉིད་དོ། །དེའི་སྟེང་དུ་བྲེ་དང་སྲོག་ཤིང་འཁོར་ལོ་
ཉི་ཟླའི་བླ་གུར་དང་། བྱ་རུ་ཏོག་བྱ་གྲི་དང་བཅས་པ་དར་བརྒྱད་འོད་ཟེར་གྱི་
ཚུལ་དུ་རློབ་པ་དེ་ནི་བོན་གྱི་སྐུའི་གསས་མཁར་ཉིད་དོ། །ཕྱིའི་སྒོ་ཕུག་བཞི་ནི།
དྲེགས་པ་བརྒྱད་ཀྱི་ཀ་གདུང་གཤིབས་པའི་སྟེང་དུ་རྟ་བབས་རྣམས་རིམ་པར་
ཁོངས་སེང་དུ་བརྩེགས་པ་ལ། ལས་ཐིག་ལས། རྟ་བབས་རྣམས་ཀྱི་བར་བར་དུ།།
ཆུ་སྲིན་མགོ་ཡིས་བརྒྱན་པའོ། །རི་དྭགས་ཆུ་སྲིན་དག་ཏུབསྒྱུར། གཡུང་དྲུང་རིན་
ཆེན་ཡུ་བ་ནི།། མི་མགོ་སྐམ་པོས་བྱ་བ་ལས། གཞན་རྣམས་ཕལ་ཆེར་མཐུན་པ་ལ།།
ཞི་ཁྲོ་གང་ཡང་ཐུན་མོང་དུ། མཐའ་ལ་གཡུང་དྲུང་ར་བ་དང་། ཞེས་པ་དང་། ཁྲོ་
བོའི་གཞལ་ཡས་ཁང་ཀུན་ལ་ལྕགས་རིའི་ནང་དུ་དུར་ཁྲོད་བརྒྱད་ (༦༩）ཀྱི་བཀོད་
པ་ཡོངས་རྫོགས་བསྐྱེད་དགོས་པ་དེ་ཙམ་ལས་གཞན་རྣམས་གོང་གི་དཀྱིལ་འཁོར་
སྤྱི་དང་མཐུན་པ་ཉིད་དོ། །རྩེ་མོའང་སྐབས་ཕྲིན་ལས། དབུས་ཀྱི་ཅོག་བཞི་བསླངས་
ཙམ་ན། གཅིག་ཏུ་འདུས་ཤིང་དབྱིངས་སུ་ཟླུམ།། ཕྱི་ཁྱམས་ཅོག་བཞི་རང་སར་རྒྱས
ཞེས་པ་ལྟར་རོ། །གཞན་ཡང་བཀོད་པའི་ཐིག་ཆ་དང་བསླངས་པ་ཏིང་ངེ་འཛིན་གྱི་
སྤྱོད་ཡུལ་གཉིས་ལས་ཁྱད་པར་བྱུང་བ་ནི་ཤུགས་ལས་ཤེས་སོ། །རྣམ་རྒྱལ་གྱི་ཕོ་བྲང་ཕྱི་
མ་བརྒྱད་དང་ཡོངས་རྫོགས་ཀྱི་གླིང་དགུའི་ཞིང་ཁམས་དགུ་ལྟ་བུ་རྣམས་ནི་བསྐྱེད་
62



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
རིམ་གྱིས་གསལ་གདབ་པ་ལས་བྲི་བའི་ཡུལ་མ་ཡིན་པས་ཐིག་ཆམི་འདུག་གོ །
གཉིས་པ་དག་པ་དྲན་པ་ནི། དེ་ལྟ་བུ་བསྒོམ་པའི་ན་བསྒོམ་བྱའི་དག་པ་
དྲན་དགོས་ཏེ། སངས་རྒྱས་ཀྱི་ཆེ་བའི་ཡོན་ཏན་བསམ་གྱིས་མི་ཁྱབ་པའི་ཡེ་ཤེས་
ཕུང་པོ་དོན་གྱི་གནས་ལུགས་ཇི་ལྟ་བ་མ་རྟོགས་པའི་གང་ཟག་གི་རིགས་རྣམས་
ལ་མཚན་བྱའི་དོན་དེ་མཚོན་བྱེད་གཞལ་ཡས་ཁང་དང་ལྷ་སྐུ་སྒྱུ་མའི་རོལ་པས་
མཚོན་ནས་བསྒོམ་པས་དེ་ཁོ་ན་ཉིད་ཀྱི་དོན་རྟོགས་པར་འགྱུར་བས་ན། མཚོན་
བྱེད་དེ་མཚན་བྱའི་དོན་དེ་དང་དེའི་རོལ་པར་ཤར་བ་ཡིན་པ་ཡིད་ལ་དྲན་པ་གལ་
ཚེའོ། །དེ་ལྟར་དྲན་མ་ཤེས་ན་ལྷར་བསྒོམ་པ་རང་རྒྱུད་པར་འགྱུར་བས་ཡོན་ཏན་
ཅི་ཡང་མི་ཐོབ་པར་མ་ཟད་རྣམ་རྟོག་འཕེལ་བའི་རྒྱུ་ཁོ་ནར་ཟད་དོ། །དེ་བས་
ན་དག་པ་དྲན་པའང་རྣམ་རྒྱལ་གྱི་སྐྱེད་ཆོག་ལས། ཕྱིན་བཅུའི་རྩིག་པ་བྱང་ཆུབ་
ཐར་ལམ་སྒོ། ས་བཅུའི་ཐོག་ཕུབས་འབྲས་རྟགས་ཡང་ཐོག་ལྡན། ཞེས་ལོགས་
དང་སྒོ་དང་ཐོག་ཕུག་ཡང་ཐོག་གི་དག་པ་དྲན་པ་བཞི་ལས། དང་པོ་ནི་འོག་གཞི་
འབྱུང་ལྔའི་ཁྲི་འཕང་ནི་བོན་ཐམས་ཅད་གཞིའི་ངང་ལས་མི་འདའ་བའི་བརྡ།
འཁོར་ལོ་རྩིབ་བཞི་ལྟེ་བ་དང་བཅས་པ་ནི་རང་བྱུང་གི་ཡེ་ཤེས་ཀྱི་རྩལ་ཡེ་ཤེས་ཆེན་
པོ་ལྔར་ (༧༠)ཤར་བའི་བརྡ། པདྨ་ཉི་ཟླ་ནི་སྐྱོན་དང་བྲལ་ཞིང་ཐབས་ཤེས་ཟུང་
འབྲེལ་གྱི་བརྡ། དབྱིབས་གྲུ་བཞིའི་ནི་རང་བྱུང་གི་ཡེ་ཤེས་ལ་ཆེ་བའི་ཡོན་ཏན་
དཔག་ཏུ་མེད་པ་རྒྱས་པ་དེ་ཉིད་གདུལ་བྱ་ལ་བསྟན་པའམ་ཡང་ན་རང་བྱུང་ཡེ་ཤེས་
མུ་བཞི་ ( ༧ ༡)དང་བྲལ་བའི་བརྡ། འདོད་སྣམ་ནི་སྦྱིན་པའི་ཕ་རོལ་ཏུ་ཕྱིན་
པའི་བརྡ། བརྩིགས་པ་ལྔ་དང་ཕ་གུ་ནི་ཚུལ་ཁྲིམས་ཀྱི་ཕ་རོལ་དུ་ཕྱིན་པ། གདུང་
གདན་ནི་བཟོད་པ། གདུང་མ་ནི་བརྩོན་འགྲུས། ཐོག་ཕུབས་ནི་བསམ་གཏན།
ཁྱུང་འདབ་སྟོབས། ཟར་ཚགས་སྙིང་རྗེ། དར་བུ་ཁད་སྨོན་ལམ། ཟངས་ལྕགས་
ལ
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
(
(
ཀྱི་ར་བ་ཐབས་ཤེས་གཉིས་སོ། །འདི་རྣམ་རྒྱལ་རྩ་སྒྲུབ་ལས་ཁྱུང་གུར་དང་སྦྱར་
བ་སྐྱེད་ཆོག་རྣམས་སུ་དྲངས་པར་འདུག་སྟེ་ཡིག་རིས་ནོར་བར་ཟད་དོ། །སྐྱབས་
ཀྱི་སྟོན་པ་དང་རྗེ་མཉམ་མེད་སོགས་ཀྱིས་ཟངས་ལྕགས་ཀྱི་ཁྱུད་འཁོར་དང་སྦྱར་
བར་མཛད་པ་དེ་ལྟར་ཡིན་ཏེ། ལོགས་ཀྱི་སྐབས་ཡིན་པས་དང་། ཐབས་ཤེས་
གཉིས་དང་སྦྱར་བས་ཤེས་སོ། །གཉིས་པ་སྒོ་ཡི་དག་པ་ལ། སྒོ་ཁང་དྲན་པ་ཉེ་བར་
བཞག་པ་བཞི ( ༧༢ )། སྒོ་རྨང་ངམ་སྒོ་འགབ་ཡང་དག་པའི་སྤང་བ་བཞི། སྒོ་
གདན་ནམ་སྒོ་ཁྱུད་རྫུ་འཕྲུལ་གྱི་རྐང་པ་བཞི (༧༣)། རེ་བཞི་དབང་པོ་ལྔ (༧༤) །
སྒོ་ལྡད་ཏིང་ངེ་འཛིན་ལྔ (༧༥）། སྒོ་བཞི་གཤེན་རབ་གྱི་ལམ་བཞི ( ༧༦) །གཡག་
ཤིང་མི་འཇིགས་པའི་སྟོབས་བཅུ་གསུམ། རྟ་བབས་རྣམས་ཐར་པའི་ལམ་བརྒྱད།
ཐ་རམ་ནི་ཕྱིར་མི་ལྡོག་པ། ལྡེ་མིག་ནི་ལན་གཅིག་ཕྱིར་འོང་བ། སྒོ་བདག་ནི་རྒྱུན་
དུ་ཞུགས་པ། སྒོ་སྲུང་ནི་ཚད་མེད་བཞིའོ ( ༧༧） གསུམ་པ་ཐོག་ཕུག་གི་དག་པ་
ལ། ཀ་གདན་གཡུང་དྲུང་གི་བོན་ཕྱེ་བ་མེད་པ་མ་འདྲེས་པ་དགུ ( ༧༨)། ཀ་
བ་ཡང་དག་པའི་རིག་པ་བདུན(༧༩)། ཀ་གཞུ་གཡུང་དྲུང་གི་ཡན་ལག་དགུ །
གདུང་མ་གཤེན་རབ་ཀྱི་བདེན་པ་བཞི། ཕྱམ་དྲལ་སོ་སོ་ཡང་དག་པའི་རིག་པ་བཞི།
དྲལ་མ་མི་བསྙེལ་བའི་གཟུངས་བདུན། དྲལ་ནོན་མཐར་གནས་སྙོམས་འཇུག་དགུ།
(༨༠) ཡང་ནོན་མཚན་མེད་སྙོམས་འཇུག་བཞི། མཐོངས་ཁུང་གཡུང་དྲུང་གི་
དབྱིངས་དགུ །དེ་ལ་ལྕགས་ཀྱི་དྲྭ་བས་སྤྲོས་པ་རྒྱུན་གནས་ཀྱི་ཐུགས་རྗེ་བཞིའོ། །བཞི་
པ་ཡང་ཐོག་གི་དག་པ་ལ། ཕྱུར་བུའམ་རི་རབ་འདེགས་བྱེད་ཀ་བ་བཞི་རྟོགས་པ་
ཆེན་པོའི་ལྟ་བ་བཞི(༨༡)། བང་རིམ་རྣམས་སྲུང་དུ་མེད་པའི་དམ་ཚིག་བཞི།
བུམ་པ་ལྷུན་གྱིས་གྲུབ་པའི་ཕྲིན་ལས་བཞི། མགུར་ཆུ་རྣམ་པར་དག་པའི་སྤྱོད་པ་
བཞི། བུམ་སྐེ་ལེགས་པ་འབྱུང་བའི་ཡོན་ཏན་བཞི (༨༢）། བྲེ་ནི་སྙོམས་པར་
6?



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
གནས་པའི་ངང་ཉིད་བཞི། འཁོར་ལོ་བཅུ་གསུམ་འགྱུར་བ་མེད་པའི་སྐུ་བཞི།
ཆར་ཁེབས་རང་བཞིན་མེད་པའི་གསུང་བཞི། བྱ་རུ་མཉམ་ཉིད་འཁྲུལ་པ་མེད་པའི་
ཐུགས་བཞི ( ༨ ༣)། ཏོག་དང་བྱ་གྲི་བླ་མེད་རྫོགས་པ་ཆེན་པོ། དར་དཔྱངས་རྣམ་
པར་ཐམས་ཅད་མཁྱེན་པའི་ཡེ་ཤེས་སོ། །མཚན་བྱ་མཚོན་བྱེད་ཐད་ཀ་ཐད་ཀའི་
གྲངས་མི་མཉམ་ནའང་སྐྱོན་དུ་མི་ལྟ་སྟེ། སངས་རྒྱས་ཀྱི་ལུང་དོན་དྲི་མེད་ལ་གང་
ཟག་གི་རང་འདོད་ཀྱི་འཁྲིས་མ་ཞུགས་པའོ། །ཁྲོ་བོའི་གཞལ་ཡས་ཀྱི་དག་པ་ནི།
འོག་གཞི་འབྱུང་བརྩེགས་འཁོར་ལོ་པདྨ་ཉི་ཟླ་དང་དབྱིབས་ལ་སོགས་པའི་དག་
པ་རྣམས་གོང་དུ་བསྟན་པ་དང་འདྲ། འདོད་སྣམ་ནི་འདོད་ཡོན་ཐམས་ཅད་ར
ལ་མ་བཙལ་ལྷུན་གྲུབ་ཏུ་ཡོད་པའི་ཤེས་བྱེད་དོ། །འབྱུང་ལྔའི་སྙིང་པོ་རིན་པོ་ཆེ་སྣ་
ལྔའི་ (༨༤) སྦགས་རྩིག་ནི་ཡེ་ཤེས་ལྔའི་ཤེས་བྱེད་དོ། །དེ་ལ་ཡེ་ཤེས་ཀྱི་ཁོངས་སེང་
ཕྱི་ནང་གསལ་བ་ནི་དོན་གཉིས་རྩེར་ཆིབ་པའི་ཤེས་བྱེད་དོ། །ཐོད་པ་སྣ་ཚོགས་
འཛུད་ཐབས་ཀྱི་རྣམ་པས་སྤྲས་པ་ཉོན་མོངས་དང་དྲེགས་པ་ཅི་རིགས་འདུལ་
བའོ། །ཁོངས་སེང་ནས་ཡེ་ཤེས་ཀྱི་འོད་རླུང་འཕྲོ་བ་ཆོ་འཕྲུལ་མི་ཟད་པའོ། །
དྲེགས་པ་བརྒྱད་ཀྱི་གདུང་འབུར་ལྷ་སྲིན་ཕོ་མོ་བྲན་དུ་འཁོལ་བ། རླུང་སྤྲིན་གྱི་བྱ་
རྒྱབ་ཐུགས་རྗེའི་རྒྱུན་མི་འགགས་པ། ཉི་ཟེར་གྱི་བྱ་འདབ་འགྲོ་དོན་ཕྱོགས་རིས་
མེད་པ། དོན་སྙིང་མགོ་རྐང་གི་ཕྲལ་ཕྲུལ། གཟའ་སྐར་གྱི་དྲ་མིག །རྒྱུ་ལང་གི་ལྟ་
ལྡི། མཆེ་སྡེར་གྱི་ཟར་ཚག་རྣམས་གཡེན་ཁམས་མ་ལུས་འདུལ་བ། གཞའ་ཚོན་
དར་བུ་ཁད་བོན་ཐམས་ཅད་ངོ་བོ་ཉིད་ཀྱི་ཆོ་འཕྲུལ་འོད་ལྔར་གསལ་བའོ། །
གཞལ་ཡས་ཁང་གི་ནང་དུ། རུས་སྦལ་གྱི་ཀ་གདན་ཀླུ་བདུད་གདུག་པ་འདུལ་བ།
གཅན་ཆེན་ཀ་བ་སྲིན་པོ་གཅར་ལ་མནན་པ། ཀྱོག་པིར་ཀ་གཞུ་བདུད་བགེགས་
ཟིལ་གྱིས་གནོན་པ། ལྷ་ཆེན་བརྒྱད་ཀྱི་གདུང་མ་དྲེགས་པ་བརྒྱད་འདུལ་བ།
f



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཚངས་པའི་དྲལ་ཕྱམ་ཚེ་བཙན་དྲེག་པ་ཐམས་ཅད་འདུལ་བ། གཟའ་བརྒྱད་ཀྱི་
དྲལ་མ་ཚོགས་བརྒྱད་འཁྲུལ་པ་ཚར་ཐག་གཅོད་པ། རྒྱུ་སྐར་རྩ་བརྒྱད་ཀྱི་དྲལ་ནོན་
སྤྲུལ་པ་གྲང་མེད་འགྱེད་པ། སྲིན་པོའི་ལྤགས་རློན་གྱིས་བཀབ་པ་ཉོན་མོངས་གྱོང་
ཁེངས་འདུལ་བ། དྲེགས་པའི་གཟེར་འབུར་བཏབ་པ་ཉོན་མོངས་མི་གཏོང་དབྱིངས་
སུ་གཟིར་བ། ཉི་ཟླའི་མཐོངས་ཁུང་དོད་པ་དབྱིངས་དང་ཡེ་ཤེས་གཉིས་མེད་དུ་
གསལ་བའམ་མུན་པ་བཞིས་(༨༥ ） སྒྲིབ་ཏུ་མེད་པ། ནང་དུ་དབལ་གྱི་མེ་རི་འདབ་
སྦྱོར་དུ་འབར་བ་མ་རིག་ཡེ་ཤེས་སུ་གསལ་བའོ། །གཞལ་ཡས་ཀྱི་ཕྱོགས་བཞིའི་སྒོ་
བཞི་ནི་འཇིགས་པ་བཞི་ (༨༦）ལས་ཐར་པར་སྒྲོལ་བ། ཀླུ་ཆེན་སྒོ་རྨང་མས་ཀྱི་
སྲི་མི་ལྡང་བ། དྲི་ཟའི་སྒོ་ལྡད་ཡས་ཀྱི་བདུད་མི་གཡོ་བ། གནོད་སྦྱིན་དང་གཤིན་
རྗེའི་སྒོ་ཁྱུད་ཐད་དུ་གཡེན་(༨༧) མི་འགྲོལ་བ། རེ་བཞི་བདུད་བཞིས་ (༨༨)
བསྐྱད་དུ་མེད་པ། སྒོ་གླེགས་སམ་གཡག་ཤིང་ལས་བཞི་ལྷུན་གྱིས་གྲུབ་པ། གནམ་
ལྕགས་ཐ་རམ་ལོག་ལྟས་ཉམས་མི་ང་བ། གསེར་གྱི་ལྡེ་མིག་མ་རིག་པ་རིག་པར་
བྱེད་པའོ། ། གཞལ་ཡས་ཁང་གི་ཕྱི་རིམ་དུ། ཐོད་འགྲམ་གདུག་བྱེད་ཕོ་མོ་ཟིལ་
གྱིས་གནོན་པ། རིན་ཆེན་གྱི་བརྩིག་པ་ལྔ་ཡེ་ཤེས་ལྔ ཁོངས་སེང་ནས་ཡེ་ཤེས་ཀྱི་མེ་
རླུང་འཕྲོ་བ་དགོས་འདོད་ཐམས་ཅད་རང་ལ་རྫོགས་པ། འབྲུག་ཁྱུང་སྟག་གཡག་ཡ་
གད་གདེང
གདེངས་བ་ཚོམ་རྔམས་དྲག་པོས་ལྷ་སྲིན་འདུལ་བ། མཚོན་ཆ་སྣ་ཚོགས་ཀྱི་
འཕྱང་འཕྲུལ་འཁྲུལ་རྟོག་བརྒྱད་ཁྲི་བཞི་སྟོང་ (༨༩) རྩད་ནས་བཅད་པ། མེ་ཆུའི་
དར་བུ་ཁད་ན་རག་སྒོ་བཅད་ཐར་ལམ་འབྱེད་པ། བར་ཁྱམས་སུ་ཁྲག་མཚོ་འཁྱིལ་
པ་མཁའ་ཀློང་དབྱིངས་གསུམ་དབལ་མོ་དམ་ལ་འདུ་བ། སྒོ་བཞི་བདུད་ཀྱི་ཆུ་བཞི་
(༩༠) ལས་སྒྲོལ་བ། ནང་དུ་ཡེ་ཤེས་ཀྱི་མེ་རི་ཁ་དོག་སྣ་ཚོགས་སུ་འབར་བ་ནི་
མ་རིག་པ་གཞི་ནས་དག་པའོ། ། དེ་ལའང་སྤྱི་སྤུངས་སོགས་གཞན་ལས་ཞལ་གསལ་
66



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
མ་བྱུང་ཡང་མ་རྒྱུད་སོགས་འགའ་ཞིག་ལས་འབྱུང་བས་ན། ཁྲོ་བོའི་གཞལ་ཡས་
ཁང་ཀུན་ལ་ལྕགས་རིའི་ནང་དུ་དུར་ཁྲོད་བརྒྱད་ཀྱི་བཀོད་པ་བསྐྱེད་དགོས་པ་
དེའི་དག་དྲན་ནི། ཚོགས་བརྒྱད་ ( ༩༡）ཀྱི་རྩ་གནས་དག་པའི་མཚོན་བྱེད་དུ་
དུར་ཁྲོད་བརྒྱད། དེའི་རྟོག་པ་གནས་དག་རང་བྱུང་གི་ཡེ་ཤེས་བརྒྱད་ (༩༢)
མཚོན་པའི་དབལ་བོན་གྲུབ་ཐོབ་བརྒྱད། དེ་བཞིན་དུ་དཔའ་བོ་བརྒྱད་ནི་གྲུབ་
པའི་མཐུ་བརྒྱད། (༩༣) དཔའ་མོ་བརྒྱད་ནི་འདུ་བའི་ལས་བརྒྱད། (༩༤)
མཆོད་རྟེན་བརྒྱད་ནི་དངོས་གྲུབ་ཀྱི་སྒོ་བརྒྱད། ཤིང་བརྒྱད་ནི་ཡོན་ཏན་གྱི་ཚོགས་
བརྒྱུད། མེ་བརྒྱུད་ནི་ཡོངས་སུ་གདུང་བ་བརྒྱད། ཆུ་བརྒྱད་ནི་དག་བྱེད་ཀྱི་ལམ་
བརྒྱད། ལྷ་བརྒྱད་ཀླུ་བརྒྱད་གཟའ་བརྒྱད་ཕྲ་མིན་བརྒྱད་བྱ་བརྒྱད་གཅན་བརྒྱད་
རོ་བརྒྱད་སྤྲིན་བརྒྱད་ནི་བསོད་ནམས་དང་ཡེ་ཤེས་ཀྱི་འདུ་བ་བརྒྱད། ཟངས་ལྕགས་
ཀྱི་ར་བ་ལོག་འདྲེན་རྒྱུང་མཚམས་གཅོད་པའོ། །གཞལ་ཡས་ཁང་གི་ཡང་ཐོག་ཏུ།
ནང་གི་སྒོ་ཕུགས་བཞིའི་ཀ་བ་རྣམས་ཐར་ལམ་བརྒྱད། ཅོག་བཞི་ལས་བཞི་ལྷུན་གྲུབ།
བང་རིམ་རྣམས་ཀློང་ལྔ། ལྷ་ལྔ། སྐུ་ལྔ། ཡེ་ཤེས་ལྔ། འབུར་བཞིའི་རྩེ་མོ་དབུས་སུ་
འདུས་པ་ཡེ་ཤེས་ཀྱི་རྩལ་སྣང་གང་ཡང་རང་བྱུང་གི་ཡེ་ཤེས་ལ་འདུས་པ། བུམ་པ་
འགྱུར་མེད་སྐུ། མགུར་ཆུ་ཏིང་འཛིན་བརྒྱད་ཅུ། (༩༥) བྲེ་འགྲོ་དོན་རྩེར་
ཆིབ། སྲོག་ཤིང་ངོ་བོ་ཉིད་ཀྱི་དོན་སྟོན་པ། འཁོར་ལོ་བཅུ་གསུམ་གཡུང་དྲུང་
གི་ས་བཅུའི་ (༩༦） དོན་དང་ལྡན་པ། གདུགས་ལོངས་སྤྱོད་རྫོགས་པའི་སྐུ། བྱ་རུ་
ཐབས་ཤེས་དབྱེར་མེད། དར་རྒྱན་སྤྲུལ་སྐུ་གྲངས་མེད་འགྱེད་པ། ཏོག་ཆེན་བོན་
སྐུ་བདེ་བ་ཆེན་པོ། བྱ་ཁྲི་དམིགས་མེད་ཤེས་རབ་ཆེན་པོའི་ཤེས་བྱེད་དོ། །མདོར་
དྲིལ་ན་དེ་དག་ཀྱང་བྱང་ཆུབ་སེམས་ཀྱི་གཞལ་ཡས་ཁང་རང་བྱུང་གི་ཡེ་ཤེས་ཀྱི་
རང་རྩལ་ཆོ་འཕྲུལ་གྱི་གསས་མཁར་ཆེན་པོ་ཞེས་བྱ་སྟེ། སངས་རྒྱས་ཀྱི་ཆེ་བའི་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡོན་ཏན་ལ་རང་བཞིན་གྱིས་མངའ་བའོ། །དེ་ལྟར་སེམས་ལས་བྱུང་བའི་གཞལ་
ཡས་ཁང་ངོ་བོ་སྟོང་པ་བཤིག་ཅིང་གཞོམ་དུ་མེད་པ། རང་བཞིན་གསལ་ལ་ངོས་
བཟུང་བྲལ་བ། རྒྱ་སྣང་བའི་ཚད་ལས་འདས་པ། རྣམ་པར་གཅིག་ལ་གཅིག་གི་
མ་བསྒྲིབས་པར་དཔེར་ན་ཤེལ་གྱི་སྦུ་གུར་རིན་པོ་ཆེའི་བེའུ་བཅུག་པ་ལྟ་བུར་ཤེས་
དགོས་སོ། །དེ་ལྟར་དག་པར་དྲན་པ་རྣམས་ལས་དང་པོ་བས་རིམ་གྱིས་གསལ་
བཏབ་སྟེ་ངེས་ཤེས་ཀྱིས་བསྒོམས་པས་བསྐྱེད་རིམ་གསལ་ཐེབས་པ་དང་། དེའི་
ཡོན་ཏན་ཤུགས་ཀྱིས་ཐོབ་ཅིང་བློ་གོམས་པ་ན་ཅིག་ཅར་དུ་དྲན་པའོ། །སྦྱངས་
འབྲས་འབྲས་དུས་ཀྱི་གཞལ་ཡས་ཁང་དུ་མོས་པའི་ང་རྒྱལ་དང་མ་བྲལ་བར་བསྒོམ་
པས། ཕྱི་སྣོད་ཐོགས་བཅས་བརྟུལ་ནས་གཞལ་ཡས་ཁང་དུ་བསྒྱུར་བས་དངོས་
འཛིན་གྱི་ཞེན་པ་དག །སངས་རྒྱས་ཀྱི་ཆེ་བའི་ཡོན་ཏན་ཚད་མེད་པའི་ཡེ་ཤེས་
ཀྱི་སྣང་བ་སྒྱུ་འཕྲུལ་ཆེན་པོའི་གསས་མཁར་དོན་གྱི་འོག་མིན་ཇི་ལྟ་བ་འབྲས་བུ་
རྫོགས་པར་བྱེད། ཕྱི་འབྱུང་རིམ་དང་གཞལ་ཡས་ཁང་བསྒོམས་པས་ནང་རགས་
ལུས་ཀྱི་རྩ་རླུང་ཐིག་ལེ་རྣམས་མཉེན་ཅིང་དུལ་ནས་ཡེ་ཤེས་ཁྱད་པར་ཅན་གྱི་གཞི་
འདིངས་བས་ལམ་གོང་མའི་སྨིན་བྱེད་དུ་འགྲོ་བ་སྟེ། རྒྱུ་མཚན་ཕུང་པོ་ལྷ་དང་གཞལ་
ཡས་སུ་ཤེས་པས་ལྷ་དང་གཞལ་ཡས་ཀྱི་སྣང་བ་སེམས་སུ་འདུས་ལ་སེམས་གསལ་
སྟོང་བདེ་བའི་རང་བཞིན་དུ་རྟོགས་ནས་ལུས་ཀྱི་དྭངས་མ་གསུམ་ （༩༧)དུལ་
ནས་ཡེ་ཤེས་ཁྱད་པར་ཅན་སྐྱེ་བའོ། །
གསུམ་པ་བཞུགས་གདན་ལ། སྦྱང་བྱ་སེམས་ཅན་རྣམས་གང་དུ་སྐྱེ་བར་
འགྱུར་བའི་གནས་ཕ་མའི་ཁུ་ཁྲག་དྲོད་གཤེར་ལ་སོགས་པའི་རྟོག་པ་ཡིན་ལ།
སྦྱོང་བྱེད་ཞི་བ་ལ་པད་ཉི་ཟླ་བ། ཁྲོ་བོ་ལ་པད་ཉི་དྲེགས་པ་ཅན། བྱོལ་སོང་གི་
གདན་ལ་སོགས་པ་གཙོ་འཁོར་ཀུན་ལ་རང་རང་སྐབས་ནས་འབྱུང་བ་དེ་ཉིད།
68



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
སྦྱངས་འབྲས་ལ་མ་ཆགས་པ་དང་འོད་གསལ་བ་ལ་སོགས་པ་གདན་དེ་དག་གི་
མཚོན་དོན་དང་མཐུན་པར་སངས་རྒྱས་ཀྱི་གཟུགས་སྐུའི་ཡོན་ཏན་འཆར་བའོ།།
ལམ་དུས་སུ་པདྨ་རྩ་འཁོར། ཉི་མ་ཨ་ཤད། ཟླ་བ་ཧཾ་ཡིག་སྟེ་འབར་འཛག་གི་ཞུ་
བདེ་དང་ཡང་ན་ཤེས་རབ་མའི་པདྨའི་ལྟེ་བར་ཉི་མ་བྱང་ཆུབ་ཀྱི་སེམས་གནས་
པ་ལ། ཐབས་ཀྱི་ཀུན་བརྟེན་པའི་རིམ་པ་ཇི་ལྟ་བ་བཞིན་པད་ཉི་ཟླ་བའོ། །དེ་ལྟར་
བསྒོམས་པས་རྫོགས་རིམ་གྱིས་དུས་སུ་གཏུམ་མོ་དང༌། ཕྱག་རྒྱའི་ལས་ལ་བརྟེན་
ནས་མི་འགྱུར་བའི་བདེ་བ་ཆེན་པོ་ཐོབ་པའི་གཞི་བཏིང་བས་ན་གོང་མའི་སྨིན་བྱེད་དུ་
འགྲོའོ། །དེའི་དག་དྲན་ནི། པདྨ་སྐྱོན་དང་བྲལ་བའི་བརྡ། ཉི་མ་ཤེས་རབ་ཟླ་བ་
ཐབས་ཏེ་ཐབས་ཤེས་ཟུང་འཇུག་གི་བརྡ་དོན་དང་འཚམས་པའི་གདན་ཏོ། །ཁྲོ་བོ་
ལ་ཁྱད་པར་གྱི་གདན་སྤྱི་སྤུངས་ལ་གཅན་ལྔ་དུག་ལྔ་ཐུལ་བའི་བརྡ། དྲེགས་པ་
ལྔ་ལས་ལྷ་ལྷའི་བུའི་བདུད། ཀླུ་སྒྱུ་མ་གཟུགས་བརྙན་གྱི་བདུད། དྲི་ཟ་ཕུང་
པོའི་བདུད། གནོད་སྦྱིན་ཉོན་མོངས་པའི་བདུད། གཤིན་རྗེ་འཆི་བདག་གི་
བདུད་ཐུལ་བའི་བརྡ་སྟེ་ཐུལ་བ་རྟགས་ཀྱི་གདན་ཞེས་བཤད་དོ། །རྨ་བྱ་ཚོགས་
བརྒྱད་ཤང་ཤང་རྩ་དང་ཡན་ལག །གཤོག་ཐོགས་རྣམས་རྣམ་རྟོག་རང་གྲོལ་བའི་
བརྡའོ། ། གཞན་དུའང་དྲེགས་པ་ཅན་རྣམས་དེ་ཉིད་ཐུལ་བའི་བརྡ་དང་། སྲོག་
ཆགས་རྣམས་དེ་དང་དེའི་རང་བཞིན་ཉོན་མོངས་པཇི་རིགས་ཐུལ་པའི་བརྡའོ།
༈ གཉིས་པ་བརྟེན་པ་ལྷ་བསྐྱེད་པ་ལ་གསུམ། ལྷ་བསྐྱེད་པའི་ཆོ་ག །ལྷ་
བསྐྱེད་པའི་རང་བཞིན། དེའི་དག་པ་དྲན་པའོ། །དང་པོ་ལ་སྤྱིར་བདག་སྲས་
གཞན་སྲས་ཀྱི་སྒོ་ནས་བསྐྱེད་པ། མངོན་བྱང་ལྔའི་ ( ༩༨ ) སྒོ་ནས་བསྐྱེད་པ།
ཆོ་ག་བཞིའི་ (༩༩) སྒོ་ནས་བསྐྱེད་པ། ཆོ་ག་གསུམ་ （ ༡༠༠) གྱི་སྒོ་ནས་བསྐྱེད་
ས་བོན་དང་སྐྱེད་སྔགས་ཙམ་གྱིས་བསྐྱེད་པ། དྲན་པ་ཙམ་གྱིས་བསྐྱེད་པ་སྟེ་
69



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྐྱེད་ཆོག་མི་འདྲ་བ་བཞིའམ་ལྔ་ཙམ་དུ་ཡོད་པ་ལས། བདག་སྲས་གཞན་སྲས་
ཀྱིས་བསྐྱེད་པ་ནི། འོད་ཟེར་འདུ་འཕྲོས་རྒྱལ་བའི་ཐུགས་རྒྱུད་བསྐུལ་ཞིང་རྒྱུའི་ས་
བོན་ཨ༔ དང་མ་ལྟ་བུ་བྱིན་རླབས་རྗེས་གནང་གི་རྐྱེན་གྱིས་རང་གི་སེམས་གསལ་
སྟོང་གི་ཆ་ལས་སྤྱི་སྤུངས་ལྟར་ན་གཙོ་བོ་གཙོ་མཆོག་གམ་དབལ་གསས་ལྟ་བུ་ལམ་
གྱིས་བསྐྱེད་པ་ནི་བདེ་བར་གཤེགས་པའི་སྲས་སུ་བདག་བྱ་བ་དང། གསལ་སྟོང་ངམ་
ཐབས་ཤེས་སམ་ཡབ་ཡུམ་སྙོམས་པར་འཇུག་པའི་(ཁྲོ་བོ་ལྟར་ན་མཆན) ཐིག་ལེ་བརྒྱད་ཅུ་
རྩེ་དྲུག་གམ ༼དབལ་གསས་ལྟར་ན་མཆན） དྲུག་ཅུ་རྩ་ལྔ་ཡབ་ཀྱི་མཁའ་ལས་འཕྲོས་ཡུམ་གྱི་
ཀློང་དུ་འདུས་ངོ་མཚར་རྫས་ཀྱི་དཀྱིལ་འཁོར་ཡི་གེའི་(ངོ་མཚར་རྒྱས་པ་ལྟར་ན། ཨ་མཟུང་ལྔ།
ཧ་རམ་ཟུང་བརྒྱད། ཧཛ་ཟུང་བ། ཧབ་ཟུང་གཅིག །མཛ་ཛྷོ་ཉེར་བདུན། ཧ་ཉི་ཤུ་ཞ་བཞི། ཡང་དབལ་གསས་ལྟར་
ན། ཨ་མ་ཟུང་གཉིས། ཡང་ཨ་མ་ཟུང་བཞི རམ་བརྒྱད། ཛ་བཞི། མཛ་ཛྷོ་ཉེར་བདུན། ཧ་བཅུ། ཞ་བཞིའོ། ། མཆ།)
སྤྲིན་སྤྲོ་བ་འོད་ཀྱི་གོང་བུར་འདྲིལ་བ་ལས་སོ་སོའི་རང་གནས་སམ་གདན་གྱི་སྟེང་
དུ་ལྷར་བསྐྱེད་པ་ནི་བདག་གི་སྲས་སུ་བདེ་བར་གཤེགས་པ་བྱ་བ་སྟེ། སྤྱི་སྤུངས་སྐོར་
གསུམ་གྱི་སྐྱེད་ཆོག་ལས་བཤད་པ་ལྟ་བུའོ། །དེ་ཡང་ཐིག་ལེ་དང་ས་བོན་རྣམས་ཐབས་
ཐམས་ཅད་དཀར་པོ། ཤེས་རབ་ཐམས་ཅད་དམར་པོ་སྟེ་འདི་ནི་སྒོང་སྐྱེས་སྦྱོང་
བྱེད་སྐྱེད་ཆོག་རྒྱས་པ་དབང་རྡུལ་རྣམས་ཀྱིའོ། །མངོན་བྱང་ལྔའི་སྒོ་ནས་བསྐྱེད་
པ་ནི། འདིའི་སྦྱང་བྱ་གཟུགས་ཚོར་བ་འདུ་ཤེས་འདུ་བྱེད་རྣམ་པར་ཤེས་པ་སྟེ་
ཕུང་པོ་ལྔ་དང་། གཏི་མུག་ང་རྒྱལ་འདོད་ཆགས་ཕྲག་དོག་ཞེ་སྡང་སྟེ་དུག་ལྔ་
དང་། ཁུ་རྡུལ་སེམས་གསུམ། དེ་གསུམ་རོ་གཅིག་ཏུ་འདྲེས་པ། དེ་ལས་ལུས་
ཡོངས་སུ་རྫོགས་ནས་བཙས་པ་ལྔའི་གནས་སྐབས་ལ། སྦྱོང་བྱེད་ཟླ་གདན།
ཉི་གདན། ས་བོན་ཕྱག་མཚན་དང་བཅས། དེ་ཉིད་རོ་གཅིག་འདྲེས་པ། དེ་
ལས་སྐུ་ཡོངས་སུ་རྫོགས་པར་བསྐྱེད་པའི་ཆོ་ག་ལྔས་སྦྱངས་པས། སྦྱངས་འབྲས་



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
འབྲས་དུས་སུ་རྟེན་རང་བྱུང་གར་ཕྱུག་དངོས་མེད་དགའ་དོན་ཀུན་ཁྱབ་སྟེ་
སྐུ་ལྔ་དང་། བརྟེན་པ་མེ་ལོང་མཉམ་ཉིད་སོར་རྟོགས་བྱ་གྲུབ་སྟོང་ཉིད་དེ་
ཡེ་ཤེས་ལྔ། མངོན་པར་བྱང་ཆུབ་པ་སྟེ་མངལ་སྐྱེས་སྦྱོང་བྱེད་དབང་པོ་འབྲིང་
ཙམ་གྱིའོ། །ཆོ་ག་བཞིའི་སྒོ་ནས་བསྐྱེད་པ་ནི། སྟོང་པའི་ངང་ནས་ས་བོན་
ལས་སྐུར་བསྐྱེད་པ་གནས་གསུམ་ཡི་གེ་བཀོད་པ་ལ་སོགས་པ་སྟེ། སྟོང་པ་ཉིད་
ཀྱིས་འཆི་སྲིད་བར་དོ་དང་བཅས་པ་སྦྱོང་། ས་བོན་བསྒོམས་པས་སྐྱེ་སྲིད་ཀྱི་
ཉེར་ལེན་དྲི་ཟའི་རྣམ་ཤེས་ཕ་མའི་ཁུ་ཁྲག་གི་དབུས་སུ་ཞུགས་པ་སྦྱོང་། སྐུ་
རྫོགས་པར་བསྒོམས་པས་མངལ་གྱི་གནས་སྐབས་ལུས་གྲུབ་པ་སྦྱོང་། ཡི་གེ་བཀོད་
པ་དེས་བཙས་ནས་དབང་པོ་ཡུལ་ལ་སྤྱོད་པའི་གནས་སྐབས་སྦྱོང་བར་བྱེད་དེ་
འདི་ནི་གསར་བོན་རྣམས་ལས་འབྱུང་ཆེ་ཞིང་སྐྱེད་ཆོག་འབྲིང་པོའི་ཁོངས་སུ་
འདུའོ། །གསུམ་པོ་འདིའི་དོན་རྒྱས་པར་མ་སྤྲོས་ནའང་། དགུ་འཕར་ལས། དཔེར་
ན་སྲིད་པའི་འཁོར་ལོ་ཡིས།། སྲིད་གསུམ་སེམས་ཅན་སྨིན་པའི་ཚུལ།། མངལ་
དང་རྫུས་ནས་སྐྱེ་བཞིན་དུ། ཤེས་རབ་བརྩོན་འགྲུས་ཆེ་ཆུང་གིས། རིམ་དང་
ཅིག་ཅར་གཉིས་སུ་བསྟན། ཞེས་པ་ལྟར། རིམ་གྱི་པ་དང་ཅིག་ཅར་དུ་བསྐྱེད་པའི་
ལུགས་འདིའི་ཁོངས་སུ་སྔགས་ཕྱི་ནང་གི་དཀྱིལ་འཁོར་ཅི་རིགས་ཀྱི་སྐྱེད་ཆོག་
རྣམས་འདུ་བའི་ཕྱིར། དེ་ལའང་རིམ་གྱི་པ་ལའང་སྒོང་སྐྱེས་དང་མཐུན་པར་
སྤྲོས་པ་ཅན་གྱི་ལུགས་དང་། མངལ་སྐྱེས་དང་མཐུན་པར་སྤྲོས་པ་ཆུང་བའི་ལུགས་
དང་། ཅིག་ཅར་ལའང་དྲོད་གཤེར་སྐྱེས་དང་མཐུན་པར་སྤྲོས་མེད་ཀྱི་ལུགས་
དང་། རྫུས་སྐྱེས་དང་མཐུན་པར་ཤིན་ཏུ་སྤྲོས་མེད་ཀྱི་ལུགས་དང་གཉིས་དང་
བཞིའི་སྐྱེད་ཆོག་གི་གྲངས་ངེས་པའོ། །དེ་ལས་སྒོང་སྐྱེས་དང་མཐུན་པའི་སྐྱེད་
ལུགས་ནི། གདན་པདྨ་ ( ༡ ) སྐྱེ་གནས ( ༡ )། དེ་སྟེང་དུ་ཉི་མ ( ༢) རྡུལ ( ༢）།
7}



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཟླ་བ ( ༣ ) ཁུ་བ ( ༣ )། ས་བོན་ (༤) བར་དོའི་རླུང་སེམས (༤) ། མངལ་
གྱིས་གནས་སྐབས་ནུར་ནུར་པོ་ (༥）ལ་སོགས་པ་འགྱུར་བའི་དཔེར་མཚུངས་
པར་ས་བོན་ཕྱག་མཚན་ (༥)དུ་བསྒྱུར་བ། དེ་ཉིད་འོད་ཀྱི་གོང་བུར་འདྲིལ་བ་
(༦) མངལ་ནས་སྒོ་ང་སྐྱེ་བ(༦)། གོང་བུ་དེ་ཉིད་ཡོངས་སུ་གྱུར་པ་ལས་ལྷར་
བསྐྱེད་པ་ ( ༧) ནི་སྒོ་ང་ལས་ལུས་འབྱུང་བ་ (༧)མཚོན་ནོ། །འདིའི་སྦྱང་བྱ་སྐྱེ་
གནས་ལ་སོགས་མཚན་བྱ་བདུན་དང་། སྦྱོང་བྱེད་གདན་པདྨ་ལ་སོགས་མཚོན་བྱེད་
བདུན་དང་། སྦྱངས་འབྲས་སྐྱེ་བ་དེ་ཉིད་གནས་སུ་དག་པའོ། །མངལ་སྐྱེས་དང་
མཐུན་པའི་སྐྱེད་ལུགས་ནི། གདན་པདྨ་སྐྱེ་གནས། ཉི་མ་ཟླ་བ་ས་བོན་ཁུ་རྡུལ་
སེམས་གསུམ། དེ་ཕྱག་མཚན་དུ་བསྒྱུར་བ་ནི་ཁམས《ཕ་མའི་འདུ་འཕྲོད་ཀྱི་རེག་པ་སྲ་བདེ་ལས་ས།
ཁུ་བ་གཤེར་བས་ཚུ། བསྐྱེད་པ་དྲོད་ལས་མེ། ཐིག་ལེ་གཡོ་བས་རླུང་། ཆགས་པའི་བདེ་བས་མཁའ་ཁམས། མཚན།)
ལྔ་རྫོགས་པ། དེ་ལས་འོད་ཟེར་སྤྲོ་བསྡུ་ཕུང་ཁམས་སྐྱེ་མཆེད་རིམ་བཞིན་གྲུབ་པ།
ལྷར་བསྐྱེད་པ་ལུས་རྫོགས་ནས་བཙས་པ་དང་མཚུངས་སོ། །དྲོད་གཤེར་སྐྱེས་དང་
མཐུན་པའི་སྐྱེད་ལུགས་ནི། གདན་པདྨ་ (༡） སྐྱེ་གནས ( ༢)། ཉི་མ་དྲོད། ཟླ་
བ་ ( ༡) གཤེར (༢)། ས་བོན་ལས་ལྷར་ལྡང་བ(༡)། རླུང་སེམས་ལས་ལུས་
སུ་གྲུབ་པར་(༢）མཚོན་ལ། སྦྱང་བྱ་མཚན་བྱ་ (༢)དང་སྦྱོང་བྱེད་མཚོན་བྱེད་
(༡)དུ་གནས་པ་དེ་ཉིད་ལ་སྦྱངས་འབྲས་སྦྱང་བྱ་གནས་སུ་དག་པའོ། །སྐྱེད་
ཆོག་བསྡུས་པ་དབང་རབ་ཀྱི་ལུགས་འདི་དང་འཆད་འགྱུར་གྱི་ཆོ་ག་གསུམ་གྱི་
སྐྱེད་ཚུལ་འདི་གཉིས་བོན་རྙིང་གི་དཀྱིལ་འཁོར་རྣམས་སུ་ཤིན་ཏུ་མང་ངོ་། །རྗེས་
སྐྱེས་དང་མཐུན་པའི་སྐྱེད་ཆོག་ཤིན་ཏུ་བསྡུས་པ་ནི། དབང་པོ་ཡང་རབ་ཀྱི་ལུགས་
ཏེ། གདན་ལས་སྐུ་རྫོགས་ཀྱི་བར་ཀྲོང་གིས་བསྐྱེད་པ་སྟེ། སྐད་ཅིག་གིས་ཆུ་ལས་ཉ་
ལྡང་བའི་ཚུལ་གྱི་སྐྱེད་ཆོག་ཇི་རིགས་སུ་འབྱུང་བ་རྣམས་སོ། །དེས་ན་སྐབས་འདིར་
72



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
རིམ་དང་ཅིག་ཅར་དུ་བསྐྱེད་པའི་ལུགས་གཉིས་ནི། མངལ་སྒོང་གཉིས་ཀ་མངལ་
སྐྱེས་སུ་བསྡུས་ནས་རིམ་གྱིས་བསྐྱེད་པའི་ལུགས་དང་། དྲོད་རྫུས་གཉིས་ཀ་རྫུས་སྐྱེས་
སུ་བསྡུས་ནས་ཅིག་ཅར་དུ་བསྐྱེད་པའི་ལུགས་གཉིས་ཤུགས་བསྟན་དུའང་སོང་
ཡང་ད་དུང་ནན་ཏན་གྱིས་ཞིབ་ཏུ་བསྙད་ན། དེ་ལས་མངལ་སྐྱེས་དང་མཐུན་པར་
རིམ་གྱིས་བསྐྱེད་ལུགས་ནི། སྦྱང་བྱ་བར་དོའི་རྣམ་ཤེས་དྲི་ཟ་ཉེ་བར་ལེན་པ་དེ་
ཕ་མའི་ཁུ་ཁྲག་གི་དབུས་སུ་ཞུགས་ནས་རིམ་གྱིས་ལུས་རྫོགས་པ་དང་མཚུངས་པ་
དེ་ཉིད་ལ། སྦྱོང་བྱེད་སྒྱུ་འཕྲུལ་དྲ་བ་ལས།། སེམས་ཉིད་ཡི་གེ་ཨ ར་བསྒོམ་པའི།།
ཐབས་ལས་འཕྲོས་ཤིང་འདུས་པ་ལས།། ཐུགས་རྟགས་ཕྱག་རྒྱུར་འབྱུང་བའོ། །
ཐབས་བྱུང་འཕྲོས་ཤིང་འདུས་པ་ལས། སྐུ་ཉིད་ལྷ་སྐུ་ཕྱག་རྒྱ་ཉིད།། ཅེས་གདན་
པདྨས་སྐྱེ་གནས་ཀྱི་བག་ཆགས། ཉི་མས་མའི་ཁྲག །ཟླ་བས་ཕའི་ཁུ་བ། ལྷའི་ས་
བོན་ནམ་ཐུགས་སྲོག་གི་ཡི་གེ་གདན་གྱི་སྟེང་དུ་བབས་པས་བར་དོའི་རྣམ་ཤེས་
མའི་མངལ་དུ་དཀར་དམར་ཚོགས་པ་ལ་འཇུག་མ་རག་པའི་གནས་སྐབས། ས་
བོན་གཡུང་དྲུང་ངམ་ལྷ་རང་རང་གི་ཕྱག་མཚན་དུ་བསྒྱུར་བས་ནི་ཕ་མའི་འདུ་
འཕྲོད་ཀྱིས་ཁམས་དཀར་དམར་དབུས་སུ་རྣམ་ཤེས་ཚུད་ནས་ཁུ་རྡུལ་སེམས་
གསུམ་གཅིག་ཏུ་འདྲེས་ཏེ་འགྱུར་བའི་གནས་སྐབས་ལྔའི་རིམ་པ། དེ་ལ་ལྷ་རང་
རང་གི་ས་བོན་གྱིས་མཚོན་པ་ལས་འོད་ཟེར་སྤྲོ་བསྡུ་བྱེད་པ་སོགས་ཀྱིས་མངལ་དུ་
ལུས་ཆགས་པ་དེ་ཉིད་འབྱུང་བ་ལྔས་འཕེལ་སྨིན་སྡུད་འཁྲང་གོ་ཕྱེས་ཏེ་ཕུང་ཁམས་
སྐྱེ་མཆེད་རྣམས་རིམ་གྱིས་རྫོགས་པའི་གནས་སྐབས། སྐུ་ཡོངས་སུ་རྫོགས་པས་
ནི་དབང་པོ་རྣམས་རྫོགས་ནས་བཙས་པ་སྦྱོང་བར་བྱེད་དོ། །ཆོ་ག་གསུམ་གྱིས་
སྐྱེད་ཚུལ་འདི་སྐྱེད་ཆོག་འབྲིང་པོའི་ལུགས་ཏེ། ནང་པའི་གྲུབ་མཐའ་ཐམས་ཅད་
ཀྱི་གཞི་མར་གྱུར་པ་བོན་རྙིང་མའི་ཕྱོགས་དང་། འཆི་མེད་རྒྱལ་བ་ཡབ་སྲས་ཀྱི་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
(
རྣམ་པར་འཕྲུལ་པ་རྒྱལ་སྲས་སྤྲུལ་སྐུ་རྣམ་གསུམ་ ( ༡༠༡)མམ་རྣམ་བཞིའི་བཀའ་
གཏེར་བོན་གསར་མ་ཞེས་གྲགས་པ་ཀུན་ལ་འདིས་ཁྱབ་ཆེའོ། །མདོར་འདྲིལ་ན་
གདན་གྱི་སྟེང་དུ་ལྷ་གང་ཡིན་གྱི་ས་བོན་བབས་པ་དྲན་པ་འགྱུས་ཙམ་གྱིས་རང་
རང་གི་ཕྱག་མཚན་ནམ་སྤྱིར་ཁྱབ་ཏུ་ཐུགས་རྟགས་གཡུང་དྲུང་ལ་ལྷ་གང་ཡིན་
གྱི་ས་བོན་གྱིས་མཚན་པ་ལས་འོད་ཟེར་འདུ་འཕྲོ་རིག་པས་སྐོས་འདེབས་པ་སྟེ།
ཀ་བ་ནག་པོའི་རྒྱུད་ལས། ཡིག་འབྲུ་ཕྱག་མཚན་གསལ་བའི་འོད་དག་ལ།། རིག་
པའི་ཡེ་ཤེས་ཆེན་པོས་སྐོས་བཏབ་སྟེ། ཐུགས་རྗེའི་ངང་ལས་རྣམ་རྟོག་བདུད་འདུལ་
ལྷས།། ཞེས་པ་འདིས་ཆོ་ག་གསུམ་གྱི་དངོས་ཡང་བསྟན་ཏེ། ས་བོན་ཡིག་འབྲུ་དེ་
བཞིན་གཤེགས་པའི་གསུང་གཡུང་དྲུང་། ཕྱག་མཚན་ཐུགས་གཡུང་དྲུང་།
ལྷ་ཡོངས་རྫོགས་པ་སྐུ་གཡུང་དྲུང་སྟེ་སྐུ་གསུང་ཐུགས་ཀྱི་ཆོ་ག་ཅེས་གྲགས་པའོ།།
སྦྱོངས་འབྲས་སངས་རྒྱས་རྣམས་གང་འདུལ་སྤྲུལ་པའི་སྐུར་བཞེངས་པའི་ཚེ་ལྷུམས་
སུ་ཞུགས་པ་ནས་བལྟམས་པའི་བར་གྱི་སྐྱེ་བ་བཞེས་པའི་མཛད་པ་ཡིན་ལ། ལམ་
གོང་མའི་ཚེ་གདན་གྱི་པདྨ་ལ་ཉི་ཟླ་ཐབས་ཤེས་ཁ་སྦྱོར་བས་རྩ་འཁོར་རྣམས་སུ་
བདེ་དྲོད་འབར་འཛག་གི་ཁ་སྦྱོར་བ། ས་བོན་ཐུགས་རྟགས་རླུང་སེམས་དྷུ་ཏིར་
ཐིམ་པ། འོད་ཟེར་སྤྲོ་བསྡུ་ཞུ་བདེ་སྐུར་རྫོགས་པ་དེ་ལས་ལྷན་སྐྱེས་ཀྱི་བདེ་སྟོང་ཡེ་
ཤེས་ཀྱི་ལྷ་སྐུར་འགྲུབ་རུང་དུ་མཚོན་པས་ན་རྫོགས་རིམ་གྱི་སྨིན་བྱེད་དུ་འགྲོའོ། །
མདོར་ན་ཆོ་ག་གསུམ་གྱི་སྦྱང་བྱ་སྒོ་གསུམ་གྱི་ཞེན་རྟོག །སྦྱོང་བྱེད་བསྐྱེད་རིམ་གྱི་
ཆ་ནས་ལྷ་སྔགས་ཡེ་ཤེས། རྫོགས་རིམ་གྱི་ཆ་ནས་རྩ་རླུང་ཐིག་གསུམ། སྦྱངས་
འབྲས་ལམ་དུས་འོག་མ་གོང་མའི་སྨིན་བྱེད་དང་། འབྲས་དུས་བདེ་བར་གཤེགས་
པའི་སྐུ་གསུང་ཐུགས་མི་ཟད་རྒྱན་གྱི་འཁོར་ལོ་ཉིད་དོ། རྫུས་སྐྱེས་དང་མཐུན་པར་
ཅིག་ཅར་བའི་བསྐྱེད་ལུགས་ནི། རྫུས་སྐྱེས་རྣམས་སེམས་ཙམ་ལ་བརྟེན་ནས་སྐད་



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཅིག་གིས་ལུས་སུ་གྲུབ་པ་དང་མཐུན་པར་གསང་སྔགས་ཐེག་པ་ཆེན་པོ་འགའ་
ཞིག་ནས་སྤྲོས་མེད་ཀྱི་བསྐྱེད་ལུགས་ཆོ་ག་དང་ཚིག་ལ་མི་ལྟོས་པར་ཡུལ་ཤེས་གདོད་
ནས་ལྷན་ཅིག་སྐྱེས་པའི་ལྷའི་དཀྱིལ་འཁོར་ཡེ་ཤེས་སྒྱུ་མའི་རོལ་པར་གནས་པ་ཉིད་
དྲན་པས་གསལ་
པས་གསལ་འདེབས་པ་ཙམ་གྱིས་ཡོངས་སུ་རྫོགས་པ་མེ་ལོང་དུ་གཟུགས་
བརྙན་ཤར་བའི་མཚན་ཉིད་ལྟར་བསྐྱེད་རྫོགས་ཟུང་འཇུག་གི་སྒོམ་པ་དབང་པོ་ཡང་
རབ་ཀྱི་ལུགས་གསང་བ་གསང་ཆེན་གསང་མཆོག་མཐར་ཐུག་གི་གསང་བསྐྱེད་
ལྟ་བུ་སྟེ། དེ་སྐད་དུ་ཤེས་རབ་ཐིག་ལེར། དང་པོ་རང་བྱུང་ཡེ་ཤེས་ལྷན་ཅིག་སྐྱེས།
གཉིས་པ་རང་གིས་གསལ་བཏབ་ལྷ་རུ་གྱུར།། གསུམ་པ་སྣང་བ་རང་གདངས་སེམས་
སུ་ཤེས། དེ་གསུམ་གཞན་ནས་མ་བྱུང་ལྷན་ཅིག་སྐྱེས།། ཞེས་སོ། །རྣམ་རྒྱལ་རྒྱ་ནག་
མའི་མངོན་རྟོགས་ཀྱི་མགོན་ཆེན་བརྒྱད་བསྐྱེད་ལུགས་ལྟ་བུ་ལྷ་རྣམས་རང་གནས་
ནས་སྐུ་དངོས་སུ་བྱོན་ནས་རང་རང་གི་གདན་ལ་བཞུགས་པར་མོས་པ་སོགས་ཀྱང་
འདིའི་ཁོངས་སུ་འདུ་སྟེ། མྱུར་ལ་ལེགས་པ་ཞེས་བྱ་ལ། རྗེ་མཉམ་མེད་ཀྱི་རྣམ་
རྒྱལ་ལག་ལེན་ཉི་མའི་དཀྱིལ་འཁོར་སོགས་ལ་མངལ་སྐྱེས་སྦྱོང་བྱེད་ཆོ་ག་གསུམ་
པའི་བསྐྱེད་ལུགས་གནང་སྟེ། ལས་གསུམ་（༡༠༢） དག་པའི་ངོས་ནས་གསུང་ས་
བོན་ཡིག་འབྲུ་ཐུགས་ཕྱག་མཚན་དུ་བསྒྱུར།། དེ་ལས་སྐུ་ལྷར་བསྒོམས་ནས་ཡེ་
ཤེས་པ་བཀུག་བསྟིམ་གྱི་ཚུལ་དུ་བསྐྱེད་པའོ། ། འདི་མཐོང་ནས་བླུན་པོ་ཞིག་གིས་
གང་ཡིན་མ་ཤེས་པར་མཆོད་གཞུང་གི་མངོན་རྟོགས་(མཁས་བཙུན་རྣམ་འོད་པའི་མངོན་
རྟོགས་མཆན) ཁ་ཅིག་ཏུ་ས་བོན་བཅུག་ནས་བསླད་པར་མཐོང་སྟེ། བསྐྱེད་རིམ་གྱི་མཚན་
ཉིད་སྟོང་པར་གྱུར་ཏོ། །མངོན་རྟོགས་ལས། ཁྱད་པར་གཤེན་རབ་གྲུབ་པར་བརྙེས་
པའི་ལུས་ཟོས་པའི་དཔལ་མགོན་བརྒྱ་དང་རྩ་བརྒྱད་ནམ་མཁའ་ལ་སྤྲིན་བཞིན་
དུ་གཏིབ། བར་སྣང་ལ་ཆར་བཞིན་དུ་བབས། ས་གཞི་ལ་རྩི་བཞིན་དུ་འཁྲུངས་
75



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནས་བྱུང་བ་དཀྱིལ་འཁོར་གྱི་ཕྱོགས་མཚམས་ཀུན་དུ་བཞུགས་པར་
པར་བསམ་མོ། །
ཞེས་གསུངས་པས། ལྷ་རྣམས་རང་གནས་ནས་སྐུ་དངོས་སུ་བྱོན་པ་རང་རང་གི་
གདན་ལ་བཞུགས་ཟིན་པ་ལ། སླར་ས་བོན་ལས་ཅི་ལྟར་བསྐྱེད་དེ་བཞད་གད་ཀྱི་
གནས་སོ། །དེས་ན་ལྷ་རྣམས་སོ་སོའི་གནས་ནས་སྐུ་དངོས་སུ་བྱོན་པ་རང་རང་
གི་གདན་ལ་བཞུགས་པར་སླར་ཡང་གསལ་གདབ་པའི་ཚུལ་གྱིས་བསྐྱེད་པའོ། །
དེ་ལྟར་རིམ་དང་ཅིག་ཅར་གྱི་སྐྱེད་ཚུལ་གང་རུང་རེ་རེས་ཀྱང་སྐྱེ་གནས་བཞི་
ཀའི་བག་ཆགས་ཀྱང་སྦྱོང་བར་ནུས་ཏེ་སྤྲོས་པས་ཆོག་གོ །སྐྱེད་ཆོག་གི་གྲངས་ངེས་
པའང་ཆོ་ག་བཞི་ལས་མང་མི་དགོས་ལ་སྤྲོས་བཅས་སྤྲོས་མེད་གཉིས་ལས་ཉུང་དུ་
མི་བཏུབ་བོ། །
གཉིས་པ་ལྷ་བསྐྱེད་པའི་རང་བཞིན་ནི། དཀྱིལ་འཁོར་གང་ལ་བརྟེན་པའི་མངོན་
རྟོཊ་ལྟར་བསྒོམ་པར་བྱ་བ་སྟེ་དེ་ཉིད་ཀྱིས་ཤེས་སོ། །དེ་ཡང་དབང་རབ་ཀྱིས་བདག་
མདུན་ཅིག་ཅར་དུ་བསྐྱེད་པ། དབང་འབྲིང་གིས་བདག་སྐྱེད་རིམ་གྱིས་དང་མདུན་སྐྱེད་
དྲན་རྫོགས་སུ་བསྐྱེད་པ། དབང་པོ་ཐ་མས་དང་པོ་བདག་སྐྱེད་རིམ་གྱིས་བསྐྱེད་ལ་དེ་
ནས་མདུན་སྐྱེད་རིམ་གྱིས་བསྐྱེད་པ་སྟེ། སྤྱི་སྤུངས་ལྟ་བུ་ལ་མཚོན་ན་བདག་ཉིད་དོན་
གྱི་སྒྲུབ་པ་ལ། རབ་ལོ་མར་སྤྲོ་བ། འབྲིང་འཁོར་ལོ་དྲུག་སྐྱེད། ཐ་མ་གཙོ་བོ་རྒྱན་
རྫོགས་སུ་བསྐྱེད་པའི་ལུགས་གསུམ་ཡོད། ཙ་ཀ་ལི་བཀོད་པ་སྐུ་ཡི་སྒྲུབ་པ་ལའང་།
ཕྱི་སྟོང་གསུམ་ལྷུན་རྫོགས། ནང་བུམ་པ་སྐུ་རྫོགས། གསང་བ་ཕུང་པོ་རང་འགྱུར་དུ་
བསྐྱེད་པའི་ལུགས་གསུམ་ཡོད། དེ་ལས་རབ་ལོ་མར་སྤྲོ་བ་ནི། རྩ་རྒྱུད་ལས། དྭངས་མ་
གནས་འགྱུར་སྤྱད་པར་བྱ། ཞེས་ལུས་ཀྱི་དྭངས་མ་རྩ་རླུང་ཐིག་ལེ་གསུམ་ཡིན་
པས་ཕྱི་མ་གཉིས་འདིར་མི་སྟོན། འདིར་བཤད་བྱ་རྩེ་ལའང་རྩ་ཡི་གནས་
ལུགས་དང་། རྩ་འདབ་སོ་སོའི་ངོས་གཟུང་བ་གཉིས་སོ། །དང་པོ་ལ་གསུམ་སྟེ།
76



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
རྩ་ཡི་སྡོང་པོ་གཅིག །གཙོ་མོ་གསུམ། འཁོར་ལོ་དྲུག་གོ །དང་པོ་རྩ་ཡི་སྡོང་པོ་
སྲོག་པ་རྩ་ཞེས་བྱ་སྟེ། སྲོག་རྩ་དཀར་དམར་ཡིན་ལ། དཀར་པོ་རྒྱུངས་པའི་རྩ་
དང་དམར་པོ་སྲོག་པ་རྩ་ཡིན་པས། ཚིགས་པའི་ནང་འདྲིམས་ནས་སྙིང་ལ་ཟུག །སྟོད་
ནས་གཉིས་སུ་གྱེས་ཏེ་ཡར་སྣེ་སྤྱི་བོ་གླད་པའི་རྩ་ལ་འཁྱུད་དེ་མདུད་པ་ཞགས་པ་
འཁྱིལ་པ་འདྲ་བར་ཆགས་སོ། །སྨད་རྐང་པ་གཉིས་ལ་གྱེས་ཏེ་རྐང་མཐིལ་
གཉིས་ལ་ཟུག་གོ །གཉིས་པ་གཙོ་མོ་གསུམ་ནི། དབུ་རྐྱང་རོ་གསུམ་མོ། །དེ་ལས་
དབུ་མ་ནི་ཡར་སྣེ་ཚངས་བུག་ལ་གཏད། མར་སྣེ་གསང་སྦུབས་ལ་གཏད་དོ།།
གཡས་ཀྱི་རྩ་དེ་སྤྱི་བོར་མདུད་ནས་རྒྱབ་ཏུ་བསྐོར་སྒོ་སྣ་བུག་གཡས་སུ་དོད། གཡོན་
ཡང་མདུན་ནས་བསྐོར་ཏེ་སྣ་བུག་གཡོན་དུ་སྒོ་དོད་དོ། །གསུམ་པའི་འཁྲིལ་ལུགས་
ཀྱང་། སྤྱི་བོ་ནས་མགྲིན་པའི་བར་དབུས་ཀྱིས་གཡས་གཡོན་ལ་འཁྲིལ། དེ་ནས་
སྙིང་ཀའི་བར་གཡས་གཡོན་གཉིས་ཀྱིས་དབུ་མ་ལ་འཁྲིལ། དེ་ནས་ལྟེ་བའི་བར་རྩ་
གསུམ་གཤིབ་ནས་གནས། དེ་ནས་རླུང་སྒོ་བར་གཡས་ཀྱང་གཡོན་གྱིས་འཁྲིལ་
ནས་གནས་དེ་ནས་གསང་བའི་བར་རྩ་སྦུབས་གསུམ་གཅིག་ཏུ་དྲིལ་ནས་གནས་
པར་བཤད་དོ། །གསུམ་པ་འཁོར་ལོ་དྲུག་ནི། པུ་ཙམ་འཁོར་ལོ་རྩ་འདབ་བཞི།
ཨག་ཤོའི་འཁོར་ལོ་རྩ་འདབ་བརྒྱད། ཤེ་ཐུན་འཁོར་ལོ་རྩ་འདབ་བཞི། སྲིད་པའི་
འཁོར་ལོ་རྩ་འདབ་ཉེར་བདུན། དབང་ཆེན་ཤུགས་ཀྱིས་འཁོར་ལོ་རྩ་འདབ་
བཅུ། ཐབས་ཤེས་འཁོར་ལོ་རྩ་འདབ་བཞི་རྣམས་ཡིན་ནོ། །གཉིས་པ་རྩ་འདབ་སོ་
སོའི་ངོས་བཟུང་ལ་བཞི་སྟེ། ཡན་ལག་ལྔ། ཉིང་ལག་བརྒྱད། སྒོ་བཞི། མེ་ཏོག་
དགུའོ། །དང་པོ་ཡན་ལག་ལྔ་ནི། (༡༠༣） ཤེ་ཐུན་སྙིང་གི་འཁོར་ལོའི་རྩ་འདབ་
བཞི་དོན་བཞིར་གྱེས་པའི་རྩ་བཞི་ཡིན་ཏེ། མཚེར་པའི་རྩ་སྡོམ་མོན་ལུགས་བླ་
སྒང་འདྲ་བ། གློ་བའི་རྩ་སྡོམ་ཆུའི་ལྦུ་བ་འདྲ་བ། མཆིན་པའི་རྩ་སྡོམ་སྲིན་བུ་མེ་
??



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཁྱེར་འདྲ་བ། མཁལ་མའི་རྩ་སྡོམ་ཤེལ་སྒོང་ལག་མཐིལ་དུ་བཞག་པར་འདྲ་
བ་དང་བཞི་སྟེ་འདུས་སོ་སྲོག་རྩ་དང་དོན་རྩ་འབྲེལ་མཚམས་ནའོ། །སྙིང་གི་རྩ་
སྡོམ་ནི་རྩ་འདབ་བཞིའི་དབུས་ཏེ་སུལ་བར་གསུམ་གྱི་དབུ་མ་དབྱིབས་ཡི་གེ་ཨ་འདྲ་
བ་ཡོད་དོ། གཉིས་པ་ཉིང་ལག་བརྒྱད་ནི། ཨག་ཤོ་ངག་གི་འཁོར་ལོའི་རྩ་འདབ་
བརྒྱད་དབང་རྟེན་བརྒྱད་ལ་གྱེས་པའི་རྩ་རྣམས་ཡིན་ཏེ། མིག་རྩ་ཟ་མའི་མེ་ཏོག་
འདྲ་བ།། རྣ་རྩ་གྲོ་ཐེམ་གཅུས་པ་འདྲ་བ།། སྣ་རྩེ་ཟངས་ཁབ་གཤིབས་པ་འདྲ་བ།
ལྕེ་རྩེ་བྱ་ཕོའི་ཟེ་བ་འདྲ་བ། ཚིགས་རྩ་ཉི་ཟེར་གཟེངས་པ་འདྲ་བ།། གསང་རྩ་མེ་ཏོག་
དབྱར་མོ་ཐང་འདྲ་བ། གཡས་དཀར་ཤེལ་དཀར་ཐིག་པ་འདྲ་བ། གཡོན་དམར་
བྱི་རུ་ཐིགས་པ་འདྲ་བ་དང་བརྒྱད་དོ། །དེ་རྣམས་ཀྱི་འདུས་སོ་རིམ་པ་ལྟར།
མིག་གི་དཀྱིལ། རྣ་བའི་སྒོ། སྣའི་སྦུབས། ལྕེའི་དཀྱིལ། ཚིགས་པ་ཡས་ནས་མར་
བགྲངས་པའི་ལྔ་པ། མགྲིན་པའི་ནང་། སྙིང་སུལ་བར་གསུམ་གྱི་གཡས་པ། སྙིང་
སུལ་བར་གསུམ་གྱི་གཡོན་པ་དང་བརྒྱད་དོ། །གསུམ་པ་སྒོ་བཞི་ནི། པུ་ཙམ་སྤྱི་
བོའི་འཁོར་ལོའི་རྩ་འདབ་བཞི་ཡན་ལག་བཞིར་གྱེས་པའི་རྩ་བཞི་ཡིན་ཏེ། རང་
རང་མྱུར་བྱེད་མེ་ཤེལ་གྱི་འོད་འདྲ་བ། ལོང་བུའི་རྩི་འདུས་མེ་ཏོག་ཨུག་ཆོས་འདྲ་བ།
པུར་ལོང་དཔྱང་ཐག་ཟོ་བ་དཔྱང་པ་འདྲ་བ། ལྟེ་རྩ་ལིག་ཞི་འཁོར་ལོ་འདྲ་བ་བཞི།
འདུས་སོ་རིམ་པ་ལྟར། ལག་པའི་མགུལ། ལོང་བུའི་ཕྱི་རྩ་ནང་རྩའི་འདུས་སོ་རྐང་
མཐིལ། ཀླད་པའི་དཀྱིལ་ལམ་བདེ་ཆེན་འཁོར་ལོ། །ལྟེ་བའི་དཀྱིལ་ཏེ་ཉུང་ཟུག་
ཉུང་མིན་ནོ། ( ༡༠༤) །བཞི་པ་ལྟེ་བ་སྲིད་པའི་འཁོར་ལོའི་རྩ་འདབ་ཉེར་བདུན་
ཕུང་པོའི་བྱེ་བྲག་དགུར་གྱེས་པའི་རྩ་རྣམས་ཡིན་ཏེ། སྐད་ཀྱི་གདང་། ལྗགས་ཀྱི་
ངར། ལྟག་པའི་རྒྱབ། སྐུ་སྟོད་གདེངས། ཐུགས་ཀྱི་དཀྱིལ། སྒལ་ཚིགས་གཞུང་།
དྲོད་ཀྱི་མཐའ། སྙན་གྱི་མཆོག །རྩ་ཡི་སྦུབས་དང་དགུ་སྟེ་གནམ་ཡོལ་གྱི་ཐིག་པ་



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
འདྲའོ། །དེ་དག་གི་འདུས་སོ་རིམ་པ་ལྟར། གྲེ་བའི་ཕུགས། ལྕེའི་རྩེ་མོ། ལྟག་
པའི་བདུད་སྒོ། ཚིགས་པ་ལྔ་པ། སྙིང་གི་དཀྱིལ། ཚིགས་པ་བདུན་པ། མཆིན་
ཚེ་བྱན་ལག་གི་ཕུགས། རྣ་བ་གང་རུང་གི་རྩེ་མོ། །མཁལ་རྩའི་ཕུགས་དང་དགུའོ། །
དེ་རེ་རེ་ལའང་རྩེ་གསུམ་གསུམ་དུ་གྱེས་པའི་ཉི་ཤུ་རྩ་བདུན་ཡོད་དོ། །ལྟེ་འོག་
དབང་ཆེན་ཤུགས་ཀྱི་འཁོར་ལོའི་རྩ་འདབ་བཅུ་ཚིགས་ཆེན་བཅུའམ་ ( ༡༠༥)
ལུས་ཀྱི་ཕྱོགས་མཚམས་བརྒྱད་སྟེང་འོག་གཉིས་དང་བཅུར་གྱེས་པའི་རྩ་རྣམས་
ཡིན་ནོ།། གསང་བ་ཐབས་ཤེས་འཁོར་ལོའི་རྩ་འདབ་བཞི་ཡན་ལག་གི་མཐིལ་
བཞིའམ་སྟག་ཟུར་མདུན་རྒྱབ་བཞིར་གྱེས་པའི་རྩེ་རྣམས་ཡིན་ནོ། །དེ་ཡང་རྩ་རྒྱུད་
ལས། འདུས་སོ་འཁོར་ལོ་ལྷ་ཡི་གནས།། ཞེས་དབང་རྟེན་གྱི་དབྱིབས་དང་མཐུན་
པའི་འོད་ཁང་གི་དབུས་སུ་ལྷར་བསྐྱེད་དེ། ཚུལ་ནི་ཕྱག་རྒྱས་བརྡ་མཚོན། སྙིང་
པོས་སྤྱན་དྲངས། ཏིང་ངེ་འཛིན་གྱིས་འོད་སྤྲོས་ཞེས་འབྱུང་བ་ལྟར་རོ། །དེ་ནི་རབ་
ལོ་མར་སྤྲོ་བའམ་གཟུགས་ཕུང་པོ་རང་འགྱུར་དུ་བསྐྱེད་པ་ཞེས་བྱའོ། །འཁོར་ལོ་
དྲུག་བསྐྱེད་ནི་རྩ་འདབ་དང་མཉམ་པའི་འཁོར་ལོའི་རྩིབས་སྟེང་དུ་ལྷ་བསྐྱེད་པའོ། །
གཙོ་བོ་རྒྱན་རྫོགས་ནི་ལྷ་རྒྱན་གཅིག་པ་བཞིན་ནོ། །ཕྱི་ཤེས་བྱ་ལྷུན་རྫོགས། ནང་
བུམ་པ་སྐུ་རྫོགས་སུ་བསྐྱེད་པ་ནི་མདུན་སྐྱེད་དེ་རྟེན་གཞལ་ཡས་ཁང་དང་བརྟེན་པ་
ལྷ་བསྐྱེད་པའི་རིམ་པ་ཅི་ལྟ་བ་བཞིན་ནོ། །
གསུམ་པ་དག་པ་དྲན་པ་ལ་གསུམ་སྟེ། སྐུ་ཡི་དག་པ་དྲན་པ། རྒྱན་གྱི་དག་
པ་དྲན་པ། འཁོར་གྱི་དག་པ་དྲན་པའོ། །དང་པོ་ནི། ཞི་ཁྲོ་གང་ཡིན་ཀྱང་ཞལ་
གཅིག་པ་ནི་བོན་སྐུ་ཐིག་ལེ་ཉག་གཅིག་གི་མཚོན་བྱེད། ཞལ་གསུམ་པ་ནི་རྣམ་
པར་ཐར་པའི་སྒོ་གསུམ་ (༡༠༦)གྱི་མཚོན་བྱེད། ཞལ་བཞི་པ་ནི་རྣམ་ཐར་གསུམ་
དང་ཐུན་མིན་གྱི་རང་བཞིན་གྱིས་འོད་གསལ་བ་སྟེ་བཞི། ཞལ་ལྔ་པ་རིགས་ལྔ་
79



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བདེ་གཤེགས་འདུས་པའི་མཚོན་བྱེད། ཞལ་བདུན་པ་གཞི་ལམ་འབྲས་གསུམ་སྐུ་
བཞི་ （ ༡༠༧) དང་བདུན། ཞལ་དགུ་པ་བོན་ཉིད་ཀྱི་དབྱིངས་དགུ ( ༡༠༨) །
ཡང་ན་ཏིང་མུར་གཡུ་རྩེ་ལས། དབུ་དགུ་ཐེག་དགུ་བོན་གྱི་རྟགས།། ཞལ་བཞི་
ཚད་མེད་བཞི་ཡི་རྟགས།། ཞལ་གསུམ་སྐུ་གསུང་ཐུགས་ཀྱི་རྟགས།། ཞེས་
གསུངས་སོ།། སྤྱན་གསུམ་སྲིད་གསུམ་ ( ༡༠༩ ) སྒྲིབ་མེད་དུ་གསལ་བའམ་ཡང་
ན་མུན་པ་བཞིས་བསྒྲིབ་ཏུ་མེད་པའི་མཚོན་བྱེད། སྤྱན་གཉིས་ནི་ཅི་ལྟ་བ་དང་
ཅི་སྙེད་པ་མཁྱེན་པའི་མཚོན་བྱེད། སྤྱན་དགུ་ཁམས་གསུམ་ས་དགུ་ （༡༡༠)
བོན་ཉིད་དབྱིངས་སུ་གཟིགས་པ། ཕྱག་གཉིས་པ་བདེན་པ་གཉིས་ ( ༡༡༡）ཀྱི་
ཤེས་བྱེད་དོ། །ཕྱག་བཞི་ཚད་མེད་བཞི། ཕྱག་དྲུག་ཡེ་ཤེས་ལྔ་བོན་ཉིད་དབྱིངས་ཀྱི་
ཡེ་ཤེས་དང་དྲུག །ཕྱག་བརྒྱད་སྒྱུ་མའི་དཔེ་བརྒྱད་སྟོན་པ། ཕྱག་བཅུ་ཕར་ཕྱིན་
བཅུ། (༡༡༢） ཕྱག་བཅུ་དྲུག་ཡེ་ཤེས་བཅུ་དྲུག ། རྣམ་ཤེས་བརྒྱད་རང་
གྲོལ་བ་དང་དེའི་དབྱིངས་
ཀྱི་ཆའོ། །ཕྱག་བཅོ་བརྒྱད་སྟོང་ཉིད་བཅོ་བརྒྱད་དོ། ( ༡༡ ༣） །ཞབས་གཉིས་ནི་སྲིད་
ཞིའི་མཐའ་ལ་མི་གནས་པའི་ཤེས་བྱེད་ཞབས་བཞི་བདུད་བཞི་རང་གྲོལ་བ། ཞབས་
བརྒྱད་བདུད་ མ་རྒྱུད་ལས། ལྷ་དང་སློབ་དཔོན་པ་དང་མ། སྐྱེས་ཕྲན་ན་ཆུང་སྤུན་དང་བུ། ཞེས་བཤད་མཆན།
བརྒྱད་རང་གྲོལ་བའོ། །ཡབ་གཡུང་དྲུང་སྐྱིལ་ཀྲུང་གི་བཞུགས་པ་དང་། ཡུམ་
བརྟུལ་ཞུགས་སྐྱིལ་ཀྲུང་གིས་འཁྲིལ་བ་དགའ་བཞི་ཡེ་ཤེས་མཚོན་བྱེད། ཡབ་གཡོན་
བསྐུམ་གཡས་བརྐྱང་དང་ཡུམ་དེ་ལས་ལྡོག་པས་འཁྲིལ་བ་ཐབས་ཤེས་དབྱེར་མེད་
དོ། རལ་པ་ཐོར་ཅོག་ས་གསུམ་ (༡༡༤) ན་འཕགས་པ། རལ་པ་གྱེན་དུ་འཁྱིལ་པ་
སྲིད་གསུམ་ཁ་ལོ་གྱེན་དུ་བསྒྱུར་བའོ། །ཞལ་མདོག་དཀར་སེར་དམར་ལྗང་མཐིང་
ཀ་ལྔར་བསྟན་པ་ངོ་བོའི་ཆ་ནས་ཡེ་ཤེས་ལྔ་དང་རིགས་ལྔ། ཡོན་ཏན་གྱི་ཆ་ནས་
སྟོབས་ལྔ། ཕྲིན་ལས་ཀྱི་ཆ་ནས་ལས་བཞི་རྒྱུན་ལྔ་འམ་ཡང་ན་དུག་ལྔ་དང་ཕུང་
30



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
པོ་ལྔ་རང་གྲོལ་བའམ་ཚར་གཅོད་པའི་ཤེས་བྱེད་དོ། །ཞི་བ་སྤྱན་སྙན་ཤངས་ལྗགས་
སྐུ་དང་ལྔ་རང་ས་ན་མི་གཡོ་བར་ལྷན་ནེར་གནས་པ་འཁྲུལ་པ་ལྔ་གནས་སུ་དག་པའི་
ཤེས་བྱེད། ཁྲོ་བོ་དེ་ལས་ལྡོག་སྟེ་སྤྱན་བགྲད་སྙན་གདེངས་ཤངས་གཉེར་ལྗགས་འདྲིལ་
སྐུ་འགྱིང་བ་འཁྲུལ་པ་ལྔ་ ( ༡ ༡༥) ཚར་ཐག་གཅོད་པའི་ཤེས་བྱེད་དོ། །ཞི་བ་ཚང་
པའི་ཚུལ་དགུ་ལས། ཡན་ལག་མཉེན་ཞིང་སྐུ་མཚན་དང་པ་སྐྱེ་བ་གནས་སུ་དག་པ།
ཉིང་ལག་ལྕགས་ཤིང་སྐུའི་གནས་རྣམས་སྐབས་ཕྱེད་པ་ན་བ་གནས་དག །སྐུ་ལྷད་
པོར་མ་གྱུར་པར་འཁྲིལ་བག་ཆགས་པའི་འཆི་བ་གནས་དག །སྐུ་འཇམ་ཞིང་ཧྲི་ཙ་
ལྟར་གཞོན་ཤ་ཆགས་པ་རྒས་པ་གནས་དག །སྐུ་ཁྲོ་འཚིགས་ལྟ་བུ་མ་ཡིན་པར་ཚུལ་
ཞི་བ་ཞེ་སྡང་གནས་དག །སྐུ་གཙང་ཞིང་མདངས་གསལ་བ་འདོད་ཆགས་གནས་
དག །སྐུ་བཀྲག་ཅིང་འོད་འཚེར་བ་གཏི་མུག་གནས་དག །སྐུ་མཛེས་ཤིང་ཡིད་དུ་
འོང་བ་ཕྲག་དོག་གནས་དག །སྐུ་མཚན་དཔེའི་གཟི་བྱིན་ལྡན་པ་ང་རྒྱལ་གནས་སུ་
དག་ཅིང་གདུལ་བྱ་ཟིལ་གྱིས་གནོན་པའོ། ༈ །གཉིས་པ་རྒྱན་གྱི་དག་པ་ལ་གཉིས།
ཞི་རྒྱན་དང་། ཁྲོ་རྒྱན་ནོ། །དང་པོ་ཞི་བའི་རྒྱན་ལ། དབུ་རྒྱན་ནི་རིགས་ལྔ་བདེ་
གཤེགས་འདུས་པའི་མཚོན་བྱེད། ཡང་ན་རྩ་རྒྱུད་ཉི་ཟེར་ལྟར་རིན་པོ་ཆེ་སྣ་ལྔའི་
དབུ་རྒྱན། གསེར་དངུལ་གྱི་སྙན་ཆ། ཡིད་བཞིན་ནོར་བུའི་མགུལ་རྒྱན། གསེར་
གཡུ་སྤེལ་མའི་དོ་ཤལ། མུ་ཏིག་གི་སེ་མོ་དོ། གསེར་ཉི་ཤེལ་ཟླའི་དཔུང་རྒྱན། གསེར་
དངུལ་མུ་ཏིག་གི་ཕྱག་གདུབ། གསེར་ཤེལ་བྱེ་རུའི་ཞབས་གདུབ། རིན་པོ་ཆེའི་ཁྲི་
གདན། དར་དཀར་སྟོད་གཡོགས། པཉྩ་ལི་ཀའི་སྨད་ཤམ། སྤྲིན་དཀར་འོད་
ཀྱི་བླ་བྲེས། གཞའ་ཚོན་སྣ་ལྔའི་རྒྱབ་ཡོལ་རྣམས་ནི་རྫོགས་སྐུའི་རྒྱན་ཆས་བཅུ་
གསུམ་མོ། །ཡང་ཁ་ཅིག་གིས་ཁྲི་གདན། རྒྱབ་ཡོལག བླ་བྲེ་གསུམ་མི་བརྩི་བར་གཞན་
རིན་པོ་ཆེའི་རྒྱན་བརྒྱད་ཀྱི་སྟེང་དུ་ཆུ་དར་གྱི་དཔྱངས་འཕྲུལ། ལེ་བརྒན་གྱི་ཅོད་
31



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པན། དར་དཀར་གྱི་ཕུ་དུང་དང་གསུམ་སྟོད་གཡོགས་སྨད་ཤམ་གཉིས་དང་ལྔ་
ལ་དར་གྱི་ཆས་གོས་ལྔ་ཞེས་བཞེད་པའང་ཡོད་དོ། །དཔྱངས་འཕྲུལ་ནི་ལྟག་པ་
ནས་ཕྱིར་འཕྱང་བའི་ཆུ་དར་གྱི་དར་དཔྱངས་སོ། །ཅོད་པན་ནི་དར་དཔྱངས་ཏེ་
དར་དམར་པོ་ལས་བྱས་པའོ། །ཕུ་དུང་སྟོད་ཁེབས་ལྟ་བུ་ལ་ཕུ་དུང་ཐུང་ངུ་ཡོད་པ་
སྟེ་བོན་རྙིང་རྣམས་སུ་འབྱུང་སྟེ་ཀུན་སྣང་ལས་ཕྱག་རྒྱུའི་ཕུ་དུང་སོགས་གསུངས་
སོ། །དེ་ལྟ་ན་རིན་པོ་ཆེའི་རྒྱན་བརྒྱད་ （ ༡ ༡༦) འདོད་ཡོན་བརྒྱད་མ་སྤངས་ཡེ་
ཤེས་ཀྱི་རྒྱན་དུ་ཆེ་བའི་མཚོན་བྱེད། དར་ཆས་ལྔ་ཁམས་ལྔ་གནས་སུ་དག་པའོ། །
རྣམ་རྒྱལ་ལས་སྐུ་དང་ཡེ་ཤེས་སོགས་ལ་སྦྱར་བའང་ཡོད་དོ། །གཉིས་པ་ཁྲོ་རྒྱན་
གྱི་དག་པ་ནི། ཐབས་ཤེས་ཐུན་མོང་གི་རུས་པའི་རྒྱན་དྲུག་ནི། དབུ་རྒྱན་དང་དེའི་
འཁོར་ལོ། །སྙན་ཆ་ཨ་ལུང་གཉིས་དང་། མགུལ་རྒྱན་ཕྲེང་བ་དང་
། ཕྱག་ཞབས་ཀྱི་
གདུ་བུ། ལུས་རྒྱན་པ་དྲ། སྐུ་རྒྱན་སྐ་རགས་དང་དྲུག་ནི་གཤེན་ལྷ་བྱེ་བྲག་དགའ་
དོན་ཀུན་སྣང་རང་བྱུང་གར་ཕྱུག་དང་དྲུག་གི་མཚོན་བྱེད་དོ། །ཁྲོ་བོའི་དུར་ཁྲོད་
ཆས་བརྒྱད་ནི། བདུད་དང་སེང་གེ་དང་གླང་པོ་ཆེའི་གཡང་གཞི་གསུམ་ནི་བདུད་
ཁྱབ་པ་མུ་སྟེགས་ཁྱབ་འཇུག་མུ་སྟེགས་ཕུར་བུ་གསུམ་མམ་དུག་གསུམ་བསྒྲལ་
བའི་མཚོན་བྱེད་དོ། །སྟག་ཤམ་མ་རྟོགས་སུན་འབྱིན་པ། སྦྲུལ་གྱི་སྐུ་རེག་ལོག་
རྟོག་སུན་འབྱིན་པ། ཐོད་རློན་དོ་ཤལ་འཁྲུལ་རྟོག་སུན་འབྱིན་པ། ཐོད་སྐམ་
ལྔའི་དབུ་རྒྱན་དུག་ལྔ་རྩད་གཅོད་པ། ཁྲག་གི་ཐིག་ལེ་གོལ་ས་ཚར་གཅོད་པ།
ཞག་ཆེན་ཟླ་གམ་རྟག་པ་ཚར་གཅོད་པ། ཐལ་ཆེན་ཚོམ་བུ་ཆད་པ་ཚར་གཅོད་
པ་གཡང་གཞི་གསུམ་གཅིག་ཏུ་བརྩིས་པས་བརྒྱད་པོ་དང་གོང་དུ་བཤད་པའི་
རུས་རྒྱུན་དྲུག་དང་འདི་དག་ཁྲོ་བོ་སྤྱིའི་ཡིན་ནའང་དེའི་སྟེང་དུ་རྒྱུན་གྱི་བྱེ་བྲག་
མི་འདྲ་བ་མང་པོ་དཀྱིལ་འཁོར་སོ་སོ་ནས་བཤད་པ་དེ་དག་ཀྱང་ལས་དང་ཉོན་
82



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
མོངས་བདུད་སྲིན་ཇི་རིགས་འདུལ་བའི་མཚོན་བྱེད་དུ་ཤེས་པར་བྱའོ། །མདོར་ན་
ཞི་བ་མཚན་རྟགས་བརྒྱད་ཅུ་དང་ལྡན་པ་ནི་རྫོགས་སྐུ་མཚན་ཉིད་ཅན་ཡིན་ལ་ཁྲོ་
བོ་དཔའ་རྟགས་བརྒྱད་ཅུ་དང་ལྡན་པ་ནི་དྲག་པོའི་སྐུ་མཚན་ཉིད་ཅན་ཡིན་ནོ།
དེ་ལས་ཞི་བའི་མཚན་རྟགས་བརྒྱད་ཅུ་ནི་རྩ་རྒྱུད་ཉི་ཟེར་གྱི་དགོངས་པ་ལྟར་ན།
ཞི་རྒྱན་བཅུ་གསུམ། ཚང་ཚུལ་དགུ །རང་བཞིན་ལྔ། རྫོགས་སྐུའི་ཕྱག་རྒྱ་ཉི་ཤུ་
རྩ་ལྔ། གཙུག་མི་འགྱུར་བ་དགུ །ཆེ་བའི་ཡོན་ཏན་དགུ །སྤྲུལ་པའི་སྟོབས་ལྔ།
མཚན་བཟང་། དཔེ་བྱད། ངེས་པའི་ཐོ་ཡིག །གསུང་དབྱངས། ཡེ་ཤེས་རྣམས་
ལ་རེ་རེ་བརྩིས་པས་བརྒྱད་ཅུའོ། །དེ་ལས་ཞི་རྒྱན་བཅུ་གསུམ་དང་། ཚང་ཚུལ་
དགུ་རྣམས་གོང་དུ་བཤད་པ་ལྟར་ལ། རང་བཞིན་ལྔ་ནི། སྐུ་དྲང་པོ། ཞབས་
སྐྱིལ་ཀྲུང་། ཕྱག་མཉམ་བཞག །མགྲིན་པ་ཅུང་ཟད་བཀུག་པ། སྤྱན་ཤངས་རྩེར་
ཕབ་སྟེ་ལྷང་ངེར་གཟིགས་པའོ། །ལོངས་སྤྱོད་རྫོགས་སྐུའི་ཕྱག་རྒྱ་ཉེར་ལྔ་ནི།
ཡོན་ཏན་གྱི་དངོས་གཞིར་གྱུར་པའི་སྐུ་ལྔ། དོན་གྱི་བརྡ་སྤྲོད་པའི་གསུང་ལྔ།
(༡༡༧) སྒྲིབ་པ་བྲལ་བའི་གསལ་ལ་རྟོག་པ་མེད་པའི་ཐུགས་ལྔ། ཆེ་བའི་རང་
བཞིན་ལེགས་པར་འབྱུང་བའི་ཡོན་ཏན་ལྔ། འབད་རྩོལ་མེད་པར་ལྷུན་གྱིས་གྲུབ་
པའི་ཕྲིན་ལས་ལྔ་དང་(༡༡༨）ཉེར་ལྔའོ། །གཙུག་མི་འགྱུར་བ་དགུ་ནི། སྣང་བ་
ཁྱབ་པ་ཆེན་པོའི་སྐུ། རང་བཞིན་མེད་པའི་གསུང་། མཉམ་ཉིད་འཁྲུལ་པ་མེད་
པའི་ཐུགས། ལེགས་པ་འབྱུང་བའི་ཡོན་ཏན། སྙོམས་པ་ལྷུན་གྱིས་གྲུབ་པའི་ཕྲིན་
ལས། གསལ་བ་ཡེ་ཤེས་ཀྱི་ཐིག་ལེ། བདེ་བ་ཆེན་པོའི་ངང་། རྨད་དུ་བྱུང་བའི་
གཙུག །བཅོས་སུ་མེད་པའི་དོན་མི་འགྱུར་བ་དང་དགུའོ། །ཆེ་བའི་ཡོན་ཏན་
དགུ་ནི། ཡོན་ཏན་འབྱུང་བའི་རྒྱུ། གནས་པའི་དུས། ཁྱབ་པའི་ཐ་རམ། སྣང་
བའི་འོད། གསལ་བའི་ཡེ་ཤེས། དཔག་ཏུ་མེད་པའི་ཐུགས་རྗེ། ཀུན་ཏུ་ཡངས་
S3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་སྣོད། ཀུན་ལ་སྙོམས་པའི་གཞི། བླ་མེད་རྫོགས་པའི་འབྲས་བུ་ཆེ་བ་དང་
དགུའོ། །སྤྲུལ་པའི་སྟོབས་ལྔ་ནི། སྐུའི་སྤྲུལ་པ་ཕྱོགས་བཅུ་ཡོངས་ལ་འགྱེད་པ།
གསུང་གི་སྤྲུལ་པ་འཇིག་རྟེན་བོན་སྒྲས་འགེངས་པ། ཐུགས་ཀྱི་སྤྲུལ་པ་ཁམས་གསུམ་
དབྱིངས་སུ་འདྲེན་པ། ཡོན་ཏན་སྤྲུལ་པས་སྐྱོན་རྣམས་ཡོན་ཏན་དུ་བསྒྱུར་ཞིང་
དགོས་འདོད་འབྱུང་བ། ཕྲིན་ལས་སྤྲུལ་པས་ཐམས་ཅད་ཐར་པར་འདྲེན་པ་བུ་
གཅིག་གི་མ་ལྟར་གདུང་ཞིང་བརྩེ་བའོ། །མཚན་བཟང་སོ་གཉིས ( ༡༡༩)།
དཔེ་བྱད་གྱ་གཉིས། ངེས་པའི་ཐོ་ཡིག་ཞེ་ལྔ། གསུང་དབྱངས་དྲུག་ཅུ། ཡེ་ཤེས་
དྲུག་ཅུ་རྩ་གཅིག་རྣམས་ལ་རེ་རེ་བརྩིས་པས་བརྒྱད་ཅུའོ། །ཁྲོ་བོའི་དཔའ་རྟགས་
བརྒྱད་ཅུ་ནི། རྩ་རྒྱུད་ཉི་སྒྲོན་གྱི་དགོངས་པ་ལྟར་ན། བཅས་བཅོས་འགྱིང་རྔམ་
གཡོས་འཚིགས་སྤྲུལ་སྤྲོས་དྲག་ཤུལ་ཏེ་འཁྲོས་ཚུལ་དགུ་ལས། བཅས་ཏེ་འཁྲོས་
པ་དུར་ཁྲོད་ཀྱི་ཆས་བརྒྱད་ནི་གོང་དུ་བཤད་པ་ལྟར་རོ། །བཅོས་ཏེ་འཁྲོས་པ་ཁྲོ་
བོའི་བཞིན་དྲུག་ནི། དབུ་གཡོ་བ། ཕྱག་གདེངས་བ། སྐུ་འགྱིང་བ། རྐེད་འཁྲིལ་
བ། ཞབས་བགྲད་པ། བཞིན་ལྡོག་པའོ། །འགྱིང་སྟེ་འཁྲོས་པ་རྔམ་པའི་གར་
དགུ་ནི། སྤྱན་ཟློག་པ། སྙན་གདེངས་པ། ཤངས་གཉེར་བ། ཞལ་གདངས་བ།
ཚེམས་གཅིག་པ། ལྗགས་འདྲིལ་བ། ཡུམ་འཁྲིལ་བ། གཟིང་བསྟོད་པ། རལ་པ་
གྱེན་ལ་འཁྱིལ་པའོ། །རྔམ་སྟེ་འཁྲོས་པ་འཇིགས་པའི་རྒྱན་དྲུག་ནི། ལྷ་ཆེན་
འབུམ་གྱི་དབུ་རྒྱན། ཀླུ་ཆེན་འབུམ་གྱི་མགུལ་ཆུ། གཟའ་ཆེན་འབུམ་གྱི་སྙན་ཆ།
འཕྲ་མེན་འབུམ་གྱི་དཔུང་རྒྱན། ཐོད་པ་འབུམ་གྱི་དོ་ཤལ། རྒྱུ་སྐར་འབུམ་གྱི་གདུ་
བུ་རྣམས་སོ། །གཡོས་ཏེ་འཁྲོས་པ་རང་བཞིན་གྱི་ཆ་ལུགས་ལྔ་ནི། བརྗིད་པའི་སྐུ་
མཆོག །བསྣམས་པའི་ཕྱག་མཚན། བསྐོར་བའི་འཁོར་ཚོགས། ཆེ་བའི་ཡོན་ཏན།
མཛད་པའི་འཕྲིན་ལས་སོ། །འཚིགས་ཏེ་འཁྲོས་པ་གཏུམ་པའི་ཚུལ་བདུན་ནི།
84



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཏོག་སྟེ་ཡར་ལ་ཁད་པ། ཅན་གྱི་མཆོང་ལ་ཁད་པ། ཧབ་ཀྱི་ཟ་ལ་ཁད་པ། ཆར་གྱི་
ལྡེ་ལ་ཁད་པ། ལྷག་སྟེ་བཞད་ལ་ཁད་པ། བ་སྤུ་མཚོན་ཆ་འཁྲུག་ལ་ཁད་པ། ཕྱག་
ཞབས་སེན་མོ་རྣོ་བའོ། །སྤྲུལ་ཏེ་འཁྲོས་པ་འབར་བ་ཉི་ཤུ་རྩ་གཅིག་ལས། སྐུ་ཟག་པ་
མེད་པ་མེ་དཔུང་གི་དབལ་ལས་འབར་བའི་གསས་མཁར་ཆེན་པོ་བདུན་དུ་སྤྲུལ་ཏེ།
རང་བྱུང་གི་ཡེ་ཤེས་རང་འོད་མེ་རི་སྨུག་ནག་གི་དབལ་ལས་གྲུ་གསུམ་མཐིང་ནག་
འབར་བའི་གསས་མཁར་དུ་སྤྲུལ། སྟོང་ཉིད་ཡེ་ཤེས་རང་འོད་མེ་རི་མཐིང་ནག་
གི་དབལ་ལས་སྲེག་བྱེད་འབར་བ་མེ་ཡི་གསས་མཁར། མེ་ལོང་ཡེ་ཤེས་རང་འོད་
མེ་རི་དཀར་སེར་གྱི་དབལ་ལས་གསལ་བྱེད་འབར་བ་མེ་ཡི་གསས་མཁར། མཉམ་
ཉིད་ཡེ་ཤེས་རང་འོད་མེ་རི་ལྗང་སེར་གྱི་དབལ་ལས་འཇིག་བྱེད་འབར་བ་མེ་ཡི་
གསས་མཁར། སོར་རྟོགས་ཡེ་ཤེས་རང་འོད་མེ་རི་དམར་ནག་གི་དབལ་ལས་གདུག་
བྱེད་འབར་བ་མེ་ཡི་གསས་མཁར། བྱ་གྲུབ་ཡེ་ཤེས་རང་འོད་མེ་རི་སྔོན་དམར་གྱི་
དབལ་ལས་གཅོད་བྱེད་འབར་བ་མེ་ཡི་གསས་མཁར། ཁྱབ་བྱེད་ཡེ་ཤེས་རང་འོད་
མེ་རི་སྣ་ཚོགས་ཀྱི་དབལ་ལས་བསྐལ་པ་མེ་ལྟར་འབར་བའི་གསས་མཁར་དུ་སྤྲུལ་
ལོ། །གསུང་ཟག་པ་མེད་པ་སྔགས་འཛབ་ཀྱི་སྒྲ་ལས་ཁྲོ་ཚོགས་བདུན་དུ་སྤྲུལ་ཏེ།
བསྭོ་བོན་ཉིད་སྟོང་པའི་རང་སྒྲ་ལས་སྟོང་ཉིད་ཡེ་ཤེས་ཀྱི་ཁྲོ་བོ། ཨ མ་ཐབས་
ཤེས་གསང་བའི་འཛབ་ལས་དབྱིངས་ཀྱི་ཁྲོ་བོ་ཁྲོ་མོ། ཧ་རཾ་དབྱིངས་ཤེས་དབྱེར་
མེད་ཀྱི་འཛབ་ལས་རིག་པའི་ཁྲོ་བོ་ཁྲོ་མོ། ཧ་ ཛ མཁའ་ཀློང་རོལ་པའི་འཛབ་
ལས་སྤྲུལ་པའི་ཁྲོ་བོ་ཁྲོ་མོ། ཧ་བ་སྲིད་པ་སྐྱེད་བྱེད་ཀྱི་འཛབ་ལས་གནམ་གྱི་ལྷ་རྒོད་
ཡབ་ཡུམ། མ་ཛ་བྱོ གསུམ་ལས་ལ་བསྐུལ་བའི་འཛབ་ལས་དབལ་མོ་སྡེ་གསུམ།
ཧ་ལ་ཞ་ཤུ་མངག་པའི་འཛབ་ལས་གྱད་དམག་རྒྱལ་ཆེན་དུ་སྤྲུལ་ལོ། །ཐུགས་ཟག་
པ་མེད་པ་ཡེ་ཤེས་ཆེན་པོའི་དབལ་དུ་འབར་བ་ལས་བརྣགས་པའི་ཕྲིན་ལས་བདུན་
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དུ་སྤྲུལ་ཏེ། ཐུགས་ཉིད་ངང་གི་བརྣག་པས་ཞི་བའི་ལས་ཀྱིས་སྤ་བཀོང་། ཐུགས་
རྗེ་འཁྲོས་པའི་བརྣགས་པས་དྲག་པོའི་ལས་ཀྱིས་ཚར་གཅོད། འགྱུར་མེད་སྐུ་ཡི་
བརྣགས་པས་ལྷ་གསས་བགེགས་ཀྱི་རྩོད་པ་བཟློག །འགགས་མེད་གསུང་གི་བརྣགས་
པས་སྲིད་པའི་དབལ་མོ་ལས་ལ་བཙུད། གསང་བ་ཐུགས་ཀྱི་བརྣགས་པས་གསང་
སེམས་བདེ་བའི་དོན་མྱོང་། ལེགས་འབྱུང་ཡོན་ཏན་བརྣགས་པས་མཐུ་དབང་
དངོས་གྲུབ་མངའ་བརྙེས། སྣ་ཚོགས་ཕྲིན་ལས་བརྣགས་པས་གདུལ་བྱ་འདུལ་བའི་
ཐབས་ལ་མཁས་པའོ། །སྤྲོས་ཏེ་འཁྲོས་པ་འཕྲོ་འདུའི་ཆོ་འཕྲུལ་དྲུག་ནི་འཕྲོ་འདུ་
གསང་བའི་སྒྲུབ་པའི་སྐབས་སུ་བཤད་དོ། །དྲག་ཤུལ་ཏུ་འཁྲོས་པ་ཐུགས་རྗེའི་དྲག་
ཚད་བཅུ་གཅིག་ནི། དྲག་པོའི་ཚད་ཐོག །མང་བའི་ཚད་སེར་བ། སྒྲ་སྐད་ཀྱི་
ཚད་འབྲུག་སྒྲ། མྱུར་བའི་ཚད་གློག་འོད། དཔུང་ཆེ་བའི་ཚད་སྤྲིན་དཔུང་། དངོས་
པོར་མ་གྲུབ་པའི་ཚད་གཞའ་ཚོན། བཟུང་དུ་མི་ཟིན་པའི་ཚད་སྨིག་རྒྱུ། སྟོབས་
ཤུགས་ཀྱི་ཚད་བསྐལ་པའི་འབྱུང་བ། ལྕི་ཞིང་ལྗིད་པའི་ཚད་རི་རབ། གཏིང་དཔག་
ཟབ་པའི་ཚད་རྒྱ་མཚོ། ཆོ་འཕྲུལ་ཟད་པ་མེད་པའི་ཚད་ནམ་མཁའ་དང་འདྲའོ།
དེ་ལ་ཐུགས་རྗེ་དྲག་ཚད་བཅུ་གཅིག་གི་དོན་ཅུང་ཟད་བཀྲལ་ན། སྲོལ་འཛིན་ཆེན་
པོས། གང་འདྲ་ན་དཀྱིལ་འཁོར་ཁྲོ་ཚོགས། གང་དང་འདྲ་ན་དྲག་པོའི་ཚད། ཅི་
ལྟར་འདྲ་ན་ཐོག་དང་འདྲ་སྟེ་གང་ལ་བབས་ཀྱང་བརླག་པར་བྱེད་དོ། །གཞན་ལ་
དེས་བསྒྲེའོ། །ཞེས་གསུངས་པ་ལྟར་རོ།། གཅིག་མ་ཚང་སྙམ་ན་གོང་གི་རུས་རྒྱན་
དྲུག་གཅིག་ཏུ་བརྩིས་པས་ཚང་ངོ་། །དེ་དག་ཀྱང་ཕྱི་བདུད་སྲིན་ཚར་གཅོད་པའི་
མཚོན་བྱེད། ནང་འཁྲུལ་རྟོག་དབྱིངས་སུ་དག་པའི་མཚོན་བྱེད། གསང་བ་གདུལ་
བྱ་འདུལ་བྱེད་གཉིས་སུ་མེད་པའི་མཚོན་བྱེད་དོ། ༈ །གསུམ་པ་འཁོར་གྱི་དག་
པ་ནི། དེ་ཡང་མཆོག་ལྔ་ལྟ་བུ་གཙོ་བོ་གསུམ་རེ་བྱུང་བ་ནི་ངང་རང་བཞིན་བདག་
86



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཉིད་གསུམ་དང་། མ་རྒྱུད་ལྟ་བུ་གཙོ་བོ་གཅིག་ཉིད་ནི་བྱང་ཆུབ་སེམས་སམ་རང་
བྱུང་གི་ཡེ་ཤེས་ཉག་གཅིག་གི་ཤེས་བྱེད་དོ། །དེ་ཡང་ཀུན་རྫོབ་སྣང་བའི་བོན་
ཐམས་ཅད་གདོད་ནས་མ་འགགས་པ་རང་བཞིན་གྱིས་འོད་གསལ་གཉུག་མ་
ཉིད་ཀྱི་རང་མདངས་འགྱུར་བ་མེད་པའི་ཡེ་ཤེས་ནི་ཡབ་ཀྱིས་སྒྲས་སྟོན་ལ། དོན་
དམ་པར་གང་ཡང་འཆར་རུང་དུ་གནས་ཤིང་གང་གིའང་འཆར་གཞིར་གྱུར་པ་
དེ་ལས་གཞན་དུ་མ་འདས་པ། དེས་རང་བཞིན་ལ་མ་བསྒྲིབས་པ་ཡེ་ནས་ཡེ་དག་
ཡེ་གྲོལ་ཡེ་སྟོང་དུ་གནས་པ་ནི་ཡུམ་གྱིས་སྒྲས་སྟོན་པ་སྟེ། དེ་ཡང་སྣང་སྟོང་ངམ་
གསལ་སྟོང་གཉིས་དབྱེ་བས་མི་ཕྱེད་པ་སྣང་ཐོག་ནས་སྟོང་། སྟོང་ཐོག་ནས་སྣང་
གཉིས་མེད་ཟུང་འཇུག་ཆེན་པོ་ནི་ཡབ་ཡུམ་འཁྲིལ་སྦྱོར་གྱི་ཕྱག་རྒྱས་མཚོན་
པའོ། །དེས་ན་ཡུམ་སྐུ་གཅེར་བུ་ནི་ངོ་བོ་ལ་མཚན་མའི་རྟོག་པའི་སྒྲིབ་གཡོགས་
དང་བྲལ་བའི་ཤེས་བྱེད། བཅུ་དྲུག་ལོན་པ་ནི་ན་ཚད་ལ་བབས་པ་དགའ་བ་བཅུ་
དྲུག(༡༢༠) །སྐྲ་གྲོལ་བ་དེའི་ཀློང་དུ་ཐམས་ཅད་འབྱུང་འཇུག་བྱེད་པ། སྤྱན་གསུམ་
ནི་ཐམས་ཅད་ཡུམ་གྱི་ཀློང་དུ་གནས་པས་མི་ག
ས་པས་མི་གཟིགས་པ་མེད་པ། ལྟེ་བར་པདྨའི་
སྦུ་གུ་དོད་པ་འཁོར་འདས་ཀུན་འབྱུང་པ། མཁའ་གསང་མཉམ་པར་སྦྱོར་བ་
དབྱིངས་དང་ཡེ་ཤེས་འདུ་འབྲལ་མེད་པ། དབུ་རྒྱན་འཁོར་ལོ། སྙན་ཆ། མགུལ་
རྒྱན། ཕྱག་ཞབས་ཀྱི་གདུ་བུ། སྐ་རགས་ཏེ་ཕྱག་རྒྱ་ལྔ་ནི་སྐུ་ལྔའམ་ཡེ་ཤེ
གཞན་འཁོར་སྤྱི་སྤུངས་ཞི་བ་གཡུང་དྲུང་ཡོངས་སུ་རྫོགས་པ་ལྟ་བུ་ཞིག་ལ་མཚོན་
པས་གཞན་ཤུགས་ལས་གོ་བས་ན། དེ་ཡང་ཕུང་པོ་ལྔ་རང་གྲོལ་བ་རིགས་ཀྱི་
ཡབ་ལྔ། (༡༢༠) འབྱུང་བ་ལྔ་དབྱིངས་སུ་དག་པ་ཡུམ་ལྔའོ། །( ༡༢༡) རྣམ་
ཤེས་བརྒྱད་རང་གྲོལ་བ་ཡེ་གཤེན་བརྒྱད། དེའི་གཟུང་ཆ་བརྒྱད་དབྱིངས་སུ་གྲོལ་
བ་ཡེ་སངས་བརྒྱུད། བདུད་ལྔའི་འཛིན་རྟོག་གྲོལ་བ་དྲི་མེད་ལྔ། དབུ་ཞལ་
ཤེས་ལྔ།
87



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྤྱན་ལྗགས་བཞི་རང་གྲོལ་བ་མེ་ཏོག་མ་བཞི། རྒྱུ་དྲུག་གི་འཛིན་རྟོག་གྲོལ་བ་
འདུལ་བ་དྲུག ( ༡ ༢༢） །དུས་བཞིའི་འཛིན་རྟོག་གྲོལ་བ་རྒྱལ་མོ་བཞི་སྟེ་ཞི་ལྷ་
བཞི་བཅུ་རྩ་ལྔ་མ་རྟོགས་པའི་དུས་ན་འཁྲུལ་རྟོག་བཞི་བཅུ་རྩ་ལྔ། རྟོགས་པའི་
དུས་ན་ཡེ་ཤེས་བཞི་བཅུ་རྩ་ལྔ་སྟེ་ཡེ་ཤེས་ཀྱི་ལྷ་ཞེས་བྱ། རང་དང་དུས་གསུམ་
དུ་འབྲལ་བ་མེད་པར་གནས་པ་ལ་མ་རྟོགས་པའི་དུས་ན་དམ་ཚིག་སེམས་དཔའ་
གཞིར་གནས། རྟོགས་པའི་དུས་ན་ཡེ་ཤེས་སེམས་དཔའི་ས་བོན་ཐེབས། རྟོགས་
པ་མངོན་དུ་གྱུར་པའི་དུས་ན་ལས་ཀྱི་སེམས་དཔའ་དངོས་སུ་གྱུར་པའོ། །དེ་
བས་ན་ཕྱི་རྡོས་བཅས་ནང་ཕུང་པོ་གསང་བ་འཁྲུལ་རྟོག་ཐམས་ཅད་དབྱིངས་
སུ་དག་པ་ལྷུན་སྟུག་པོ་བཀོད་པའི་ཞིང་ཁམས་ཞེས་བྱ་སྟེ་རྫོགས་སྐུའི་ཞིང་ཁམས་
དེ་ལས་གཞན་ཞིག་ཏུ་ཡོད་པ་མ་ཡིན་ནོ།། ཁྲོ་བོ་ལའང་དེའི་རིགས་འགྲེ་སྟེ། དབལ་
མོ་ཉེར་བདུན་ནི། སྐད་དང་དབུགས་དང་སྲོག་དང་གཟུགས་དང་སྙིང་དང་
གཞུང་དང་དྲོད་དང་སྒྲ་དང་ཁྲག་ལ་འཛིན་པའི་རྟོག་པ་སྐད་ཅིག་མ་སྐྱེ་ན་གསལ་
བ་སྟོང་པ་ཟུང་འཇུག་གསུམ་གྱི་ཆ་མི་ཕྱེད་པར་སྐྱེ་ལ། དེ་ཉིད་ལྷ་དུས་རྟོག་པ་
གནས་དག་གི་ཡེ་ཤེས་སྐད་ཅིག་མའི་གསལ་ཆ་དགུ་གྱད་མོ་དགུས་དང་སྟོང་ཆ་
དགུ་བྱིན་ཏེ་དགུས་དང་ཟུང་འཇུག་དགུ་གཟེ་མ་དགུས་མཚོན་ཏེ། དབལ་མོ་ལས།
གཟེ་ནི་སྐད་ལ་འཛིན་པས་གཟེ། མ་ནི་འབྲུག་མགོ་མི་མོའི་མ།། ཞེས་པ་ནས་ཁྲག་
ལ་འཛིན་པའི་བར་དུ་གསུངས་པས་སོ། །དེ་ཡང་ཞི་བ་དང་ཁྲོ་བོ་རུ་བྱུང་བ་ནི་
གདུལ་བྱ་གདུལ་སླ་བ་དང་དཀའ་བ་ལ་དགོངས་པ་སྟེ། ཞི་བས་སྤ་བཀོང་བ་དང་།།
དྲག་པོས་ཚར་གཅོད་པ་ལ།། དོན་ལ་གཉིས་སུ་མེད་པའོ།། གཙོ་འཁོར་དུ་བྱུང་བ་
ནི་སེམས་དང་སེམས་བྱུང་གི་ཁྱད་པར་རོ། འདི་དག་གལ་ཆེ་བ་ཞིག་ཡིན་ནོ།། དིང་
སང་གི་བསྐྱེད་རྫོགས་པ་ཁ་ཅིག་གིས་ལྷ་ཡེ་ཤེས་པ་བྱ་བ་གཞན་ཞིག་ཏུ་ཡོད་སྙམ་



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ནས་མིག་ལོག་གེར་བསྒྱུར་ཏེ་ག་ཤད་ནས་འབྱོན་འོང་རྒྱུ་ཡོད་སྙམ་པ་རྣམས་ཅི་
མནོ་ན་ཧེ་ཧེ། ཕྱག་མཚན་གྱི་དག་པ་མདོ་ཙམ་ནི། བྱང་ཆུབ་སེམས་དུས་གསུམ་
དུ་མི་ནུབ་པའི་ཤེས་བྱེད་རྒྱལ་མཚན། མི་འགྱུར་བའི་ཤེས་བྱེད་གཡུང་དྲུང༌།
ཐོགས་པ་མེད་པའི་འཁོར་ལོ། སྐྱོན་གྱིས་མ་གོས་པའི་པདྨ། དགོས་འདོད་འབྱུང་
བ་རིན་ཆེན། སྒྲིབ་གཡོགས་བྲལ་བ་མེ་ལོང་། བདག་འཛིན་རྩད་གཅོད་གྲི་
ཁུག །བདག་མེད་དོན་བསྟན་ཐོད་པ་ཁྲག་གིས་བཀང་བ། གང་ཡང་ཐུགས་རྗེས་
བཟུང་བ་ལྕགས་ཀྱུ། འཁོར་བ་དོང་ནས་འདྲེན་པ་ཞགས་པ། ཐབས་ཤེས་དབྱེར་
མེད་མདའ་གཞུ། དུག་གསུམ་བསྒྲལ་བའི་ཕུར་པ། བདུད་སྲིན་སྙིང་ནས་འཛིན་
པ་ཤ་ཟུང་། འཆིང་ཞིང་བསྡོམས་པ་ལྕགས་སྒྲོགས། མྱོས་ཤིང་བརྒྱལ་བ་གླང་
རེ། སྐྱེ་ཤི་རྩད་གཅོད་རལ་གྲི། དུག་གསུམ་བསྒྲལ་བ་ཁ་ཊཾ། ཉོན་མོངས་འཇོམས་
པ་ཐོ་བ། དེ་ཡང་ཕྱག་མཚན་ལ་ངོ་བོ་དང་རིགས་དང་འདུལ་བྱེད་སོགས་མ་ངེས་
པའི་མཚོན་བྱེད་ （ ༡༢ ༣） སོ་སོ་ཡོད་པས་གཅིག་ཏུ་ཡི་གེར་འབྲི་རུ་མེད་དོ། དེ་
ལྟར་དག་པ་དྲན་པ་རྣམས་དང་པོ་རིམ་གྱི་དྲན་པ་བྱ་བ་དང་བློ་གོམས་པ་ན་ཅིག་
ཅར་དུ་དྲན་པ་སྟེ། ལས་དང་པོ་བས་ལྷའི་གསལ་སྣང་ཐེབས་ཙམ་གྱི་མཐར་འདི་
དག་སངས་རྒྱས་ཀྱི་རྟོགས་པའི་ཡེ་ཤེས་ཁྱད་པར་ཅན་དེ་ཉིད་དེ་དང་དེའི་རྣམ་
ར་ཤར་བའམ་ཡོན་ཏན་རྨད་དུ་བྱུང་བ་རྣམས་རྩོལ་བ་མེད་པར་རང་བཞིན་
གྱིས་ལྷུན་གྱིས་གྲུབ་པ་སྟེ། གདུལ་བྱ་འདུལ་བའི་དོན་དུ་བསྟན་པའོ་སྙམ་དུ་ངེས་
ཤེས་བསྐྱེད་དོ། །
བཞི་པ་བསྐྱེད་རིམ་གྱི་མཚན་ཉིད་ནི། འདི་ལྟར་སྣང་བ་ཐམས་ཅད་ཟག་
མེད་ཡེ་ཤེས་ཀྱི་རོལ་པ་ཡེ་ནས་ཡིན་པ་ལ་ཡིན་པར་གསལ་གདབ་ནས་སྐུ་དང་ཞིང་
ཁམས་ཀྱི་སྣང་བ་འབའ་ཞིག་ཏུ་ལྟ་བ་སྟེ། ཕྱི་སྣོད་ལྷའི་ཞིང་ཁམས་ནང་བཅུད་
8g



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལྷ་དང་ལྷ་མོ། ཁམས་དང་སྐྱེ་མཆེད་སྐུ་དང་ཡེ་ཤེས་ཀྱི་རོལ་པ་ཆེན་པོ་ཉིད་དུ་ལམ་
དུ་ཁྱེར་བ་ནི་གསང་སྔགས་ཐེག་པ་ཆེན་པོའི་དགོངས་སྤྱོད་བླ་ན་མེད་པ་སྟེ། བསེན་
ཐུབ་དེ་ཁོ་ན་ཉིད་ངེས་པའི་རྒྱུད་ལས། ལོག་འཁྲུལ་རྟོག་པ་སྣ་ཚོགས་ཅི་ཤར་ཡང་།
ཟབ་མོ་དགོངས་པས་ལྷ་དང་ལྷ་མོར་བསྒྱུར།། ཞེས་སོ།། དེ་དག་ཀྱང་གདོད་མ་
ནས་རང་སེམས་ལས་མི་གཞན་པ་བྱང་ཆུབ་སེམས་ཀྱི་ངང་ལས་བཞེངས་བཞུགས་
དང་བྲལ་བ་བསྐྱེད་པ་མེད་པའི་སྐུ་དང་ཡེ་ཤེས་ཀྱི་འཁོར་ལོ་དངོས་མེད་ཡེ་སྟོང་
རང་བཞིན་ལྷུན་གྲུབ་ཀྱི་ཕྱག་རྒྱ་ཆེན་པོར་གནས་པ་ཁོ་ན་ཉིད་དེ། ཇི་སྐད་དུ།
ཕུར་པ་ལས། སྐྱེད་པའི་རྒྱུ་མེད་བཞུགས་པའི་གནས་མེད་ཀྱང་། ཞེས་དང་།
འོད་སྐུ་གསལ་ལ་རང་བཞིན་མེད། ཅེས་དང་། རྣམ་རྒྱལ་ལས། མེ་ལོང་ནང་
གི་གཟུགས་བརྙན་ལྟར།། སོ་སོར་གསལ་བའི་ལྷ་རྣམས་ལ། ཞེས་དང་། གསང་
བ་བསེན་ཐུབ་དེ་ཁོ་ན་ཉིད་ངེས་པའི་རྒྱུད་ལས། མཁའ་འགྱིང་ལྷ་ཡི་ངང་ལ་
བཞུགས་ནས་ཀྱང་། དོན་དམ་བདེན་པ་སྟོང་ཞིང་བདག་མེད་སྐུ། ཞེས་སོ། དེས་
ན་གསལ་ལ་རྟོག་མེད་མེ་ལོང་གི་གཟུགས་བརྙན། ཡོད་ལ་མི་ཆགས་ཆུ་ཟླའི་
འཁོར་ལོ། མཉམ་ལ་མ་འདྲེས་འཇའ་ཚོན་གྱི་རི་མོ་ལྟ་བུ་ཅེས་གབ་པ་ལས་གསུངས་
པ་ལྟར་ཤེས་པ་གསང་སྔགས་ཀྱི་ལམ་དུ་འགྲོ་བར་རིག་པར་བྱའོ། །དེ་ལྟར་བསྐྱེད་
རྫོགས་ཟུང་འཇུག་གམ་སྐྱེད་ཆོག་རྣམས་སུ་རྫོགས་པ་ཞེས་པའི་ཐ་སྙད་མཛད་
པའང་འདི་ཉིད་ཡིན་ལ། བྱིས་པས་འདག་ཁང་བརྩིགས་ཟིན་པ་སླར་བཤིགས་
པ་ལྟར་བསྐྱེད་རིམ་གྱིས་ཕོག་གཅིག་བསྐྱེད་ནས་སླར་རྫོགས་རིམ་གྱི་སྟོང་པའི་
རྒྱས་འདེབས་པ་ལ་བསྐྱེད་རྫོགས་ཟུང་འཇུག་མི་ཟེར་རོ། །གཞན་ཡང་དོན་རྒྱུད་
ལས། གསལ་དང་ང་རྒྱལ་དག་དྲན་ཞེན་མེད་པ།། ཞེས་པས་གསལ་སྣང་བསླབ་
པ། ང་རྒྱལ་གཟུང་བ། དག་པ་དྲན་པ་གསུམ་ལས། གསལ་སྣང་བསླབ་པ་ནི།
90



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ལས་དང་པོ་བས་ཕྱག་རྒྱ་གཅིག་པ་ཕྲ་བ་ཡིག་འབྲུ་ལ་བསླབ་པ་ནས་རིམ་གྱིས་
བརྩོམས་ཏེ་གཞལ་ཡས་ཁང་སྐུ་གཅིག་ལ་སོགས་གོ་རིམ་མ་ངེས་པར་ཞལ་ཕྱག་
རྒྱན་ཆའི་ཆ་ཤས་རྣམས་རེ་རེ་ལ་སེམས་ཟིན་པར་བྱས་ནས་བསྒོམས་པས་གསལ་
སྣང་ཐོན་ཚེ་གཙོ་ནས་འཁོར་གྱི་བར་དུ་རིམ་གྱིའམ་བློ་གོམས་པ་ན་གཅིག་ཅར་
དུ་གསལ་འདེབས་པ་ན། མཐར་གསལ་དྭངས་ཕྱེད་པའི་རྫིང་བུ་མི་གཡོ་བའི་ནང་
དུ་གཟུག་བརྙན་ཤར་བ་ལྟ་བུ་རང་བཞིན་གྱི་བརྟེན་པ་ཐོབ་པར་འགྱུར་ཏེ། སྔ
རབས་པ་དག་གིས། རེག་ནའང་རེག་ཏུ་ཆོག་པ་ལྟ་བུའི་གསལ་སྣང་ཐོན་པར་
བྱ་ཅེས་གསུངས། དེ་ལྟར་བསྒོམས་པས་ཕྱིའི་སྣང་བ་འདི་ལྷའི་དཀྱིལ་འཁོར་དུ་
སྣང་བ་ལྟ་བུའི་ཉམས་འཆར་བའམ། སྣང་བ་ལ་བདེན་པ་མེད་དོ་སྙམ་བྱེད་པ་
སོགས་འབྱུང་། དེ་ལྟར་བྱུང་ན་འཆི་བའི་ཚེ་ནའང་སྣང་བ་འདི་ཡི་དམ་དེ་ཉིད་
ཀྱི་ཞིང་ཁམས་སུ་གནས་འགྱུར་ཏེ་དེར་སྐྱེ་ངེས་པ་རྒྱལ་པོ་མུ་ཁྲི་བཙད་པོ་ (༡༢༤)
ལྟ་བུའོ། །དེས་ནི་ཐ་མལ་གྱི་སྣང་བའི་ཞེན་རྟོག་སྦྱོང་བ་དང་སྣང་བ་ཞིང་
ཁམས་སུ་ལྡང་ནུས་པའོ། །ང་རྒྱལ་གཟུང་བ་ནི། ངོ་མཚར་རྒྱས་པ་ལས། བསྭོ་
བཧཱུཾ་ང་ནི་ཡེ་ཤེས་ཆེན་པོ་ཉིད།། ང་ནི་སྲ་བརྟན་གཡུང་དྲུང་སྐུ།། ང་ནི་འབར་བ་
ཁྲོ་བོའི་མཆོག །ཅེས་པ་ལྟར། བསྒོམ་བྱའི་ལྷ་དེ་ཉིད་རང་ལས་གཞན་དུ་སྤུ་ཙམ་
ཡང་མེད་པ་ངའོ་སྙམ་པའི་ང་རྒྱལ་བརྟན་པོ་གཟུང་བ་སྟེ། ལྷ་དེ་རང་ལས་གཞན་
ཀྱང་ཡིན་སྙམ་པ་དགོས་སོ་བའི་ང་རྒྱལ་ཉི་ཚེ་བ་མིན་པར་འབྲས་དུས་ཀྱི་ལྷ་དངོས་
སུ་མོས་པའི་ཤེས་པ་རྒྱུན་ཆགས་སུ་བརྟེན་པས་ལྷ་རང་ལས་གཞན་དུ་མེད་པར་
ཐག་ཆོད་པ་དང་། རང་ལུས་ལྷའི་སྐུར་སྣང་བའི་ཉམས་འཆར་བ་དང་། རྨི་ལམ་
དུ་ལུས་ལྷར་ལྡང་ནུས་པ་འབྱུང་། དེ་ལྟ་བུ་བགེགས་ཀྱི་གླགས་མི་རྙེད་པ་མེ་དཔུང་
ལ་སྦྲང་བུས་བརྒལ་མི་ནུས་པ་ལྟ་བུ་དང་། ཕྱི་མར་ངན་སོང་གི་འཇིགས་པ་དང་
9



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བྲལ་བ་དཔོན་གསས་ཁྱུང་རྒོད་(༡༢༥) ལྟ་བུའོ། །ཐ་མལ་གྱི་ལུས་ཀྱི་ཞེན་འཛིན་
སྦྱངས་པས་ལུས་ལྷའི་སྐུར་ལྡང་ནུས་ཤིང་ཡི་དམ་དེའི་གོ་འཕང་འཐོབ་པར་འགྱུར་
རོ། །དག་པ་དྲན་པ་ནི། གོང་དུ་བཤད་པ་ལྟར་ལ་མདོར་ན་བོན་སྐུ་བདེ་བ་ཆེན་
པོའི་ཀློང་དུ་འབྲས་བུ་རྣམ་བྱང་གི་ཡོན་ཏན་ཐམས་ཅད་ཡེ་ནས་རང་བཞིན་
ལྷུན་གྲུབ་ཏུ་གནས་པ་ལ། ཡོན་ཏན་གང་དང་གང་ཞིག་ལྷའི་རྣམ་པ་དེ་དང་
དེའི་ངོ་བོར་གདོད་ནས་དག་པ་ཆེན་པོར་བཞུགས་པས། ལྷ་དེ་ཡང་དེའི་ངོ་བོ་
རྣམ་པར་དག་པར་ཤེས་པའི་ངེས་ཤེས་ཀྱིས་གསལ་བཏབ་ནས་བསྒོམས་པས།
མ་དག་པའི་སེམས་རྟོག་རྒྱུན་ཆད་ནས་དག་པའི་སྣང་བ་འབའ་ཞིག་འཆར་
བའོ། །འདིས་ཐ་མལ་གྱི་སེམས་རྟོག་གི་ཞེན་པ་སྦྱངས་པས་རྣམ་རྟོག་ཡེ་ཤེས་སུ་
ལྡང་ནུས་ཏེ། གསལ་བརྟན་དག་གསུམ་གྱིས་ཡུལ་ལུས་སེམས་གསུམ་སྦྱོང་བར་
བྱེད་དོ། །འདི་དག་གི་སྦྱང་བྱ་བྱིས་པ་དེ་བཙས་ནས་ནར་སོན་པ་དང་འདོད་
པའི་ཚོར་བས་གདུངས་ཏེ་དེ་དོན་དུ་གཉེར་བ། ཁྱིམ་ཕུག་པ། རང་རང་གི་ལས་
ཀྱིས་སྐོས་པའི་བསོད་ནམས་ལ་དབང་བསྒྱུར་བ། འཁོར་བའི་བྱ་བ་ལ་སྒོ་གསུམ་
གྱི་བརྩོན་པ་ཆེར་སྤྱོད་པ་སྟེ། དེ་དག་གི་གནས་སྐབས་ཀྱི་ཞེན་རྟོག་ཡིན་ལ། སྦྱངས་
འབྲས་སངས་རྒྱས་སྤྲུལ་པའི་སྐུ་བལྟམས་ནས། ཁྱིམ་སྤང་བ་དང་འཁོར་སྤང་
བར་གྱི་མཛད་པ་རྣམས་ཡིན་ནོ། །ལམ་གོང་མའི་དུས་ན་འབར་འཛག་སྟེ་
ཐབས་ཤེས་ཁ་སྦྱོར་གྱི་ཕྱག་རྒྱས་བདེ་རླུང་སེམས་ལས་ཟག་མེད་ཡེ་ཤེས་ཀྱི་ལྷ་
སྐུར་ལྡང་བ་དང་། དེ་ལས་ཡབ་ཡུམ་བདེ་བ་ཁ་སྦྱོར་དུ་བསྒོམས་པས་ཡེ་ཤེས་
བཅུ་དྲུག་རིམ་གྱིས་གོམས་ནས་མཆོག་གི་དངོས་གྲུབ་ཚེ་འདིར་དབང་འབྱོར་
བའི་གཞི་འདིང་པས་ན་དེ་དག་གི་སྨིན་བྱེད་དུ་འགྲོའོ། །
ལྔ་པ་མཆོད་རྫས་བྱིན་གྱིས་བརླབ་པ་ནི། ཕྱི་མཆོད་ཞི་བ་ལ་གཟུགས་མཆོད་ལ་
92



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
སོགས་བརྒྱད་དམ་དྲག་པོ་ལ་དབང་ལྔ་ དབང་ལྔའི་མེ་ཏོག །ཚིལ་ཆེན་གསུར་དུད། རྐང་ཚིལ་མར་
མེ མཁྲིས་པའི་དྲི་ཆབ། ཤརུས་ཞལ་ཟས་མཆན་ནོ། ལ་སོགས་ལྔ་རིན་པོ་ཆེའི་སྣོད་དུ་བཤམ། ནང་
མཆོད་ལ་འབྲུ་སྣ་དགུའི་དབལ་གཏོར་གཏེར་ལྔ་དང་སྨན་འབྲུ་མེ་ཏོག་གིས་བརྒྱན་
ལ་ཐོད་པ་མཚན་ལྡན་ནང་དུ་བཤམ། རཀྟ་སེམས་ཅན་ལྔའི་ཁྲག་དངོས་སུ་ཡོད་
ན་དེ་དང་། མེད་ན་སེམས་ཅན་གྱི་སྲོག་ལ་འཚེ་བའི་ཁྲག་མ་ཡིན་པ་ཕྱི་ནང་གསང་
བའི་རཀྟ་དུང་དང་ཉ་ཕྱིའི་སྣོད་དུ་བཤམ། བདུད་རྩི་ལྔ་དང་ཤ་ལྔ་གཅན་ལྔའི་
ཐོད་པར་བཙལ་ཏེ་དཀྱིལ་འཁོར་གྱི་ཕྱོགས་བཞི་དབུས་དང་ལྔར་བཀོད། དེ་ཡང་
དབུས་སུ་སེང་ཐོད་དུ་བྱང་སེམས་དང་བུད་མེད་ཤ། ཤར་དུ་གླང་ཐོད་དུ་ཤ་
ཆེན་དང་མ་ཧེའི་། བྱང་དུ་རྟ་ཐོད་དུ་དྲི་ཆེན་དང་ཁྱི་ཤ། ནུབ་ཏུ་འབྲུག་ཐོད་
དུ་རཀྟ་དང་རྟའམ་རྔ་མོང་ཤ །ལྷོ་རུ་ཁྱུང་ཐོད་དུ་དྲི་ཆུ་དང་བན་གླང་གི་ཤ་རྣམས་
བཤམ། འོན་ཀྱང་ཐོད་པ་དེ་དག་དངོས་སུ་རྙེད་དཀའ་བས་མི་ཐོད་མཚན་ལྡན་
ལྔའི་ནང་དུ་བཤམས་ཀྱང་ཆོག་པ་སྔ་རབས་པས་བཞེད་དོ། །རིགས་དང་སྦྱར་
ལུགས་ཀྱང་འདི་ལྟར་འཐད་པ་ཡིན་ཏེ། རྒྱུ་མཚན་ཀྱང་། བྱང་སེམས་སེམས་
ཀྱི་བཅུད་དེ་སེམས་ཀྱི་ཉོན་མོངས་གཡོ་བས་ཐིག་ལེ་འཆོར་བས་ཤེས་ལ། སེམས་
ནམ་མཁའི་ཁམས་དེ་བཞིན་རིགས་དབུས་དང༌། ཤ་ཆེན་ཟས་ཀྱི་བཅུད་དེ་ཟས་
ཀྱིས་འཕེལ་འགྱུར་བྱེད་པས་ཤེས་ལ། ཤ་ས་ཁམས་གཡུང་དྲུང་རིགས་ཤར་དང་།
དྲི་ཆེན་དབུགས་ཀྱི་བཅུད་དེ་རླུང་གིས་རྒྱུ་ལོང་གི་བཤང་ལྕི་འབྱིན་པས་ཤེས་ལ།
དབུགས་རླུང་ཁམས་ལས་ཀྱི་རིགས་བྱང་དང་། རྡུལ་དྲོད་ཀྱི་བཅུད་དེ་དྲོད་འཕར་
ལྡང་གིས་ཟླ་མཚན་འབྱིན་པས་ཤེས་ལ། དྲོད་མེ་ཁམས་པདྨ་རིགས་ནུབ་དང་།
དྲི་ཆུ་ཆུའི་བཅུད་དེ་ཆུའི་འཕར་ལྡང་གིས་དྲི་ཆུ་འབྱིན་པས་ཤེས་ལ། ཆུ་ཁམས་
རིན་ཆེན་རིགས་ལྷོར་འཐད་པའི་ཕྱིར་རོ། །དེ་ནས་སྦྱོང་བ་ལ་བསྐལ་པ་གསུམ་
''



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྱིས་མ་དག་རྡོས་པ་སྦྱངས་ནས་ཟག་མེད་ཀྱི་མཆོད་པར་བསྒྱུར་བ་སོགས་
སོ་སོའི་མངོན་རྟོགས་ལྟར་ལ། སྤེལ་བ་ལ་མཆོག་ལྔ་སོགས་ཞི་ཁྲོ་ཕལ་ཆེར་
ཕྱི་ནང་གསང་གསུམ་མམ་དྭངས་ཁུ་རྩིག་གསུམ་དུ་ཕྱེ་བ་སྤྱི་གཅིག་པས།
རྣམ་བརྒྱད་སྨན་ཚོགས་གསུམ་དྭངས་ཁུ་རྩིག་གསུམ་དང་། གཏོར་རཀ་གཉིས་
ཕྱི་ནང་གསང་གསུམ་དུ་ཕྱེས་ཏེ་སྤེལ་བ་འདི་སྤྱི་བཏང་བྱ་ཆོག །དེས་ན་སྲོལ་
འཛིན་ཆེན་པོས། གནམ་ལྕགས་ཞུན་མས་མཚམས་བཅད། ལོངས་སྤྱོད་
གཏེར་ཁྱིམ་གྱིས་མཆོད་རྫས་བྱིན་གྱིས་རློབས། ལུ་གུ་རྒྱུད་ཀྱིས་ཡེ་ཤེས་པ་
སྤྱན་དྲངས། བ་ཐག་གཟེངས་པས་གཉིས་མེད་བསྟིམ། ཞེས་པས། སྐབས་
འདིར་འཕྲོ་འདུ་དྲུག་ལས་ལོངས་སྤྱོད་གཏེར་ཁྱིམ་གྱི་འཕྲོ་འདུས་མཆོད་རྫས་
བྱིན་གྱིས་བརླབ་པ་སྟེ། ཚུལ་ནི་སྦྱོང་ཞིང་སྤེལ་བ། སྔགས་ཀྱི་བྱིན་གྱིས་བརླབ་
པ། ཕྱག་རྒྱས་བཀྲོལ་བ་སོགས་གཞུང་རང་རང་གི་ནང་ན་གསལ་ལ་འོག་
ཏུ་མཆོད་འབུལ་སྐབས་སུའང་གནད་ཙམ་སྤྲོ་ནས་བཤད་དོ། །
གསུམ་པ་རང་གྲོལ་གདན་གྱི་སྒྲུབ་པ་ནི། འདིའི་སྦྱང་བྱ་སྦྱངས་འབྲས་སོགས་
གོང་དུ་བཤད་པ་ལྟར་ལ། དེ་ཡང་སྲོག་ཆགས་དང་དྲེགས་པ་ཅན་རྣམས་ཐུལ་
བ་རྟགས་ཀྱི་གདན་དེ་ཉིད་གནས་སུ་དག་པའི་ཚུལ་གྱིས་དང་། པདྨ་ཉི་ཟླ་དོན་
དང་འཚམས་པའི་གདན་དེ་ཉིད་ཀྱི་ཡོན་ཏན་ཐོབ་པའི་ཚུལ་གྱིས་དབུལ་
བའོ། །སྤྱན་འདྲེན་གོང་དུ་གདན་འབུལ་འབྱུང་བ་འདི་གཅིག་ཏུ་མ་ངེས་ཏེ།
གཞན་དུ་ན་བཞུགས་གསོལ་དང་ཆབ་གཅིག་ཏུ་འབྱུང་བའང་ཡོད་དོ། །
བཞི་པ་སྤྱན་དྲང་ཡེ་ཤེས་ཀྱི་སྒྲུབ་པ་ནི། རྟེན་དམ་ཚིག་པའི་དཀྱིལ་འཁོར་
ལ་བརྟེན་པ། ཡེ་ཤེས་པའི་དཀྱིལ་འཁོར་སྤྱན་དྲང་བ་སྟེ། དམ་ཡེ་གཉིས་ཀྱི་ཁྱད་
པར་ཡང་རྒྱུད་སྡེ་བཞིའི་འདོད་ཚུལ་བཞི་ཡོད་པ་གོང་དུའང་བཤད་ལ་འདིར་ཡང་
94



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཅུང་ཟད་བཤད་ན། བྱ་རྒྱུད་པས་གཞི་བོན་རྣམས་ངོ་བོ་ཉིད་མེད་པར་རྟོགས་
ནའང་ལྷ་ཡེ་ཤེས་པ་ཡེ་ནས་མཁྱེན་བརྩེ་ནུས་པའི་བདག་ཉིད་རྗེ་བོ་ལྟ་བུ་བཞུགས་
པ་ལ། བདག་དམ་ཚིག་པ་དེ་ལྟར་དངོས་སུ་མ་གྱུར་པས་འབངས་ལྟ་བུའི་འདུ་
ཤེས་ཀྱིས་དངོས་གྲུབ་ཞུ་བར་འདོད་པའི་ཚུལ། སྤྱི་རྒྱུད་རིན་ཆེན་གཏེར་མཛོད་
ལས། ཀུན་རྫོབ་སྒྱུ་མ་ལྟ་བུའི་སྐུར་སྣང་བ། དོན་དམ་སྤྲོས་བྲལ་སྟོང་པའི་ངང་
ཉིད་ལས།། རྗེ་འབངས་ཚུལ་གྱིས་དད་པས་རང་བསྒོམས་ན།། དངོས་གྲུབ་དམ་
པ་སངས་རྒྱས་ཉིད་དུ་འགྱུར།། ཞེས་སོ། །སྤྱོད་རྒྱུད་པས་གཞི་ངོ་བོ་ཉིད་མེད་པར་
རྟོགས་པའི་ཤེས་རབ་ཀྱི་བདག་དང་ཡེ་ཤེས་པ་ཡེ་ནས་རིག་ངོར་མཉམ་པའི་ཕན་
ཚུན་མཛའ་གྲོགས་དགའ་དད་ཀྱི་ཚུལ་དུ་བསྒོམས་ནས་དངོས་གྲུབ་འདོད་པའི་
ཚུལ། དེ་ཉིད་ལས། དོན་དམ་རྣམ་དག་ཡེ་ཤེས་ཆེན་པོ་ལས།། སྒྱུ་མའི་ཚུལ་སྟོན་
གྲོགས་པོའི་ཚུལ་དུ་བསྒོམ། སྒྱུ་མ་ལྟ་བུའི་སྔགས་ཀྱི་ལམ་ཉིད་ཀྱིས།། ཐར་པ་ཆེན་
པོའི་བྱང་ཆུབ་ཉིད་དུ་འགྱུར།། ཞེས་སོ། །ཡེ་གཤེན་པས་བདག་ལྷར་གསལ་བ་
ལ་ཡེ་ཤེས་པ་ཆུ་ལ་ཆུ་བཞག་པའམ་གསེར་འགྱུར་རྩི་ཡིས་བསྒྱུར་བ་ལྟར་བདག་
དང་ཡེ་ཤེས་པ་ཕན་ཚུན་བདག་ཉིད་གཅིག་པས་སྤུན་གྱི་ཚུལ་དུ་ལྟ་བ་ལས་དངོས་
གྲུབ་འདོད་པ་སྟེ། སྔ་མ་ལས། དམ་པའི་དོན་དུ་བོན་ཉིད་ལས།། རང་རིག་ཡེ་
ཤེས་ལྷ་ཡི་སྐུ།། གསེར་འགྱུར་རྩི་ཡི་རྣམ་པ་ལྟར།། དབྱེར་མེད་བསྒོམས་པས་བྱང་
ཆུབ་འགྱུར།། ཞེས་སོ། །ཡེ་གཤེན་ཆེན་པོའམ་མཆོག་གིས་གཞི་ཡེ་ནས་དག་པ་
ལྷ་ཡི་དཀྱིལ་འཁོར་དུ་བཞུགས་པ་ལ། ཡེ་ཤེས་པ་དེ་ལ་གསལ་འདེབས་པ་
དངོས་གྲུབ་འདོད་པ་ནི་དེ་ལས། ཡེ་གཤེན་ཆེན་པོའི་དགོངས་པ་བླ་མེད་ལས།།
དོན་དམ་རྟོག་བྲལ་འོད་གསལ་བོན་གྱི་སྐུ།། བདེ་སྟོང་དབྱེར་མེད་རྣལ་འབྱོར་
མཆོག་གི་ལམ།། རྣམ་པར་དག་པའི་མཁའ་སྤྱོད་ཉིད་དུ་འགྱུར།། ཞེས་སོ། །དེས་ན་
བས་པ་ལས*
པ་ལས་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དེ་དག་གིས་ཡེ་ཤེས་པ་དང་དམ་ཚིག་པ་རིམ་པ་ལྟར་དོན་དམ་དང་ཀུན་རྫོབ། ངོ་
བོ་དང་རྩལ། བོན་ཉིད་དང་ཡེ་ཤེས། གཞི་དང་འོད་གསལ་དུ་འདོད་པ་ལ།
རྗེ་འབངས་དང་གྲོགས་དང་སྤུན་དང་དབྱེར་མེད་དུ་ལྟ་བའོ། །ཁ་ཅིག་གིས་བདག་
མདུན་གཉིས་ཀྱི་ཁྱད་པ་ལ་ལྟོས་ནས་དམ་ཡེ་གཉིས་སུ་འདོད་པ་དང་། ཡང་ཁ་
ཅིག་གིས་ལུས་དམ་ཚིག་པ་དང་སེམས་ཡེ་ཤེས་པར་འདོད་པ་ལ་སོགས་ཡོད་མོད་
ཀྱང་། དོན་དུ་གཞི་ལ་བདེ་གཤེགས་སྙིང་པོ་ཡོད་ཀྱང་མ་རྟོགས་པའི་དུས་དང་།
རྟོགས་པ་ལམ་གྱི་དུས་དང་། དེ་ཉིད་མངོན་གྱུར་པའི་དུས་དང་གསུམ་ལ་རིམ་
པ་ལྟར་དམ་ཡེ་ལས་ཀྱི་སེམས་དཔའ་གསུམ་དུ་སྦྱར་དུ་རུང་སྟེ། མ་རྟོགས་པ་ཉིད་
རྟོགས་པ་མངོན་གྱུར་པས་ལྷ་ཡེ་ཤེས་པ་གྲུབ་རུང་བ་ནི། དཔེར་ན་རྒྱལ་གཤེན་
( ༡༢༦)བཞིན་ནོ། །དེའི་དུས་ན་གཉིས་མེད་ལས་ཀྱི་སེམས་དཔའ་ཞེས་བྱ་སྟེ།
རྒྱལ་གཤེན་དང་གསང་མཆོག་གཉིས་ལ་གཉིས་སུ་དབྱེར་མེད་པ་ལྟ་བུའོ། །དེས་
ནི་གཞན་དོན་ཀྱང་འབད་མེད་ལྷུན་གྲུབ་ཏུ་མཛད་པའི་ཕྱིར། ལས་ཀྱི་སེམས་
དཔའ་ཞེས་བརྗོད་དོ། །དེས་ན་མཆོག་ལྔ་ལ་སོགས་པའི་ཡེ་ཤེས་ཆེན་པོའི་རྒྱུད་
ཀྱི་དགོངས་དོན་ནི། གཞི་ལ་ཡེ་ཤེས་པ་གསལ་འདེབས་པའི་ཚུལ་གྱིས་སྤྱན་དྲང་
བ་སྟེ། སྐབས་འདིར་ལུ་གུ་རྒྱུད་ཀྱི་འཕྲོ་འདུས་སྤྱན་དྲང་བ་ལ། བདག་མདུན་
གཉིས་ལས་འོད་ཟེར་ལུ་གུ་རྒྱུད་ལྟ་བུ་འཕྲོས་ནས། ཀུན་རྫོབ་ཏུ་མཁྱེན་བརྩེ་
ནུས་པའི་བདག་ཉིད་ཅན་ནམ་གོང་དུ་བཤད་པའི་དྲག་པོའི་ཚད་བཅུ་གཅིག་
དང་ལྡན་པའི་ལྷ་ཚོགས་གཙོ་འཁོར་རྣམས་མངོན་སུམ་པ་ཉིད་དུ་མདུན་གྱི་ནམ་
མཁར་སྤྲིན་གཏིབ་པ་ལྟར་སྤྱན་དྲངས་པ་སྟེ། གང་ནས་དྲང་ན་ཀུན་གཞི་བྱང་
ཆུབ་སེམས་ཀྱི་ངང་ནས། ཇི་ལྟར་དྲང་ན་ལས་དང་ཉོན་མོངས་པ་ཚར་གཅོད་
པའི་ཕྱིར་ཐུགས་རྗེའི་རོལ་པར་ཤར་བའི་སྒྱུ་འཕྲུལ་ཆེན་པོའི་སྐུར་བཞེངས་པ་
6



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
དེ་ཉིད་ལ། དོན་དམ་པར་དབལ་ཕུར་ལས།། སྤྱན་དྲང་འབྱོན་པའི་སྐུ་ནི་མི་མངའ་
ཡང་། ཞེས་པ་ལྷར་བཞེངས་པ་དང་འབྱོན་པ་བྲལ་བ་སྟེ། གདུལ་བྱ་ལས་དང་
ཉོན་མོངས་པ་ཉིད་རང་བྱུང་གི་ཡེ་ཤེས་ལྷ་སྐུ་ཕྱག་རྒྱ་ཆེན་པོར་ཡེ་ནས་གནས་
པས། ཐམས་ཅད་བྱང་ཆུབ་སེམས་ཀྱི་ཆོ་འཕྲུལ་ལམ་ཡེ་ཤེས་ལྷའི་དཀྱིལ་འཁོར་
ཉིད་དུ་ངེས་པའོ། །གཞི་ངོ་བོ་ཉིད་སྐྱེ་བ་མེད་པའི་ངང་ལས་རོལ་པ་འགགས་མེད་ཀྱི་
ལྷའི་དཀྱིལ་འཁོར་ཤར་བ་གཞིའི་རྩལ་ལམ་སྒྱུ་འཕྲུལ་འཁོར་ལོའི་རང་བཞིན་ཏེ།
གཞི་ཉིད་ཀྱི་རང་མདངས་སམ་ཆོ་འཕྲུལ་ཡིན་པའི་དོན་གྱིས་གསལ་འདེབས་པ་
ཞེས་བྱའོ། །དེ་ལྟར་མ་རྟོགས་བར་ལྷ་ཡེ་ཤེས་པ་རང་ལས་གཞན་དུ་ལྟ་བ་ནི་
སྔགས་ཕྱི་པའི་ཐེག་པ་ལས་ཡེ་གཤེན་ཆེན་པོའི་དགོངས་སྤྱོད་ཟབ་མོ་མ་ཡིན་
པར་རིག་པར་བྱའོ། །འོ་ན་བདག་དང་ལྷ་གཅིག་ན་ལྷ་ལ་མཐུ་རྩལ་ཡོད་པ་བཞིན་
དུ་བདག་ལའང་ཡོད་དགོས་པས་མི་འདུག་པ་དང་། བདག་ཉོན་མོངས་དང༌
བཅས་པ་བཞིན་དུ་ལྷ་ཡང་དེར་ཐལ་བ་ལ་སོགས་པའི་གནོད་བྱེད་གཞན་ཡང་
མང་པོ་ཡོད་དོ་སྙམ་ན། མངོན་དུ་གྱུར་མ་གྱུར་གྱི་ཁྱད་པར་ཏེ་རྟོགས་པ་མངོན་
དུ་གྱུར་ན་བདག་ཀྱང་དེ་ལྟར་འགྱུར་རུང་སྟེ། དམ་ཚིག་པས་ལྷ་ཡེ་ཤེས་པ་གྲུབ་
རུང་བའི་འཐད་པ་གོང་དུ་བསྟན་པ་བཞིན་ཏོ། །བཞུགས་གསོལ་ནི་གཉིས་མེད་
ལས་ཀྱི་སེམས་པར་བསྒྲུབ་པ་སྟེ། ལུ་གུ་རྒྱུད་ཀྱི་འཕྲོ་འདུས་མདུན་གྱི་ནམ་མཁར་
སྤྱན་དྲངས་པའི་ཡེ་ཤེས་པའི་ལྷ་ཚོགས་རྣམས། བ་ཐག་གཟེངས་པའི་འཕྲོ་འདུས་
དམ་ཚིག་པའི་རྟེན་ལ་གཉིས་མེད་དུ་བསྟིམས་ནས་གང་ལ་བྱ་བའི་ལས་མ་གྲུབ་
བར་དུ་བཞུགས་སུ་གསོལ་བའོ། །ཁ་ཅིག་ཏུ་ཕྱག་གི་རྗེས་སུ་བཞུགས་གསོལ་འབྱུང་
བ་རྣམས་ནི། མདུན་གྱི་བར་སྣང་དུ་སྤྱན་དྲངས་པའི་ལྷ་ཚོགས་རྣམས་ལ། སྒོ་
གསུམ་གུས་པས་ཕྱག་འཚལ་ནས་དེ་ཐོག་དབྱེར་མེད་དུ་བརྟན་པར་བཞུགས་
7



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པར་མོས་པ་ཡིན་ནོ། །དོན་ལ་བཞེངས་བཞུགས་དང་བྲལ་བས་རྟེན་དང་བརྟེན་
པ་གཉིས་སུ་མེད་པས་ན་དབྱིངས་རིག་དབྱེར་མེད་ཆེན་པོར་ལྟ་བའོ། །འདི་
དང་སྤྱན་དྲང་ཡེ་ཤེས་ཀྱི་སྒྲུབ་པ་གཉིས་ཀྱི་སྦྱང་བྱ་བྱིས་པ་དེ་རང་དང་རིགས་
མཐུན་པའི་འགྲོ་བ་སྔ་མ་རྣམས་དང་ཕན་ཚུན་བློ་གྲོས་ཀྱི་ནུས་པ་མཉམ་པའི་
མཐུ་ཐོབ་པ་དེ་ཡིན་ལ། སྦྱངས་འབྲས་སངས་རྒྱས་པའི་ཚེ་ན་བདེ་བར་གཤེགས་པ་
རྣམས་ཡེ་ཤེས་རོ་གཅིག་པས་འགྲོ་འོང་བྲལ་བའི་དགོངས་པ་གཉིས་མེད་ཆེན་
པོ་ཉིད་ཡིན་ནོ། །
ལྔ་པ་ཕྱག་འཚལ་མོས་འདུན་གྱི་སྒྲུབ་པ་ལ། སྦྱང་བྱ་བྱིས་པ་དེ་ཆེར་སྐྱེས་ཏེ་
རང་གི་བདོག་པ་ལ་བདག་ཏུ་བྱེད་པས་གོས་རྒྱན་བཟའ་བཏུང་གནས་ཁང་སོགས་
ལ་ཅི་དགར་སྤྱོད་ཅིང་། ཡུལ་ནོར་གྱི་བཅད་རིས་དང་ཁེ་གྲགས་བསྒྲུབ་པ་རྣམས་
ཀྱི་ཞེན་རྟོག་གམ་བག་ཆགས་ཡིན་ལ། སྦྱངས་འབྲས་སངས་རྒྱས་པའི་དུས་ན་
རང་ཉིད་ཀྱི་མཐུ་ལས་མཆོད་པའི་བཀོད་པ་མཐའ་ཡས་པའི་སྤྲིན་གྱིས་མཛེས་
ཤིང་འཇིག་རྟེན་གསུམ་གྱི་ཕྱག་དང་བཀུར་སྟིའི་གནས་མཆོད་པའི་ཡུལ་བླ་ན་
མེད་པར་གྱུར་པ་ཉིད་དོ། །སྦྱོང་བྱེད་ལམ་ནི་ཕྱག་འཚལ་མོས་འདུན། གཙུག་
དག་བཤགས་པ། ངོ་མཚར་ལམ་
ངོ་མཚར་ལམ་སྒྲུབ་དྲུག་གི་གསང་མཚམས་ཉོན་མོངས་ཚར་
གཅོད། བྱིན་འབེབས་ལོངས་སྤྱོད་ཀྱི་སྒྲུབ་པ་རྣམས་ཡིན་པས། དེ་ལས་ཕྱག་བྱ་
བ་ལ། ལོངས་སྤྱོད་རྒྱན་གྱི་ཕྱག །མོས་པ་ཏིང་འཛིན་གྱི་ཕྱག །འདྲིས་པ་ནན་
ཏན་གྱི་ཕྱག །སྐྱེ་འགགས་མེད་པ་ཡེ་ཤེས་ཀྱི་ཕྱག་དང་བཞི་ལས། དང་པོ་གསུམ་
ཐུན་མོང་གི་ཐེག་པའི་ཕྱག་ལ། འདིར་མཆོག་ལྔ་ལ་སོགས་པའི་ཡེ་གཤེན་ཆེན་
པོའམ་མཆོག་གི་ལུགས་ལ་སྐྱེ་འགགས་མེད་པ་ཡེ་ཤེས་ཀྱི་ཕྱག་རང་སེམས་ལ་
འཚལ་བ་སྟེ། སེམས་ཉིད་སྐྱེ་མེད་ཀྱི་ལྷ་ལ་རོལ་པ་འགགས་མེད་ཀྱི་ཕྱག་གཉིས་
J8



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
མེད་ཡེ་ཤེས་སུ་འཚལ་བའོ། །འོན་ཀྱང་འཇིག་རྟེན་སྲི་ཞུའི་ཚུལ་དུ་ཕྱག་མཆོད་
སོགས་བྱ་བའང་། འཕྲུལ་སྔགས་ནང་པ་ལྟར་ན་མཆག དགའི་ལྷ་རྣམས་རང་གི་འཕྲུལ་གྱིས་
རང་ཉིད་ཀྱི་དགའ་བ་བསྐྱེད་པ་བཞིན་ནམ། བདེ་སྔགས་ཕྱི་པ་ལྟར་མཆན། བར་གཤེགས་
པའི་སྲས་སུ་བདག་བྱ་བའམ་ལྷ་ལས་ལྷ་སྤྲོས་ཞེས་ཐུགས་ཀྱི་སེམས་དཔའ་སྤྲོས་
པས་དཀྱིལ་འཁོར་ལ་ཕྱག་བསྐོར་སོགས་བྱས་ཏེ་སླར་ཐུགས་ཀར་བསྡུ་བའོ། །འཚལ་
བའི་དགོས་པ་ནི། ཏིང་མུར་གཡུ་རྩེ་ལས། བདག་ཕྱག་བདག་ལ་མ་འཚལ་ན།།
ཆེ་བའི་ཡོན་ཏན་རྩལ་མི་འབྱུང་།། ཞེས་སོ། །
དྲུག་པ་གཅུག་དག་གམ་ཉེས་འགལ་བཤགས་པའི་སྒྲུབ་པ་ནི། ཐུན་མོང་གི་
ཐེག་པའི་སྦྱང་བྱ་དུག་ལྔ་ལ་སོགས་པ་འདིར་སྔགས་ཀྱི་ཐེག་པ་ཡེ་ཤེས་ལྔར་གནས་
གྱུར་པའི་ཕྱིར་བཤགས་བྱ་བཤགས་བྱེད་གཉིས་སུ་མེད་པ་སྟེ། འོན་ཀྱང་སྔགས་
ཀྱི་ལམ་པ་དང་པོ་བ་དག་འཇུག་སྒོ་མ་འགགས་པས། དེ་དག་གིས་སྟོབས་བཞིའི་
བཤགས་སྦྱོང་ལ་འབད་དགོས་པའི་ཚུལ་ནི། མ་རྒྱུད་ཐུགས་རྗེ་ཉི་མ་ལས། ཉམས་
པའི་རྩ་ལྟུང་སྟོབས་བཞི་ཚང་པས་བཤག །ཉེས་བྱས་དག་ནས་སངས་རྒྱས་དགོངས་
པ་འཆར།། ཞེས་དང༌། ཁྲོ་བོ་ངོ་མཚར་རྒྱས་པའི་རྒྱུད་ལས། སྔར་གནོད་ད་དྲན་
ད་ཕྱིན་འགྱོད་ནས་ཀྱང་། ཞེས་ཀྱང་གསུངས། སྟོབས་བཞི་ནི། རྣམ་པར་སུན་
འབྱིན་པའི་སྟོབས། དཔང་པོ་རྟེན་གྱི་སྟོབས། གཉེན་པོ་ཀུན་ཏུ་སྤྱོད་པའི་སྟོབས།
ཉེས་པ་ལས་སླར་ལྡོག་པའི་སྟོབས་དང་བཞིའོ། །
གཉིས་ པ་ངོ་མཚར་ལམ་གྱི་སྒྲུབ་པ་དྲུག་གི་དང་པོ། གསང་མཚམས་ཉོན་
མོངས་ཚར་གཅོད་ཀྱི་སྒྲུབ་པ་ནི། རྗེ་རིན་པོ་ཆེ་སོགས་མཁས་པ་སྔར་མས། ཕྱི་
མཚམས་བཅའ་གཞིའི་གོང་དུ་བཅད་པས་ཕྱིའི་གདོན་རྟོག་སྒྲོལ། ནང་མཚམས་
བསྐྱེད་རིམ་གོང་དུ་བཅད་པས་རྟོག་པ་རང་རྒྱུད་པ་སྒྲོལ། གསང་མཚམས་མཆོད་
39



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་གོང་དུ་བཅད་པས་གཙང་དམེའི་གཉིས་རྟོག་སྒྲོལ། ཞེས་གསུངས་པས།
ཁ་ཅིག་གིས་དག་མ་དག་ཀུན་མཆོད་པའི་རྫས་སོ། །ཞེས་ཟེར་ཏེ། གསང་སྔགས་
ལ་དག་མ་དག་གི་རྟོག་པས་རིས་སུ་མ་ཆད་པ་དགོས་ཏེ། གསང་སྔགས་ཐེག་པ་
ཆེན་པོའི་ལྟ་བ་ཡེ་ནས་དག་མ་དག་གི་རྟོག་པ་དང་བྲལ་བས། ཚོགས་དྲུག་ཡུལ་
དུ་གང་སྣང་བ་ཐམས་ཅད་རང་སྣང་དག་པའི་མཆོད་རྫས་སུ་མ་གྱུར་པ་གང་ཡང་
མེད་པས་སོ། །དེ་ལྟར་མ་རྟོགས་པའི་རྟོག་འཁྲུལ་འུ་ལེ་འདུལ་བའི་ཕྱིར། དེ་ཁོ་
ན་ཉིད་ཀྱི་གདེང་བསྐྱེད་ལ་སྔགས་ཚིག་གི་བདེན་པ་བདར་ཞིང་གནམ་ལྕགས་
ཞུན་མའི་འཕྲོ་འདུས་མཚམས་བཅད་པའོ། །
གཉིས་པ་བྱིན་འབེབས་ལོངས་སྤྱོད་སྒྲུབ་པ་ནི། མཆོད་པ་འབུལ་བ་ཡིན་ཏེ།
ནང་གསེས་ཀྱིས་ཕྱེ་ན། ཕྱི་མཆོད། ནང་མཆོད། གསང་མཆོད། ཡང་གསང་
དེ་ཁོ་ན་ཉིད་ཀྱི་མཆོད་པ་བཞིའོ། །དང་པོ་ཕྱི་མཆོད་ཀྱི་སྒོམ་དོན་ལ། གོང་དུ་
བཤད་པ་ལྟར་སྦྱོང་སྤེལ་བརླབས་བཀྲོལ་ཟིན་པའི་མཆོད་རྫས་རྣམས་ལས། རྣམ་
བརྒྱད་དེ་བདུད་རྩིའི་རྒྱ་མཚོར་བྱུང་། དེ་ལས་དྭངས་མ་རླངས་པའི་ཚུལ་དུ་
འཕྲོས་པ་ལས་རིག་པའི་ལྷ་མོ་སོགས་འདོད་ཡོན་གྱི་ལྷ་མོ་བརྒྱ་ཚོས་གཟུགས་སྒྲ་
དྲི་རོ་རེག་རྒྱུན་བོན་གཏེར་གྱི་མཆོད་པ་ལྷ་སོ་སོའི་དབང་པོའི་གནས་རྣམས་སུ་
མཆོད་པ་སྟེ། དེ་ཡང་གཟུགས་མཆོད་སྤྱི་སྤུངས་ལས། གཟུགས་ལྔ་ཁ་དོག་རྣམ་
པ་དྲུག །ཅེས་པས། དབྱིབས་གཟུགས་ལྔ། （༡༢༧) ཁ་དོག་གི་གཟུགས་དྲུག །ཉི་
ཟླ་གཟའ་སྐར་སྒྲོན་མེ་མེ་ལོང་རྣམས་སྤྱན། སྒྲ་མཆོད་དེ་ལས། མེ་ཆུ་ས་རླུང་རྔ་
གཤང་དུང་། ཞེས་པས། འབྱུང་ལྔ་དང་ལུས་ཅན་གྱི་སྒྲ། རྔ་གཤང་དྲིལ་བུ་སོགས་
རོལ་མོའི་བྱེ་བྲག་འབུད་བཀྲོལ་བརྡུང་བྱ་རྒྱུད་ཅན་རྣམས་སྙན། དྲི་མཆོད་དེ་
ལས། ག་བུར་ཙནྡན་ཨ་ག་རུ། ཞེས་པས། ལྷན་སྐྱེས་དང་སྦྱར་བྱུང་གི་དྲི་ཞིམ་



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
པ་སྤོས་ཀྱི་རྣམ་པ་ཐམས་ཅད་ཤངས། རོ་མཆོད་དེ་ལས། ཁ་མངར་བསྐ་དང་
ལན་ཚ་དང་། ཞེས་པས། རོ་ཁ་བ་མངར་བ་བསྐ་བ་སྐྱུར་བ་ཚ་བ་མྱག་པ། ཞལ་
ཟས་འབན་གཏོར་བདུད་རྩི་ལྗགས། རེག་མཆོད་དེ་ལས། ལྷབ་ལྷུབ་འཇམ་འཁྲིལ་
རེག་ན་བདེ། ཞེས་པས། ལྷའི་ན་བཟའ་པཉྩ་ལི་ཀ་སོགས་ལྷབ་ལྷུབ་སྣ་ཚོགས་
སྐུར། རྒྱུན་མཆོད་མེ་ཏོག་སྟེ། དེ་ལས། དྲི་མེད་འོད་ལྡན་པདྨ་རྒྱས། ཞེས་པས།
དྲི་མ་མེད་པའི་མེ་ཏོག་ཁ་དོག་སྣ་ཚོགས་འདབ་མ་བཞི་བརྒྱད་བཅུ་དྲུག་བརྒྱ་
སྟོང་ཁྲི་འབུམ་དང་ལྡན་པ་རྣམས་གསུང་ངམ་མགྲིན་པར། བོན་མཆོད་གར་ཏེ།
དེ་ལས། མཉེན་ལྕགས་འཁྲིལ་ལྡེམ་ཁྲོ་བཞེད་རྔམ། ཞེས་པས། མཆོད་པའི་གར་
དྲུག་གམ། ཡང་ན་གཡུང་དྲུང་ལས་རྣམ་པར་དག་པའི་རྒྱུད་ལས། ལྷ་མོ་དགྱེས་
གར། ཁྱུང་མོ་ལྡིང་གར། རྨ་བྱ་ལྡེམ་གར་སོགས་བཅུ་དྲུག་བཤད་པ་རྣམས་ཞབས།
གཏེར་མཆོད་རིན་པོ་ཆེ་སྟེ། དེ་ལས། རྣམ་དག་མུ་ཏིག་རིན་ཆེན་གསེར་དང་
གཡུ། ཞེས་པས། རིན་པོ་ཆེ་སྣ་བརྒྱད་ཐུགས་ལ་མཆོད་ཅིང་མཐར་ལྷ་མོ་རྣམས་
ཀྱང་དབང་པོའི་གནས་དེ་ཉིད་དུ་ཐིམ་པར་མོས་པ་ནི་སྔ་རབས་པས་མཆོད་ཚངས་
ཞེས་པའི་ཐ་སྙད་མཛད་ལ། གཡུང་དྲུང་སྤྱོད་པའི་ཕྲེང་བ་ལས། དཀར་མོ་གཟུགས་
ནི་སྤྱན་ལ་ཐིམ།། མཐིང་ག་རེག་ནི་ལུས་ལ་ཐིམ།། དམར་མོ་སྒྲ་དབྱངས་སྙན་ལ་
ཐིམ། སེར་མོ་རོ་ནི་ལྗགས་ལ་ཐིམ། ལྗང་མོ་དྲི་ནི་ཤངས་ལ་ཐིམ།། ཞེས་སོ། །དེ་
དག་གི་མཚན་བྱ་དོན་གྱི་མཆོད་པ་ནི། རྒྱུའི་ཐེག་པས་རྣམ་པར་ཤེས་པ་ཚོགས་
བརྒྱད་དབྱེ་བཤད་ལས། ཀུན་གཞི་སྟོང་ཉིད རྣམ་ཤེས་མེ་ལོང་། ཡིད་ཤེས་སོར་རྟོགས། དབང་ཤེས་བྱ་གྲུབ། ཉོན་
ཡིད་མཉམ་ཉིད་ཡེ་ཤེས་སུ་གནས་འགྱུར་བར་བཤད་དོ། མཆན། འདོད་པའང་འབྲས་བུའི་ཐེག་པ་
འདིར་ཞུགས་པའི་རྟོགས་པ་མཆོག་ལྡན་གྱི་རྣལ་འབྱོར་ལ་ཡེ་ཤེས་ལྔར་གནས་གྱུར་
པ་དང་། གསང་སྔགས་ཐེག་པ་ཆེན་པོ་ལ་གང་སྣང་བ་ཐམས་ཅད་སྐུ་དང་ཡེ་ཤེས་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱི་སྣང་བ་འབའ་ཞིག་ལས་གཞན་དུ་མི་འདོད་པས་མཆོད་བྱ་མཆོད་ཡུལ་གཉིས་
སུ་མེད་པ་སྟེ། སྤྱི་སྤུངས་ལས། ཡེ་ཤེས་ལ་ཡེ་ཤེས་སུ་རོལ་ཏེ་ཕུལ། ཞེས་བཤད་
པ་ལྟ་བུའོ། །ཁུ་བ་བདུད་རྩི་སྟོང་གསུམ་དང་མཉམ་པའི་སྣོད་ཀ་པཱ་ལ་ཁེངས་པ།
རོ་མཆོག་བརྒྱ་དང་ལྡན་པ་ནམ་མཁའི་མཐའ་ལས་འཕྱུར་བ་དེ། ལྷ་རྣམས་ཀྱི་
ལྗགས་ཀྱི་དབང་པོ་ལས་ཤར་བའི་འོད་ཀྱི་སྦུ་གུས་དྲངས་སྟེ་གསོལ་བས་ཟག་
ཟག་མེད་
ཡེ་ཤེས་རྒྱས་ཤིང་བོན་སྐྱོང་སྲུང་མའི་ཐུགས་དམ་བསྐངས། དེའི་མཚོན་དོན་གཉུག་
མའི་ངང་རྒྱུན། རྩིག་མ་མཛེས་རྒུའི་གཟུགས། སྙན་རྒུའི་སྒྲ། ཞིམ་ཆུའི་དྲི་། གདའ་
རྒུའི་རོ། །འཇམ་རྒུའི་རེག །སྡུག་རྒྱུའི་རྒྱུན། འཐད་རྒུའི་བོན་ལ་སོགས་པའི་
འདོད་བའི་ཡོན་ཏན་ཆེན་པོ་བདུན་དུ་སྤེལ་བས་བསྟན་སྐྱོང་དཔལ་མགོན་རྣམས་
མཆོད་པས་དགྱེས། དེའི་མཚོན་དོན་དབང་ཤེས་ལྔ་སེམས་སེམས་ཉིད་དུ་རང་
གྲོལ་བའོ། །གཉིས་པ་ནང་མཆོད་གཏོར་རཀ་སྨན་གསུམ་སྒོམ་དོན་ནི། གཏོར་
མ་ལ། གཏོར་མ་ཉིད་ཕྱི་ལྟར་རི་རབ་གླིང་མཚོས་འཇིག་རྟེན་དཔལ་མགོན་རྣམས་
མཆོད། ནང་ལྟར་མཚལ་རི་ལྷའི་འདུན་ས་ལྟ་བུ་འདོད་ཡོན་གྱི་སྤྲིན་འཕྲོ་བས་
དཀྱིལ་འཁོར་ལྷ་ཚོགས་བོན་སྐྱོང་སྲུང་མ་རྣམས་ལྔགས་ཀྱི་དབང་པོ་ཚིམས་པར་
བྱས། གསང་བ་ལྟར་རིན་ཆེན་གཏེར་ལྡན་མ་བརྒྱ་ཚོས་སྲིད་པའི་གཏེར་རི་རབ་
གླིང་མཚོ། ནོར་གྱི་གཏེར་རིན་ཆེན་ནོར་བདུན། ཤེས་བྱའི་གཏེར་བཟོ་དང་སྒྱུ་
རྩལ། བོན་གྱི་གཏེར་དགོངས་སྤྱོད་ཟབ་མོ། །ཡིད་ཀྱི་གཏེར་ཀུན་སློང་ཚད་མེད་
སོགས་གཏེར་ལྔའི་མཆོད་པས་ཐུགས་རབ་མཉེས་པར་བྱས་ཏེ་ལྷ་མོ་དང་བཅས་
པ་ལྷ་རྣམས་ལ་ཐིམ་པར་བསམ། དེ་ཡང་ངེས་པའི་དོན་དུ། ཕྱི་ལྟར་འཁོར་བ་
རིགས་དྲུག་སྟེ་ལྷ་མིན་ལྷ་གཉིས་གཅིག་ཏུ་བསྡོམས་པའོ། ། མཆན། ལྔ། ནང་ལྟར་ཕུང་པོ་ལྔ། གསང་བ་
ལྟར་དུག་ལྔ་ཡེ་ཤེས་ཀྱི་རོལ་པར་ཤར་བས་འཁོར་བ་བོན་ཉིད་དབྱིངས་སུ་དག་པ་
Y 02



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བསྟན་ཏོ། །རཀྟ་ལ། རཀྟ་ཉིད་ཕྱི་ལྟར་ཚངས་རྒྱུང་གི་ཞིང་ཁམས་སྣོད་བཅུད་ཀྱི་
འབྱོར་པས་མགྲོན་ཕྱི་མ་རྣམས་དབང་པོ་ཚིམས་པར་བྱས། ནང་ལྟར་ཤ་རི་ཁྲག་
མཚོ་རུས་བྲག་སྤུངས་པ་རྣམས་ལྷ་རྣམས་འཁྲོས་པའི་ཚུལ་གྱིས་ཞལ་གདངས་ཏེ་
ལྗགས་ཀློག་མོ་ལྟ་བུས་ཏོག་གིས་བླངས་ནས་དགྱེས་པའི་རྐན་སྒྲ་དང་བཅས་
ཏེ་གསོལ་བས་འཁོར་བའི་སྐྱེ་ཤིའི་རྩད་གཅོད་པར་བསམ། གསང་བ་ལྟར་
ཤེས་རབ་བློ་ལྡན་མ་བརྒྱ་ཚོས་རིན་པོ་ཆེའི་གཟེ་ཞལ་དུ་བུད་མེད་ཁྱི་རྟ་བན་གླང་
མ་ཧེའི་ཤ་ལྔ་བསྣམས་པ་ལྷའི་ལྗགས་ཐོག་ཏུ་བསྟབས་ཏེ་ལྷ་མོ་ཡང་ལྗགས་ཀྱི་
དབང་པོ་ལ་ཐིམ་པས་དགྱེས་པའི་གད་མོ་དང་བཅས་ཏེ་གསོལ་ཞིང་ཐུགས་རབ་
ཏུ་དགྱེས་པར་བསམ། དེ་ཡང་ངེས་དོན་དུ། ཕྱི་ལྟར་འཁོར་བ་རང་ངོར་དག་
པས་སྐྱེ་ཤིའི་ཁུངས་ཟད་ནང་ལྟར་དུག་གསུམ་སྤང་ཐབས་བྲལ་བས་བོན་ཉིད་
ཀྱི་རྩལ་རྫོགས། གསང་བ་ལྟར་བདུད་ལྔ་རང་སར་གྲོལ་བས་འཁོར་བའི་རྒྱུན་
ཆད་པར་མཚོན་ནོ། །ཤ་ཁྲག་གི་མཆོད་པ་ལ་སྡིག་མ་འདྲེས་པ་ཞིག་གལ་ཆེ་བའི་
ཚུལ་ནི། རྫས་ལྔ་རིན་ཆེན་སྒྲོན་མ་ལས། རྒྱུ་ཡི་དམ་ཚིག་སྡིག་མ་འདྲེས།། སྡིག་
འདྲེས་མཆོད་པས་ལྷ་མི་མཉེས།། ཞེས་པ་ལྟར། བུད་མེད་ཁྱི་རྟ་བན་གླང་མ་ཧེའི་
ཤ་ལྔ་ནི་ཁ་ཟས་ཀྱི་
ཟས་ཀྱི་ཆེད་དུ་གསོད་པར་མི་འགྱུར་བས་སྡིག་མི་འདྲེས་པའི་ཤ་ལྔ་
པོ་དེ་ནི་གཙང་དམེའི་རྟོག་བྲལ་ཞིག་གིས་དབུལ་དགོས་ཕྱིར། དེ་ལྟ་བུ་ལས་གང་
ཟག་ཕལ་གྱིས་ནི་མ་ཡིན་པས། ཁ་ཟས་ཀྱི་ཆེད་དུ་བསད་པའི་ཤ་མཆོད་རྫས་སུ་
འབུལ་བ་ནི་བླ་གྲྭའི་གཟུགས་དོད་བ་གླང་གི་ཡིད་ཅན་གྱི་བླུན་པོ་ཅུང་ཟད་ཀྱང་
མི་ཤེས་པའི་ལུགས་ཏེ། སྐྱེས་བུ་དམ་པ་རྣམས་ནི་དེ་དག་དགག་བྱར་མཛད་
དོ། །དེས་ན་ཤ་ཁྲག་དབུལ་དགོས་པ་རྣམས་ལ་གཡག་འབྲི་ར་ལུགས་ལ་སོགས་པ་
རང་བཞིན་གྱིས་ནད་གཙང་མས་ཤི་བའི་ཤ་དེ་ཉིད་དབུལ་བ་ཡིན་ནོ། །རྒྱུ་མཚན་
103



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཞན་ཡང་ཤ་ཁྲག་རུས་གསུམ་དུག་གསུམ་རྩད་གཅོད་པའི་ཕྱིར་འབུལ་བ་ཡིན་
ན། དུག་གསུམ་གྱི་གཞི་མར་སོང་བ་ནི་མཁས་པའི་སྤྱན་སྔར་མི་མཛེས་པ་ཉིད་
དོ། །བླུན་པོ་དག་དེ་ལྟར་མ་ཤེས་པས་དུད་འགྲོ་དང་ཅི་ཁྱད་དེ་ཚར་གཅོད་བྱའི་
རིགས་ཡིན་ནོ། །སྨན་མཆོད་ལག རྩ་བརྒྱད་སྟོང་ལ་སྦྱར་བ་ཡི ཞེས་པ། གྲུབ་ཆེན་
ལས། དམ་རྫས་རྩ་བ་ལྔའམ་བརྒྱ་ཉེར་ལྔ། རྩ་བ་སྡོང་པོ་ལོ་འདབ་ཡལ་ག་རྒྱས།།
འབྲས་བུ་མེ་ཏོག་དྲི་ངད་རབ་ལྡན་པ། བདུད་རྩིའི་རང་བཞིན་མ་ལུས་དེ་ལྟར་མཚོན།།
ཞེས། ཕྱི་ནང་གཉིས་ཀྱི་ཆ་ནས་རྩབ་སྡོང་པོ་ཤུན་པ་ལོ་མ་ཡལ་ག་མེ་ཏོག་ཁུ་བ་འབྲས་
བུའི་མཚོན་པའི་དང་། གསང་བའི་རྩ་བ་བརྒྱད་པོ་གོང་དུ་བཤད་ཟིན་ལ། ཡང་ན་
བདུད་འདུལ་ལས རྩེ་ལྔལག་དང་བརྒྱ་སྦྱར་ནས། རྩབརྒྱ་སྟོང་ལ་སྦྱར་བ་ཡི།། ཞེས་
པས། རྩབ་ལྔ་ནི་མ་རྒྱུད་ལས། བྱང་སེམས་དྲི་ཆེན་རཀྟའི་དྲི་ཆུཤཞེས། བྱང་སེམས་
དྲི་ཆེན་རཀྟ་དང་དྲི་ཆུ་དང་གསང་ཤ་དང་ལྔ་པོ་དེ་རེ་རེ་ལའང་མངོན་པ་ཕྱིའི་
བཞི་དང་། སྦེད་པ་ནང་གི་བཞི་སྟེ་རྩ་བ་བརྒྱད་བརྒྱད་གོང་དུ་བསྟན་པ་ལྟར་ལ།
དེ་དག་བརྒྱད་ཚན་རེ་རེ་ལའང་སོ་སོའི་སྐྱོབ་དང་འཕྲད་བརྒྱ་ཉེར་ལྔ་རེ་སྦྱར་དུ་
ཡོད་པས་ཡན་ལག་སྟོང་དུ་འགྱུར་བའོ། །བདུད་རྩི་ལྔ་པོ་འདི་ལ་ཕྱི་མཚན་ཉིད་
པ་གཙང་
ང་བའི་རྣམ་པར་འཛིན་ལ། ནང་གསང་སྔགས་པས་དམ་རྫས་བདུད་
རྩི་ལྔ་དང་། གསང་བ་ཡེ་གཤེན་པས་ཡེ་ཤེས་ཆེན་པོའི་ཟིལ་ཐིགས་ལྔ་ཞེས་བཤད་
དོ། །གསང་ཤ་འདི་ལ་མཆོད་རྫས་དང་སྒྲུབ་རྫས་གཉིས་སུ་ཡོད་ལ། མཆོད་
རྫས་ནི་གོང་དུ་བཤད་པ་དེའོ། །སྒྲུབ་རྫས་ནི་མིང་སྲིང་འདུས་པ་ནལ་བུའི་སྙིང་
ཁྲག་ཡིན་ཏེ། དོན་དུ་ཙིཏྟའི་ནང་གི་ཁྲག་ལ་ཟེར་རོ། །འདི་སྲིད་པའི་རྒྱལ་མོའི་སྒྲུབ་
རྫས་སོ། །དེ་དག་ནི་གསང་སྔགས་ཀྱི་མཆོད་རྫས་ཀྱི་གཙོ་བོ་ཡིན་པས་ན་བྱིན་
གྱིས་བརླབས་ནས་ཡེ་ཤེས་ལྷའི་ཚོགས་ལ་ཕུལ་ན་བཤད་འགྱུར་གྱི་མཆོག་དང་
པས་མི་
04



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཐུན་མོང་གི་དངོས་གྲུབ་ལྔ་འཐོབ། རང་གི་དངོས་གྲུབ་ཏུ་བླངས་ཤིང་ལོངས་
སྤྱོད་ན་ནད་ལྔ་དང་གདོན་ལྔ་( ༡༢༨） ལས་གྲོལ་ཏེ། གུ་ཡ་ལས། དྲི་ཆེན་དག་
གིས་དུག་ནད་སེལ།། དྲི་ཆུས་བརླང་ཐབ་ནད་སེལ་ལོ། །མང་སས་མཛེ་ནད་སེལ་
བ་དང་།། པདྨ་རཀྟ་འཐོར་བསྙོན་སེལ།། གཡུང་དྲུང་སེམས་ཀྱིས་ཚ་ནད་སེལ།།
ཞེས་སོ། །འཆི་མེད་གཙུག་ཕུད་ཀྱིས་གཡུ་ལུང་ཤེལ་ཕུག་ཏུ་བསྒྲུབས་པས་གཡུ་
འབྲང་དང་། ཉོན་མོངས་བདུད་ལྔ་བཅོམས་ནས་ཡེ་ཤེས་ཀྱི་རྩི་ལྔར་གྲུབ་པས་
བདུད་རྩི་ཞེས་གྲགས་སོ།། སྒོམ་དོན་ནི། རང་རང་གི་གཞུང་ལྟར་སྦྱོང་སྤེལ་བྱས་
ལ་བདུད་རྩི་དེ་ཉིད་ཀྱི་དྭངས་མ་སྤྲིན་དུ་འཕྲོ་བ་
་འཕྲོ་བ་ལས་སྨན་གྱི་བཅུད་ལྡན་མའམ་
རྩི་ཡི་མཛོད་ལྡན་མ་བརྒྱ་ཚོས་གཅན་ལྔའི་ཐོད་པ་ （༡༢༩）པད་རིས་ལྡན་པའི་
ནང་དུ་བདུད་རྩིས་བཀངས་བ་བསྣམས་པ་ལྷ་རྣམས་ཀྱི་ལྗགས་ཐོག་ནས་བྱུང་
བའི་འོད་ཀྱིས་ཁབ་ལེན་རྡོས་ལྕགས་ཕྱེ་འཐོན་པ་བཞིན་དུ་ཧུབ་ཀྱིས་དྲངས་ཏེ་
ལྷ་མོ་རྣམས་ཀྱང་ཤེལ་འོད་ནང་དུ་ཐིམ་པ་ལྟར་གནས་སུ་ཐིམ་པས་ཐུགས་མཆོག་
མཉེས་ཤིང་ཟག་མེད་ཀྱི་བདེ་བ་རྒྱས། ཁུ་བ་བདུད་རྩིའི་རང་བཞིན་རོ་མཆོག་
བརྒྱ་དང་ལྡན་པས་བོན་སྐྱོང་སྲུང་མའི་ཐུགས་དམ་བསྐངས། རྩིག་མ་འདོད་
པའི་ཡོན་ཏན་བདུན་ （ ༡༣༠)གྱིས་འཇིག་རྟེན་དཔལ་མགོན་རྣམས་ཚིམས་
པར་བྱས། རྗེས་སུ་སྒྲུབ་གཤེན་རང་གི་དངོས་གྲུབ་ཏུ་བླངས་ཤིང་། ལྷག་མ་དམིགས་
མེད་དུ་བསྔོ་བའོ། །དེའི་ངེས་དོན་གྱི་མཆོད་པ་ནི། ཕུང་ལྔ་དུག་ལྔ་བདུད་ལྔ་ལ་
སོགས་པ་ཡེ་ནས་རང་གི་ངོ་བོས་རྣམ་པར་དག་ཅིང་རིགས་ལྔ་ཡབ་ཡུམ་གྱི་སྲོག་
ཏུ་འཁྱིལ་པ་ཡེ་ཤེས་ལྔའི་ངོ་བོ་གྱུར་པ་ཉིད་མཚོན་ནོ། །གསུམ་པ་གསང་མཆོད་
ལ། སྦྱོར་སྒྲོལ་གཉིས་ལས། སྦྱོར་མཆོད་ནི། གཞན་ལུགས་ཀྱི་རྙིང་ཆོས་དང་
རང་ལུགས་ཀྱི་གསར་བོན་སོགས་རྟེན་ཅན་གྱི་ཆགས་སྦྱོར་ཁོ་ན་ལ་འདོད་པ་དེ་
05



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལྟར་ཡང་ཡིན་མོད་ཀྱང་། ད་དུང་ཤིན་ཏུ་རིག་པའི་རྒྱ་བསྐྱེད་དགོས་ཏེ། དབལ་
ཕུར་གཏིང་རྫོགས་ལས། ཕྱི་ནང་སྣོད་བཅུད་འཁོར་འདས་ཐམས་ཅད་ཀུན།།
ཐབས་དང་ཤེས་རབ་འདུ་འཕྲོ་ཆེན་པོར་སྦྱོར།། ཞེས་པས། འདི་ལྟ་སྣང་བ་སྣང་
དུ་མེད་པ་སྟོང་པ་ནི་ཡབ་ཡུམ་ལ་སྦྱོར་བ། སྟོང་པ་སྟོང་དུ་མེད་པ་སྣང་བ་ནི་ཡུམ་
ཡབ་ལ་སྦྱོར་བ། སྣང་སྟོང་གཉིས་ཟུང་དུ་ཆུད་པའི་བདེ་བ་ནི་སྲས་གཉིས་མེད་ལ་
སྦྱོར་བ་ཅེས་བྱའོ། །དེས་མཚོན་པའི་དབྱིངས་དང་ཡེ་ཤེས། ཐབས་དང་ཤེས་རབ།
དངོས་དང་དངོས་མེད། ནམ་མཁའ་དང་སྣང་སྲིད་ལ་སོགས་པ་ཡེ་ནས་སྦྱོར་
བའི་མཆོད་པ་མ་གྱུར་པ་གང་ཡང་མེད་དོ། །དེ་ཉིད་མཚོན་བྱེད་ལྷ་ཡབ་ཡུམ་
སྙོམས་འཇུག་གང་རིག་པ་ཡབ། སྟོང་པ་ཡུམ་སྦྱོར་བའི་གཉིས་མེད་ལ་བློ་བཞག་
ཅིང་ཟག་བྲལ་གྱི་བདེ་བའི་རོས་མཆོད་པའོ། །སྒྲོལ་མཆོད་ནི། ཕ་རྒྱུད་ལས། ང་
ནི་སྲོག་མེད་དེ་དག་སྲོག་རྣམས་གཅོད། རྒྱལ་ཁམས་ཡུལ་འཁོར་བཅོམས་པ་བདག་
གིར་བགྱི།། ཕ་དང་མ་ཡང་བསད་ལ་དཀོར་རྣམས་འཕྲོག །ཅེས་པ་ལྟར།
འཁོར་འདས་གཉིས་སུ་འཛིན་པ་དེ་གཉིས་འཛིན་གྱི་རྟོག་པ་སྟེ། གཉིས་མེད་ཀྱི་
དགོངས་པ་རྟོགས་པ་ལ་གེགས་བྱེད་པའི་དགྲ་ཡིན་པས་ན། འཛིན་པ་དེ་ལ་བལྟས་
པས་གཉིས་འཛིན་གྱི་རྟོག་པ་གདོད་ནས་གྲུབ་མ་མྱོང་བ་ནི་སྲོག་མེད་དེ་དག་
སྲོག་གཅོད་པ་ཞེས་བྱའོ། །གཉིས་འཛིན་གྱི་སྲོག་ཆད་པས་གཉིས་མེད་མཉམ་
པ་ཉིད་ཀྱི་ཡེ་ཤེས་རང་ལས་ཤར་ནས་སེམས་དང་སེམས་བྱུང་གི་རྟོག་པ་ཆོམས་
ཏེ་ཐམས་ཅད་རང་གི་ངོ་བོར་གྲོལ་བས་བདག་གིས་བགྱི་ཞེས་བྱའོ། །དེ་ལྟར་ཤེས་
ས་ལས་དང་ཉོན་མོངས་པ་གཉིས་ཀྱང་ཁུངས་ཟད་སྒྲིབ་པ་ཐམས་ཅད་རང༌
སངས་ཏེ་འཁོར་བའི་སྐྱེ་ཤིའི་ཕུགས་སྟོངས་ནས་སྲིད་པ་མཐའ་མར་བྱས་པ་
ལ་སྒྲོལ་བའི་མཆོད་པ་ཞེས་བྱའོ། །དེ་ལྟར་རྟོགས་པའི་རྣལ་འབྱོར་པས་བསྒྲལ་
སྣ06



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བའི་ཞིང་བཅུས་（༡༣༡) བསྡུས་པའི་སེམས་ཅན་བློ་ངན་སྲིད་པའི་འཇིག་རྟེན་འོག་མར་
བརྒྱུད་པ་རྣམས་སྙིང་རྗེ་ཚད་མེད་པས་བསྒྲལ་བ་ལ། ཀུན་རྫོབ་ཏུ་སྒྲོལ་བྱེད་
དབལ་བོན་བདག་ཉིད་དང་བསྒྲལ་བྱའི་ཡུལ་གཉིས་སྒྱུ་མ་དང་མིག་ཡོར་ཙམ་དུ་
སྣང་ནའང་དོན་དམ་པར་གཉིས་མེད་དུ་རྟོགས་པས་སྲོག་གི་དངོས་གཞི་མེད་པས་
བསྒྲལ་བར་གནང་ངོ་། །དེ་ལྟར་མ་རྟོགས་པའི་གཟུ་ལུམས་ཀྱིས་སེམས་ཅན་སྲོག་
གཅོད་ན་བདེ་གཤེགས་བཀའ་འདས་ཀྱི་ལྟུང་བ་འབྱུང་བར་མ་ཟད་རུ་དྲར་
(༡༣ ༡） གོལ་བའི་ལོ་རྒྱུས་ལ་སོམས་ཤིག །བཞི་པ་ཡང་གསང་དེ་ཁོ་ན་ཉིད་ཀྱི་
མཆོད་པ་ནི། འཁོར་འདས་སྣང་སྲིད་ཀྱི་བོན་ཐམས་ཅད་གདོད་ནས་ཡོད་མ་
མྱོང་། མེད་མ་མྱོང་། ཡོད་མེད་གང་གི་མཐས་མ་རེག་རང་ཤར་རང་གྲོལ་དུ་གནས་
པས་མཆོད་བྱ་མཆོད་བྱེད་མཆོད་ཡུལ་གསུམ་ཀ་རང་རྩལ་རང་སྣང་ཡོངས་བརྡལ་
མཉམ་ཁྱབ་རིས་མེད་དེ། དཔེར་ན་གསེར་གླིང་དུ་ས་རྡོ་ཡུལ་གསུམ་གསེར་ལས་
མེད་པ་ལྟར་གཅིག་ཏུ་མ་ངེས་གཉིས་སུ་མ་གྲུབ་གང་ཡང་སྨྲ་བསམ་བརྗོད་བྲལ་
མཉམ་ཉིད་རོ་གཅིག་ཏུ་རྟོགས་པ་ནི་དོན་གྱི་མཆོད་པ་ཕྱག་རྒྱ་ཆེན་པོ་ཞེས་བྱ་བ་
མཆོད་པ་ཀུན་གྱི་བླ་མེད་དོ། །དེ་ལྟར་མཆོད་པ་བཞི་པོ་འདིས་དཀྱིལ་འཁོར་
ཀུན་ལ་སྤྱི་ཙམ་དུ་ཁྱབ་ནའང་སྦྱོར་སྒྲོལ་བླ་མེད་གསུམ་པོ་འདི་ཚིག་ཟིན་དངོས་
སུ་ཡོད་མེད་སྣ་ཚོགས་འབྱུང་བས་སྒོམ་དོན་ཤེས་དགོས་སོ། །སྨན་རཀ་གཏོར་
གསུམ་དྭངས་མ་འདོད་ཡོན་ལྷ་མོ་སྤྲོ་བ་མངོན་རྟོགས་ཀུན་སྤྱི་ཙམ་དུ་ཚིག་མཐུན་
པས་ཁོ་བོས་མ་རྒྱུད་ལྟར་སྦྱར་བ་འཐད་དམ་ཕལ་པས་གལ་ཏེ་བློ་གྲོས་ཀྱི་མིག་དང་
ལྡན་པ་དག་གིས་དཔྱོད་མཛད།
གསུམ་པ་འཕྲོ་འདུ་གསང་བ་འཛབ་ཀྱི་སྒྲུབ་པ་ལ་བདུན། སྤྱི་ཡི་དོན།
སྒོམ་པའི་འཛབ་འཁོར། སྤྲོ་བའི་འཕྲོ་འདུ། བཟླས་པའི་རང་བཞིན། འདྲེན་
107



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་ཕྲེང་བ། ཇི་ཙམ་བཟླ་བའི་ཚད། སྲུང་བའི་དམ་ཚིག་གོ །དང་པོ་ནི། བསྒྲུབ་
བྱའི་ལྷ་ལ་འབོད་པའི་དོན་དང་མཚུངས་པ་འཛབ་བསྙེན་ཏེ། རྒྱུད་ལས། སྙིང་
པོ་ལྷ་ཡི་སྤྱན་འདྲེན་ཡིན། ཞེས་པས་སོ། །དཔེར་ན་མི་ངོ་ཤེས་ལ་མིང་ནས་བཏོན་
ནས་བོས་ན་རང་དང་ཉེ་བའི་སར་འོང་བ་བོན་ཉིད་ཡིན་པ་བཞིན་དུ། ལྷ་ཡེ་
ཤེས་པ་རང་དང་དུས་གསུམ་དུ་འབྲལ་བ་མེད་པར་གནས་པས་ཉེ་རིང་མེད་ནའང་
།
ངོ་མཚར་རྒྱས་པའི་རྒྱུད་ལས། ཁྲོ་བོ་མཁའ་འགྱིང་ཁ་ཡི་སྐུ་མཆོག་ནི། མདུན་
ནས་རྒྱབ་ཏུ་བསྐོར་ཀྱང་ཁུམ་པ་མ་གྱུར་ཏེ།། ཞེས་པ་ལྟར། ལས་སྒྲིབ་འཐུགས་
པོས་བར་ཆད་པས་ལྷ་ཡེ་ཤེས་པའི་སྐུ་ཡི་མདུན་ནས་རྒྱབ་ཏུ་བསྐོར་ཀྱང་ཞལ་མི་
མཐོང་བར་ཐག་རིང་བ་ལྟ་བུར་གནས་པས་
པས་གསལ་དག་ཚིག་གིས་ལྷའི་མཚན་
ལྟ་བུའི་བསྙེན་པ་ནས་བཏོན་ནས་བོས་ན་ཡེ་ཤེས་པའི་ལྷ་དང་བར་གྱི་སྒྲིབ་བྱེད་
རིམ་གྱིས་ཟད་ནས་ཉེ་བར་འགྱུར་བ་ནི་དེ་ཉིད་ལས། དཀའ་བ་ཉམས་སུ་བླངས་
ནས་ཁྱེད་བསྒྲུབས་པས།། དུས་འདིར་སྒྲིབ་པ་བྱང་ནས་ལྷ་ཞལ་ཁུམ།། ཞེས་སོ། །དེ་
ཡང་ཚེ་དང་སྒྲུབ་པ་མཉམ་སྐུལ་གྱི་ཞེ་དམ་དང་བཅས་པའི་བརྩོན་པ་དྲག་པོས་
མ་བསྒྲུབས་ན་མི་འགྲུབ་ཅིང་དེ་ལྟ་བུའི་བསྒྲུབས་ནའང་གྲུབ་པ་སྲིད་པ་ན་རེ་
འགའ་བའི་ཚུལ་ཡང་དེར་ལས། ཁྱེད་ཀྱི་ཞལ་མཐོང་གྲུབ་པ་སྟོང་ཕྲག་བརྒྱ་ལས་
འགའ། ཞེས་པས་སོ། །དེས་ན་འདིའི་སྦྱང་བྱ་འཁོར་བའི་གནས་ན་མིང་ཚིག་ཡི་
གེ་ངག་གི་བརྗོད་པ་དུ་མ་དང་འཁྲུལ་པའི་སྒྲ་དོན་དེར་འཛིན་གྱི་རྟོག་པ་རྣམས་ཡིན་
ལ། སྦྱོང་བྱེད་ངག་བཟླས་ཡིད་བཟླས་དེ་ལས་དོན་དམ་བོན་ཉིད་ཀྱི་བཟླས་པ་
རྣམས་སོ། །སྦྱངས་འབྲས་སངས་རྒྱས་ནས་གདུལ་བྱ་ལ་བོན་འཁོར་བསྐོར་
བ་སོགས་བསྒྲགས་པ་གསུང་གི་དཔེའུ་ཙེས་འགྲོ་དོན་མཛད་པ་སྟེ། དེ་དག་གི་
རྟེན་འབྲེལ་བསྒྲིགས་པའོ། །གཉིས་པ་འཛབ་འཁོར་ནི། རང་ཉིད་ལྷ་གང་ཡིན་
08



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
གསལ་དག་བརྟན་གསུམ་དང་ལྡན་པར་བསྒོམས་པའི་ཐུགས་ཙིཏྟ་རིན་པོ་ཆེ་
འོད་ཀྱི་རང་བཞིན་མཆོང་གུར་ཕུབས་པ་ལྟ་བུའི་ནང་ཉི་མ་ཟླ་བ་པདྨ་བརྩེགས་
པའི་གདན་ལ་རང་འདྲ་བའི་ཡེ་ཤེས་སེམས་དཔའི་སྐུ་ཚོན་གང་པ་ཞི་བ་འཇའ་
འོད་དང་དྲག་པོ་མེ་དཔུངས་འཁྲིགས་པའི་ཀློང་ན་བསྒོམས། དེའི་ཐུགས་འོད་
ཀྱི་གོང་བུ་དང་གསལ་སྒྲིབ་གཡོགས་བྲལ་བའི་ཀློང་ན་ཞི་བ་ལ་ཟླ་བ། དྲག་པོ་ལ་
ཉི་མའི་གདན་སྲན་མའི་གའུ་ཙམ་གྱི་སྟེང་དུ་ཨ འམ་བསྲོ་ལ་སོགས་པའི་ལྷ་
གང་ཡིན་གྱི་ཐུགས་སྲོག་ས་བོན་རང་གི་སྐུ་མདོག་དང་མཐུན་པར་ལངས་སྟབས་སུ་
ལྷའི་ཞལ་བསྟན་ཕྱོགས་ལ་ཡིག་ངོ་ཕྱིར་བསྟན་ནས་གནས་པར་གསལ་གདབ་པ་
ནི་སེམས་དཔའ་སུམ་བརྩེགས་ཞེས་བྱ་སྟེ། དགུ་འཕར་ལས། རྩ་བའི་ལྷ་ཡི་
ཐུགས་ཀ་ན། ཡེ་ཤེས་སེམས་དཔའ་ཚོན་གང་ཚུལ། རང་རང་སྔགས་དང་ཡིག་
འབྲུ་ནི།། མ་ནོར་རིམ་བཞིན་བསྒོམ་པར་བྱ། ཞེས་གསལ་དག་བརྟན་གསུམ་
དང་ལྡན་པ་དམ་ཚིག་སེམས་དཔའ། དེའི་ཐུགས་དཀྱིལ་གྱི་སྐུ་ཡེ་ཤེས་སེམས་
དཔའ། དེའི་ཐུགས་ཀློང་གི་ས་བོན་ཡིག་འབྲུ་ཏིང་ངེ་འཛིན་གྱི་སེམས་དཔའ་
སྟེ། སྤྱི་སྤུངས་སྐོར་གསུམ་གྱི་འཛབ་སྐྱེད་ལྟ་བུའོ། །ཁ་ཅིག་ཏུ་ཡེ་ཤེས་སེམས་
དཔའ་མི་འབྱུང་བ་དམ་ཚིག་སེམས་དཔའི་མཐར་སྔགས་ཕྲེང་གིས་བསྐོར་བ་ནི་
སྤྲུལ་པ་དང་སྤྲུལ་གཞིའི་ ( ༡༣༢) དོན་ལ་དགོངས་པ་སྟེ་གེ་ཁོད་ཀྱི་འཛབ་འཁོར་
ལྟ་བུའོ། །འགའ་ཞིག་ཏུ་ཐུགས་སྲོག་ས་བོན་མི་འབྱུང་བར་ཡེ་ཤེས་པའི་མཐར་
སྔགས་ཕྲེང་གིས་བསྐོར་བ་ནི་སེམས་དཔའ་གསུམ་པ་གཉིས་པའི་ངོ་བོར་གནས་
པའི་དོན་ཡང་ཡིན་ཏེ། དཔེར་ན་ཕུར་པའི་འཛབ་འཁོར་ལྟ་བུའོ། །ཡང་དམ་
ཚིག་པའི་ཐུགས་ཀར་ཡེ་ཤེས་པ་ཏིང་ངེ་འཛིན་གྱི་སེམས་དཔའ་ངོ་བོར་གནས་
པའི་ཚུལ་དུ་ས་བོན་གྱི་མཐར་སྔགས་ཕྲེང་གིས་བསྐོར་བ་དཔེར་ན་ཨཱ་གསལ་གྱི་
3 03



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཛབ་འཁོར་ལྟ་བུ་ཅི་རིགས་སུ་འབྱུང་མོད་ཀྱི། འོན་ཀྱང་གཙོ་ཆེ་འདི་ཙམ་
གྱིས་སྤྱི་ལ་ཁྱབ་པ་ཡིན་ནོ། །གང་ལྟར་ཡང་རྩ་བའི་ས་བོན་དེའི་མདུན་ནས་བརྩམས་
ཏེ་བཟླ་སྔགས་ཀྱི་ཡིག་འབྲུ་རྣམས་སྤུ་ཤད་ཙམ་དུ་ཕྲ་ལ་དོད་པ་འཛབ་འཁོར་
རྣམས་སུ་འབོ་འབོ་འཛག་འཛག་འདྲ་བ་ཞུ་ནི་མ་ཞུ་ཞེས་པའི་དོན་འབོ་ལ་ཁད་
འཛག་ལ་ཁད་པ་ལ་ཞུ་ནི་མ་ཞུ་སྟེ་ཕན་ཚུན་མ་འདྲེས་པར་གསལ་ཞིང་འབར་
བའི་ཕྲེང་བས་བསྐོར་བ་ལ། ཡུམ་ཉིད་ཀྱི་ཐུགས་ཀ་ལའང་དེ་བཞིན་དུ་བསྒོམ་
དགོས་པའི་ཚུལ། དགུ་འཕར་ལས། ཡུམ་ཉིད་ལ་ཡང་དེ་བཞིན་ཏུ། ཡིག་འབྲུ་
( ༡ ༣ ༣)སྔགས་དང་བཅས་པ་བསྐྱེད།། ཅེས་སོ། །ཡིག་འབྲུ་རྣམས་ཀྱང་བློ་ཡུལ་
དུ་གང་བབས་ཀྱི་གཟབ་མ་གཤར་ཡིག་གང་རུང་བསྒོམ་ཆོག་པའང་རྒྱལ་བསྟན་
ནི་མོས་པའི་སྣང་ངོར་དེར་སྟོན་གྱི་རོལ་པར་ཤར་བ་བོན་ཉིད་དེ་ཐབས་མཁས་
ཤིང་ཐུགས་རྗེ་ཆེ་བའི་བདག་ཉིད་ཡིན་པས་སོ། སྔགས་ཕྲེང་བཀོད་ཚུལ་དང་
འཁོར་ཚུལ་སོགས་ཀྱང་རང་རང་གཞུང་ནས་འབྱུང་བ་བཞིན་ལ། གཟེར་བུ་
ལས། རྐང་པ་ནང་ལ་འགྲེང་བུ་ཕྱི་ལ་སློང་གི་ཚུལ་དུ་ཞེས་པ་ལྟར། ཕལ་ཆེར་
དཀྱིལ་འཁོར་ལྷ་ཚོགས་འཁོར་རྣམས་གཙོ་བོ་ལ་ཞལ་ཕྱོགས་ནས་འཁོད་པའི་
དོན་དང་མཚུངས་པར་བཟླ་སྔགས་རྣམས་ཀྱང་ཡིག་ངོ་ལྷའམ་ས་བོན་ལ་བསྟན་
ནས་ༀ་དང་བསྔོ་སོགས་ཀྱིས་སྣ་ཁྲིད་ནས་གཡས་སུའམ་བོན་བསྐོར་བྱ་དགོས་
པ་ཤས་ཆེ་ལ། ཤེས་རབ་ཡུམ་གྱི་ཕྱོགས་དང་ཟློག་པ་ལས་སྦྱོར་སོགས་འགའ་ཞིག་ལ་
སྔགས་ངོ་ཕྱིར་བསྟན་ཕྱི་ནས་བཀླག་པ་ཆོག་པ་ལྟར་འཁོར་དུས་གཡོན་དུའམ་ཆོས་
བསྐོར་བྱ་དགོས་པ་འང་ཡོད་པས་མཐའ་གཅིག་ཏུ་མ་ངེས་ཕྱིར་རང་རང་གཞུང་
གི་དགོངས་དོན་དང་མ་འཛོལ་བ་གལ་ཆེ་བར་རིགས་པར་བྱའོ། །གང་ལྟར་ཡང་
ཡིག་ཕྲེང་གཅིག་གི་ནང་དུ་མགོ་འདྲེན་ཨཾ་ལྟ་བུ་དང་བསྔོ་སོགས་མཇུག་གི་སྔགས་
I 10



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
འབྲུ་ལ་ཐུག་པའི་བར་དུ་ཡང་དོག་དང་སྔགས་ཐུང་བའི་རིགས་ཀྱིས་མ་གང་བ་
དང་རིང་བ་རྣམས་མ་ཤོངས་པའམ་གྲལ་དུ་མ་ཚུད་པའི་རྣམ་རྟོག་གི་འཁྲིས་མི་
གདགས་པར་འོད་ཀྱི་ཉག་ཐག་གིས་སྦྲེལ་བར་རང་སྒྲ་དང་བཅས་ཏེ་འཁོད་
པར་དམིགས། ཁ་ཅིག་གིས་སྔགས་ཕྲེང་རིང་བ་ཕྲེང་གཅིག་ཏུ་མ་ཚུད་ན་ཕྱི་
ནང་རིམ་པར་བསྐོར་བ་བཤད་པ་ནི་རྟོག་པ་སྟེ། ཡིད་ཀྱི་སྐྱེ་མཆེད་ཡིན་པས་
གྲལ་དུ་མི་ཤོང་རྒྱུ་གང་ཡང་མེད་དོ། །གཙོ་འཁོར་རང་རང་གི་ས་བོན་གཙོ་
བོའི་ཐུགས་སྲོག་གི་ཕྱི་རོལ་དུ་རིམ་པར་བསྐོར་དགོས་པ་ནི་ཡོད་དེ། དཀྱིལ་
འཁོར་གྱི་བབས་དང་བསྟུན་པའི་བསྐོར་ལུགས་ལངས་སྟབས་སུ་སྤུ་ཤད་གཟེངས་
པ་ལྟ་བུར་བཤད་དོ། །སྟག་ལ་སོགས་བསྲུངས་འཁོར་རྣམས་སུ་བླ་མ་དང་བསྲུང་
བྱ་གཅེས་པ་དག་ཐུགས་སྲོག་དང་དབྱེར་མེད་དང་གཞན་ཚེ་སྲོག་གི་ངོ་བོ་ནི་ཡིག་
ཐུགས་སྲོག་གི་ཁོག་པར་བསྒོམས་པ་གནད་ལ་གཞན་དུའང་དེ་ལྟར་རིག་པའི་
འཕྲུལ་ཤེས་པར་བྱའོ། །གསུམ་པ་སྤྲོ་བའི་འཕྲོ་འདུ་ལ་དྲུག་སྟེ། སྤྱི་སྤུངས་ཀྱི་
འཛབ་བསྒོམ་ཐབས་དུང་ཕོར་མ་ལས། བ་ཐག་གཟེངས་པའི་འཕྲོ་འདུས་སྒྲིབ་
པ་སྦྱོང་བ་དང་། ལུ་གུ་རྒྱུད་ཀྱི་འཕྲོ་འདུས་ཐུགས་དམ་བསྐུལ་བ་དང་། ཞགས་
པ་ལྟ་བུའི་འཕྲོ་འདུས་དངོས་གྲུབ་བསྡུ་བ་དང་། ལྕགས་ཀྱུ་ལྟ་བུའི་འཕྲོ་འདུས་
དམིགས་བྱ་འདྲེན་པ་དང་། གནམ་ལྕགས་ཞུན་མའི་འཕྲོ་འདུས་ལོག་པའི་སྟོབས་
བཤིག་པ་དང་། ལོངས་སྤྱོད་གཏེར་ཁྱིམ་གྱི་འཕྲོ་འདུས་གཏོར་ཚོགས་བྱིན་གྱིས་
བརླབས་པའོ། །ཞེས་དང་། ཡང་དེ་ཉིད་ལས། ཞི་ཁྲོ་གཉིས་ཀ་སྤྱི་འཛབ་དུས་
བ་ཐག་གཟེངས་པ་ལྟ་བུ་བྱ་སྟེ་བག་ཆགས་སྒྲིབ་པ་སྦྱོང་བའོ། །ཞི་བའི་དུས་སུ་
ལུ་གུ་རྒྱུད་དུ་བྱ་སྟེ་ཐམས་ཅད་སྦྲེལ་ཞིང་བསྙེན་པའོ།། རྒྱས་པའི་དུས་སུ་ཞགས་
པ་ལྟ་བུ་བྱ་སྟེ་དངོས་གྲུབ་སྡུད་པའོ། །དབང་གི་དུས་སུ་ལྕགས་ཀྱུ་ལྟ་བུ་བྱ་སྟེ་
{ }



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྨིན་པར་འདྲེན་པར་བྱེད་པའོ། །དྲག་པོའི་དུས་སུ་གནམ་ལྕགས་ཞུན་མ་ལྟ་བུ་བྱ་
སྟེ་ལོག་བྱེད་ཀྱི་སྟོབས་བཤིག་པའོ། ཞེས་པས། ཞི་བ་གཙོ་ཆེ་གཡུང་དྲུང་ཡོངས་རྫོགས
གསེར་མིག་གཡུ་སྤྲས། ཨ་གསལ། ཞི་བ་ལྷ་རྒྱན་གཅིག་པ་ལྟ་བུ་རྣམས་ལ་
ལུ་གུ་རྒྱུད། རྒྱས་པ་ཀུན་སྣང་ཁྱབ་པ་སོགས་དང་གཞན་ཡང་རིག་འཛིན་
སྐོར་རྣམས་ལ་ཞགས་པ་ལྟ་བུ་དང་། དབང་ཁྲོ་བོ་ངོ་མཚར་རྒྱས་པ་སོགས་དང་
གཞན་མཁའ་འགྲོའི་སྐོར་དང་ཚེ་གཡང་རྣམས་ལ་ལྕགས་ཀྱུ་ལྟ་བུ་དང་། དྲག་
པོ་དབལ་གསས་ཞང་སྐོར་ཕུར་པ་འབུམ་རམ་རོལ་པ་ལྟ་བུ་རྣམས་ལ་གནམ་
ལྕགས་ཞུན་མ་དང་། ཞི་ཁྲོ་གང་ཡང་སྤྱི་འཛབ་རིགས་ལ་བ་ཐག་གཟེངས་པའི་
འཕྲོ་འདུ་བྱ་བ་སྤྱི་བཏང་ཡིན་ནའང་རང་གཞུང་ལ་དངོས་གསལ་གསུངས་པ་
རྣམས་གང་ལྟར་ཡང་དེ་ཉིད་གཙོ་བོ་བྱ་དགོས་ཤིང་། དེ་དག་ཀྱང་གཅིག་ཏུ་མ་
ངེས་ཏེ། གཞུང་ཞི་ཁྲོ་གང་རུང་གཅིག་དང་སྦྱར་ན་མཚམས་བཅད་གསུམ་གནམ་
ཞུན། རྫས་བྱིན་རླབས་མཆོད་འབུལ་རིགས་ཚོགས་གཏོར་རྣམས་གཏེར་ཁྱིམ།
འཛབ་ལས་བཞི་གང་རིགས། གར་མཆོད་ལུ་གུ་རྒྱུད། སྐུ་བསྟོད་ལྕགས་ཀྱུ། རྟགས་
སྒྲུབ་ཞགས་པ་ལྟ་བུ་དང་། མཆོད་འབུལ་རང་ལའང་སྤེལ་བ་གཏེར་ཁྱིམ། སྤྲོ་
བསྡུ་ལྕགས་ཀྱུ་ལྟ་བུ་སྟེ་གང་ལ་གང་འོས་ཤུགས་ཀྱིས་སྦྱར་ཤེས་ལས་མཐའ་གཅིག་
ཏུ་ཡི་གེར་བཀོད་དུ་མེད་དོ། །དེས་ན་འཕྲོ་འདུ་དྲུག་པོའི་དོན་ཞིབ་ཏུ་བསྙད་ན་
རེ་རེ་བཞིན། བསྐུལ་བྱེད་ཀྱི་འཕྲོ་འདུ་གསུམ། སྡུད་བྱེད་ཀྱི་འཕྲོ་འདུ་གསུམ།
ལས་སྦྱོར་གྱི་འཕྲོ་འདུ་གསུམ་དང་དགུ་རེས་གཏན་ལ་ཕབ་དགོས་ཏེ། དེ་ལས་
པོ་བ་ཐག་གཟེངས་པའི་འཕྲོ་འདུ་ལས། བསྐུལ་བྱེད་གསུམ་ནི། བདག་
སྐྱེད་ཐུགས་ཀའི་སྔགས་འཁོར་ལས་འོད་ཟེར་བ་ཐག་གཟེངས་པ་ལྟ་བུ་ཡར་འཕྲོས་
དབྱིངས་ན་བཞུགས་པའི་ལྷ་ཚོགས་རྣམས་ཀྱི་ཐུགས་དམ་གྱི་རྒྱུད་བསྐུལ། ཕར་
12



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
འཕྲོས་མདུན་སྐྱེད་ཀྱི་ལྷ་ཚོགས་ཀྱི་ཐུགས་དམ་གྱི་རྒྱུད་བསྐུལ། ཚུར་འདུས་བདག་
ལུས་ཀྱི་ལྷ་ཚོགས་རྣམས་ཀྱི་ཐུགས་དམ་གྱི་རྒྱུད་བསྐུལ། འོད་ཟེར་འབར་བའི་
རང་བཞིན་ཏུ་ལྷ་ཡབ་ཡུམ་གྱི་སྙོམས་འཇུག་ལ་བློ་བཞག་ཅིང་ཐབས་ཤེས་ཀྱི་
སྲས་སྤྲོས་ཏེ་བདེ་སྟོང་གི་ཉམས་སྐྱོང་ལ་བསྙེན་སྔགས་རིང་བ་རྣམས་ཚར་ཉེར་
གཅིག་དེ་ལས་རིང་བ་ཚར་བདུན་ཐུང་བ་རྣམས་བརྒྱ་རྩ་བརྒྱད་རེ་བཟླས་ལ།
དེ་ནས་སྡུད་བྱེད་ཀྱི་འཕྲོ་འདུ་གསུམ་ནི། ཡང་སྔགས་འཁོར་ལས་འོད་ཟེར་བ་
ཐག་གཟེངས་པ་ལྟ་བུ་ཡར་འཕྲོས་དབྱིངས་བཞུགས་ཀྱི་བྱིན་ནུས་བསྡུས་ནས་
རང་ལ་
ལ་ཐིམ། ཕར་འཕྲོས་མདུན་བསྐྱེད་ཀྱི་སྐུ་གསུང་ཐུགས་ཀྱི་ཡོན་ཏན་བསྡུས་
ནས་རང་ལ་ཐིམ། མར་འཕྲོས་ཕྱི་སྣོད་ཀྱི་རྡོས་པ་ནང་བཅུད་རིགས་དྲུག་གི་
ལས་ཉོན་བཅོམས་ནས་ཕྱི་སྣོད་ལྷའི་གཞལ་ཡས་ཁང་ནང་བཅུད་ལྷ་དང་ལྷ་མོར་
གྱུར། དེ་དག་གི་ཚེ་བཀྲག་བཅུད་མདངས་བསྡུས་ནས་རང་ལ་ཐིམ། འོད་ཟེར་
འདུ་འཕྲོའི་རང་བཞིན་དུ་ཟག་མེད་བདེ་བའི་འཁོར་ལོ་ལ་བློ་བཞག་ཅིང་བསྙེན་
སྔགས་བཟླས་ལ་གྲངས་ཚད་མང་ཉུང་གོང་ལྟར་རོ། །དེ་ནས་ལས་སྦྱོར་གྱི་འཕྲོ་
འདུ་གསུམ་ནི། ཡང་སྔགས་འཁོར་ལས་འོད་ཟེར་བ་ཐག་གཟེངས་པ་ལྟ་བུ་འཕྲོས་
པས་བདག་མདུན་དབྱིངས་བཞུགས་གསུམ་གྱི་སྐུ་ཡེ་ཤེས་ཀྱི་དཀྱིལ་འཁོར་གསལ།
གསུང་ཚངས་དབྱངས་ཀྱི་འཛབ་བསྙེན་བཟློ། ཐུགས་ཟག་མེད་ཀྱི་དགོངས་
ཉམས་འབར་བར་བསམ། ཡང་འོད་ཟེར་འཕྲོས་པས་རང་གཞན་གཉིས་ཀྱི་
ལས་སྒྲིབ་ཐམས་ཅད་ཟད་ནས་ལྷ་རྣམས་ཀྱི་ཞལ་གྱིདཀྱིལ་འཁོར་མཐོང་། གསུང་གི་
སྒྲ་དབྱངས་ཐོས། ཐུགས་ཀྱི་དགོངས་ཉམས་རྟོགས་པར ར་བསམ། ཡང་འོད་ཟེར་
འཕྲོས་པས་རང་གཞན་ཐམས་ཅད་ལུས་ལྷའི་སྐུར་གནས་གྱུར། ངག་གསུང་དུ་
གནས་གྱུར། ཡིད་ཐུགས་སུ་གནས་གྱུར་ནས་བདག་དང་ལྷ་གཉིས་མེད་གཅིག་ཏུ་
}



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཆུ་ལ་ཆུ་བཞག་པ་ལྟར་རོ་གཅིག་མཉམ་པ་ཉིད་ཀྱི་ཉམས་སྐྱོང་ལ་སྣང་གྲགས་
དྲན་གསུམ་ལྷ་སྔགས་ཡེ་ཤེས་གསུམ་གྱི་འཁོར་ལོ་གསུམ་དུ་ལྟ་ཞིང་སྙིང་པོ་
བཟླའོ། །ཐུན་མཚམས་སུ་དབྱངས་གསལ་གྱིས་སྔགས་ནུས་བསྐྱེད། ཡིག་བརྒྱས་
ཆད་པ་གསོ་ལ་འཛབ་བསྟོད་དོ། །གཉིས་པ་ལུ་གུ་རྒྱུད་ཀྱི་འཕྲོ་འདུ་ལ། བསྐུལ་
བྱེད་གསུམ་ནི། འོད་ཟེར་ལུ་གུ་རྒྱུད་དུ་སྤྲོ་བ་ལས་དམིགས་བྱའི་དོན་གོང་
དང་འདྲའོ། །སྡུད་བྱེད་གསུམ་ནི། ཐུགས་ཀའི་སྔགས་ཕྲེང་ལས་སྔགས་ཕྲེང་
གཉིས་པ་ཞིག་འཕྲོས་པ། ཡིག་འབྲུ་རྣམས་མ་རེག་ཅིང་བར་མ་ཆད་པར་གཅིག་ལ་
གཅིག་འཐུད་ཀྱི་ཚུལ་དུ་སྔགས་ཀྱི་རང་སྒྲ་སི་ལི་ལི་བྱུང་བ་ཡེ་ཤེས་པའི་ཐུགས་ཀ་
ནས་དམ་ཚིག་པའི་ཐུགས་ཀར་བརྒྱུད་དེ་ཡུམ་གྱི་ཐུགས་ཀར་ཞུགས། ཡུམ་
གྱི་ཐུགས་ཀའི་ཡེ་ཤེས་པའི་ཐུགས་ཀ་ནས་ཞལ་དུ་ཐོན་པ་ཡུམ་གྱི་ཞལ་ནས་ཡབ་
ཀྱི་ཞལ་དུ་ཞུགས། ཡབ་ཀྱི་སྐུའི་ནང་ནས་མར་བྱུང་བ་ཡེ་ཤེས་བའི་ཞལ་ནས་
ཞུགས་ཏེ་མགལ་མེ་བསྐོར་བ་བཞིན་དུ་བསམ། མདུན་བསྐྱེད་ཀྱི་ཐུགས་ཀའང་
དེ་ལྟ་བུ་བསྒོམ། བདག་མདུན་གྱི་བར་དུ་སྔགས་ཀྱི་ཕྲེང་བས་སྦྲེལ་ཞིང་སྔགས་
འཁོར་ལས་ལྷའི་སྐུ་མདོག་དང་མཐུན་པའི། འོད་ཟེར་ལུ་གུ་རྒྱུད་དུ་ཡར་འཕྲོས་
མར་འཕྲོས་ཕར་འཕྲོས་གསུམ་གོང་དང་འདྲའོ། །གྲངས་ཚད་ཀྱང་གོང་དང་
འདྲའོ། །དེ་ནས་ལས་སྦྱོར་འཕྲོ་འདུ་གསུམ་ལ་འོད་ཟེར་ལུ་གུ་རྒྱུད་དུ་སྤྲོས་ཤིང་
དམིག་དོན་གོང་དང་འདྲའོ། །གསུམ་པ་ཞགས་པ་ལྟ་བུ་དང་། བཞི་པ་ལྕགས་
ཀྱུ་ལྟ་བུ་དང་། ལྔ་པ་གནམ་ལྕགས་ཞུན་མ་ལྟ་བུ་གསུམ་ལའང་བསྐུལ་བྱེད་ཀྱི་
འཕྲོ་འདུ་གསུམ། སྡུད་བྱེད་ཀྱི་འཕྲོ་འདུ་གསུམ་རྣམས་སྤྲོ་བ་རང་རང་སྐབས་
ནས་འབྱུང་བ་བཞིན་ཏུ་འོད་ཟེར་སེར་པོ་ཞགས་པ་ལྟ་བུ་དང་། འོད་ཟེར་དམར་
པོ་ལྕགས་ཀྱུ་ལྟ་བུ་དང་། འོད་ཟེར་གནམ་ལྕགས་ཞུན་མ་ལྟ་བུ་སྤྲོ་བ་ལས་དམིགས་
1 24



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
དོན་བ་ཐག་གཟེངས་པ་དང་འདྲའོ། །ལས་སྦྱོར་གྱི་འཕྲོ་འདུ་གསུམ་ནི། ཞགས་
པ་ལྟ་བུ་ལ། ཐུགས་ཀའི་སྔགས་འཁོར་ལས་འོད་ཟེར་སེར་པོ་ཞགས་པ་ལྟ་བུ་
ཡར་འཕྲོས་པས་སླར་ཡང་དབྱིངས་བཞུགས་ཀྱི་སྐུ་གསུང་ཐུགས་ཀྱི་བྱིན་རླབས་
ཐམས་ཅད་སྐུ་དང་ཡིག་འབྲུ་ཐིག་ལེའི་རྣམ་པར་བསྡུས་ནས་རང་ལ་ཐིམ། ཕར་
འཕྲོས་པས་མདུན་བསྐྱེད་ཀྱི་གསང་གསུམ་གྱི་ཡོན་ཏན་ཐམས་ཅད་ཐིག་ལེ་དཀར་
དམར་མཐིང་གསུམ་གྱི་རྣམ་པར་བསྡུས་ནས་རང་ལ་ཐིམ། མར་འཕྲོས་སྣོད་
བཅུད་ཀྱི་ཚེ་བཀྲག་བཅུད་མདངས་ཐམས་ཅད་འོད་ཟེར་ཁ་དོག་སྣ་ལྔའི་རྣམ་
པར་བསྡུས་ནས་རང་ལ་ཐིམ་པས། མཆོག་གི་དངོས་གྲུབ་ལྔ། (༡༣༤) ཐུན་
མོང་གི་དངོས་གྲུབ་ལྔ་ཐོབ་ནས་སྣོད་བཅུད་ཐམས་ཅད་འོད་ཀྱི་གོང་བུར་འདྲིལ་
ཏེ། ཐམས་ཅད་ལུས་ལྷའི་སྐུའི་འཁོར་ལོ། །ངག་གསུང་གི་འཁོར་ལོ། །ཡིད་ཐུགས་
ཀྱི་འཁོར་ལོ་སྟེ་འཁོར་ལོ་གསུམ་གྱི་རང་བཞིན་དུ་ལྷག་ནས་ལྷུན་སྟུག་པོ་བཀོད་
པའི་ཞིང་ཁམས་མངོན་སུམ་དུ་ལྟ་ཞིང་ཟག་མེད་ཡེ་ཤེས་ཀྱི་ཉམས་སྐྱོང་ལ་སྙིང་
པོ་བཟླའོ། །ཐུན་མཚམས་སུ་ནུས་བསྐྱེད་ཁ་གསོ་བྱས་ལ་འཛབ་བསྟོད་དོ། །ལྕགས་
ཀྱུ་ལྟ་བུའི་ལས་སྦྱོར་གསུམ་ནི། བདག་མདུན་གཉིས་མེད་ཀྱི་ངང་ལས་ཐུགས་
ཀའི་སྔགས་འཁོར་ལས་འོད་ཟེར་དམར་པོ་ལྕགས་ཀྱུ་ལྟ་བུ་ཡར་འཕྲོས་པས་ཡེ་ཤེས་
རྫུ་འཕྲུལ་ལས་ཀྱི་ལྷ་རྣམས་ཀྱི་མཐུ་བྱིན་ནུས་པ་ཐམས་ཅད་འཕྲོག་སྟེ་རང་ལ་བསྟིམ།
ཕར་འཕྲོས་པས་གདུལ་བྱའི་འགྲོ་བ་གཟུགས་ཅན་གྱི་དགྲ །གཟུགས་མེད་ཀྱི་བགེགས། བར་ཆད་
ཀྱི་གདོན། ཚེ་ལེན་གྱི་བདུད། བསྒྲལ་བའི་ཞིང་དུ་གྱུར་པ། མཆན། ལྔ་དབང་དུ་སྡུད་ནས་འབར་
བའི་གཟིས་མཐུ་ཉམས་པར་བྱས་ཏེ། སྔགས་ཀྱི་འདུ་འཕྲོ་འཁྲུགས་པའི་ཟེར་
གྱིས་ལས་ཉོན་སྦྱོང་ཞིང་ཚེ་བཀྲག་མདངས་གསུམ་རང་ལ་ཐིམ་ནས་ཐར་པ་མཆོག་
གི་ས་ལ་འཁོད། མར་འཕྲོས་པས་རིགས་དྲུག་གི་སེམས་ཅན་ཐམས་ཅད་དབང་དུ་
} 15



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྡུད་ཅིང་ཚེ་དཔལ་མཐུ་དབང་ཐམས་ཅད་རང་ལ་ཐིམ། སླར་ཡང་བདག་གི་
གདུལ་བྱ་དམ་པར་གྱུར་ནས་ཐར་པའི་ས་ལ་འཁོད་དེ། མཐར་བདག་གཞན་
ཐམས་ཅད་ལུས་ངག་ཡིད་གསུམ་ཟག་མེད་ཡེ་ཤེས་ཀྱི་ཕྱག་རྒྱ་ཆེན་པོ་གསུམ་གྱི་
རང་བཞིན་དུ་ལྷག་ལྷག་འཆར་ཞིང་། བདག་མདུན་གང་ཡང་རིག་པ་ཡེ་ཤེས་
ཀྱི་འཁོར་ལོ་གཅིག་ཏུ་མཉམ་པར་བཞག་ལ་སྔགས་བཟླའོ། །ཐུན་མཚམས་སུ་
ནུས་བསྐྱེད་དང་ཁ་གསོ་བྱས་ལ་འཛབ་བསྟོད་དོ། །གནམ་ལྕགས་ཞུན་མ་ལྟ་བུའི་
ལས་སྦྱོར་གསུམ་ནི། བདག་མདུན་གཉིས་ལས་འོད་ཟེར་གནམ་ལྕགས་ཞུན་མ་
ལྟ་བུ་ཕར་འཕྲོས་ཚུར་འདུས་པས་མཐུ་སྟོབས་ནུས་པ་དགུ་འགྱུར་དུ་ལྷག་སྟེ།
ཐུགས་ཀའི་སྔགས་འཁོར་ལས་མེ་གློག་ཐོག་མཚོན་དཔག་ཏུ་མེད་པ་འཕྲོས་པས་
ཕྱི་སྣོད་ཀྱི་རྡོས་པ་བཅོམས་ནས་མེ་དཔུང་འབར་བའི་གཞལ་ཡས་ཁང་དུ་གྱུར།
ཡང་མེ་སྟག་ཚྭ་ཚྭ་སྐར་ལྟར་འཁྲུགས་པས་བསྟན་དང་འགྲོ་ལ་འཚེ་བའི་ལོག་བྱེད་
སྡེ་ལྔའི་གཟུགས་ཕུང་དུམ་བུར་ཚལ་པར་གཏུབ་སྟེ་གཞོབ་ཐུལ་གྱིས་བསྲེགས་ནས་
དུག་ལྔ་རྩད་གཡུང་དྲུང་བོན་གྱི་བསྟན་པ་བཤིག་པ། སྟོང་གསུམ་རྔ་ཐོག་དཀོར་ལ་འབགས་པ། དུས་གསུམ་
གཤེན་རབ་དབུ་འཕང་སྨད་པ། ཕྲིན་ལས་ཟབ་མོའི་དམ་ལ་ལྡོག་པ། དགེ་བའི་ལས་ལ་བར་དུ་གཅོད་པ། མཆན།
ནས་བཅད་དེ་རྣམ་ཤེས་ཐུགས་ཀར་ཐིམ་པར་བསམ། ཡང་འོད་ཟེར་འཕྲོས་པས་
རིགས་དྲུག་འཁོར་བའི་ལས་སྣང་ཐམས་ཅད་བསྲེགས། བག་ཆགས་ཀྱི་རྒྱུན་བཅད།
འཁོར་བའི་རྟེན་གནས་བཤིགས། སྡུག་བསྔལ་རྒྱ་མཚོ་སྐེམས། སྣང་གྲགས་དྲན་
གསུམ་དབལ་ཆེན་གསང་བ་གསུམ་གྱི་རང་བཞིན་དུ་ལྟ་ཞིང་འབར་བ་ལྷའི་ང་རྒྱལ་
གྱི་ངང་ནས་འཛབ་བཟླའོ། །ཐུན་མཚམས་སུ་འཛབ་བསྟོད་དོ། །དྲུག་པ་ལོངས་སྤྱོད་
གཏེར་ཁྱིམ་གྱི་འཕྲོ་འདུ་མཆོད་རྫས་རྣམས་སྦྱང་ཞིང་སྤེལ་བ་སྟེ། དེ་ཡང་སྦྱོང་
བྱེད་གསུམ་གྱིས་མཆོད་རྫས་ཀྱི་མ་དག་པ་ཐམས་ཅད་བསྲེགས་གཏོར་བཀྲུས།
Y 16



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
སྤེལ་བྱེད་གསུམ་གྱི་དྭངས་ཁུ་རྩིག་གསུམ་མམ་ཕྱི་ནང་གསང་གསུམ་དུ་སྤེལ།
ལས་སྦྱོར་ཨ་ཨཾ་ཧཱུྃ་གསུམ་གྱིས་བྱིན་གྱིས་བརླབས་པ་སྟེ། གོང་དུ་བཤད་ཟིན་
ཏོ། །བཞི་པ་བཟླས་པའི་རང་བཞིན་ལ་གཉིས་ཏེ། དམིགས་པ་དོན་གྱི་བཟླ་
ལུགས། གསལ་དག་ཚིག་གི་བཟླ་ལུགས་སོ། །དང་པོ་ལ་ལྔ་སྟེ། རང་བཞིན་གནས་
པའི་བཟླས་པ། བཀོད་པ་འཁོར་ལོའི་བཟླས་པ། ལུགས་འབྱུང་ཐབས་ཀྱི་བཟླས་
པ། ལུགས་ཟློག་ཤེས་རབ་ཀྱི་བཟླས་པ། མཚན་མེད་དོན་གྱི་བཟླས་པའོ། །དང་པོ་ནི།
སྐུའི་འཁོར་ལོ་ལྷ་བསྐྱེད་པ། གསུང་གི་འཁོར་ལོ་སྔགས་བཟླ་བ། ཐུགས་ཀྱི་འཁོར་
ལོ་འཛབ་འཁོར་བསྒོམ་པ་གསུམ་རང་གཞུང་སོ་སོ་ནས་གསལ་བཞིན་ལ།
འཕྲོ་འདུ་ལས་བཞི་གང་རིགས་དང་བསྟུན་ཏེ། སྔགས་ཀྱི་རང་སྒྲ་དང་བཅས་
གསལ་ཁྱུག་ཁྱུག་བྱེད་པར་བསམ་ལ་སྔགས་བཟླ་བ་སྟེ། དཔེར་ན་ཨ་གསལ་
གྱི་འཛབ་འཁོར་ ( ༡ ༣༥)ལྟ་བུའོ། །གཉིས་པ་ནི། འཛབ་བཟླས་པས་ཐུགས་
ཀའི་སྔགས་ཕྲེང་གཡས་གཡོན་གང་བབ་ཏུ་རྒར་རྒར་འཁོར་བ་ལས་འཕྲོ་ལ འདུ་
གང་རིགས་སྐབས་དང་སྦྱར་ལ་སྤྲོ་ཞིང་འཛབ་བསྙེན་བཟླ་བ་སྟེ་དཔེར་ན་མཆོག་
ལྔའི་ ( ༡༣༥） སྔགས་འཁོར་ལྟ་བུའོ། །མདུན་བསྐྱེད་ལའང་འདི་ལྟར་བསྐྱེད་དོ །གསུམ་
པ་ནི། འཛབ་བཟླས་པས་ཡབ་ཀྱི་ཐུགས་ཀའི་སྔགས་ཕྲེང་ས་བོན་ལ་གཡས་སུ་
བསྐོར་ནས་ཡེ་ཤེས་པའི་གསང་བ་ནས་འཐོན། དམ་ཚིག་པའི་སྐུ་འོད་ཀྱི་གོང་
བུའི་ནང་ནས་མར་བྱུང་བ་ཡབ་ཀྱི་གསང་བ་ནས་ཡུམ་གྱི་གསང་བར་ཞུགས་སྐུའི་
ནང་བརྒྱུད། ཡུམ་གྱི་ཐུགས་ཀའི་ཡེ་ཤེས་པའི་གསང་བ་ནས་ཞུགས། ས་བོན་
ལ་གཡས་སུ་བསྐོར་ནས་ཞལ་དུ་འཐོན། ཡར་བྱུང་སྟེ་ཡུམ་གྱི་ཞལ་ནས་ཡབ་ཀྱི་
ཞལ་དུ་ཞུགས་པ་སྐུའི་གནས་བརྒྱུད་ཡེ་ཤེས་པའི་ཞལ་ནས་ཞུགས་ཏེ་ཐུགས་ཀའི་
ས་བོན་ལ་ཐིམ་པས་རྣམ་ཀུན་མཆོག་ལྡན་བདེ་བ་ཆེན་པོ་མཆོག་གི་དངོས་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཐོབ། སླར་ཡང་ཡབ་ཡུམ་གྱི་སྐུའི་དབྱིབས་བརྒྱུད་དེ་བར་མ་ཆད་པར་མགལ་
མེ་བསྐོར་བ་ལྟར་འཁོར་བ་བསམ་ཞིང་འཕྲོ་འདུ་གང་བབས་སྐབས་དང་སྦྱར་
ལ་སྔགས་བཟླ་བ་སྟེ། དཔེར་ན་ཡབ་སྲས་གཅིག་དྲིལ་གྱི་འཛབ་འཁོར་ལྟ་བུའོ། །བཞི་
པ་ནི། ཐུགས་ཀའི་སྔགས་ཕྲེང་ས་བོན་ལ་གཡོན་དུ་བསྐོར་ནས་སྔར་ལྟར་ཡེ་ཤེས་
པ་དང་དམ་ཚིག་པའི་ཞལ་ནས་ཡུམ་གྱི་ཞལ་དུ་ཞུགས། ཡུམ་གྱི་ཐུགས་ཀའི་ཡེ་
ཤེས་པའི་ཞལ་ནས་ཞུགས་ས་བོན་ལ་གཡོན་དུ་བསྐོར་ཏེ་ཡེ་ཤེས་པའི་གསང་བ་
ནས་དམ་ཚིག་པའི་གསང་བར་འཐོན་པ་ཡབ་ཀྱི་གསང་བར་ཞུགས། ཡེ་ཤེས་
པའི་གསང་བ་ནས་ས་བོན་ལ་ཐིམ་པས་དངོས་གྲུབ་རྣམ་གཉིས་ཐོབ། སླར་ཡང་
སྔར་ལྟར་བར་མ་ཆད་པར་མགལ་མེ་གླད་ལ་བསྐོར་བ་བཞིན་དུ་བསམ་ལ་འཕྲོ་
འདུ་གང་བབ་སྐབས་དང་སྦྱར་ཏེ་སྔགས་བཟླ་བ་སྟེ། དཔེར་ན་མ་རྒྱུད་ཐུགས་
རྗེ་ཉི་མའི་དམ་ཚིག་ལུ་གུ་རྒྱུད་ཀྱི་བཟླས་པ་ལྟ་བུའོ། །ལྔ་པ་ནི། སྔགས་ཀྱི་འཁོར་
ལོ་ལས་འོད་འཕྲོས། ཞལ་ནས་འཛབ་བཟླས་པ་ཙམ་གྱིས་ཕྱི་སྣོད་འོད་ཀྱི་རང་
བཞིན། ནང་བཅུད་ཟེར་ཀྱི་རྣམ་པ་ཙམ་ཡང་སྟོངས་ནས། འཁོར་བ་བོན་ཉིད་
དབྱིངས་སུ་སངས་ཏེ། བོན་ཉིད་སྟོང་པ་ཆེན་པོ། བོན་ཉིད་མཚན་མ་མེད་པ།
བོན་ཉིད་སྨོན་པ་མེད་པར་རང་སྒྲ་གྲགས་པ་ཙམ་གྱི་དངོས་མེད་ཝལ་ཝལ་དུ་བཏང་
བར་བསམ་ལ་བཟླ་ཞིང་འཕྲོ་འདུ་དང་སྦྱར་མི་དགོས་ལ་བཟླ་བ་སྟེ། དཔེར་ན་
ཀུན་གསལ་བྱམས་མའི་མཚན་མེད་དོན་གྱི་བཟླས་པ་ལྟ་བུའོ། །གཉིས་པ་གསལ་
དག་ཚིག་གི་བཟླ་ལུགས་ལ་གཉིས་ཏེ། ཡིད་བཟླས་དང་། ངག་བཟླས་སོ། །དང་
པོ་ནི། སྟེང་འོག་གི་རླུང་ཁ་སྦྱོར་དུ་དགང་སྟེ་ཡིད་ཀྱིས་སྔགས་ཀྱི་སྐྱེ་མཆེད་དྲན་
པར་བྱས་ཏེ་བཟླས་པ་དང་། རླུང་འཛིན་པ་ཙམ་ཡང་སྤངས་ཏེ་བསྐྱེད་རྫོགས་
དང་མི་འབྲལ་བའི་ངང་ནས་ཡིད་ཁོ་ནས་སྔར་ལྟར་བཟླ་བ་སྟེ། སྤྱི་སྤུངས་རྩོད་
ཟླ 38



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཟློག་གི་རྒྱུད་ལས། མི་འགུལ་སྙིང་པོ་སེམས་ལ་བསྒོམ།། སེམས་ཀྱིས་སེམས་ལ་
གསལ་གདབ་ཅིང་། བསྐྱེད་རིམ་ངང་ནས་ཡིད་བཟླས་བྱ། དེ་ནི་བཟླས་པ་ཀུན་
གྱི་མཆོག །ཅེས་སོ། །གཉིས་པ་ངག་བཟླས་། ཤུབ་བུའི་བཟླས་པ། བུང་བ་རྩིར་
འཁོར་གྱི་བཟླས་པ། འབྲུག་མོ་སྒྲ་སྒྲོགས་ཀྱི་བཟླས་པ་གསུམ་ལས། ཤུབ་བུའི་
བཟླས་པ་ནི། མཆུ་དང་ལྕེ་རྩེ་མགུལ་ཙམ་མམ་སྔགས་སྒྲ་གོང་བའི་ཕྱི་ལ་ཐོས་
ཙམ་དུ་བཟླ་བ་དང་
། བུང་བ་རྩིར་འཁོར་ནི། མྱུར་བུལ་དང་འཕར་འབུག་མེད་
པར་སི་ལི་ལི་བུང་བ་མེ་ཏོག་ལ་འཁོར་བ་ལྟ་བུ་རྒྱུན་མེད་དུ་བཟླ་བ་དང་། འབྲུག་
སྒྲའི་བཟླས་པ་ནི། སྐད་གསངས་དྲག་པོར་བཟླ་བ་སྟེ། དེ་དག་རང་རང་སྐབས་
ནས་འབྱུང་བཞིན་སྦྱར་ཤེས་དང་། གཞན་ཡང་མན་ངག་རྫོང་འཕྲང་ལས། གསང་
སྔགས་གནད་ནི་སྔགས་ཡིན་པས།། ཆད་ལྷག་མེད་པར་བཟླ་བར་གཅེས། གསལ་
དག་ཚིག་གི་སྒྲ་ཆོད་པ། མི་ཚིག་གིས་ནི་མ་བསླད་པར། རྒྱུན་མེད་ཆུ་བོའི་རྒྱུན་
ལྟར་གྱིས། ཞེས་སོ། །ལྔ་པ་ཕྲེང་བ་ལ། རྒྱུ་ནི་མན་ངག་རྫོངས་འཕྲང་ལས། རྭ་
དང་རུས་པའི་ཕྲེང་བ་དང༌།། འབྲས་བུ་མེད་པའི་ཤིང་ཕྲེང་སྤོང་།། ཞེས་དང་།
ཞི་བ་ཤེལ་དང་ཉ་ཕྱིས་དང་།། མུ་མེན་དུང་གིས་མཛེས་པ་ཡིན།། རྒྱས་པ་གསེར་
ལ་བ་སོ་སྟེ། ཚེ་རིང་ནད་མེད་དགེ་བ་ཡིན།། བྱེ་རུ་ཟངས་དང་ཙན་ལྡན་
དམར།། འགུག་བྱེད་དབང་གིས་ལས་རྣམས་མྱུར།། རུ་རཀ་དང་ལུང་ཐང་འབྲས།།
ཐོད་པ་མངོན་སྤྱོད་དྲག་པོ་ལ།། བྷོ་དྷི་ཙི་ནི་སྤྱི་ལ་རྒྱུག །ཅེས་པ་སྟེ། ཐོད་པ་ལ་
སོགས་རུས་ཆེན་དང་བ་སོ་མིན་པ་གཞན་རཱ་དང་རུས་པ་འབྲས་བུ་མེད་པའི་ཤིང་
སོགས་ཀྱི་ཕྲེང་བ་སྤངས་ལ། བླང་བྱ་ལས་བཞིའི་ཕྲེང་བ་ཤུགས་ལས་གོ་ཅིང་བྷོ་
དྷི་ཙི་ནི་ལས་བཞི་གང་ལའང་མཆོག་ཏུ་བསྔགས་པའོ། །ཕྲེང་ཐག་ནི། བལ་ལམ་
རས་ཀྱི་སྐུད་པ་ཞི་བ་ལ་སུམ་སྒྲིལ། རྒྱས་པ་ལ་བཞི་སྒྲིལ། དབང་ལ་གཉིས་སྒྲིལ།
།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དྲག་པོ་ལ་དགུ་སྒྲིལ་དང་། ཁ་དོག་ཀྱང་ལས་བཞི་རང་མདོག་དང་། རྒྱུན་བུ་ལ་
བྱེད་ཚེ་ཞི་བ་ལ་གླང་། རྒྱས་པ་ལ་ར་ཁམ་པ། དབང་ལ་བ་དམར། དྲག་པོ་ལ་
ཞིང་ཆེན་རས་མར་བཤད་དོ། །ཕྲེང་བའི་དག་པ་ནི། རིན་ཆེན་གའུར། ཕྲེང་
ཐག་ཐུགས་རྗེའི་ཉག་ཐག་ལ། ཕྲེང་བའི་རང་བཞིན་རང་གཞུང་ལྷ། བཅུ་འཛབ་
ལས་བྱེད་ཕོ་ཉ་སྟེ། མདོ་འཛིན་གཉིས་བརྩེག་བོན་སྐུ་དང་། ངོ་བོ་ཉིད་ཀྱི་སྐུ་རུ་
མཚོན།། ཞེས་པས། ཕྲེང་བའི་དཀྱིལ་སྟོང་པ་བོན་ཉིད་དེ་བཞིན་ཉིད། དབྱིབས་
ཟླུམ་པོ་ལས་ཕྱི་མ་གསུམ་གྱི་འཕྲོས་གཞི་ཞི་བ། རང་བཞིན་དཀྱིལ་འཁོར་ལྷ་
ཚོགས་ཏེ་ཕྲེང་བ་ལ་དཀྱིལ་འཁོར་ཚང་པའི་དོན་གྱིས་ཕྲེང་བའི་དམ་ཚིག་ལ་
གནས་དགོས་སོ། །ཕྲེང་བ་བྱིན་རློབ་ལ། ཕྲེང་བའི་རང་བཞིན་དེ་ལྟར་མོས་ཤིང་ལྷ་
ཡེ་ཤེས་པ་སྤྱན་དྲངས་ལ་བསྟིམ། དབྱངས་གསལ་དང་ཡི་དམ་གང་བསྙེན་དེའི་
འཛབ་དང་༑ ཕྲེང་བ་བྱིན་རློབ་ཀྱི་སྔགས་སོགས་ཇི་རིགས་ཀྱི་རབ་ཏུ་གནས་པར་
བྱའོ། །འདྲེན་ལུགས་ནི་ལུང་ལས། ཞི་བ་ལ་ནི་མཛུབ་མོར་བཞག །རྒྱས་པ་གུང་
མོ་དབང་སྲིན་ལག །དྲག་པོ་མཐེའུ་ཆུང་སྟེང་ན་འདྲེན། ཟློག་བསད་ཕར་ལ་བགྲང་
པར་བཤད།། ཅེས་པས། ལས་བཞི་རང་རང་མཛུབ་མོ་གུང་སྲིན་མཐེའུ་ཆུང་གང་
བབས་ཀྱི་སྟེང་དུ་བཞག་ལ་མཐེ་བོང་གིས་ཚུར་བགྲང་བ་སྟེ། མཐེ་བོང་ལྕགས་
ཀྱུས་ལྷ་རྣམས་འགུག །ཅེས་བཤད་དོ། །ཟློག་བསད་ལག་པ་གཡོན་པས་བཟུང་
གཡས་ཀྱི་མཐེ་བོང་མཐེའུ་ཆུང་གཉིས་ཀྱིས་ཕར་ལ་བགྲང་བར་བཤད་དོ། །ཕྲེང་
བའི་དམ་ཚིག་ནི་འོག་ཏུ་འཆད་དོ། །དྲུག་པ་ཇི་ཙམ་བཟླ་བའི་གྲངས་ཚད་ནི།
བསྙེན་ཡིག་ལས། སྤྱི་ན་ཡིག་འབྲུ་དུ་ཡོད་པ།། དེ་སྙེད་འབུམ་ཕྲག་བཟླས་བརྗོད་
བྱ།། ཡི་གེ་སུམ་ཅུ་རྩ་གཉིས་ལ།། བཟླས་བརྗོད་སུམ་འབུམ་བྱ་བ་སྟེ།། དེ་བས་
ཡིག་འབྲུ་མང་བ་ལ། ཁྲི་ཕྲག་རེ་ཡིས་འགྲུབ་པའོ། །ཞེས་པ་སྟེ། གཙོ་ཆེ་རང་
120



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
གཞུང་ནས་གསུངས་པའི་བསྙེན་གྲངས་ཐིངས་པར་བྱ་བ་གལ་ཆེ་བར་རིགས་
སོ། །འོན་ཀྱང་ལུང་ལས། རྫོགས་ལྡན་དུས་ན་གཅིག་བཟླ་བ།། སུམ་ལྡན་དུས་
ན་ཉིས་འགྱུར་བཟླ།། གཉིས་ལྡན་དུས་ན་སུམ་འགྱུར་བཟླ།། རྩོད་ལྡན་དུས་ན་
བཞི་འགྱུར་བཟླ།། ཞེས་ཀྱང་བཤད་དོ། །བདུན་པ་བསྲུང་བའི་དམ་ཚིག་ལ་གསུམ།
སྨྲ་བཅད་བརྒྱད། ཡལ་བ་ལྔ། དམ་ཚིག་གསུམ་མོ། །དང་པོ་ལ་གསུམ་སྨྲ་བཅད་
དང་། དུས་ལ་བཀྲོལ་བ་དང་། དེའི་ཡོན་ཏན་ནོ། །དང་པོ་ནི། གསང་སྔགས་
རྫོངས་འཕྲང་ལས། ལུས་དང་ངག་དང་ཡིད་དང་གསུམ། འདོད་ཡོན་མན་ངག་
སྤྱོད་ལམ་དང་།། ཉམས་མྱོང་རྟགས་ཚད་སྨྲ་བཅད་དོ། །ཞེས་པས། ལུས་སྨྲ་བཅད་
་དབེན་པའམ་སྒྲུབ་པའི་གནས་སུ་དབང་པོའི་སྒོ་བསྡོམས་ལ་དྲོད་ཚད་མ་ཐོན་
བར་གསང་རྒྱས་གདབ། ངག་སྨྲ་བཅད་འཛབ་བསྙེན་འཆལ་ཟློས་མི་བྱེད། མི་
ཚིག་དང་འཁྲུལ་གཏམ་གྱིས་མི་བསླད་པར་བསྙེན་པའི་གྲངས་ཚད་མ་ཐོན་བར་
དུ་ངག་བསྡོམ། ཡིད་སྨྲ་བཅད་ཏིང་ངེ་འཛིན་དང་མི་འབྲལ་ཞིང་དམིགས་པ་
རང་ལ་རིག་པའི་རྩལ་བཏོན། ལོངས་སྤྱོད་སྨྲ་བཅད་ཟས་ནོར་ལ་ཆགས་ཞེན་
མི་བྱེད། ཆེ་ཚུལ་དང་སྦ་སྐུངས་མི་བྱེད། ཆོག་ཤེས་ཀྱིས་གང་བྱུང་ལ་ལོངས་སྤྱོད་
པའོ། །མན་ངག་སྨྲ་བཅད་བླ་མའི་གདམས་ངག་བདུད་རྩིར་ཤེས་པས་ངོམ་མེད་
བཏུང་ཞིང་མི་ལ་མི་ཤོར། སྤྱོད་ལམ་སྨྲ་བཅད་ལུས་སེམས་ཁོང་ལྷོད་མལ་དུ་ལུས་
ཚུགས་བཟུང་ཞིང་གདོང་མི་བསྒྱུར། ཉམས་མྱོང་སྨྲ་བཅད་སྒྲུབ་པའི་རྟགས་
དང་གཞན་ཡང་ཉམས་དང་རྟོགས་པ་ལ་སོགས་པའི་ཡོན་ཏན་འདྲ་བ་ཅི་བྱུང་
ཡང་ཞེན་པ་མི་བྱེད་ཅིང་མི་ལ་མི་བཤད། རྟོགས་ཚད་སྨྲ་བཅད་ཞེ་འདོད་མེད་
པས་གང་ཤར་དོན་དམ་དུ་འཁྱེར་ལ་ཕྱོགས་རིས་མི་བྱེད་པའོ། །མདོར་ན་ལུས་
ལྷ་རུ་ཤེས་པ། ངག་སྔགས་སུ་ཤེས་པ། ཡིད་ཏིང་ངེ་འཛིན་དུ་ཤེས་པ། འདོད་
༣ 2I



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡོན་ཚོགས་སུ་ཤེས་པ། གདམས་ངག་བདུད་རྩིར་ཤེས་པ། སྤྱོད་ལམ་དགེ་བར་
ཤེས་པ། ཉམས་མྱོང་རང་རྩལ་དུ་ཤེས་པ། རྟོགས་ཚད་བོན་སྐུར་ཤེས་པ་ནི་དོན་
གྱི་སྨྲ་བཅད་དོ། །གཉིས་པ་དུས་སུ་བཀྲོལ་བ་ནི། མི་སྨྲ་ཀ་མེད་བྱུང་ན་ལྟ་སྤྱོད་
མཐུན་པའི་གྲོགས་གཅིག་ལ་སྨྲ་ཞིང་གཉིས་ཕན་ཆད་ལ་སྨྲས་ན་ལྟུང་བས་ཕོག་
པ་ནི་སྔ་མ་ལས། མི་སྨྲ་ཀ་མེད་བྱུང་གྱུར་ན།། ཚུར་ལ་སྨྲས་པའི་ཚིག་དེ་དོར། དེ་
ལོན་བོན་དང་སྦྱར་ནས་སྨྲ།། ལན་པ་སླན་ན་དམ་བཅའ་ཉམས།། ཚིག་ཏུ་སྨྲས་
པས་སྔགས་ནུས་ཉམས། ཡིག་གེར་བྲིས་པས་ཕྱེད་ཉམས་ཤིང་། བརྡ་མང་བྱས་
པའང་ཞོར་ཉམས་པའོ། །ཞེས་སོ། །དེ་ཡང་གྲོང་ཡུལ་དང་འཚོགས་པར་བསྡོམ།
རི་ཁྲོད་དགོན་པར་ལྷོད། བླ་མའི་གསུང་ལ་ལྷོད། སྐྱེ་བོ་ལ་བསྡོམ། དགེ་བ་འཕེལ་
ན་ལྷོད། སྡིག་ལ་བསྡོམ། མཆུས་འགྲོས་ལག་བརྡབ་ཡིག་བྲིས་ལ་སོགས་པ་མི་
བྱའོ། །ངག་གཏོང་པའི་དུས་ནི། རང་གི་སྲོག་ལ་འོང་ན་གཏོང་།། སེམས་ཅན་
གྱི་དོན་མཐོང་ན་གཏོང་། བསྙེན་གྲངས་ཟིན་ནས་གཏོང་བའོ། །གསུམ་པ་ཡོན་
ཏན་ནི། སྔ་མ་ལས། སྨྲ་བ་དེ་ཉིད་བཅད་གྱུར་ན། ལུས་སེམས་བདེ་གཤེགས་
གནས་གྱུར་ཅིང་། སྨྲ་བ་དག་པས་གཡེང་བ་ཁོག །མཐར་ཐུག་རྫོགས་པའི་སངས་
རྒྱས་འཐོབ། ཅེས་སོ། །གཉིས་པ་ཡལ་བ་ལྔ་ནི། བསྙེན་ཡིག་ལས། སྔགས་ལ་ཡལ་
བ་ལྔ་ཡོད་དེ། ཞེས་པ། བསྐྱེད་རྫོགས་མ་ཟིན་པར་འཕྲོ་བཞག་ན་ལྷ་ཞལ་ཡལ།
འཛབ་གྲངས་མ་ཐོན་པར་བཞག་ན་སྔགས་ཀྱི་ནུས་པ་ཡལ། ཏིང་ངེ་འཛིན་སྤྲོ་
བསྡུ་མ་ཟིན་པར་འཕྲོ་བཞག་ན་བྱིན་རླབས་ཡལ། མཚམས་བྱེད་ནས་གྲངས་མ་
ཐོན་པར་འཕྲོ་བཞག་ན་འབྲས་བུ་ཡལ། གཏོར་ཚོགས་མ་འབྱོར་ཞིང་བྱིན་མ་
བརླབས་ན་དྲོད་རྟགས་ཡལ། གསུམ་པ་དམ་ཚིག་གསུམ་ནི། སྔགས་ཀྱི་དམ་
ཚིག །ཕྲེང་བའི་དམ་ཚིག །གསང་བའི་དམ་ཚིག་གོ །དང་པོ་ནི། བསྙེན་ཡིག་
22



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ལས། སྔགས་ཀྱི་དེ་ཉིད་མ་ཤེས་ན།། ལོང་བས་ལོང་བ་འཁྲིད་པར་འདྲ།། ཞེས་
པས། སྔགས་ཀྱི་དམ་ཚིག་བཅུ་གཅིག་ཡོད་དེ། མཚམས་མ་ཟིན་པར་མལ་སྟན་
དང་གོས་མི་སྤྲུགས། ཡིད་དམ་གྱི་ང་རྒྱལ་ལ་གནས་པའི་དུས་རྒོད་འཛུམ་མི་བྱེད།
མནན་བསད་བསྲེགས་པའི་དུས་སུ་ཁྲོ་གཉེར་རབ་ཏུ་བསྡུད། འཛབ་གྲངས་མ་
ཐོན་བར་དུ་མི་ལ་གཏམ་མི་བྱ། སྙིང་པོ་བཟླས་པའི་དུས་སུ་ཐུན་མཚམས་མིན་
པ་ཐ་ནའང་མདོར་འཛིན་ལ་མ་ཐོན་བར་དུ་མེ་ལ་ཕུ་མི་བཏབ། མཆིལ་མ་གཏོར་
སྡོག་ཞབས་དང་མི་རྒྱུ་བའི་ལམ་དུ་མི་དོར། ཉེས་པ་ཅི་བྱུང་ཡང་ནམ་མཁའ་
དང་གཞན་ལ་དབུགས་མི་རྒྱབ། མདོར་འཛིན་ལ་མ་ཕྱིན་བར་དུ་མི་ཕྱུགས་སུས་
འཁྱེར་ཀྱང་དབང་པོའི་སྒོ་བཀག །ལྷ་སྐྱེད་དང་འཕྲོ་འདུ་ཡལ་བར་མི་དོར།
བར་ཆད་ཟློག་པའི་དུས་སུ་ཉིན་གོང་མཚན་གོང་ལ་འབད། དེ་ཁོ་ན་ཉིད་ཀྱི་སྔགས་
མདངས་མི་བསྣུབས་པ་དང་བཅུ་གཅིག་གོ །གཞན་ཡང་མན་ངག་རྫོངས་འཕྲང་
ལས། ལུས་སྦྱིད་གླལ་བ་ཟག་པ་འདོར། སྔགས་ཀྱི་མདངས་འཕྲོག་གསོ་བར་བྱ།
ཞེས་པས། མི་སྨྲ་ཀ་མེད་བྱུང་བའམ་གཏམ་ཤོར་ན་སྔགས་ལན་བཅུ། སྦྲིད་པ་
བྱུང་ན་ལྔ། གླལ་བ་བྱུང་ན་གསུམ། གློ་ལུ་ན་ལྔ། མཆིལ་མ་དོར་ན་གཅིག་ལྷག་
པར་བརྗོད་པས་གསོ་བར་བཤད་དོ། །ཟག་པ་འདོར་དགོས་ཚེ། འཛབ་སྒྲོན་
ལས། བསྙེན་པའི་ཐུན་མཚམས་ནམ་འཇོག་ཚེ།། སྔགས་རྣམས་ཀུན་གྱི་ཕ་མ་
ལྟར།། དབྱངས་དང་གསལ་བྱེད་འཁོར་ལོ་བསྐོར།། ཞེས་པ་ལྟར་ཐུགས་ཀའི་
སྔགས་འཁོར་ལྕེ་ཐོག་ཏུ་བསྒོམས་པའི་སྔགས་ཕྲེང་ཕྱི་རོལ་དུ་དབྱངས་ཡིག །དེའི་
ཕྱི་རོལ་དུ་གསལ་བྱེད་རྣམས་སྔགས་ངོ་བསྟན་ལུགས་དང་འཁོར་ལུགས་གཞུང་
གང་ཡིན་པ་དེ་དང་མཐུན་པར་ངག་ཏུ་ཚར་གསུམ་བརྗོད་ལ་སྔགས་ཀྱི་ནུས་པ་
སྐྱེད། དེ་ནས་ཡིག་བརྒྱ་བརྗོད་ཅིང་ཁ་གསོ་བྱས་ལ་འཛབ་བསྟོད་དོ། །སླར་ཡང་
3 23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཁྲུས་ཀྱི་རྣལ་འབྱོར་ལ་འཇུག་ཅིང་སྨྲ་བ་བཅད་དོ། །གཉིས་པ་ནི། བསྙེན་ཡིག་
ལས། ཕྲེང་བ་དེ་ཉིད་མ་ཤེས་ན།། བུད་མེད་རྒན་མོའི་དོ་ཤལ་འདྲ།། ཞེས་པས།
ཕྲེང་བའི་དམ་ཚིག་བཅུ་གཅིག་ཡོད་དེ། སྙིང་པོ་བཟླ་དུས་ཕྲེང་བ་གཞན་ལ་མི་
བསྟན། རང་གི་ཞབས་སུ་མི་བཅུག །གཞན་གྱི་ལག་ཏུ་མི་འགྲིམ། ལག་དལ་
བས་མི་འདྲེན་པར་ལུས་ལ་བཅང་ས་རྗེན་ལ་མི་འཇོག །ཕྲེང་བ་རིགས་མི་གཅིག་པ་
རྣམས་མི་བསྲེ། (༡ ༣༦) མཛེས་ཆོས་ཀྱི་རྒྱུན་དང་མི་སྤྲད། མི་སྡིག་ཅན་གྱི་ལག་
ནས་བྱུང་བ་མི་བཅང་གཞན་གྱི་གྲངས་བརྩི་སླད་དུ་བཤར་བ་མི་བྱེད། ཚུལ་འཆོས་
ཀྱིས་ལག་ཏུ་མི་འདྲེན། རབ་གནས་མེད་པ་མི་བཅངས་བ་དང་བཅུ་གཅིག་གོ །
གསུམ་པ་གསང་བའི་དམ་ཚིག་ནི། མན་ངག་རྫོངས་འཕྲང་ལས། གསང་
སྔགས་གནད་ནི་གསང་ཐབས་ཡིན།། སྒྲུབ་པ་གང་ལ་ཞུགས་པའི་དུས།། གནས་
དང་རྫས་དང་དུས་ཚོད་དང་། ལྷ་དང་སྔགས་སྒོམ་གྲུབ་རྟགས་སོགས།། གསང་
ཞིང་ཀུན་ལ་སྦ་བར་གཅེས། ཐབས་ལ་མཁས་ན་འགྲུབ་པ་ཡིན། ཞེས་སོ། །དེས་
ན་གསང་སྔགས་ཀྱི་རྩ་བ་བསྐྱེད་རྫོགས་བསྙེན་སྔགས་རྣམས་ཡིན་པས་དེ་དག་
གི་གནད་རགས་རིམ་ཙམ་ནི་འདིར་བཤད་པ་རྣམས་ཏེ། གནད་འདི་དག་དང་
མ་ལྡན་ན་གསང་སྔགས་འགྲུབ་དཀའ་བར་མ་ཟད་ལམ་མངོན་སངས་རྒྱས་པའི་
རྒྱུད་ལས། གསང་སྔགས་དགོངས་པ་གནད་ལ་མ་ཕེབས་ན།། གློ་རྡོལ་འཆོལ་བས་
མཁའ་འགྲོའི་ཐུགས་སུན་འབྱིན།། ཞེས་པས། ལྷ་དང་ཇེ་རིང་དུ་སོང་ནས་དམ་
ཚིག་ལ་འགལ་ནས་ངན་སོང་གི་རྒྱུར་འགྱུར་ཡང་ངེས་པ་མེད་དོ། །དེ་དག་ཀུན་
རྫོབ་ཚིག་གི་ཡི་གེའི་བཟླས་བརྗོད་བྱེད་ཚུལ་ཡིན་ལ། དོན་དམ་དུ་སྐྱེ་མེད་ཐིག་
ལེར། བསྐལ་པ་བྱེ་བ་ཕྲག་བརྒྱ་གྲངས་མང་ཡང་། དོན་དམ་བདེ་ཆེན་ངང་ལ་
མི་གཡོ་བས།། བོན་ཉིད་དབྱིངས་ཀྱི་གསུང་རབ་ཞེས་སུ་གྲགས།། ཞེས་པའི་དེ་
24



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཁོ་ན་ཉིད་ཚིག་དང་ཡི་གེའི་བརྗོད་པ་བྲལ་བའི་རྒྱུ་འབྲས་དབྱེར་མེད་དོན་ད
བསལ་བཞག་མེད་པར་བསྙེན་བྱ་བསྙེན་བྱེད་ཀྱི་རྟོག་པ་དབྱིངས་སུ་ཟད་པར་
མི་གཡོ་བར་གནས་པ་ནི་དོན་གྱི་བཟླས་པ་སྟེ་བླ་ན་མེད་པའོ། །
སྐབས་འདིར་ཚོགས་ཀྱི་འཁོར་ལོ་བསྐོར་བ་ཞར་བྱུང་དུ་བསྟན་པ་ལ། སྤྱི་སྤུངས་
ལས། སྐབས་འདིར་འབེན་ཚོགས་ལྷ་ཡི་སྟོན་མོ་དྲང་། ཞེས་དང་། ཏིང་འཛིན་
སྙིང་པོ་འཛབ་དང་ཚོགས་སུ་སྤེལ། ཞེས་པས། སྙེན་པ་དང་ཚོགས་སུ་སྦྲེལ་པ་ལ།
གཞིའི་བག་ཆགས་བསལ་བ་དང་། ལམ་གྱི་རྟོག་པ་སྦྱོང་བ་དང་། འབྲས་བུ་ཡེ་ཤེས་
ཀྱི་ཚོགས་རྫོགས་པའི་དགོས་པ་ཡོད་དོ། །དེ་ཡང་སྤྱི་སྤུངས་དང་མ་རྒྱུད་སོགས་ལས་
སྟོང་གསུམ་དུ་སྣོད་སྦྱར་སོགས་ལྔས་ངོ་བོ་སྦྱོར་སྒྲོལ་སྤར་གསུམ་གྱི་ཚོགས་བཅོ་ལྔ་
( ༡ ༣༧)དང༌། ལྷ་ལ་ལྷ་ཐིམ་སོགས་དྲུག་གིས་རང་བཞིན་ཐབས་ཆེན་སྡེ་དྲུག་
དང་ལྡན་པ། ངེས་ཚིག་ག་ཎ་ཙ་ཀྲའི་སྒྲས་མང་པོ་འཚོགས་པའི་དོན་གྱིས་ཡེ་ཤེས་
ཀྱི་སྣང་བ་དཔག་ཏུ་མེད་པའི་འཁོར་ལོ་བསྐོར་བ་བསྟན་ནོ། །དེ་ལས་ངོ་བོ་སྦྱོར་
སྒྲོལ་སྤར་གསུམ་གྱི་ཚོགས་བཅོ་ལྔ་ནི། ཕྱི་སྟོང་གསུམ་སྣོད་དུ་སྦྱར་ཏེ། འདུས་བྱས་
སྟོང་གསུམ་གྱི་སྣོད། འདུས་མ་བྱས་ནམ་མཁའི་སྣོད། གཉིས་མེད་ཡེ་ཤེས་ཀྱི་
སྣོད་དུ། ནང་ཁམས་གསུམ་གྱི་བཅུད་བསྒྲལ་ཏེ། འདོད་ཁམས་བདེ་བའི་ཡེ་ཤེས།
གཟུགས་ཁམས་གསལ་བའི་མཁྱེན་ཡུལ། གཟུགས་མེད་སྟོང་པའི་རང་མདངས་
སུ་བསྒྲལ་བས། གསང་བ་དུག་གསུམ་གྱི་གནས་སྤར་ཏེ། དངོས་འཛིན་གྱི་དུག་
ཡེ་ཤེས་ཀྱི་སྣང་བ། བདག་འཛིན་གྱི་དུག་གཞིའི་རང་མདངས། རྟོག་འཛིན་གྱི་
དུག་ཡེ་ཤེས་ཀྱི་རང་བཞིན་དུ་གྱུར་པ། ཡང་གསང་སྲིད་གསུམ་ལ་ཚོགས་སུ་བྱ་
སྟེ། ཡེ་སྲིད་ཡེ་སངས་རྒྱས་པའི་ལྷ་ལ་དབུལ། བྱེད་བྱས་གང་ཟག་རྒྱུ་ཡི་ལྷ་ལ་དབུལ།
རྒྱུ་མཐུན་ཐུགས་རྗེ་སྤྲུལ་པའི་ལྷ་ལ་དབུལ་བས། དེ་ཁོ་ན་ཉིད་ས་གསུམ་སྒྲོལ་སྦྱོང་
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཐར་ཕྱིན་པ་སྟེ། འཁོར་ས་དགུ་བོན་ཉིད་དབྱིངས་སུ་གྱུར། སྒྲོལ་ས་བཅུ་རྟོགས་
པའི་རྩལ་དུ་གྲོལ། དོན་གྱི་ས་གཅིག་རང་ལ་ཡེ་ནས་རྫོགས་པར་རྟོགས་པའོ། །ཚོགས་
ཀྱི་རང་བཞིན་ཐབས་ཆེན་སྡེ་དྲུག་ནི་ཐབས་ཆེ་བ་ལྷ་ལ་ལྷ་ཐིམ་པ། ཆུ་ཟླ་མཁའ་
ཟླར་ཐིམ་པ་བཞིན་དུ་ཐམས་ཅད་གཞི་གཅིག་གི་རོལ་པར་ཤར་བས་ཚོགས་ཀྱིས་
ལམ་གྱི་རྟོག་པ་སྦྱངས་ནས་གཞི་ལ་སངས་རྒྱུ་བར་བྱེད་དོ། །ཐབས་མཁས་པ་འོད་
ལས་འོད་སྤྲོས་པ་སྒྲོན་མེ་གཅིག་ལས་དུ་མར་སྤྲོས་པ་བཞིན་དུ། ལས་ཅན་གཅིག་
གིས་གཅིག་ཚོགས་ཀྱིས་སྨིན་པར་བྱེད་དོ། །ཐབས་ཟབ་པ་དབྱིངས་ལས་དབྱིངས་
ཤར་བ་མེ་ལོང་གིས་བྱད་མཐོང་བར་བྱེད་པ་བཞིན་དུ། ཚོགས་ཀྱིས་གཉུག་མའི་
རང་ངོ་རྗེན་ཅེར་དུ་མཐོང་བར་བྱེད་དོ། །ཐབས་བཟང་བ་ཡེ་ཤེས་ལ་ཡེ་ཤེས་རོལ་
པ་ཆར་གྱིས་ས་གཞིའི་རྩི་བཅུད་སྨིན་པར་བྱེད་པ་བཞིན་དུ་ཐབས་འདིས་
འདིས་གང་
ཟག་གི་རྒྱུད་ལ་ཉམས་རྟོགས་ཁྱད་པར་ཅན་སྐྱེ་བར་བྱེད་དོ། །ཐབས་མང་བ་ཐབས་
ལ་ཐབས་མཉེས་པ་སེང་གེའི་འོ་མ་བཞིན་དུ། སྐལ་ལྡན་བརྒྱ་སྟོང་ཁྲི་འབུམ་གྱིས་
སྤྱོད་ཀྱང་ཟད་པར་མེད་པར་ཡེ་ཤེས་ཀྱི་ཚོགས་ཆེན་སྐལ་རེ་ཐོབ་པའོ། །ཐབས་
འཕེལ་བ་ཤེས་རབ་ལ་ཤེས་རབ་འཕེལ་བ་ཡིད་བཞིན་གྱི་ནོར་བུ་བཞིན་དུ། ཤེས་
རབ་ཀྱི་སྣང་བ་དཔག་ཏུ་མེད་པ་ལ་མངའ་བརྙེས་ཤིང་འཛད་པ་མེད་པའོ། །དེ་
ལྟ་བུའི་དོན་མ་རྟོགས་ན་ཚོགས་ཀྱི་འཁོར་ལོ་བསྐོར་བ་ནི། རྒྱུད་ལས། རྒྱུད་སྡེ་མི་
ཤེས་ཚོགས་འཁོར་ཁ་པོ་ཆེ། མཐའ་འཁོབ་རབ་ཆད་ཕྱུགས་པོ་ཤི་ཁ་འདྲ།། མང་
པོ་སྤུངས་ཡང་གཏད་སོ་མེད་པར་འགྱུར། ཞེས་སོ། །དེ་ལྟར་ཤེས་ཤིང་རྟོགས་
ནས་ཚོགས་ཀྱི་འཁོར་ལོ་བསྐོར་བ་ལ་དུར་ཁྲོད་སོགས་དབེན་པའི་གནས་སུ་སྐོར་
ཁང་རིམ་པ་ལྔའམ་གསུམ་མམ་གཉིས་བརྩེགས་ལ། རྟོག་བྲལ་གྱི་རྣལ་འབྱོར་ཕོ་
མོ་རྣམས་འདུ་ཞིང་། ཤ་ཐུད་ལ་སོགས་པའི་བཟའ་བ་དང་ཤིང་ཐོག་ལ་སོགས་
26



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
པའི་བཅའ་བ་དང་། ཇ་དང་རྒུན་ཆང་ལ་སོགས་པའི་བཏུང་བ་དང༌། ཤི་ཤོན་
དང་ཟ་འོག་ལ་སོགས་པའི་བགོ་བ་དང་། གཞན་ཡང་ཚོགས་རྫས་ཕུན་སུམ་ཚོགས་
པ་གྱ་ནོམ་པ་བསགས་ལ། རང་རང་གཞུང་ལྟར་སྦྱོང་སྤེལ་བརླབས་བཀྲོལ་ཇི་
རིགས་སུ་བྱ་སྟེ། འཕྲོ་འདུ་དྲུག་ལས་ལོངས་སྤྱོད་གཏེར་ཁྱིམ་གྱི་འཕྲོ་འདུས་རིན་
པོ་ཆེ་ལས་དགོས་འདོད་འབྱུང་བ་བཞིན་དྭངས་ཁུ་རྩིག་གསུམ་དུ་ཕྱེས་ཏེ། ལོངས་
སྤྱོད་ལྷ་མོས་ཐུགས་མཉེས་པར་བྱེད་པ་ཁུ་བ་བདུད་རྩི་རྩིག་མ་འདོད་པའི་ཡོན་ཏན་
བདུན་དུ་སྤེལ་བ་དང་། ཁོ་རང་སྒེར་ཐུབ་ཡིན་པའི་དོན་གྱིས་སྤྱན་འདྲེན་སོགས་
ཡོད་པ་ཡིན་པས། ཡེ་ཤེས་ཀྱི་ལྷ་སྤྱན་དྲང་བ་གཞི་ལས་མི་གཞན་པས་ལྷ་གསང་
བ་གསུམ་གྱི་བདག་ཉིད་དཀྱིལ་དང་འཁོར་དུ་གྱུར་པ་རྣམས་འབྱོན་བཞུགས་
དང་བྲལ་བའི་ཀློང་དུ་སླར་ཡང་གསལ་གདབ་ཅིང་བརྟན་པར་བཞུགས་པར་
མོས་ལ། སྦྱོར་སྒྲོལ་ནི་གོང་དུ་བཤད་པའི་ཚོགས་ཀྱི་རང་བཞིན་ལྔ་གསུམ་བཅོ་ལྔ་
དང་ལྡན་པ་ལ་དགོངས་པ་འབྱོར་ཞིང་། དེ་ལྟ་བུའི་ལྟ་བའི་གདེང་བསྐྱེད་ལ་ཕུད་
བཀྲོལ་བ་ཚོ་གསུམ་གྱི་དང་པོ་མཆོད་པ་སྟེ། ཡུལ་ཡེ་ཤེས་ཀྱི་ལྷའི་འཁོར་ལོ་གསལ་
བ་ལ། རྫས་ལོངས་སྤྱོད་གཏེར་གྱི་འཁོར་ལོས་དགྱེས་པ་བསྐྱེད་ཅིང་ཐིམ་པས་
གཉིས་མེད་རོལ་པའི་འཁོར་ལོ་བདེ་བ་ཆེན་པོའི་རང་བཞིན་དུ་བསམ་ལ་འབུལ་
ལོ། །བར་པས་འཆལ་ཉམས་བཤགས་པ་སྟེ་སྒྲིབ་པ་རང་སངས་ཀྱི་མཁའ་ལ་རྟོག་
པ་རང་དག་གི་ལྟ་བས་དམིགས་མེད་རང་གྲོལ་དུ་བཤགས་པའོ། །ཐ་མར་གསང་
བར་འཁུ་བའི་ལོག་འདྲེན་བཀུག་ནས་བསྒྲལ་ལ་བསྟབ་པ་སྟེ། དོན་དམ་པར་བརྟན་
པ་སྣོད་གཡོ་བ་བཅུད་ཀྱིས་བསྡུས་པ་ཐམས་ཅད་ཡེ་ནས་ཅི་ཡང་མེད་པ་སྟོང་པ
ཉིད་ལ། སྟོང་པ་ཉིད་ཀྱང་སྟོང་པ་ཉིད་དུ་རྟོགས་པ་དོན་གྱི་སྒྲོལ་བ་དང་
། འཁོར་
བ་དང་མྱང་འདས་སངས་རྒྱས་དང་སེམས་ཅན་ཐམས་ཅད་བོན་ཉིད་དབྱིངས་
127



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སུ་གཉིས་མེད་རོ་གཅིག་རྟོགས་པ་དོན་གྱི་བསྟབ་པ་སྟེ། ཕུར་པ་ལས། ལྟ་བ་ཟ་བྱེད་
ཞལ་ཕྱེས་ཤིག །མཁའ་ཀློང་དབྱིངས་སུ་བསྟབ་ལ་བཏང་། ཞེས་སོ། །ཀུན་རྫོབ་
ཏུ་དེ་ལྟར་མ་རྟོགས་པའི་བསྒྲལ་བའི་ཞིང་བཅུ་སོགས་བསྟན་དང་འགྲོ་ལ་འཚེ་
བའི་ལོག་བྱེད་རྣམས་རྟོག་པའི་རྒྱུན་བཅད་ནས་བདེ་བའི་སར་བཀོད་པའི་ཕྱིར་
ཐུགས་རྗེའི་སྟོབས་ཀྱིས་བསྒྲལ་ནས་གཟུགས་ཕུང་ཚོགས་སུ་བསྟབ། རྣམ་ཤེས་
དབྱིངས་སུ་བསྟིམས་པའོ། །དེ་ནས་བརྒྱུད་པའི་བླ་མ་རྣམས་ཀྱི་ཐུགས་རྒྱུད་གནད་
ནས་བསྐུལ་བ་དང་། སྐོང་བ་སོགས་བྱས་རྗེས་དངོས་གྲུབ་ཞུ། ཕུད་སྦྱོང་པ་ནི་སྦྱིན་
སྲེག་གི་གོ་ཡིན་ཏེ། ཆོགས་གཞུང་རྣམས་ལས་མ་བྱུང་མོད། སྔ་རབས་པའི་ཕྱག་
ལེན་དུ་སྣང་ངོ༌། །ཐབས་ཤེས་ཀྱི་རྫས་དངོས་གྲུབ་བླང་རོལ་དང་། ལྷག་མ་ཡར་
གནས་མར་གནས་སུ་སྐྱོང་སྟེ། སྒྲུབ་ཁང་ནས་གོམ་པ་བདུན་ཅུ་བོར་བའི་སར་
བསྐྱལ་བ་སྟེ་སྲིན་མོའི་ཟ་ལམ་ཡིན་པར་བཤད། དེ་ནས་རྒྱུ་འབྲས་གཉིས་སུ་མེད་
པའི་སྨོན་ལམ་གདབ་བོ། །
བཞི་པ་ཕྱག་རྒྱ་བསྒྱུར་བ་གར་གྱི་སྒྲུབ་པ་ནི། འབྲས་དུས་ཀྱི་ལྷ་དངོས་སུ་མོས་
པའི་ང་རྒྱལ་དང་ལྡན་པས་ཡབ་ཡུམ་མཁའ་གསང་སྦྱོར་བའི་སྐུའི་ཕྱག་རྒྱའི་བསྐུལ་
བསྐྱོད་དང་། ལག་པའི་འདུ་བྱེད་གང་ཡང་ཡེ་ཤེས་བྱེ་བའི་གར། ཐབས་ཤེས་
གསང་བའི་ཕྱག་རྒྱ་ཉིད་དུ་ཤེས་པར་བྱ་སྟེ། དེའང་གཡས་སུ་བསྒྱུར་བ་མཁའ་
ཐབས་ཡེ་ཤེས་བདེ་བའི་རང་བཞིན་ཡབ་ཀྱི་ཕྱག་རྒྱ། གཡོན་དུ་བསྒྱུར་བ་ཀློང་
ཤེས་རབ་དབྱིངས་དང་སྟོང་པའི་རང་བཞིན་ཡུམ་གྱི་ཕྱག་རྒྱ། མདུན་དུ་བསྒྱུར་
བ་མཁའ་ཀློང་ཐབས་ཤེས་དབྱིངས་ཡེ་བདེ་སྟོང་གཉིས་མེད་ཀྱི་རང་བཞིན་སྲས་
ཀྱི་ཕྱག་རྒྱ་ཆེན་པོ་ལ། དེ་བཞིན་ཏུ་བརྟན་གཡོའི་རང་བཞིན་ནམ་འབྱུང་བའི་
གཡོ་འཁྲུགས་སེམས་ཅན་གྱི་བསྐྱོད་འགུལ་ཐམས་ཅད་ཡེ་ཤེས་རོལ་པའི་གར་
28



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
གསང་བ་གསུམ་གྱི་ཕྱག་རྒྱ་དང་། ངོ་བོ་ཉིད་འཁོར་འདས་གཉིས་ཀྱི་གཞི་ཡིན་
ཕྱིར་སངས་རྒྱས་སེམས་ཅན་གང་ཡང་གཞི་ལས་བཞེངས་པ་མེད་པར་རྩལ་གྱི་རོལ་
པ་ཤར་བ་གཞིའི་གར་རམ་ཡེ་ཤེས་ཀྱི་རོལ་མོ་དོན་གྱི་མཆོད་པར་ཤེས་པའི་ངོས་
ནས་ཚིག་བརྗོད་དོ། །
ལྔ་པ་སྐུ་མདོག་ཕྱག་མཚན་གདན་ཁྲིའི་སྒྲུབ་པ་ནི། སྐུ་བསྟོད་ཡིན་ཏེ། བོན་
གྱི་སྐུ་ལས་མ་གཡོས་བཞིན་དུ་གཟུགས་སྐུའི་རྣམ་པར་འཕྲུལ་པ་གང་ལ་གང་
འདུལ་དུ་སྟོན་པ་ལ། སྐུ་དང་ཡེ་ཤེས་རྟེན་དང་བརྟེན་པའམ་སྐུའི་ཕྱག་རྒྱ་ལ་
སོགས་པ་ལྔ་ཡེ་ཤེས་ཀྱི་རང་བཞིན་ཆེ་བའི་ཡོན་ཏན་གཞན་སྣང་ལ་སྟོན་པ་སྟེ།
མཚན་དང་དཔེ་བྱད་ཕུན་སུམ་ཚོགས་པའི་སྐུ་ཞི་ཆགས་ཁྲོ་བོའི་རྣམ་འགྱུར་དུ་
མ་དང་ལྡན་པ་ཡེ་ཤེས་ཀྱི་རང་མདངས། ཡན་ལག་དྲུག་ཅུའམ་ག ཏུམ་པ་དང་
བརྗིད་པའི་གདང་གསུང་དབྱངས་དྲག་པོ་དང་ལྡན་པ་ཡེ་ཤེས་ཀྱི་ཡོན་ཏན། ཡེ་
ཤེས་དྲུག་ཅུ་རྩ་གཅིག་གམ་བཅས་བཅོས་ལ་སོགས་པའི་འབར་བ་བརྒྱད་ཅུའི་
རབ་ཏུ་འབར་བའི་ཐུགས་ཡེ་ཤེས་ཀྱི་ཆེ་བ། རྒྱན་ཆས་དང་བཀོད་སྤྲུལ་གྱི་ཞིང་
ཁམས་འབར་བའི་གསས་མཁར་འཁོར་གྱིས་བརྗིད་པའི་ཡོན་ཏན་ཡེ་ཤེས་གྱི་
རང་བཞིན་ནམ་ཆོ་འཕྲུལ། ལས་བཞིའི་དོན་གང་ཡང་འབད་རྩོལ་བྲལ་བར་རང་
བཞིན་ལྷུན་གྲུབ་ཏུ་གནས་པའི་ཕྲིན་ལས་ཡེ་ཤེས་ཀྱི་རྩལ་ལམ་ནུས་པ་རུ་ངེས་
པའི་དོན་གཉུག་མའི་གླུས་རབ་ཏུ་སྒྲོགས་ཤིང་བསྟོད་ཡུལ་བསྟོད་མཁན་གཉིས་
སུ་མེད་པའི་ཁྱད་པར་གྱིས་ང་རྒྱལ་བསྐྱེད་ལ་ཚིག་བརྗོད་དོ། །
དྲུག་པ་གནས་འགྱུར་རྟགས་ཀྱི་སྒྲུབ་པ་ནི། དཀྱིལ་འཁོར་ལྷ་ཚོགས་རྣམས་
ཀྱི་སྐུ་གསུང་ཐུགས་ཡོན་ཏན་ཕྲིན་ལས་ལྔ་གཞིའི་ཡོན་ཏན་ནམ་ཆེ་བའི་རྟགས་
སུ་འབྱིན་པ། མི་བཟད་པའི་ཆོ་འཕྲུལ་འབར་བའི་གཟིས་གདུལ་བྱའི་ལས་ཉོན་
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཞོམ་ཞིང་སྟོང་པ་ཅང་མེད་སུན་འབྱིན་པའི་ཕྱིར་སྟོན་པ་ཡིན་བཞིན་དེ་དང་
དེའི་དོན་དང་ཡོན་ཏན་གྱི་དག་པ་དྲན་པའི་སྒོ་ནས་དེ་ཉིད་རང་རྒྱུད་ལ་སྨིན་
ཅིང་བདག་དང་ལྷ་གཉིས་སུ་མེད་པས་གྲུབ་པའི་སྨོན་ལམ་དུ་བསྒྲུབ་པ་སྟེ། དེ་
ལྟར་ཤེས་པའི་ངོས་ནས་ཚིག་བརྗོད་དོ། །གར་མཆོད་སོགས་ལམ་སྒྲུབ་ཕྱི་མ་གསུམ་
གྱི་སྦྱང་བྱ་བྱིས་པ་དེ་འཁོར་བ་ན་ཕོ་མོའི་འཁྲིགས་ཚིག་རེག་འཁྱུད་ཀྱི་བག་ཆགས་
ཕུང་ཁམས་སྐྱེ་མཆེད་རྣམ་ཤེས་ཡུལ་དང་ཡུལ་ཅན་ལ་བརྟེན་པའི་གཟུང་འཛིན་
གྱི་རྟོག་པ་རྣམས་སོ། །སྦྱངས་འབྲས་སངས་རྒྱས་པའི་དུས་ན་སྐུ་མཚན་དཔེ་དང་
ལྡན་པ་སོགས་ལྔའི་བདག་ཉིད་བོན་དང་ཡོན་ཏན་སྣ་ཚོགས་ཀྱིས་བརྒྱན་ཞིང་
དག་པའི་འཁོར་གྱིས་ཡོངས་སུ་མཛེས་པ་ཉིད་དོ། །སྐབས་འདིར་དུག་ལྔ་ཡེ་ཤེས་
སུ་རོལ་པའམ། མཚན་མ་འཇོམས་པའི་གླུ། སྟོང་ཆ་གསལ་བའི་དབྱངས། མཐའ་
གཉིས་བསལ་བའི་གར། བདག་འཛིན་བརྟུལ་བའི་སྟབས། བྱ་རྩོལ་བྲལ་བའི་
འགྲོས་དང་ལྔ་ཡི་མཆོད་པ་འབུལ་བའོ། །
ས་བཅད་གསུམ་པ་འབྲས་བུ་དབང་གི་སྒྲུབ་པ་དྲུག་གི་དང་པོ། དངོས་གྲུབ་
ལྷའི་ཡང་སྙིང་གི་སྒྲུབ་པ་ནི། དེ་ལྟར་ལྷ་མཆོག་བསྒྲུབས་ནས། གྲུབ་པའི་འབྲས་བུ་
དངོས་གྲུབ་ལེན་པའི་ཐབས་མེད་ན་ཡིད་བཞིན་གྱི་ནོར་བུ་བཙལ་ནས་སྐོར་བ་དང་
འདྲ་བས། ཐོག་མ་དངོས་གྲུབ་ལ་བར་དུ་གཅོད་པའི་བགེགས་བསྐྲད། དེ་ནས་
གཞལ་ཡས་ཁང་གི་སྒོ་དབྱེ། རྒྱུ་འབྲས་གཉིས་སུ་མེད་པའི་སྨོན་ལམ་ག
པ་གདབ།
འདི་ནས་རྒྱས་ན་བཞི་རྫོགས་ཀྱི་དབང་བསྐུར་བྱ་བ་ནི་དངོས་གྲུབ་གཞན་ལ་སྤྲོ་བའི་
ཚུལ་ཏེ་ཡི་གེས་འཇིགས་ནས་འདིར་མ་སྤྲོས་སོ། །རང་དོན་དུ་བསྡུས་ནས་བསྟན་
པ་ནི་དཀྱིལ་འཁོར
ལ་འཁོར་ལྷ་ཚོགས་ཀྱི་ཐུགས་ལས་ཐིག་ལེ་དཀར་དམར་སྣུམ་འདྲིལ་སྤྲོས་
པ་ལས་དབང་དང་དངོས་གྲུབ་བླང་བ་སྟེ། ཐིག་ལེ་དཀར་པོ་སྐུ་སྟེ་བུམ་དབང་ཐོབ།
ཟློ30



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བསྐྱེད་རིམ་ལ་དབང་བར་བྱས། དམར་པོ་གསུང་སྟེ་གསང་དབང་ཐོབ།
བཟླས་བརྗོད་ལ་དབང་བར་བྱས། སྣུམ་པའམ་མཐིང་ཀ་ཐུགས་ཏེ་ཤེར་དབང་
དང་དོན་དབང་ཐོབ། ཏིང་ངེ་འཛིན་དང་རྫོགས་ཆེན་བསྒོམ་པ་ལ་དབང་བར་
བྱས། དངོས་གྲུབ་མཆོག་ཐུན་གཉིས་ལས། མཆོག་གི་དངོས་གྲུབ་ཐིག་ལེ་དཀར་པོ་
ལས་འགྱུར་བ་མེད་པ་སྐུ་ཡི་དངོས་གྲུབ། དམར་པོ་ལས་འགགས་པ་མེད་པ་གསུང་།
སྣུམ་ལ་འདྲིལ་བ་ལས་འཁྲུལ་པ་མེད་པ་ཐུགས་གསུམ་ཀ་ལས་ལེགས་པ་འབྱུང་བ་
ཡོན་ཏན། རྩལ་མེད་ལྷུན་གྲུབ་ཕྲིན་ལས་ཀྱི་དངོས་གྲུབ་དང་ལྔ་བླང་བའོ། །ཐུན་
མོང་ནི་དངོས་གྲུབ་ཀྱི་རྫས་ལ་བརྟེན་ནས་ཞུ་བ་སྟེ། རྫས་ནི། བཤོས་ཆ་མང་ཐུན་
ཡུ་ཏི་སམ། ཞེས་པ་བཤོས་ཆའམ་བང་ངེ་ནི་ཟན་ནམ་ཕྱེ་མར། མང་ཐུན་ནི་ཤ།
ཡུཏི་ནི་ཆང་། སམ་ཞེས་པ་དཀར་མངར་ཏེ། དེ་ལ་བརྟེན་ནས་ཐུན་མོང་གི་དངོས་
གྲུབ་ལྔ་ཞུ་བ་ལ། དལ་ཁོམ་ཕུན་སུམ་ཚོགས་པ་ཚེ་ཡི་དངོས་གྲུབ། ཡོ་བྱད་ཕུན་
སུམ་ཚོགས་པ་ནོར་གྱི་དངོས་གྲུབ། སྟོབས་ཕུན་སུམ་ཚོགས་པ་ལུས་ཀྱི་དངོས་གྲུབ།
རྫུ་འཕྲུལ་ཕུན་སུམ་ཚོགས་པ་ནུས་པའི་དངོས་གྲུབ། བྱིན་རླབས་ཕུན་སུམ་ཚོགས་
པ་མཐུ་ཡི་དངོས་གྲུབ་དང་ལྔ་ཐོབ་པར་མོས་པས་དངོས་གྲུབ་རོལ་པའོ། །
གཉིས་པ་དུས་གསུམ་འབྲལ་མེད་དམ་བཅའི་སྒྲུབ་པ་ནི། སྤྱི་སྤུངས་རྩོད་ཟློག་
གི་རྒྱུད་ལས། གཞལ་ཡས་རྟེན་ནི་མི་ཡེངས་རྟག་ཏུ་བསྒོམ། ཡི་དམ་ལྷ་ནི་མི་
སྤོང་གཏན་དུ་བསྒྲུབ།། དཔོན་གསས་རྗེ་ནི་མི་བརྗེད་སེམས་ལ་གཟུང་། མཆེད་
དང་ལྕམ་ནི་མི་འབྲལ་ཡུན་དུ་འགྲོག །ཡང་གསང་རང་རིག་འགྱུར་མེད་གཏན་
དམ་བཅའ།། ཞེས་པས། སྣོད་ཡེ་ཤེས་ཀྱི་རང་མདངས་ཡིན་པས་གཞལ་ཡས་
ཁང་དང་དབྱེར་མེད། བཅུད་སེམས་ཅན་རྣམས་སྙིང་པོ་ཡེ་ནས་སངས་རྒྱས་སུ་
གནས་པས་ལྷ་དང་དབྱེར་མེད། དཔོན་གསས་གསང་སྔགས་རྩ་བ་ཡིན་པས་ཡི་
33



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དམ་ལྷ་དང་དབྱེར་མེད། མཆེད་ལྕམ་གསང་སྔགས་བསྒྲུབས་པའི་གྲོགས་ཡིན་
པས་རང་སེམས་དང་དབྱེར་མེད། དེ་བཞི་པོའམ་བྱང་ཆུབ་ཀྱི་སེམས་ལ་འདུས་
པས་བྱང་ཆུབ་སེམས་མི་འབྲལ་རྒྱུན་དུ་བསྒོམ་པ་དང་། དེ་ཉིད་མ་རྟོགས་པའི་
སེམས་ཅན་རྣམས་ཐར་པར་དྲང་པར་གཏན་དམ་བཅའ་བའོ། །
གསུམ་པ་ཕུད་གཏའ་འཛད་མེད་གཏེར་གྱི་སྒྲུབ་པ་ནི། སྔར་གྱི་གཏའ་ཆེན་
གསེར་དང་ནས་ཀྱིས་མཆོད་ལ་རྒྱ་བཀྲོལ། དཀྱིལ་འཁོར་དང་རྟེན་གཏོར་ལ་
བྲན། དེ་ནས་དུས་བཞིའི་ཧོམ་དུ་སྦྱོང་ལ་འཁོར་བའི་ཕུང་པོ་ལྔ་ཕྱག་རྒྱས་བཀྲོལ་
ཏེ་དུག་ལྔའི་བག་ཆགས་མེ་ལ་བསྲེགས་པས་དུག་ལྔ་ཡེ་ཤེས་ལྔར་གྲུབ་ཅིང་། མེ་
འོད་ཀྱིས་བོན་སྐུ། དུད་པས་རྫོགས་སྐུ། མེ་ལྕེས་སྤྲུལ་སྐུ་སྟེ་ཡེ་ཤེས་དང་། མདག་
མས་རྫུ་འཕྲུལ། མེ་ཐལ་གྱིས་ལས་ཀྱི་ལྷ་མཉེས་ཤིང་ཚིམས་པར་བྱས་ལ། འབྱུང་
ལྔའི་དབྱིངས་སུ་གཏེར་དུ་སྦ་བར་བྱ་བ་ནི་རང་ལུགས་ཁོ་ནའི་ཁྱད་བོན་ནོ། །
བཞི་པ་དམར་ལམ་ཟོར་གྱི་སྒྲུབ་པ་ནི། དབྱིངས་ན་གནས་པའི་ཡེ་ཤེས་དབལ་
མོ། མཁའ་ལ་རྒྱུ་བའི་རྫུ་འཕྲུལ་མ་མོ། ཀློང་དུ་ཉུལ་བའི་འཇིག་རྟེན་སྨན་མོའི་
ཚོགས་རྣམས་ཤ་ཁྲག་དམར་གྱིས་མཆོད་ཅིང་ཟ་ལམ་དགྲ་ལ་བསྟན་པའི་ལས་ཁའོ། །
ལྔ་པ་གཟེར་མནན་དྲག་པོ་བྲོ་ཡི་སྒྲུབ་པ་ནི། གཏོར་གཞོང་ཁ་སྦུབས་པའི་
འོག་ཏུ་བར་ཆད་འགབ་འདྲེ་ཐམས་ཅད་མནན་ཞིང་མི་འཕར་བའི་རྒྱས་གདབ་
སྟེ་བྲོ་བརྡུང་བའོ། །ཁ་ཅིག་གིས་ལས་སྦྱོར་གྱི་མཐའ་སྡུད་མནན་སྲེག་འཕངས་གསུམ་
དུས། མནན་གཟིར་ལ་འབྲུབ་ཁུང་དུ་སླར་ཡང་བདེན་བདར་དང་འགུགས་ཞུགས་
བཅས་མནན་གཟིར་བྱེད་འདུག་སྟེ། དབལ་ཕུར་ལས། ལིང་རོ་དེ་ཚོ་གསུམ་དུ་
བཅད་ལ་ཚོག་གཅིག་བསྟབ། ཚོ་གཅིག་སྲེག །ཚོ་གཅིག་མནན་གཟིར་བྱ།
ཞེས་པས། སྔར་གྱི་འགུག་སྒྲོལ་སྤར་གསུམ་གྱིས་ཟིན་པའི་ལིང་རོ་དེ་དུག་གསུམ་
132



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
གྱི་རྗེས་ཤུལ་བཅད་ཅིང་སླར་འཕར་ལྡང་ལྡོག་གསུམ་མི་ནུས་པའི་ཆེད་དུ་གཟིར་
མནན་བྱ་བ་ཡིན་པས། སླར་གཟུགས་བྱང་ལ་འགུགས་ཞུགས་ལ་སོགས་བྱས་ནས་
བསྒྲལ་སྤར་སོགས་ཀྱིས་མ་ཟིན་པར་མནན་ན་ལུང་དོན་དང་འགལ་བར་མ་ཟད་
ཉེས་པ་འབྱུང་བར་སེམས་སོ། །འདིར་སྐབས་ཕྱྭ་ཚེ་སྐྱོབ་པ་ནི་བཀྲ་ཤིས་གཡང་
བླུན་གྱི་གྲུའོ། །
དྲུག་པ་དབྱེ་བསྡུ་རྒྱུན་གྱི་སྒྲུབ་པ་ནི། སྤྱི་སྤུངས་ལས། རྟག་དང་ཆད་པ་གཉིས་
ཀྱི་མཐའ་བསལ་ཕྱིར། ཞེས་པ་ལྟར། རྟག་པ་མཐའ་བསལ་བསྡུ་བ། ཆད་པ་མཐའ་
བསལ་ལྡང་བ་གཉིས་ལས། དང་པོ་བསྡུ་བ་ལ་མདུན་བསྐྱེད་བདག་ཉིད་ལ་བསྡུ་
བ། བདག་བསྐྱེད་དམིགས་མེད་དུ་ལ་བཟླ་བའོ། །དང་པོ་ནི། རྒྱུད་ལས། བསྐྱེད་
པ་ཅི་བཞིན་བསྡུ་བར་བྱ་བ་ཡིན། ཞེས་པས། ཡེ་ཤེས་པ་དབྱིངས་སུ་བསྐྱོད་ཅིང་
དམ་ཚིག་པ་རང་ལ་བསྡུ་བར་བཤད་དེ། འོན་ཀྱང་ཡེ་ཤེས་པ་བསྐྱོད་ས་ལོགས་
ན་མེད་དེ། སེམས་ཉིད་ཡེ་ནས་བོན་སྐུ་ཡིན་པས་ལྷ་དང་གཞལ་ཡས་རང་ཆས་
སུ་གནས་པ་ལ། བྱང་ཆུབ་སེམས་གཤེགས་པ་དང་བཞུགས་པ་མི་མངའ་ཡང་སེམས་
ཅན་རྣམས་ཀྱི་རྒྱུད་ལ་འཁྲུལ་སྣང་རྟག་པར་ལྟ་བའི་རྟོག་པ་ཡོད་པས། དེ་ཉིད་
གཞོམ་པའི་སླད་དུ་ཡེ་ཤེས་པ་གཞི་བདེ་བ་ཆེན་པོའི་དབྱིངས་སུ་བསྐྱོད་ཅིང་། དམ་
ཚིག་པ་ཕྱི་སྣོད་གཞལ་ཡས་ཁང་འབྱུང་རིམ་དང་བཅས་པར་རང་རང་གི་ཡིག་
འབྲུར་གྱུར། ཡིག་འབྲུ་རྣམས་ནང་བཅུད་ལྷ་ཚོགས་ལ་ཐིམ། ལྷ་རྣམས་རང་རང་
གི་ཕྱག་མཚན་ལ་ཐིམ། ཕྱག་མཚན་ཡིག་འབྲུར་གྱུར། ཡིག་འབྲུ་ཐིག་ལེར་གྱུར།
ཐིག་ལེ་རྣམས་རང་རང་གི་གདན་ལ་སྐར་ཆེན་བཀྲམ་པ་ལྟར་བསམ། དེ་ཡང་
དབུས་ཀྱི་གཙོ་བོའི་ཐིག་ལེ་ལ་འདུས་ནས་བདག་ཉིད་ཀྱི་ཐུགས་ཀར་ཐིམ་པས་ཚེ་
བཀྲག་མདངས་གསུམ་རྒྱས་པར་བསམ་པ་ནི་ཚེ་སྒྲུབ་ཀྱི་མཆོག་ཡིན་ནོ། །གཉིས་
33



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་ལ་གསུམ་སྟེ། ལུས་སྲུང་སྤྲུལ་སྐུའི་བསྡུ་རིམ། རྗེས་སྣང་རྫོགས་སྐུའི་བསྡུ་རིམ།
ཕྲ་རྫོགས་བོན་སྐུའི་བསྡུ་རིམ་མོ། །དང་པོ་ནི། སླར་ཡང་དཀྱིལ་འཁོར་རང་རང་
གི་ནང་བསྐྱེད་གསང་བསྐྱེད་སོགས་བདག་བསྐྱེད་ཅི་བཞིན་ཏུ་བདག་ལུས་ཀྱི་ལྷ་
ཚོགས་གསལ་གདབ་ལ་དགོངས་སྤྱོད་བླ་ན་མེད་པས་གོ་བགོ་བའོ། ། ལྷ་བསྒོམས་པ་སྐུའི་
དང་སྙིང་པོ་བཟླས་པ་གསུང་གི་དང་སྟོང་ཉིད་ཀྱི་རྒྱས་གདབ་པ་ཐུགས་ཀྱི་གོ་བགོ་བ་སོགས་སོ། །མཆན། གཉིས་པ་
ནི། དེ་དག་ཀྱང་གསལ་ལ་རང་བཞིན་མེད་པ་ལ་ཡར་ལ་ཁད་སྨྲ་ལ་ཁད་བཞད་ལ་
ཁད་དུ་སྔར་ལྟར་ཕྱག་མཚན་ནས་ཐིག་ལེར་བསྡུ་ཐིག་ལེ་རྣམས་འོད་དཀར་དམར་
གྱི་ཉག་ཐག་ཏུ་འཁྲིལ་ནས་ཧོས་གུར་ཀྱི་ཆོན་ཐག་འཐོན་པ་བཞིན་དུ་ཐུགས་རིན་པོ་
ཆེ་མང་བེར་ལ་ཐིམ་ཞིང་དེ་ཉིད་འོད་ཀྱི་གོང་བུར་ལྷག་པར་བསམ་མོ། །གསུམ་
པ་ནི། ཕྱག་རྒྱ་གཡུང་དྲུང་རྒྱ་གྲམ་གཡས་གཡོན་དུ་བསྒྱུར་ལ་སེ་གོལ་གཏོག་ལ་མེ་ལོང་ཡེ་ཤེས་ཡལ་བར་མི་དོར་བར་
རྒྱས་གདབ། པདྨ་སྤྱི་བོ་བཞག་ལ་སྣ་རླུང་ནང་དུ་དྲོངས་ལ་སོར་རྟོགས༔ ཨ་དཀར་ཐུགས་ཀར༔ སྟོང་ཉིད༔ རིན་ཆེན་
ཞབས་ཀྱི་སྟེང་དུ༔ མཉམ་ཉིད༔ འཁོར་ལོ་ལྟེ་བར༔ བྱ་གྲུབ། མཆན། ལྔ་ལུས་ཀྱི་གནས་ལྔར་བཞག་
ཅིང་ཡེ་ཤེས་ལྔ་ཡལ་བར་མི་དོར་བའི་གསང་རྒྱས་གདབ་ལ་བོན་ཅན་མཚན་མ་ཐམས་
ཅད་བོན་ཉིད་སྐྱེ་བ་མེད་པའི་ངང་དུ་ལ་བཟླའོ། །ཁ་ཅིག་གིས་ཕྱི་དག་པའི་སྣོད་
བཅུད་ནང་གི་དཀྱིལ་འཁོར་གཞིའི་སྣོད་བཅུད་ལ་བསྡུ་བར་བཤད་དེ་རང་ལུགས་
ལ་ཕྱི་སྟོང་གསུམ་ལྷུན་རྫོགས་སུ་བསྒོམ་པར་གསུངས་པས་ཕྱི་ནང་གི་རྟོག་པའི་རིས་
སུ་ཆད་པ་མེད་དོ། །གསར་བོན་སོགས་ནས་ཕྱི་སྣོད་ནས་རིམ་བཞིན་ནང་དང་།
དེ་ཉིད་སྟོང་པར་ཡལ་བར་བཤད་པ་སོགས་ཀྱང་ཤིན་ཏུ་ཕྲ་བའི་བར་དང་། དེའང་
འོད་གསལ་སྟོང་པ་ཉིད་ཀྱིས་རྒྱས་གདབ་པའི་ཚུལ་ཡིན་ནོ། །གཉིས་པ་ཆད་པ་མཐའ་
བསལ་ལྡང་བ་ནི། རྒྱུད་ལས། སླར་ཡང་སྣང་སྟོང་སྒྱུ་འཕྲུལ་རོལ་པའི་ངང་། རང་
ཉིད་ཁྲོ་བོ་དྲག་ཕུར་ལྷ་ཚོགས་གསལ། འགགས་མེད་འགྲོ་དོན་ལྷུན་གྱིས་གྲུབ་པར་
34



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
འགྱུར། ཞེས་པ་དང་མཚུངས་པར་སྟོང་པ་ཉིད་ཁོ་ན་ལས་སྐུ་དང་ཞིང་ཁམས་སོགས་
ཁས་མི་ལེན་པ་ནི་ཆད་པའི་མཐའ་སྟེ། དེ་དག་གི་རྟོག་པ་བསལ་བའི་སླད་དུ་སླར་
ཡང་སྟོང་ཉིད་སྙིང་རྗེ་ཟུང་འཇུག་གི་རྩལ་ལས་ཆུ་ལས་ཆུ་བུ་རྡོལ་བ་ལྟར་རང་ཉིད་
དཀྱིལ་འཁོར་གང་ཡིན་དེའི་སྒྱུ་མ་ལྟ་བུའི་ལྷ་སྐུ་ཕྱག་རྒྱ་ཆེན་པོ་གསལ་གདབ་ཅིང་
ཤེས་བྱ་ལྷའི་དཀྱིལ་འཁོར་ཉིད་དུ་བསྒོམས་ལ་སྤྱོད་ལམ་གྱི་རྣལ་འབྱོར་ལ་འཇུག་
སྟེ། གཟུགས་སྣང་ལྷ་ཡི་རྣལ་འབྱོར། སྒྲ་གྲགས་སྔགས་ཀྱི་རྣལ་འབྱོར། དྲན་རྟོག་
ཡེ་ཤེས་ཀྱི་རྣལ་འབྱོར། འགྲོ་འདུག་བསྒུལ་བསྐྱོད་ལྷའི་ཕྱག་རྒྱའི་རྣམ་འབྱོར།
བཟའ་བཏུང་ནང་གི་སྲེག་བླུགས་ཀྱིས་སྤྱོད་པའམ་ཁ་ཟས་བདུད་རྩིར་སྦར་བ་ཟས་
ཀྱི་རྣལ་འབྱོར། སྔར་གྱི་བསྡུ་ལྡང་གཉིད་རྨི་ལ་སྦྱར་ཞིང་ཉལ་ལངས་ཀྱི་རྣལ་འབྱོར་
སོགས་ལ་བརྩོན་པར་བྱ་སྟེ། སྐབས་ཕྲིན་ལས། གྲུབ་པའི་རྟགས་དང་ལྡན་པའི་
གཤེན་རབ་ཀྱིས།། འགྲེང་བུ་ཁྱི་ཚུགས་ཁ་སྦུབས་གན་བརྐྱལ་ཕྲད། འགྲོ་འདུག་
ཟ་ཉལ་སྤྱོད་པ་ཅི་སྤྱད་ཀྱང་། ཕྱག་རྒྱའི་གསང་སྒོ་རིག་པས་ཕྱེས་ནས་ཀྱང་། བདག་
ཉིད་ལྷ་ཡི་ཕྱག་རྒྱུར་གསལ་གདབ་ནས།། མཁའ་ལ་དེ་བཞིན་དབྱིངས་ཀྱི་དཀྱིལ་
འཁོར་བསྐྱེད།། ཅེས་སོ། །འདི་སྤྱི་སྤུངས་དང་སྦྱར་ན་སྤྲུལ་སྐུའི་བསྡུ་རིམ་ལུས་
སྲུང་དང་གོ་བགོ་རྫོགས་སྐུ་དང་བོན་སྐུའི་བསྡུ་རིམ་གསང་སྒོ་སྡོམ་པ། རྒྱུན་སྒྲུབ་
ནར་མ་རྗེས་ལྡང་དང་མཐུན་ཏེ། གསང་བ་དོན་འགྲེལ་ལས། ཡོངས་རྫོགས་སྟོང་
ཉིད་བསྒོམས་པས་ཡོད་སྣང་རྟག་མཐའ་གྲོལ། གསང་སྒྲུབ་རྒྱུན་ལ་ཞུགས་པའི་
མེད་སྟོང་ཆད་མཐའ་གྲོལ། ཞེས་སོ། །འདི་དག་གི་སྦྱང་བྱ་བྱིས་པ་དེ་ཉིད་ལང་
ཚོ་རྫོགས་ནས་འཆི་བ་སླར་ཡང་འབྱུང་བར་མཚོན་པ་སྟེ། ཕྱི་སྣོད་ནས་རིམ་གྱིས་
གཙོ་བོའི་ཐུགས་སྲོག་གི་བར་བསྡུ་བ་ནི་ཕྱིའི་སྣང་བ་རིམ་བཞིན་འགགས་ནས་
རྣམ་ཤེས་ཀུན་གཞི་ལ་ཐིམ་པ་དང་བོན་མཚུངས། ལུས་སྲུང་སྤྲུལ་སྐུའི་བསྡུ་རིམ་
135



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྣང་བ་དང་བོན་མཚུངས། རྗེས་སྣང་རྫོགས་སྐུའི་བསྡུ་རིམ་མཆེད་པ་དང་བོན་
མཚུངས། ཕྲ་རྫོགས་བོན་སྐུའི་བསྡུ་རིམ་ཉེར་ཐོབ་དང་བོན་མཚུངས་ཏེ་འཆི་བའི་
འོད་གསལ་དང་། དེ་ལས་ལྷར་ལྡང་བ་བར་དོ་དང་བོན་མཚུངས་པར་སྦྱོང་ཞིང་།
སྦྱངས་འབྲས་སམ་དབང་བཞི་པའི་ཉམས་ལེན་ལ་མཚོན་ན། ཕྱི་སྣོད་ནས་ལྷའི་
ཐུགས་སྲོག་ཐིག་ལེ་དང་ལུས་བསྲུངས་ཀྱི་བར་བསྡུ་བ་སྣོད་བཅུད་འོད་གསལ་དུ་
ཡལ་བ་དང་རྣམ་པར་མཐུན། རྗེས་སྣང་ལོངས་སྐུར་བསྡུ་བ་ལྷུན་གྲུབ་དང་རྣམ་
པར་མཐུན། ཕྲ་རྫོགས་བོན་སྐུར་བསྡུ་བ་ལྷུན་གྲུབ་ཀ་དག་ལ་ཐིམ་པ་དང་རྣམ་པར་
མཐུན། དེ་ལས་སྒྱུ་མའི་སྐུ་ལྡང་བ་ཀ་དག་ལས་འགྲོ་དོན་དུ་སླར་ཡང་ལྷུན་གྲུབ་
ཀྱི་ཞིང་ཁམས་བཀོད་སྤྲུལ་མཛད་པ་དང་རྣམ་པར་མཐུན་ཏེ། དེ་དག་གི་རྟེན་
འབྲེལ་ཀྱང་འགྲིགས་པའོ། །
དེ་རྣམས་ཀྱི་སྒྲུབ་པའི་ཡན་ལག་བཅོ་བརྒྱད་རྫོགས་ནས་རྩ་བའི་ས་བཅད་
གསུམ་པ་ལས་ཀྱི་མཐའ་བསྒྱུར་འཕྱོང་ཆེན་སྡེ་དགུ་ལ། བསེན་ཐུབ་དེ་ཁོ་ན་ཉིད་
ངེས་པའི་རྒྱུད་ལས། བསྙེན་སྒྲུབ་ཉི་ཤུ་རྩ་གཅིག་ལས།། དགུ་ནི་ལས་ཀྱི་ཡན་ལག་
དགུ།། ཐེག་པ་དགུ་ ( ༡༣༨） ཡི་འཕྱོང་དུ་གསུངས།། ཞེས་བསྙེན་པ་དགུ་སྒྲུབ་པ་
བཅོ་བརྒྱད་དང་ཉེར་བདུན་གོང་དུ་བཤད་པ་ལ། ལུང་འདི་ནས་ཉེར་གཅིག་ལས་
མ་བྱུང་བའི་དོན་ཅི་ཡིན་ཞེ་ན། འདི་ལ་བླ་མ་ཁ་ཅིག་གིས་བསྙེན་པ་དགུ་གཞི་ལམ་
འབྲས་སྒྲུབ་གསུམ་དང་བཅུ་གཉིས། ལས་ཁ་དགུ་དང་ཉེར་གཅིག་ཡིན་ཟེར་ཏེ་
བསྙེན་སྒྲུབ་གཉིས་ལས་མ་སྟོན་པས་མ་ངེས་སོ། །ཡང་ཁ་ཅིག་གིས་བསྙེན་པ་དགུའི་
དང་པོ་དྲུག་སྔོན་འགྲོ་དང་ཕྱི་མ་གསུམ་དང་སྒྲུབ་པ་བཅོ་བརྒྱད་ལ་འདོད་མོད་
ཀྱང་བསྙེན་པ་དང་པོ་དྲུག་ཉེར་གཅིག་ལ་མི་འཐུས་པའི་ངེས་པའང་མེད་དོ། །འོ་ན་
གང་ཡིན་ཞེ་ན་བསྙེན་པ་དགུ་ལ་ཕྱི་བསྙེན་གསུམ་ནང་བསྙེན་གསུམ་ལ་
ལས་བསྙེན་
36



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
གསུམ་ལ་གསུམ་དང་། སྒྲུབ་པ་བཅོ་བརྒྱད་དང་ཉེར་གཅིག་ཏུ་བཞེད་པར་ཡིན་ནོ། །
དེ་ལས་དང་པོ་གསལ་བྱེད་མེ་ལོང་པྲ་ཡི་འཕྱོང་ནི། ཕྱྭ་གཤེན་པ་དང་རྗེས་
སུ་མཐུན་པ་ལ། བྱང་ཆུབ་སེམས་ལ་མཐོང་མི་མཐོང་ལེགས་ཉེས་བཟང་ངན་
གང་ཡང་མེད་པ་ཐམས་ཅད་རང་གི་རང་བཞིན་དུ་སྤང་བླང་བྲལ་བར་གནས་
པར་མཐོང་བ་ཡེ་ཤེས་ཀྱི་སྤྱན་ཤར་བ་ཅེས་བྱ་ལ། དེ་ལྟ་བུའི་སྤྱན་དང་ལྡན་པའི་
གཤེན་པོས་དྲ་ལྟས་བརྟགས་ཤིང་གཞན་གྱི་དོན་བྱེད་པ་ལ་འགའ་བ་མི་འབྱུང་བའི་
ཚུལ་ཡང་། སྤྱི་སྤུངས་དོན་རྒྱུད་ལས། འདོད་པའི་ཕྱོགས་སྤང་བཟང་ངན་དྲང་
སྨྲས་ན། ཀུན་རྫོབ་གཞན་ཕན་དོན་དང་འགལ་མི་འགྱུར།། ཞེས་སོ། །དེ་ལྟར་མ་
ཡིན་པར་རྙེད་བཀུར་གྱི་ཕྱིར་དང་ཆེ་འདོད་སོགས་ཀྱིས་སྐྱེ་བ་སྔ་ཕྱིའི་ལེགས་ཉེས་
དང་ལྷ་མཐོང་འདྲེ་མཐོང་གི་མངོན་ཤེས་སྨྲས་ན་གསང་སྔགས་ཀྱི་དམ་ཚིག་ལ་ལྟུང་
བས་ཕོག་པར་མ་ཟད་མོ་མ་སྡིག་ང་སྡིག་ལུམ་ ( ༡ ༣༩）ལྟར་ཕྱི་མར་ངན་སོང་དུ་
སྦྱོང་བར་འགྱུར་རོ། །དེ་བས་ན་རྫུན་སྤངས་པའི་གཤེན་པོས་མོ་དང་རྩིས་དང་སྒྱུ
བ་པའི་གནས་ཀྱིས་སྤྱད། རྟེན་འབྲེལ་བ
ལ་བཟང་ངན་གྱི་བྱེ་བྲག་དངོས་གྲུབ་དང་བར་
ཆད་ཀྱི་རྟགས་ཤེས་པ། རྣོ་མཐོང་རྨི་ལམ་སོགས་ཀྱིས་སེམས་ཅན་གྱི་དོན་བྱེད་པའོ། །
གཉིས་པ་སྣང་སྲིད་རབ་འབྱམས་སྐོང་གི་འཕྱོང་ནི། སྣང་གཤེན་པ་དང་རྗེས་
སུ་མཐུན་པ་ལ། བྱང་ཆུབ་སེམས་ལ་ལྷས་ཕན་པ་དང་འདྲེས་གནོད་པར་བྱར་
མེད་ཅིང་ཕན་མེད་གནོད་བྲལ་དུ་གནས་པའི་དོན་ཁོངས་སུ་ཆུད་པའི་གཤེན་
ས་རང་འདོད་སྤངས་ནས་གཞན་ཕན་སེམས་ཀྱིས་མདོས་དང་གླུད་དང་སེལ་
དང་སྐོང་ལ་སོགས་ཏེ། ཁམས་ལྔ་ལྡན་གྱི་གཟུགས་ལུས་ཀྱི་གླུད། ལྷ་བྱའི་སྐད་འགྱུར་
སྒྲོགས་པ་རྒྱང་བུ་ངག་གི་གླུད། ཡུལ་སེམས་གཉིས་མེད་མཚན་པའི་ནམ་མཁའ་
སེམས་ཀྱི་གླུད་དེ་གསུམ་གཙོ་བོར་གྱུར་པའི་འདོད་ཡོན་མ་ཚངས་བ་མེད་པ་བློས་
37



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྤྲུལ་ཞིང་བསྔོ་བ་ལ། སེམས་ཅན་གྱི་སྲོག་ལ་འཚེ་བ་སོགས་གཞན་ལ་གནོད་པ་
སྤངས་ནས་བདེན་པའི་སྨྲང་བཀྲོལ་ཏེ་འཇུག་པ་སྟེ་སྔ་མ་ལས། བདེན་པའི་སྨྲང་
བཀྲོལ་མི་འགྲོའི་གླུད་ཡས་སྤོང་། ཞེས་སོ། །གཞན་ཡང་དཀར་བགེགས་སྐོང་མདོས་
བསང་སོགས་ཀྱང་འདིའི་ཁོངས་སུ་འདུའོ། །
གསུམ་པ་ཡེ་ཤེས་དབལ་མོ་སྲོག་གི་འཕྱོང་ནི། འཕྲུལ་གཤེན་ཐེག་པ་དང་རྗེས་
སུ་མཐུན་པ་ལ། བྱང་ཆུབ་སེམས་ལ་དགྲ་བགེགས་དང་གསོད་གསོ་སོགས་ཀྱི་འཛིན་
པས་ཡེ་ནས་སྟོངས་ནའང་བསྟན་དང་འགྲོ་ལ་འཚེ་བའི་དགྲ་བགེགས་བསྒྲལ་
བའི་ཞིང་བཅུ་ལ་སོགས་པ་མ་བསྒྲལ་ན་སངས་རྒྱས་ཀྱི་བསྟན་པ་མི་ཚུགས་ཤིང་
སེམས་ཅན་གྱི་འགྲོ་དོན་མི་འབྱུང་བས་བསྒྲལ་བ་གནང་ལ། བསྒྲལ་བའི་ཞིང་བཅུ་
ནི། གཡུང་དྲུང་གསང་བའི་རྒྱུད་ལས། གང་ཞིག་བསྒྲལ་བའི་དངོས་པོ་ནི།། བསྒྲལ་
བར་བྱ་བའི་ཞིང་བཅུ་སྟེ། སངས་རྒྱས་སློབ་དཔོན་སྐུ་དགྲ་དང་།། དམ་ཚིག་ཉམས་
དང་དམ་ལས་ལོག །དམ་ལ་འཁུ་དང་སྒྲུབ་པ་ལ།། བར་དུ་གཅོད་པར་བྱེད་པ་
དང་། སེམས་ཅན་ཡོངས་ལ་གནོད་པ་ནི།། ད་ལྟ་ཉིད་དུ་བྱེད་པ་དང་། གཡུང་
དྲུང་བསྟན་ལ་སྡང་བ་དང་།། དམྱལ་བ་ཡི་དྭགས་བྱོལ་སོང་སྟེ། ཞིང་བཅུ་དག་ཏུ་
ཤེས་པར་བྱ། ཞེས་སོ། །ཇི་ལྟར་བསྒྲལ་བ་དངོས་ནི་ཀུན་རྫོབ་ཏུ་བསྒྲལ་བྱའི་ཡུལ་
མིག་ཡོར་དང་། སྒྲོལ་བྱེད་བདག་དབལ་བོན་སྒྱུ་མ་ཙམ་དུ་སྣང་ནའང་དོན་དམ་
པར་རང་ལས་གཞན་དུ་མི་དམིགས་པས་སྒྱུ་མ་ལྟ་བུའི་བསྒྲལ་བའི་ལས་བརྩོམས་
པ་ལ་འགལ་བ་མེད་པས་བསྒྲལ་བའི་ཞིང་བཅུར་གྱུར་པ་རྣམས་དྲག་པོ་རྫུ་འཕྲུལ་
གྱི་སྒོ་ནས་བསྒྲལ་བ་ལ། གཞིའི་ཆོ་ག་གསུམ། ལས་ཀྱི་ཁ་ཚར་དགུ། སྲོག་གི་གཟེར་
འདེབས་གསུམ། དྲག་པོ་མཐའ་སྡུད་གསུམ། ཆོ་གའི་འཚིངས་བ་གསུམ། གནད་
ཀྱི་ཆིངས་ཆེན་གསུམ། ལ་བཟླའི་གཟེར་ཆེན་གཅིག་དང་ཉི་ཤུ་རྩ་ལྔས་ཟིན་དགོས་
138



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
པས་ན། འདིར་འཕྲོས་དོན་ཅུང་ཟད་སྨོས་ན། གཞིའི་ཆོ་ག་གསུམ་ནི། བསྲུང་
བ་ལས་ཀྱི་དཔའ་བསྐྱེད། ཟློག་པ་ལས་ཀྱི་དཔུང་ཕུལ། བསད་པ་ལས་ཀྱི་མཚོན་
འདེབས་ཡིན་ལ། ཕྱི་མ་ལའང་སྟོད་དུ་དགོས་པའི་ཆོ་ག་དགུས་ལས་ཀྱི་ཁོག་དབུབ།
སྨད་དུ་དགོས་པའི་ཆོ་ག་དགུས་ལས་ཀྱི་མཐའ་བྱུང་བ་སྟེ། འགུག་སྒྲོལ་གྱི་ཆོ་ག་
བཅོ་བརྒྱད་ལ། གནད་ཀྱི་གོ་བ་བཅོ་བརྒྱད། རྫས་ཀྱི་དཔུང་ཕུལ་བཅོ་བརྒྱད།
ཏིང་འཛིན་གྱི་གཟེར་འདེབས་བཅོ་བརྒྱད། ཚིག་གི་གཟེར་མདའ་བཅོ་བརྒྱད།
སྔགས་ཀྱི་མདེའུ་བཅོ་བརྒྱད་ཡོད་དོ། །དེ་ལས་གནད་ཀྱི་གོ་བ་བཅོ་བརྒྱད་ནི།
དམིགས་པའི་འབན་མེད་ན་བརྟེན་པའི་གནས་མེད་པའི་གནད་ཡོད། མཁྱེན་
པ་གསོལ་ཞིང་སྙན་གསན་མ་དབབ་ན་མི་གོ་ཞིང་བརྡ་མི་འཕྲད་པའི་གནད་ཡོད།
གཟུ་པང་གསོལ་ཞིང་འོ་དོད་མ་འབོད་ན་ལེགས་ཉེས་ཀྱི་ལྟང་ནོར་དུ་ཡོད་པའི་
གནད་ཡོད། འགུག་ཅིང་འབྲོས་ལམ་མ་བཅད་ན་མི་ཁུག་ཅིང་བཀུག་ཡང་འབྲོས་
ཤོར་བའི་གནད་ཡོད། ར་མདའ་སྦྲན་ཞིང་ལ་ཡོག་མ་བདར་ན་སྲུང་མ་གཡེལ་
ཞིང་ལས་བུལ་བའི་གནད་ཡོད། ལྷ་དང་ཕྱེ་ཞིང་གཤེད་དང་མ་སྤྲད་ན་ལྷས་སྐྱོབ་
ཅིང་མི་སོད་པའི་གནད་ཡོད། བྱད་དུ་མ་བཅུག་ཅིང་སྤྱི་ཚར་དུ་མ་སྐྱུར་ན་གཡེལ་
ཞིང་འཆོར་བའི་གནད་ཡོད། ཟིལ་གནོན་མཆོད་རྟེན་གྱིས་མ་མནན་ན་ཕྱིས་ལྡོག་
ལྡང་བྱེད་པའི་གནད་ཡོད། རྒྱས་གདབ་བཅས་སྟོད་ལས་དགུའི་གནད་དོ། །འབྲུབ་
ཁོང་རིགས་དྲུག་གི་གནས་ནས་མ་དྲང་ན་བདག་དང་མཉམ་དུ་རིགས་དྲུག་གི་
གནས་ངན་རྒྱུད་པའི་གནད་ཡོད། ཕུར་པ་གདབ་སྟེ་བེམ་རིག་མ་ཕྱེ་ན་མི་སྒྲོལ་
ཞིང་ཀུན་གཞིའི་བག་ཆགས་མི་ཆོམ་པའི་གནད་ཡོད། མདའ་ཐུན་མ་རྡེག་ན་དུག་
ལྔ་རྩད་ནས་མི་ཆོད་པའི་གནད་ཡོད། མཚོན་གྱིས་མ་རྡེག་ན་རྒྱུ་དྲུག་གི་ལམ་བརྒྱུད་
ཅིང་ཐར་པ་མི་ཐོབ་པའི་གནད་ཡོད། ཉུངས་ཟོར་མ་རྡེག་ན་ང་བདག་མི་སྒྲོལ་
39



ཀུན་མཁྱེན་ཤུར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བའི་གནད་ཡོད། སྣ་ཚོགས་ཐུན་གྱིས་མ་བྲབ་ན་ལས་ངན་དང་མི་འབྲལ་བའི་
གནད་ཡོད། ཐོ་བས་མ་བརྡུང་ན་ཉོན་མོངས་མི་ཆོམས་པའི་གནད་ཡོད། ཕུང་
པོ་བསྒྲལ་ཞིང་ཤ་ཁྲག་ཁྲོ་བོའི་ཞལ་དུ་མ་བསྟབ་ན་འཁོར་བར་ཕྱིར་ལྡོག་པའི་གནད་
ཡོད། རྣམ་ཤེས་དབྱིངས་སུ་མ་སྤར་ན་ཕྱི་པ་མུ་སྟེགས་པར་གོལ་ཞིང་ངན་འགྲོ་ལྟུང་
བའི་གནད་ཡོད། དེ་མན་ཆད་སྨད་ལས་དགུའི་གནད་དེ་བཅོ་བརྒྱད་དོ། །གཞན་
བཞི་པོའང་རང་གཞུང་ལྟར་སྟོད་ལས་དགུ་སྨད་ལས་དགུ་དང་བཅོ་བརྒྱད་ལ་རེ་
རེ་བཞིན་རྫས་དང་
། ཏིང་ངེ་འཛིན་དང་
། སྔགས་ཚིག་དང་། དེའང་ཚིག་མདའ་
ལ་སྔགས་མདེའུ་སྦྱར་བ་ལྟར་འབྱུང་བའམ་ལས་སྦྱོར་གྱི་སྔགས་གདགས་པ་གནད་
དོ། །ལས་ཀྱི་ཁ་ཚར་དགུ་ནི། ཐན་འགྱེད་པ། ཐོག་ཕབ་པ། སེར་འབེབ་པ། ཕོ་
ཉ་རྦད་པ། ཆོ་འཕྲུལ་བཀྱེ་བ། བླ་དགུག་པ། ཟ་ལམ་བསྟན་པ། ནད་གཏོང་བ།
དམགས་དཔུང་འགྱེད་པ་དང་དགུའོ། །སྲོག་གི་གཟེར་འདེབས་གསུམ་ནི། མི་
ལྡོག་པའི་གཟེར་རང་ཉིད་ཡི་དམ་ལྷ་གང་ཡིན་གསལ་བ། མི་རྡུགས་པའི་གཟེར་
ཕུར་བུ་སྲས་མཆོག་ཏུ་གསལ་བ། མི་འགྱང་པའི་གཟེར་ལིང་ག་གཟས་པ་པོ་དངོས་
སུ་གསལ་བ་དང་གསུམ་མོ། །དྲག་པོ་མཐའ་སྡུད་གསུམ་ནི། སྲུང་བ་ལ་མནན་
པ། ཟློག་པ་ལ་འཕངས་བ། བསད་པ་སྲེག་པས་མཐའ་བསྡུ་བའོ། །དེ་དག་གི་
འཐད་པའང་སྲུང་བས་ཕས་རྒོལ་གྱི་གནོད་པ་ལས་སྐྱོབ་ཅིང་སེམས་ལ་དཔའ་གདེང་
བསྐྱེད། མནན་པས་དེ་དག་གི་སྟོབས་ནུས་ཐམས་ཅད་འཆིངས་ཏེ་ལྡོག་ལྡང་མི་
ནུས་པར་བྱེད་པས་འབྲེལ་ཏེ། དཔེར་ན་རྫོང་ལ་ལྕགས་རིས་བསྐོར་བ་དང་ཕས་
རྒོལ་གྱི་ཆོམ་རྐུན་བཙོན་དུ་བཅུག་པ་གཉིས་ཀ་རང་ཕྱོགས་སྲུང་བའི་ཉེར་ལེན་དུ་
དོན་མཚུངས་པ་བཞིན་དང་། ཟློག་པས་རྒོལ་བ་ཐམས་ཅད་ཕྱིར་ཟློག་ཅིང་རང་
གི་སྟོབས་ནུས་བསྐྱེད། འཕངས་པ་ཟོར་གྱིས་དེ་དག་རྨོངས་མེད་དུ་བརླག་པར་
140



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བྱེད་པས་འབྲེལ་ཏེ། དཔེར་ན་དམག་གི་དཔུང་བསྐྱེད་པས་རྒོལ་བ་ཕྱིར་ཟློག་ཅིང་
དེ་ཐོག་རྒོལ་བ་བཅོམ་པ་ལྟ་བུའོ། །བསད་པས་དམིགས་བྱ་བསྒྲལ་ནས་རྣམ་ཤེས་
དབྱིངས་སུ་སྤར་བའི་གཟུགས་ཕུང་ལྷའི་ཞལ་མེ་ཧོམ་ལ་བསྟབས་པས་རྗེས་ཤུལ་
མེད་པར་བྱེད་པས་འབྲེལ་ཏེ། དཔེར་ན་ཕ་རོལ་རྒོལ་བ་པོ་གསོད་ནས་ཡུལ་མཁར་
ནོར་རྫས་སོགས་ཀྱང་རྨིངས་མེད་དུ་འཇོམས་པ་ལྟ་བུའོ། །ཆོ་གའི་འཚིངས་བ་
གསུམ་ནི། ཁོའི་ཚེ་བཅུད་དྭངས་མས་བདག་དབལ་བོན་འཚིངས། རྣམ་ཤེས་ཡི་
དམ་གྱི་ཐུགས་ཀར་སྤར་བས་དགྲ་འཚིངས། གཟུགས་ཕུང་ཁྲོ་བོའི་ཞལ་དུ་བསྟབས་
པས་ལྷ་འཚིངས་པའོ། །གནད་ཀྱི་ཆིངས་ཆེན་གསུམ་ནི། དེ་དག་གང་ཡང་གཞི་
སྙིང་རྗེས་བཟུང་། ཁོག་ལྟ་བས་དབུབ། དོན་བོན་ཉིད་ལ་བསྡུ་དགོས་ཏེ། གཞི་
སྙིང་རྗེས་མ་ཟིན་ན་ཕྱི་པ་མུ་སྟེགས་པ་དང་འདྲ་སྟེ་ཕྱི་མར་ཁྲ་སྤྱང་གི་ལུས་ལེན།
ཁོག་ལྟ་བས་མ་དབུབ་ན་བདག་འཛིན་རང་ཁ་མ་སྟེ་ཕྱི་མར་རུ་དྲའི་ལུས་སུ་སྐྱེ།
དོན་བོན་ཉིད་ལ་བསྡུ་མ་ཤེས་ན་སྔགས་ཀྱི་ཐེག་པར་མི་ཚུད་དེ་བདག་དང་མཉམ་
པོར་མནར་མེད་དུ་སྐྱེའོ། །ལ་བཟླའི་གཟེར་ཆེན་གཅིག་ནི། གཏིང་རྫོགས་ལས།
དེ་ལྟར་བདག་སྒྲུབ་པ་པོའི་སེམས་དང་
། གཟས་པ་པོ་འབན་གྱི་སེམས་དང་། ཕུར་
པ་གཡུང་དྲུང་གི་ཐུགས་གསུམ་ཡེ་ནས་སེམས་ཉིད་ཉག་གཅིག་སོ་སོ་ན་མི་གནས་
གར་ཡང་མ་གྱུར་གུད་གུད་ན་མི་དམིགས། ཞེས་པ་ལྟར་བདག་དང་ཡུལ་དང་ལྷ་
དང་གསུམ་རང་གི་རོལ་པ་འགག་མེད་ཆེན་པོར་གཟེར་འདེབས་པའོ། །
བཞི་པ་ཉི་ཟེར་ཞགས་པ་འདུར་གྱི་འཕྱོང་ནི། སྲིད་གཤེན་པ་དང་རྗེས་སུ་མཐུན་
པ་ལ། བྱང་ཆུབ་སེམས་ལ་ཐར་པ་དང་ལྟུང་བ་མེད་དེ་ལྟུང་ས་འཁོར་བ་ཉིད་བོན་
ཉིད་ལས་གཞན་དུ་མ་གྱེས་པའི་ཚུལ་དམྱལ་བའི་གནས་ཀྱང་བོན་ཉིད་དབྱིང་
སོགས་གསུངས་པ་བཞིན་ལ། འོན་ཀྱང་དེ་ལྟར་མ་རྟོགས་པའི་སེམས་ཅན་རྣམས་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཁྲུལ་སྣང་སྲིད་པའི་གྲོང་དུ་འཁྱམས་ཤིང་སྡུག་བསྔལ་བ་ལ། དེ་དག་འཁོར་
བའི་གནས་ནས་མ་དྲང་ན་བདེ་བའི་གནས་དང་དུས་ནམ་ཡང་མི་འཕྲད་པས།
གང་གིས་དྲང་ན་རྟོགས་པའི་གདིང་གསུམ། ཐུགས་རྗེའི་རྩལ་གསུམ་རིག་པའི་
ངར་གསུམ། དོན་གྱི་ཡོན་ཏན་གསུམ་དང་ལྡན་པས་དྲང་པ་སྟེ། གདིང་གསུམ་
ནི་ལྟ་བའི་གདིང་གིས་གང་ཤར་ཐད་ཀར་ཆོད་པ་སྤུ་གྲིའི་འཁོར་ལོ་ལྟ་བུ། སྒོམ་
པའི་གདིང་གིས་གཉེན་པོའི་སྒྲིབ་པ་བཅོམ་པ་ཤེལ་བྲག་ལ་ཤེལ་སྐས་བཙུག་པ་ལྟ་
བུ། སྤྱོད་པའི་གདིང་གིས་སྣང་ཚད་སྒྱུ་མར་འཆར་བ་ཆུ་ཟླའི་འཁོར་ལོ་ལྟ་བུའོ། །རྩལ་
གསུམ་ནི། སྙིང་རྗེའི་རྩལ་གྱིས་དམིགས་བྱ་དམ་དུ་འཆིངས་བ་འཕྲུལ་གྱི་ཞགས་
པ་ལྟ་བུ། དམིགས་པའི་རྩལ་གྱིས་དམིགས་བྱ་གནས་ནས་འདྲེན་པ་ཁབ་ལེན་རྡོས་
ལྕགས་ཕྱེ་འཐོན་པ་ལྟ་བུ། ནུས་པའི་རྩལ་གྱིས་ཤི་གཤེད་གནས་ནས་བསྐྲད་པ་
དབང་ཆེན་རྒྱལ་པོས་བཞེན་འདེབས་པ་ལྟ་བུའོ། །ངར་གསུམ་ནི། རིག་པ་མེ་ལྟ་
བུས་ཚེ་འདས་ཀྱི་སྡིག་སྒྲིབ་སྲེག་པ། རིག་པ་གསག་བདར་ལྟ་བུས་ཚེ་འདས་ཀྱི་ཉོན་
མོངས་གཅོད་པ། རིག་པ་བདུད་རྩི་ལྟ་བུས་ཚེ་འདས་ཀྱི་བག་ཆགས་འཁྲུད་
པའོ། །ཡོན་ཏན་གསུམ་ནི་མངོན་ཤེས་ལྡན་པས་གསོན་གཤིན་གྱི་བརྡ་འཕྲད་པ་
སྲིད་གཤེན་གཙུག་ཕུད་ལྟ་བུ། སྡོམ་ཁྲིམས་གཙང་བས་ལྷ་མིའི་དྭངས་བ་འདྲེན་
པ་གཙུག་གཤེན་རྒྱལ་བ་ལྟ་བུ། འདོད་པ་ཆུང་བས་བདོག་ཆུ་ཚོགས་སུ་བཏང་བ་
འཁོར་ལོ་བསྒྱུར་རྒྱལ་ལྟ་བུ་དང་ཡོན་ཏན་བཅུ་གཉིས་ ( ༡༤༠) དང་ལྡན་པས་
དྲང་ན་འདྲོངས་པའོ། །དེ་ལྟར་མ་ཡིན་པས་འདྲེན་སྟོན་པར་རེ་ན་འདུར་རྒྱུད་
ལས། དེ་ལྟར་མ་རྟོགས་ཚེ་འདས་དོན་བྱེད་ན།། ལོང་བའི་ལོང་བ་ཁྲིད་པ་འདྲ།།
ལག་སྦྲེལ་གཡང་ལ་ལྷུང་བར་འདྲ།། ཞེས་སོ། །གང་དྲང་ན་རྣམ་པར་ཤེས་པ་ལས་
ཀྱི་རླུང་གིས་བདས་ཏེ་ལོག་པའི་འཁྲུལ་སྣང་དུ་མ་དང་བཅས་སྐྱབ་བྲལ་མགོན་མེད་
342



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
དྭ་ཕྲུགས་མས་བོར་ལྟ་བུའི་བར་དོའི་རླུང་སེམས་ཀྱི་མིང་བཞིའི་ཕུང་པོ་ཅན་རིགས་
དྲུག་གི་གནས་ངན་འགྲིམ་ཏེ་འགྲོ་བ་དེ་ཉིད་དྲང་། ཚུལ་ཇི་ལྟར་དྲང་བ་དངོས་
ནི། འདུར་རྒྱུད་ལས། ཚེ་འདས་འདྲེན་པའི་དུས་ཚིགས་བདུན།། ཚེ་འདས་ཚེ་
འདས་ཤེས་དང་གཅིག །ཚེ་འདས་རིགས་དྲུག་ཤེས་དང་གཉིས།། ཚེ་འདས་གདུལ་
བྱར་ཤེས་དང་གསུམ།། ཚེ་འདས་སློབ་མར་ཤེས་དང་བཞི། ཚེ་འདས་རྒྱལ་པོར་
ཤེས་དང་ལྔ།། ཚེ་འདས་སེམས་དཔའ་ཤེས་དང་དྲུག །ཚེ་འདས་ལྷ་རུ་ཤེས་དང་
བདུན།། ཞེས་དང་། ཡང་སྦྱོང་རྒྱུད་ཁ་ཅིག་ལས། སྦྱོང་དང་དཔྲལ་དང་ཚིགས་
བདུན་བཟུང་། ཞེས་པས། དུས་ཚིགས་བདུན་བཟུང་
། དེ་ལ་དོན་བཅུ་བདུན་
གྱི་གོ་ཕྱེ། དཔེ་བཅུ་བདུན་གྱི་དམིགས་མཚོན་པའོ། །དེ་ལས་དུས་ཚིགས་བདུན་
ནི། ལུས་འདི་བོར་ནས་རིགས་དྲུག་གི་གནས་སུ་མ་བརྒྱུད་གོང་དུ་ཚེ་འདས་ཚེ་
འདས་སུ་ཤེས་པའི་དུས་ཏེ་ཚེ་འདི་ལས་ཕ་རོལ་དུ་འདས་པས་སོ། །དེ་ནས་རིགས་
དྲུག་གི་གནས་སུ་བརྒྱུད་ཅིང་སྡུག་བསྔལ་གྱིས་ཉམ་ཐག་པའི་སྐབས་སུ་ཚེ་འདས་
རིགས་དྲུག་ཏུ་ཤེས་པའི་དུས་ཏེ་རིགས་དྲུག་གི་སྣང་བ་དང་བཅས་པས་སོ། །དཔོན་
གསས་ཀྱི་ཐུགས་རྗེས་བཟུང་ཞིང་ཉོན་སྒྲིབ་སྦྱོང་ཏེ་འཁོར་བའི་གཡང་ས་ལས་
དྲང་བའི་སྐབས་སུ་ཚེ་འདས་གདུལ་བྱ་རུ་ཤེས་པའི་དུས་ཏེ་ཐུགས་རྗེའི་གདུལ་
ཞིང་ཡིན་པས་སོ། །འདྲེན་པའི་དཔོན་གསས་ཀྱིས་དབང་བསྐུར་ཞིང་དོན་དང་
ལྡན་པར་བྱེད་པའི་སྐབས་ཚེ་འདས་སློབ་མར་ཤེས་པའི་དུས་ཏེ་ཉོན་མོངས་ཀྱི་
འཇིགས་པ་ལས་སྐྱོབ་པས་སོ། །ཁམས་གསུམ་འཁོར་བའི་ས་དགུ་ལས་ཐར། གཡུང་
དྲུང་ཐེག་པའི་ས་བཅུར་མ་བགྲོད་པའི་བར་ས་ཡངས་པར་འཁོད་པའི་སྐབས་
ཚེ་འདས་རྒྱལ་པོར་ཤེས་པའི་དུས་ཏེ་དཀྱིལ་འཁོར་ལྷའི་དབང་ཐོབ་འཁོར་བའི་
གཡུལ་ལས་རྒྱལ་འདོད་རྒུའི་གཏེར་དང་འཕྲད་པས་སོ། །སླར་ཡང་མྱང་འདས་
【43



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འདས་སེམས་
ཀྱི་ས་བཅུར་རིམ་པར་བགྲོད་ནས་ཤེས་སྒྲིབ་སྦྱོང་བའི་སྐབས་སུ་ཚེ་འད
དཔར་ཤེས་པའི་དུས་ཏེ་ལམ་ལ་གནས་པའི་འཕགས་པ་ཡིན་ཏེ་ས་བཅུའི་གཡུང་
དྲུང་སེམས་དཔའ་ཁྱེད་སོགས་གསུངས་སོ། །དེ་ནས་ཕྱིར་མི་ལྡོག་པའི་ས་བོན་
ཉིད་བདེ་བའི་གནས་སུ་ལ་བཟླ་བའི་སྐབས་དེར་ཚེ་འདས་ཡི་དམ་ལྷར་ཤེས་པའི་
དུས་ཏེ་ཀུན་བཟང་དང་དབྱེར་མེད་པ་སྟེ་རྟོགས་པ་མངོན་གྱུར་སངས་རྒྱས་ཁྱེད་
ཅེས་སོགས་གསུངས་པས་སོ། །དེ་ལྟར་དུས་ཚིགས་བདུན་ལས་རིགས་དྲུག་ལ་ནང་
གསེས་ཀྱིས་ཕྱེ་བས་བཅུ་གཉིས་སུ་འགྱུར་ཏེ། ཚེ་འདས་དམྱལ་བ་པར་ཤེས་པའི་
དུས་ལ་སོགས་པ་དྲུག་གོ །དེ་ལ་དོན་བཅུ་བདུན་གྱིས་གོ་ཕྱེ། དཔེ་བཅུ་བདུན་
གྱིས་དམིགས་མཚོན་པ་ནི། ཚེ་འདས་ཚེ་འདས་སུ་ཤེས་པའི་དུས་བརླ་བཟུང་བའི་
བགེགས་ལ་གླུད་བསྔོ་ཞིང་གཤེད་མ་དང་ཕྱེ་དགོས་པའི་དོན་དང་དཔེ་ནི་འདུར་
གཞུང་ལས། ཚེ་འདས་ལན་ཆགས་མ་འཇལ་ན།། བླ་ལ་གཤེད་མས་བཟུང་ནས་
བསྡམས། མི་རྒྱལ་བསད་པའི་སྟོང་འདྲར་དགོས། ཚེ་འདས་གཤེད་དང་མ་ཕྲལ་
ན། ཐར་ལམ་འཐོབ་ཏུ་མི་སྟེར་བས། ཤཱ་བ་ཁྱི་དང་ཕྱེ་འདྲར་དགོས། ཞེས་སོ། །ཚེ་
འདས་རིགས་དྲུག་ཏུ་ཤེས་པའི་དུས་བླ་ཡིད་སེམས་གསུམ་གཅིག་ཏུ་དྲིལ་ནས་རྟེན་
ལ་བསྟིམ་ཞིང་རིགས་དྲུག་གི་གནས་སྦྱོང་དགོས་པའི་དོན་དང་དཔེ་ནི་དེར་ལས།
རྣམ་ཤེས་རྟེན་ལ་མ་བསྟིམ་ན།། བླ་ཡིད་སེམས་གསུམ་མི་འཕྲད་པས། བྱེའུ་ཆུང་
ཁྲ་ཡིས་གཅུམ་འདྲར་དགོས།། རིགས་དྲུག་གནས་ངན་མ་སྦྱོང་ན།། རྒྱུ་དྲུག་སྐྱེ་སྒོ་
མི་ཁེགས་པས།། མི་གཙང་ཕྱག་མས་བཏབ་འདྲར་དགོས། ཞེས་སོ། །དེ་ལ་བླ་ཡིད་
སེམས་གསུམ་ནི། ལུས་ལ་བརྟེན་བཅས་དུས་སེམས་སྙིང་ལ་བརྟེན་བཅས་ཏེ་བདག་
རྐྱེན་སྒོ་ལྔར་བརྟེན་ནས་ཡུལ་ལྔ་ལ་གཅོད་ཅིང་བདག་ཏུ་འཛིན་པའི་ཤེས་པ་དང།
ཡིད་ཡུལ་བྱེ་བྲག་སོ་སོར་ཁྱད་འབྱེད་ཅིང་ནང་གི་དོན་སྣོད་ལྔ་ལ་གནས་བཅས་
】 ༣ ༣



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
པའོ། །བླ་བག་ཆགས་ཀྱི་རྗེས་སུ་འབྲང་བ་སྟེ་ཀུན་གཞིའི་རྣམ་ཤེས་སོ། །འབྲལ་
དུས་འདུར་རྒྱུད་ལས། བླ་ནི་གཤེད་པོ་སྲི་ཡིས་ཁྱེར།། ཡིད་ནི་ཀུན་གཞིའི་བག་ལ་
ཞ།། སེམས་ནི་ནམ་མཁའི་ངང་དུ་ཡར།། ཞེས་སོ། །འདུར་ལུགས་ནི། བླ་གཤེད་
མ་དང་ཕྱེ་བ་སྟེ། དེ་ཉིད་ལས། གཅན་གཟན་རི་དྭགས་བདས་པ་ལ། མི་དང་འཕྲད་
ནས་བསྐྱུར་བ་བཞིན།། བླ་ནི་གཤེད་མའི་ལག་ནས་འཕྲོག །ཅེས་སོ། །ཡིད་ཀྱི་
བག་ཆགས་སློང་བའི་ཚུལ་ཡང་དེ་ལས། དཔེ་ན་སྐྱེས་བུ་གཉིད་ལོག་དག་ལ་ནི།
ཆུ་ལྕགས་བརྒྱབ་བཞིན་བག་ཆགས་ཕྲད་ཀྱིས་སློང་། ཞེས་སོ། །སེམས་དམིགས་
རྟེན་ལ་བསྟིམ་ཞིང་བླ་ཡིད་སེམས་གསུམ་གཅིག་ཏུ་འདྲིལ་བ་ནི་སྔ་མ་ལས། མེ་ལོང་
གཟུགས་བརྙན་ཆགས་པ་བཞིན། སེམས་ནི་དམིགས་པའི་རྟེན་ལ་བསྟིམ། བླ་ཡིད་
སེམས་གསུམ་གཅིག་དྲིལ་གཅེས།། ཞེས་སོ། །དེ་གསུམ་གཅིག་ཏུ་རྟོགས་དུས་ན་
གཅིག་ཏུ་འདུས་པའི་ཚུལ་ཡང་དེ་ཉིད་ལས། བླ་ནི་ཡིད་ཐིམ་ཡིད་ནི་སེམས་ལ་
ཐིམ། སེམས་ནི་ནམ་མཁའ་འདྲ་སྟེ་སྟོང་པའོ། །ཞེས་སོ། །དེས་ན་དེ་ལས། བླ་ཡིད་
སེམས་གསུམ་མ་ཤེས་ན། འདྲེན་སྟོན་པ་རྣམས་འདྲེན་ཐབས་མེད། ཅེས་པ་ལྟར་
གལ་ཆེ་བར་རིགས་པར་བྱའོ། །ལར་དིང་སང་ཁ་ཅིག་གིས་ཤི་བོ་ཤི་དང་སྤྲད་ནས་
ཕུང་པོ་སྲེག་སྦྱོང་སོགས་བྱེད་ཅིང་རྟེན་མཚན་བྱང་བཅའ་བ་དང་ཟས་བསྔོ་སོགས་
ཀྱང་བྱེད་འདུག་སྟེ། ཤི་ནས་ཞག་གསུམ་དྲོས་བཞི་བར་སྐྱེ་ཤིའི་བར་དུ་གར་ཕྱིན་
པའི་སར་མདུང་དང་མདུང་ཁྱིམ་གྱི་ཚུལ་དུ་བསྐོར་ཞིང་སྐབས་སྐབས་སུ་ཕུང་པོ་
ལ་བདག་དུ་བཟུང་ཞིང་འཁོར་བས་ན་སྲེག་སྦྱོང་སོགས་མི་རུང་བར་མ་ཟད་ལུས་
ལ་སྲིན་བུའི་གྲོང་ཁྱེར་མང་པོ་གནས་པ་དེ་དག་ཀྱང་མ་ཤི་བར་ཡོད་པས་སོ། །མཚན་
བྱང་ཡང་ཕུང་པོ་ཡོད་རིང་ལ་མི་དགོས་ཏེ་རྟེན་གྱི་མཆོག་ཕུང་པོ་ཡིན་པའི་ཕྱིར་
དང་། ཀུན་རིགས་ལས། དེའི་ཕྱིར་ན་མཚན་གྱི་བྱང་བུའང་ཞག་གསུམ་དྲོས་



་་་་་་
ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཞིའི་ནང་པར་འདྲི་བར་བྱའོ། །ཞེས་པས་སོ། །ཟས་བསྔོ་སོགས་ཀྱང་མ་བྱས་
ཀྱང་ཆོག་སྟེ་རྟེན་ཅན་གྱི་ཡིད་ལུས་མ་ལྡང་ཞིང་འོད་གསལ་གྱི་སྣང་བ་དང་བཅས་
པས་སོ། །ཞག་བདུན་ཕན་ཆད་ལ་ཕུང་པོ་སྲེག་སྦྱོང་ཆོག་ལ་ཞག་གསུམ་ནས་རྟེན་
མཚན་བྱང་བཅའ་བ་དང་། སྲིད་པ་བར་དོའི་ཡིད་ལུས་ལྡང་སྟེ་ཡུལ་ལ་འདོད་
སྲེད་ཆེ་བས་ཟས་བསྔོ་སོགས་ཀྱང་བྱེད་པའོ། །མཚན་བྱང་འདྲི་ལུགས་སྦྱོང་ཆོག་
རང་རང་གཞུང་ལྟར་ལ། བླ་འཁོར་ཆ་བདུན་ནི། སྐུ་རྟེན་གསེར་ཞལ་སེར་པོ་ཞེས་
པ་ནམ་མཁའ། གསུང་རྟེན་མཚན་བྱང་སྐྱ་བོ། ཐུགས་རྟེན་ན་བཟའ་དྲི་མ། གདུང་
རྡོ་བླ་གཡུ། མཚུན་ཤིང་སུ་དཀར། དབུ་ཤུག །མདའ་འཕང་རྣམས་ཏེ་ཐམས་
ཅད་ཚང་བ་གལ་ཆེའོ། །ཚེ་འདས་གདུལ་བྱར་ཤེས་པའི་དུས་སུ་དག་པའི་ཁྲུས་
གསོལ། ནང་ནུབ་ཟས་སྐལ་གཏད། འཁོར་བའི་གཡང་ས་སྟོན། ཐར་པའི་དྲོད་
ཁ་བསྐྱེད། རྒྱུན་གྱི་བསླབ་པ་སྩལ། སྨོན་ལམ་དྲི་མེད་གདབ་དགོས་པའི་ཚུལ་སོགས་
ཀྱི་དོན་དང་དཔེ་ནི། སྔགས་ཀྱི་གདུང་ཁྲུས་མ་གསོལ་ན། བག་ཆགས་དྲི་མ་མི་
འདགས་པས།། དར་དཀར་ཆུ་ནས་ཕྱུང་འདྲ་དགོས།། ནང་ནུབ་ཟས་སྐལ་མ་གཏད་
ན། བཀྲེས་སྐོམ་སྡུག་བསྔལ་མི་སེལ་བས།། དབུལ་པོ་གཏེར་དང་འཕྲད་འདྲར་
དགོས།། འཁོར་བའི་གཡང་ས་མ་སྟོན་ན།། གནས་ངན་རྒྱབ་ཏུ་མི་སྤངས་བས།།
བཙོན་བུ་དོང་ནས་བཏོན་འདྲར་དགོས།། ཐར་པའི་བྲོད་ཁ་མ་བསྐྱེད་ན།། མཐོ་
རིས་ཐར་པ་མི་འཐོབ་པས།། བདེ་བའི་གནས་དང་འཕྲད་འདྲར་དགོས། སྨོན་
ལམ་དྲི་མེད་མ་བཏབ་ན།། བདག་གི་གདུལ་ཞིང་མི་འགྱུར་བས། མ་ཡིས་བུ་ལ་
སྨོན་འདྲར་དགོས།། ཚེ་འདས་སློབ་མ་རུ་ཤེས་པའི་དུས་སུ་དབང་བསྐུར་ཞིང་
དོན་དང་ལྡན་པར་བྱ་བ་ནི། དེའི་འཕྲོས་ནས། དབང་བསྐུར་དོན་ལྡན་མ་བྱས་
ན།། རང་དབང་རང་ལ་མི་ཐོབ་པས། དཔའ་བོ་གོ་དང་སྤྲད་འདྲར་དགོས། ཞེས་
146



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
སོ། །ཚེ་འདས་རྒྱལ་པོ་རུ་ཤེས་པའི་དུས་དེར་འདོད་རྒུའི་གཏེར་དང་སྤྲད་ཅིང་
འཁོར་བར་ཞེན་པ་ལྡོག་དགོས་པའི་དོན་དཔེ་ནི། ཟད་མེད་གཏེར་དང་མ་སྤྲད་
ན།། འདོད་པའི་སྣང་བ་མི་ཚིམས་པས།། ཕ་ནོར་བུ་ལ་ཕོག་འདྲར་དགོས།། ཞེན་
ལྡོག་བློ་ལ་མ་བསྐྱེད་ན།། འཛད་མེད་གཏེར་དང་མི་འཕྲད་པས།། རིན་ཆེན་གསེར་
གླིང་ཕྱིན་འདྲར་དགོས།། ཞེས་སོ། །ཚེ་འདས་སེམས་དཔར་ཤེས་པའི་དུས་སུ་ས་
ལམ་ལ་བཀྲི་ཞིང་དོན་དམ་ངོ་སྤྲད་དགོས་པའི་དོན་དཔེ་ནི། ས་བཅུར་རིམ་པར་
མ་བགྲོད་ན།། ཤེས་སྒྲིབ་ཕྲ་བ་མི་སྤང་བས།། ཤེལ་སྐས་ཐེམ་ལ་བཀྲི་འདྲར་དགོས།།
ཅེར་མཐོང་རང་ངོ་མ་སྤྲད་ན།། རང་རིག་ཡེ་ཤེས་མི་མཐོང་བས། མེ་ལོང་བྱེད་དང་
འཕྲད་འདྲར་དགོས།། ཞེས་སོ། །ཚེ་འདས་ཡི་དམ་ལྷར་ཤེས་པའི་དུས་སུ་བོན་
ཉིད་དུ་ལ་བཟླ་ཞིང་དམིགས་རྟེན་སྲེག་སྦྱོང་བྱ་དགོས་པའི་དོན་དཔེ་ནི། དབྱིངས་
སུ་ལ་ཆེན་མ་ཟློས་ན།། མཐར་ཕྱིན་ས་ལ་མི་ཕྱིན་པས། མཁའ་ལ་འཇའ་ཚོན་ཐིམ་
འདྲར་དགོས། དམིགས་རྟེན་མེ་ལ་མ་བཞུས་ན།། འཁོར་བ་དབྱིངས་སུ་མི་སངས་
པས། བྱ་སྒྲོ་མེ་ཡིས་བཅོམ་འདྲར་དགོས། རྗེས་སུ་གདུང་རྟེན་མ་བཞེངས་ན།།
འགྲོ་དོན་མཐའ་རུ་མི་སོན་པས།། གསེར་འགྱུར་རྩི་ཡིས་ཐེབས་འདྲར་དགོས།།
ཞེས་སོ། །
ལྔ་པ་ལས་བཞི་རྒྱུན་ལྔ་སྦྱིན་སྲེག་གི་འཕྱོང་ནི། དགེ་བསྙེན་པ་དང་རྗེས་སུ་
མཐུན་པ་ལ། བྱང་ཆུབ་སེམས་ལ་མཆོད་ཡུལ་དང་སྦྱིན་ཡུལ་གཉིས་དམིགས་སུ་
མེད་ཅིང་དགེ་སྡིག་གིས་ཕན་གནོད་བྱར་མེད་ནའང་མ་རྟོགས་པའི་སེམས་ཅན་
རྣམས་ཡུན་གྱི་སྒྲིབ་པ་སྦྱོང་ཞིང་ཚོགས་རྫོགས་པ་དང་། འཕྲལ་གྱི་རྐྱེན་ངན་ཟློག་
པའི་ཆེད་དང་། དེས་མཚོན་ཏེ་རིམ་གྱིས་དེ་ཁོ་ན་ཉིད་ཀྱི་སྲེག་བླུགས་ཇི་བཞིན་
པ་རྟོགས་པའི་ཆེད་དུའང་བསྟན་པ་སྟེ། དེའང་ཕྱི་ལྟར་སྤ་ཀོངས་བས་ཞི་བ། རྗེས་
} 47



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སུ་བཟུང་བས་རྒྱས་པ། སྨིན་པར་བྱེད་པས་དབང་། ཚར་གཅོད་པས་དྲག་པོ།
ལས་བཞི་ཀར་ཁྱབ་ཅིང་རྒྱས་གཞི་དང་བསྡུས་གནས་སུ་བྱེད་པའི་རྒྱུན་དང་ལྔ་ལ།
གནས་ཀྱི་ཁྱད་པར་རྩེ་འདུས་ཀྱི་རི་དང་ཐང་ཆུ་དལ་འབབ་ཞི་བ། རྩི་ཤིང་སོགས་
ལྷུན་འཐུགས་རྒྱས་པ། ཚོང་དུས་ལམ་མདོ་ཆུ་འདུས་དབང་། དུར་ཁྲོད་དང་དྲེག་
ཅན་གནས་ས་དྲག་པོའི་གནས་སུ་ཤེས་ཤིང་། ཤིང་གི་ཁྱད་པར་ཞི་བ་ལ་ཙནྡན་
དཀར་པོ་བ་ལི་སོགས་དང་། རྒྱས་པར་སྟག་པ་འོ་སེ། (༡༤༡) དབང་ལ་ཤུག་
པ་ཙནྡན་དམར་པོ། དྲག་པོར་སྐྱེ་ཚེར་སོགས་དང་། ཤིང་གཅིག་གི་དབང་དུ་བྱས་
ན་རིམ་བཞིན། རྩེ་མོ། ཡལ་ག །སྡོང་པོ། རྩ་བ་རྣམས་ཀྱིས་བྱའོ། །ཐབ་ཀྱི་ཁྱད་
པར་ཞི་བ་ལ་ཟླུམ་པོའམ་འཁོར་ལོའི་དབྱིབས་དཀར་པོ། རྒྱས་པར་གྲུ་བཞིའམ་
ནོར་བུའི་དབྱིབས་སེར་པོ། དབང་ལ་ཟླ་གམ་མམ་པདྨའི་དབྱིབས་དམར་པོ།
དྲུག་པོར་ཟུར་གསུམ་མམ་ཁྲོ་ཞལ་གྱི་དབྱིབས་ནག་པོ། ཐམས་ཅད་ཀྱང་རྒྱུར་འདོམ་
གང་དང་དཔང་དུ་ཁྲུ་ཕྱེད་པ་བང་རིམ་གསུམ་དང་ལྡན་པ། དེའི་སྟེང་དུ་ཞི་བ་
ལ་འཁོར་ལོའི་ལྟེ་བར་ཨོཾ། རྒྱས་པ་ལ་རིན་པོ་ཆེའི་ལྟེ་བར་སཱ། དབང་ལ་པདྨའི་
ལྟེ་བར་ཨོཾ། དྲག་པོར་གཡུང་དྲུང་གི་ལྟེ་བར་བསྲོ་འགོད། རྫས་ཀྱི་ཁྱད་པར་ཞི་
བར་ཏིལ་ཡུངས། རྒྱས་པ་དུ་དྲོ་ནས་འབྲས། དབང་ལ་མྱོས་བྱེས་ཟས་སྣ། དྲག་
པོར་དུག་རིགས་ཁྲག་སྣ་ཐུན་རྫས། བསམ་པའི་ཁྱད་པར་སྟོང་སྙིང་ཟུང་འཇུག་
གཙོས། ཞི་བ་ལ་ཞི་ཞིང་དྭངས་བ། རྒྱས་པ་དགའ་ཞིང་སྤྲོ་བ། དབང་ལ་ཆགས་
ཤིང་ཞེན་པ། དྲག་པོ་ཁྲོ་ཞིང་རྔམ་པ་སྟེ་ལས་སོ་སོའི་འཛིན་སྟངས་ཀྱི་བསམ་རྒྱུད་
དང་། བསྒྲུབ་བྱའི་ཁྱད་པར་ལས་སོ་སོའི་དམིགས་ཡུལ་གྱི་ལིང་ག་རང་རང་གི་
བྲུབ་ཁུང་དུ་བཅུག་པ་དང་། དུས་ཀྱི་ཁྱད་པར་དབྱར་དང་། སྔ་དྲོ་ཞི་བ། སྟོན་
དང་ཉིན་ཕྱེད་རྒྱས་པ། དགུན་དང་དགོང་ག་དབང་། དཔྱིད་དང་ནམ་གུང་དྲག་
48



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
པོ་དང་། རྒྱན་ཆས་ཀྱི་ཁྱད་པར་ཞི་བར་གོས་དཀར་དུང་ཤེལ། རྒྱས་པར་གོས་
སེར་གསེར། དབང་གོས་དམར་ཟང་བྱེ་རུ། དྲག་པོར་གོས་ནག་ཁྲོ་ལྕགས་ཀྱི་ཆས་
རྒྱན་གདགས། ཕྱོགས་དང་བཞུགས་ཚུལ་གྱི་ཁྱད་པར་ཞི་བར་ཤར་ནས་བཞུགས་
ལ་སྐྱིལ་ཀྲུང་དང་། རྒྱས་པར་ལྷོ་གནམ་སྟེགས། དབང་ནུབ་པུས་བཙུག །དྲག་
པོ་བྱང་བརྐྱང་བསྐུམ་དུ་བཞུགས་པ་དང་། མེ་བླང་ལུགས་ཀྱི་ཁྱད་པར་ཞི་བར་
མེ་ལོང་གིས་ཕྱུང་ལ། དགེ་བཤེས་སེམས་དགེ་ཞི་དལ་ཅན་གྱི་ཁྱིམ་ནས་བླང་། རྒྱས་
པར་རྡོ་ཐལ་གྱིས་ཕྱུང་ལ་བན་བོན་མཁྱེན་པ་ཅན་ནམ་དབང་ཐང་ཅན་གྱི་སྐྱེ་
བོ། དབང་གཙུབས་ཤིང་གིས་ཕྱུང་ལ་རྒྱལ་པོའམ་བློན་པོ་དབང་ཆེན། དྲག་པོར་
མདོ་ལྕགས་ཨུར་མོས་ཕྱུང་ལ་བླ་མ་ནུས་མཐུ་ཅན་ནམ་སྐྱེ་བོ་དྲག་རྩལ་ཅན་གྱི་ཁྱིམ་
ནས་བླངས་པའི་མེ་དུ་བ་མེད་པས་སྦར། དངོས་གཞི་ཕྲིན་ལས་ལ་འཇུག་པའི་འཕྲོ་
འདུའི་ཁྱད་པའང་ལས་བཞི་རང་རང་གང་ཐོས་གོང་དུ་བཤད་པ་ལྟར་ལ། དམིགས་
པ་ཞི་བར་ནད་གདོན་སྡིག་སྒྲིབ་ཞི་བ། རྒྱས་པར་ཚེ་བསོད་དབང་ཐང་རྒྱས་པ།
དབང་སྣང་སྲིད་དབང་དུ་འདུས་པ། དྲག་པོར་དགྲ་གདོན་མུ་སྟེགས་བསྒྲལ་བ་
དང་། བྱ་དུས་ནི་བསྙེན་སྒྲུབ་གྲུབ་རྗེས་དང་སྒྲིབ་སྦྱོང་ས་ཆོག་སྐབས་པྲ་ངན་ན་
ཞི་བ། ཚེ་སྒྲུབ་དང་རབ་གནས་ལ་རྒྱས་པ། དབང་སྡུད་གཡང་སྒྲུབ་དབང་བསྐུར་
བའི་གོང་དུ་དབང་། དགྲ་གདོན་འདུལ་བ་དང་སློབ་མ་སྟ་གོན་གྱི་རྨི་ལམ་ངན་
པ་ལ་དྲག་པོ། མཆོད་པ་དང་ཆགས་ཉམས་སྐོང་བ་ལ་རྒྱུན་སོགས་བསྔགས་
པའོ། །རྗེས་ནི་མེ་རྣམས་རང་ཞིའམ། ཡང་ན་ཞི་བར་འོ་མ། རྒྱས་པར་དྲི་སེར་པོའི་
ཆུ། དབང་ཆང་། དྲག་པོར་དུག་ཆུ། རྒྱུན་དྲི་དང་འོ་ཆུས་གཞི་ལ། ཐལ་བ་རྣམས་
ཞི་བ་འབབ་ཆུར་སྐྱལ་རྒྱས་པ་བང་མཛོད་དུ་སྦ། དབང་རི་རྩེའམ་ཆུར་སྦྱོང་། དྲག་
པོ་གཞི་མདོར་མནན། རྒྱུན་ཆ་གཅིག་འབབ་ཆུར་གཤེགས་ཆ་གཅིག་གཏེར་དུ་
349



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྦའོ། །མེ་པྲ་བརྟག་པ་ལ་དུ་བ་མེད་པར་རབ་ཏུ་འབར་བ་བཟང་
། ཁ་དོག་དཀར་
ལ་གསལ་བ། ཡང་ན་གཞའ་ཚོན་འདྲ་བ། མེ་སྙིང་དམར་བ་བཟང་། དབྱིབས་
རལ་གྲི་འདྲ་བ། མར་མེའི་སྡོང་བུ་འདྲ་བ། བྱེ་རུ་བཅག་པ་འདྲ་བ། རིགས་རྟགས་
འདྲ་བ་བཟང་། སྒྲ་སྐད་སྣ་ཚོགས་དང་། གླིང་བུའི་སྐད་འདྲ་བ་བཟང་བའོ། །ཡང་
ཡུགས་ས་མོའི་སྐྲ་ཤད་འདྲ་བ། མེ་ལྕེ་ཆད་ཅིང་མེ་སྟག་འཕྲོ་བ་ངན། ཁ་དོག་སྨུག་
ནག་འཁྱིལ་པ། དུ་བ་ཆེ་བ། འབར་དུ་མི་བཏུབ་པ་སོགས་ངན་པར་བཤད་དོ། །དེ་
ལྟར་ཡེ་ཤེས་དང་འཇིག་རྟེན་གྱི་མེ་ལྷ་རྣམས་ལ། མཆོད་རྫས་དང་སྲེག་རྫས་ཕུལ་
ན་ཞི་རྒྱས་དབང་དྲག་རྒྱུན་གྱི་ལས་མཐའ་དག་མྱུར་དུ་འགྲུབ་པ་སྟེ། ཕྱི་ཡི་མེ་དཀྱིལ་
དང་། ནང་གི་མེ་ཐོད་བཞིན་དུ་འབྱེད་སྡུད་སྨིན་གསུམ་བྱེད་པ་རྣམས་ཀྱི་ནང་ནས་
མཆོག་ཏུ་གྱུར་པ་མེ་ཡི་ལས་ནི་ཤིན་ཏུ་བསྔགས་པའི་ཚུལ། རྒྱུད་ལས། འབྱུང་བ་
བཞིའི་ལས་རྣམས་ལ།། མེ་ཡི་ལས་ནི་ཤིན་ཏུ་མྱུར།། ཞེས་སོ། །ནང་ལྟར་རང་ལུས་
ལྷར་གསལ་བའི་སྐུའི་ནང་དུ་སྙིང་ལ་སྐུ་གསུམ་མེ་ལྷ་ལ་རྒྱུན་གྱི་ལྷ་ཚོགས་བཞི་བཅུས་
བསྐོར་བ། མཚེར་པ་ལ་ཀུན་བཟང་ཡབ་ཡུམ་ལ་ཞི་བའི་ལྷ་ཚོགས་བཞི་བཅུ་རྩ་
དྲུག་གིས་བསྐོར་བ། གློ་བ་ལ་ཀུན་སྣང་ཡབ་ཡུམ་ལ་རྒྱས་པའི་ལྷ་ཚོགས་བརྒྱ་རྩ་
བརྒྱད་ཀྱིས་བསྐོར་བ། མཆིན་པ་ལ་གཙོ་མཆོག་ཡབ་ཡུམ་ལ་དབང་གི་ལྷ་ཚོགས་
བརྒྱད་ཅུ་རྩ་ལྔས་བསྐོར་བ། མཁལ་མ་ལ་དབལ་གསས་ཡབ་ཡུམ་ལ་དྲག་པོའི་ལྷ་
ཚོགས་དྲུག་ཅུ་རྩ་ལྔས་བསྐོར་བ་རྣམས་དམ་ཡེ་དབྱེར་མེད་དུ་བཞུགས་པར་བསམ་
ལ། ཁ་ཟས་བདུད་རྩིར་སྦྱར་བ་ལྟེ་བའི་ཐབ་ཁུང་དུ་ལག་པའི་དགང་བླུགས་ཀྱིས་
ཕུལ་བ་ཉིད་གཏུམ་མོ་མེས་བཞུས་པའི་དྭངས་མས་ལྷ་རྣམས་ཚིམས་ཞིང་སྙིགས་མ་
ཐལ་བར་སྦྱངས་བར་བསམ་སྟེ་ལོངས་སྤྱོད་པའོ། །གསང་བ་ལྟར་རང་ལུས་ལྷར་
གསལ་བའི་སྐུའི་ནང་དུ་རྩ་གསུམ་འཁོར་ལོ་ལྔའི་སྤྱི་བོ་བདེ་ཆེན་གྱི་འཁོར་ལོར་རྒྱུན་
50



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
གྱི་ལྷ་ཚོགས། མགྲིན་པར་ཞི་བའི་ལྷ་ཚོགས། ཐུགས་ཀར་རྒྱས་པའི་ལྷ་ཚོགས།
ལྟེ་བར་དབང་གི་ལྷ་ཚོགས། གསང་བའི་འཁོར་ལོར་དྲག་པོའི་ལྷ་ཚོགས་བཞུགས་
པར་མོས་ཏེ། བུམ་ཆེན་གྱི་རླུང་གིས་གཏུམ་མོ་སྦྱར་བས་སྤྱི་བོའི་ཧཾ་བཞུ་པའི་བདུད་
རྩིའི་དྭངས་མས་ལྷ་ཐམས་ཅད་ཚིམས་པར་བསམ་ཞིང་། ཞི་བདེས་དྲངས་པའི་
བདེ་སྟོང་གི་ངང་བསྐྱང་བའོ། །ཡང་གསང་མཆོག་གམ་དོན་དམ་པའི་སྲེག་བླུགས་
ནི། བདག་མེད་རྟོགས་པའི་ཡེ་ཤེས་ཀྱི་མེས་མ་རིག་བག་ཆགས་ཀྱིས་བསྡུས་པའི་
རྟོག་ཚོགས་ཐམས་ཅད་བསྲེག་པས་ཟུང་འཇུག་བདེ་ཆེན་གྱི་བདུད་རྩིས་འཁོར་
འདས་རོ་མཉམ་དཀྱིལ་འཁོར་གྱི་འཁོར་ལོར་དག་པ་ཉིད་འཁོར་གསུམ་མི་དམིགས་
པའི་མཆོད་པའོ། །
དྲུག་པ་འབུམ་སྡེ་ས་མ་ཡ་དམ་ཚིག་གི་འཕྱོང་ནི། དྲང་སྲོང་པ་དང་རྗེས་སུ་
མཐུན་པ་ལ། བྱང་ཆུབ་སེམས་ཀྱི་དམ་ཚིག་ཡེ་སྲུང་ཆེན་པོ་ལ་མེད་པ་ཕྱལ་བ་གཅིག་
བུ་ལྷུན་གྲུབ་དང་བཞི་ཐ་སྙད་ཀྱི་དབྱེ་བ་ཡོད་ཀྱང་། དོན་ལ་སྲུང་མཚམས་དང་
བྲལ་བར་གནས་པའོ། །དེ་ལྟར་མ་རྟོགས་པ་རྣམས་ལ་སྲུང་དུ་ཡོད་པ་བསྟན་པ་
ནི་སྤྱི་སྤུངས་དོན་རྒྱུད་ལས། ཕྱི་ནང་གསང་བའི་དམ་ཚིག་གསུམ་དུ་བསྟན། ཞེས་
པ་ལྟར། ཕྱི་སོ་སོར་ཐར་པའི་སྡོམ་པ། ནང་བྱང་ཆུབ་སེམས་དཔའི་སྡོམ་པ། གསང་
བ་རིག་འཛིན་སྔགས་ཀྱི་སྡོམ་པ་གསུམ་སྟེ། རེ་རེ་བཞིན་ཁོག་དབུབ་ཀྱི་གླེང་གཞི།
མ་ཐོབ་པ་ཐོབ་པར་བྱེད་པའི་ཆོ་ག །ཐོབ་པ་མི་ཉམས་པར་བསྲུང་བའི་བསླབ་བྱ།
ཉམས་ན་གསོ་བའི་ཚུལ་སོགས་བཞི་རེའི་སྒོ་ནས་གཏན་ལ་ཕབ་དགོས་པ་ཡིན་ཏེ།
ཁོ་བོའི་སྡོམ་གསུམ་སོགས་གཞན་དུ་རྒྱ་ཆེར་བཞུགས་པས་དེ་དག་ལས་རྟོགས་པར་
བྱའོ། །འོ་ན་སྡོམ་པ་གསུམ་གང་ཟག་གཅིག་གི་རྒྱུད་ཐོག་ན་གནས་དུས་ན། སོར་
ཐར་གྱི་ཕམ་པ་བཞི་དང་ཡན་ལག་ཆང་ལ་སོགས་བཀག་ལ། བྱང་ཆུབ་སེམས་དཔའ་
ཏུ



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་སེམས་ཅན་གྱི་དོན་དུ་འགྱུར་ན་གནང་བ་ལས། གསང་སྔགས་ཀྱི་དུས་ཐམས་
ཅད་དུ་ལམ་དུ་ཁྱེར་བར་འདོད་པ་དང་མི་མཐུན་པས་འགལ་ལོ་སྙམ་ན། མི་འགལ་
བ་ནི། དེའང་སོ་ཐར་གྱི་སྲོག་གཅོད་པའི་ཕམ་པར་གྱུར་པ་ལ། གསད་བྱ་གང་
ཞིག །གཞི་མི་ཡིན་པ་དང་། དེ་ཡང་རང་ལས་གཞན་དང་། བསམ་པ་གཞན་དུ་
མ་འཁྲུལ་པར་ཞེ་སྡང་རང་ཀ་མས་གསོད་པར་འདོད་པ། སྦྱོར་བ་མཚོན་སོགས་
བསྣུན་པས། མཐར་ཐུག་སྲོག་འགགས་པར་ཡི་རང་དང་བཅས་པའི་བོན་བཞི་
ཚང་དགོས་ན། འདིར་སྒྲོལ་བའི་སྐབས་སུ་ཡུལ་རང་ལས་གཞན་དུ་མི་དམིགས་
ཤིང་རྨི་ལམ་དུ་སྲོག་གཅོད་པ་ལས་ལྟུང་བ་མི་འབྱུང་བ་བཞིན་དུ་ངོ་བོ་མ་སྐྱེས་པས་
འགྲོ་བ་གཞན་དུ་མི་རྟོག་ལ། བསམ་པའང་སྡུག་བསྔལ་དང་བྲལ་འདོད་ཀྱི་སྙིང་
རྗེས་ཟིན་པ་དང་། ཞེ་སྡང་གིས་མཚོན་བརྒྱབ་པ་དང་རྗེས་གསད་བྱ་གསོད་བྱེད་
ཀྱི་རྟོག་པ་མེད་པས་ཡི་རང་མེད་ལ་ཡན་ལག་མ་ཚང་ངོ་། །དེ་བཞིན་དུ་མ་བྱིན་པར་
ལེན་པ་ལའང་། གཞི་མི་གཞན་གྱིས་བཟུང་བའི་རྫས་ལ། བསམ་པ་རྐུ་སེམས་དང་
བཅས་པས་བླངས་ནས་ཐོབ་པ་སོགས་ཡན་ལག་བཞི་ཚང་དགོས་ན། འདིར་ཡུལ་
གཞན་དུ་མི་དམིགས་པས་རང་སྣང་གི་རྫས་རྨི་ལམ་གྱི་སྣང་བ་ལྟ་བུར་རྟོགས་པ་
དང་། བསམ་པ་རྐུ་སེམས་རང་ཀ་མ་མེད་དེ་རང་སྣང་ལ་ལོངས་སྤྱོད་པས་དང་།
ཕར་ལོགས་ཀྱི་དངོས་ཞེན་དང་བྲལ་ཞིང་རང་ལས་རང་དུ་སྣང་བ་ལ་རྗེས་ཐོབ་
བློའང་མི་སྐྱེ་བས་མི་འགལ་ལོ། །མི་ཚངས་པར་སྤྱོད་པའི་ཕམ་པར་གྱུར་པ་ལ་ཡ་
གཞི་བུད་མེད་ལ་བསམ་པ་འདོད་ཆགས་རང་ཀ་མས་སྦྱོར་བ་ཟག་བྱེད་དུ་ནོར་
བུ་བཅུག་ནས་པགས་རིམ་འདས་པས། མཐར་ཐུག་ཚིམས་པ་དང་ཕམ་པ་བྱུང་
བར་ཤེས་དགོས་པ་ལ། འདིར་ལུས་ལྷ་ཡབ་ཡུམ་དང་མཁའ་གསང་རྡོ་རྗེ་དང་པདྨར་
གསལ་བ་ལ། བསམ་པའང་ཡེ་ཤེས་ཀྱི་རྩིས་ཟིན་པས་བདེ་སྟོང་ཉམས་སུ་མྱོང་
52



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བས་འགལ་བ་མ་ཡིན་ནོ། །བརྫུན་དུ་སྨྲ་བ་ཡང་ཕ་རོལ་མིའི་འགྲོ་བ་ལ་འདུ་ཤེས་
གཞན་དུ་བསྒྱུར་བའི་ཕྱིར་ལྷ་ལ་སོགས་པ་མ་མཐོང་བཞིན་དུ་མཐོང་བ་སྨྲས་པས་
བདེན་བློ་སྐྱེས་དགོས་ན། འདིར་བོན་ཐམས་ཅད་རྫུན་སྣང་སྒྱུར་མ་ལྟ་བུར་རྟོགས་
པས་རྫུན་རང་ཀ་མ་དང་བྲལ་བས་ཡན་ལག་མ་ཚང་སྟེ་ཕམ་པ་མི་འབྱུང་ལ། ཆང་
བཏུང་བའང་བདུད་རྩིར་བསྒྱུར་བས་འགལ་བ་མེད་དོ། །བྱང་ཆུབ་སེམས་དཔའི་
སྡོམ་པ་ལའང་མི་འགལ་ཏེ། གཞན་ལ་ཕན་འདོད་ཀྱི་བསམ་པ་དང་ཐབས་ཁྱད་
པར་ཅན་གྱིས་ཟིན་པའི་ཕྱིར་རོ། །
བདུན་པ་འོད་ཟེར་འཁྱིལ་པ་སྨན་གྱི་འཕྱོང་ནི། ཨ་དཀར་ཐེག་པ་དང་དོན་
མཐུན་པ་ལ། ངོ་བོ་སྲིད་གསུམ་བཅུད་ཀྱིས་བསྡུས་པའི་འབྱུང་ལྔ་ཕུང་ལྔ་དུག་ལྔ་
འདོད་ཡོན་ལྔར་སྣང་བ་ཡེ་ནས་རང་བྱུང་གི་བདུད་རྩི་ཆེན་པོ་ལྔར་རྣམ་པར་
དག་པས་རྐྱེན་གྱིས་བཅོས་མ་དགོས་པར་འཁོར་འདས་ཐམས་ཅད་བདུད་རྩིའི་
ངོ་བོར་འཁྱིལ་བ་སྟེ། སྤྱི་སྤུངས་དོན་རྒྱུད་ལས། དུག་ལྔ་ཉོན་མོངས་བདུད་རྩི་སྨན་
དུ་གྲུབ། ཅེས་སོ། །ངེས་ཚིག་ཨ་མྲྀ་ཏའི་སྒྲ་ལས་འཆི་བ་མེད་པ་སྟེ་འཆི་བའི་འཇིགས་
པ་བཅོམ་པའི་གསོས་སྨན་ཡིན་པའི་ངེས་པ་ལས་བདུད་རྩིར་གྲགས་པའོ། །བྱེད་
ལས་དོན་གྱི་བདུད་རྩི་ལྔར་བཤད་པ་དེ་ཉིད་སྒོམ་པའི་ཉམས་མྱོང་གི་རྟོགས་པས་
སྐྱེ་འཆི་མེད་པའི་ཡེ་ཤེས་ཀྱི་བཅུད་ཀྱིས་བྱང་ཆུབ་ཉེ་བར་ལེན་པར་བྱེད་དོ། །རྟགས་
ལུས་གནས་བདུད་རྩིར་དྭངས་མར་གྱུར་ན་འཆི་བ་མེད་པ་གཡུང་དྲུང་གི་སྐུར་
གྲུབ་ཅིང་། དེའི་རིགས་སུ་གཏོགས་པའི་ཕྱི་རོལ་གྱི་རྫས་ལའང་ནུས་པ་ཆ་མཐུན་
དུ་ཡོད་པས་སྦྱོང་རྟོགས་སྤར་གསུམ་ ( ༡༤༢)གྱིས་བརླབས་ཏེ་བསྟེན་ན་ལུས་
ཁམས་བདུད་རྩི་དྭངས་མའི་བཅུད་ཀྱིས་རྒྱས་ཤིང་འཆི་བ་མེད་པའི་ཚེ་དབང་ཉེ་
བར་ལེན་པའི་གྲོགས་བྱེད་དོ། །བསྒྲུབ་པའི་རྫས་ནི། རང་བྱུང་གི་བདུད་རྩི་ལྔའམ།
Y



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕྱི་ནང་གསང་གསུམ་གྱི་རྩ་བ་བརྒྱད་པོ་གོང་དུ་བཤད་པ་དེ་ལ། རིགས་མཐུན་གྱི་
རྩི་བཅུད་སྨན་དུ་གྱུར་ཚད་སྦྱར་བས་ཡན་ལག་སྟོང་དུ་གྲུབ་པ་སྟེ། ཐོག་མར་ཚོལ་
བ་ལ་མཁས་པས་བཙལ། བར་དུ་བསྲེ་བ་ལ་མཁས་པས་ལེགས་པར་སྦྱར་རོ། །སྒྲུབ་
པའི་དུས་ནི། སྟོན་དཔྱིད་བསིལ་དྲོད་སྙོམས་པའི་ཡར་ཚེས་བརྒྱད་དམ། སྔ་མ་
ལས། གཟའ་སྐར་དུས་ཚོད་དྲ་ལྟས་ཤིས་ལ་འཇུག །ཅེས་སོ། །ཇི་ལྟར་སྒྲུབ་པའི་
ཚུལ་ནི། དེ་ཉིད་ལས། དུས་དྲུག་ལས་དྲུག་ཕྲིན་ལས་གོ་རིམ་དབྱེ། ཅེས་པ་ལྟར།
དུས་དང་པོ་འབྱུང་པོའི་ཉིན་ཞག་ལ། ལས་དང་པོ་དབྱིངས་ཡེ་ཤེས་ཀྱི་འཕྲོ་འདུ་
དང་། དུས་གཉིས་པ་ཁྱབ་འཇུག་གི་ཉིན་ཞག་ལ། ལས་གཉིས་པ་ཐབས་ཤེས་ཀྱི་
སྦྱོང་བ་དང་
། དུས་གསུམ་པ་ཉམས་སོད་ཀྱི་ཉིན་ཞག་ལ། ལས་གསུམ་པ་ཞི་ཁྲོའི་
འཕྲོ་འདུས་བསྒྲུབ་པ་དང་། དུས་བཞི་པ་འཕྲོ་འདུའི་ཉིན་ཞག་ལ། ལས་བཞི་པ་
སྒྲོན་མ་ལྟ་བུའི་འཕྲོ་འདུས་བསྒྲུབ་པ་དང་། དུས་ལྔ་པ་དངོས་གྲུབ་ཀྱི་ཉིན་ཞག་
ལ། ལས་ལྔ་པ་ཆུ་ཤེལ་ལྟ་བུའི་འཕྲོ་འདུས་བསྒྲུབ་པ་དང་། དུས་དྲུག་པ་བཀྲ་ཤིས་
ཀྱི་ཉིན་ཞག་ལ། ལས་དྲུག་པ་རིན་པོ་ཆེའི་འཕྲོ་འདུས་བསྒྲུབ་པའོ། །དེ་ཡང་བསྡུས་
ན་དང་པོ་གཉིས་ཁྲོལ་བུ་དང་། བར་པ་གཉིས་ཕྱེ་མ་དང་། ཐ་མ་གཉིས་དངོས་
གྲུབ་ཏུ་བསྒྲུབ་པའི་ལས་ཡིན་ནོ། །དེ་ལྟར་བསྒྲུབ་པས་དོན་གཉིས་མཐའ་ཕྱིན་ཏེ་
དངོས་གྲུབ་རྣམ་གཉིས་ཀྱི་གཏེར་དུ་གྱུར་པ་སྟེ། ཇི་སྐད་དུ། ཐོས་པས་འདུན་སྐྱེ་
ཡུལ་ཕྱོགས་བཀྲ་ཤིས་འགྱུར།། ཟོས་པས་མཆོག་ཐོབ་སྡུག་བསྔལ་བྲལ་བར་འགྱུར།།
དྲི་མཆོག་ཚོར་བ་ཙམ་ཡང་ངན་སོང་སྦྱོར་མི་འགྱུར།། ཞེས་སོ། །དེ་མན་ཆད་ནི་
དབང་དང་པོའི་ཉམས་ལེན་གྱི་ཁོངས་སུ་འདུའོ། །
བརྒྱད་པ་ཐིག་ལེ་དགུ་པ་དབྱིངས་ཆེན་དགོངས་པའི་འཕྱོང་ནི། ཡེ་གཤེན་
པ་དང་མཐུན་པ་སྟེ་རྒྱུད་ལས། བྱང་ཆུབ་སེམས་ནི་དྲི་མེད་སྤྲོས་བྲལ་ཞིང་།། རྣམ་
154



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
པར་མི་རྟོག་ཐིག་ལེ་ཉག་གཅིག་ལ།། བདེ་སྟོང་ཉམས་ཀྱི་དྲི་མས་མ་གོས་ཀྱང་།། མ་
རིག་རྨོངས་པ་ཐབས་ལ་བརྟེན་པའི་ཕྱིར། དོན་གྱི་ཉམས་ལེན་མེ་ལོང་དགུ་བསྐོར་
བསྟན།། ཞེས་པ་ལྟར། བྱང་ཆུབ་སེམས་ཡེ་ནས་བདེ་བ་ཆེན་པོ་དང་ལྡན་པས་ན་
ཐབས་ལམ་གྱི་བདེ་བ་ཕྲ་མོ་ཡང་རྟེན་མི་དགོས་ནའང་། དེས་མ་མཚོན་ན་མཐར་
ཐུག་གི་བདེ་བ་ཆེན་པོ་ངོས་མི་ཟིན་པས་ཐབས་ཀྱི་ལམ་ཐིག་ལེ་དགུའམ། མེ་ལོང་
དགུ་བསྐོར་ ( ༡༤༣）གྱི་ཉམས་ལེན་བསྟན་པའོ། །དེ་ལའང་གཉིས། དབང་
གཉིས་པའི་ཉམས་ལེན་གཏུམ་མོ། དབང་གསུམ་པའི་ཉམས་ལེན་སྙོམས་འཇུག་
གོ །དང་པོ་ནི། བསེན་ཐུབ་ཊཱི་ཀ་ལས། རྩ་གསུམ་རླུང་གསུམ་ཐིག་ལེ་གསུམ།
ཞེས་པས། རྩ་གསུམ་ནི། ཙའི་གཙོ་མོ་གཡས་རྐྱང་མ་དཀར་པོ། གཡོན་རོ་མ་དམར་
པོ། དབུས་ཀུན་འདར་མ་མཐིང་ག་སྟེ་མཚན་ཉིད་བཞི་ལྡན་ནོ། །དེ་ལ་འཁོར་ལོ་
ལྔ་ནི། སྤྱི་བོ་བདེ་ཆེན་གྱི་འཁོར་ལོ་རྩ་འདབ་སོ་གཉིས། ( ༡༤༤） མགྲིན་པར་
ལོངས་སྤྱོད་ཀྱི་འཁོར་ལོ་བཅུ་དྲུག །སྙིང་ག་བོན་ཉིད་ལ་བརྒྱད། ( ༡༤༥）ལྟེ་
བ་སྤྲུལ་པ་ལ་དྲུག་ཅུ་རྩ་གཉིས། གསང་གནས་བདེ་སྐྱོང་ལ་ཉེར་བརྒྱད་དེ། དེ་
ཡང་རྩའི་གཙོ་མོ་གསུམ་སྐུ་གསུམ་གྱི་མཚོན་བྱེད། འཁོར་ལོ་ལྔ་སྐུ་ལྔའམ་ཡེ་
ཤེས་ལྔའི་མཚོན་བྱེད་དོ། །འཁོར་ལོ་བཞི་ལས་མི་འབྱུང་བའམ་ཡོད་དེ་སྐུ་བཞི་
སོགས་ཀྱི་མཚོན་བྱེད་དོ། །རླུང་གསུམ་ནི། ཕོ་མོ་མ་ནིང་གི་རླུང་གསུམ་མམ། རྩུབ་
མོ་མ་ཡིན་ཏེ་ཞི་དལ་གྱི་སྟེ་འཇམ་རླུང་། འཇམ་རྩུབ་གཉིས་ཀ་མ་ཡིན་ཏེ་བར་རླུང་།
དེ་ལས་རྩུབ་མོ་སྟེ་དྲག་རླུང་གསུམ་མམ། ཡང་ན་བུམ་ཆུང་བུམ་འབྲིང་བུམ་ཆེན་
གྱི་རླུང་གསུམ་（ ༡༤༦）མོ། །དེ་ལའང་དགུ་ཕྲུག་（ ༡༤༧） རླུང་གིས་ནད་དུག་
བསལ་བ་དང་། འབྱིན་འཇུག་གནས་གསུམ་འབྲུ་གསུམ་བཟླ་བ། རྔུབ་པ་དགང་
པ་གཞིལ་བ་འཕང་པ་སྟེ་རླུང་སྦྱོར་བཞི་ལྡན་དུ་བྱ་བ་དང་། ཐུན་མཚམས་རྣམས་
66



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སུའང་དབུགས་ཀྱི་རྒྱུ་གཞུག་རང་གནས་གསུམ་འབྲུ་གསུམ་དུ་བཟླ་བ་སྟེ། རླུང་གི་
རྣལ་འབྱོར་ལ་བསླབ་པའོ། །ཐིག་ལེ་གསུམ་ནི། དབུ་མའི་མར་སྣ་ལྟེ་འོག་སོར་
བཞི་ཙམ་དུ་ཙཎྜ་ལཱི་སྟེ་གཏུམ་མོ་ཡེ་ཤེས་ཀྱི་མེ་དབྱིབས་ཨ་ཤད་ ( ༡༤༨）ཀྱི་རྣམ་
པ་མཚན་ཉིད་བཞི་ལྡན། ཡར་སྣར་ཁམས་བྱང་ཆུབ་སེམས་ཀྱི་དཀྱིལ་འཁོར་མཚན་
ཉིད་བཞི་ལྡན། སྙིང་གར་མི་ཤིག་པའི་ཐིག་ལེ་དེ་ཁོ་ན་ཉིད་ངོ་བོ་སྟོང་པ། རང་
བཞིན་གསལ་བ། མཚན་ཉིད་གཞོམ་གཞིག་བྲལ་བ། ཐུགས་རྗེ་ཀུན་ལ་ཁྱབ་ཅིང་
འཁོར་འདས་མཉམ་པ་ཆེན་པོར་གནས་སོ། །དེས་ན་རྩ་སེམས་ཀྱི་ལམ། (༡༤༩)
རླུང་སེམས་ཀྱི་རྟ། ཐིག་ལེ་སེམས་ཀྱི་རང་བཞིན་མི་ལྟ་བུ་སྟེ། རླུང་ཟིན་པས་རྩའི་
ལམ་ལ་སེམས་ཀྱི་འཁྲུལ་རྟོག་རྒྱུ་བ་རང་ཞི་ལ་སོང་སྟེ་སེམས་ཉིད་ཀྱི་ངང་དུ་བདེ་བའོ། །
དེ་ལྟར་རྩ་རླུང་ཐིག་ལེའི་རྣམ་དབྱེ་ཤེས་ནས་ཉམས་སུ་ལེན་པ་ལ། ལུས་ལྷའི་
( ༡༥༠) རྣལ་འབྱོར། ངག་རླུང་གི་རྣལ་འབྱོར། སེམས་ཐིག་ལེའི་རྣལ་འབྱོར་ཏེ་
གསུམ། དེའང་ལུས་ལྷའི་དཀྱིལ་འཁོར་དམ་ཚིག །དྭངས་མའི་ཐིག་ལེ་ཏིང་
འཛིན། དེའི་ཁྱབ་བྱེད་རིག་པ་ཡེ་ཤེས་ཏེ་སེམས་དཔའ་གསུམ་པོ་གདོད་ནས
དབྱེར་མེད་དུ། གྲུབ་པར་ཤེས་པའི་ང་རྒྱལ་གྱིས་ཐུན་དང་ཐུན་མཚམས་ཐམས་
ཅད་རླུང་གི་རྣལ་འབྱོར་ལ་བསླབ་ཅིང་། འབར་འཛག་གི་ཞི་བདེས་དྲངས་པའི་
བདེ་གསལ་མི་རྟོག་པའི་ཉམས་སྐྱོང་ལ། དེའི་ཡན་ལག་ཏུ་ཉིན་མོ་དང་མཚན་མོའི་
རྣལ་འབྱོར་ལ་བརྩོན་པ་སྟེ། ཉིན་མོར་མཉམ་བཞག་ཏུ་བྱང་ཆུབ་སེམས་ཀྱི་མེ་ལོང་
དགུའམ་གནད་དགུའི་ཆིང་གིས་བཅིང་སྟེ། དེ་ཡང་གསལ་བྱེད་གཞན་རྐྱེན་
མ་ལྟོས་པར་རང་གསལ་དུ་ཤེས་པ། ངོ་བོ་ལ་འཕོ་འགྱུར་དང་གསལ་སྒྲིབ་བྲལ་བ།
སྤངས་པས་མི་སྤང་བར་རང་ལ་རང་ཤར་བ། བཟུང་བས་མི་ཟིན་པ་རང་བཞིན་
མ་གྲུབ་པ། དོན་ལ་བརྗོད་དུ་མེད་པར་སྤྲོ་ཞིང་དྭངས་སངས་བྱེད་པ། ལྟ་སྒོམ་
Y 56



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
སོགས་ཀྱི་རྩོལ་བས་བསྒྲུབ་མི་དགོས་པ་ཅོག་གིས་བཞག་པས་ཆོག་པ། གསལ་
སངས་ཀྱི་ངང་དང་འབྲལ་ཐབས་མི་རྙེད་པ། སྒོམ་མེད་ཡེངས་མེད་ལ་ངང་ལ་ངང་
གིས་གནས་པ། དུས་གསུམ་ངོ་བོ་ཉིད་ལས་འགྱུར་བ་མེད་པར་ཐག་ཆོད་པའོ། །
རྗེས་ཐོབ་ཏུ་སྤྱོད་པ་རྩལ་སྦྱོང་། སྒྱུ་མ་ལམ་སློང་གཉིས་ཀྱིས་བོགས་འདོན། མཚན་
མོར་མཉམ་བཞག་འོད་གསལ་རྗེས་ཐོབ་རྨི་ལམ་གྱི་ཉམས་ལེན་ལ་ཚུལ་བཞིན་དུ་
འབད། གཞན་ཡང་འཆི་ཁ་མའི་ཉམས་ལེན་འཕོ་བ་དང་བར་དོའི་གདམས་པ་
སོགས་ཀྱང་འདིའི་ཡན་ལག་ཏུ་འགྲོ་བས་འབད་པས་འདོན་ཏེ་མཐར་ཕྱིན་པར་བྱེད་
དོ། །གཉིས་པ་དབང་གསུམ་པའི་ཉམས་ལེན་སྙོམས་འཇུག་ནི། ཐེག་པ་གོང་མའི་
གདུལ་ཞིང་གྱུར་ཀྱང་འཁོར་བའི་འདོད་ཆགས་ལ་ཞེན་ཆེ་བའི་སྐལ་ཆད་རྣམས་
རྗེས་སུ་འཛིན་པའི་ཐབས་ཀྱི་བྱེ་བྲག་ཙམ་དུ་རིག་མ་ལ་བརྟེན་པའི་བདེ་བ་ཕྲ་མོས་
མཆོག་ཏུ་མི་འགྱུར་བའི་བདེ་བ་ཆེན་པོ་བསྒྲུབ་པའི་ལམ་གྱི་རིམ་པ་སྟེ། རྒྱུད་སྡེ་
ཀུན་ནས་གསུངས་མོད་ཀྱང་། རྗེ་མཉམ་མེད་བླ་མའི་བསྟན་པ་འདིར་གསང་སྔགས་
འཁྱོལ་སྤྱོད་དུ་ཤོར་གྱིས་དོགས་ནས་མ་གནང་ལ། སྐབས་འདིར་ཡང་སྐལ་ངན་
དང་འཕྲད་ན་ཉོན་མོངས་སུ་འགྱུར་བས་རེ་ཞིག་བཞག་གོ །ཉོན་མོངས་ཀྱི་འདམ་
རྫབ་ཏུ་འཆིང་བ་དག་གིས་ཤེས་རབ་མ་ལ་སྤྱོད་པ་རྣམས་ལ་གསང་སྔགས་ཀྱི་
མིང་ཙམ་ཡང་མི་གནས་ཏེ། དིང་སང་རང་གཞན་གང་གི་སྒོ་ཡིན་ཀྱང་དེ་དག་
ཤིན་ཏུ་མང་ངོ་། །
དགུ་པ་ཡེ་ཤེས་རྩེ་རྒྱལ་ལྟ་བའི་འཕྱོང་ནི། ཁྱད་པར་བ་སྟེ་དབང་བཞི་པའི་
ཉམས་ལེན་ཡིན་ནོ། །འདི་ནི་ལམ་ཐམས་ཅད་ཀྱི་མཐར་ཐུག་སྐྱེལ་སོ་སྟེ། རྒྱུད་ལས།
ཡེ་ནི་ཐོག་མ་དུས་མཐའ་མུ་མེད་དབྱིངས། ། ཤེས་ནི་སེམས་ཉིད་རིག་རྩལ་རྒྱུན་མ་
འགག །རྩེ་ནི་འཁོར་བ་མྱང་འདས་རྫོགས་པས་རྩེ། ། རྒྱལ་ནི་ཐེག་པ་འོག་མས་འགྲན་
JIE
157



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཟླ་བྲལ། ། རྒྱུ་འབྲས་མཐར་ཐུག་འཁོར་འདས་འུབས་སུ་ཆུད། ། ཡེ་ཤེས་རྩེ་རྒྱལ་དོན་
ལ་བརྗོད་དུ་མེད། ། ཅེས་སོ། །ལམ་གཞན་གྱིས་བཅོམ་པ་མ་ནུས་པའི་སྒྲིབ་པ་ཕྲ་མོ་
ཡང་འདིས་བཅོམ་པ་ལ་ཐོགས་པ་མེད་པའི་གཡུང་དྲུང་གི་བོན་བདུན་ནམ་ སྲ་བ།
བརྟན་པ། བདེན་པ། མི་ཚུགས་པ། མི་ཕྱེད་པ། ཐོགས་པ་མེད་པ། མི་ཕམ་པ། ཀུན་ལ་རྒྱལ་བའོ༎ མཆན། བརྒྱུད་
དང་ལྡན་པས་ན་གཡུང་དྲུང་ལྟ་བུའི་ཏིང་ངེ་འཛིན་ཞེས་བྱ་སྟེ། རྒྱུ་འབྲས་སམ་ལམ་
འབྲས་དབྱེར་མེད་དུ་ལ་བཟླ་བའི་ཐེག་པའོ། །དེ་ལའང་བོན་ཐམས་ཅད་ཡེ་ནས་
བྱང་ཆུབ་སེམས་ཀྱི་རོལ་པར་ཤར་བ་མཉམ་བརྡལ་རིས་མེད་ཆེན་པོ་རང་གི་རང་
བཞིན་སྤང་བླང་གཟོ་བཅོས་བྲལ་བ་རང་བཞིན་མེད་པའི་ངང་དྭངས་རྗེན་པ་འཛིན་
མེད་རྩ་བྲལ་དུ་ཐག་བཅད་ཅིང་དེའི་དོན་ལ་མཉམ་པར་འཇོག་པ་སེམས་ཀྱི་སྡེ་
བཞིས་བྱ་བ་རྫོགས་པ་ཆེན་པོ་སེམས་སྨད་སྡེ་དགུ་སོགས་སེམས་ཕྱོགས་ཀྱི་རྒྱུད་སྡེ་
རྣམས་ཀྱི་བསྟན་དོན་ཡིན་ནོ། །བོན་ཐམས་ཅད་བོན་ཉིད་བརྗོད་དུ་མེད་པའི་ཀློང་
ཆེན་ཡངས་པ་ཆེན་པོ་ལས་གཞན་དུ་མི་གནས་པར་རིས་མེད་མཉམ་པ་ཉིད་ཀྱི་
དབྱིངས་སུ་རང་བཞིན་གྱིས་མྱ་ངན་ལས་འདས་ཤིང་གདོད་ནས་ཡེ་གྲོལ་དུ་གནས་
པ་ཉིད་ཀྱི་དོན་ལ་དམིགས་སུ་མེད་པར་ལ་བཟླ་བ་ནི་ཀློང་གི་སྡེ་པ་ཞེས་བྱ་བ་རྫོགས་
པ་ཆེན་པོ་ཀློང་ཆེན་བསྒྲགས་པ་སྐོར་གསུམ་ （ ༡༥༡）སོགས་ཀློང་ཕྱོགས་ཀྱི་རྒྱུད་
（༡༥༢）རྣམས་ཀྱི་བསྟན་དོན་ཡིན་ནོ། །བོན་ཐམས་ཅད་སྟོང་པའི་རྒྱས་མི་
གདབ། གསལ་བའི་ཁ་མི་དྲང་། རང་གི་རོལ་པར་ཤར་བ་ཉིད་སྤང་བླང་གཟོ་
བཅོས་གང་ཡང་མི་ཕྱེད་པར་གདོད་ནས་ཡེ་གྲོལ་དུ་གནས་པའི་དོན་ལ་གསལ་
གདབ་པའི་ཚུལ་གྱིས་མཉམ་པར་འཇོག་པ་ནི་མན་ངག་གི་སྡེ་བ་ཞེས་བྱ་བ་རྫོགས་
པ་ཆེན་པོ་མན་ངག་བཀའ་རྒྱུད་སྐོར་བཞི་ （ ༡༥ ༣）སོགས་མན་ངག་གི་ཕྱོགས་
ཀྱི་རྒྱུད་སྡེ་རྣམས་ཀྱི་བསྟན་དོན་ཡིན་ནོ། །འདི་དག་མ་རྒྱུད་ལས་གསུངས་པ་ལྟར་
158



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ན། དེར་ལས་ཡེ་ཉིད་ ( ༡༥༤) གཤེན་རྒྱལ་ཁྱད་པ་རྫོགས་ཆེན་པ། བགྲོད་བྱ་
ཐེག་པའི་ངོས་ནས་དེ་ལྟར་རོ། །ཞེས་ཡེ་ཉིད་པ་དང་གཤེན་རྒྱལ་བ་དང་ཁྱད་པ་
བ་དང་གསུམ་དུ་བཤད་པ་ཀློང་སྡེ་དང་སེམས་སྡེ་དང་མན་ངག་སྡེ་གསུམ་དང་
མཐུན་ལ། ཀློང་སྔོན་དུ་བྱུང་བ་ནི་ཡེ་ཉིད་ཀྱིས་ལྟ་བ་དང་གཤེན་གྱིས་སྒོམ་པ་དང་
ཁྱད་པར་གྱིས་སྤྱོད་པ་བསྟན་ལ། ཕྱི་མ་ལའང་ཁྱད་པ་བ་དང་རྫོགས་ཆེན་པ་གཉིས་
སུ་བྱུང་བ་འདིར་བསྟན་གྱི་ཁྲེགས་ཆོད་དང་ཐོད་རྒལ་གཉིས་དང་མཐུན་པའོ། །དེ་
ཡང་ཁྲེགས་ཆོད་ནི་ལེ་ལོ་ཅན་མ་བསྒོམ་པར་འཚང་རྒྱ་བའི་གནད་དབྱིངས་ལ་ལྟོས་
ཏེ་སེམས་ཉིད་ཀ་དག་རྩ་བྲལ་དུ་ངོ་སྤྲད་ནས་རིག་པ་རྗེན་པ་ལྷོངས་སུ་ཕུད་པས་
འབད་མེད་དུ་གྲོལ་བའི་ལམ་དང༌། ཐོད་རྒལ་ནི་བརྩོན་འགྲུས་ཅན་བསྒོམས་
པས་འཚང་རྒྱ་བའི་གནད་སྣང་བ་ལ་ལྟོས་ཏེ་འོད་གསལ་ལྷུན་གྲུབ་ཏུ་ངོ་སྤྲད་ནས་
མངོན་སུམ་གྱི་གནད་ལ་གཟིར་བས་གདོས་བཅས་འོད་དུ་གྲོལ་བའི་ལམ་ཡིན་ནོ། །དེ་
ལས་དང་པོ་ཁྲེགས་ཆོད་ལའང་སྔོན་འགྲོ་སྒོ་གསུམ་（ ༡༥༥）སྦྱོང་བ་དང་། རྣལ་
དབབ་དང་། སོར་གཞུག་དང་། དངོས་གཞི་ལྟ་སྒོམ་སྤྱོད་འབྲས་དང་བཅས་
པའི་ཉམས་སུ་ལེན་པའོ། །ཐོད་རྒལ་ནི། རིག་པའི་མཐོང་སྒོམ་མངོན་སུམ་དུ་ཕྱེ་
ནས་སྐུ་གསུམ་ལམ་དུ་ཆོད་པའི་གདམས་པ་ཁྲེགས་ཆོད་ལས་ཀྱང་ཁྱད་པར་དུ་
འཕགས་ཏེ། རྗེ་ཏ་པི་ཧྲི་ཙ་ཡན་ཆད་དུ་ཕྱི་ནང་གི་གདོས་བཅས་འོད་དུ་དག་ནས་
འཇའ་ལུས་འཕོ་བ་ཆེན་པོའི་སྐུར་བཞེངས་པའི་གྲུབ་ཐོབ་ཉི་ཤུ་རྩ་བཞིའི་ (༡༥༦)
གཤེགས་ཤུལ། ལམ་དུ་གྱུར་པའི་བོན་ཡིན་ནོ་ཅོག་གི་མཐར་ཐུག་གམ་སྐྱེལ་སོ་
གྱུར་པ། ཀུན་ཏུ་བཟང་པོའི་ཐུགས་ཐིག་ཁོ་ན་སྟེ། འདི་ལའང་སྔོན་འགྲོ་འཁོར་
འདས་རུ་ཤན་འབྱེད་པ་དང་། དངོས་གཞི་སྒྲོན་མ་བཞིའི་ ( ༡༥༧) སྒོ་ནས་
ཉམས་སུ་ལེན་དགོས་ཤིང་། ཡང་ན་སྒྲོན་མ་དྲུག་ཏུ་གསུངས་པའང་ཡོད་དེ། དེ་
j9



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ*
ལྟར་ན་ཙིཏྟ་ཤ་ཡི་སྒྲོན་མ་ཞེས་པ་སྙིང་སྟེ་རིག་པའི་ཡེ་ཤེས་ཉིད་བཞུགས་པའི་གནས་
སོ། །ཚུལ་ཇི་ལྟར་བཞུགས་ན་ངོ་བོ་སྟོང་པ་སྟེ་དངོས་དང་མཚན་མ་ཅན་དུ་མི་བཞུགས།
རང་བཞིན་གསལ་བ་སྟེ་མེད་པ་རིས་ཆོད་དུ་མ་སོང་པར་གཞོམ་མེད་གཡུང་དྲུང་
གི་སྐུ་ཁ་མིག་ཅན་དུ་མ་ཡིན་ཏེ་འོད་ཚོན་གང་དུ་བཞུགས། ཐུགས་རྗེ་ཀུན་ཁྱབ་
སྟེ་ཕྱོགས་དང་མཐར་ལྷུང་མེད་པ་ཀུན་ལ་ཁྱབ་ཅིང་གཅིག་དང་དུ་མའི་ཐ་སྙད་
བྲལ་བ་ཡོད་མེད་སྣང་སྟོང་གི་མཐའ་ལས་འདས་པ་སྨྲ་བསམ་བརྗོད་བྲལ་ཆེན་
པོར་བཞུགས་སོ། །དཀར་འཇམ་རྩ་ཡི་སྒྲོན་མ་ནི་བྱོན་པའི་ལམ་སྟེ། དབུ་མའི་ལམ་
ལ་སྒྲིབ་གཡོགས་མེད་པར་རང་ཤར་དུ་ཤར་བ་སྟེ་དངོས་དང་མཚན་མ་ཅན་དུ་
ནི་མ་ཡིན་ནོ། །རྒྱང་ཞགས་ (༡༥༨）ཆུ་ཡི་སྒྲོན་མ་མིག་གཉིས་ནི་དོན་པའི་སྒོ་
སྟེ། ལ་བཟླ་ལས། རྒྱང་ཞགས་ཆུ་ཡི་སྒྲོན་མ་ལས། ཡེ་ཤེས་རང་གསལ་རྟོགས་པས་
ཞེས། དཔེར་ན་བུམ་ནང་གི་མར་མེའི་འོད་ཁ་ལ་དོན་པ་ལྟར་སྒྲོན་མའི་སྒོར་
དོན་པའོ། །དབྱིངས་རྣམ་དག་གི་སྒྲོན་མ་ལ་ཕྱི་དབྱིངས་མཐིང་ག །ནང་དབྱིངས་
འོད་ལྔ་སྟེ་འོད་གསལ་འཆར་བྱའི་གཞི་ཡིན་ནོ། །ཐིག་ལེ་སྟོང་པའི་སྒྲོན་མ་ནི་རིག་
པ་དབྱིངས་ཀྱི་ར་བར་བཅུག་པས་ཐིག་ལེ་སྦ་ཕུག་གི་རྣམ་པའམ་ཀོ་མོའི་ཆུ་ལ་རྡོ་
བོར་བ་ལྟ་བུའི་འོད་ཁྱིམ་གྱི་ནང་དུ་ཐིག་ཟླུམ་ཕྲ་བཏབ་པ་ལྟ་བུ་ཆེ་གྲངས་མ་ངེས་
པར་འཆར་བ་སྟེ། དེ་ཉིད་ལྟ་སྟངས་ཀྱིས་གཟིར་བས། རིག་པ་ལུ་གུ་རྒྱུད་ཅེས་བྱ་
བ་ཕྲ་བ་རྟ་རྔ་ལ་མདུད་པ་བཏབ་པའམ་གསེར་སྐུད་ལྡིང་པ་ལྟ་བུ་ཤར་བ་ནི་ཤེས་
རབ་ཀྱི་གདངས་ཞེས་བྱ་སྟེ། དེའི་དུས་སུ་ནང་དུ་རིག་པ་ཤིན་ཏུ་དྭངས་པ་ཡུལ་
མེད་ཟང་ཐལ་དུ་ཉམས་སུ་མྱོང་བ་དེ་ནི་ཤེས་རབ་རང་བྱུང་གི་སྒྲོན་མའི་ངོ་བོ་ཡིན་
ནོ། །དེ་ཡང་དབྱིངས་ཀྱི་རྟགས་སུ་འོད་ཁྱིམ། ཡེ་ཤེས་ཀྱི་རྟགས་སུ་ཐིག་ལེ། རིག་
པའི་རྟགས་སུ་ལུ་གུ་རྒྱུད་དེ། རིག་པའི་ངོ་བོ་དངོས་ནང་ན་ཡོད་ཀྱང་གདངས་
15)



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཕྱིར་གསལ་བས་རིག་པ་ཞེས་བཏགས་ཏེ་ལུ་གུ་རྒྱུད་དུ་སྣང་བ་སྐུའི་ས་བོན་ནམ་
འཆར་གཞི་ཡིན་ནོ། །དེ་ལའང་སྒོ་གསུམ་གྱི་གནད་བརྟེན། གནད་བཞིས་
( ༡༥༩） འོད་གསལ་ཉམས་སུ་བླངས་བས་སྣང་བ་བཞི་ ( ༡༦༠) མཐར་ཕྱིན་ནས་
འཁོར་བ་ལྷུན་སྟུག་པོ་བཀོད་པའི་ཞིང་ཁམས་སུ་གནས་གྱུར་ཏེ་རིག་འཛིན་དྲན་
པ་ནམ་མཁའ་ལྟ་བུ་དགོངས་སྤྱོད་ཟབ་མོས་བསྐལ་པ་མཐར་གཏུག་སྟེ་བསྟན་འགྲོའི་
དོན་བརླབས་ཆེ་མཛད་པ་ཉིད་འདིའི་མཐུ་ཁོ་ན་ལས་འབྱུང་བ་ཤིན་ཏུ་རིག་པར་
བྱའོ། །མདོར་ན་དབང་གསུམ་པའི་ཉམས་ལེན་ཡན་ཆད་ནི་ཁོ་བོས་བགྱིས་པའི་
བཀའ་བརྟེན་མཛོད་（༡༦༡) ཆེན་རྣམས་སུ་ཞིབ་པས་འདིར་གསང་སྔགས་ཀྱི་
བསྙེན་སྒྲུབ་ལས་གསུམ་གྱི་སྐབས་ནས་འབྱུང་བ་ས་བཅད་སྟོང་མིན་ཙམ་ལས་རྒྱས་
པ་མ་སྤྲོས་སོ། །དེ་དག་གིས་གསང་སྔགས་ཨ་དཀར་ཐེག་པའི་བསྐྱེད་ ( ༡༦༢）
རྫོགས་ཀྱི་ ( ༡༦༣) གནད་གལ་ཆེ་བ་རགས་རིམ་ཙམ་དུ་བསྟན་ཟིན་ཏོ། །
གསང་གསུམ་ ( ༡༦༤) བཀའ་ཡི་ཆུ་གཏེར་ལས།།
དད་གསུམ་དར་འདབ་ལེགས་ཕྱར་ཏེ།།
དཔྱད་གསུམ་དག་པས་གྲུས་བརྒལ་ནས།།
ཚད་གསུམ་ཟུང་འབྲེལ་དབྱིག་འདི་བླངས།།
གསང་ཆེན་ཨ་དཀར་ཐེག་པ་མཆོག་གི་ལམ་གྱི་འཇུག་སྒོ་
བསྙེན་སྒྲུབ་ལས་གསུམ་ཉམས་སུ་ལེན་པའི་ཚུལ།།
ཇི་ལྟའི་སྦས་དོན་བཀའ་གནད་རྣམ་འབྱེད་ཟབ་ལམ་དགོངས་སྤྱོད་
ལག་མཐིལ་བཀྲམ་ལྟར་མདོར་བསྡུས་དོན་གསལ་བ།།
ཟླ G



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསང་བདག་བླ་མས་གསུང་གི་རྗེས་གནང་གཞན་དག་འབད་པས་
བསྐུལ་ཕྱིར་གང་ཟག་བློ་དང་འཚམས་པར་བཀྲོལ།།
གཞན་ལུགས་ལུང་གིས་བསླད་མིན་རང་ལུང་ཇི་བཞིན་མཁས་རྣམས་
ཕྱག་སྲོལ་སླར་ཡང་གསལ་བྱས་ཡིད་ཆེས་གནས།།
དིང་སང་སྐྱེ་བོ་བློ་གྲོས་མིག་ཐུང་ཞིང་།།
འདིའི་དོན་བསྒྲུབ་དང་ཉམས་སུ་ལེན་པ་ཅི།།
ལམ་འདིའི་ཕྱོགས་ཙམ་བལྟ་བའི་མཐུས་དབེན་མོད།།
གསང་བདག་བླ་མའི་བཀའ་གསུང་ལྕི་ཕྱིར་བྲིས།།
མཁས་རློམ་ཆེ་དྲེགས་སྟོན་ཆེན་གང་དག་གི།
དོན་དུ་འགྱུར་མིན་རྒྱུད་དུལ་ཁོང་དགེ་བ།
དད་བརྩོན་ལྡན་རྣམས་སྙིང་གི་དཔྱིད་དུ་སྤེལ།།
མཁའ་འགྲོ་སྲུང་མའི་ཚོགས་རྣམས་དགའ་བར་མཛོད།
འདི་ལ་མ་རྟོགས་ལོག་པའི་སྤྲིན་གྱི་ཆ།།
གང་མཆིས་ཟབ་གསང་ལྷ་ལམ་ཡངས་པའི་མཁར།།
རབ་དེངས་གསང་ཆེན་ཉི་གཞོན་འཆར་གྱུར་ནས།།
འགྲོ་བའི་བློ་མུན་སེལ་བའི་དཔལ་དུ་ཤོག།
ཉམས་སུ་མི་ལེན་བཅའ་བཅོས་དགའ་བ་རྣམས།།
62



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཁོ་བོའི་ལེགས་བཤད་མ་བསླད་རང་སར་ཞོག།
སྙིང་པོའི་བསྟན་པའི་སྲོག་ཏུ་གྱུར་ཏོ་ཞེས།།
མཁའ་འགྲོ་སྲུང་མའི་གནང་བ་ཐོབ་པ་ཡིན།།
ཁེངས་པའི་བློས་མིན་རང་དང་གཞན་ཕྱིར་དུ།།
བརྩོན་པའི་ཤུགས་བསྐྱེད་ལྷག་བསམ་དག་པས་བཀོད།།
དེ་ཡི་དགེ་བའི་རང་གཞན་མཁའ་མཉམ་འགྲོ།
ཁྱབ་བདག་བླ་མའི་གོ་འཕང་མཆོག་བརྙེས་ཤོག །
ཅེས་གསང་བ་སྔགས་ཀྱི་བསྙེན་སྒྲུབ་ལས་གསུམ་གྱི་རྣམ་པར་འབྱེད་པ་ལྷ་གཉེན་ཤེལ་སྒོང་ཞེས་བྱ་བ་
འདི་ནི། འཆི་མེད་གྲུབ་པའི་དབང་པོ་རིག་འཛིན་གསང་སྔགས་གླིང་པས་གསུང་བསྐུལ་གནང་བ་དང་།
ཉེ་བར་མཆོག་སྤྲུལ་དྲུང་མུའི་མཚན་གྱིས་ཁྱད་དུ་བསྐུལ་བ་ལ་བརྟེན་ནས་ཤར་རྫའི་བྱ་བྲལ་བཀྲ་ཤིས་རྒྱལ་
མཚན་དྲི་མེད་སྙིང་པོའི་སྡེས་ཟངས་བྲག་པདྨ་གླིང་གི་གཏེར་གནས་རང་བྱུང་རྡོའི་ཁོང་བུ་མཚལ་ཁ་མ་རུ་
བྲིས་པ་ལ་སླར་ཡང་རང་སློབ་ཤེས་རབ་མཆོག་ལྡན་ནས་བསྙེན་དགུ་སོགས་དེ་ལས་ཅུང་རྒྱས་དང་སྦས་དོན་
རྣམས་སྟོན་ནས་ཁ་གསལ་ཞིག་དགོས་ཚུལ་གྱི་བསྐུལ་ནན་བསྐྱེད་པའི་རྐྱེན་གྱིས་སྔར་རྩོམས་ཕྱི་རྩོམས་གཉིས་
སུ་སོང་བའི་འདི་ནི་ཕྱི་མ་སྟེ་ལེགས་པར་བཤད་པ་འདི་ཡང་བསྟན་པ་རིན་པོ་ཆེའི་རྒྱུན་དུ་འགྱུར་བར་གྱུར་
ཅིག །སརྦ་དཱ་ཀ་ལྱཱ་ཎཾ་བྷ་ཝནྟུ།
ཨོཾ་སྭ་སྟི། རིགས་ཀུན་ཁྱབ་བརྡལ་དང་པོའི་སངས་རྒྱས་བཀའ།། འཆི་མེད་
དགོངས་བརྒྱུད་རྣམ་ལྔའི་ལུང་གི་དོན། གསང་ཆེན་གྲུབ་ཐོབ་ཡོངས་ཀྱི་བགྲོད་
གཅིག་ལམ།། ཐབས་ཆེན་སྒོ་ཡངས་གསང་སྔགས་རིན་པོ་ཆེ།། ཐབས་ལུང་གི་
ཁྱད་པར། བཀའི་དབྱེ་སྒོ། ཆེན་བསྐྱེད་དང་ཤེས་རབ་རྫོགས་པ་ཆེ། ཟུང་འཇུག་
རིམ་གཉིས་ལམ་དུ་ངེས་པ་ལས། སྐབས་འདིར་ཐབས་ཀྱི་སྐྱེད་རིམ་གཙོར་
63



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཏོན་པའི།། ཟབ་དཀར་གསང་ཆེན་ལམ་གྱི་འཇུག་པའི་སྒོ༎ གཞི་མ་ མན་
ངག་གི་མཚུངས་ཆོས། སྒོ་དགུའི་བསྙེན་པའི་མཁའ་ཡང་ངོགས།། ཡན་ལག་བཅོ་
བརྒྱད་སྒྲུབ་པའི་སྤྲིན་བཀོད་པས།། འཕྱོང་ཆེན་སྡེ་དགུའི་ལས་ཀྱི་ཆར་ཆེན་
གྱིས།། འགྲོ་ཁམས་ལས་ཉོན་གདུངས་སེལ་བོན་ཉིད་ཡིན།། ཟབ་ལམ་བསྟན་
བཅོས་ཀྱི་ཡོན་ཏན། འཇུག་སྒོ་བསྙེན་སྒྲུབ་ལས་གསུམ་གྱི།། དཀའ་གནད་དགོངས་
སྤྱོད་སྦས་དོན་རབ་སྟོན་པའི།། རྣམ་འབྱེད་འཕྲུལ་གྱི་ལྡེ་མིག་འདིར་རྟེན་པའི།།
ཇི་སྙེད་གསང་མཛོད་སྒོ་བརྒྱ་འབྱེད་ལ་དབང་།། དེ་ལྟར་ཁྱབ་བདག་བྱ་བ་གླེང་
བསླང་བླ་མའི་ཞལ་གྱི་ལུང་།། རིམ་གཉིས་མངོན་རྟོགས་རྣམ་གསལ་སྣང་བྱེད་
སྒྲོན།། སྐལ་ལྡན་མོས་པའི་དཔལ་དུ་ཤར་བ་འདི།། གཅིག་ལས་དུ་མར་འཕྲོ་
བ་སྤར་གྱི་འཕྲུལ།། སྒྲུབ་ཚེ་གཏོང་ལ་བྱེད་པོ་ཕྱ་གཡང་ལག་དཀར་གྱི། མི་མཆོག་
ལྷག་བསམ་དགེ་བས་ཡོན་སྦྱར་ནས།། གུས་སྦྱོར་བརྩོན་ལྡན་སློབ་གྲྭ་རྒར་སྤྱི་
པས།། རབ་ཚེས་ལྕགས་ཁྱིའི་ཟླ་ཚེས་དགེ་བར་གྲུབ།། འདི་འབད་སྨོན་ལམ་དགེ་
ས་གསང་ཆེན་སྙིང་པོའི་བསྟན།། ཉམས་མེད་ཕྱོགས་དུས་ཀུན་དུ་རྟག་རྒྱས་
ཤིང་། བསྟན་འཛིན་སྐྱེས་བུའི་ཞབས་པད་བསྐལ་བརྒྱར་བརྟན། རྣམ་དཀར་
ཐུགས་ཀྱི་བཞེད་དོན་ཀུན་གྲུབ་ཤོག །ཚུལ་འདིར་བསྔོ་བ་འབད་རྩོལ་ཚོགས་
སྦྱོར་འབྲེལ་ཐོག་གཙོའི།། མཐོང་ཐོས་དྲན་རིག་མ་གྱུར་འགྲོ་བའི་ཁམས།།
རྨད་བྱུང་གསང་ཆེན་སྔགས་ཀྱི་དགོངས་སྤྱོད་ཀྱིས། ཕྱམ་གཅིག་གདོད་མའི་
མགོན་གྱི་དབྱིངས་གྲོལ་ཤོག །ཅེས་པའི་སྤར་བྱང་ཉུང་ཟད་འདི་ནི། གང་གི་གསུང་གསང་
བདུད་རྩི་ལ་ལོངས་སྤྱོད་པའི་ཁྲོ་རིགས་ཡིད་རྒྱལ་པས་དགྱིས་པའོ། །ཐ་ཚན་མུ་ཙུག་སྨྲར་རོ། །
364



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ལྷ་གཉེན་ཤེལ་སྒོང་གི་ཟུར་རྒྱན་བཀའ་ལུང་
ཕྱོགས་བསྒྲིགས་ཞེས་བྱ་བ་བཞུགས།
༄༅། ། སྐྱེ་མེད་བོན་སྐུ་མེད་པ་ལྔ་ལྡན་སྐུ།།
འགག་མེད་ལོངས་སྐུ་ངེས་པ་ལྔ་དང་ལྡན།།
གཉིས་མེད་གཟུགས་སྐུ་མ་ངེས་ལྔ་ལྡན་ལ།།
བཅོས་མེད་དད་པས་ཡན་ལག་ལྔ་ཆར་འདུད།།
རྣམ་དཀར་བོན་སྒོ་ཡོངས་ཀྱི་བཅུད་དྲིལ་བ།།
རྣམ་མང་རྒྱུད་སྡེའི་དཀྱིལ་འཁོར་མ་ལུས་པར།།
རྣམ་འབྱེད་ཤེས་པས་སྒོ་བརྒྱ་འབྱེད་ལ་དབང་།།
རྣམ་གྲོལ་གྲུབ་དབང་མངྒ་ཝེར་ཞིར་འདུད།།
ཅེས་དམ་པའི་དགོངས་པ་ཀློང་གྲོལ་གྱི་བོན་ཟབ་མོ་མུན་པ་ཐ་དག་སེལ་བའི་ཉི་
མ་སྤྲིན་བྲལ་ལྟ་བུ་ལ་ཐོས་མེད་ཀྱི་བསྟན་བཅོས་སྲིན་འབུའི་མེས་འགྲན་པ་ལྟ་བུ་
མ་ཡིན་པ་དམ་པ་དེའི་མཐོང་གྲོལ་གྱི་གསེར་ཞལ་མཇལ་ཞིང་ཐོས་གྲོལ་གྱི་གསུང་
གི་བདུད་རྩི་ལ་སྤྱོད་པའི་སྐལ་བ་ཅན་བདག་གིས་རང་དང་རང་འདྲ་ལ་ཕན་སེམས་
ཀྱིས་ཞལ་གསུངས་རྣམ་པར་དག་པར་རང་གི་བློར་ཆུད་ཚད་ཀྱིས་ཟུར་རྒྱུན་བྲི་བ་
ལ་མཆོག་གསུམ་གྱི་ངོ་བོ་གྲུབ་དབང་དམ་པས་གཟིགས་ཤིང་རྗེས་སུ་འཛིན་པའི་
གནང་བ་སྩལ་དུ་གསོལ། (༡) གསང་ཞེས་པ་ལ་གསུམ་སྟེ། ཁྲོ་འགྲེལ་སྤ་གྲོ་མ་
ལས། རང་བཞིན་གྱི་གསང་བ། གབ་སྟེ་གསང་བ་སྦས་ཏེ་གསང་བའོ། །དང་པོ་
65



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནི་རྒྱལ་བའི་དགོངས་པ་ཡེ་ནས་རང་ལ་གནས་ཀྱང་མ་རྟོགས་པ། གཉིས་པ་ནི་གཞན་
ལས་བཙལ་དུ་མེད་ཀྱང་དངོས་སུ་མི་སྣང་བ། གསུམ་པ་ནི་ལྟ་བ་སྒོམ་པ་སྤྱོད་པ
དམ་ཚིག་ཕྲིན་ལས་འབྲས་བུ་རྣམས་ཐེག་དམན་དང་ལོག་ལྟ་ཅན་སོགས་ལ་གསང་
བའོ། །ཞེས་པས།
བོན་ཟབ་མོ་འདི་ལྟ་བུ་སྐལ་མེད་ཀྱིས་མི་ཐོས་ལ་འཇིག་རྟེན་པས་མི་གོ་བ་
་བ་སྟེ་
ལོག་པས་མི་རྟོགས་པས་གསང་ལ་མཆོག་དང་ཐུན་མོང་གི་དངོས་གྲུབ་བསྒྲུབ་པ་
ལ་མཆོག་ཏུ་བསྔགས་པས་ན། སྔགས་ཏེ། ལུང་ལས། མི་གོ་ལོག་ལྟ་རྣམས་ལ་གསང་།
ལས་ཅན་དོན་མི་གཏོང་ལ་སྔགས།། ཞེས་སོ། །དེ་ལྟ་བུའི་གསང་སྔགས་ཀྱི་བོན་
ལ་འཇུག་ཐབས་གསུམ་སྟེ། བསྙེན་བསྒྲུབ་ལས་གསུམ་མོ། །
དང་པོ་བསྙེན་པ་ཕྱི་ནང་གསང་གསུམ་ལའང་གསུམ་གསུམ་སྟེ། དང་པོ་སྔོན་
འགྲོ་ཕྱི་ལ་དཔོན་གསས་དང་། གནས་དང་། གྲོགས་ལ་བསྙེན་པ་དང་གསུམ།
གཉིས་པ་ཉེ་བ་ནང་ལ། རྫས་དང་གླུད་དང་རྟེན་དང་གསུམ། གསུམ་པ་བཅའ་
གཞི་ལས་ལ། མཚམས་དང་དཀྱིལ་འཁོར་དང་བསྲེ་བསྣན་དང་གསུམ་མོ། །
གཉིས་པ་བསྒྲུབ་པ་ལ་སྟོད་ཡེ་ཤེས་ལྷ་ཡི་བསྒྲུབ་པ་ལ། ཕྱི་ནང་གསང་གསུམ།
བར་རྫུ་འཕྲུལ་མ་མོའི་བསྒྲུབ་པ་ལ། ཡེ་ཤེས་རྫུ་འཕྲུལ། མ་མོའི་བསྒྲུབ་པ་དང་གསུམ།
སྨད་འཇིག་རྟེན་དྲེགས་པའི་བསྒྲུབ་པ་ལ། ཟླ་སྟོད་བར་སྨད་ལ་བསྙེན་བསྒྲུབ་
ལས་གསུམ་མོ། །ཕན་གནོད་ལས་ཚོགས་ལ། ཚེ་ནོར་དབང་སྲིའུ་རྣོ་མཐོང་ཆོ་
འཕྲུལ་ཐན་ཇག །སོ་སོར་བསྒྲུབ་པ་བཅོ་བརྒྱད་དེ་རྫོངས་ཕྲང་བཞིན་ནོ། །ཡང་
ན་དཀྱིལ་འཁོར་གཞིའི་བསྒྲུབ་པ་དྲུག །ངོ་མཚར་ལམ་གྱི་བསྒྲུབ་པ་དྲུག །འབྲས་
བུ་དབང་གི་བསྒྲུབ་པ་དྲུག་གོ །ངག་དོན་ནས། ཡང་ན་ཕྱི་སྐུའི་བསྒྲུབ་པ་དྲུག་ནི།
བཀོད་པ་ལྷ་ལ་སྒྲུབ་པ། ནང་གསུང་གི་བསྒྲུབ་པ་དྲུག་ནི། སྙིང་པོ་སྔགས་ཀྱི་སྒྲུབ་
【66



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
པ། གསང་བ་ཐུགས་ཀྱི་བསྒྲུབ་པ་དྲུག་ནི། བྱང་ཆུབ་སེམས་སུ་སྒྲུབ་པ་དྲུག་དང་
བཅོ་བརྒྱད་བཤད། ཅེས་སོ། །
གསུམ་པ་ལས་མཐའ་དགུ་སྟེ། ལྟ་བ་ཉམས་སྨན་དབང་སྦྱིན་སྲེག །འདུར་
མཐུ་བསྐང་པྲའོ།།
ཞེས་བསྙེན་བསྒྲུབ་ལས་གསུམ་དེ་དག་ལ་ནང་གསེས་ཀྱིས་རྣམ་པར་འབྱེད་པར་
བྱེད་པའི་མན་ངག་གི་པེའུ་བུམ་འདི་ནི་ལྷ་གཉེན་གྱི་ཤེལ་སྒོང་དང་དཔེ་སྦྱར་བ་
ནི་ཚུལ་བཞིན་དུ་ཉམས་སུ་བླང་ན་འདོད་པའི་ཡོན་ཏན་ཐ་དག་འབྱུང་བ་སྟེ། རྒྱུད་
རིག་པ་ཁུ་བྱུག་ལས། ཕུ་གངས་དཀར་པོ་ལ་གནས་པའི་ལྷ་གཉན་པོ་དང་། མདའ་
མཚོ་སྔོན་མོ་ལ་གནས་པའི་སྨན་གཉན་མོ་གཉིས། མ་མཇལ་ཡིད་ཀྱིས་བཤོས་པའི་
སྲས་སུ། ཤེལ་གྱི་སྒོ་ང་གུར་ཙམ་ཞིག་སྲིད་པ། དེ་ལ་མི་གཟུགས་མཛེས་པ་འདོད་
པ་རྣམས་བལྟ་རུ་ཕྱིན། སྒྲ་སྙན་པ་འདོད་པ་རྣམས་མཉན་དུ་ཕྱིན། སྣ་དྲི་ཞིམ་པ་
འདོད་པ་རྣམས་སྣོམ་དུ་ཕྱིན། ལྕེ་རོ་བདའ་བ་འདོད་པ་རྣམས་ལྡག་ཏུ་ཕྱིན། ཡིད་
བོན་འདོད་པ་ཐམས་ཅད་རྩེ་རུ་ཕྱིན་པས་རང་རང་གི་གང་འདོད་པ་ཐམས་ཅད་
འབྱུང་བ་ཞིག་ཡོད་པར་བཤད་པས། ལྷ་གཉེན་ཤེལ་སྒོང་ཟེར་བའི་དོན་དེ་འདྲ་
ཡིན་ཞིང་བསྒོམ་རིམ་ལས་དེ་དང་མཐུན་པར་བཤད་དོ།། ( ༢） ཡུམ་སྲས་གཤེན་
གསུམ་ནི། ཡུམ་བཟང་ཟ་རིང་བཙུན། སྲས་འཆི་མེད་གཙུག་ཕུད། ཡབ་འཕྲུལ་
གཤེན་སྣང་ལྡན་དང་གསུམ་མོ། །གོང་མ་ཆེ་དྲུག་ནི། གསང་འདུས། སྟག་ལ།
རྨ་ལོ། ཡོངས་སུ་དག་པ། མི་ལུས་བསམ་ལེགས། ཡེ་ཤེས་སྙིང་པོ་དང་དྲུག་
གོ །གདུང་རྒྱུད་བཅུ་གསུམ་ནི། སྣང་བ་མདོག་ཅན། མུ་ཁྲི་བཙད་པོ། ཧ་ར་ཅི་
པར། སྟག་ཝེར་ལི་ཝིར། ཨ་ནུ་ཕྲག་ཐག །སད་ནེ་གའུ། ཟིངས་པ་མཐུ་ཆེན།
ཤད་པུ་ར་ཁུག །སྤེ་བོན་ཐོག་རྩེ། སྤེ་བོན་ཐོག་འཕྲུལ། ཐིས་དམར་ཐད་གེ །སུམ་
1 57



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་སྦུ་གར། གླང་ཆེན་མུ་ཝེར་རོ། །དེ་ནི་མ་རྒྱུད་ལྟར་ལག སྤྱི་སྤུངས་ལྟར་ན། རྫུ་
འཕྲུལ་སྨན་བཞི། ཧ་ར་ཅི་པར། སྟག་ཝེར་ལི་ཝེར། ཨ་ནུ་ཕྲག་ཐག སད་ནེ་གའུ།
དད་མི་ཐ་ཀེ ཟིངས་པ་མཐུ་ཆེན། ཤད་བུ་ར་ཁུག །སྤེ་བོན་ཐོག་རྩེ། སྤེ་བོན་
ཐོག་འཕྲུལ་དང་བཅུ་གསུམ་མོ། །ལོ་ཙཱ་བཞི་ནི། སྟོང་རྒྱུང་མཐུ་ཆེན། ཤ་རི་ཨུ་ཆེན།
ལྕེ་ཚ་མཁར་བུ། གྱིམ་ཚ་རྨ་ཆུང་ངོ་། །གཤེན་གྱེར་རྨ་དབྱིལ་ནི། གཤེན་ཆེན་ཀླུ་
དགའ། གྱེར་མི་ཉི་འོད། རྨ་སྟོན་སྲོལ་འཛིན། དབྱིལ་སྟོན་ཁྱུང་རྒོད་རྩལ། བྲུ་
ཞུ་སྤ་རྨེའུ་ནི། བྲུ་ཤ་ནམ་མཁའ། ཞུ་ཡས་ལེགས་པོ། སྤ་སྟོན་དཔལ་མཆོག །རྨེའུ་
ལྷ་རི་གཉེན་པོའོ། ། (༣） ཡུལ་གཉིས་ནི། འཁོར་བའི་སྡུག་བསྔལ་ལ་འཇིགས་ཤིང་
སྐྲག་པ་དང་། དཀོན་མཆོག་ལ་དེ་ལས་སྐྱོབས་པའི་ནུས་པ་ཡོད་པ་ཡིད་ཆེས་པའི་
དད་པ། ཡང་ན་མ་ཐ་འཁོར་བའི་འཇིགས་ཚོགས་དང་། ཡ་ཐ་ཐར་པའི་ཕན་
ཡོན་གཉིས་ལ་བསམ་པ་དེ་ཡིན། (༤) གཙང་སྦྲ་ཅན་དེ་བྲམ་ཟེའི་རིགས།
ཚོང་གིས་འཚོ་བ་རྗེའི་རིགས། དཔྱད་ཁྲལ་གྱིས་འཚོ་བ་རྒྱལ་རིགས། སྡིག་པ་ལ་
དགའ་བ་རྡོལ་བའི་རིགས་སོ།། (༥） རྣམ་ལྔ་ནི། གཉིས་སྒྲིབ་ཀྱི་མུན་པ་སངས་
ནས་ཤེས་རབ་གཏུམ་མོ་འོད་གསལ་སོགས་ཀྱི་རྟེན་འབྲེལ་དུ་མར་མེ། དེ་བཞིན་
དུ་ཚུལ་ཁྲིམས་ལ་དྲི་བཟང་གི་བདུག་སྤོས། སྡིག་སྒྲིབ་དག་ཅིང་བྱང་ཆུབ་ཀྱི་སེམས་
རྣམ་གཉིས་ཀྱིས་རང་རྒྱུད་བརླན་པ་སོགས་ས་ལམ་གྱི་རྟོགས་པ་སྐྱེ་བ་ལ་ཡོན་ཆབ།
ཚེ་རིང་བ་དང་བསོད་ནམས་ཐོབ་པ་ལ་ཞལ་ཟས། གཟུགས་བཟང་བ་དང་མཐར་
ཐུག་མཚན་དཔེ་ཐོབ་པ་ལ་མེ་ཏོག་གོ (༦） གཟེར་བུ་བཅུ་གཅིག་ནི། ངག་དོན་
ལས། རྒྱན་དང་ཆ་ལུགས་མོས་གུས་དད་པས་བསྟོད། གདམས་ངག་གནད་ལ་
བོར་ཏེ་བསྐུལ། སྤྱི་རྒྱུག་ཕོ་ཉ་དམིགས་ཡུལ་ལ་བཀྱེ། ཡེ་ཤེས་ལྔའི་ཕོ་ཉ་དུག་ལྔའི་
ལས་ལ་ཟད། དམིགས་བྱ་གང་ཡིན་ཏིང་འཛིན་གསལ་བའི་གནད་ཀྱིས་
68



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
དགུག །ཐུགས་རྗེས་ཤུགས་ཀྱིས་རྣམ་རྟོག་སྒྲོལ། རྟོགས་པའི་ལྟ་བས་བོན་ཉིད་
དབྱིངས་སུ་བསྟབ། ལོག་རྟོག་འཁྲུལ་བའི་མགོ་མནན། ཉོན་མོངས་ཡེ་ཤེས་ཀྱི་
མེས་བསྲེགས། འཁོར་བ་སྡུག་བསྔལ་མྱ་ངན་འདས་ལ་འབད། གོང་དུ་བཤད་
པ་རྣམས་ཀྱི་དོན་མ་གྲུབ་ན་བསྙེན་སྒྲུབ་བསྐྱར་ལ་བསྒྲུབ་པའོ། །ཞེས་སོ།། (༧)
དཔེར་ན་གཞི་སྒྲུབ་ཀྱི་ཐོག་མར་མཚམས་བཅད་ལྟ་བུ་ལ་མཚོན་ན། བཅད་བྱ།
གཅོད་བྱེད། དགོས་པ། ཇི་ལྟར་བཅད་པའི་ཚུལ་བཞི་སྟེ་དེ་བཞིན་གཞན་རྣམས་
ཤེས་པར་བྱ། ( ༨）རིགས་གནས་ཆེ་བ་ལྔ་ནི། སྒྲ་ཚད་མ་བཟོ་གསོ་བ་ནང་དོན་
ཏེ། དེའང་སྨྲ་ངན་ཚར་གཅོད་པའི་སྒྲ་དང་ཚད་མ། བློ་ལྡན་རྗེས་སུ་བཟུང་བའི་
ཕྱིར་བཟོ་དང་གསོ་བ། དོན་གྱི་གནས་ལུགས་ཤེས་པའི་ཕྱིར་ནང་དོན་རིག་པ་སྟེ་
ལྔའོ། །ཆུང་བ་ལྔ་ནི། སྐར་རྩིས་སྙན་ངག་མངོན་བརྗོད་ཟློས་གར་བསྡེབས་སྦྱོར་
དང་ལྔའོ། (༩）།ཤེས་རབ་གསུམ་ནི། ཐོས་བསམ་སྒོམ་པའི་ཤེས་རབ་བོ། རྣམ་
བཤད་ལམ་བཟང་ལས། སྒྲ་ཡུལ་དུ་འཛིན་པ་ཐོས་པའི་ཤེས་རབ། དོན་ཡུལ་དུ་
འཛིན་པ་བསྒོམ་པའི་ཤེས་རབ། སྒྲ་དོན་གཉིས་ཟུང་འབྲེལ་དུ་འཛིན་པ་བསམ་
པའི་ཤེས་རབ་བོ། (༡༠) །དབང་ལ་བཞི་སྟེ། བུམ་དབང་གསང་དབང་ཤེས་
རབ་ཡེ་ཤེས་ཀྱི་དབང་། དོན་གྱི་ཚིག་དབང་དང་བཞིའོ། །གཟེར་བུ་ལས། ལུང་
ལ་དྲུག་སྟེ། ཉོན་མོངས་སྤ་སྐོང་ཐུགས་ཉིད་ཞི་བའི་ལུང་དང་
། ལོག་ལྟ་ཚར་གཅོད་
ཐུགས་རྗེ་ཁྲོ་བོའི་ལུང་དང་། ཡོན་ཏན་ཕུན་ཚོགས་ངོ་མཚར་རྒྱས་པའི་ལུང་དང་།
བདག་གཞན་སྨིན་གྲོལ་བྱིན་རླབས་དབང་གི་ལུང་དང་། དགྲ་བགེགས་གནས་
སྒྲོལ་མཐུ་སྟོབས་དྲག་པོའི་ལུང་དང་། སྤྱི་ལུང་ཟད་པ་མེད་པ་ཐུགས་རྗེ་རྒྱུན་གྱི་
ལུང་དང་དྲུག་གོ །ཐེག་རིམ་ལས། ལུང་ལ་གཉིས་ཏེ། ཞལ་ནས་གསུང་པའི་ལུང་
དང་། དྲང་ངེས་རྒྱུད་པའི་ལུང་ངོ་། །རྫོང་འཕྲང་ལས་མན་ངག་ལ་ལྔ། རྫོགས་
】 69



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་ཆེན་པོ་གསེར་གྱི་འཕྲེང་བ་ཡང་གསང་ཐེག་པའི་བཅུད་སྡུད་ཀྱི་མན་ངག་དང་།
རྩ་འགྲོལ་རླུང་གི་སྦུ་གུ་མན་ངག་འཁོར་ལོ་འོད་གསལ་གྱི་མན་ངག་དང་། གཡུང་
དྲུང་ཡེ་ཁྱབ་རྩོད་པ་ཀུན་ཟློག་གི་མན་ངག་དང་། སེམས་ཀྱི་མྱུ་གུ་ཐེག་སྒོ་ལ་ཟློས་
ཀྱི་མན་ངག་དང་། མེ་ལོང་དགུ་སྐོར་སིལ་བུར་བློ་རྡེགས་ཀྱི་མན་ངག་གོ །ཡང་
གཟེར་བུ་ལས་མན་ངག་ལ་ཡང་དྲུག་སྟེ། མན་ངག་རྨད་དུ་འབྱུང་བའི་སྔགས་དང་།
ཐུགས་རྗེ་ཆེན་པོ་འབྱུང་བའི་རིགས་པའི་སྔགས་དང་། བྱིན་རློབས་མཐུ་སྟོབས་
ལྡན་པའི་གཟུངས་ཀྱི་སྔགས་དང་། རྫུ་འཕྲུལ་ཐོག་མེད་མྱུར་བ་ཐིས་ཀྱི་སྔགས་
དང་། དགྲ་བགེགས་དངོས་སུ་སྒྲོལ་བ་དྲག་པོའི་སྔགས་དང་། བྱད་དང་རྦོད་གཏོང་
བཟློག་པ་དམོད་པའི་སྔགས་དང་དྲུག་གོ །བདེ་སྨོན་ཉེ་མཁོ་ལས། མན་ངག་ལ་
གསུམ་སྟེ། མང་ལ་འབྲེལ་བ་རྒྱུད་དོན་རྒྱས་པའི་སྐོར། དམར་ལ་འདྲིལ་བ་ལུང་
དོན་འབྲིང་པོའི་སྐོར། ཉུང་ལ་འདུས་པ་ངོ་སྤྲོད་བསྡུས་པའི་སྐོར་དང་གསུམ་མོ།།
(༡༡） ཐེག་དགུའི་གནས་ནི། རྫོང་འཕྲང་ལས། གངས་བྲག་ནགས་ཚལ་གྲོང་
དང་བརྡལ། ཚོང་འདུས་འདོན་ས་གར་གནས་ཀྱང་། སྣང་བའི་གྲོང་ཁྱེར་ཁྱད་པར་
གནས།། གནམ་རི་ས་བྲག་མཚོ་གླིང་ན།། དཔོན་གྲོགས་གནས་ཀྱི་ངོ་བོ་སྟེ། མཚོ་
གླིང་ནགས་ཕུག་ཡེ་གཤེན་གནས།། རང་འཁྲུངས་ཤིང་དང་སྐྱེ་ཤིང་ཚལ། སྨན་
འབྲུ་མེ་ཏོག་ཚྭ་ལྕགས་གསེར།། རྟ་དང་ཁྱུ་མཆོག་རྐང་འགྲོས་གཡག །འདབ་ཆགས་
རི་དྭགས་གཅན་ཟན་འགྲོལ།། ཨ་དཀར་ལོངས་སྤྱོད་རྒྱུན་གྱི་གནས།། འདོད་པ་
ཀུན་ཚོགས་ས་གཞི་རྒྱས།། སྲོག་ལ་མི་སྦྱོར་དྲང་སྲོང་གནས།། འཕྲང་དང་གྲོང་རྡལ་
འདོད་པ་ཚོགས།། ཕུན་སུམ་ཚོགས་པ་དགེ་བསྙེན་གནས།། ཕུ་རི་སྐྱོབ་ཅིང་མདའ་
རི་གཞོལ། བདེ་ཡང་འདུལ་བ་སྲིད་གཤེན་གནས།། རི་བྲག་འབུར་ཅིང་རྩི་ཤིང་
རྩུབ།། འཁྲོས་རྔམ་བྲག་དང་དུད་འཐུལ་མཚོ།། གཟུགས་མེད་སྐད་འདོན་འཕྲུལ་
70



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
གཤེན་གནས། ལྷ་གྲལ་མཐོ་ཞིང་གླུད་གྲལ་བདེ། མྱུ་གཞི་འགུག་ཅིང་འགལ་ལམ་
དོད།། རྒྱབ་རི་བརླིང་པ་སྣང་གཤེན་གནས།། ནད་པའི་སྔས་དང་ཁྲོམ་པའི་གསེབ།
སྒོ་ནང་སྡུར་སྒོ་ཕྱུ་གཤེན་གནས། (༡༢) ལྷ་རི་གྱང་ཐོ། ཁྱུང་ལུང་དངུལ་མཁར་
གངས་ཏི་ཙེ་སྤོས་རི་ངད་ལྡན་མཚོ་མ་པང་བྲག་ཕུག་རོང་ཆེན་མཚལ་རི་ཟུར་གསུམ་
རྒྱ་མཁར་བ་ཅོད་གས་ཀྱི་བྱི་བ་མཁར་ཆུ་མིག་བརྒྱད་ཅུ། གངས་རྟ་སྒོ་མཚོ་མུ་ལེ་
ཁྱུད་དང་དང་ར་ཁྲི་བང་ཁྱུང་རྩེ། ཁྲི་བང་རུ་ཐང་མང་མཁར་ལྕགས་འཕྲང་ར་
ས་གཡུང་དྲུང་རོལ་བ་ལྕིམ་ལུང་བྲག་ཕུག །མཐའ་གར་དང་ཟར་གྱི་སྐྱ་ར་རྟ་ནག་
རྐྱང་ཕུ་ཟང་ཟང་ལྷ་བྲག །རྒན་པ་བྱ་རྒོད་ཚང་མྱང་རང་མཐའ་བཤལ་ཤམ་པོ་
རྩེ་དགུ། དྲུང་གི་སྟག་ཚལ་ཡར་ལུང་ཐང་ལྷ་མཁར་འཕང་ཀ་མེད་བསམ་ཡས་
བྲག་དམར་འདྲན་གྱི་རི་གོང་འཕན་ཡུལ་འགྲན་ར་ཕུག་མོ་ཆེ། བྲུ་ཤོད་སྒོང་བུ་རྐོང་
ཡུལ་སེ་མོ་རྐོང་ཡུལ་བྲེ་སྣ་རྒྱའི་གོང་བུ་དམར་རུ་སུམ་པ་གླང་གི་གྱིམ་ཤོད་ཤེ་ལེ་རྒྱ་
སྐར་དང་སོ་བདུན་ནོ། ( ༡༣） །གནས་བྱིན་རླབས་ནི། རྫོང་འཕྲང་ལས། གསར་
པ་ལ་ས་གཏེར་གཞུག་ས་སྐྱིན་འཇལ། ས་བདག་སྙིང་བསྡུམ་ལ་སོགས་ས་ཆོག་རྒྱུས་
སྡུས་རྒྱུད་གཞུང་ལྟར་བྱའོ། །རྙིང་པ་ནི་སྔོན་གྱི་གྲུབ་པའི་གནས་དང་། བར་གྱི་
གང་ཟག་གྲུབ་པ་ཐོབ་པའི་མལ་ལྟ་བུ་བྱིན་རླབས་མི་དགོས་ཡང་། བར་དུ་འདུག་
མི་མེད་པས་མི་མ་ཡིན་གྱིས་བདག་བྱས་པ་ལ་བྱིན་རླབས་དགོས་པའི་དོན་གཉིས་
ཏེ། རྫས་དང་ཏིང་འཛིན་ནོ། །རྫས་སཱཙྪ་ཆབ་གཏོར་ཆུ་སྦྱིན་པང་ཀོང་ཀླག །གསེར་
སྐྱེམས་ཀྱིས་བཅོས་སོ། །ཏིང་འཛིན་ལ་དུ་མར་གསུངས་ཀྱང་མདོར་བསྡུ་ན། རང་
གི་ལྷ་བསྒྲུབ་པའི་ཞི་ཁྲོའི་གཞལ་ཡས་ཁང་དུ་བསྒོམ་པའོ། །ཞེས་སོ། (༡༤) །ཐོ་
ལུམ་ནི་ཁྲོ་གོང་ངམ་མགར་བའི་འོག་རྡོ། རྩིས་ནི་རྩིས་རྡོ་དཀར་ནག་གོ (༡༥）།
གཞན་ལྔ་ནི། ཆས་ཕྱག་ཆ་སྤྱད་པར་བྱ་བ། རྟེན་དུ་བྱ་བ་མཆོད་པའོ། （༡༦)།
17 ཟླ



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དུ་རུ་ཀ་ནི། ཤུག་པ་སྤ་མ། ཡང་ན་མཁན་པ་ཨ་ཀ་རུ་ཡང་ཟེར། གུར་རྒུམ་ནི་གུར་
གུམ། ( ༡༧) རབ་མཆོག་མཉམ་ནི་སྨན་དཀར་ཡོལ་གང་ལ་ཤུག་ཕྱེ་དཀར་ཡོལ་
གང་འབྲིང་རབ་བུན་ནི་སྨན་དཀར་ཡོལ་གང་ལ་ཤུག་ཕྱེ་ཕྱེད་དོ། །འབྲིང་ལོག་པོ་
སྨན་དཀར་ཡོལ་གང་ལ་ཤུག་ཕྱེ་དཀར་ཡོལ་དོ། །ཐ་མ་སྨན་དཀར་ཡོལ་གང་ལ་
ཤུག་ཕྱེ་དཀར་ཡོལ་གསུམ། (༡༨） དྲི་ཆེན་ཐོད་དམར་ནི་སྤང་སྤོས། ( ༡༩)
སྡེ་བརྒྱད་ནི། གཤིན་རྗེ་མ་མོ་བདུད་བཙན་རྒྱལ་པོ་ཀླུ་གནོད་སྦྱིན་གཟའ་རྣམས་
དང་། ཡང་ན་རྫོང་ཕྲང་ལས། ཚངས་པ་བརྒྱ་བྱིན་ལ་སོགས་ཕྱིའི་ལྷ་མ་སྲིན་སྡེ་
བརྒྱད། གཤིན་རྗེ་རཀྟ་ལ་སོགས་སྦས་པའི་ལྷ་མ་སྲིན་སྡེ་བརྒྱད། བདུད་ཡམ་རྗེ་
ནག་པོ་ལ་སོགས་བསྟན་པ་བསྲུང་བའི༴ །ཀླུ་འཆི་བདག་མགོ་དགུ་ལ་སོགས་དྲག་
པོ་སྔགས་ཀྱི༔ །བཙན་ཤུ་བོ་ལག་རིང་ལ་སོགས་ལས་བྱེད་མྱུར་མགྱོགས་ཀྱི༔ །གཉན་
ཆེན་ཐང་ལྷ་ལ་སོགས་བཏགས་ཤིང་ཆགས་པའི་ལྷ་མ་སྲིན་སྡེ་བརྒྱད་དོ། (༢༠) །
གངས་བྱི་ནི། ད་བྱི་ཤ། རྔས་ནི་ཤ་བོ་རྭ་ལེབ་ཁྱི་གདོང་སྤྱང་གདོང་ངོ་། །ཡེ་ཙེ་ནི་
ཁྲའོ། (༢༡) །གཙང་ཚན་ལྔ་ནི། མཚེ་སྲོ་ལོ་ཤུག་པ་བལ་ལི་མཁན་བུ་དང་ལྔའོ།
( ༢༢） །རྒྱུ་ལྔའི་ངོ་བོ་དུག་ལྔ་སེམས་ཅན་ལྔ་སྟེ། སེང་གེ་གླང་ཆེན་རྟ་ཁྱུང་འབྲུག་
ལྔའི་ཁྲག་གམ། ཡང་ན་གཟེར་བུ་ལས། ཞེ་སྡང་སྦྲུལ་གྱི་ལྟེ་ཁྲག །ཁྱུང་མཆོག་བརླབ་
ཆེན་གྱི་གླད་ཁྲག །སེའུ་རུ་གཅིག་གི་འགྱིང་ཁྲག །བྲ་བྱི་ཚང་མའི་མངལ་ཁྲག །གདུག་
པ་ཝ་མོའི་སྙིང་ཁྲག་དང་ལྔ་ཡིན་ནོ། (༢༣） །འཕྲད་ཆུ་ལ་བྱུང་ཞེས་པ་ཆུ་གནས།
( ༢༤ ) ཏིང་མུར་གཡུ་རྩེ་ལ་རྨ་དབྱིལ་གཉིས་ཀྱི་གཏེར་ཀ་རེ་ཡོད་དོ། (༢༥） །ཕུང་
པོ་ལྔ་ནི། གཟུགས་ཀྱི་ཕུང་པོ། ཚོར་བའི་འདུ་ཤེས་འདུ་བྱེད། རྣམ་པར་ཤེས་པའོ།།
( ༢༦) བུ་ཁྱིམ་ནི་བུ་སྣོད་ཡོད་པའི་གཅན་གཟན་མོ་རིགས་ཐམས་ཅད། (༢༧)
རྗེ་གུར་ཞོག་ཡབ་སྲས་ནི་རྨེའུ་ལྷ་རི་གཉེན་པོ་དང་མཁས་པ་དཔལ་ཆེན་ནོ།།
72



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
( ༢༨） དཀར་གསུམ་ནི། འོ་མ་ཞོ་མར། མངར་གསུམ་ནི། ཀ་ར་བུ་རམ་སྦྲང་རྩིའོ།།
( ༢༩) འབྲུ་སྣ་དགུ་ནི། ནས་འབྲས་སོ་བ་སྲན་ཆུང་ཅུ་ཙེ་གྲོ་ཉུངས་ཀར་ཁྲེ་ཏིལ་
དང་དགུའོ། ( ༣༠) །ལྕགས་སྣ་དགུ་ནི། དབལ་ལྕགས་ཁ་དམར་ཏེ་གནམ་ལྕགས་
ཧུར་མོ། །གྲི་ལྕགས་སྲི་མདུང་སྟེ་མི་བསད་པའི་མཚོན། གནམ་ལྕགས་ཨུར་མོ་ཏེ་
ཐོག་ལྕགས། ཁྲོ་ལྕགས་སྲིད་པ་ཐབས་ཤུལ་ཏེ་མི་སྤྲོ་ཐུང་གི་མཚོན། རྒྱལ་མོ་སྲིད་
པའི་སྙིང་ལྕགས་ཏེ་སྒོ་གཟེར། ཁྲོ་ལྕགས། རྣོ་ཡ་ཚ། རྒྱས་ལྕགས། (༣༡） རྣོ་
ཡ་ཚ་དཀར་པོ་ལྕགས་ཀྱི་མཆོག (༣༢） །དབལ་མདུང་ཟང་ཡག་ནི་རྩེ་བརྒོལ་
བའི་དོན་ནོ། (༣༣）།མེས་མ་བཤུར་ནི་མ་ཚིག་པའོ། ( ༣༤) །གཞུང་ཐག་ནི་དར་
དམར་གྱི་གཞུང་བྱས་ནས་དར་ལྗང་གི་ལྕེ་བརྒྱད་བཏགས་པ། (༣༥) མདུང་ཁྲི་
བཅའ་ཞེས་པ་འཛུགས་པ། (༣༦) གྱད་ཆེན་བརྒྱད་ནི། དུང་གི་མི་ཆུང་གཡུའི་
མི་ཆུང་ཟངས་ཀྱི་མི་ཆུང་ལྕགས་ཀྱི་མི་ཆུང་། སྟག་འབྲུག་གཡག་ཁྱུང་དང་བརྒྱད་དོ།
( ༣༧）།ཚངས་མ་ནི་བྱ་སྐད་སྙན་པ་སྤུ་སྡུག་པ། (༣༨） རྒྱལ་ཆེན་བཞི་ནི། མི་
དཀར་སེང་མགོ་མི་དམར་ཕག་མགོ་མི་སྔོན་འབྲུག་མགོ་མི་ནག་དོམ་མགོའོ། ( ༣༩ )།
ནང་བརྟེན་བཅུ་དགུ་ནི། བུམ་པ། རྔམ་ཆེན་གྱི་རྟེན་ཕུར་པ་སྤར་ཤད། སྒོ་བའི་
རྟེན་ཕུར་པ་སྤུར་ཤད། རིག་པའི་རྟེན་རལ་གྲི་མེ་ལོང་། ལྷ་རྒོད་ཡབ་ཡུམ་རྟེན་རིལ་
གྲི་མེ་ལོང་། གཟེ་མའི་རྟེན་ལྕགས་ཀྱུ། གྱད་མོའི་རྟེན་མདའ། བྱིན་ཏེའི་རྟེན་བྱང་
བུ། གཡབ་མཁན་རྟེན་ལག་པ། ཡང་ན་བུམ་པ་ལ་ཚང་སྟེ། འབྲུ་ལྔ་སྙིང་པོ་ལྔ་རིན་
ཆེན་ལྔ་སྨན་ལྔ་སྤོས་ལྔ་ཆུ་འོ་མ། ཁ་རྒྱན་མགུར་ཆིངས་གཟུང་ཐག་གོ (༤༠) །རྗེ་
ངར་སོགས་བཞི་ནི། རྗེ་ངར་རིན་ཆེན་འབྲུ་སྣ་དར་གྱི་གཞུང་ཐག (༤༡）།སྐོས་
ཕྱི་མ་བཞི་ཞེས་པ། རྒྱལ་མཚན་པུ་ཐོ་བྱ་ཁྲ་རྒྱལ་ཐོ་དང་བཞིའོ། ( ༤༢ )།འཁོར་ལོ་
དྲུག་ནི། སྤྱི་བོ་བདེ་ཆེན་གྱི་འཁོར་ལོ། །མགྲིན་པ་ལོངས་སྤྱོད་ཀྱི་འཁོར་ལོ། །ཐུགས་
173



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀ་བོན་གྱི་འཁོར་ལོ། །ལྟེ་བ་སྤྲུལ་པའི་འཁོར་ལོ། །གསང་གནས་སྲིད་བསྐྱེད་འཁོར་
ལོ། །རྐང་མཐིལ་རླུང་གི་འཁོར་ལོ་དང་དྲུག་གོ ( ༤༣） །ཕྱག་རྒྱ་ནི་འཇོམ་གཞིག
(༤༤) རྒྱལ་ཆེན་བཞི་རང་རང་གི་འདུལ་སྐལ་དྲི་ཟ་གཤིན་རྗེ་ཀླུ་དབང་གནོད་
སྦྱིན་རྣམས་སོ་སོར་འདུལ་བ་ལས་འཕྲིན་ལས་གཞན་དུ་མི་སྤོ་བའི་བརྡར་ཐེར་ཟུག་
དབལ་གྱི་རྒྱལ་ཆེན་བཞི་ཞེས་གསུངས་སོ། (༤༥） །ཆགས་དྲུག་ནི། སོར་མོ་ཉི་
ཤུ་རྩ་བཞི་ཡིན་པ་སྡེ་སྣོད་མཛོད་ལས་གསུང་པ་དང་། རྫོང་ཕྲང་ལས་དཀྱིལ་འཁོར་
གྱི་དཔང་དུ་གྲུ་གང་ཞེས་པ་དེར་མཐུན་ནོ། (༤༦）།རྡོ་ངད་ནི་རྡོ་སོལ། (༤༧)
བྱང་བུ་ལས་བསྭེ་ནི་རིན་པོ་ཆེ། གཏིང་ནི་ལི། (༤༨）ཆས་དགུ་ནི། དཔོན་གསས་
ཀྱི་ཆས། རྒྱལ་ཐེབ་ཀྱི་ཆས། གར་མའི་ཆས། (༤༩) གསུམ་དུ་བཤམས་ནི། དམར་
ལམ་གཏོར་མ་གསུམ་རྟེན་དུ་འཇོག་དགོས་པ་སྤྱི་སྤུངས་ལྟར་རོ། །མཆོད་མི་དགོས།
(༥༠) སྡོམ་པ་སུམ་ལྡན་ནི། སོ་བྱང་སྔགས་གསུམ། སོ་ཐར་རིགས་བཞི་ནི།
་གནས་དགེ་བསྙེན་གཙང་གཙུག །དྲང་སྲོང་ངོ༌། (༥༡）།འཕྲོ་འདུ་དྲུག་
ནི། བ་ཐག་གཟིང་བ། ལུ་གུ་རྒྱུད། ཞགས་པ། ལྕགས་ཀྱུ་གནམ་ལྕགས་ཞུན་མ།
ལོངས་སྤྱོད་གཏེར་ཁྱིམ། (༥༢）ཕྱོགས་བཅུའི་གདོན་ཚོགས་ནི། དྲི་ཟ་གནོད་
སྦྱིན་ཀླུ་དབང་གཤིན་རྗེ་མེ་ལྷ་དབང་ལྡན་རླུང་ལྷ་སྲིན་པོ་གཟའ་ས་བདག་དང་
བཅུའོ། (༥ ༣） །དྭངས་མ་ལྔ་གཅིག་ལ་གཅིག་ཐིམ་ནི། ས་ཆུ་ལ་ཆུ་མེ་ལ་མེ་རླུང་
ལ་རླུང་སེམས་ལ་སེམས་ཀུན་གཞི་ལ་ཐིམ། (༥༤) སྣང་མཆེད་ཐོབ་གསུམ་ནི།
སྤྱི་བོར་ཕ་ལས་ཐོབ་པའི་བྱང་སེམས་ཐུར་དུ་བྱུང་དུས་ཟླ་འོད་ཤར་བའི་སྣང་བ་
དཀར་ལམ་ལམ་འཆར་དུས་ཞེ་སྡང་ལས་གྱུར་པའི་རྟོག་པ་སོ་གསུམ་འགགས་ཏེ་
ཆགས་བྲལ་ནི་ངོ་བོ་ཞེ་སྡང་སྟེ་ཡུལ་མི་སྡུག་པར་འཛིན་ཅིང་དེ་ལ་ཆུང་འབྲིང་ཆེ་
གསུམ་མོ། །དེའང་ཅུང་ཟད་འཛིན་སྟངས་མི་གསལ་བ་ཆུང་ངུ་དང་། གསལ་ཡང་
174



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཡུན་ཐུང་བ་སོགས་ཀྱིས་འདུ་བྱེད་རྩོམ་མི་ཐུབ་པ་འབྲིང་དང་། གསལ་ལ་ཡུན་རིང་
བས་འདུ་བྱེད་ལ་བསྐུལ་ནུས་པ་ཆེན་པོའོ། །ཡིད་ལ་འགྲོ་བ་ནི་ཡུལ་ལ་ཕར་སེམས་
པ། འོང་བ་ནི་སླར་ནང་དུ་སེམས་པ་སྟེ་གཉིས་ཀ་སེམས་པའོ། །མྱ་ངན་ནི་ཡིད་
འོང་དང་བྲལ་བའི་གདུང་བ་སྟེ། ཆུང་འབྲིང་ཆེ་བ་ནི་ཆགས་བྲལ་གྱི་རིགས་
འགྲེའོ། །ཞི་བ་ནི་ཐང་ཆད་པ་ལྟར་ཧད་དེ་འཇུག་པ་སྟེ་ཤེས་བཞིན་མ་ཡིན་པའོ། །རྣམ་
རྟོག་ནི་མཚན་མར་འཛིན་པའི་འདུ་ཤེས། འཇིགས་པ་ནི་སྐྲག་པ་སྟེ་ཆེ་ཆུང་འབྲིང་
གསུམ། སྲིད་པ་ནི་ཡིད་འོང་ལ་ཞེན་པ་སྟེ་དེའང་གསུམ། ལེན་པ་ནི་སྲིད་པའི་
ཡུལ་ལ་འཇུག་འདོད་ཀྱི་བཀྲེས་པ་སྐོམ་པས་ཡིད་མི་བདེ་བ། ཚོར་བ་ནི་བདེ་སྡུག་
བཏང་སྙོམས་རྣམས་ཏེ་དེའང་གསུམ། རིག་པ་པོ་སྟེ་གཟུགས་ལྟ་བུ་རིགས་དངོས་
དང་། རིག་ཅེས་པ་ནི་རིག་མཁན་བྱེད་པ་པོ་དང་། འཛིན་པའི་གཞི་སྟེ་རེག་
བྱའི་ཡུལ་དེ་མ་ཡིན་པ་དེར་འཛིན་པའི་ལོག་ཤེས་ཏེ་གསུམ། རིག་པ་དང་མི་རིག་
པ་དཔྱོད་པའི་སོ་སོར་རྟོགས་པ། ངོ་ཚ་ཤེས་པ་ནི་རང་ངན་པ་སོང་བའམ་འགྲོ་
བ་མི་འདོད་པ། གཞན་ཁྲེལ་གྱིས་དོགས་པས་བྱ་བ་ངན་པ་ལ་འཛེམ་པ། ཁྲེལ་ཡོད་
ཀྱང་འདིའི་ནང་འདུའོ། །གཞན་ཡིད་དུ་འོང་བའི་སེམས་ཅན་རྣམས་སྡུག་བསྔལ་
དང་བྲལ་འདོད་ཀྱི་སྙིང་རྗེ། དེ་དག་བདེ་བ་དང་འཕྲད་འདོད་ཀྱི་བྱམས་པ་ནི་བརྩེ་
བ་སྟེ་དེ་ལའང་གསུམ། ཐེ་ཚོམ་དང་འབྲེལ་བར་ཉམ་ངའི་རྣམ་པ་ཅན་ཡིད་བརྟན་
མེད་པ་ནི་དོགས་པ། གཏོང་མི་བྲ་བ་ནི་སེར་སྣ་གསོག་པར་འདོད་པ་སྟེ་བསགས་པ།
གཞན་གྱི་ཕུན་ཚོགས་ལ་སེམས་འཁྲུགས་པ་ནི་ཕྲག་དོག་སྟེ། དེ་ལྟར་སོ་གསུམ་མོ། །ལྟེ་
བ་མ་ལས་ཐོབ་པའི་བྱང་སེམས་གྱེན་དུ་མེ་ལྕེ་མཆེད་པ་ལྟ་བུའམ་ཉི་འོད་ལྟ་བུ་དམར་
ལམ་པ་འཆར་དུས་འདོད་ཆགས་ལས་གྱུར་པའི་རྟོག་པ་བཞི་བཅུ་འགགས་ཏེ།
འཐོབ་བྱའི་ཡུལ་ལ་ཡིད་ཆགས་པ། ཐོབ་ཟིན་པ་ལ་ཞེན་པ། ཡིད་འོང་གི་ཡུལ་
75



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྣང་ཙམ་ལ་སེམས་འཕྲོད་པ་ནི་དགའ་བ་སྟེ་གསུམ། འདོད་དོན་འགྲུབ་པ་ལ་
དགའ་བ་རངས་པ་དང་། དེ་ཉིད་རྣམ་པ་ཡང་ཡང་རོ་མྱང་བ་ནི་ཤིན་ཏུ་མགུ་བ།
གསར་ཐོབ་རེ་ལ་བརྟེན་ནས་སེམས་མཐོ་ཡེ་རེ་བར་བཏེག་པ་ནི་ངོ་མཚར་བ། ཡིད་
འོང་ལ་སེམས་སྙེག་པ་ནི་རྒོད་པ། བདེ་བས་ངོམས་པ་ནི་ཚིམ་པ། འཁྱུད་པ་འདོད་
པ་ནི་ཡུལ་ལ་ཆགས་དབང་གིས་བྱ་བ་རྩོམ་འདོད། འོ་བྱེད་པར་འདོད་པ་ནི་ཆགས་
པའི་བྱེད་པ་ཡང་ཡང་རྩོམ་འདོད། འཛིན་པར་འདོད་པའང་བྱེད་པ་དེའི་རྒྱུན་མི་
འདོར་བར་འདོད་པ། འདུ་ཤེས་བརྟན་པོ་གཞན་དུ་བསྒྱུར་མི་གཏུབ་པ་ནི་བརྟན་
པ། དགེ་བ་ལ་སྤྲོ་བ་ནི་བརྩོན་འགྲུས། རིགས་ལ་སོགས་པས་མཐོ་བར་སེམས་པ་
ནི་ང་རྒྱལ། ལས་སུ་བྱ་བ་རྣམས་རྫོགས་བྱེད་ཀྱི་བྱ་བ་མི་འདོར་བའི་འདུ་བྱེད་ནི་བྱ་
བ། བརྣབ་སེམས་པ་ནི་འཕྲོག་པ། གཞན་འཇོམས་པར་བྱེད་འདོད་པའི་སྟོབས།
ལས་ཕལ་པ་ལ་འཇུགས་པའི་སྤྲོ་བ། བྱ་བ་དཀའ་བ་ལ་སྦྱོར་དགོས་ཀྱང་མི་ཞུམ་
པའི་སྙིང་སྟོབས་ཏེ་དེ་ལ་གསུམ། དྲེག་པོ་ནི་ཁྲོ་བ་སྟེ་རྩེད་འདོད་པ། མཛེས་ཆོས་སུ་
སེམས་པ་རྣམ་པར་སྒེག་པ། འཁོན་དུ་འཛིན་པ་འགྲས་པ། དགེ་བ་ལ་ཡི་རངས་བ་
དག་པ། གཞན་གྱི་གོ་བར་འདོད་པའི་ཚིག་གསག བདེན་པར་སྨྲ་བར་འདོད་
པ། མི་བདེན་པ་སྟེ་རྫུན་སྨྲ་བར་འདོད་པ། དམ་བཅའ་བརྟན་པོ་འཆའ་བའི་ངེས་པ།
ཡུལ་གྱིས་སྐྱོ་བའི་རྒྱུ་ལས་ཡུལ་ཡོངས་སུ་འཛིན་པར་མི་འདོད་པ་ཉེ་བར་མི་ལེན་པ།
སྦྱིན་པར་འདོད་པའི་བློ། གཞན་དག་ལས་དང་བྱ་བ་ལ་བསྐུལ་བར་འདོད་པ།
སྒྲིབ་པ་ལས་གྲོལ་བར་འདོད་པར་དཔའ་བོའི་སེམས། ཉེས་པ་ལ་འཛེམ་པའི་ངོ་
ཚ་མེད་པ། གཞན་བསླུ་བར་སེམས་པའི་སྒྱུ་ཅན། གདུག་པ་ཅན་གྱི་ལྟ་བ་ངན་པ་ལ་
ཞེན་པ་སྟེ་ལྟ་ངན། གཞན་གྱི་གནས་ལུས་ལོངས་སྤྱོད་ཆུད་གསོན་ཀྱང་ཇི་མི་སྙམ་
པའི་ཐོ་བརྩམ་པ་ནི་མི་སྲུན་པ། རང་གི་ཉེས་པ་སྦེད་པའི་གཡོ་ནི་གྱ་གྱུ་ཆེ་བ་སྟེ་དེ་
76



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
དག་ལབཞི་བཅུའོ། །དེ་གཉིས་བར་དུ་རྣམ་ཤེས་ཚུད་དུས་མུན་པ་ལྟ་བུ་ནག་འམ་
པ་འཆར་དུས་གཏི་མུག་ལས་གྱུར་པའི་རྟོག་པ་བདུན་འགགས་ཏེ། རྒྱུ་འདོད་ཆགས་
ཀྱི་སེམས་རྨོངས་པར་བྱས་པའི་མ་རིག་པ་ནི་ཆགས་པས་གོས་པའི་བར་མ་སྟེ་རྣམ་པ་
མི་གསལ་བས་མ་རིག་པའོ། །དེ་བཞིན་དུ་དྲན་པ་ཉམས་པའི་བརྗེད་ངེས། ཆེན་པོ་
ལ་ཆུང་ངུ་དང་གཟུགས་ལ་སྒྲར་འཛིན་པ་སོགས་འཁྲུལ་པ། ངག་སྨྲ་བར་མི་སྤྲོ་བ་
ནི་མི་སྨྲ་བ། ཡུལ་གང་ཡིན་ཡང་དེས་སུན་པའི་སྐྱོ་བ། དགེ་བ་ལ་མི་སྤྲོ་བའི་ལེ་
ལོ། །ཡིད་གཉིས་ཟ་བའི་ཐེ་ཚོམ་སྟེ་བསྡོམས་པས་བརྒྱད་ཅུ་ཐམ་པའོ། (༥༥）།ཉི་
སྒྲོན་ལས། དེ་བཞིན་ཉིད་ཁོ་ན་ལྟར་སྣང་བའི་བོན། སྣོད་བཅུད་གཉིས་ཀྱང་ཡེ་
ནས་སྟོང་པའི་རང་བཞིན་ནོ། །ཞེས་དང་། ཏིང་ནི་མི་ཡེངས་བ་ཉིད་ཡིན། དེ་ནི་མི་
གཡོ་བ་ཉིད་ཡིན། འཛིན་ནི་གཟེར་ཐེབ་མི་གཏོང་བའོ། །ཞེས་སོ། (༥༦ » །ཀུན་
དུ་སྤྱི་བསྡུས་སྒོས་འབྲེལ་གཉིས། དུ་ནི་ཡུལ་ལ་དམིགས་པར་བསྐྱེད། སྣང་ནི་སྤྲུལ་
སྐུ་བསམ་འདས་ཀྱི། ཅི་ལྟར་མཐུན་པའི་སྐད་ཀྱིས་བསྟན། ཏིང་ངེ་འཛིན་ནི་གོང་
དང་མཐུན། ཞེས་སོ། (༥༧) །ཡང་སྤྲུལ་པ་གང་འདུལ་སྤྲུལ་པའི་སྐུ། རྒྱུ་ནི་སྐྱེ་རྒྱུ་
དཀར་དམར་སྤྲོས། ཡི་ནི་ཐར་པའི་ལམ་ལ་འདྲེན། ཏིང་ངེ་འཛིན་ནི་གོང་དང་
མཐུན། ཞེས་སོ། (༥༨） །རྩ་རྒྱུད་ལས། བ་ནི་བ་ག་ཡུམ་གྱི་ཀློང་།། ལེན་པའི་ས་
བོན་ཐུགས་ལ་རྫོགས། ས་ནི་ལོངས་སྤྱོད་འཁོར་ལོ་རྫོགས།། ཐམས་ཅད་བསྒྱུར་བ་སྐུ་
ཡི་མཆོག །ན་རོ་ཤེས་རབ་རྫོགས་པ་ཆེ། བྱེ་བྲག་དངོས་མེད་གསུང་གི་མཆོག །ཅེས་
(༥༩) །གསལ་བརྟན་གྱི་ཚད་དགུ་ནི། སྡེ་སྣོད་མཛོད་ལས། ལྷ་གང་བསྒོམ་
ང་སྐུའི་སྣང་ཆ་སྤྱན་གྱི་དཀར་ནག་ཚུན་ཆད་མ་འདྲེས་པ་གསལ་བ་ས་ལེ། དེའང་
རིག་པའི་གསལ་ངར་དང་བྲལ་བའི་བྱིང་ཉམས་ཅན་མ་ཡིན་པ་རིག་པའི་ངར་
དང་ལྡན་པའི་སང་ངེ་དེའང་སེམས་མེད་བེམ་པོའི་རྣམ་པ་འཇའ་ཚོན་ལྟ་བུ་མ་
（རང་
77



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
*འཛར་
ཡིན་པར་བ་སྤུའི་ཁུང་བུ་དང་དབུ་སྐྲ་ཉག་མ་ཚུན་ཆད་ལ་རྣམ་པ་ཐམས་ཅད་མཁྱེན་
པའི་ཡེ་ཤེས་ཀྱིས་ཁྱབ་པས་དབང་ཤེས་དྭངས་བའི་ཡོན་ཏན་བརྒྱ་ཕྲག་ཏུ་འཆར་
ཞིང་བཀྲ་ཁྲིག་གེར་བཞུགས་པས་ན་ལྷག་གེ །དེའང་བློ་ཡུལ་དུ་གསལ་ལ་རྣམ་པར་
གདོས་བཅས་གྲུབ་པ་རྡུལ་ཙམ་མེད་པར་ཆུའི་ནང་གི་ཟླ་གཟུགས་ལྟར་གསལ་སྟོང་
བག་དང་བཅས་པས་སང་ངེ་། དེ་ལྟ་བུའི་ལྷ་སྐུ་དེ་ཡང་དེ་ལྟ་ཡིན་ནོ་དང་ཡོད་དོ་
ཙམ་གྱིས་རྗེས་དཔག་གི་བློ་རྟོག་མ་ཡིན་པར་ཡིད་ངོར་མངོན་སུམ་པ་ལྟ་བུར་བཀྲ་
ལྷང་ངེ་འཆར་བས་ལྷང་ངེ་བ་སྟེ་གསལ་བའི་ཚད་ལྔ བརྗེད་ངས་དང་ལེ་ལོ་ལ་སོགས་
ཡེངས་སྐྱོན་གྱིས་མི་འཕྲོག་པ། དམིགས་པ་ཁོ་ནར་ལས་ཡུལ་སྣང་གཞན་ལ་ཕ་
འཇུག་པ་དང་ཡུལ་གྱི་རྣམ་པ་ཚུར་བསྒྲུབ་པ་མེད་པས་མི་འཇུག་མི་བསྒྲུབ་པ། དེ་
ཡང་ཡུན་ཐུང་ཙམ་མ་ཡིན་པར་ཉིན་དང་མཚན་དུ་མཉམ་པར་གནས་ཀྱང་རྣམ་
རྟོག་ཕྲ་རགས་གང་གིས་ཀྱང་མི་གཡོ་བ། སྐུ་མདོག་ཞལ་ཕྱག་འབྱོན་བཞུགས་དང་
འོད་ཟེར་སྤྲོ་བསྡུ་ལ་སོགས་རྣམ་པ་ཇི་ལྟར་བསྒོམ་ཡང་དེ་ལྟར་འབྱུང་བ་ནི་ཅིར་
ཡང་བསྒྱུར་དུ་གཏུབ་པ་སྟེ་བརྟན་པའི་ཚད་བཞི་དང་དགུ་འཆར་བའོ། (༦༠) །
ཡུམ་ལྔ་ནི། ས་ཡི་ལྷ་མོ། ཆུ་ཡི་ལྷ་མོ། མེ་ཡི་ལྷ་མོ། རླུང་གི་ལྷ་མོ། ནམ་མཁའི་
ལྷ་མོའོ། ། (༦༡) པཉྩ་ནི་ལྔ་དང་རེ་ཁཱ་ནི་རི་མོ། ( ༦༢）ཕ་གུ་ནི་སྤེན་
ཐོག་གམ་ཚབས་སུ་གསེར་གྱི་རྩིག་པ་ཕྱིར་འབུར་བའོ། ( ༦༣） ། ཁ་བད་
དམ་ཡ་གད་སོགས་བརྒྱད། (༦༤） གསས་མཁར་མཆོག་ལྔ་ནི། ཆེ་མཆོག་
དབལ་གསས་གཙོ་མཆོག་ཁྲོ་བོ། གསས་མཆོག་རོལ་པ། གསང་མཆོག་མ་
རྒྱུད། ཁྲོ་མཆོག་ཕུར་པ་དང་ལྔའོ། །ཡང་ན། སྐུ་དབལ་གསས། གསུང་ལྷ་
རྒོད། ཐུགས་གཙོ་མཆོག །ཡོན་ཏན་གེ་ཁོད། ཕྲིན་ལས་འབྲུག་
གསས་དང་ལྔའོ། ( ༦༥） །ཡ་གད་རླུང་སྤྲིན་འལ་འོལ་ འཁྱིལ་ལུགས། (༦༦ ) ལྷ་ཆེན་
ཟླ 78



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བརྒྱད་ནི། དབང་ཕྱུག་ཆེན་པོ་བརྒྱ་སྦྱིན་ཚངས་པ། ཁྱབ་འཇུག །འདོད་པའི་
དབང་ཕྱུག །ཚོགས་བདག །ཤྲཱི་ངྒའི་རི་དྷི་གཞོན་ནུ་གདོང་དྲུག་གོ (༦༧） །དྲེགས་
པ་བརྒྱད་ནི། སེང་གེ། འབྲུག །པིར་ཆུ་སྲིན་སོགས་གཉིས་གཉིས་སོ། (༦༨) ་
གཟའ་བརྒྱད་ནི། པ་སངས་ཕུར་བུ་ཟླ་བ་ལྷག་པ་མིག་དམར་སྒྲ་གཅན་ཉི་མ་སྤེན་
པའོ། །རྒྱུ་སྐར་ཉེར་བརྒྱད་ནི། ཤར་སྐར་བདུན་བྱང་སྐར་བདུན་ནུབ་སྐར་བདུན་
ལྷོ་སྐར་བདུན་ནོ། །སྡེ་བརྒྱད་ནི་གོང་བཞིན་ནོ། (༦༩） །དུར་ཁྲོད་བརྒྱད་ནི།
ཤར་རབ་འཇིགས་གཏུམ་པོ། བྱང་ཚང་ཚིག་འཁྲིག་པ། ནུབ་འུར་འུར་འབར་
བ། ལྷོ་འཇིགས་སུ་རུང་བ། ལྷོ་ཤར་ནགས་ཚལ་འཁྲིགས་པ། བྱང་ཤར་དབང་
ལྡན་བཀོད་པ། བྱང་ནུབ་ཀི་ལ་ཡ་སྒྲོགས། ལྷོ་ནུབ་འཇིགས་སུ་རུང་བ་དང་བརྒྱད་
དམ་ཡང་ན་བདུད་རྒྱལ་སྟོང་ལམ་བསྒྲལ་ས་སོས་མེད་ཁྲག་མཚོ། ངམ་རྗེ་ནག་པོ་
བསྒྲལ་ས་ཚེར་ཤོད་རབ་འཇིགས། རྒྱ་ལག་ཐོད་རྗེ་བསྒྲལ་ས་རྨེ་ཤོད་ཀྱི་འཇིགས།
བྱེ་བ་གོང་རིང་བསྒྲལ་ས་མ་ཊ་བསྒྲལ་གླིང་། སྟོབས་ཆེན་ཁྱབ་པ་བསྒྲལ་ས་མྱ་ངམ་
ཐང་ནག །དྷ་ཤ་འགྲོ་བ་བསྒྲལ་ས་དྲེགས་པ་ཡམ་ཤོད། འགྲན་དེ་ཡ་བོ་བསྒྲལ་ས་
མཁའ་འགྲོ་མི་རྐུན། མ་ཊཾ་རུ་ཏྲ་བསྒྲལ་ས་སྲིན་པོ་མི་རྐུན། ཡང་ན་ཤར་གཏུམ་
དྲག །བྱང་དུ་ཚང་ཚིག་འཁྲིགས་ནུབ་ཏུ་རྡོ་རྗེ་འབར་བ། ལྷོར་ཀིང་རུས་ཅན་བྱང་
ཤར་དྲག་ཏུ་རྒོད་པ། ལྷོ་ཤར་བཀྲ་ཤིས་ཚལ་ལྷོ་ནུབ་མུན་པ་དྲག་པོ་བྱང་ནུབ་ཀི་
ལི་ཀི་ལིའི་སྒྲ་སྒྲོགས་པ་རྣམས་སོ། (༧༠) །ཡེ་ཤེས་ལྔ་ནི། སྟོང་ཉིད་མེ་ལོང་མཉམ་
ཉིད་སོར་རྟོགས། བྱ་གྲུབ་ཡེ་ཤེས་སོ། (༧༡ )།མུ་བཞི་ནི། ཡོད་པ་མེད་པ་རྟག་
པ་ཆད་པའོ། (༧༢） །དྲན་པ་ཉེ་བར་གཞག་པ་བཞི་ནི། ལུས་དྲན་པ་ཉེ་བར་བཞག་
པས་མི་རྟག་སྒྱུ་མའི་རང་བཞིན་དང་། ཚོར་བ་དྲན་པ་ཉེ་བར་བཞག་པས་བདེན་
མེད་རྨི་ལམ་གྱི་རང་བཞིན་དང་། སེམས་དྲན་པ་ཉེ་བར་བཞག་པས་གསལ་ལ་
g



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རང་བཞིན་མེད་པ་དང་། བོན་དྲན་པ་ཉེ་བར་བཞག་པས་སྐྱེ་མེད་ཀྱི་དབྱིངས་སུ་
གསལ་བ་དང་བཞིའོ། །ཡང་དག་པར་སྤོང་བ་བཞི་ནི། ཡོད་མེད་གཉིས་ཀྱི་མཐའ་
ཡང་དག་པར་སྤོང་བ་དང་། རྟག་ཆད་གཉིས་ཀྱི་མཐའ་ཡང་དག་པར་སྤོང་པ་དང་
།
སྣང་སྟོང་གཉིས་ཀྱི་མཐའ་ཡང་དག་པར་སྤོང་པ་དང་། སྐྱེ་འགག་གཉིས་ཀྱི་མཐའ་
ཡང་དག་པར་སྤོང་བ་དང་བཞིའོ། །ཡང་ན་ཉོན་མོངས་པ་མ་སྐྱེ་བ་མི་བསྐྱེད་པ།
སྐྱེས་པ་སྤངས་པ། གཉེན་པོ་དགེ་བ་མ་སྐྱེས་པ་བསྐྱེད་པ། སྐྱེས་པ་གོང་འཕེལ་བྱ་
བ། (༧༣） རྫུ་འཕྲུལ་གྱི་རྐང་པ་བཞི་ནི། མོས་པར་སྤྱོད་པའི་ཏིང་འཛིན་གྱི་འཁྲུལ་
པ་སྤངས་པའི་འདུ་བྱེད་དང་ལྡན་པའི་རྫུ་འཕྲུལ་རྐང་པ་དང་། འདུན་པ་བསྐྱེད་
པའི་ཏིང་འཛིན་གྱི་འཁྲུལ་པ་སྤངས༑ །གསལ་བར་རྟོགས་པའི་ཏིང་འཛིན་གྱི་ །
མཉམ་པའི་ངང་གི་ཏིང་འཛིན་གྱི་འཁྲུལ་པ་སྤོངས་བའི༔ །འདུ་བྱེད་དང་ལྡན་པའི་
རྫུ་འཕྲུལ་རྐང་པ་དང་བཞིའོ། (༧༤ ) །དབང་པོ་ལྔ་ནི། དད་པའི་དབང་པོ་དང་།
བརྩོན་འགྲུས་ཀྱི་དྲན་པའི་ཏིང་འཛིན་གྱི་ཤེས་རབ་ཀྱི་དབང་པོ་དང་ལྔའོ། (༧༥）།
ཏིང་ངེ་འཛིན་ལྔ་ནི། ཡོངས་སུ་རྫོགས་པའི་ཏིང་ངེ་འཛིན་དང་། རྒྱུའི་ཏིང་ངེ་འཛིན་
དང་། ཀུན་ཏུ་སྣང་བའི་ཏིང་ངེ་འཛིན་དང་། དེ་བཞིན་ཉིད་ཀྱི་ཏིང་ངེ་འཛིན་དང་།
ཅི་ཡང་མ་ཡིན་པའི་ཏིང་ངེ་འཛིན་ནོ། ( ༧༦） །གཤེན་རབ་ཀྱི་ལམ་བཞི་ནི། གཤེན་
ལམ་དཀར་པོ་བག་ཆགས་མེད་པའི་ལམ་དང་། གཤེན་ལམ་རིང་པོ་རྒྱུན་དུ་ཞུགས་
པའི་ལམ་དང་། གཤེན་ལམ་དྲང་པོ་འཁོར་བ་མེད་པའི་ལམ་དང་། གཤེན་ལམ་
དབུ་མ་བླ་རུ་ཕྱིན་པའི་ལམ་དང་བཞིའོ། །ཡང་ན་རང་བཞིན་གདོད་ནས་དག་
པ་གཤེན་ལམ་དཀར་པོ་དྲི་མེད་དང་། ཐུགས་རྗེས་གཏང་བྲལ་མེད་པའི་གཤེན་
ལམ་རིང་པོ་རྒྱུན་འཇུག་པ། ཡེ་ནས་ཕྱིར་མི་ལྡོག་པའི་གཤེན་ལམ་དྲང་པོ་འཁོར་
བ་མེད་པ་དང་། རིམ་པར་ས་ལམ་བགྲོད་མེད་པ་གཤེན་ལམ་དབུ་མ་སླར་ཕྱིན་
(
180



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
པའོ། །མི་འཇིགས་པའི་སྟོབས་བཅུ་གསུམ་ནི། ཡེ་ཤེས་ཆེན་པོའི་སྟོབས་དང་།
བྱམས་པའི་སྟོབས་དང་། ཞི་བའི་སྟོབས་དང་། སྦྱིན་པའི་སྟོབས་དང་། ཡངས་
པའི་སྟོབས་དང་། སྙིང་རྗེའི་སྟོབས་དང་། ལྟ་བའི་སྟོབས་དང་། བརྩོན་འགྲུས་
ཀྱི་སྟོབས་དང་། བསམ་གཏན་སྟོབས་དང་། རྫུ་འཕྲུལ་གྱི་སྟོབས་དང་། བཟོད་
པའི་སྟོབས་དང་། ཤེས་རབ་ཀྱི་སྟོབས་དང་། ཆོག་ཤེས་ཀྱི་སྟོབས་དང་བཅུ་གསུམ་
མོ། །ཐར་པའི་ལམ་བརྒྱུད་ནི། འཁོར་བ་དྲུག་དང་ངན་སོང་གསུམ་ལས་ཐར་བ་
དང་། སྡུག་བསྔལ་བརྒྱད་དང་འདུ་འཛི་བཞི་ལས་ཐར་བ་དང་། འཁྲུལ་པ་བཞི་
དང་ལོག་པ་བརྒྱད་ལས་ཐར་བ་དང་། བག་ཆགས་གསུམ་དང་སྒྲིབ་པ་གཉིས་ལས་
ཐར་བ་དང་
། ཀུན་འབྱུང་དྲུག་དང་རྟོག་འཛིན་གཉིས་ལས་ཐར་བ་དང་། མི་ཁོམ་
བརྒྱད་དང་ལྟུང་བ་བཞི་ལས་ཐར་བ་དང་། མ་རིག་པ་གཉིས་དང་མུན་པ་བཞི་
ལས་ཐར་བ་དང་། བྱུང་ཚོར་གཉིས་དང་འགོག་པ་གསུམ་ལས་ཐར་བ་དང་བརྒྱད་
དོ། (༧༧) །ཚད་མེད་པ་བཞི་ནི། སྙིང་རྗེ་དང་། བྱམས་པ་དང་། དགའ་བ་དང་།
བཏང་སྙོམས་དང་བཞིའོ། (༧༨) །གཡུང་དྲུང་གི་བོན་ཕྱེ་བ་མེད་པ་ལ་མ་འདྲེས་
པ་དགུ་ནི། འགྱུར་བ་མེད་པ་གཡུང་དྲུང་གི་བོན་ཕྱེ་བ་མེད་པ་ལ་མ་འདྲེས་པ་དང་།
སྐྱེ་མེད་གདོད་ནས་དག་པ་དང་། སྣང་མེད་དཔེ་ལས་འདས་པ་དང་། ཚད་མེད་
ལྷུན་ལ་རྫོགས་པ་དང་། ཟད་མེད་གཡུང་དྲུང་དབྱིངས་ཉིད་དང་། ཡེ་ནས་འགྱུར་
མེད་བརྟན་པ་དང་། འཆི་མེད་སྐྱེས་ནས་བརྩོན་པ་དང་། ཆགས་མེད་རྣམ་པར་
དག་པ་དང་། དངོས་མེད་ཡོངས་ལ་ཁྱབ་པ་དང་དགུའོ། (༧༩) །ཡང་དག་པའི་
རིག་པ་བདུན་ནི། ཡོད་མེད་མཐའ་ལས་འདས་པ་ཡང་དག་པའི་རིག་པ་ཉིད་དང་།
རིག་པ་ཡི་གེ་ཨ་ལྟར་གསལ་བ་ཡང་དག་པའི་རིག་པ་ཉིད་དང་། མཚན་མ་མི་སྤྱད་
པར་ཤེས་པ་ཡང་དག་པའི་རིག་པ་ཉིད་དང་། མི་སྦྱོར་མི་འབྱེད་པར་ཤེས་པ་ཡང་
381



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དག་པའི་རིག་པ་ཉིད་དང་། རང་བཞིན་སྟོང་པར་ཤེས་པ་ཡང་དག་པའི་རིག་པ་
ཉིད་དང་། ཡེ་ནས་འདུས་མ་བྱས་པར་ཤེས་པ་ཡང་དག་པའི་རིག་པ་ཉིད་དང་།
ཡོངས་སུ་རྒྱ་མ་ཆད་པར་ཤེས་པ་ཡང་དག་པའི་རིག་པ་ཉིད་དང་བདུན་ནོ། །གཡུང་
དྲུང་གི་ཡན་ལག་དགུ་ནི། སྣང་སྟོང་མེད་པ་གཡུང་དྲུང་གི་ཡན་ལག་དང་། སྐྱེ་
།ག་མེད་པ་གཡུང་དྲུང་གི་ཡན་ལག་དང་། སྤང་བླང་མེད་པ་གཡུང་དྲུང་གི་ཡན་
ལག་དང་། འཕོ་འགྱུར་མེད་པ་གཡུང་དྲུང་གི་ཡན་ལག་དང་། གཡོ་བ་མེད་པ་
གཡུང་དྲུང་གི་ཡན་ལག་དང་། རྟག་ཆད་མེད་པ་གཡུང་དྲུང་གི་ཡན་ལག་དང་།
འབྱུང་འཇུག་མེད་པ་གཡུང་དྲུང་གི་ཡན་ལག་དང་། ཚིག་ཚོགས་རྒོད་རྐྱང་མེད་
པ་གཡུང་དྲུང་གི་ཡན་ལག་དང་
། ཆགས་འཛིན་གྱི་རྒོད་རྐྱང་མེད་པ་གཡུང་དྲུང་
གི་ཡན་ལག་དང་དགུའོ། །གཤེན་རབ་ཀྱི་བདེན་པ་བཞི་ནི། དོན་དམ་བདེན་པར་
གསུངས་པའི་གཤེན་རབ་ཀྱི་བདེན་པ་དང་། གཏན་ལ་ཕེབས་པར་གསུངས་པའི་
གཤེན་རབ་ཀྱི་བདེན་པ་དང་། བཀའ་ནི་ཚད་མར་གསུངས་པའི་གཤེན་རབ་ཀྱི་
བདེན་པ་དང་། མན་ངག་ཡང་དག་པར་ངེས་པར་གསུངས་པའི་གཤེན་རབ་ཀྱི་
བདེན་པ་དང་བཞིའོ། །ཡང་དག་པའི་རིག་པ་བཞི་ནི། བོན་སྤྱི་དང་རང་གི་མཚན་
ཉིད་མ་འདྲེས་པའི་སོ་སོར་རྟོགས་པ་དང་། ལམ་གྱི་རྣམ་པར་མ་འདྲེས་པའི་སོ་
སོར་རྟོགས་པ་དང་། གནས་ཀྱི་ཁྱད་པར་མ་འདྲེས་པའི་སོ་སོར་རྟོགས་པ་དང་།
དགེ་སྡིག་གི་འབྲས་བུ་མ་འདྲེས་པར་སོ་སོར་རྟོགས་པའི་སོ་སོར་ཡང་དག་པའི་རིག་
པ་དང་བཞིའོ། །མི་བསྙེལ་བའི་གཟུངས་བདུན་ནི། ཡེངས་བ་མེད་པའི་སྤྱན་དང་
ལྡན་པས་མི་བསྙེལ་བའི་གཟུངས་ཐོབ་པ་དང་། མ་སྒྲིབ་རིག་པ་རང་ལ་ཤར་བའི་
གཟུངས་ཐོབ་པ་དང་། མ་བཅོས་པའི་ཡེ་ཤེས་རང་ལ་ཤར་བའི་གཟུངས་ཐོབ་པ་
དང་། མི་གཡོ་དགོངས་པ་སྤྱིར་ཁྱབ་པའི་གཟུངས་ཐོབ་པ་དང་། མི་འཁྲུལ་ཤེས་
【82



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
རབ་བརྟེན་འགྱུར་བའི་གཟུངས་ཐོབ་པ་དང་། རྣམ་པར་མི་རྟོགས་ལྟབས་གཟུངས་
ཐོབ་པ་དང་། མི་འགྱུར་འབྲས་བུ་གསལ་བར་རྟོགས་པའི་མི་བསྙེལ་གཟུངས་ཐོབ་
པ་དང་བདུན་ནོ། (༨༠) །མཐར་གནས་སྙོམ་འཇུག་དགུ་ནི། རྣམ་པར་མི་རྟོག་
ལྟ་བ་ལ་མཐར་གྱིས་སྙོམ་པར་འཇུག་པ་དང་། མི་འགྱུར་མི་རྟོག་བསམ་གཏན་ལ་
མཐར་གྱིས་སྙོམ་པར་འཇུག་པ་དང་། མི་འཁྲུལ་མི་འཆོལ་བདེན་པ་ལ་མཐར་གྱིས་
སྙོམ་པར་འཇུག་པ་དང་། ཐབས་ཀྱི་མ་ཆགས་སྤྱོད་པ་ལ་མཐར་གྱིས་སྙོམ་པར་འཇུག་
པ་དང༌། རྫུ་འཕྲུལ་གྱི་འབྲས་བུའི་ཕྲིན་ལས་ལ་མཐར་གྱིས་སྙོམ་པར་འཇུག་པ་
དང་། བསྒྲོད་དུ་མེད་པའི་ལམ་རྣམས་ལ་མཐར་གྱིས་སྙོམ་པར་འཇུག་པ་དང་།
དམིགས་པ་མེད་པའི་གནས་ལ་མཐར་གྱིས་སྙོམ་པར་འཇུག་པ་དང་། བྱུང་ཚོར་
སྣང་བ་ཟད་པ་ལ་མཐར་གྱིས་སྙོམ་པར་འཇུག་པ་དང་། གཟའ་གཏད་མེད་པའི་
དགོངས་པ་ལ་མཐར་གྱིས་སྙོམ་པར་འཇུག་པ་དང་དགུའོ། །མཚན་མེད་སྙོམ་འཇུག་
བཞི་ནི། དངོས་སྣང་མཚན་མ་མེད་པ་ལ་སྙོམ་པར་འཇུག་པ་དང་། རང་བཞིན་
གྱི་མཚན་མ་མེད་པ་ལ་སྙོམ་པར་འཇུག་པ་དང༌། རྣམ་རྟོག་གི་མཚན་མ་མེད་པ་
ལ་སྙོམ་པ་འཇུག་པ་དང་། བག་ཆགས་ཀྱི་མཚན་མ་མེད་པ་ལ་སྙོམ་པར་འཇུག་
པ་དང་བཞིའོ། །གཡུང་དྲུང་གི་དབྱིངས་དགུ་ནི། མུ་མེད་པ་གཡུང་དྲུང་གི་དབྱིངས་
དང་། འབྱམས་ཡས་པ་གཡུང་དྲུང་གི་དབྱིངས་དང་། རྒྱ་མ་ཆད་པ་གཡུང་དྲུང་
གི་དབྱིངས་དང་། ཁ་གཏིང་མེད་པ་གཡུང་དྲུང་གི་དབྱིངས་དང་། དཔག་ཏུ་མེད་
པ་གཡུང་དྲུང་གི་དབྱིངས་དང་། ཟད་པ་མེད་པ་གཡུང་དྲུང་གི་དབྱིངས་དང་།
དོག་པ་མེད་པ་གཡུང་དྲུང་གི་དབྱིངས་དང་། བདལ་པ་མེད་པ་གཡུང་དྲུང་གི་
དབྱིངས་དང་། འགྱུར་བ་མེད་པ་གཡུང་དྲུང་གི་དབྱིངས་དང་དགུའོ། །རྒྱུན་གནས་
ཀྱི་ཐུགས་རྗེ་བཞི་ནི། རྒྱུན་ཆད་མེད་པའི་ཐུགས་རྗེ་ཆུ་བོ་ལྟ་བུ། ཟད་པ་མེད་པའི་
83



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཐུགས་རྗེ་ས་གཞི་ལྟ་བུ། ཀུན་ལ་སྙོམས་པའི་ཐུགས་རྗེ་ཉི་མ་ལྟ་བུ། དཔག་ཏུ་མེད་
པའི་ཐུགས་རྗེ་ནམ་མཁའ་ལྟ་བུ་དང་བཞིའོ། (༨༡） །རྟོགས་པ་ཆེན་པོའི་ལྟ་བ་
བཞི་ནི། རྣམ་པར་རྟོག་པ་ལས་འདས་པར་མཁྱེན་པ། གསལ་བ་འཛིན་ཆགས་
མེད་པར་མཁྱེན་པ། སྣང་སྲིད་མ་སྤང་རྒྱན་ཤར་མཁྱེན་པ། དབྱིངས་དང་ཡེ་ཤེས་
མ་འགག་པར་མཁྱེན་པའོ། །སྲུང་དུ་མེད་པའི་དམ་ཚིག་བཞི་ནི། བླང་དོར་མེད་
པའི་དམ་ཚིག་དང་། བདག་གཞན་མི་འཛིན་པའི་དམ་ཚིག་དང་
། མི་གཡོ་ངང་
གནས་སྤྱོད་པའི་དམ་ཚིག་དང་
། ཡོངས་སུ་དག་པའི་སྲུང་དུ་མེད་པའི་དམ་ཚིག་
གོ །ལྷུན་གྱིས་གྲུབ་པའི་འཕྲིན་ལས་བཞི་ནི། མ་བརྩལ་ལྷུན་གྱིས་གྲུབ་པའི་འཕྲིན་
ལས་དང་། རང་བཞིན་ལྷུན་གྱིས་གྲུབ་པའི་འཕྲིན་ལས་དང་། དབང་ལྡན་ལྷུན་
གྱིས་གྲུབ་པའི་འཕྲིན་ལས་དང་། ཟབ་མོ་ལྷུན་གྱིས་གྲུབ་པའི་འཕྲིན་ལས་སོ། །རྣམ་
པར་དག་པའི་སྤྱོད་པ་བཞི་ནི། ཐབས་ཀྱི་མ་ཆགས་དག་པའི་སྤྱོད་པ་དང་། དལ་
འབྱོར་ངང་གནས་དག་པའི་སྤྱོད་པ་དང་
། མཚན་མ་མི་སྤྱོད་དག་པའི་སྤྱོད་པ་དང་།
ང་བཞིན་མ་བཅོས་དག་པའི་སྤྱོད་པའོ། (༨༢） །ལེགས་པར་འབྱུང་བའི་ཡོན་
ཏན་བཞི་ནི། ཐམས་ཅད་ཡོངས་སུ་མ་སྟོང་པ། ཡོངས་སུ་མ་སྤོང་པ། ཡོངས་སུ་
མ་འགགས་པ། ཡོངས་སུ་མ་བསྒྲིབ་པའོ། །སྙོམས་པར་གནས་པའི་ངང་ཉིད་བཞི་
ནི། སྐྱེ་མེད་དབྱིངས་ན་སྙོམས་པའི་ངང་ཉིད་དང་། བདེ་ཆེན་ཕོ་བྲང་ན་སྙོམས་
པའི་ངང་ཉིད་དང་། ཀུན་གསལ་འོད་ལ་སྙོམས་པའི་ངང་ཉིད་དང་། ཐུགས་རྗེ་
ཆེན་པོའི་རྒྱུན་ལ་སྙོམས་པའི་ངང་ཉིད་དོ། །འགྱུར་བ་མེད་པའི་སྐུ་བཞི་ནི། གསལ་
བ་ཡོངས་ཁྱབ་ཀྱི་སྐུ་དང་། གཡུང་དྲུང་ལྷུན་གནས་ཀྱི་སྐུ་དང་། དེ་བཞིན་སྲོག་མེད་
ཀྱི་སྐུ་དང་། བདེ་ཆེན་དོན་ལ་གནས་པའི་སྐུའོ། །རང་བཞིན་མེད་པའི་གསུང་
བཞི་ནི། སྤྲོས་པ་ཐམས་ཅད་དང་བྲལ་བའི་གསུང་། མཐར་གྱི་མ་འགག་པའི་གསུང་།
84



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
སྣང་སྲིད་ཡོངས་སུ་གྲགས་པའི་གསུང་། དོན་ལ་འདུ་འབྲལ་མེད་པའི་གསུང་ངོ་།
(༨ ༣) །མཉམ་ཉིད་འཁྲུལ་པ་མེད་པའི་ཐུགས་བཞི་ནི། མི་མཉམ་མཉམ་མེད་
ཀྱི་ཐུགས། མི་འཁྲུལ་སོ་སོའི་ཐུགས། མི་སྐྱེ་མི་འགགས་པའི་ཐུགས། རིག་པ་རྙིང་
གྱུར་གྱི་རྗེས་མི་རྟོག་པའི་ཐུགས་དང་བཞིའོ། །བླ་མེད་རྫོགས་པའི་འབྲས་བུ་བཞི་
ནི འབྲས་བུ་ཡེ་ཤེས་འོད་གསལ། འབྲས་བུ་མཁའ་ལ་དོན་གསལ། འབྲས་བུ་ཐབས་
ཀྱི་དོན་གསལ། འབྲས་བུ་སྐྱེ་འགག་མེད་པ་དང་བཞིའོ། །མཁྱེན་པ་ལ་གཉིས་ཏེ།
ཇི་ལྟ་མཁྱེན་པ་གནས་ལུགས་ཀྱི་དོན། ཇི་སྙེད་མཁྱེན་པ་འཁོར་འདས་ལམ་གྱི་
བོན་ཤེས་བྱ་མཐའ་དག་གོ །ཡེ་ཤེས་ནི་ཕྱི་ནང་མ་སྒྲིབ་པའོ། (༨༤) །རིན་ཆེན་
སྣ་ལྔ་ནི། གསེར་གཡུ་དུང་ཟངས་ལྕགས་དང་ལྔའོ། (༨༥） །མུན་པ་བཞི་ནི།
ཀུན་ནས་ཉོན་མོངས་བཟུང་བའི་མུན་པ། གཉེན་པོ་བརྟེན་པའི་བཟུང་མུན།
གང་ཟག་རྫས་འཛིན་གྱི་མུན་པ། སྐྱེས་བུ་རྟག་འཛིན་གྱི་མུན་པ་བཞིའམ། ཡང་
ན་འཇིག་རྟེན་གྱི་རི་གྲིབ་བམ་གླིང་བཞིའི་བར་གྱི་མུན་པ། ནང་དབང་པོའི་མ་རིག་
པ། གསང་བ་ཉོན་མོངས་པའི་མ་རིག་པ། ཡང་གསང་ལྷན་སྐྱེས་ཀྱི་མ་རིག་པའི་
མུན་པ་དང་བཞིའོ། (༨༦) །འཇིགས་པ་བཞི་ནི། སྐྱེ་བ། རྒས་པ། ན་བ། འཆི་
བའོ། (༨༧) །གཡེན་ཁམས་སོ་གསུམ་ནི། ཡར་གཡེན་གཉེན་པོ་བཅུ་གསུམ་ནི།
དབལ་ཡོག་ཁྲིན་གསུམ། གཉེན་འོ་མཚམས་གསུམ། སྲིད་བསྐོས་ཕྱུ་གསུམ། དམུ་
བདུད་བཙན་གསུམ།། གཉེན་པོ་ལྷ་དང་བཅུ་གསུམ་མོ། །བར་གཉེན་གཏོད་པོ་
དགུ་ནི། ཉི་ཟླ་སྐར་གསུམ། ཟེར་ལོ་རྫི་གསུམ། སྤྲིན་འཇའ་དལ་གསུམ་དང་
དགུའོ། །ས་གཡེན་བཅུ་གཅིག་ནི། ཀླུ་གཉན་རྒྱལ་གསུམ། སྨན་འབྲོག་གཟེ་གསུམ།
འདྲེ་སྲིན་བྱུར་གསུམ། གཤིན་ཆུད་གཉིས་དང་བཅུ་གཅིག་གོ (༨༨）།བདུད་
བཞི་ནི། ཕུང་པོའི་བདུད། ཉོན་མོངས་པའི་བདུད། འཆི་བདག་གི་བདུད། ལྷ་
135



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
)
བུའི་བདུད་དང་བཞིའོ། །ལས་བཞི་ནི། ཞི་བ། རྒྱས་པ། དབང་དྲག་པོའོ། །
(༨༩)འཁྲུལ་རྟོག་བརྒྱད་ཁྲི་བཞི་སྟོང་ནི། འདོད་ཆགས་ལས་གྱུར་པ་ཉིས་ཁྲི་ཆིག་
སྟོང་། ཞེ་སྡང་ལས་གྱུར་པ་ཉིས་ཁྲི་ཆིག་སྟོང་། གཏི་མུག་ལས་གྱུར་པ་ཉིས་ཁྲི་ཆིག་
སྟོང་། དུག་གསུམ་ཆ་མཉམ་ལས་གྱུར་པ་ཉིས་ཁྲི་ཆིག་སྟོང་སྟེ་བརྒྱད་ཁྲི་བཞི་སྟོང་
ངོ་། (༩༠) །ཆུ་བཞི་ནི། ན་བ་རྒས་པ་འཆི་བ་སྐྱེ་བ་དང་བཞིའོ། (༩༡ )།ཚོགས་
བརྒྱད་ནི། སྒོ་ལྔའི་རྩེ་ལྔ་དང་། སྙིང་རྩེ་ལས་རྟོག་པ་འགྱུ་བའི་ཆ་ནས་ཀུན་གཞི།
ཡིད་ཤེས། ཉོན་ཡིད་དང་གསུམ་སྟེ་བརྒྱད་དོ། (༩༢）།ཡེ་ཤེས་བརྒྱད་ནི། སྣང་
མེད་ཡེ་ཤེས། བསླུ་མེད་ཡེ་ཤེས། འཆལ་མེད་ཡེ་ཤེས། འགག་མེད་ཡེ་ཤེས། གོལ་
མེད་ཡེ་ཤེས། སྒྲིབ་མེད་ཡེ་ཤེས། འཛིན་མེད་ཡེ་ཤེས། བདག་མེད་ཡེ་ཤེས་སོ།
(༩༣ ) །གྲུབ་ཐོབ་བརྒྱད་ནི། ཤར་འཕན་སྐྱོང་གདང་བཀྲ། བྱང་སེ་བོན་ངས་
པོ་ཤག་ཆེན། ནུབ་གྱིམ་བུ་གུག་ཏང་རྒྱལ་བ། ལྷོ་ལེགས་བཞུར་འོད་ཀྱི་རྒྱལ་པོ།
ལྷོ་ཤར་ཚེས་པོ་གཟི་བརྗིད་བཀོད་པ། བྱང་ཤར་དལ་ཁ་ཀུན་བསྒྱུར། བྱང་ནུབ་
སྐྱང་བོན་རོལ་པ། ལྷོ་ནུབ་ཀུན་སྐྱོབ་བྱིན་ཆེན་ནོ། །དཔའ་བོ་བརྒྱད་ནི། གེང་ཆེན་
རེག་གཅོད་དཀར་པོ། ཡགྷ་འབར་བ་གློག་འཕྲེང་། ནག་པོ་དུག་གི་མེ་འགྱེད།
འཆི་བདག་ཡ་མ་ནག་པོ། བདུད་ནག་སྟང་ཐབ་རིན་ཆེན། དྲེགས་པ་ཡམ་ཤོད་
རྔམ་པ། དྲ་མ་ནག་པོ་ར་ཙ། ལེགས་ལྡན་འཇིགས་བྱེད་ནག་པོ་དང་བརྒྱད་དོ། །དེ་
ལྟ་བུའི་རང་བྱུང་ཡེ་ཤེས་བརྒྱད་ཀྱིས་ལས་བཞིའི་ལས་གྲུབ་པའི་མཐུ་བརྒྱད་ནི།
ཆོ་འཕྲུལ་བསྐལ་པའི་འཁྲུག་བཟློག །ཁྲག་མདའ་ནད་ཀྱི་མེ་འབར། གཏད་པ་
ཀླུ་སྲོག་དམར་ལེན། སྲོག་གཅོད་སྤུ་གྲི་རང་རྒྱུག །ཐོག་མདའ་ཟོར་གྱིས་མེ་བསད།
ཕུང་སྲིན་རྒྱལ་ཁམས་གཏན་སྤྲུག །འཇིགས་བྱེད་ནམ་མཁའ་ལྡིང་སྒྱུར། ངན་སྔགས་
ཐུན་ལ་མེ་འབར་དང་བརྒྱད་དོ། (༩༤ )།དཔའ་མོ་བརྒྱད་ནི། བྱད་བདག་ནག་
86



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
མོ། ཡམས་བདག་ནག་མོ། ནད་བདག་ནག་མོ། སྲོག་བདག་ནག་མོ། ཟོར་བདག་
ནག་མོ། ཕུང་སྲི་ནག་མོ། མོན་མོ་ནག་མོ། དཔལ་ལྡན་ནག་མོའོ། །གཟུགས་
ཅན་གཟུགས་མེད་ཀྱི་གདུལ་བྱ་ཡོངས་སུ་འདུ་བའི་ལས་བརྒྱད་ནི། བྱད་ཀྱིས་དགྲ་
བཏུལ་བ། ནད་ཀྱིས་དགྲ་བཏུལ་བ། ནད་རྐྱལ་དགྲ་ལ་བརྡེག་པ། སྤུ་གྲི་ནག་པོས་
དགྲ་སྲོག་གཅོད་པ། ཟོར་ཐུན་གྲན་ལ་སྐྱོབ་པ། རྒྱལ་ཁམས་གཏན་ནས་སྤྲུག་པ།
ཁྲག་གི་སྐྱིན་འདང་འབེབ་པ། ངན་སྔགས་དམར་མོས་དགྲ་ཕུང་ངོ་། །མཆོད་རྟེན་
བརྒྱུད་ནི་མཆོག་དང་ཐུན་མོང་གི་དངོས་གྲུབ་འབྱུང་བའི་སྒོ། ཤིང་བརྒྱད་ནི།
འཇིག་རྟེན་དང་འཇིག་རྟེན་ལས་འདས་པའི་ཡོན་ཏན་གྱི་ཚོགས་འབྱུང་བའི་བརྡ།
མེ་བརྒྱད་ནི། གདུལ་བྱ་ལ་ཡོངས་སུ་གདུང་བའི་བརྡ། ཆུ་བརྒྱད་ནི། གདུལ་བྱའི་
ལས་ཉོན་དག་བྱེད་ཀྱི་ལམ་བརྒྱད་དོ། །ཐར་ལམ་བརྒྱད་དང་ལས་བཞི་གོང་བཞིན་
ནོ། །ཀློང་ལྔ་ནི་ནམ་མཁའི་ལྷ་མོའི་ཀློང་དང་། སའི་ལྷ་མོའི་ཀློང་དང་། རླུང་གི་
ལྷ་མོའི་ཀློང་དང་། མེའི་ལྷ་མོའི་ཀློང་དང་། ཆུའི་ལྷ་མོའི་ཀློང་ལྔའོ། །ལྷ་ལྔ་ནི།
ཞི་རྒྱས་དབང་དྲག་རྒྱུན་གྱི་ལྷ་དང་ལྔའོ། །ཡང་ན་ཀུན་སྣང་རང་བྱུང་གར་ཕྱུག་
དངོས་མེད་དོན་གྲུབ་དང་ལྔའོ། །སྐུ་ལྔ་ནི། བོན་སྐུ་རྫོགས་སྐུ་སྤྲུལ་སྐུ་ངོ་བོ་ཉིད་
སྐུ་མངོན་པར་བྱང་ཆུབ་སྐུ་དང་ལྔའོ། །ཡེ་ཤེས་ལྔ་ནི་གོང་བཞིན་ནོ། (༩༥）།ཏིང་
འཛིན་བརྒྱད་ཅུ་ནི། ཉི་སྒྲོན་ལས། ཅིར་ཡང་མ་ཡིན་པའི་ཏིང་ངེ་འཛིན་ལ་བཅུ་
དྲུག །དེ་བཞིན་ཉིད་ཀྱི་ཏིང་ངེ་འཛིན་ལ་བཅུ་དྲུག །ཡོངས་སུ་རྫོགས་པའི་ཏིང༌
ངེ་འཛིན་ལ་བཅུ་དྲུག །ཀུན་འབྱུང་གི་ཏིང་ངེ་འཛིན་ལ་བཅུ་དྲུག །སྤྲུལ་པ་རྒྱུའི་
ཏིང་ངེ་འཛིན་ལ་བཅུ་དྲུག་སྟེ་བརྒྱད་ཅུ་ཐམ་པ་དེ་དག་ཐམས་ཅད་ལ་མ་སྒྲིབ་ཐོགས་
པ་མེད་པའི་ཏིང་ངེ་འཛིན་དང་གྱ་གཅིག་དེ་དག་ཐམས་ཅད་ལ་མ་ཡེངས་ཤིང་མི་
དམིགས་ཏིང་ངེ་འཛིན་དང་གྱ་གཉིས་སོ། (༩༦） །གཡུང་དྲུང་གི་ས་བཅུ་ནི།
387



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ས་དང་པོ་རབ་ཏུ་དགའ་བ། གཉིས་པ་དྲི་མ་མེད་པ། གསུམ་པ་འོད་ཟེར་འཕྲོ་བ།
བཞི་པ་ཕྱག་རྒྱ་བསྒྱུར་བ། ལྔ་པ་བོན་ཉིད་སྤྲིན་ཚོགས། དྲུག་པ་བདེ་ལྡན་རྟོགས་
པ། བདུན་པ་ཡིད་བཞིན་གྲུབ་པ། བརྒྱད་པ་མ་ཆགས་དག་པ། དགུ་པ་ཡི་གེ་འཁོར་
ལོ། བཅུ་པ་མི་འགྱུར་གཡུང་དྲུང༌། བཅུ་གཅིག་ཀུན་ཏུ་འོད་ཀྱི་ས། བཅུ་གཉིས་
བདེ་ཆེན་བོན་དབྱིངས། བཅུ་གསུམ་མི་གཡོ་ཆེན་པོའོ། (༩༧) །ལུས་ཀྱི་དངས་
མ་གསུམ་ནི། རྩ་རླུང་ཐིག་གསུམ་མོ། (༩༨）།མངོན་བྱང་ལྔ་ནི་བགས་ཆགས་
དྲི་མའི་སྐྱོན་གྱིས་མ་གོས་པ་ཐུགས་རྗེ་འོད་གསལ་ཟླ་བའི་གདན་དང་གཅིག །མ་
རིག་མུན་པ་གཏན་ནས་སངས་ཤིང་ཤེས་རབ་ཀྱི་འོད་ཟེར་གྱིས་ཉོན་མོངས་པ་དག་
པར་བྱས་ཏེ་གཟི་བརྗིད་འབྱུང་བ་ཉི་མའི་གདན་དང་གཉིས། ལྷ་གང་བསྐྱེད་པ་
དེའི་ས་བོན་ཕྱག་མཚན་དང་གསུམ། དེ་ཉིད་གཅིག་ཏུ་འདྲེས་པ་དང་བཞི། དེ་
ལས་སྐུ་ཡོངས་སུ་རྫོགས་པ་དང་ལྔའོ། (༩༩) །ཆོ་ག་བཞི་ནི། དང་པོ་སྟོང་པ་ཉིད།
གཉིས་པ་དེའི་ངང་ས་བོན། གསུམ་པ་ས་བོན་ལས་སྐུ་ཡོངས་རྫོགས་བསྐྱེད་པ།
བཞི་པ་སྐུ་དེའི་གནས་གསུམ་མམ་གནས་ལྔ་རུ་དཔའ་བོ་འབྲུ་ལྔ་ཨཨོྃ་ཧཱུྃ་རཾ་ཛ་བཀོད་
པའོ། (༡༠༠） །ཆོ་ག་གསུམ་ནི། ས་བོན་ཕྱག་མཚན་དེ་ལས་སྐུ་རྫོགས་བསྐྱེད་
པའོ། (༡༠༡) །སྤྲུལ་སྐུ་རྣམ་གསུམ་ནི། བློ་ལྡན་སྙིང་པོ། མི་ཤིག་རྡོ་རྗེ། སངས་
རྒྱས་གླིང་པའམ། ཡང་ན་ཀུན་གྲོལ་གྲགས་པ་དང་བཞིའོ། ( ༡༠༢）།ལས་གསུམ་
ནི། ལུས་ཕྱག་རྒྱ། ངག་སྙིང་པོ། ཡིད་ཏིང་འཛིན་དང་གསུམ་མོ། （༡༠༣）།
ཡན་ལག་ལྔ་ནི། སྙིང་གའི་རྩ་འདབ། ཉིང་ལག་བརྒྱུད་ནི་མགྲིན་པའི་རྩ་འདབ།
སྒོ་བཞི་ནི་སྤྱི་བོའི་རྩ་འདབ། མེ་ཏོག་དགུ་ནི་ལྟེ་བའི་རྩ་འདབ་བོ། (༡༠༤) །ཉུང་
ཟུག་ཉུང་མིན་ནི་ལྟེ་བའི་གཡས་གཡོན་དུ་གྱེས་པ། (༡༠༥) ཚིགས་ཆེན་བཅུ་
ནི། དཔུང་འགོ་གྲུ་ཚིགས་པུས་ཚིགས་དཔྱི་ཚིགས་ལྟག་རུས་འཇུག་རུས་གཉིས་
88



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
སོ། (༡༠༦) །རྣམ་པར་ཐར་པའི་སྒོ་གསུམ་ནི། སྟོང་པ་ཉིད་ནི་དབང་པོའི་ཡུལ་
ལས་འདས་པ། མཚན་མ་མེད་པ་བློའི་ཡུལ་ལས་འདས་པ། སྨོན་པ་མེད་པ་རང་
གསལ་ལྷུན་གྲུབ་ཏུ་ཡོད་པའོ། །རིགས་ལྔ་ནི། དེ་བཞིན་རིགས། གཡུང་དྲུང་འཁོར་
ལོ་པདྨ་རིན་ཆེན་རིགས་སོ། (༡༠༧) །སྐུ་བཞི་ནི། བོན་སྐུ་ལོངས་སྐུ་སྤྲུལ་སྐུ་ངོ་
བོ་ཉིད་སྐུའོ། (༡༠༨） །བོན་ཉིད་ཀྱི་དབྱིངས་དགུ་ནི། བོན་ཉིད་ཀྱི་རང་བཞིན་
མུ་མེད་པ་དང་། འབྱམས་ཡས་པ་དང་། རྒྱ་མ་ཆད་པ་དང་། ཁ་གཏིང་མེད་པ་
དང་། དཔག་ཏུ་མེད་པ་དང་། དོག་པ་མེད་པ་དང་། བདལ་པ་ཆེན་པོ་དང་།
ཟད་པ་མེད་པ་དང་། འགྱུར་བ་མེད་པའི་ངང་ནས་ལེགས་པར་འབྱུང་བའི་དབྱིངས་
ནས་གནས་པའོ། །ཐེག་དགུ་ནི། ཕུ་གཤེན་སྣང་གཤེན་འཕྲུལ་གཤེན་སྲིད་གཤེན་
དགེ་བསྙེན་དྲང་སྲོང་ཨ་དཀར་ཡེ་གཤེན་བླ་མེད་དང་དགུའོ། །ཚད་མེད་བཞི་ནི།
སྙིང་རྗེ་བྱམས་པ་དགའ་བ་བཏང་སྙོམས་དང་བཞིའོ། (༡༠༩) །སྲིད་གསུམ་
ནི། ཕྱིའི་སྲིད་པ་གསུམ། ནང་གི་སྲིད་པ་གསུམ། གསང་བའི་སྲིད་པ་གསུམ།
དང་པོ་ཕྱིའི་སྲིད་པ་གསུམ་ནི། རང་བཞིན་ཡེ་སྲིད་ཀྱི་སྲིད་པ། བྱེད་པ་བྱས་པའི་
སྲིད་པ། རྒྱུ་མཐུན་འབྱུང་བའི་སྲིད་པའོ། །དང་པོ་རང་བཞིན་ཡེ་སྲིད་ཀྱི་སྲིད་པ་
ནི། བྱེད་པ་མེད་དེ་རང་བཞིན་གྱི་འབྱུང་བའོ། །ནམ་མཁའི་སྤྲིན་དང་ཁུ་རླང་ལ་
སོགས་དང་ཚེར་མའི་དབལ་རྣོ་བ་ལ་སོགས་མགར་བས་ངར་བླུད་པ་མ་ཡིན་ཏེ།
རང་བཞིན་གྱི་རྣོ་བའོ། །བྱེད་པ་བྱས་པའི་སྲིད་པ་ནི། བྱ་བ་པོས་རྩོལ་བ་ལས་བྱུང་
བའི་སྲིད་པའོ། །རྒྱུ་མཐུན་འབྱུང་བའི་སྲིད་པ་ནི། རྒྱུ་དང་མཐུན་པའི་འབྲས་བུ་
བྱུང་བའི་སྲིད་པའོ། །ནང་གི་སྲིད་པ་གསུམ་ནི། སྲིད་པ་འགྲེང་བུ་དང་འཕྲད་
ཉལ་དང་ཁ་སྦུབས་སོ། །དང་པོ་འགྲེང་བུ་ནི། མི་ལ་སོགས་གྱེན་དུ་འགྲོ་བ་རྣམས་
སོ། །གཉིས་པ་འཕྲད་ཉལ་ནི། མཁའ་ལྡིང་བྱ་ལ་སོགས་པ་བར་སྣང་ལ་འཕྲད་ལ
འམ་
$39



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འགྲོ་བ་རྣམས་སོ། །གསུམ་པ་ཁ་སྦུབས་ནི། དུད་འགྲོ་རྐང་བཞི་རྐང་མང་ལ་སོགས་
ཁ་སྦུབས་ནས་འགྲོ་བ་རྣམས་སོ། །གསང་བའི་སྲིད་པ་གསུམ་ནི། སྲིད་ལ་མི་སྲིད་
པའི་སྲིད་པ་དང་། མི་སྲིད་ལ་སྲིད་པའི་སྲིད་པ་དང་། སྲིད་པ་སྲིད་པའི་སྲིད་པ་
རྣམས་སོ། །དང་པོ་སྲིད་ལ་མི་སྲིད་པའི་སྲིད་པ་ནི། སྐྱེས་བུ་རྩལ་ཆེན་སྲིད་ལ་རང་
གི་དཔུང་སྟོབས་ལ་རང་གིས་འགོང་མི་སྲིད་པའོ། །གཉིས་པ་མི་སྲིད་ལ་སྲིད་པའི་
སྲིད་པ་ནི། དུས་གསུམ་སྟོན་པ་ངན་སོང་དུ་འགྲོ་མི་སྲིད་ཀྱང་། འགྲོ་དོན་ལ་དམྱལ་
བའི་གནས་སུ་གཤེགས་སྲིད་པའོ། །གསུམ་པ་སྲིད་པ་སྲིད་པའི་སྲིད་པ་ནི། སེམས་
ཅན་ཀྱང་སྲིད་ལ་སྐྱེ་འཆི་ཡང་སྲིད་དོ། །ངན་སོང་དང་མཐོ་རིས་གཉིས་སྲིད་ལ་
དགེ་བས་མཐོ་རིས་སུ་འགྲོ་བ་སྲིད་ལ། སྡིག་པས་ངན་འགྲོར་འགྲོ་བ་ཡང་སྲིད་
དོ། །ཡང་ན་ལྷའི་སྲིད་པ། ཀླུའི་སྲིད་པ། མིའི་སྲིད་པའོ། །མུན་པ་བཞི་ནི་གོང་
ལྟར་རོ། (༡༡༠） །ཁམས་གསུམ་འཁོར་བའི་ས་དགུ་ནི། དང་པོ་ངན་སོང་གསུམ།
གཉིས་པ་མི་དང་ལྷ་མིན། གསུམ་པ་རྒྱལ་ཆེན་རིགས་བཞི་རྩ་གསུམ་འཐབ་བྲལ་
དགའ་ལྡན་འཕྲུལ་དགའ་གཞན་འཕྲུལ་དབང་བྱེད་ཀྱི་ལྷ། བཞི་པ་ཚངས་ཆེན་
ཚངས་ཆུང་ཚངས་པ་འདུན་ན་འདོན། འོད་ཆེན་འོད་ཆུང་ཚད་མེད་འོད་གསལ།
དགེ་ཆེན་དགེ་ཆུང་ཚད་མེད་དགེ་རྒྱས་ཀྱི་ལྷ། ལྔ་པ་སྤྲིན་མེད་བསོད་ནམས་འབྲས་
བུ་ཆེ་བའི་ལྷ། དྲུག་པ་མི་ཆེ་མི་གདུང་ཤིན་ཏུ་མཐོང་བ་གྱ་ནོམ་སྣང་བ་འོག་མིན་
གནམ་གྱི་ལྷ་དང་། བདུན་པ་ནམ་མཁའ་མཐའ་ཡས་རྣམ་ཤེས་མཐའ་ཡས་ཇི་
ཡང་མེད་པ་ཡོད་མིན་མེད་མིན་གྱི་ལྷ་དང་། བརྒྱད་པ་ཐེར་ཟུག་ཡིད་རྟོག་ཅན་
དང་། དགུ་པ་བར་དོ་ཡིད་གཟུགས་སྟོང་གཟུགས་ཀྱི་འགྲོ་བ་དང་དགུའོ།(༡༡༡） །
བདེན་པ་གཉིས་ནི། ཀུན་རྫོབ་ཀྱི་བདེན་པ་དང་། དོན་དམ་གྱི་བདེན་པའོ། །སྒྱུ་
མའི་དཔེ་བརྒྱུད་ནི། སྤྱི་འཁོར་འདས་ལམ་གསུམ་གྱི་བོན་དང་ཁྱད་པར་ཕྱི་ཡུལ་
【99



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
--
པར་མེ་ལོང་གི་
ལྔའི་སྣང་བ་ཐམས་ཅད་རྒྱུ་རྐྱེན་རྟེན་འབྲེལ་ཚོགས་པ་ལས་གློ་བུར་དུ་སྣང་བ་སྒྱུ་
མ་ལྟ་བུ། སྣང་བཞིན་བདེན་པར་མ་གྲུབ་པ་སྒྲིག་རྒྱུ་ལྟ་བུ། ཕྱི་ནང་གང་ལ་ཡང་
མེད་བཞིན་སྣང་བ་སྒྲ་སྙན་གྱི་བྲག་ཆ་ལྟ་བུ། མེད་བཞིན་འཁྲུལ་ངོར་སྣང་བ་རྨི་
ལམ་ལྟ་བུ། མེད་པ་ལ་ཡོད་པར་སྣང་བ་མིག་ཡོར་ལྟ་བུ། སྣང་ལ་རང་བཞིན་མེད་
ང་གི་གཟུགས་བརྙན་ལྟ་བུ། མེད་པར་རྫུན་སྣང་འཆར་བ་ཆུ་ཟླ་ལྟ་བུ།
མེད་སྣང་ཅིར་ཡང་འཆར་བ་གཞའ་ཚོན་ལྟ་བུ་དང་བརྒྱད་དོ། (༡༡༢） །ཕར་
ཕྱིན་བཅུ་ནི། སྦྱིན་པ། ཚུལ་ཁྲིམས་བཟོད་པ་བརྩོན་འགྲུས་བསམ་གཏན་སྟོབས་
མཆོག་སྙིང་རྗེ་སྨོན་ལམ་ཐབས་མཁས་ཤེས་རབ་དང་བཅུའོ། (༡༡ ༣ )།སྟོང་ཉིད་
བཅོ་བརྒྱད་ནི། ཕྱི་སྣང་བའི་ཡུལ་ཐམས་ཅད་སྟོང་ཉིད་སྤྲོས་བྲལ་དུ་གནས་པའི་
ཕྱི་སྟོང་པ་ཉིད་དང་། ནང་འཛིན་པར་བྱེད་པའི་ཡིད་ཐམས་ཅད་སྟོང་པར་གནས་
པའི་ནང་སྟོང་པ་ཉིད་དང་། ཕྱི་ནང་གཉིས་སུ་ལྟ་བའི་རྟོག་འཛིན་ཐམས་ཅད་སྟོང་
པར་གནས་པའི་ཕྱི་ནང་སྟོང་པ་ཉིད་དང་། ཉོན་མོངས་པ་ཐམས་ཅད་སྟོང་པར་
གནས་པའི་འདུས་བྱས་སྟོང་པ་ཉིད་དང་། འདུས་མ་བྱས་རྒྱུ་ལས་མ་གྲུབ་པ་སྟོང་
པའི་འདུ་མ་བྱས་སྟོང་པ་ཉིད་དང་། ཀུན་གཞི་བྱང་ཆུབ་ཀྱི་སེམས་མཐའ་དབུས་
མ་གྲུབ་པས་མཐའ་ལས་འདས་པ་སྟོང་པ་ཉིད་དང་། དེའི་ངོ་བོ་གང་ཡང་འཛིན་
པའི་རྟོག་པ་མེད་པས་མི་དམིགས་པ་སྟོང་པ་ཉིད་དང་
། ཀུན་གཞིའི་ངོ་བོ་དེ་འཁོར་
འདས་ཀུན་ལ་སྤྱི་ཁྱབ་ཏུ་གནས་པས་ཆེན་པོ་སྟོང་པ་ཉིད་དང༌། དེའི་ངོ་བོ་དེ་དོན་
དམ་མཆོག་གི་བདེན་པ་ཡིན་པས་དོན་དམ་པ་སྟོང་པ་ཉིད་དང་། སེམས་ཀྱི་ངོ་
བོ་ལ་སྐྱེ་འགག་ཅི་ཡང་མི་གནས་པའི་རང་བཞིན་སྟོང་པ་ཉིད་དང་། སེམས་མཚན་
ཉིད་གཡོ་མེད་དུ་གནས་པའི་རང་བཞིན་མེད་པའི་དངོས་པོ་དང་བྲལ་བའི་རང་
བཞིན་མེད་པའི་སྟོང་པ་ཉིད་དང་། གཡོ་མེད་དེའི་ངོ་བོ་ནས་འདུ་བྱེད་བྱུང་ཚོར་
19]



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཚན་མ་ཐམས་ཅད་སྟོང་པར་འཆར་བས་རང་གི་མཚན་ཉིད་སྟོང་པ་ཉིད་དང་།
སེམས་ལ་ཐོག་མཐའ་མ་གྲུབ་པའི་ཐོག་མ་དང་ཐ་མ་མེད་པར་སྟོང་པ་ཉིད་དང་།
སེམས་ལ་བླང་དོར་མ་གྲུབ་པའི་དོར་བ་མེད་པའི་སྟོང་པ་ཉིད་དང་། སེམས་ལ་
གཟུང་འཛིན་ཁ་དོག་དངོས་པོ་མ་གྲུབ་པའི་དངོས་པོ་མེད་པ་སྟོང་པ་ཉིད་དང་།
སེམས་ཀྱི་ངོ་བོ་སྟོང་གསལ་དུ་གནས་པའི་དངོས་པོ་མེད་པའི་ངོ་བོ་ཉིད་སྟོང་པ་
ཉིད་དང་། ངོ་བོ་བོན་ཉིད་ཀྱི་སྐུ་ཡིན་ཅིང་དེའི་ངང་ལ་བོན་ཅན་གྱི་འཆར་ཚུལ་
ཐམས་ཅད་སྟོང་པར་གནས་པའི་བོན་ཐམས་ཅད་སྟོང་པ་ཉིད་དང་། འཁོར་བ་
དང་མྱ་ངན་ལས་འདས་པའི་བོན་ཐམས་ཅད་གྱི་མཐའ་སྟོང་པར་འདུག་པའི་སྟོང་
པ་ཉིད་སྟོང་པ་ཉིད་དོ། །བདུད་བཞི་གོང་ལྟར། དགའ་བ་བཞི་ནི། ཡས་བབ་
ཀྱི་དགའ་བ། ལྷན་སྐྱེས་ཀྱི་དགའ་བ། མཆོག་ཏུ་དགའ་བ། ཁྱད་པར་དགའ་བ་
དང་བཞིའོ། (༡༡༤) །ས་གསུམ་ནི། ཁམས་གསུམ་འཁོར་བའི་ས་དགུ་པོ་
གཅིག །གཡུང་དྲུང་ཐེག་པའི་ས་བཅུ་པོ་གཅིག །བླ་མེད་ཀྱི་ས་གསུམ་པོ་གཅིག་
དང་གསུམ་མོ། །སྲིད་གསུམ་གོང་བཞིན། ཡེ་ཤེས་ལྔ་དང་རིགས་ལྔ་གོང་བཞིན་
ནོ། །སྟོབས་ལྔ་། དད་པའི་སྟོབས། བརྩོན་འགྲུས་ཀྱི་སྟོབས། ཤེས་རབ་ཀྱི་སྟོབས།
མི་འཇིགས་པའི་སྟོབས། མི་ཉམས་པའི་སྟོབས་དང་ལྔའོ། །ལས་བཞི་གོང་ལྟར།
ཕུང་པོ་ལྔ་གོང་ལྟར་རོ། (༡༡༥）།འཁྲུལ་པ་ལྔ་ནི་གཟུགས་སྒྲ་དྲི་རོ་རེག་ལ་ཞེན་
ཆགས་འཛིན་པ། （༡༡༦） རྒྱུན་བརྒྱད་ནི། རིན་ཆེན་སྣ་ལྔའི་དབུ་རྒྱན། གསེར་
དངུལ་གྱི་སྙན་ཆ། ཡིད་བཞིན་ནོར་བུའི་མགུར་རྒྱུན། གསེར་གཡུ་སྤེལ་མའི་དོ་
ཤལ། མུ་ཏིག་གི་སེ་མོ་དོ། གསེར་ཉི་ཤེལ་ཟླའི་དཔུང་རྒྱན། གསེར་དངུལ་མུ་ཏིག་
གི་ཕྱག་གདུབ་གསེར་ཤེལ་བྱུ་རུའི་ཞབས་གདུབ། དར་ཆས་ལྔ་ནི། ཆུ་དར་གྱི་དཔྱང་
འཕྲུལ། ལེབ་རྒན་གྱི་ཅོད་པན། དར་དཀར་གྱི་ཕུ་དུང་སྟོད་གཡོག །སྨད་ཤམས་
392



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
དང་ལྔའོ། །ཁམས་ལྔ་ནི། སའི་ཁམས། ཆུའི་ཁམས། རླུང་གི་ཁམས། མེའི་ཁམས།
ནམ་མཁའི་ཁམས་དང་ལྔའོ། །སྐུ་ལྔ་ནི་གོང་བཞིན་ནོ། （༡༡༧)།གསུང་ལྔ་ནི།
སྐྱེ་མེད་བོན་གྱི་གསུང་། དགོངས་པ་བརྡའི་གསུང་། བརྗོད་པ་ཚིག་གི་གསུང་།
གནས་ལུགས་དོན་གྱི་གསུང་། དབྱེར་མེད་བརྗོད་བྲལ་གྱི་གསུང་དང་ལྔའོ། །ཡང་
ན་གཞི་ཡེ་ནས་སྐྱེ་མེད་ཀྱི་ངོ་བོ་ཉིད་དུ་གནས་པ་བོན་སྐུའི་གསུང་། གོང་མའི་དགོངས་
པའི་བྱིན་གྱིས་འོག་མ་ལ་རློབས་པ་ལོངས་སྐུའི་གསུང་། ངོ་བོ་ཉིད་ཡོངས་ལ་ཁྱབ་
པའི་བརྡར་ནམ་མཁའ་སོགས་བསྟན་པའི་བརྡའི་གསུང་། ཚངས་དབྱངས་དྲུག་
ཅུ་དང་ལྡན་པའི་མཚན་མ་ཚིག་གི་སྒྲ་དངོས་སུ་གྲགས་ཀྱང་རང་བཞིན་མེད་པ་བྲག་
ཆ་ལྟ་བུ་སྤྲུལ་སྐུའི་གསུང་། དེ་དག་གཞིའི་གནས་ལུགས་ལས་མི་འདའ་བའི་འགྱུར་
བ་མེད་པ་གཡུང་དྲུང་ལྟ་བུའི་གསུང་དང་ལྔའོ། །ཐུགས་ལྔ་ནི་ཡེ་ཤེས་ལྔ་སྟེ་ངོ་བོ་
སྟོང་ཆ་ནས་སྟོང་ཉིད། རང་བཞིན་གསལ་ཆ་ནས་མེ་ལོང་དང་། སྟོང་གསལ་གཉིས་
མེད་ཀྱི་ཆ་ནས་མཉམ་ཉིད་དང་། འཁོར་འདས་ཀྱི་བོན་ཐམས་ཅད་མ་འདྲེས་པའི་
ཆ་ནས་སོར་རྟོགས་དང་། སྐུ་གསུམ་སྣང་བ་ཡེ་ནས་རང་ལ་འབྱུང་རུང་དུ་གནས་
པའི་ཆ་ནས་བྱ་གྲུབ་ཡེ་ཤེས་དང་ལྔའོ། །ཡོན་ཏན་ལྔ་ནི། གཞལ་ཡས་ཞིང་ཁམས་
གདན་ཁྲི་རྒྱན་ཆ་འོད་ཟེར་དང་ལྔའོ། (༡༡༨）།འཕྲིན་ལས་ལྔ་ནི། ཞི་བ་རྒྱས་
པ་དབང་དྲག་པོ་སྣ་ཚོགས་སམ་རྒྱུན་དང་ལྔའོ། (༡༡༩） །མཚན་བཟང་སོ་གཉིས་
ནི། ཁྲུ་དགུའི་སྐུ་རི་རབ་འདྲ། དབུ་རི་རབ་གསེར་གྱི་བུམ་པ་འདྲ། དབུ་སྐྲ་ཨུཏྤལ་
ཐོན་མཐིང་གཡས་སུ་འཁྱིལ་བ་འདྲ། དཔྲལ་བ་རྒྱ་ཆེ་བ་ཟླ་བ་གམ་པ་འདྲ། སྤྱན་
མིག་བཀྲ་ལ་རིང་བ་སྐར་ཆེན་ལ་ཁར་ཤར་བ་འདྲ། སྨིན་མ་མཐོ་སྟེ་བར་སྣང་ལ་
གློག་འགྱུ་བ་འདྲ། རྫི་མ་སྲབ་ལ་འབྲེལ་མ་ཆད་པ་ཁྲི་གཤོག་གདེང་པ་འདྲ། སྙན་
ནི་སྡུག་ཅིང་ཤལ་རིང་བ་གྲོ་ག་གཅུས་པ་འདྲ། ཤངས་སྒོ་མཐོ་སྟེ་མྱུ་གུ་བཅད་པ་
93



ཀུན་མཁྱེན་ཤར་རྫ་པ་བཀྲ་ཤིས་
ཏྭེས་རྒྱལ་མཚན་གྱི་གསུང་འབུམ།
འདྲ། ཡ་མཆུ་སྲབ་ལ་སུལ་དོད་པ་དར་དཀར་ལ་ཆག་གཏབ་པ་འདྲ། མ་མཆུ་
སྲབ་ལ་ལེགས་པ་ཟར་མའི་མེ་ཏོག་འདྲ། ལྗགས་ནི་སྲབ་ལ་རིང་བ་ལེབ་བརྒན་རྫི་
ལ་ཕྱར་བ་འདྲ། ཚེམས་བཞི་བཅུ་རྩ་གཉིས་དཀར་ལ་ཚགས་དམ་པ་གངས་རི་
གཏམས་པ་འདྲ། ཨོག་སྒོ་གུག་ལ་ལེགས་པ་རྒྱ་ཟོར་བཀུག་པ་འདྲ། གསུང་སྒྲ་སྐད་
ནི་འབྲུག་ལྟར་སྒྲོགས་པ་འདྲ། སྨ་ར་ཨག་ཙོམ་དོམ་ནག་ཐུར་དུ་དཀྱུས་པ་འདྲ།
ཞལ་མདོག་འཛུམ་ལ་མདངས་ཆགས་པ་གངས་ལ་ཉི་མ་ཤར་བ་འདྲ། སྐེ་མགུལ་
བུམ་པ་དྲིལ་བ་འདྲ། སྐུ་སྟོད་སེང་གེ་འགྱིང་བ་འདྲ། དཔུང་སོག་ཟླུམ་ལ་བརྗིད་
བགས་ཆེ་བ་འདྲ། ཕྱག་སོར་རབ་ཏུ་འཕྲ་ལ་རིང་བ་འདྲ། ཕྱག་ཞབས་འཁོར་ལོའི་
ཚུལ་དུ་དྲ་བ་འབྲེལ་བ་བྱ་ངང་པའི་རྒྱལ་པོ་འདྲ། སེན་མོ་བསེ་ཡི་མདོག་ལྟར་དམར་
ལ་གདང་བ་འདྲ། སྟ་ཟུར་གཡས་གཡོན་རྐེད་སྐབས་འཁྲིལ་བགས་ཆེ་བ་འདྲ།
ལྟེ་བ་པདྨའི་སྦུ་གུ་དོད་པ་འདྲ། གསང་བའི་ཐེའུ་བེར་སྦུབས་སུ་ནུབ་པ་རྟ་གླང་
འདྲ། བརླ་གཉིས་གླང་པོ་ཆེ་འགྱིང་བའི་སྣ་ལྟར་གུག་ལ་ལེགས་པ་འདྲ། པུས་མོ་
དངུལ་གྱི་གཤང་ཆུང་ཁ་སྦུབས་པ་འདྲ། བྱིན་པ་རི་དྭགས་ཨེ་ན་ཡའི་བྱིན་པ་འདྲ།
བོལ་གོང་མཐོ་ལ་འབུར་བཞི་ཤིན་ཏུ་རྒྱས་པ་འདྲ། ཞབས་རྗེན་ལ་ལྡབས་པར་ཞུགས་
པ་འདྲ། སྟབས་སྡུག་ལ་འགྲོས་ལེགས་པ་བྱ་ངང་པའི་རྒྱལ་པོ་འདྲ་བའོ། །དཔེ་བྱད་
གྱ་གཉིས་ནི། ཡངས་པ་ནམ་མཁའ་ལ་མདུང་བསྐོར་འདྲ་བ་དོག་པ་མི་མངའ་བའི་
དཔེ། བརྩོན་འགྲུས་སྐྲ་ལ་མེ་ཤོར་བ་འདྲ་བ་ལེ་ལོ་མི་མངའ་བའི་དཔེ། བསམ་གཏན་
གསེར་གྱི་བྲག་ཆེན་འདྲ་བ་འགྱུར་ལྡོག་མི་མངའ་བའི་དཔེ། མོས་པ་མ་ཕྱི་བུ་འབྲིང་
པ་འདྲ་བ་བོན་མཆོག་ལ་མོས་ཤིང་དད་པའི་དཔེ། སྤྱོད་པ་གླང་ཆེན་ཆུར་ཞུགས་
པ་འདྲ་བ་སྤྱོད་པ་རྣམ་པར་དག་པའི་དཔེ། དམ་ཚིག་སྐྱོན་གྱིས་མ་གོས་པ་ཤེལ་
སྒོང་འདྲ་བ་ཉེས་པའི་སྐྱོན་གྱིས་མ་གོས་པའི་དཔེ། ཐེག་པ་གསེར་གྱི་ས་གཞི་འདྲ་
94



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བ་མི་ཤོང་བ་མེད་པའི་དཔེ། མྱུར་མགྱོགས་གློག་འདྲ་བ་བཏང་སྙོམས་མི་མངའ་
བའི་དཔེ། མཐུ་སྟོབས་ཐོག་འདྲ་བ་ཤུགས་ཆུང་མི་མངའ་བའི་དཔེ། ཐུགས་ནམ་
མཁའ་འདྲ་བ་དགོངས་པས་མི་ཁྱབ་པ་མི་མངའ་བའི་དཔེ། ཏིང་ངེ་འཛིན་གཞུ་
བདུངས་པ་འདྲ་བ་སྟོར་བྲལ་མི་མངའ་བའི་དཔེ། འོད་དྲོ་ཞིང་ཀུན་ལ་སྙོམས་པ་
ཉི་མ་ཤར་བ་འདྲ་བ་སེམས་ཅན་ཐམས་ཅད་ལ་བྱམས་པའི་དཔེ། སྐུའི་གཟི་བརྗིད་
ཚེ་བ་སེངྒེ་འདྲ་བ་ལོག་ལྟ་ཟིལ་གྱིས་གནོན་པའི་དཔེ། སྒྲ་དུས་ཀྱི་འབྲུག་ལྟར་སྒྲོགས་
པ་སྒྲ་མ་ཐོས་པ་མེད་ཅིང་དུས་ལ་ཡོལ་བ་མི་མངའ་བའི་དཔེ། དགོས་འདོད་འབྱུང་
བ་ཆར་གྱི་རྒྱུན་འདྲ་བ་ཐུགས་རྗེ་རྒྱུན་མི་ཆད་པའི་དཔེ། བརྩེ་ཞིང་གདུང་བ་མ་
དང་སྲིང་མོ་འདྲ་བ་མངན་སེམས་མི་མངའ་ཞིང་ཚད་མེད་བཞི་དང་ལྡན་པའི་དཔེ།
མ་རིག་མུན་སེལ་སྒྲོན་མེ་འདྲ་བ་ཡེ་ཤེས་ལྔ་དང་ལྡན་པའི་དཔེ། ཐབས་དང་རྫུ་
འཕྲུལ་མར་དང་མེ་འདྲ་བ་མི་གསལ་མི་མཐོང་མེད་པའི་དཔེ། དགོས་འདོད་རེ་
བ་སྐོང་བ་ཡིད་བཞིན་ནོར་བུ་རིན་པོ་ཆེ་འདྲ་བ་འདོད་པ་ཐམས་ཅད་འབྱུང་བའི་
དཔེ། བརྗིད་པའི་སྐུ་མཆོག་རི་རབ་ལྷུན་པོ་འདྲ་བ་གཅམ་བུ་གཅམ་ལག་མི་མངའ་
ཞིང་སྣང་སྲིད་ཡོངས་ལ་བརྗིད་པའི་དཔེ། གསུང་དབྱངས་རིག་པའི་ཁུ་བྱུག་ལྟར་
སྒྲོག་པ་སྤྲོ་བ་མ་བསྐྱེད་པ་མི་མངའ་བའི་དཔེ། ཐུགས་དགོངས་གསེར་ཕུར་བྲག་
ལ་བཏབ་པ་འདྲ་བ་གཡོ་རྩོལ་མི་མངའ་བའི་དཔེ། གསང་བ་ཐབས་དང་ཤེས་རབ་
འདྲ་བ་ཐབས་ཤེས་སྦྱོར་བ་གསང་བའི་དཔེ། འཁོར་ལོ་བསྒྱུར་བ་རླུང་དང་འདྲ་
བ་བོན་གྱི་འཁོར་ལོ་མ་བསྐོར་བའི་ས་མི་མངའ་བའི་དཔེ། སྐུ་མདོག་རིན་པོ་ཆེ་
ཁ་དོག་བརྒྱད་ལྡན་འདྲ་བ་སྤྲུལ་སྐུ་གྲངས་མེད་འབྱུང་བའི་དཔེ། བྱམས་པ་བུ་
གཅིག་མ་འདྲ་བ་ཞེ་སྡང་གསོད་གཅོད་མི་མངའ་བའི་དཔེ། གཏི་མུག་མུན་ཚོགས
གསལ་བྱེད་ཡེ་ཤེས་ལྔ་འདྲ་བ་མི་མཁྱེན་པ་མི་མངའ་བའི་དཔེ། སྦྱིན་པ་ནམ་མཁའ་
5



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལས་ཆར་འབབ་འདྲ་བ་འདོད་ཆགས་མི་མངའ་བའི་དཔེ། ཚུལ་ཁྲིམས་འཁྱགས་
སྦྲམ་དབང་བཏབ་འདྲ་བ་ཉམས་ཞིག་མི་མངའ་བའི་དཔེ། བཟོད་པ་དགྲ་འདུས་
ཀྱང་ཉམ་ང་མེད་པའི་དཔེ། སྙིང་རྗེ་མཐའ་ཡས་པའི་སེམས་ཅན་ཐམས་ཅད་ཉོན་
མོངས་བྲལ་ཞིང་ཐར་པར་བྱེད་པ་ཁམས་གསུམ་སེམས་ཅན་ཐམས་ཅད་བུ་གཉེན་
དུ་དགོངས་པའི་དཔེ། འཇམ་ཞིང་དེས་པ་རྩི་མཆོག་གི་སྙིང་པོ་མར་འདྲ་བ་སྤྱོད་
པས་མི་འདུལ་བ་མེད་པའི་དཔེ། སྐྱོན་རྣམས་འཇོམས་པ་འཕྲུལ་གྱི་མེ་ལོང་འདྲ་
བ་བསྟན་པ་བཞག་པའི་སྐྱོན་མ་ཆོམ་པ་མི་མངའ་བའི་དཔེ། ཡིད་དུ་འོང་བ་ལྷ་
གཉེན་ཤེལ་སྒོང་འདྲ་བ་དགོངས་པ་ཚང་པའི་དཔེ། དད་པ་རྒྱུན་རིང་བ་ཆུ་བོ་འདྲ་
བ་སྐྱོ་ངས་མེད་པའི་དཔེ། འཁོར་བ་མྱ་ངན་ལས་ཕྱིར་མི་ལྡོག་པའི་ཤེས་རབ་ཐབས་
ཀྱི་མདའ་འདྲ་བ་རྟོགས་པ་གདེང་དུ་གྱུར་པའི་དཔེ། གདུང་བ་སྐྱེ་བ་མ་བུ་ཕྲད་
པ་འདྲ་བ་འགྲོ་དྲུག་གི་སེམས་ཅན་ལ་བརྩེ་ཞིང་གདུང་བའི་དཔེ། རྟོགས་པ་རྟོག་
འཛིན་མེད་པ་ལམ་ཁའི་ཕ་བང་འདྲ་བ་རྟོགས་པ་ཆེན་པོའི་ལྟ་བ་གཡོ་རྩོལ་མེད་
པའི་དཔེ། གབ་སྦས་ཀྱི་ཐབས་མཁས་པ་གསེར་གྱི་རུས་སྦལ་འདྲ་བ་གབ་ཅིང་གསང་
བའི་ཐབས་ལ་མཁས་པའི་དཔེ། ཐུགས་རྗེ་དཔག་ཏུ་མེད་པ་ནམ་མཁའ་འདྲ་བ་
ཀུན་ལ་ཁྱབ་པའི་དཔེ། ཐུགས་རྗེའི་རྒྱུན་ཆུ་བོ་འདྲ་བ་རྒྱུན་ཆད་མི་མངའ་བའི་དཔེ།
ཐུགས་རྗེ་ཟད་པ་མེད་པ་ས་གཞི་འདྲ་བ་ཟད་པ་མེད་པའི་དཔེ། ཐུགས་རྗེ་ཉི་མ་
འདྲ་བ་དམིགས་པ་མི་མངའ་བའི་དཔེ། དྲི་ཞིམ་པ་སྤོས་ཀྱི་གླང་པོ་འདྲ་བ་རྒྱུན་
མེད་དབྱིངས་ནས་ཐུགས་དམ་བསྐུལ་བའི་དཔེ། སྨོན་ལམ་དཔག་བསམ་ལྗོན་ཤིང་
འདྲ་བ་མ་ཚང་ཞིང་མ་བྱུང་བ་མི་མངའ་བའི་དཔེ། ངང་དང་རང་བཞིན་ལ་དབྱེར་
མེད་པ་མེ་ལོང་དང་གཟུགས་བརྙན་གྱི་དཔེ། ཉེས་སྐྱོན་གྱིས་མ་གོས་པ་ཤེལ་སྒོང་
འདྲ་བ་བག་སྒྲིབ་མི་མངའ་བའི་དཔེ། རྟོག་པའི་དྲྭ་བ་འདྲལ་བ་གསེར་གྱི་གཙག་
196



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བུ་འདྲ་བ་ཡིད་མ་ཆེས་པ་མི་མངའ་བའི་དཔེ། ལྐུགས་པ་ཁ་འབྱེད་འཕྲུལ་གྱི་ཡི་
གེ་འདྲ་བ་བཀའ་བདེན་པ་ལ་མ་སྒྲགས་པ་མེད་པའི་དཔེ། ནུས་མཐུ་མ་སེང་གེའི་
སྲས་པོ་འདྲ་བ་ཕྲིན་ལས་ལ་ཐོགས་པ་མི་མངའ་བའི་དཔེ། བཙལ་དཀའ་བ་ཡིད་
བཞིན་ནོར་བུ་རིན་པོ་ཆེ་འདྲ་བ་མཚན་དང་དཔེ་བྱད་ལྡན་པའི་དཔེ། འབྱུང་བར་
དཀོན་པ་ཨུཏྤལ་མེ་ཏོག་འདྲ་བ་ལྟར་སྣང་ལ་སྟོན་པ་སངས་རྒྱས་འབྱུང་བ་དཀོན་
པའི་དཔེ། མཐོང་བར་དཀོན་པ་རུས་སྦལ་རྒྱ་མཚོར་བསྐུམས་ནས་འདུག་པ་འདྲ་
བ་ཞལ་མངོན་སུམ་དུ་སུས་ཀྱང་མི་མཐོང་བའི་དཔེ། དྲོད་ཚད་བཟུང་བར་དཀའ་
བ་ནམ་མཁའི་མཚན་ཉིད་འདྲ་བ་མཚན་ཉིད་རྟོགས་པར་དཀའ་བའི་དཔེ། དོན་
ལ་འཆོར་བ་མེད་པ་ཆུ་སྲིན་གྲེ་བར་ནོར་བུ་རིན་པོ་ཆེ་ཆུད་པ་འདྲ་བ་གཡུང་དྲུང་
བོན་གྱི་མདོ་དོན་མི་གཏོང་བའི་དཔེ། གཏིང་རིང་བ་རྒྱ་མཚོའི་འཇིང་འདྲ་བ་གཤེན་
རབ་ཀྱིས་ཀྱང་བོན་གྱི་གཏིང་དཔག་མི་ཆོད་པའི་དཔེ། ཁྱབ་ཅིང་བདལ་བ་ནམ་
མཁའ་འདྲ་བ་བཀས་མ་ཁྱབ་པ་དང་མ་བསྒྲགས་པ་མེད་པའི་དཔེ། ཞི་དེས་མར་
ཁུ་འདྲ་བ་མ་ཐུལ་བ་མེད་པའི་དཔེ། སྐྱེ་བ་རྫུ་འཕྲུལ་གྱི་སྐུ་སོས་ཀའི་རྩི་མཆོག་འདྲ་
བ་སྤྲུལ་སྐུ་གྲངས་མེད་འབྱུང་བའི་དཔེ། དཔྱད་དུ་མེད་པ་ཆུ་ཟླའི་འཁོར་ལོ་འདྲ་
བ་འདུ་བྱེད་དང་མཚན་མ་ལ་མི་སྤྱོད་པའི་དཔེ། རང་རིག་མངོན་དུ་ཤར་བ་བྱ་
ཕོ་མ་རོག་གུ་འདྲ་བ་དོན་ལ་མ་རིག་པ་མི་མངའ་བའི་དཔེ། རིག་པ་གདེང་དུ་གྱུར་
པ་ཡི་གེ་ཨ་དཀར་འདྲ་བ་སྐྱེ་བ་མེད་པའི་དོན་རྟོགས་པའི་དཔེ། འཆོར་བ་མེད་
པ་གར་སྤྱིན་ལ་སྦྲང་བུ་ཆགས་པ་འདྲ་བ་དོན་དམ་འཆོར་བ་མེད་པའི་དཔེ། འཁོར་
སྟོན་པ་ཆུ་འོ་འདྲ་བ་དབྱེར་མེད་པའི་དཔེ། དབྱིངས་ཡེ་ཤེས་འདུ་འབྲལ་མེད་པ་
ནམ་མཁའ་རྒྱ་མཚོ་འདྲ་བ་ཐམས་ཅད་དབྱིངས་ཡེ་ཤེས་སུ་མཁྱེན་པའི་དཔེ། ཡེ་
ཤེས་རིག་པ་འདུ་འབྲལ་མེད་པ་མར་དང་མེ་འདྲ་བ་མ་རིག་མ་རྟོགས་མེད་པའི་
397



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དཔེ། བོན་ཉིད་སེམས་ཉིད་ལ་འདུ་འབྲལ་མེད་པ་ཆུ་ཟླའི་འཁོར་ལོ་འདྲ་བ་དབྱེ་
བས་མི་ཕྱེད་པའི་དཔེ། ཀུན་གཞི་དང་རིག་པ་ནམ་མཁའ་ཉི་མ་འདྲ་བ་མ་ཁྱབ་
ཅིང་མ་གསལ་བ་མེད་པའི་དཔེ། ཐབས་ཤེས་ས་གཞི་དང་ཆུ་བོ་འདྲ་བ་ཐབས་ཤེས་
ལས་ཀུན་འབྱུང་ཞིང་སྐྱེ་བའི་དཔེ། ཐོགས་པ་མེད་པ་ཤེས་རབ་ཀྱི་རྩལ་སྦྱོང་བ་བྱ་
ཁྱུང་དང་འདྲ་བ་ཐོགས་མེད་ཡེ་ཤེས་མངའ་བའི་དཔེ། སྐྱེ་ཤི་མེད་པ་མི་འགྱུར་
བའི་གཡུང་དྲུང་འདྲ་བ་དུས་གསུམ་དུ་འགྱུར་བ་མེད་པའི་དཔེ། བསམ་པ་བཟང་
པོ་གསེར་འདྲ་བ་དོན་ཅིར་ཡང་མི་འགྱུར་བའི་དཔེ། མི་གཙང་བའི་དྲི་མ་འཁྲུ་བ་
ཚན་ཆབ་འདྲ་བ་ཉོན་ཤེས་ཀྱི་སྒྲིབ་པ་མི་མངའ་བའི་དཔེ། ངེས་དོན་རྟ་རྒོད་བཏུལ་
བ་འདྲ་བ་བོན་ཐམས་ཅད་བདེན་ཞིང་ངེས་པའི་དོན་བྱེད་པའི་དཔེ། དངོས་པོ་
མེད་པ་ལ་དངོས་པོ་འཛིན་པ་མེ་ལོང་དང་ཆུ་ཟླ་འདྲ་བ་སེམས་ཅན་གྱི་མཚན་ཉིད་
ལ་མཁས་པའི་དཔེ། མེད་པའི་སྐུ་ལ་ཡོད་པའི་སྙིང་པོར་བསྟན་པ་མ་ལས་བུ་འབྱུང་
བ་འདྲ་བ་ཐབས་ཤེས་ལས་ཡང་དག་པའི་འབྲས་བུ་འབྱུང་བའི་དཔེ། གསང་བའི་
ཐེའུ་བེར་ནུབ་པ་རྟ་གླང་འདྲ་བ་ཐམས་ཅད་སྲས་སུ་མཁྱེན་པའི་དཔེ། ཡེ་ཤེས་ཀྱི་
སྤྲུལ་པས་གཙོ་འཁོར་འདྲ་བ་སྤྲུལ་པ་ལ་ཅིས་ཀྱང་བསྐྱད་དུ་མེད་པའི་དཔེ། མདུན་
རྒྱབ་མི་མངའ་བ་འོད་སྐུ་འདྲ་བ་བྱམས་སྡང་མི་མངའ་བའི་དཔེ། དོན་དང་གཏན་
ཚིག་ནི་སྐྱོན་ཅན་རྐུན་དོང་དུ་བཅུག་པ་འདྲ་བ་ལེགས་ཉེས་ཀྱི་སྐྱོན་འཛིན་པ་མི་
མངའ་བའི་དཔེ། དོན་གང་ལ་ཡང་བཅོས་སུ་མེད་པའི་དོན་མེ་ཏོག་འདྲ་བ་དོན་
གང་ལ་ཡང་བཅོས་སུ་མེད་པའི་དཔེ་བྱད་ལེགས་སོ། །ངེས་པའི་ཐོ་ཡིག་ཞེ་ལྔ་ནི།
ཨ་ནི་སྐྱེ་མེད་སྙིང་ནང་ནས་ངེས་པའི་ཐོ་ཡིག་གོ །ༀ་བཞི་ནི་ཕུང་པོ་བཞི་ལ་ངེས་
པར་ཡོད་པའི་ཐོ་ཡིག་གོ །ཧཱུྃ་བཞི་ནི་གཡས་དཀར་གཡོན་དམར་རྩ་གཡས་གཡོན་
ན་ངེས་པར་ཡོད་པའི་ཐོ་ཡིག་གོ །ཀ་ཆ་ག་ཛ་ས་མ་དང་ལྔ་འབྱུང་བ་ལྔ་ལ་ངེས་པར་
98



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཡོད་པའི་ཐོ་ཡིག་གོ །པ་ཁ་ཚ་ཉ་ཐ་ཡ་ཧོ་ཤ་དང་བརྒྱད་རྣམ་ཤེས་བརྒྱུད་ལ་ངེས་
པར་ཡོད་པའི་ཐོ་ཡིག་གོ །ལ་ང་ཝ་ཅ་ཕ་ཧ་གནས་དྲུག་ལ་ངེས་པར་ཡོད་པའི་ཐོ་
ཡིག་གོ །ར་ག་ཙ་ཇ་ན་ཟ་བ་དབུ་དང་བརྒྱད་ཡུལ་བརྒྱད་ལ་ངེས་པར་ཡོད་པའི་
ཐོ་ཡིག་གོ །ཚེག་ད་ཞ་ཧུ་བཞི་ཡན་ལག་བཞི་ལ་ངེས་པར་ཡོད་པའི་ཐོ་ཡིག་གོ །ཏ་
འ་ཧེ་དྷི་བཞི་ཨག་ཤོའི་རྩ་ལ་ངེས་པར་ཡོད་པའི་ཐོ་ཡིག་གོ །ཧི་ལྕགས་ཀྱུ་ཐམས་
ཅད་འདྲེན་པ་མཛུབ་མོ་ལ་ངེས་པར་ཡོད་པའི་ཐོ་ཡིག་སྟེ་ཞེ་ལྔའོ། །གསུང་དབྱངས་
དྲུག་ཅུ་ནི། སངས་རྒྱས་ཀྱི་གསུང་དབྱངས་ཀྱི་ཡན་ལག་དྲུག་ཅུ་ནི་འདི་ལྟ་སྟེ། སེམས་
ཅན་རྣམས་ལ་ཕན་པ་ཉེ་བར་སྟོན་པས་ན་གསུང་མཉེན་པ། བདེ་བ་ལ་རེག་པས་
ན་འཇམ་པ། དོན་བཟང་བས་ན་ཡིད་དུ་འོང་བ། ཚིག་དང་ཡི་གེ་བཟང་བས་ན་
ཡིད་དུ་འཐད་པ། འཇིག་རྟེན་ལས་འདས་པ་བླ་ན་མེད་པའི་རྗེས་ལས་འཐོན་པས་
ན་དག་པ། ཉོན་མོངས་བག་ཆགས་དང་བཅས་པ་སྤངས་གྲུབ་པས་ན་དྲི་མ་མེད་
པ། འཇིག་རྟེན་ན་གྲགས་པའི་ཚིག་དང་ཡི་གེས་གསུངས་བས་ན་རབ་ཏུ་གསལ་
བ། ལྟ་བ་ངན་པ་ཐམས་ཅད་འཇོམས་པར་བྱེད་པའི་སྟོབས་ཀྱིས་ཡོན་ཏན་དང་
ལྡན་པས་ན་སྙན་ཞིང་འཇེབས་པ། བསྒྲུབ་པས་འཁོར་བ་ལས་ངེས་པར་འབྱུང་
བར་བྱེད་པས་ན་མཉན་པར་འོས་པ། ཕ་རོལ་གྱི་རྒོལ་པས་སུན་འབྱིན་མི་ནུས་པས་
ན་མི་ཚུགས་པ། ཐོས་པས་ཡིད་དགའ་བར་བྱེད་པས་ན་སྙན་པ། ཉོན་མོངས་གྱི་
གཉེན་པོར་འགྲོ་བས་ན་འདུལ་བའམ་དུལ་བ། ཐམས་ཅད་དུ་ཕན་བདེ་བསྒྲུབ་
པས་ན་མི་གྲུབ་པ། མ་དུལ་བ་ལ་ཕན་པའི་ཐབས་ཡང་ཡང་སྟོན་པས་ན་མི་བརླང་
པའམ་མི་དཀའ་བ། ཐེག་པ་གསུམ་ལས་རང་རང་གི་བློ་དང་འཚམས་པའི་བོན་
སྟོན་པས་ན་རབ་ཏུ་དུལ་བ། ཉན་པ་པོའི་སྒོ་གསུམ་གྱི་རྣམ་གཡེང་འགོག་པར་བྱེད་
པས་ན་རྣམ་པར་སྙན་པ། གསུང་དེས་ཏིང་འཛིན་བསྐྱེད་པས་ན་ལུས་སིམ་པར་
9



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བྱེད་པ། ལྷག་མཐོང་གི་རབ་ཏུ་དགའ་བ་བསྐྱེད་པར་མཛད་པས་ན་སེམས་སིམ་
པར་བྱེད་པ། ཐེ་ཚོམ་གཅོད་པར་བྱེདཔས་ན་སྙིང་ལ་དགའ་བར་བྱེད་པ། མ་རྟོགས་
པ་དང་ལོག་པར་རྟོགས་པ་སེལ་བས་ན་དགའ་བ་དང་བདེ་བ་བསྐྱེད་པ། བསྒྲུབ་
པས་འགྱོད་པ་མེད་པས་ན་ཡོངས་སུ་གདུང་བ་མེད་པ། ཐོས་བྱུང་གི་ཤེས་རབ་ཕུན་
སུམ་ཚོགས་པའི་རྟེན་ཡིན་པས་ཀུན་ཏུ་ཤེས་པར་བྱ་བ། ཐོས་པས་བསམ་བྱུང་གི་
ཤེས་རབ་ཕུན་སུམ་ཚོགས་པའི་རྟེན་ཡིན་པས་ན་རྣམ་པར་རིག་པར་བྱ་བ། དཔེ་
མཁྱུད་མེད་པར་བོན་སྟོན་པས་ན་རྣམ་པར་གསལ་བ། རང་རང་གི་དོན་རྗེས་སུ་
གྲུབ་པས་ན་དགའ་བར་བྱེད་པ། རང་གི་དོན་མ་ཐོབ་པ་དག་དེའི་རྗེས་སུ་བསྒྲུབ་
འདོད་ཀྱི་དགའ་བ་སྐྱེ་བས་ན་མངོན་པར་དགའ་བར་བྱེད་པ། བསམ་གྱིས་མི་ཁྱབ་
པའི་བོན་སྟོན་པས་ན་ཀུན་ཤེས་པར་བྱེད་པ། ཕྱིན་ཅི་མ་ལོག་པར་སྟོན་པས་ན་
རྣམ་པར་རིག་པར་བྱེད་པ། ཚད་མ་དང་མི་འགལ་བས་ན་རིགས་པ། གདུལ་བྱའི་
བློ་དང་མཐུན་པར་སྟོན་པས་ན་འབྲེལ་པ། དགོས་དོན་མེད་པ་ཡང་ཡང་ཟློས་པའི་
སྐྱོན་མེད་པ། ལོག་པའི་སྡེ་རྣམས་སྐྲག་པར་མཛད་པས་ན་སེངྒེ་སྒྲའི་ཤུགས་ཅན།
གསུང་སུབ་པ་དང་འཛེར་བ་མེད་པ་ཡངས་པ་དང་ཤུགས་ཆེ་བ་གྲགས་པས་ན་གླིང་
ཆེན་གྱི་སྒྲ་སྐད། ཉེ་རིང་མཉམ་པའི་སྒྲ་ཆེན་པོ་གྲགས་པས་ན་འབྲུག་གི་སྒྲ་དབྱངས།
གསུང་འཇིབས་ཤིང་བཙུན་པས་ན་ཀླུའི་དབང་པོའི་སྒྲ། ཤིན་ཏུ་སྙན་པས་ན་དྲི་
ཟའི་གླུ་དབྱངས། ཡང་ཡང་མཉེན་པར་འདོད་པས་ན་ཀ་ལ་པིང་ཀའི་སྒྲ་དབྱངས།
ཐག་རིང་དུ་གྲགས་པས་ན་ཚངས་པའི་སྒྲ་དབྱངས། ཕན་པ་དང་བདེ་བ་ཀུན་གྱི་
སྔོན་དུ་འགྲོ་བས་ན་ཤང་ཤང་དེའུའི་སྒྲ་དབྱངས། འདའ་བར་བྱ་བ་མ་ཡིན་པས་
ནི་ལྷའི་དབང་པོའི་དབྱངས་ལྟར་སྙན་པ། བདུད་དང་ཕྱིར་རྒོལ་བ་ཐམས་ཅད་
ལས་རྣམ་པར་རྒྱལ་བས་ན་རྔའི་སྒྲ། བསྟོད་པའི་མཆོག་འཛིན་གྱི་ཉོན་མོངས་མེད་
3c



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
པས་ན་ཁེངས་པ། སྨད་པས་ཞུམ་པ་མི་མངའ་བས་ན་མི་དམན་པ། ལེགས་པར་
སྦྱར་བའི་སྐད་ལ་སོགས་པ་སྒྲའི་མཚན་ཉིད་རྣམ་པ་ཐམས་ཅད་པའི་རྗེས་སུ་ཞུགས་
པ་བརྗེད་པའམ་བསྙེལ་བ་མེད་པས་ན་ཚིག་ཟུར་ཆགས་པ་མེད་པ། གདུལ་བྱ་རྣམས་
ལ་ཕན་པ་གང་ཡང་མི་འབྱུང་བ་མེད་པས་ན་མ་ཚང་བ་མེད་པ། བསྙེངས་པའང་
འཇིགས་པ་མེད་པས་ན་མ་ཞུམ་པ། རྙེད་པ་དང་བཀུར་སྟི་ལ་མི་བལྟ་བས་ན་མ་
ཞེན་པ། བོན་ཅི་ཙམ་སྟོན་ཀྱང་སྐྱོ་བ་མི་སྐྱེ་བས་ན་རབ་ཏུ་དགའ་བ། རིག་པའི་
གནས་ཐམས་ཅད་ལ་མཁས་པས་ན་ཁྱབ་པ། ཕན་པ་དོན་ཀུན་འགྲུབ་པར་བྱེད་
པས་ན་ཆུབ་པ། རྒྱུན་ཆད་མེད་པས་ན་རྒྱུན་ཆགས་པ། དད་པ་རང་རང་གང་ལ་
མོས་པ་དེ་ཐོས་པས་ན་འབྲེལ་པ། གསུང་གཅིག་ལས་སྐད་དུ་མར་གོ་བས་ན་སྒྲ་
ཐམས་ཅད་རྫོགས་པ། དོན་བཟང་པོ་གང་ཞིག་གཉེར་བ་ཐམས་ཅད་ཉེ་བར་འགྲུབ་
པར་བྱེད་པས་ན་དབང་པོ་ཀུན་ཚིམ་པ། བཀའ་བཞིན་བསྒྲུབ་པས་མི་བསླུ་བས་
ན་མ་སྨད་པ། ངོ་བོ་གཡུང་དྲུང་ལྷའི་སྐད་ལས་འགྱུར་བ་མེད་པས་ན་མི་འགྱུར་
ག བརྗོད་པ་དལ་ཞིང་འགྲེལ་ཆགས་པས་མི་རིངས་པའམ་མ་བརྟབས་པ། མཐའ་
དབུས་མེད་པ་འཁོར་རེ་རེ་བཞིན་དུ་དྲུང་ན་བཞུགས་པ་བཞིན་གྲགས་པས་ན་
ཀུན་ཏུ་གྲགས་པ། བོན་འཆད་པ་ན་འཁོར་བའི་རྒྱུ་འབྲས་གཉིས་ཁོ་ན་འགོག་
པའི་ཐབས་སུ་འཇིག་རྟེན་པའི་བོན་རྣམས་དཔེར་བཞག་སྟེ་དེ་དང་བསྡེབས་ནས་
གོ་བར་མཛད་པས་ན་རྣམ་པ་ཀུན་གྱི་མཆོག་དང་ལྡན་པ་སྟེ་དྲུག་ཅུའོ། །ཡང་ལུང་
ཁ་ཅིག་ནས་དྲུག་ཅུ་རྩ་བཞིར་བཤད་པ་ནི། ཞེ་སྡང་འདོད་ཆགས་གཏི་མུག་སྟེ་དུག་
གསུམ་སེལ་བ་དང༌། བདུད་ཚར་གཅོད་པ་སྟེ་བཞི་བསྣན་པས་དྲུག་ཅུ་རྩ་
བཞིའོ། །ཡང་ན་མུ་སྟེགས་ཅན་སྐྲག་པར་མཛད་པའི་ཕྱིར་སེངྒེའི་སྒྲ་དང་། རྒྱ་ཆེ་
བ་ཉིད་སྟོན་པར་མཛད་པའི་ཕྱིར་གླང་པོ་ཆེའི་སྒྲ་སྐད་དང་། ཟབ་པ་ཉིད་ཀྱི་ཕྱིར་
27



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འབྲུག་གི་སྒྲ་དབྱངས་དང་། སེམས་ཅན་རྣམས་ཀྱི་ཉོན་མོངས་དུ ༔ ཁ་སངས་པར་
མཛད་པའི་ཕྱིར་ཁུ་བྱུག་གི་གསུང་དབྱངས་དང་། དགེ་བའི་ལས་སྤྱོད་ཀྱི་སྔོན་དུ་
འགྲོ་བ་ཡིན་པའི་ཕྱིར་སིལ་སྙན་གྱི་སྒྲ་དབྱངས་དང་། ཕན་བདེ་ལེགས་ཚོགས་ཀུན་
གྱི་སྔོན་དུ་འགྲོ་བའི་ཕྱིར་ཚངས་པའི་དབྱངས་དང་དྲུག་པོ་དེ་དག་རེ་རེ་ལའང་།
འདུ་ཤེས་བསྐྱེད་པ་དང་རྣམ་པར་འཇུག་པ་དང་། རྣམ་པར་རིག་པ་དང་། ཀུན་
ལ་ཁྱབ་པ་དང་། དོན་དང་ཚིག་ཤིན་ཏུ་གསལ་བ་དང་
། རྗེས་སུའང་འབྱུང་བ་དང་།
ཡིད་འབྱུང་སྐྱེ་བ་དང་། ཅལ་ཅོལ་སོགས་མི་མཐུན་པ་མེད་པ་དང་། སྒྲ་གང་ཡང་
ཟིལ་གྱིས་ནོན་པ་དང་། རྒོལ་ངན་གྱིས་བརྫི་བ་མི་ནུས་པ་སྟེ། བཅུ་བཅུར་ལྡན་པས་
དྲུག་ཅུར་འགྱུར་རོ། །ཡེ་ཤེས་དྲུག་ཅུ་རྩ་གཅིག་ནི། ཁྱབ་པ་ཆེན་པོ་སྟོང་པའི་རང་
བཞིན་དུ་མཁྱེན་པའི་ཡེ་ཤེས་དང་། བདལ་པ་ཆེན་པོ་སྟོང་པའི་རང་བཞིན་དུ་མཁྱེན་
པའི་ཡེ་ཤེས་དང༌། དཔག་ཏུ་མེད་པ་སྟོང་པའི་རང་བཞིན་དུ་མཁྱེན་པའི་ཡེ་ཤེས་
དང་། ཟད་པ་མེད་པ་སྟོང་པའི་རང་བཞིན་དུ་མཁྱེན་པའི་ཡེ་ཤེས་དང་། མུ་མེད་
པ་སྟོང་པའི་རང་བཞིན་དུ་མཁྱེན་པའི་ཡེ་ཤེས་དང་། འབྱམས་ཡས་པ་སྟོང་པའི་
རང་བཞིན་དུ་མཁྱེན་པའི་ཡེ་ཤེས་དང་། ཡོངས་སུ་རྒྱུ་མ་ཆད་པ་སྟོང་པའི་རང་
བཞིན་དུ་མཁྱེན་པའི་ཡེ་ཤེས་དང་། མཚན་མ་མེད་པ་སྟོང་པའི་རང་བཞིན་དུ་མཁྱེན་
པའི་ཡེ་ཤེས་དང་
། གཟའ་གཏད་མེད་པ་སྟོང་པའི་རང་བཞིན་དུ་མཁྱེན་པའི་ཡེ་
ཤེས་དང་། བརྩལ་དུ་མེད་པ་སྟོང་པའི་རང་བཞིན་དུ་མཁྱེན་པའི་ཡེ་ཤེས་དང་།
མཚོན་དུ་མེད་པ་སྟོང་པའི་རང་བཞིན་དུ་མཁྱེན་པའི་ཡེ་ཤེས་དང་། ཐོག་མ་དང་
ཐ་མའི་མཐའ་ལས་འདས་པ་སྟོང་པའི་རང་བཞིན་དུ་མཁྱེན་པའི་ཡེ་ཤེས་དང་།
བོན་ཐམས་ཅད་སྟོང་པའི་རང་བཞིན་དུ་མཁྱེན་པའི་ཡེ་ཤེས་དང་བཅུ་གསུམ་
མོ། །བོན་ཐམས་ཅད་སྐྱེ་བ་མེད་པ་གདོད་ནས་དག་པ་གསལ་བའི་རང་བཞིན་དུ་
2fj2



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
མཁྱེན་པའི་ཡེ་ཤེས་རྟོགས་པར་མཛད་པ་དང་། སྐྱེ་བ་རྫུ་འཕྲུལ་གྱི་སྐུ་གསལ་བའི་
རང་བཞིན་དུ་མཁྱེན་པའི་ཡེ་ཤེས་རྟོགས་པར་མཛད་པ་དང་། དཔྱོད་པ་མེད་པ་
ཆུ་ཟླའི་འཁོར་ལོ་ལྟར་གསལ་བའི་རང་བཞིན་དུ་མཁྱེན་པའི་ཡེ་ཤེས་རྟོགས་པར་
མཛད་པ་དང་། སྤོང་བ་མེད་པ་རྒྱུན་དུ་སྣང་བ་གསལ་བའི་རང་བཞིན་དུ་མཁྱེན་
པའི་ཡེ་ཤེས་རྟོགས་པར་མཛད་པ་དང་། སྒྲིབ་པ་མེད་ཅིང་ཡོངས་ལ་སྣང་བ་གསལ་
བའི་རང་བཞིན་དུ་མཁྱེན་པའི་ཡེ་ཤེས་རྟོགས་པར་མཛད་པ་དང་། འབྱུང་བ་མ་
འགག་པ་གསལ་བའི་རང་བཞིན་དུ་མཁྱེན་པའི་ཡེ་ཤེས་རྟོགས་པར་མཛད་པ་དང་།
ཡེངས་པ་མི་མངའ་བ་གསལ་བའི་རང་བཞིན་དུ་མཁྱེན་པའི་ཡེ་ཤེས་རྟོགས་པར་
མཛད་པ་དང་། རང་རིག་མངོན་དུ་ཤར་བ་གསལ་བ་མངོན་སུམ་པའི་རང་བཞིན་
དུ་མཁྱེན་པའི་ཡེ་ཤེས་རྟོགས་པར་མཛད་པ་དང་། གསལ་ལ་རང་བཞིན་མེད་པ་
སྐྱོན་དང་བྲལ་བ་གསལ་བའི་རང་བཞིན་དུ་མཁྱེན་པའི་ཡེ་ཤེས་རྟོགས་པར་མཛད་
པ་དང་། ཨ་སྐྱེ་བ་མེད་པ་རིག་པ་སྡིང་དུ་གྱུར་པ་གསལ་བའི་རང་བཞིན་དུ་མཁྱེན་
པའི་ཡེ་ཤེས་རྟོགས་པར་མཛད་པ་དང་། མ་བཅོས་པ་ཡེ་ཤེས་རང་སྣང་གསལ་བའི་
རང་བཞིན་དུ་མཁྱེན་པའི་ཡེ་ཤེས་རྟོགས་པར་མཛད་པ་དང་། མི་འགྱུར་བའི་སྐུ་
གཡུང་དྲུང་ལྟ་བུའི་ཏིང་ངེ་འཛིན་གསལ་བའི་རང་བཞིན་དུ་མཁྱེན་པའི་ཡེ་ཤེས་
རྟོགས་པར་མཛད་པ་དང་བཅུ་གཉིས་སོ། །བོན་ཐམས་ཅད་ཀུན་ཏུ་བཟང་པོའི་
ངང་ཉིད་ལས་མཉམ་པའི་རང་བཞིན་དུ་མཁྱེན་པའི་ཡེ་ཤེས་ལ་གནས་པ་དང་།
སྤྲོས་པ་མཚན་མ་དང་བྲལ་བ་མཉམ་པའི་རང་བཞིན་དུ་མཁྱེན་པའི་ཡེ་ཤེས་ལ་
གནས་པ་དང་། བདག་དང་གཞན་དུ་འཛིན་པ་མི་མངའ་བ་མཉམ་པའི་རང་བཞིན་
དུ་མཁྱེན་པའི་ཡེ་ཤེས་ལ་གནས་པ་དང་། དམིགས་སུ་མེད་པ་མཉམ་པའི་རང་བཞིན་
དུ་མཁྱེན་པའི་ཡེ་ཤེས་ལ་གནས་པ་དང་། བསྒོམ་ཞིང་སྤྱོད་དུ་མེད་པ་མཉམ་པའི་
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རང་བཞིན་དུ་མཁྱེན་པའི་ཡེ་ཤེས་ལ་གནས་པ་དང་། ཐོག་མ་མ་སྐྱེས་པ་ཐ་མ་མི་
འགག་པ་མཉམ་པའི་རང་བཞིན་དུ་མཁྱེན་པའི་ཡེ་ཤེས་ལ་གནས་པ་དང་། སྤང་
ལེན་མེད་པའི་རང་བཞིན་དུ་མཁྱེན་པའི་ཡེ་ཤེས་ལ་གནས་པ་དང་། དགོངས་པ་
འཕྲོ་འདུ་མཚན་མ་མེད་པ་ལ་སྙོམས་པར་འཇུག་པའི་རང་བཞིན་དུ་མཁྱེན་པའི་
ཡེ་ཤེས་ལ་གནས་པ་དང་། ཚིག་དང་ཡི་གེའི་མཚན་མ་མེད་པ་ལ་སྙོམས་པར་འཇུག་
པ་མཉམ་པའི་རང་བཞིན་དུ་མཁྱེན་པའི་ཡེ་ཤེས་ལ་གནས་པ་དང་། ཕྲིན་ལས་གཟའ་
གཏད་མེད་པ་སྙོམས་པར་འཇུག་པ་མཉམ་པའི་རང་བཞིན་དུ་མཁྱེན་པའི་ཡེ་ཤེས་
ལ་གནས་པ་དང་
། ཤེས་བྱ་ལྷག་མཐོང་གི་མཚན་མ་མེད་པ་ལ་སྙོམས་པར་འཇུག་
པ་མཉམ་པའི་རང་བཞིན་དུ་མཁྱེན་པའི་ཡེ་ཤེས་ལ་གནས་པ་དང་། དེ་བཞིན་ཉིད་
ཀྱི་ངང་ལ་མ་གཡོ་བ་མཉམ་པའི་རང་བཞིན་དུ་མཁྱེན་པའི་ཡེ་ཤེས་ལ་གནས་པ་
དང་། བཅུ་གཉིས་སོ། །བོན་ཐམས་ཅད་སྤྱི་དང་རང་གི་མཚན་ཉིད་མ་འདྲེས་པ་
ཡོན་ཏན་སོ་སོ་ན་འབྱུང་བའི་རང་བཞིན་དུ་མཁྱེན་པའི་ཡེ་ཤེས་གསལ་བ་དང་།
དགེ་སྡིག་མ་འཆོལ་བའི་སོ་སོའི་རང་བཞིན་དུ་མཁྱེན་པའི་ཡེ་ཤེས་གསལ་བ་དང་།
རྒྱུ་འབྲས་སོ་སོའི་ཚིག་ལ་མ་སྒྲིབ་པར་མཁྱེན་པའི་ཡེ་ཤེས་གསལ་བ་དང་། འཇུག་
སྒོ་སོ་སོའི་རང་བཞིན་དུ་རྟོགས་པ་མཁྱེན་པའི་ཡེ་ཤེས་གསལ་བ་དང་། བོན་ཐམས་
ཅད་འཁྲུལ་པ་མི་མངའ་སོ་སོའི་རང་བཞིན་དུ་མཁྱེན་པའི་ཡེ་ཤེས་གསལ་བ་དང་།
མི་བསྙེལ་བའི་གཟུངས་ཐོབ་པ་སོ་སོའི་རང་བཞིན་དུ་མཁྱེན་པའི་ཡེ་ཤེས་གསལ་
བ་དང་། རྨད་ཀྱི་ཁྱད་པར་ལ་གཟིགས་ཚད་སོ་སོའི་རང་བཞིན་དུ་མཁྱེན་པའི་ཡེ་
ཤེས་གསལ་བ་དང་། ཆོ་འཕྲུལ་གྱི་སྐུ་བྱེ་བ་ཕྲག་བརྒྱ་ལས་སོ་སོར་བསྟན་པའི་ཡེ་
ཤེས་གསལ་བ་དང་། མ་ཡིན་པས་མི་བསླུ་བ་བདེན་པའི་སོ་སོར་རང་
མཁྱེན་པའི་ཡེ་ཤེས་གསལ་བ་དང་། ཕྲིན་ལས་
ལས་སོ་སོར་ཡང་དག་པར་རིག་པའི་མཁྱེན་
བཞིན་དུ་
20-4



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
པའི་ཡེ་ཤེས་གསལ་བ་དང་། ལམ་གྱི་རྣམ་པར་ཐམས་ཅད་སོ་སོར་ཡང་དག་པར་
རིག་པ་མཁྱེན་པའི་ཡེ་ཤེས་སུ་གསལ་བ་དང་། གནས་ཀྱི་ཁྱད་པར་ལ་སོ་སོའི་ཡང་
དག་པའི་རིག་པ་མཁྱེན་པའི་ཡེ་ཤེས་སུ་གསལ་བ་དང་
། གྲུབ་པ་འབྲས་བུ་སོ་སོར་
ཡང་དག་པར་རིག་པ་མཁྱེན་པའི་ཡེ་ཤེས་སུ་གསལ་བ་དང་བཅུ་གསུམ་མོ། །བོན་
ཐམས་ཅད་བདག་གི་དོན་ལྷུན་གྱིས་གྲུབ་པར་བྱ་བ་ནན་ཏན་གྱི་རང་བཞིན་དུ་གྲུབ་
པར་མཛད་པ་དང་། གཞན་གྱི་དོན་མཐར་ཕྱིན་པར་མཛད་པ་བྱ་བ་ནན་ཏན་གྱི་
རང་བཞིན་དུ་གྲུབ་པར་མཛད་པ་དང་། སྐད་ཅིག་མའི་ཏིང་ངེ་འཛིན་གྱི་ཕྲིན་ལས་
ཐམས་ཅད་གྲུབ་པར་མཛད་པ་བྱ་བ་ལ་ནན་ཏན་གྱི་རང་བཞིན་དུ་གྲུབ་པར་མཛད་
པ་དང་། འཚེ་བ་མེད་པ་གཡུང་དྲུང་གི་གཟེར་ལྟ་བུའི་གནས་པ་བྱ་བ་ནན་ཏན་
གྱི་རང་བཞིན་དུ་གྲུབ་པར་མཛད་པ་དང་། བདེན་པའི་དོན་གཏན་ལ་ཕེབས་པར་
མི་འཁྲུལ་པ་བྱ་བ་ལ་ནན་ཏན་གྱི་རང་བཞིན་དུ་གྲུབ་པར་མཛད་པ་དང་
། དགོངས་
པ་ཟབ་མོའི་བསམ་པ་མྱ་ངན་ལས་འདས་པ་ཆགས་སུ་མེད་པ་བྱ་བ་ནན་ཏན་གྱི་
རང་བཞིན་དུ་གྲུབ་པར་མཛད་པ་དང་། བླང་དོར་ཡེ་ནས་མི་མངའ་བའི་བསྲུང་
དུ་མེད་པ་བྱ་བ་ལ་ནན་ཏན་གྱི་རང་བཞིན་དུ་གྲུབ་པར་མཛད་པ་དང་། རྣམ་པར་
དག་པའི་རང་བཞིན་གྱི་སྦྱང་དུ་མེད་པ་ལ་བྱ་བ་ལ་ནན་ཏན་གྱི་རང་བཞིན་དུ་གྲུབ་
པར་མཛད་པ་དང་། རྩོལ་དུ་མེད་པའི་རང་བཞིན་གྱིས་བྱ་བ་ཐམས་ཅད་ལྷུན་གྱིས་
གྲུབ་པར་བྱ་བ་ནན་ཏན་གྱི་རང་བཞིན་དུ་གྲུབ་པར་མཛད་པ་དང༌། འཁྲུལ་པ་
མེད་པའི་རྡེང་དུ་གྱུར་པ་ཕྱིར་མི་ལྡོག་པ་བྱ་བ་ལ་ནན་ཏན་གྱི་རང་བཞིན་དུ་མཁྱེན་
པའི་ཡེ་ཤེས་གྲུབ་པར་མཛད་པ་དང་། བོན་ཐམས་ཅད་གསལ་བ་ཀུན་ཏུ་ཁྱབ་པ་
ལ་གསལ་ལོ་ཞེས་པའི་བརྟག་ཏུ་མེད་པ་བྱ་བ་ལ་ནན་ཏན་གྱི་རང་བཞིན་དུ་མཁྱེན་
པའི་ཡེ་ཤེས་གྲུབ་པར་མཛད་པ་དང་བཅུ་གཉིས་ཏེ། སྤྱི་སྡོམ་པ་མཁྱེན་པའི་ཡེ་ཤེས་
2C



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དྲུག་ཅུ་རྩ་གཉིས་སོ། ( ༡༢༠) །དགའ་བ་བཅུ་དྲུག་གོང་ལྟར་དགའ་བཞི་རེ་ལ་བཞི་
བཞི་གྱེས་པའོ། ( ༡༢༠）།ཡབ་ལྔ་ནི། ཀུན་སྣང་ཁྱབ་པ། གསལ་བ་རང་བྱུང་དགེ་
ལྷ་གར་ཕྱུག །བྱེ་བྲག་དངོས་མེད་དགའ་བ་དོན་གྲུབ་དང་ལྔའོ། （ ༡༢༡） །ཡུམ་
ལྔ་ནི། ནམ་མཁའི་ལྷ་མོ། སའི་ལྷ་མོ། རླུང་གི་ལྷ་མོ། མེའི་ལྷ་མོ། ཆུའི་ལྷ་མོའོ།།
ཡེ་གཤེན་བརྒྱད་ནི། ཐང་མ་མེ་སྒྲོན། ཁ་སྟེ་མུ་ཡ། གཙུག་གཤེན་རྒྱལ་བ། སྣང་
བ་མདོག་ཅན། བ་རབ་གླིང་བཞི། བ་རབ་གླིང་རྩོག ཁྲི་རྨང་རྒྱལ་བ། ལྡེ་བོ་གསུང་
ཆེན་ནོ། །ཡེ་སངས་བརྒྱད་ནི། རིག་པའི་ལྷ་མོ། སྒྲའི་ལྷ་མོ་གཏེར་འཛིན་ལྷ་མོ་
གར་གྱི་ལྷ་མོ་སྐུའི་ལྷ་མོ་ཐུགས་རྗེའི་ལྷ་མོ་སྤོས་ཀྱི་ལྷ་མོ་སྨན་གྱི་ལྷ་མོའོ། །དྲི་མེད་
ལྷ་ལྔ་ནི། བདུད་རྩི་རྒྱལ་བ་ཞི་དལ་ཀུན་སྙོམས་གཙུག་ཕུད་རྒྱལ་བ། བྱམས་པ་
བདར་གཅོད་དོ། །མེ་ཏོག་མ་བཞི་ནི། དཀར་མོ་པདྨའི་སྤྱན་དམར་མོ་འབར་བའི་
ལྗགས་སེར་མོ་ཐོར་ཚུགས་ཅན་སྔོན་མོ་ཆུ་རྐང་མའོ། (༡༢༢） །འདུལ་གཤེན་
དྲུག་ནི། ཡེ་གཤེན་གཙུག་ཕུད་ལྕེ་རྒྱལ་པར་ཏི་གསང་བ་འདུས་པ་ཏི་སངས་རང་
ཞི་མུ་ཆོ་ལྡེམ་དྲུག་གསང་བ་ངང་རིང་ངོ་། །རྒྱལ་མོ་བཞི་ནི། དཔྱིད་གྱི་རྒྱལ་མོ་དབྱར་
གྱི་རྒྱལ་མོ་སྟོན་གྱི་རྒྱལ་མོ་དགུན་གྱི་རྒྱལ་མོའོ། ( ༡༢ ༣）།མཚོན་བྱེད་ནི་དཔེར་
ན་གཡུང་དྲུང་ལྟ་བུ་ལ་ངོ་བོ་འགྱུར་མེད། རིགས་གཡུང་དྲུང་རིགས། འདུལ་བྱེད་
གཏི་མུག་འདུལ་བའི་བརྡ་ཡིན་པ་ལྟ་བུའོ། (༡༢༤) །རྒྱལ་པོ་མུ་ཁྲི་བཙད་པོ་ནི།
རྒྱལ་པོ་སྐྱ་བསིང་ལ་སྲས་མེད་པས་མཆེད་ཟླ་ཡུལ་འཁོར་སྐྱོང་ཞེས་བྱ་བ་ཡབ་སྲས་
མང་དུ་ཡོད་པ་ལ། རྒྱལ་ས་ཤོར་གྱིས་དོགས་ནས་ནགས་ཚལ་དབེན་པར་ཡབ་ཡུམ་
འཐམ་པ་ལ་བྱམས་མ་ལ་གྲུབ་པ་བརྙེས་པའི་དྲང་སྲོང་ཚང་སྟང་དཀའ་བཅད་ཅེས་
བྱ་བ་མེའི་ཏིང་འཛིན་ལ་སྙོམས་པར་བཞུགས་པ་གཅིག་དང་མཇལ། དེར་རྒྱལ་
པོ་ཡབ་ཡུམ་གྱིས་ཞེ་ས་བྱས་ནས་འཚོ་བ་དྲོངས་བས་དྲང་སྲོང་དྲོད་ཀྱིས་བཙུན་མོའི་
20



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ལག་པ་ཚིག་སྟེ་སྐྱ་སིང་གིས་སོང་ནས་བཙུན་མོས་སྐད་ངན་ཤོར་བས་དྲང་སྲོང་ཏིང་
འཛིན་ལས་སད་ནས། ཀྱེ་མ་རྒྱལ་པོ་ཡབ་ཡུམ་དཀའ་བ་དང་བཅས་པས་བདག་
ལ་འདུན་པ་དོན་དུ་ཅི་ཞིག་གཉེར། ཞེས་གསུངས་པས། བདག་འཛམ་གླིང་ལ་
དབང་བསྒྱུར་བའི་རྒྱལ་པོ་ལགས་ན་ཡང་སྲས་མེད་པས་མཆེད་ཟླ་ཡུལ་འཁོར་སྐྱོང་
གིས་རྒྱལ་སྲིད་ཁྱེར་བས་བུའི་དངོས་གྲུབ་ཞུ་འཚལ། ཞེས་གསོལ་པས། དྲང་སྲོང་
གིས་བྱམས་མ་རིགས་སྔགས་དང་བཅས་པའི་བུམ་པ་གཅིག་གནང་སྟེ། འདི་ནམ་
མཁའ་ལ་གཏོར་དང་སྲིད་མངའ་བའི་ལྷ་རྣམས་ཁུག་པར་འགྱུར་རོ། །བཙུན་མོའི་
ལུས་ལ་བྱུག་དང་ལག་པ་སོས་པ་འོང་ངོ༌། །ཞེས་གསུངས་པས། ནམ་མཁའ་ལ་
ཐེངས་དྲུག་གཏོར་བས་ལྷ་དྲུག་དངོས་སུ་བྱོན་ནས་བཙུན་མོ་ལ་བྱིན་གྱིས་བརླབས་
པས་བཀྲི་ཥ་ཎ་ལ་སྲས་གཅིག་འཁྲུངས་པ་དེ། རྣ་བར་གཡུང་དྲུང་ཡོད་པ། སྤྱན་
བྱ་མིག་ལྟར་མས་འགེབས་པ། སོ་དུང་སོ་འཁོར་བ། རྐང་ལག་ཐམས་ཅད་ངང་
པ་བཞིན་འབྲེལ་པ་གཅིག་བྱུང་པས། བཙུན་མོས་ཡབ་རྒྱལ་པོ་ལ་མ་བསྟན་པར་
ངོ་ཚ་ནས་ཟངས་ཁ་སྦྱོར་དུ་བཅུག་པས་ཆུ་བོ་གང་ག་ལ་བསྐུར་ནས་བཏང་བས་
ལས་ཀྱི་དབང་གིས་གྲོང་ཁྱེར་ཡངས་པར་ཆགས། ཀུན་གྱིས་བལྟས་པས་མི་བྱུང་
བ་ལ་མ་ཤི་བར་འདུག་པས་ངོ་མཚར་ནས་གསོས། དེ་ཆེར་སྐྱེས་པ་དང་བོད་དུ་
བྱོན་ནས་ལྷ་རི་གྱང་ཏོའི་ཁ་ནས་ཡར་ལུང་སོག་ཀར་བབས་པས་བོད་དུ་སྒོམ་ལྷ་
བོ་ལྷ་སྲས་གནམ་ནས་བབས་བྱ་བ་བྱུང་
། བོད་ཀྱི་བ་གླང་གི་རྫི་བོ་ཁ་ཅིག་གིས་མཐོང་
ནས་གང་ནས་འོང་བྱས་པས། གནམ་དུ་མཛུབ་མོ་ཀེར་ཀེར་བྱེད་ཅིང་བགད་པས་
ལྕེ་སྟེང་དུ་གཡུང་དྲུང་རི་མོ་ཝལ་ཝལ་འདུག །སུ་ཡིན་བྱས་པས་བཙད་པོ་མི་ཡིན་
ཟེར། དེ་མི་རྣམས་ཀྱིས་ཤིང་ལ་ཁྲི་བྱས་ནས་གཉའ་བར་ཁུར་ཏེ་མི་ཐམས་ཅད་ལ་
བསྟན་པས། ལ་ལ་འཇིགས། ལ་ལ་བསྔངས། ལ་ལ་སྐྱུག་བྲོ ལ་ལ་ཤ་གཡོའོ། །གཤེན་
20?



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པོ་གཙོ་ལྡན་མཚེ་མགྲོན་ཞེས་བྱ་བ་ལ་བསྟན་པས་འདི་ངོ་མཚར་ལ་རྨད་དུ་བྱུང་
ངོ་འདི་ལ་བོད་ཀྱི་རྗེ་བྱའོ། །ཞེས་གསུངས་ནས་བོན་གྱི་ཚན་ཁྲུས་ནས་ཕྱུང་སྟེ།
མི་རྗེ་གཉའ་ཁྲི་བཙད་པོ་ཞེས་མཚན་གསོལ་བ་དེ་ལ་སྣང་མདོག་གིས་སྔགས་ཕྱོགས་
བོན་རྣམས་རྒྱལ་པོ་དེ་ལ་བསྟན། མུ་ཁྲི་བཙད་པོས་བསྒྲུབས་པས་ཐུན་མོང་དུ་ནམ་
མཁའ་ལ་བྱ་བཞིན་འཕུར་བ་ལ་སོགས་སུ་གྲུབ་རྟགས་སྟོང་དང་ལྡན་ཞིང་མཆོག་
ཡི་དམ་གྱི་ལྷ་དང་གཉིས་སུ་མེད་པར་གྲུབ་པའོ། ( ༡༢༥) །དཔོན་གསས་ཁྱུང་རྒོད་
རྩལ་ནི། ལ་སྟོད་ཀྱི་དཔོན་གསས་ཁྱུང་རྒོད་རྩལ་ལ་ཚ་དམྱལ་གྱི་སྣང་བ་ཤར་སྐབས།
ཡང་ལན་ཅིག་ཏུ་རི་སྔོ་ཟང་ངེ་བ་གཅིག་གི་རྩེ་ནས་མིང་ནས་བཏོན་གྱིན་འབོད་
པ་གཅིག་གྲགས་པས་གཉེན་ཅིག་ཡིན་ནམ་སྙམ་ནས་ཕྱིན་ཙ་ན། རི་དེ་ལ་གྲི་རྩེ་
མོ་རྣོ་བ་མང་པོ་རྩྭ་ལྟར་སྐྱེས་པའི་གསེབ་ནས་ཡར་སོང་བས་རྐང་པ་གཤགས་ནས་
རུས་ཆོད་དུ་འགྲོ་ཡིན་འདུག །ཚ་བའི་སྡུག་བསྔལ་གྱིས་མི་དྲན་དགུ་དྲན་གཅིག་
བྱུང་། ཕྱི་ལོག་ན་དྲག་གམ་སྙམ་ནས་མར་ལོག་པས་ད་ཅི་བས་ཀྱང་བཅད་ཚབས་
ཆེ་བ་ཞིག་བྱུང་། སྟག་ལ་མེ་འབར་དྲན་ནས་བསྒོམས་པས་མ་ཆོད་པ་རལ་གྲི་ཐམས་
ཅད་ཉལ་ནས་ཐལ་གསུངས། ཡང་ཕྱིན་པས་ཐལ་བའི་འོབ་འདོམས་གང་བ་ཙམ་
གཅིག་གདའ་བ་ལ། ཁྲིད་མཁན་དེས་ནང་དུ་འགྲོ་ཟེར་ནས་ཕྱིན་པས་མེ་མུར་གྱི་
འོབས་སུ་ཆུད་ནས་ཤ་ལྤགས་རྣམས་ཚིགས་ཏེ་རུས་པ་ཟང་ཟང་སོང་། དམྱལ་བའི་
མེ་འོབས་སུ་སོང་བར་འདུག་སྙམ་ནས་ཕུར་པའི་ལྷ་འབྲུག་གསས་ཆེམ་པ་དྲན་ནས་
བསྒོམས་པས་ཐལ་ཕུང་གི་སྣང་བ་མེད་པར་ཞི་ནས་སོང་། བོན་ལ་ཡིད་ཆེས་པའི་
མོས་པ་གཅིག་བྱུང་གསུངས། ཡེ་ཤེས་བཅུ་དྲུག་ནི་གོང་ལྟར་དགའ་བ་བཅུ་དྲུག་
དང་མཐུན། (༡༢༦) རྒྱལ་གཤེན་མི་ལུས་བསམ་ལེགས་ཉིད་ཀྱིས་དགའ་ལྡན་
ལྷ་ཡུལ་དུ་ཀྱེ་མ་འོད་མཚོ་ལ་མ་རྒྱུད་ཀྱི་དབང་བཞི་ཡོངས་རྫོགས་ཞུས་ནས་སླར་
203



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
རྒྱལ་བ་མཉེས་ཚལ་དུ་ལྔ་བཅུ་ཕྲག་གསུམ་ལ་བསྒོམ་པས་མི་མིན་གྱིས་ཆོ་འཕྲུལ་སྟོན་
པས་བསམ་ལེགས་ཉིད་དཔག་ཚད་གསུམ་གྱི་ནམ་མཁའ་ལ་གསང་མཆོག་གི་སྐུ་
རུ་མངོན་དུ་བཞེངས་ནས་བཞུགས་པའི་ཁྲི་ད་ལྟའང་ས་དང་མ་འབྲེལ་བ་ཡོད་སྡེ་
བརྒྱད་ཀྱི་ཆོ་འཕྲུལ་ཞི་ནས་ཕྱི་ནང་གསང་བའི་ཁྲིམས་ནི་དྲང་སྲོང་དང་ཡེ་གཤེན་
དང་ཨ་དཀར་བའི་ལུགས་སུ་བསྟན། དམ་པ་དེ་གཤེགས་བཞུགས་མི་མངའ་ཡང་
སེམས་ཅན་གྱི་དོན་དུ་བཞུགས་པར་གསོལ་བ་བཏབ་པས་གསང་མཆོག་གི་བྲག་
ཕུག་ཏུ་མཁའ་འགྱིང་དཀར་པོའི་སྐུ་རང་བྱོན་གྱི་དྲུང་ནས་གསེར་གྱི་དཀྱིལ་འཁོར་
རིན་པོ་ཆེ་སྣ་ཚོགས་ཀྱི་བརྩེགས་པ་གསང་མཆོག་གི་གཞལ་ཡས་སུ་རྒྱུ་རིང་བསྲེལ་
ལ་གྲུབ་པའི་གསང་མཆོག་གི་གཙོ་འཁོར་དང་བཅས་པའི་གཟུགས་གསལ་བར་
དོད་པ། སྲ་བ་གྱད་གཏུན་གྱིས་མི་ཤིགས་པ། སྐུ་ལ་ཡེ་ཤེས་ཀྱི་འོད་མར་མེ་ལྟར་
གསལ་བ། ཆེ་ཆུང་ཁྲུ་གང་ཚད་གཙོ་འཁོར་རིམ་པར་གནས་པ། འོག་གཞི་དཀྱིལ་
འཁོར་ལ་བྱས་པས་ལྷ་སྲིན་གྱིས་ཀྱང་གདན་མི་དྲངས་བ་དེ་ལྟ་བུ་ཕྱི་རབས་ཀྱི་དད་
བརྟེན་དུ་བཞག་ནས་སྦྲུལ་ཤུབ་ནས་བྱུང་བ་བཞིན་དུ་གསང་མཆོག་གི་སྐུ་རུ་མངོན་
པར་སངས་རྒྱས་ནས་ས་བཅུ་ཟིལ་གྱིས་གནོན་པའི་དབྱིངས་ནས་ད་རུང་ཡང་གསང་
མཆོག་བོན་གྱི་འཁོར་ལོ་བསྐོར་རོ། །ཞེས་སོ། (༡༢༧) །གཟུགས་ལྔ་ནི། ཞི་བ་
རྒྱས་པ་དབང་དྲག་པོ་ནར་མོའོ། །ཁ་དོག་གི་གཟུགས་དྲུག་ནི། དཀར་ལྗང་དམར་
སྔོ་སེར་སྣ་ཚོགས་དང་དྲུག་གོ (༡༢༨） །གདོན་ལྔ་ནི། ས་བོན་ཟ་བ་སྲིད་ལེན་
གྱི་གདོན་བུད་མེད་ཀྱི་གཟུགས། དྲི་ཆེན་ཟ་བ་སྲུལ་པོའི་གདོན་ཁྱིའི་གཟུགས།
ཟླ་མཚན་ཟ་བ་ཕུང་སྲིའི་གདོན་རྟའམ་རྔ་མོང་གཟུགས། དྲི་ཆུ་ཟ་བ་ཡི་དྭགས་ཀྱི་
གདོན་བན་གླང་གི་གཟུགས། ཤ་ཆེན་ཟ་བ་ཤ་ཟའི་གདོན་མ་ཧེའི་གཟུགས་དང་
ལྔའོ། (༡༢༩） །གཅན་ལྔའི་ཐོད་པ་ནི། དབུས་སེང་ཐོད་ཤར་གླིང་བྱང་རྟ་ནུབ་
29



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འབྲུག །ལྷོ་ཁྱུང་ཐོད་དོ། ( ༡༣༠）།ཡོན་ཏན་བདུན་ནི། མཛེས་རྒུ་སྙན་རྒྱུ་ཞིམ་
རྒུ་བདའ་རྒུ་འཇམ་རྒུ་སྡུག་རྒྱུ་འཐད་རྒུའོ། ( ༡༣༡）།བསྒྲལ་བའི་ཞིང་བཅུ་ནི་འོག་
ན་གསལ། (༡༣༡） རུ་ཏྲ་གོལ་བའི་ལོ་རྒྱུས་ནི། སྔོན་གྱི་དུས་ནའང་ཐར་པ་ནག་
པོ་བྱ་བ་གཅིག་གིས་སྟོང་ཉིད་སྙིང་རྗེའི་མ་ཟིན་པར་སྦྱོར་སྒྲོལ་རང་ཁར་སྤྱོད་པས།
ངན་སོང་གི་ཁར་བརྒྱུད་དེ་དམྱལ་བ་ཆེན་པོར་སྦྱངས། དེའི་ཚེ་སྔར་བསྐྱེད་རིམ་
ཐེར་ཟུག་བསྒོམ་པའི་འབྲས་བུ་སྨིན་ཏེ་དམྱལ་བ་ནས་ཚེ་འཕོས་ཏེ་སྨད་འཚོང་མ་
ཞིག་གི་མངལ་དུ་ཞུགས། དུས་དེར་མ་ཤི་ནས་རོ་དུར་ཁྲོད་དུ་སྐྱེལ་བས། མངལ་
ནས་ཕྱིར་བུད་དེ་མའི་ཤ་ཁྲག་ལ་ཟོས་པས་གཤོག་དྲུག་རྒྱས་ཏེ་མ་ཊོ་ནག་པོ་བྱ་བ་
བྱུང་བའོ། ( ༡ ༣༢） །སྤྲུལ་གཞི་ནི། འདི་ལ་ཏིང་འཛིན་སེམས་དཔའི་ས་བོན་
ཡོད་པའང་ཡོད། གང་ལྟར་ཡང་སྔ་མ་སྔ་མའི་སྤྲུལ་གཞི་དང་། ཕྱི་མ་ཕྱི་མ་སྤྲུལ་
པར་ཤེས་དགོས་སོ། (༡༣༣） །ཡིག་འབྲུ་ཞེས་པ་དེ་རྣམས་མདུན་བསྐྱེད་ལའང་
ས་བོན་སྔགས་འཁོར་རྣམས་བདག་བསྐྱེད་བཞིན་དུ་ཀུན་ལ་བསྒོམ་དགོས་ཞེས་
རྗེ་ཉིད་ཀྱི་ཞལ་གསུངས་རྣམ་དག་གོ (༡༣༤）།མཆོག་གི་དངོས་གྲུབ་ལྔ་ནི།
གསུང་ཐུགས་ཡོན་ཏན་ཕྲིན་ལས་དང་ལྔའོ། །ཐུན་མོང་ལྔ་ནི། ཚེ་ནོར་ལུས་ནུས་པ་
མཐུ་དང་ལྔའོ། ( ༡༣༥）།ཨ་གསལ་འཛབ་འཁོར་ལྟ་བུ་ཞེས་སྔགས་རྣམས་རང་སར་
སྡོད་པ་ལས་སྔགས་ཕྲེང་འཁོར་མི་དགོས། ( ༡༣༥） མཆོག་ལྔགོང་ལྟར་རོ། （ ༡༣༦) །ཕྲེང་
བ་རིགས་མི་གཅིག་པ་རྣམས་མི་བསྲེ་ཞེས་པ། དཔེར་ན་ཤིང་ཕྲེང་དུང་ཤེལ་སོགས་
མི་གཅིག་པ་བསྲེས་ནས་ཕྲེང་བ་གཅིག་མི་བྱ། (༡༣༧) ཚོགས་བཅོ་ལྔ་ནི། སྦྱོར་
བ་གསུམ་སྒྲོལ་བ་གསུམ་སྤར་བ་གསུམ་འབུལ་བ་གསུམ་ཁོ་ན་ཉིད་གསུམ་དང་བཅོ་
ལྔའོ། །ཡན་ལག་དྲུག་ཅུ་ནི་གོང་ལྟར། ཡེ་ཤེས་དྲུག་ཅུ་བཞིན་ནོ། །འབར་བ་བརྒྱད་
ཅུ་ནི། དཔའ་རྟགས་བརྒྱད་ཅུ་སྟེ་འདིའི་གོང་ན་གསལ་ལོ། （༡༣༨） །ཐེག་དགུ་ནི།
21



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཐེག་རིམ་ལས། རང་རང་ལྟ་བའི་ཤུགས་ཀྱིས་ས་ལམ་གནས་སུ་ཐེག་པས་ཐེག་པ་
ཞེས་བྱའོ། །སྟོན་པ་ཕྱ་ཡིས་མཛད་པའི་ཕྱུ་གཤེན། རང་བཞིན་ཡས་སུ་སྣང་བའི་
སྣང་གཤེན། རྫུ་འཕྲུལ་གཉེན་པོ་རགས་པས་འཕྲུལ་གཤེན། ཤི་འདུར་སྲིད་པས་
སྲིད་གཤེན། གནས་གསུམ་དགེ་བས་དགེ་བསྙེན། ལུས་སེམས་སྐྱོན་དང་བྲལ་བས་
དྲང་སྲོང་། འཕྲོ་འདུ་བག་ཆག་དག་པས་ཨ་དཀར། ཡེ་ཤེས་སྐྱེ་འགག་མེད་པའི་
ཡེ་གཤེན། སྤྱི་ལུང་ཕུན་སུམ་ཚོགས་པའི་ཁྱད་པར་བ། ཞེས་སོ། (༡༣༩） །མོ་མ་
ལྡིང་ང་ལྡིང་ལུམ་བྱ་བ་དེ་ཡུལ་ཁྲི་འོད་བྱ་བ་ན། རྒྱལ་བུ་ཁྲི་ཤང་ནད་ཀྱིས་གདུངས་བ་
ལ་མོ་མས་སྲོག་གླུད་བཏང་ན་ཕན་ཞེས་སྨྲས་པས་ཕྱི་མར་དམྱལ་བ་ཡང་སོས་སུ་
མི་ལུས་དྲེད་མོང་མགོ་ཅན་དུ་སྐྱེས་ནས་མ་མཐོང་མཐོང་སྐད་སྨྲས་པས་མིག་གཉིས་
སྦྲུལ་ནག་གིས་བཟའ། བསམ་པ་ལོག་པས་སྙིང་སྡིག་པ་མགོ་དགུས་བཟའ། འདོད་
ལོག་དབང་གིས་གསང་གནས་སྦལ་ནག་གིས་བཟའ། ཟ་འདོད་ངན་པས་རྐང་
པ་ལྕགས་སྒྲོག་གིས་སྡོམ། དམར་གཏོའི་རྣམ་སྨིན་གྱིས་ཡང་སོས་གནས་སུ་ཤིན་
ཏུ་མནར། (༡༤༠) ཡོན་ཏན་བཅུ་གཉིས་ནི། རྟོགས་པའི་གདིང་གསུམ། ཐུགས་
རྗེའི་རྩལ་གསུམ། རིག་པའི་ངར་གསུམ། དོན་གྱི་ཡོན་ཏན་གསུམ་དང་བཅུ་གཉིས་
སོ། (༡༤༡） །སྟག་པ་ནི། ཤུན་པ་གྲོ་ག་འཐུག་པོ་ཅན་དེའོ། །འོ་སེ་ཨ་ཉག་ཤིང་
།
( ༡༤༢） སྦྱོང་རྟོགས་སྤར་གསུམ་ནི། རང་བཞིན་ཕུང་ལྔ་དུག་ལྔ་སོགས་མ་དག་
པ་སྦྱང་
། ངོ་བོ་སྐུ་ལྔ་ཡེ་ཤེས་ལྔར་རྟོགས། དོན་དུ་འཆི་བ་མེད་པའི་བདུད་རྩི་ལྔར་
སྤར། （༡༤༣） མེ་ལོང་དགུ་ནི། ཐབས་ཀྱི་མེ་ལོང་ཐིག་ལེ་རྐྱང་སྦག་སྤྱོད། འཛིན་
པའི་མེ་ལོང་གསེར་གྱི་ལུང་ནོན་ཚེ། གནས་པའི་མེ་ལོང་ལུང་ཕྲན་རྩ་བར་བཟུང་།
གསུང་གི་མེ་ལོང་ཁུ་བྱུག་རོལ་པ་ཆེ། ཐུགས་རྗེའི་མེ་ལོང་ཅོག་བཞག་མཉམ་པའི་
ངང་། གསལ་བའི་མེ་ལོང་རིག་པའི་རྒྱུན་ཐག་བསྲིང་། གོམས་པའི་མེ་ལོང་ལུང་
2



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གི་རྒྱུན་ཐག་སྐྱོང་། བསྐལ་པའི་མེ་ལོང་སེམས་ཀྱི་ངང་ཐག་མཐུད། སྣང་ལ་དངོས་
མེད་མཛུབ་ཚུག་ལྷུག་པར་ཞོག །ཅེས་པས། སེམས་ཕྲན་སྡེ་བདུན་ཁུ་བྱུག་དབྱིངས་
འཆད་བཅས་དགུའོ། ( ༡༤༤) །སྤྱི་བོ་བདེ་ཆེན་གྱི་འཁོར་ལོ་རྩ་འདབ་སོ་གཉིས་
ནི། རིམ་པ་ཅན། འདོད་པ་ཅན་འདོད་ཅན་མ་སྲོག་གི་ལུས། ཟླ་ཐུང་མ་ཟླ་སྟེར་
མ་མཛེས་པ་མ་འོད་ལྡན་མི་སྨྲ་བ་ཀུ་ཤ་མ་ཤི་བ་ཡོང་དག་པ་ཅན། མེ་མ་མི་རོ་མ་
ནེ་ཙོ་མ་གང་བ་མ་ཉི་མ་རོ་ལྡན་མ། ཀོས་རིང་མ་ཚང་སྟེར་མ་བདུད་རྩི་མ་དུང་
ཅན་མ་དུང་སྣ་མ་དུང་མིག་མ་དུང་རྣ་མ་རྒྱགས་མ་དབང་རྒྱག་མ་བསྒོམ་པ་མ་རྒྱག་
པའི་རྒྱལ་མ་ངོ་མཚར་རྐྱང་མ་སྙེམས་པ་མ་ཚིག་བརྟན་མ་དང་སུམ་ཅུ་སོ་གཉིས་
སོ། །ལོངས་སྤྱོད་འཁོར་ལོ་བཅུ་དྲུག་ནི། ལོངས་སྤྱོད་མ་ལོངས་སྤྱོད་གཏེར་ལོངས་
སྤྱོད་གསང་ཉི་མ་འགྲོ་ཉི་མ་གསལ་སྐལ་བ་ཆེ་སྐོམ་པ་མ་ཐལ་བའི་གདོང་བཟའ་
བ་མ་བཟའ་བ་ཟ་བཀྲེས་པ་མ་བཅུད་ལེན་མ་རོ་བཀུར་མ་རོ་འཇིག་མ་རོ་མྱོང་བྱེད་
ཁྲུང་ཁྲུང་མ་དང་བཅུ་དྲུག་གོ (༡༤༥）།སྙིང་ག་བོན་ཉིད་ལ་བརྒྱད་ནི། རིན་
ཆེན་ཅོད་པན་པདྨ་ཆེན་པོ་རྡོ་རྗེ་ཆེན་པོ་སྟོབས་པོ་ཆེ་མགོན་པོ་ཆེན་པོ་སྒྲ་བོ་ཆེ་
ཉེར་དགའ་ཆེན་པོ། མྱོས་མཁྱེན་དང་བརྒྱད་དོ། །ལྟེ་བ་སྤྲུལ་པ་དྲུག་ཅུ་རྩ་བཞི་
ནི། ཡང་དག་ཤུག །ཤིན་ཏུ་བཟང་བཟང་འགྲོ་སྟོབས་ཆེན་མི་མཛད་མཛེས་ཆེན་
མདུན་སྐྱེས་རྒྱག་པའི་རྟག །རྒྱུག་པའི་ཆ་རྒྱགས་པའི་ཆུ་རྒྱུག་པ་ཅན་རྒྱགས་མཐུན་
རྒྱག་པའི་རླན་རྒྱག་འཆང་རྩུབ་པ་མ་ཁ་ཆུ་ཅན་གླང་སྣ་དབུག་འགག །གཡའ་ཁ་
འགྲོ་འདོད་ཆགས་མ་ཁྲག་གི་གདོང་ཟ་བྱེད་མ་མི་བཟད་སྒྲ་སྒྲོག་མ་དྲི་ལྡན་མ་དབྱུག་
རྡེག་མ་བརྟུལ་ཞུགས་མ་དབྱངས་ཅན་མ་དབྱངས་སྐྱེས་མ་སྤྲིན་གྱིས་ཤུགས་ཆུ་བ་
མཐོ་རྒྱ་ལྟར་མ་ཡུད་ཙམ་མ་ཡུད་ཙམ་སྐྱེས་རྒྱབ་བལྟས་མ་དབྱུག་པ་མ་དབྱུག་སྙེམ་
མ་རྙིང་པ་མ་ཚིག་མ་ལྷ། ཚིགས་ཀྱི་ལྷ་ཚིགས་ཀྱི་ཚིག །ཚིགས་ཀྱི་ཚད་རྡུལ་འབབ་
212



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
མ་ཚིགས་ཀྱི་གནས་ཚིགས་ཀྱི་རྡོ་ཚིགས་ཀྱི་འོད་ལུ་གུ་རྒྱུད་དུལ་བྱེད་མ་དུལ་འགྲོ་
མ་གཟི་བརྗིད་མ་དྲི་མ་དུལ་སྙེམ་པ་མ་ཆུན་ཕྱང་ལྟོ་ཆག་པ་ཅན་ཆག་པ་ཆང་ཆུན་
ཕྱང་ཅན་སྦྲང་བུ་མ་ཕྲུ་གུ་མ་ཕྲུ་གུ་སྟེར་འགྲོ་བཟང་མ་ལོ་མ་ཅན་ལོ་མ་མགྲིན་རབ་
མཆོག་མ་རབ་གསལ་མ་དང་དྲུག་ཅུ་རྩ་བཞིའོ། །གསང་གནས་བདེ་སྐྱོང་ལ་ཉེར་
བརྒྱད་ནི། བདེ་བྱེད་མ་རེག་བྱེད་མ་བྷས་མ་བྱ་མཆུ་ཤུགས་ལྡན་བསྐྱོད་བྱེད་རྩ་འཇག་
མ་འགྲེང་མ་ཡལ་འདབ་མ་གླང་སྣ་མ་འཁྲས་མོ་གཡུང་མོ་སྟེར་མ་མ་ས་མ་སྟོབས་
ཆེན་ཚངས་རྒྱུ་རྒྱུན་འབབ་འཁྱིལ་མ་ཞགས་སྒོར་སྲུང་བྱེད་རླུང་འཛིན་དྲོད་མ་སྤར་
བྱེད་ཁྲག་འཛིན་སྦྲིད་བྱེད་གཡའ་ཟ་མ་མྱོང་མ་མིའུ་ཐུང་དང་ཉེར་བརྒྱད་དོ། །གཙོ་
བོ་གསུམ་སྐུ་གསུམ་ནི། དབུ་མ་བོན་སྐུ་གཡས་རྫོགས་སྐུ་གཡོན་སྤྲུལ་སྐུའོ། །འཁོར་
ལོ་ལྔ་སྐུ་ལྔའམ་ཡེ་ཤེས་ལྔ་ནི། སྤྱི་བོའི་འཁོར་ལོ་བོན་སྐུའམ་སྟོང་ཉིད་ཡེ་ཤེས། མགྲིན་
པའི་འཁོར་ལོ་རྫོགས་སྐུའམ་མེ་ལོང་ཡེ་ཤེས། སྙིང་གའི་འཁོར་ལོ་སྤྲུལ་སྐུའམ་སོར་
རྟོགས་ཡེ་ཤེས། ལྟེ་བའི་འཁོར་ལོ་ངོ་བོ་ཉིད་སྐུའམ་མཉམ་ཉིད་ཡེ་ཤེས། གསང་
གནས་འཁོར་ལོ་བདེ་བ་ཆེན་པོའམ་བྱ་གྲུབ་ཡེ་ཤེས་སོ། (༡༤༦)། བུམ་ཆུང་
བུམ་འབྲིང་བུམ་ཆེན་ནི། སྐྱིལ་ཀྲུང་བཅས་ཏེ་རླུང་བཟུང་ནས་ཐལ་མོས་པུས་མོ་
གཉིས་དང་དཔྲལ་བ་ལ་རེག་ནས་སེ་གོལ་བརྡབས་པའི་ཡུན་ཚད་གཅིག་ཏུ་བགྲང་
བ་སུམ་ཅུ་རྩ་དྲུག་ཐུན་ཚད་ཐུང་བ། བདུན་ཅུ་རྩ་དྲུག་འབྲིང་བ། བརྒྱ་རྩ་བརྒྱད་
ཆེ་བ་ཞེས་བུམ་ཆེན་བཞད་དོ། (༡༤༧) །དགུ་ཕྲུག་རླུང་ནི། ཕོ་རླུང་གསུམ་མོ་
རླུང་གསུམ་མ་ནིང་གསུམ་མོ། ( ༡༤༨） །ཨ་ཤད་ཀྱི་རྣམ་པ་མཚན་ཉིད་བཞི་ནི།
དམར་བ་རྒྱ་སྐྱེག་མེ་ཏོག །གསལ་བ་ཏིལ་གྱི་མར་མེ། ཚ་བ་ལྕགས་བསྲེག་ཐུར་མ།
ཕྲ་བ་ཟངས་ཁབ་ལྟ་བུའོ། (༡༤༩) །བྱང་ཆུབ་སེམས་ཀྱི་དཀྱིལ་འཁོར་མཚན་ཉིད་
བཞི་ལྡན་ནི། དཀར་བ་སྟོན་ཟླ། གསལ་བ་ཏིལ་མེ། ཟླུམ་པ་སྒོ་ང་། ཞུ་ལ་ཁད་
(
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དངུལ་ཆུ་ལྟ་བུའོ། (༡༥༠ ) །སྤྱོད་པ་རྩལ་སྦྱོང་ནི། རང་བཞིན་ཀུན་དགའི་སྤྱོད་
པ། གསང་བ་བརྟུལ་ཤུགས་ཀྱི་སྤྱོད་པ། ཕྱོགས་ལས་རྣམ་རྒྱལ་སྤྱོད་པ་དང་གསུམ་
ནི་སྐུ་གསུམ་རང་ཤར་གྱི་སྤྱོད་པའི་མན་ངག་ཡེ་ཤེས་རང་འབར་ལྟར་རོ། །སྒྱུ་མ་
ལམ་སློང་ནི། སྒྱུ་མ་བཅུ་གཅིག་གི་དཔེའི་མཚོན་ཏེ། འཁོར་འདས་ལམ་གསུམ་
གྱིས་བསྡུས་པའི་བོན་ཐམས་ཅད་སྒྱུ་མ་རྨི་ལམ་ཙམ་དུ་སྣ་ཚོགས་སུ་སྣང་བ་ཀུན་
རྫོབ་ཀྱི་བདེན་པ་དང་། དོན་དམ་ཡེ་ཤེས་སུ་འཆར་བ་དོན་དམ་བདེན་པ་གཉིས་
སུ་རྣམ་པར་གནས་ཏེ། དེ་ཡང་བདེན་པ་གཉིས་ཀྱི་ངོ་བོར་སྣང་བ་དེ་ལ་རང་བཞིན་
མེད་པ་གཟུགས་བརྙན་ལྟ་བུ། སེམས་ཀྱི་རང་བཞིན་གཅིག་ལས་མི་མཐུན་མི་འདྲ་
བ་ཐ་དད་དུ་སྣང་བ་ཆུ་བུར་ལྟ་བུ། རིག་པ་ཉིད་ཀྱི་རང་མདངས་ལས་འགྱུ་བའི་
རྩོལ་བསམ་ལས་འདས་པ་ཤར་བ་གློག་ལྟ་བུ། སྣང་ཞིང་དངོས་པོ་དང་བྲལ་བས་
བདས་ན་མི་སླེབ་བཟུང་ན་མི་ཟིན་པ་འཇའ་ཚོན་ལྟ་བུ། རླུང་གི་གཡོས་ན་རི་རོང་
དགུ་བརྒྱའི་ཕ་རོལ་ཞང་ཞུང་སྟག་གཟིག་གང་དུ་ཡང་བཞུད་པ་ལས་སྒྱུ་མའི་ལུས་
ལ་རིང་དུ་སོང་བ་ཡང་མི་སྣང་བས་མིག་འཕྲུལ་ལྟ་བུ། གནས་ཀྱི་ཁྱད་པར་ཁང་
བཟང་དང་ལོངས་སྤྱོད་ལྷ་ཀླུའི་ཡོ་བྱད་འདྲ་བ་མྱོང་བ་དྲི་ཟའི་གྲོང་ཁྱེར་(དེའང་རྒྱ་
གར་མཐའ་འཁོབ་ཆར་ཆེན་པོ་བབས་པའི་རྟིང་ལ་དྲི་ཟའི་གྲོང་ཁྱེར་བསམ་ལས་འདས་པ་ཡོད་ལ་ཁད་ནས་མེད་དོ།།
མཆན།) ལྟ་བུ། འདོད་པས་འདུན་པ་བཏང་ནས་བསྒོམ་པས་གང་ཡང་གྲུབ་པའམ་
མཐོང་བར་ཕྱིན་པ་ལ་སོགས་འདུན་པ་བྱར་ཡོད་ཀྱི་ལན་སྟེར་བྲག་ཆ་ལྟ་བུ། བེམ་
པོའི་གནམ་རི་ས་བྲག་ཁམས་ཀྱིས་གཞིག་ཅིང་འགག་ཏུ་མེད་པར་འབྱུང་བ་སྒྲིག་རྒྱུ་ལྟ་
བུ། འདིའི་དབང་པོ་འགག་མ་ཐག་ནས་བེམ་པོ་ཆད་ཅིང་གཞན་ཞིག་གི་བཀོད་པ་
སྣང་བ་མིག་ཡོར་ལྟ་བུ། སེམས་ཀྱི་ངོ་བོ་གཅིག་ཡིན་པ་ལས་བཟང་ངན་ལེགས་ཉེས་
སྣ་ཚོགས་འདི་ལ་མ་སླེབ་མ་ཁྱབ་བྱ་བ་མེད་པར་གང་སྟོན་པ་ཆུ་ཟླ་ལྟ་བུ། ལམ་ལ་ཞུགས་
21



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
པས་རྨི་ལམ་སྦྱང་པ་དང་སྤེལ་བ་ལ་སོགས་པ་ཅི་ལྟར་ཡང་བསྒྱུར་དུ་བཏུབ་པ་སྒྱུ་མ་ལྟ་
བུའོ། ༡༥༡) བསྒྲགས་པ་བསྐོར་གསུམ་ནི། རྫོགས་ཆེན་དང་སྤྱི་སྤུངས་སོགས་
རྒྱས་པ་ལྷ་ཡུལ་དུ་བསྒྲགས་པ། འབྲིང་པོ་མི་ཡུལ་དུ་བསྒྲགས་པ། བསྡུས་པ་ཀླུ་
ཡུལ་དུ་བསྒྲགས་པའོ།། (༡༥༢） དཔེར་ན་སེམས་སྡེ་བས་ཀ་བ་སེམས་ཀྱི་རོལ་པར་
ཤར་བ་ལས་ངོ་བོ་ཉིད་དུ་མེད་པར་འདོད། ཀློང་སྡེ་བས་ཀ་བ་གཞི་ནས་མ་གྲུབ་
པས་དོན་ལ་མེད་པར་འདོད་མན་ངག་སྡེ་པས་ཡོད་མེད་གང་ཡང་མི་དམིགས་ཤིང་
རོལ་པ་མི་འགེག་ངོ་བོ་མི་དམིགས་པར་དོན་ལ་ཡེ་གྲོལ་དུ་འདོད་དོ།། ( ༡༥ ༣ )
མན་ངག་བཀའ་རྒྱུད་སྐོར་བཞི་ནི། ཕྱི་ལྟ་བ་སྤྱི་གཅོད་ནང་མན་ངག་དམར་ཁྲིད།
གསང་བ་རིག་པ་གཅེར་མཐོང་། ཡང་གསང་མན་ངག་ཕུག་གཅོད་དང་བཞིའོ།།
( ༡༥༤ ) ཡེ་ཉིད་ནི་ཀློང་སྡེ་གཤེན་རྒྱལ་སེམས་སྡེ། ཁྱད་པར་ནི་མན་ངག་སྡེའོ།།
( ༡༥༥） སྔོན་འགྲོ་སྒོ་གསུམ་སྦྱང་བ་ནི། ལུས་ལ་གཉིས་ཕྱི་ནང་འཁོར་འདས་རུ་
ཤན་ཕྱེ་བ། ངག་ལ་བཞི། རྒྱས་གདབ། རྩལ་སྦྱང་། མཉེན་བཙལ། ལམ་གཞུག་
དང་བཞིའོ། ཡིད་སྦྱང་ལ། སྐུ་ཡིག་འབྲུ་ཐིག་ལེ་དང་གསུམ་མམ། ཡང་ན་གཉིས་
ཏེ་སེམས་བཟུང་བ་དང་། བྱུང་གནས་འགྲོ་གསུམ་རྩ་བཅད་པའོ།། (༡༥༦)
གྲུབ་ཐོབ་ཉི་ཤུ་རྩ་བཞི་ནི། ཡོངས་སུ་དག་པ། ཀླུ་བོན་ཡེ་ཤེས་སྙིང་པོ། ཁྲི་ལྡེ་ཟབ་
བུ། བ་ནམ་སྐྱོལ་པོ། ཁྲི་ཤོ་རྒྱལ་བ། རང་སངས་བསམ་གྲུབ། དར་མ་ཤེས་རབ།
དར་མ་བྷོ་ཏི། ཞང་ཞུང་ཁྲི་འཕེན། མུ་ཡེ་ལྷ་རྒྱུང་། རྨ་གཤེན་ལེགས་བཟང་།
གྱེར་གཤེན་སྟག་ལ་དབང་། གཡུང་དྲུང་གསས། གསས་ཆེན་གཡུང་འཕེན། དགེ་
འབར་དོན་གྲུབ། གྱེར་སྤུངས་དགེ་འཕེན། སྲས་དགེ་རྒྱལ། ཞང་ཞུང་རྣམ་རྒྱལ།
མུ་རྒྱུང་དཀར་པོ། དབྱིངས་གྲུབ་པ། ར་སངས་འཕེན་རྒྱལ། གུ་རིབ་གསས་དགའ།
ཟླ་བ་རྒྱལ་མཚན། ཏ་པི་ཧྲི་ཙའོ།། (༡༥༧） སྒྲོན་མ་བཞི་ནི། རྒྱང་ཞགས་ཆུའི་
215



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྒྲོན་མ། ཐིག་ལེ་སྟོང་པའི་སྒྲོན་མ། དབྱིངས་རྣམ་དག་གི་སྒྲོན་མ། ཤེས་རབ་རང་
འབྱུང་གི་སྒྲོན་མ་དང་བཞིའམ། ཡང་ན་དཀར་འཇམ་རྩ་ཡི་སྒྲོན་མ། ཙི་ཏ་ཤའི་
སྒྲོན་མ་དང་དྲུག་གོ ( ༡༥༨） །མ་དག་པའི་རྒྱང་ཞགས་དེས་འཁྲུལ་སྣང་མཐོང་ལ་ཡེ་
ཤེས་མི་མཐོང་བ། དག་པའི་རྒྱང་ཞགས་དེས་འཁྲུལ་སྣང་མི་མཐོང་ལ་ཡེ་ཤེས་མཐོང་
བས་མ་དག་པའི་རྒྱང་ཞགས་ལས་དག་པའི་རྒྱང་ཞགས་ཆེ་པའོ། དེ་ནི་མཐོང་སྣང་
དག་མ་དག་གི་སྒོ་ནས་དབྱེའོ།། (༡༥༩) གནད་བཞི་ནི། ལུས་ངག་སེམས་ཀྱི་
གནད། འཆར་བྱེད་སྒོའི་གནད། འཆར་གཞི་ཡུལ་གྱི་གནད། རླུང་རིག་དལ་བའི་
གནད་དོ།། (༡༦༠) སྣང་བ་བཞི་ནི། བོན་ཉིད་མངོན་སུམ་གྱི་སྣང་བ། ཉམས་
གོང་འཕེལ་གྱི་སྣང་བ། རིག་པ་ཚད་ཕེབས་ཀྱི་སྣང་བ། བོན་ཉིད་ཟད་པའི་སྣང་
བ་དང་བཞིའོ། (༡༦༡） མཛོད་ཆེན་ནི། སྡེ་སྣོད་རིན་པོ་ཆེའི་མཛོད་དང་དབྱིངས་
རིག་མཛོད་ལས་སོ། (༡༦༢） བསྐྱེད་པའི་རིམ་པ་ལ་གསུམ་སྟེ། བདག་ལུས་བུམ་
པ་རྡུལ་ཚོན་ལ་བསྐྱེད་པ་ནི་དམ་ཚིག་སེམས་དཔའ། དབྱིངས་ནས་སྤྱན་དྲང་པ་
ནི་ཡེ་ཤེས་སེམས་དཔའ། དེ་དང་གཉིས་སུ་མེད་པ་ལས་གྱི་སེམས་དཔའ་འོ།།
(༡༦༣） རྫོགས་རིམ་ལ་གསུམ་སྟེ། སྣང་རྫོགས། སྟོང་རྫོགས། རྫོགས་པ་ཆེན་
པོའོ།། (༡༦༤) གསང་གསུམ་ནི། སྔགས་ཕྱི་པ་དང་ནང་པ་དང་། ཡང་རྩེ་བླ་
མེད་དང་གསུམ་མོ། ། དད་པ་གསུམ་ནི། མོས་པའི་དད་པ། དྭངས་པའི་དད་པ་
ཡིད་ཆེས་པའི་དད་པའོ། དཔྱད་གསུམ་དག་པ་ནི། མཐོང་བ་མངོན་གྱུར་སྟོན་
པའི་ཆ་ལ་མངོན་སུམ་ཚད་མས་གནོད་པ་མེད་པ། ཅུང་ཟད་ལྐོག་གྱུར་སྟོན་པའི་
ཆ་ལ་རྗེས་དཔག་ཚད་མས་གནོད་པ་མེད་པ། ཤིན་ཏུ་ལྐོག་གྱུར་སྟོན་པའི་ཆ་ལ་
ལུང་ཚད་མས་གནོད་པ་མེད་པ་སྟེ། མདོར་བསྡུས་ན་སྐྱོན་རགས་པ། ཕྲ་བ། ཤིན་
ཏུ་ཕྲ་བ་གསུམ་གྱིས་དབེན་པ་སྟེ། དཔེར་ན་བསྲེགས་བཅད་བརྡར་བའི་གསེར་
215



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བཞིན་ནོ། ཚད་གསུམ་ནི། སངས་རྒྱས་ཀྱིས་ཞལ་ནས་གསུངས་པ་བྱིན་གྱིས་བརླབས་
པ་རྗེས་སུ་གནང་བའི་བཀའ་ཚད་མ། མདོ་རྒྱུད་ཀྱི་དགོངས་དོན་ཉིད་ནས་འཕགས་
མཆོག་ལོ་པཎ་རྣམས་ཀྱི་རྒྱུད་དོན་མངོན་པར་བཀྲོལ་བའི་ལུང་ཚད་མ། བཀའ་
ལུང་རྣམ་དག་གི་དོན་ཉམས་སུ་མྱོང་ནས་རྟོགས་པ་རྒྱུད་ལས་ཤར་བ་རིག་པ་ཚད་
མའོ།། སྨྲས་པ།
ཟབ་དཀར་ཐེག་སྒོ་བདེ་བླགས་རྟོགས་པའི་བོན།།
ཟབ་སྔགས་མཛོད་འཛིན་གྲུབ་དབང་མངྒ་ཡི།།
ཟབ་མོའི་བེའུ་བུམ་ལྷ་གཉེན་ཤེལ་སྒོང་ཞེས།།
ཟབ་གསང་སྒོ་འབྱེད་ཞལ་ལུང་ཟུར་རྒྱན་བྲིས།།
མ་དག་ཀུན་སློང་བསམ་པས་མ་བསླད་ཀྱང་།།
མ་རིག་དབང་གིས་ཉེས་འགལ་ཅི་མཆིས་དང་།
མ་རྟོགས་དབང་གིས་འགྲེལ་བཤད་ལོག་པ་སོགས།།
མ་ལུས་ཆབས་གཅིག་རྩ་གསུམ་ལྷ་ལ་བཤགས།།
དེ་ལྟར་འདི་འབད་དགེ་རྩ་གང་བྱུང་བ།།
དེ་སྙེད་མཁའ་ཁྱབ་སེམས་ཅན་མ་ལུས་པ།།
དེ་དག་ཕྱམ་གཅིག་སངས་རྒྱས་དགོངས་རྙེད་ནས།།
དེ་བཞིན་ཉིད་སྐུའི་གོ་འཕང་འཐོབ་ཕྱིར་བསྔོ།
27



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྣམ་དཀར་དགེ་རྩ་ཉིན་མོར་བྱེད་པའི་གཟིས།
རྣམ་མང་སྲིད་འཁོར་མུན་པ་རབ་བཅོམ་ནས།།
རྣམ་དག་རྒྱལ་བའི་རིང་ལུགས་ལ་ཞུགས་ཏེ།
རྣམ་གྲོལ་བདེ་ཆེན་གླིང་དུ་དབུགས་འབྱིན་ཤོག །
ཅེས་པའི་ལྷ་གཉེན་ཤེལ་སྒོང་གི་ཟུར་རྒྱན་བཀའ་ལུང་ཕྱོགས་བསྒྲིགས་ཞེས་པ་འདི་ནི་སྐྱང་སྤྲུལ་གཞན་ཕན་སྐལ་
བཟང་དོན་ལྡན་སོགས་དཔོན་སློབ་བདུན་ཙམ་གྱིས་མཚམས་སྦྱར་བ་དང་། རང་དང་རང་འདྲ་རྣམས་ལ་ཕན་
སེམས་ཀྱིས། ཐོས་བསམ་གྱི་ཡོན་ཏན་གང་ཡང་དབེན་པའི་བསྟན་འཛིན་རིན་རྒྱལ་གྱིས་དགེ་འཕེལ་རི་ཁྲོད་དུ་བྲིས་
པས་འགྲོ་ཀུན་བོན་སྐུའི་རྒྱལ་ས་ཟིན་པའི་རྒྱུ་རུ་འགྱུར་པར་ཀུན་མཁྱེན་བླ་མ་མཆོག་གིས་བྱིན་གྱིས་རློབས་ཤིག །དགེའོ།།
༧རྒྱལ་བ་གཉིས་པ་གྲུབ་དབང་བླ་མའི་བཀའ།། རིམ་གཉིས་ལམ་གྱི་
གདམས་པའི་གསང་མཛོད་གང་། འབྱེད་བྱེད་འཕྲུལ་གྱི་ལྡེ་མིག་འདི་མེད་
ན།། ཇི་བཞིན་གནད་གསང་མཐོང་བ་ཉིན་སྐར་ཙམ།། ༧དེ་ཕྱིར་ཤི་གསོན་
རེ་བའི་འབྱོར་ཚོགས་ལས།། རྒྱལ་ཚབ་བླ་མས་སྤར་འདི་བསྐྲུན་པའི་སྐབས།།
དད་གསུམ་རབ་ལྡན་མ་ཇོ་ཞིག་ཆུང་ནས། རིན་ཆེན་གཉིས་པའི་ཏོང་ཙེ་བཞི་
བཅུ་ཕུལ།། ༧དེ་ལས་བྱུང་བའི་རྣམ་དཀར་འོད་བརྒྱའི་ཟེར།། འགྲོ་ཀུན་དད་
པའི་པདྨོར་རྟག་འཇུག་སྟེ།། རྣམ་གྲོལ་རྫོགས་པའི་ཟིལ་དངར་འབུམ་ཕྲག་
གིས།། མཐར་ཐུག་གཏན་བདེའི་ལང་ཚོ་རྒྱས་གྱུར་ཅིག །ཅེས་གཤེན་བཙུན་ཚུལ་
ཁྲིམས་དབང་རྒྱལ་གྱིས་སྨྲས་སོ། །
218



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
མ་རྒྱུད་ཐུགས་རྗེ་ཉི་མའི་ཁྲིད་རིམ་
ཐར་ལམ་མྱུར་བགྲོད་ཅེས་
བྱ་བ་བཞུགས་སོ།།
༄༅། །སྟོན་པ་ཀུན་ཏུ་བཟང་པོ་མཁའ་འགྱིང་དཀར་པོ་གསང་བ་གསང་ཆེན་
གསང་མཆོག་མཐར་ཐུག་སྐུ་ལ་ཕྱག་འཚལ་ལོ། །ཐུགས་རྗེ་ཆེན་པོས་དུས་རྣམས་
ཀུན་ཏུ་བཟུང་ཞིང་བསྐྱབ་ཏུ་གསོལ་ལོ། །
ཀ་དག་བདེ་ཆེན་བླ་མ་ཀུན་ཏུ་བཟང་།།
ལྷུན་གྲུབ་རིག་རྩལ་རབ་འབར་གསང་མཆོག་ལྷ།།
ཀུན་ཁྱབ་ཐུགས་རྗེའི་བདག་ཉིད་ཀྱེ་མ་ཡུམ།
རྩ་གསུམ་ལྷ་ཚོགས་བདེ་འཁོར་དབུས་སུ་རོལ།།
ཕྱི་ལྟར་རྣམ་དག་ཡུམ་ཆེན་སུམ་ཅུ་གཉིས།།
ནང་ལྟར་བྱམས་ཆེན་ལྷ་མོ་བརྒྱ་རྩ་བརྒྱད།།
གསང་བ་མ་རྒྱུད་ལྷ་ཚོགས་སུམ་བརྒྱ་དྲུག།
མཁའ་འགྲོ་རྒྱ་མཚོས་བྱང་ཆུབ་བར་དུ་སྐྱོངས།།
མ་རྒྱུད་མཁའ་འགྲོའི་རྫོགས་རིམ་ཟབ་མོའི་ལམ།།
ཉམས་སུ་ལེན་ལ་འཇུག་སྒོའི་ཐོག་མ་རུ།།
19



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྔོན་འགྲོའི་ཁྲིད་རིམ་ཟབ་མོའི་ལུང་བཞིན་བཀྲལ།།
མ་རྒྱུད་དམ་ཅན་སྲུང་མས་གནང་བ་སྩོལ།། །
དེ་ལའང་མ་རྒྱུད་ཐུགས་རྗེ་ཉི་མའི་ཁྲིད་ཀྱི་རིམ་པ་བསྟན་པ་ལ་ས་བཅད་གསུམ་
སྟེ། སྔོན་འགྲོའི་ཁྲིད་ཀྱིས་གཞི་བཟུང་། དངོས་གཞིའི་ཁྲིད་ཀྱིས་འབྲས་བུ་མངོན་
དུ་བྱེད། མཐར་ཕྱིན་ཁྲིད་ཀྱིས་འགྲོ་དོན་མཐར་ཕྱིན་པ་བྱེད་པའོ། །
དང་པོ་ལ་བཅུ་བ་ཉིས་ཡོད་པའི་ཐོག་མར་བཤེས་གཉེན་བླ་མ་བསྟེན་པའི་ཁྲིད་
ལ་གསུམ་སྟེ། བསྟེན་བྱ་བླ་མའི་མཚན་ཉིད། བསྟེན་བྱེད་སློབ་བུའི་མཚན་ཉིད།
ཅིལྟར་བསྟེན་པའི་རང་བཞིན་ནོ །དང་པོ་ལ་གཉིས་ཏེ ཡོན་ཏན་དང་ལྡན་པ་བསྟེན་པ།
མི་ལྡན་པ་སྤང་བའོ། །
དང་པོ་ལ་གཉིས་ཏེ། ཐུགས་རྗེའི་རང་བཞིན། བརྒྱུད་པའི་མཚན་ཉིད་བསྟན་
པའོ། །དང་པོ་ནི། གསང་སྔགས་ཐེག་པ་ཆེན་པོའི་བོན་འཆད་པའི་བླ་མ་དེ་ཚད་
མེད་བཞིས་བསྡུས་པའི་བོན་བཅུ་དྲུག་དང་ལྡན་པ་ཞིག་དགོས་ཏེ། ཇི་སྐད་དུ། ལམ་
མངོན་སངས་རྒྱས་པའི་རྒྱུད་ལས། འདི་སྟོན་དཔོན་གསས་ཚད་མེད་བཞི་ལྡན་
དགོས། བྱམས་པས་བརྩེ་ཞིང་མི་འདོར་སྐྱོ་བ་མེད། དགའ་བས་ཡོན་ཏན་ལྷག་
བསྐྱེད་ཤེས་བཞིན་ཚེ། བཏང་སྙོམས་བློ་ལྡོག་ལྟོས་མེད་རྟོགས་པ་མཐོ།། སྙིང་རྗེའི་
བྱང་ཆུབ་སེམས་ལྡན་གཞན་དོན་བྱེད།། ཅེས། བྱམས་པ་ཆེན་པོས་རྒྱུད་བརླན་པས་
ཁོང་ཁྲོ་དང་གདུག་སེམས་མེད་པས། ཀུན་གྱི་ཡིད་དུ་འོང་ཞིང་སློབ་མ་ལ་དད་པ
དབང་མེད་དུ་སྐྱེ་བ། བརྩེ་བ་དང་ལྡན་པས་གཞན་གྱི་དོན་ལ་རང་བཞིན་གྱིས་
བརྩོན་ཞིང་ཕན་པ་ཐུགས་ལས་འབྱུང་བ། མི་འདོར་བའི་ཐུགས་རྗེ་དང་ལྡན་པས་
སེམས་ཅན་དམུ་རྒོད་རྣམས་ཀྱི་དོན་བྱེད་པ་ལ། ཕར་ལ་ལེགས་དགུས་བསྐྱངས་ཀྱང་
ཚུར་ལ་ལོག་པར་མཐོང་ནས་ཁོང་ཁྲོ་དང་བཞིན་ལོག་བྱེད་ཅིང་ཚིག་རྩུབ་སྨྲ་བ་བྱུང་
22



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཡང་། རྒྱུ་སེམས་ཅན་ཡིན་པས་སངས་རྒྱས་ཀྱི་ལམ་ལ་གཟུད་དགོས་བསམ་ནས་
ལྷག་པར་དེའི་དོན་བྱེད་པ། སྐྱོ་བ་མེད་པས་སློབ་མའི་དོན་ཕྱིར་དཀའ་ཚེགས་དང་
མི་ལེགས་པ་ཅི་བྱུང་ཡང་སེམས་ཅན་གྱི་དོན་ཡིན་སྙམ་ནས་སྡུག་བསྔལ་དང་ལེན་
བྱེད་པ་སྟེ། བྱམས་པའི་བོན་བཞི་དང་། དགའ་བ་ཆེན་པོ་དང་ལྡན་པས་རྒྱུད་
དུལ་ངག་འཇམ་སྤྱོད་པ་དལ་བས། སྒོ་གསུམ་གྱི་མཛད་སྤྱོད་གང་གིས་ཀྱང་དང་
བ་འདྲེན་པ། ཐོས་བསམ་སྒོམ་གསུམ་གྱི་ཡོན་ཏན་དང་ལྡན་པས་ཡང་དག་གི་དོན་
མ་ནོར་བ་བསྟན་ཤེས་པ། ལྷག་བསྐྱེད་དེ་གདམས་པ་དེ་བསྟན་ཤེས་པར་མ་ཟད་
གདམས་ངག་དེ་ཉིད་བྱིན་རླབས་དང་ལྡན་པས་སློབ་མའི་རྒྱུད་ལ་ངེས་ཤེས་དང་
དད་པ་ཁྱད་པར་ཅན་སྐྱེ་ནུས་པ། ཤེས་བཞིན་ཆེ་བས་སེམས་ཅན་མང་པོའི་དོན་
བྱེད་པ་ལ། སྐལ་ལྡན་རྣམས་ལ་བློ་ཚད་དང་སྦྱར་ནས་བོན་བསྟན་ཞིང་། སྐལ་ལྡན་
མ་ཡིན་པ་ལ་གསང་སྔགས་ཀྱི་གདམས་ངག་མི་བསྟན་པར་གབ་ཤེས་པ་སྟེ། དགའ་
བའི་བོན་བཞི་དང་། བཏང་སྙོམས་ཞི་བའི་སེམས་ཀྱིས་མགོ་ལ་མེ་དཔུང་འགྱེད་པ་
དང་མེ་ཏོག་འཐོར་བ་ཡང་འབྱེད་པའི་སེལ་མི་ཤོར་བར། ཕུགས་སུ་སེམས་ཅན་
སྐལ་ལྡན་གང་ཡིན་མི་ཤེས་སྙམས་ནས་སྐྱོང་ཤེས་པ། བློ་ལྡོག་གིས་རང་ཉིད་ཚེ་འདིའི་
ལྟོས་པ་གཏིང་ནས་ཆོད་པས། རང་འདོད་ཀྱི་ཁ་གསག་མེད་ཅིང་སློབ་བུའི་དོན་
ཅི་འགྱུར་བྱེད་པ། ལྟོས་མེད་དང་ལྡན་པས་སྔ་ཕྱིའི་ལྟོས་བཅས་ཀྱི་འབུལ་བ་ལ་མི་
ལྟ་བ། ཤེས་རབ་གསུམ་གྱི་རྟོགས་པ་མཐོ་བས། ལུང་གིས་ཕྱུག་པ། རང་རྒྱུད་བོན་
དང་འདྲེས་པ། སྐལ་ལྡན་ལ་ལུང་བཞིན་སྟོན་པ་སྟེ། བཏང་སྙོམས་ཀྱི་བོན་བཞི་དང་།
སྙིང་རྗེ་ཚད་མེད་པ་དང་ལྡན་པས་སེམས་ཅན་ཐམས་ཅད་མའི་བུ་ལྟར་གཅེས་ཤིང་།
བསླབ་ན་སྙིང་ཡང་སྦྱིན་པ། དྲིས་ན་དགྲ་ལའང་བློ་སྟོན་པ། ཞུས་ན་རང་གི་སྲོག་
ཀྱང་མི་ཕོངས་པའི་སྒོ་ནས་སེམས་ཅན་གྱི་དོན་བྱེད་པ། ཀུན་རྫོབ་བྱང་ཆུབ་ཀྱི་སེམས་
22



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་ལྡན་པས་སློབ་མ་ལ་འདི་དང་ཕྱི་མ་གཉིས་ཀར་གང་ཕན་པ་དེ་བྱེད་ཅིང་།
གདམས་ངག་ཀྱང་ཐེག་པ་ཆེན་པོ་དང་འབྲེལ་པས་སློབ་མ་ཚེ་གཅིག་ལ་བྱང་ཆུབ་
མངོན་དུ་བྱེད་ནུས་པ། དོན་དམ་བྱང་ཆུབ་ཀྱི་སེམས་དང་ལྡན་པས་སྟོང་ཉིད་ལ་
ཐུགས་འབྱོང་ཞིང་བོན་ཐམས་ཅད་སྒྱུ་མ་ལྟ་བུར་རྟོགས་པ། གཞན་དོན་བྱེད་པའི་
ཐུགས་རྗེ་དང་ལྡན་པས་སློབ་མ་བསྙེན་བཀུར་གཟབ་པ་རྣམས་ལ་ངོ་དགའ་མི་བྱེད་
པ། མི་གཟབ་པ་རྣམས་ཡལ་བར་མི་འདོར་བ། རྒྱུད་ངན་ཞིང་སྤྱོད་པ་རྩུབས་པ་
རྣམས་ཐབས་ཀྱིས་འདུལ་ཤེས་པ། སྨིན་གྲོལ་བྱུང་ན་གསེར་དུ་མཐོང་བ། རང་
བས་གཞན་གཙོ་བོར་བཟུང་བ་སྟེ། སྙིང་རྗེའི་བོན་བཞི་དང་བཅུ་དྲུག་གོ།
གཉིས་པ་ནི། བརྒྱུད་པའི་མཚན་ཉིད་རྣམ་པ་བརྒྱད་དང་ལྡན་དགོས་ཏེ། སྔ་
མ་ལས། བརྒྱུད་པའི་མཚན་ཉིད་རྣམ་པ་བརྒྱད་ལྡན་དགོས།། ཚིག་གི་དེ་ཉིད་རབ་
རྟོགས་སྨྲ་བ་མཁས། དཔེ་རྒྱུད་ཟབ་མོ་འགོ་རྩམ་ལོག་སྟོན།། དོན་གྱི་ཐེག་ཆེན་མཁས་
འབྱོང་བརྟུལ་ཞུགས་འཆང་།། བྱིན་རླབས་ཆེན་པོས་གཞན་གྱི་སྡུག་བསྔལ་སེལ།།
སྤྱོད་པ་དལ་ཞིང་ཞི་བ་བཤེས་གཉེན་མཆོག །བྱ་བ་བྱས་པའི་སྐྱེས་བུ་དཀའ་སྤྱད་
དེ།། སྦྱོངས་པའི་ཡོན་ཏན་རྒྱ་མཚོ་མཐའ་ཡས་མཛོད།། མྱོང་བའི་རྩལ་གྱིས་ཕུ་ཐག་
གཅོད་པར་བྱེད།། ཅེས། ཚིག་གི་བརྒྱུད་པ་ཡོད་པས་ལོ་ཙཱས་སྒྲ་བསྒྱུར་བ་ལྟར་ཚིག་
གི་དེ་ཉིད་བསྟན་པ་ལ་མཁས་པ། དཔེའི་བརྒྱུད་པ་ཡོད་པས་བཞིན་མེ་ལོང་དང་
འཕྲད་པ་ལྟར་ངེས་ཤེས་ལྷང་གིས་སྐྱེ་བ། དོན་གྱི་བརྒྱུད་པ་ཡོད་པས་གསེར་ལག་ཏུ་
ཐོབ་པ་ལྟར་ཡིད་ཆེས་ཁོང་ནས་རྙེད་པ། བྱིན་རླབས་ཀྱི་བརྒྱུད་པ་ཡོད་པས་ཕས་
བུ་ལ་ནོར་ཕོག་པ་ལྟར་རྟོགས་པ་ཁྱད་པར་ཅན་སློབ་མའི་རྒྱུད་ལ་འཆར་བ། སྤྱོད་
པའི་བརྒྱུད་པ་ཡོད་པས་དབྱིག་གི་བང་མཛོད་ལ་བདག་པོས་ལོངས་སྤྱོད་པ་ལྟར་
ཕྱི་ནང་གསང་བའི་བོན་བསྟན་པ་ལ་ཐོགས་པ་མེད་ཅིང་དབང་ཐོབ་པ། བྱ་བའི་
222



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བརྒྱུད་པ་ཡོད་པས་ནོར་ལྡན་ཕྱུག་པོས་གཡོག་ཕོ་མོ་བྲན་དུ་བཀོལ་བ་ལྟར་བསྡུ་
དངོས་བཞིས་གཞན་དོན་བྱེད་པ། སྦྱོངས་པའི་བརྒྱུད་པ་ཡོད་པས་མངའ་ཅན་
རྒྱལ་པོས་རྒྱལ་ས་གནོན་པ་ལྟར་ལུང་རྟོགས་ཀྱི་ཡོན་ཏན་ཐམས་ཅད་རང་ལ་རྫོགས་
ནས་གང་ལའང་ཞུམ་པ་མི་བྱེད་པ། མྱོང་བའི་བརྒྱུད་པ་ཡོད་པས་ནོར་བུ་ལེན་པའི་
དེད་དཔོན་གཟིངས་ལ་ཐོན་པ་ལྟར་གང་ལ་གང་འདུལ་གྱི་བོན་བསྟན་མཁས་པ་
སྟེ་བརྒྱད་དོ། །
གཉིས་པ་ནི། ཡོན་ཏན་དེ་དག་དང་མི་ལྡན་པའི་བླ་མ་སྤང་དགོས་ཏེ། མ་སྤང་
ན་སྐྱོན་ཅི་ཡོད་ཅེ་ན། བྱམས་པའི་བོན་བཞི་མེད་ན་སློབ་མའི་རྒྱུད་འདུལ་མི་ནུས།
དགའ་བའི་བོན་བཞི་མེད་ན་སློབ་མའི་རྒྱུད་ལ་ངེས་ཤེས་མི་སྐྱེ། བཏང་སྙོམས་ཀྱི་
བོན་བཞི་མེད་ན་སློབ་མ་ལ་ཕྱོགས་རིས་དང་ངོ་ཁྱད་བྱེད། སྙིང་རྗེའི་བོན་བཞི་མེད་
ན་སློབ་མ་ཐར་ལམ་ལ་བཀྲི་མི་ནུས་སོ། །གཞན་ཡང་ཚིག་གི་བརྒྱུད་པ་མེད་ན་ལོང་
བའི་ཚིག་སྒྲོས་དང་འདྲ་སྟེ་ཚིག་དོན་ཡ་བྲལ། དཔེ་ཡི་བརྒྱུད་པ་མེད་ན་དམུས་ལོང་
ལག་གི་རྫས་དང་འདྲ་སྟེ་ཚིག་མཁས་ཀྱང་དོན་མི་མཐོང་། དོན་གྱི་བརྒྱུད་པ་མེད་ན་
མཆོང་བུ་ལ་བྱི་དོར་བྱེད་པ་དང་འདྲ་སྟེ་ཡོན་ཏན་མི་འབྱུང་། བྱིན་རླབས་ཀྱི་བརྒྱུད་
པ་མེད་ན་དབུལ་པོས་ཕྱུག་པོ་ཁས་ལེན་པ་དང་འདྲ་སྟེ་ཡོན་ཏན་ཕྲན་བུས་ཀྱང་
དབུལ། སྤྱོད་པའི་བརྒྱུད་པ་མེད་ན་གསེར་ས་འོག་ཏུ་ལུས་པ་དང་འདྲ་སྟེ་ཡང་དག་
གི་དོན་དང་མི་འཕྲད། བྱ་བའི་བརྒྱུད་པ་མེད་ན་ཞིང་སའི་ས་བོན་བརྗེད་པ་དང་
འདྲ་སྟེ་བྱང་ཆུབ་ཀྱི་འབྲས་བུ་མི་སྨིན། སྦྱངས་པའི་བརྒྱུད་པ་མེད་ན་བུ་ཆུང་སྐྱིད་
མ་ཧྲང་པ་དང་འདྲ་སྟེ་རང་མགོ་མི་ཐོན། མྱོང་པའི་བརྒྱུད་པ་མེད་ན་རྒྱུས་མེད་ཀྱི་
མགྲོན་པོ་ལམ་ཁ་བྲག་ཕྲད་པ་དང་འདྲ་སྟེ་གཏད་སོ་མི་རྙེད་དོ། །མདོར་བསྡུ་ན་
རང་འདོད་ཀྱིས་ནོར་ཕྱིར་བོན་འཚོང་བྱེད་པ། རང་མཐོང་གི་ང་རྒྱལ་ཆེ་བ། འཇིག་
22.}



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྟེན་འདིའི་དོན་ཅི་འགྱུར་དུ་བྱེད་པ། ཉམས་ལེན་མེད་པའི་བཤད་རོ་བྱེད་ཅིང་།
ཆེ་ཐབས་དང་གོ་ས་མཐོན་པོར་བསྒྲུབ་པ་དེ་ལྟ་བུའི་བླ་མས་མྱ་ངན་འདས་པའི་
ལམ་བསྟན་མི་ནུས་པས་ཕྱོགས་སུ་ཉེ་མི་རུང་ངོ་། །
གཉིས་པ་བསྟེན་བྱེད་སློབ་མའི་མཚན་ཉིད་ལ་གཉིས་སྟེ། སྐལ་ལྡན་དང་དུ་
ལེན་པ། སྐལ་མེད་སྤང་བྱར་བསྟན་པའོ། །དང་པོ་ནི། གསང་སྔགས་ཀྱི་བོན་
བསྟན་པའི་ཡུལ་སློབ་མ་དེ་ལ་ཡོན་ཏན་བརྒྱད་ལྡན་དགོས་ཏེ། སྔ་མ་ལས། གདམས་
ངག་སྣོད་དུ་རུང་པའི་ལས་འཕྲོ་ཅན།། དད་པ་གཏོང་ཕོད་བརྩོན་འགྲུས་བརྟན་
ཐུབ་དང་།། བློ་ཅན་འཁོར་སྤངས་དཀའ་ཐུབ་སྐལ་བ་ལྡན།། དང་བླང་བུ་བཞིན་
སྐྱོང་ལ་སློབ་མ་དེ།། སྲོག་བཞིན་གཅེས་པར་བཙའ་ལ་བསྟན་པ་གཏད།། ཅེས།
སྐྱེ་བ་སྔོན་མ་ནས་སྦྱངས་པའི་ལས་འཕྲོ་ཡོད་པས། བོན་དང་བླ་མ་ལ་སྙིང་ནས་
དད་པ་སྐྱེ་བ། ཟང་ཟིང་གི་ནོར་ལོངས་སྤྱོད་གཏོང་ཕོད་ཆེ་བ། སྤང་བླང་གི་གནས་
ལ་བརྩོན་འགྲུས་གཟབ་པ། བློ་བརྟན་ཞིང་སྤྱོད་ལམ་ཐུབ་པ། ཤེས་རབ་གསུམ་
གྱི་བློ་དང་ལྡན་པ། འཁོར་དང་བུ་ཚ་ཟླ་གྲོགས་ལ་མི་ཆགས་པར་སྤང་ནུས་པ།
བོན་ཕྱིར་བཀའ་ཐུབ་དང་སྡུག་སྲན་ཆེ་བ། སྐལ་བ་དང་ལྡན་པས་བསླབ་པ་ཆུད་
མི་གསོན་པ་སྟེ་ཡོན་ཏན་བརྒྱད་དང་ལྡན་པའི་སློབ་མ་དང་དུ་བླང་ཞིང་ཕས་བུ་
བཞིན་དུ་སྐྱོང་ལ། རང་གི་སྲོག་བཞིན་གཅེས་པར་བཟུང་ཞིང་། འཁོར་བ་དང་
འཁྲུལ་པའི་ཕྱོགས་ལས་བསྲུང་སྟེ། གདམས་ངག་གབ་སྦས་མེད་པར་བསྟན་པར་བྱའོ།།
གཉིས་པ་ནི། ཡང་སྔ་མ་ལས། ཁ་རལ་བློ་བརྡོལ་ཞབས་མེད་དུག་ཅན་དང་།།
ངོས་དགའ་འགྱུར་ཡང་ཆགས་སྲེད་ལག་རྐུ་བྱེད།། རྒྱང་འདོར་དུག་བཞིན་འཛེམ་
ལ་སློབ་མ་དེ། ཐབས་སམ་དྲག་པོས་སྤངས་ལ་བཀའ་ལུང་སྦ། ཞེས་ཁ་རལ་ཏེ་གཏམ་
མང་བ། གློ་རྡོལ་གྱི་དྲན་པ་མི་ཐུབ་པས་རླུང་བཞིན་འཕྱོ་བ། སྣོད་ཞབས་མེད་
224



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ལྟར་གདམས་ངག་གི་བཅུད་མི་ཆགས་པ། དུག་ཅན་ལྟར་གདམས་ངག་ཉོན་མོངས་
པའི་ཕྱོགས་སུ་ཤོར་བ། ངོས་དགའ་བྱེད་ཅིང་གཏིང་མི་ཐུལ་བ། བློ་ཡངས་པས་
གཞན་གྱིས་བསྒྱུར་ཁ་སླ་བ། ཆགས་སྲེད་ཆེ་བས་ཆང་དང་བུད་མེད་ཟས་ལ་བརྣག་
པ། ལག་རྐུ་དང་ཁ་རྫུན་བྱེད་ཅིང་སྤྲོ་ཐུང་བ་སྟེ། སྐྱོན་དེ་བརྒྱད་དང་ལྡན་པའི་སློབ་
མ་རྒྱང་དུ་དོར་ནས་དུག་བཞིན་དུ་འཛེམ་ཞིང་ཐབས་མཁས་ཀྱིས་སམ་བཙན་ཐབས་
སུ་སྤངས་ལ་གདམས་ངག་གི་ཟུར་ཙམ་ཡང་མི་བསྟན་པར་སྦ་བར་བྱའོ། །
གསུམ་པ་ཅི་ལྟར་བསྟེན་པའི་རང་བཞིན་ལ་གསུམ་སྟེ། དཔོན་སློབ་ཀྱི་བྱ་བ།
བོན་འཆད་ཉན་གྱི་གཉེར་བསྟན་པ། སློབ་མས་རྒྱུན་གྱི་བསྟེན་ལུགས་སོ། །དང་
པོ་ལ་གཉིས་ཏེ། བླ་མས་སློབ་མ་སྐྱོང་ལུགས། སློབ་མས་བླ་མའི་ཐུགས་བཟུང་ལུགས་
སོ། །དང་པོ་ནི། སྔ་མ་ལས། བརྒྱུད་ལྡན་བླ་མའི་གདམས་ངག་སེང་གེའི་ཞོ།། ཡེ་
ཤེས་སྣོད་དུ་རུང་བའི་སློབ་མ་ལ། ཕྱི་ཡུལ་ནང་བཅུད་བརྟགས་ལ་བསྟན་པ་གཏད།།
ཅེས་བཅུད་ལྡན་གྱི་བླ་མས་སྣོད་ལྡན་གྱི་སློབ་མ་དེ་ཉིད་རྒྱུན་གྱི་སྐྱོང་ཐབས་བཅུས་
མས་བུ་བཞིན་དུ་སྐྱོང་བ་སྟེ། ཡང་དེ་ཉིད་ལས། མ་ཡིས་བུ་ལ་གསོ་བསྲལ་བྱེད་པ་
ལྟར། ཤེས་རབ་སྙིང་རྗེ་གདམས་ངག་འགྲིག་རིམ་དང་།། སྒྲུབ་པ་གཅིག་པུ་ལྟ་སྒོམ་
སྤྱོད་འབྲས་ཀྱི། སྐྱོང་ཐབས་བཅུ་ཡི་ཐབས་ཀྱིས་བཀྲི་དྲང་བྱ། ཞེས། སློབ་མ་ལ་
ཤེས་རབ་མེད་ན་ཡོན་ཏན་རྒྱུད་ལ་སྐྱེ་དཀའ་བས་ཐོས་རྒྱ་བསྐྱེད། སྙིང་རྗེ་ཆུང་ན་
ཐེག་ཆེན་གྱི་གཞི་མེད་པས་འགྲོ་དྲུག་མ་རུ་བསྒོམ་དུ་གཞུག །གདམས་ངག་མ་
ཐེབས་ན་ཡོན་ཏན་གྱི་ས་བོན་མེད་པས་བླ་མའི་རྣལ་འབྱོར་ལ་བརྩོན། བསྒྲུབ་པ་
མ་བྱས་ན་སྨན་དཔྱད་ཀླག་པ་ཙམ་གྱིས་ནད་ལས་མི་གྲོལ་བ་དང་འདྲ་བས་ནན་
ཏན་དང་རྩོལ་བ་དོ་དམ་དུ་བྱེད་བཅུག །འགྲིག་རིམ་མེད་ན་མཐར་མི་ཕྱིན་པས་
ཉིན་མཚན་ཐུན་བཞི་བཞིས་ཉིན་ཞག་དང་ལོ་ཟླའི་ཡུན་བསྲིང་ཞིང་མི་ཚེ་དགེ་བ་
22



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་བསྐྱལ་དུ་བཅུག །གཅིག་པུར་མ་འདུག་ན་འདུ་འཛི་དང་ལོང་གཏམ་འཕེལ་
བས་རི་ཁྲོད་དབེན་པར་གཅིག་བུར་བསྒོམ་དུ་གཞུག །ལྟ་བ་མེད་ན་རྐྱེན་མི་ཐུབ་
པས་གཞི་རྩབཅད། སྒོམ་པ་མེད་ན་བོག་མི་ཐོན་པས་རྩེགཅིག་ཏུ་དྲིལ། སྤྱོད་པ་མེད་
ན་ཡེ་ཤེས་ལམ་དུ་མི་བསླང་བས་སྤྱོད་ལམ་བཞི་ལ་ངང་གིས་འདྲེས་སུ་བཅུག །འབྲས་
བུ་མེད་ན་ངལ་བ་དོན་མེད་ཡིན་པས་འབྲས་བུ་རང་གི་ཐོག་ཏུ་ཡོད་པར་ཐག་
ཆོད་པར་བྱའོ། །
གཉིས་པ་ནི། སློབ་མས་རྗེས་མཐུན་གྱི་མཛད་སྤྱོད་བཅུས་བླ་མའི་ཐུགས་ཟིན་
པར་བྱ་སྟེ། དེ་ཡང་གཞན་དོན་ཁོ་ན་ལ་བསམ་པ་གཏོ་བུ་འབུམ་སངས་ལྟ་བུའི་རྗེས་
སུ་བསླབ། གཏོང་ཕོད་ཆེ་བ་ལྷ་དབང་བརྒྱ་བྱིན་ཆགས་སེམས་དང་བྲལ་བ་ལྟ་བུའི་
རྗེས་སུ་བསླབ། བརྟན་ཐུབ་པ་འ་ཞ་ཉག་གཅིག་དགོངས་པ་ཀློང་དུ་གྱུར་པ་ལྟ་བུའི་
རྗེས་སུ་བསླབ། མཛེས་རྒྱུ་དང་ཞིམ་རྒྱས་བསླུར་མི་བཏུབ་པ་གཙུག་གཤེན་རྒྱལ་བ་ལྟ་
བུས་རྗེས་སུ་བསླབ། ལོག་པས་དབང་བསྒྱུར་མི་བཏུབ་པ་ཧོས་བཟའ་རྒྱལ་མེད་
མ་ལྟ་བུའི་རྗེས་སུ་བསླབ། སྔར་བྱས་ལ་འགྱོད་པ་དཔོ་རྒྱལ་འབར་བའི་སྒྲོན་མ་ཅན་
ལྟ་བུའི་རྗེས་སུ་བསླབ། དཀའ་སྤྱོད་དང་སྡུག་སྲན་ཆེ་བ་རྒྱལ་བུ་གསལ་མཆོག་ལྟ་
བུའི་རྗེས་སུ་བསླབ། ལུས་སྲོག་ལོངས་སྤྱོད་ལ་མི་ཆགས་པ་རྒྱལ་བུ་དགེ་བ་རྒྱས་དང་
ཤེས་རབ་ལྡན་ལྟ་བུའི་རྗེས་སུ་བསླབ། རྒྱུན་དུ་བོན་སྤྱོད་ལ་བརྩོན་པ་སྟོན་པ་ཉིད་
གཅིག་པུར་མེ་ཏོག་གི་གླིང་ལ་དཀའ་བ་སྤྱོད་པ་ལྟ་བུའི་རྗེས་སུ་བསླབ། སྙིང་རུས་
དང་ཞེ་བཅད་ཆེ་བ་ཕྱིར་མི་ལྡོག་པ་བདུད་ཁྱབ་པ་སྟོན་པ་ལ་རབ་ཏུ་བྱུང་བ་ལྟ་བུའི་
རྗེས་སུ་བསླབ་ལ་བླ་མའི་ཐུགས་གཟུངས་བའོ། །
གཉིས་པ་འཆད་ཉན་གྱི་གཉེར་བསྟན་པ་ལ་གཉིས་ཏེ། ཀུན་སློང་གི་བསམ་
པ། ཀུན་སྤྱོད་ཀྱི་ཚུལ་ལོ། །དང་པོ་ནི། དཔོན་སློབ་གཉིས་ཀའི་རང་རྒྱུད་དག་པར་
226



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བྱ་བའི་ཕྱིར་བོན་འཆད་ཉན་བྱེད་པ་དེ། ཚེ་འདིའི་སྙན་གྲགས་སོགས་ལེགས་པར་
སྨོན་པའི་ཆེད་དང་། རྒྱལ་པོའི་འཇིགས་པ་སོགས་འཇིགས་པ་ལས་སྐྱོབ་པའི་ཆེད་
དང་། ཚེ་ཕྱི་མ་ལྷ་མའི་བདེ་འབྲས་སོགས་མངོན་མཐོའི་འབྲས་བུ་ཐོབ་པའི་ཆེད་
དང༌། རང་ཉིད་གཅིག་བུ་འཁོར་བ་ལས་ཐར་ནས་ཞི་བ་མྱང་འདས་ཀྱི་འབྲས་བུ་
ཐོབ་པའི་ཆེད་དུ་བོན་འཆད་ཉན་བྱེད་པ་ནི་མ་ཡིན་ལ། འདི་ལྟར་རང་ཉིད་ལ་
སྡང་བར་བྱེད་པའི་དགྲ་གནོད་པར་བྱེད་པའི་བགེགས་གཉིས་ཀྱིས་གཙོར་བཟུང་
ནས་ནམ་མཁའ་དང་མཉམ་པའི་སེམས་ཅན་ཐམས་ཅད་རྫོགས་པའི་སངས་རྒྱས་
ཐོབ་པའི་ཆེད་དུ་བོན་ཉམས་སུ་ལེན་པར་བྱའོ་བསམ་པ་འདི་དུས་ཐམས་ཅད་དུ་
མེད་པའི་ཐབས་མེད་དེ། བྱང་ཆུབ་སེམས་དང་བྲལ་བའི་ཉམས་ལེན་གྱིས་བྱང་
ཆུབ་མཆོག་གི་འབྲས་བུའི་སར་མི་ཕྱིན་ཏེ། དཔེར་ན་ས་ཕག་ཏུ་མདའ་འཕང་པ་
གར་ལྷུང་ངེས་པ་མེད་པ་ལྟ་བུ་སྟེ། བདག་ཉིད་ཐིག་ལེ་ལས། མཐའ་ཡས་མ་རྣམས་
སངས་རྒྱས་མི་འདོད་ན།། རང་ཉིད་སྒེར་བུ་ཕག་ལ་མདའ་བསྐུར་འདྲ།། ཞེས་སོ། །
གཉིས་པ་ནི། བླ་མ་སྟོན་པ་གསང་མཆོག་མཐར་ཐུག །འཁོར་བཟང་ཟ་ལ་
སོགས་ལྷ་ཀླུ་མིའི་རིག་འཛིན། གནས་འོག་མིན་གྱི་ཞིང་། བོན་གསང་ཆེན་ཐེག་
པ་ཆེན་པོ། དུས་རྟག་པ་རྒྱུན་གྱི་འཁོར་ལོ་སྟེ། ལོངས་སྐུའི་ཞིང་གི་ཕུན་སུམ་ཚོགས་
པ་ལྔར་གསལ་གདབ། བཀའ་རྒྱུད་ལས་འོད་ཟེར་འཕྲོས་པས་སྐྱེ་འགྲོ་སེམས་ཅན་
སུའང་རུང་སྟེ། ཕོ་ཐམས་ཅད་ཡི་དམ་དཔའ་བོ། །མོ་ཐམས་ཅད་རྒོད་ལྕམ་མཁའ་
འགྲོ། སྣང་བ་ཐམས་ཅད་གསང་མཆོག་གི་ཞིང་ཁམས་སུ་གྱུར་པར་བསམ་སྟེ།
ཤེས་རབ་ཐིག་ལེ་ལས། དེ་བཞིན་བདུད་དང་སྲིན་པོ་ལ་སོགས་པ། སྡང་དགྲ་
གནོད་བགེགས་ཕ་མས་གཙོར་བྱས་པའི། འགྲོ་དྲུག་ཕོ་མོ་མཐའ་ཡས་སེམས་ཅན་
ཀུན། གང་ལ་ཕོག་པ་ཐམས་ཅད་ཡི་དམ་ལྷ། གསང་མཆོག་རྒྱལ་པོའི་ཞིང་ཁམས་
227



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མངོན་དུ་གྱུར། ཞེས་སོ། །
གཉིས་པ་ནི། བླ་མས་བོན་འཆད་པའི་ཚེ་དབུ་ཞྭ་ན་བཟའ་སོགས་ཀྱིས་ལེགས་
པར་བརྒྱན་ལ་ཁྲི་ལ་བཞུགས་ནས་སྐུ་མི་གཡོ་བའི་ངང་ནས། གསུང་གི་ཟུར་ཟ་དང་
འཁྲུལ་གཏམ་སོགས་དང་ཐུགས་ལ་ཆེ་སྙན་དང་ཟས་ནོར་འདོད་པ་སོགས་སྤངས་
ལ་དཔེ་དོན་མཚོན་ནས་གོ་སླ་བར་འཆད། སློབ་མ་རྣམས་ཞབས་བསིལ་ས་རྗེན་
ལ་སྐྱེལ་ཆུང་གིས་འདུག་ལ་བླ་གྲྭ་སོགས་གཟན་ཤམ་ཆབ་རིལ་དང་བཅས་ལ་མཎྜལ་
སོགས་མཆོད་རྫས་ཐོགས་ཏེ། བོན་ཉན་པའི་དུས་སྣོད་ཀྱི་སྐྱོན་གསུམ་དྲི་མ་དྲུག་
དང་བྲལ་བར་ཚུལ་བཞིན་ཏུཉན་ནོ།།
གསུམ་པ་ནི། བླ་མ་ལས་གདམས་ངག་ཟབ་མོ་ཐོབ་ཟིན་ནས། དེ་ཕྱིན་ཆད་
བླ་མ་སངས་རྒྱས་དངོས་ཀྱི་འདུ་ཤེས་བཞག །ཐུགས་ཟུར་དང་སྤྱན་ཟུར་ཙམ་ལའང་
འགལ་བར་མི་བྱེད། དུས་རྒྱུན་དུ་སྤྱོད་ལམ་གཟོབ་ཅིང་ཐུགས་བཟུང་། རང་གི་
ལུས་ལོངས་སྤྱོད་གང་ལའང་ཆགས་པ་མི་བྱེད་པ་བླ་མ་ལ་འབུལ། ད་རེས་ཚེ་གཅིག་
ལ་ལུས་བསྐྱེད་ཀྱི་ཕ་མ་གཉིས་དྲིན་ཆེ་བ་ཡིན་ཀྱང་། དེ་ལས་བླ་མ་བཀའ་དྲིན་ཆེ་
བར་ཤེས་པར་བྱ། བླ་མ་ལས་དྲིན་ཆེ་བ་རང་ལ་སྔར་མ་བྱུང་ད་ལྟར་མེད་ཕྱིན་ཆད་
མི་འབྱུང་ངེས་པར་ཡིན་པས་མིག་སྙིང་སྲོག་གསུམ་དང་འདྲ་བར་གཅེས་པར་
བཟུང་སྟེ། དགོངས་པའི་ཐིག་ལེ་ལས། དབང་བསྐུར་ལུང་གི་བླ་མ་སྲོག་དང་འདྲ།།
ངོ་སྤྲོད་རྒྱུད་བཀྲོལ་བླ་མ་སྙིང་དང་འདྲ། གཞུང་འཆད་སློབ་གཉེར་བླ་མ་མིག་དང་
འདྲ།། དངོས་གྲུབ་ལུང་ཐོབ་བླ་མ་གོས་དང་འདྲ། བཀའ་འབྲེལ་མོས་འདུན་བླ་
མ་རྒྱན་དང་འདྲ།། ཞེས་སོ། །
དོན་གཉིས་པ་དལ་འབྱོར་རྙེད་དཀའ་བར་བསམས་ནས་དལ་བའི་རྟེན་ལ་
སྙིང་པོ་ལེན་པ་ནི། དངོས་པོའི་ཐིག་ལེའི་འགྲེལ་པ་ལས། རང་དབང་གྱུར་པའི་
228



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
སུར་ལ་མ་འ་
དལ་འབྱོར་རིན་པོ་ཆེ། དལ་བ་བརྒྱད་དང་འབྱོར་པ་བཅུ་ལྡན་པ། ཞེས་པ་འདི་ལ་
དལ་འབྱོར་གྱི་རང་བཞིན་ངོས་བཟུང་བ་དང་། རྟེན་ཆུད་མི་གསོན་པར་ལ
བསྐུལ་མ་གདབ་པ་གཉིས་ལས། དང་པོ་ལ་གཉིས་ཏེ། དལ་བ་བརྒྱད་དང་།
འབྱོར་པ་བཅུ་ངོས་བཟུང་བའོ། །
དང་པོ་ནི། འབུམ་ལས། མི་ཁོམ་གནས་བརྒྱད་དགེ་སྤྱོད་སྐལ་མི་ལྡན།། ཞེས་
པ་ལྟར་མི་ཁོམ་པའི་གནས་བརྒྱད་དུ་སྐྱེས་ན་བོན་བྱེད་མི་ཁོམ་པས། དེར་མ་སྐྱེས་
པ་ལ་ནི་དལ་བ་ཞེས་བྱའོ། །མི་དལ་ཞིང་མི་ཁོམ་པའི་གནས་བརྒྱད་ནི། ངན་སོང་
གསུམ། ལྷ་ཚེ་རིང་པོ། ཞིང་སྟོང་པ། མཐའ་འཁོབ་ཀླ་ཀློ དབང་པོ་མ་ཚང་པ།
ལྟ་བ་ལོག་པ་དང་བརྒྱུད་ལས། ངན་སོང་གསུམ་དང་། ལྷ་ཚེ་རིང་པོ་དང་བཞི་ནི་
བོན་འཆད་ཉན་དང་སྒོམ་སྒྲུབ་ཀྱི་སྣང་བ་གཞི་ནས་མེད་པས་ཕྱིའི་མི་ཁོམ་པ་ཞེས་
བྱ་སྟེ། བྱང་ཆུབ་ཀྱི་འབྲས་བུ་ལྟ་ཅི་མངོན་མཐོའི་ཡོན་ཏན་ཙམ་ཡང་རྟེན་དེས་མངོན་
དུ་བྱེད་མི་ནུས་ཏེ། དྲང་བ་དོན་གྱི་མདོ་ལས། དམྱལ་བ་ཡི་དྭགས་དུད་འགྲོ་དང་།།
སྡུག་བསྔལ་སེམས་ཅན་ལུས་བླང་ཚེ།། ཉན་པ་མེད་པས་བཤད་པ་མེད།། བཤད་པ་
མེད་པས་གོ་བ་མེད།། གོ་བ་མེད་པས་སྒྲུབ་པ་མེད། སྒྲུབ་པ་མེད་པས་བྱང་ཆུབ་ཐོབ་
པ་ག་ལ་འགྱུར།། དཔེར་ན་ཏ་ལེའི་མགོ་བཅད་འདྲ།། ཞེས་སོ། །ནང་གི་མི་ཁོམ་པ་
བཞི་ལས། ཞིང་ཁམས་སྟོང་པར་སྐྱེས་ན་སངས་རྒྱས་ཞེས་མིང་ཙམ་ཡང་མི་གྲགས་
པས་བོན་གྱི་སྣང་བ་མེད། སྟོན་པ་བྱོན་ཞིང་བོན་ཡོད་པའི་ཞིང་ཁམས་རྣམས་སུ་སྐྱེ་
ནའང་མཐའ་འཁོབ་དང་ཀླ་ཀློར་སྐྱེས་ན་བོན་དང་མི་ཕྲད། གལ་ཏེ་བོན་དང་ཕྲད་
ཀྱང་དབང་པོ་མ་ཚང་ན་རྟེན་གྱིས་བསྐལ་ཏེ། བོན་ཉམས་སུ་ལེན་པའི་ཐབས་དང་
བྲལ། དབང་པོ་ཚང་ཡང་སངས་རྒྱས་ཀྱི་བསྟན་པ་ལ་ལོག་པར་འཛིན་ནས་རང་
ཉིད་སྣང་བ་ལོག་ན་ངན་སོང་གི་གནས་ངན་བརྒྱུད་ནས་ཐར་པའི་ལམ་དང་བྲལ་
223



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བའི་ཕྱིར། དེ་དག་ཐར་པའི་བདེ་འབྲས་ཀྱི་རྒྱུས་སྟོང་པ་ནི། རྒྱལ་པོ་ཀྱེ་ཤ་མྱ་ངན་
སྦྱོང་བའི་མདོ་ལས། ལས་ཀྱིས་མནར་བའི་སེམས་ཅན་ཁ་ཅིག་ནི། བྱང་དུ་བལྟས་
པའི་བྲག་ཕུག་ཅི་བཞིན་དུ།། གདམས་ངག་བདུད་རྩི་བཤད་ཀྱང་གོ་མི་འགྱུར།།
མཐོ་རིས་ཐར་པ་ཐོབ་པའི་རྒྱུ་ཡིས་དབེན།། ཞེས་སོ། །
གཉིས་པ་ལ་གཉིས་ཏེ། རང་འབྱོར་ལྔ་དང་། གཞན་འབྱོར་ལྔ་ངོས་བཟུང་
བའོ། །དང་པོ་ནི། དལ་བ་བརྒྱད་ལྡན་གྱི་མི་ཡིན་པ། དེ་བོན་སྤྱོད་དར་བའི་ཡུལ་
དབུས་སུ་སྐྱེས་པ། དེ་ལ་དབང་པོ་སྒོ་ལྔ་ཚང་བ། དེ་ཉིད་མཚམས་མེད་ལྔ་བྱས་པ་
ལྟ་བུ་ལས་མཐའ་ལོག་པ་མ་ཡིན་པ། དེ་ལ་བྱང་ཆུབ་ཀྱི་གཞི་སངས་རྒྱས་ཀྱི་བསྟན་
པ་ལ་འཇུག་ནས་ཉམས་སུ་ལེན་པར་མོས་པའི་དད་པ་སྐྱེ་བ་དང་ལྔ་ནི་རང་འབྱོར་
ལྔ་ཞེས་བྱ་སྟེ། དེ་ལྟ་བུའི་རྟེན་ཁྱད་པར་ཅན་དེ་སྔར་མ་རྙེད་དེ མདོ་གཟེར་མིག་
ལས། ཁམས་གསུམ་འཁོར་བར་སྐྱེས་པ་མཐའ་ཡས་ཀྱང་། གཙང་མ་མི་ལུས་ཐོབ་
པ་ད་རེས་ཙམ། མི་ལུས་ཐོབ་པ་རྩིས་དང་གྲངས་འདས་ཀྱང་།། སངས་རྒྱས་བསྟན་
དང་མཇལ་བ་ད་རེས་ཙམ། ཞེས་སོ། །
གཉིས་པ་ནི། ཞིང་འདིར་སྟོན་པ་སངས་རྒྱས་བྱོན་པ། དེས་བོན་གྱི་འཁོར་
ལོ་ཐོག་མཐའ་བར་གསུམ་དུ་བསྐོར་བ། དེས་གསུངས་པའི་བཀའ་སྡེ་སྣོད་ཀྱི་བསྟན་
པ་ད་ལྟར་བཞུགས་པ། བོན་ཕྱི་ནང་གསང་བའི་དོན་རང་ལ་བསླབ་ཅིང་བསྟན་
པ་པོའི་བཤེས་གཉེན་ད་ལྟར་བཞུགས་པ། བླ་མ་དེ་ཡང་སེམས་ཅན་ལ་བརྩེ་བའི་
སྙིང་རྗེ་དང་ལྡན་པས་གཞན་དོན་མཛད་ཅིང་རང་ཉིད་ལའང་ཐུགས་བརྩེ་བ་
བཟུང་བ་དང་ལྔ་ནི་གཞན་འབྱོར་ལྔ་ཞེས་བྱ་སྟེ། སྟོན་པ་དང་དེའི་བོན་སྡེ་དང་དེ་
འཛིན་གྱི་བཤེས་གཉེན་བླ་མ་དང་འཕྲད་པ་དཀའ་བར་བསྟན་པ་ནི། སྔ་མ་ལས།
འཛམ་གླིང་སོག་ཁར་སྐྱེ་བ་ཤིན་ཏུ་དཀའ། གཙང་མ་མི་ལུས་ཐོབ་པ་རབ་ཏུ་དཀོན།།
230



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བདེ་གཤེགས་ཞལ་མཐོང་བརྒྱ་ལ་རེ་འགའ་ཙམ།། སྟོན་པའི་བཀའ་ནི་ཀུན་གྱི་ཐུན་
མོང་མིན།། ཞེས་སོ། །
གཉིས་པ་ལ་ལྔ་སྟེ། ལུས་འདི་སངས་རྒྱས་ཀྱི་བདག་ཉིད། ཡེ་ཤེས་ཀྱི་རྟེན།
རང་དབང་མངོན་དུ་གྱུར་པ། འབྲས་བུའི་ཐེག་པ་དང་འཕྲད་པ། འབྲས་བུའི་རྟེན་
དངོས་ཡིན་པར་བསྟན་པའོ། །དང་པོ་ནི། དངོས་པོའི་ཐིག་ལེ་ལས། དངོས་པོར་
གྲུབ་པའི་སངས་རྒྱུས་བདག་ཉིད་ལུས།། འདི་ལ་བརྟེན་ནས་སངས་རྒྱས་འབྲས་
བུ་བསྒྲུབ།། ཅེས། དངོས་པོར་གྲུབ་པ་སངས་རྒྱས་ཀུན་གྱི་བདག་ཉིད་ལུས་འདི་ལ་
བརྟེན་ནས་ཐར་པ་དང་ཐམས་ཅད་མཁྱེན་པའི་གོ་འཕང་བསྒྲུབ་དགོས་ཏེ། སྔོན་
གྱི་སངས་རྒྱས་ཅི་སྙེད་ཅིག་བྱོན་པ་རྣམས་ཀྱང་མིའི་ལུས་རྟེན་འདི་ལ་བརྟེན་ནས་
སངས་རྒྱས་པ་ཡིན་གྱི། ལྷ་ཀླུ་ལ་སོགས་པའི་རྟེན་གཞན་གྱིས་ནི་མ་ཡིན་ནོ། །རྟེན་
འདི་དང་བྲལ་ནས་སྒྲིབ་པ་སྦྱང་ཞིང་ཡེ་ཤེས་རྙེད་མ་ཁོམ་པར་མྱུར་དུ་ཤི་ན་ཅི་བྱར་
ཡོད། དེ་བས་ན་དོན་མེད་འཁོར་བའི་བྱ་བ་བསྐྱུར་ནས་དོན་ཆེན་བྱང་ཆུབ་སྙིང་
པོ་བསྒྲུབ་པ་ནི་མཁས་པའི་ཕྱག་ལེན་ཡིན་ནོ། །གཉིས་པ་ནི། སྔ་མ་ལས། ཐིག་ལེ་
ཡེ་ཤེས་ཡེ་སྲུང་ཆེན་པོའི་རྟེན། ལུས་དང་ཐབས་ཤེས་མ་བྲལ་བར་དུ་བརྩོན།། ཞེས་
ཐིག་ལེ་ཉག་གཅིག་ཡེ་ཤེས་དེ་རང་ལུས་ལ་གནས་པས་ཡེ་སྲུང་ཆེན་པོའི་རྟེན་ཡིན་
པས་ན། རྟེན་འདི་ལ་བརྟེན་ནས་ཡེ་ཤེས་མངོན་སུམ་དུ་མཐོང་བའི་ཐབས་བྱར་
ཡོད་ལ། ཡེ་ཤེས་དངོས་པོར་མཐོང་བ་ཡོད་པའི་ཕྱིར། ལུས་དང་ཡེ་ཤེས་གཉིས་མ་
བྲལ་བར་དུ་ཉིན་དང་མཚན་དུ་བཙོན་པ་དྲག་པོས་འབད་པར་རིགས་སོ།། གསུམ་
པ་ནི། དེ་ཉིད་ལས། རང་དབང་གྱུར་པའི་དལ་འབྱོར་རིན་པོ་ཆེ། སྨིན་པའི་རྟེན་
ཡིན་བདུད་ལ་མ་བསྐུར་ཅིག །ཅེས་རྟེན་འདི་ལ་བརྟེན་ནས་འཁོར་བ་ལས་མྱང་
འདས་མངོན་དུ་བྱ་ཆོག་པ་རང་དབང་རང་ལ་ཆེ་སྟེ། ལུས་འདི་ལམ་འབྲས་སྨིན་
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་རྟེན་ཁོ་ན་ཉིད་ཡིན་པའི་ཕྱིར། འདི་གཡེང་བའི་བདུད་ལ་མ་བསྐུར། བར་
ཆོད་བགེགས་ལ་མ་འཆོར། ངན་སོང་གི་དགྲ་བོ་མ་བྱུང་བར་འབད་པ་འདོན་ནོ།།
བཞི་པ་ནི། དེ་ཉིད་ལས། མངོན་སུམ་འབྱུང་བ་གསང་སྔགས་མ་ཡི་རྒྱུད། དམུས་
ལོང་ལམ་མེད་ལམ་མཆོག་འདི་མ་བཏང་།། ཞེས་རྟེན་འདི་ལ་བརྟེན་ནས་སངས་
རྒྱས་མངོན་སུམ་དུ་བསྒྲུབ་པ་ཆོག་པའི་གསང་སྔགས་མ་རྒྱུད་ཀྱི་ཐེག་པ་དང་འཕྲད་
ཀྱི། རྟེན་གཞན་དམུས་ལོང་ལ་ལམ་མི་སྣང་བ་བཞིན་དུ་འབྲས་བུའི་ཐེག་པ་ལྟ་ཅི།
མཐོ་རིས་ཀྱི་བདེ་འབྲས་བསྒྲུབ་པ་ཙམ་ཡང་མེད་པས། རྟེན་འདི་དང་གསང་སྔགས་
འབྲས་བུའི་ཐེག་པ་གཉིས་ལྷན་ཅིག་འཛོམ་པའི་དུས་འདིར་ཤིན་ཏུ་ནས་ཀྱང་ནན་
ཏན་གྱིས་ལམ་ལ་འབད་པ་བློ་ལྡན་རྣམས་ལ་གདམས་སོ། །ལྔ་པ་ནི། སྔ་མ་ལས།
གྱུར་པ་འབྲས་བུ་གྲོལ་ལམ་དབྱིངས་ཆེན་དུ།། འཕུར་སྐྱེན་དོན་མཆོག་རྒྱལ་པོ་སྐྱེ་
བར་འགྱུར།། ཞེས། ལུས་འདི་ཉིད་བླ་ན་མེད་པའི་འབྲས་བུའི་རྟེན་དངོས་ཡིན་
པས། འདི་ལ་བརྟེན་ནས་མཐར་ཐུག་གི་འབྲས་བུ་མངོན་དུ་བྱེད་དགོས་པས་ན།
རྟེན་འདི་དང་མ་བྲལ་བར་སྙིང་ནས་བསྒྲུབ་པ་ནུས་ན་རང་བྱུང་གི་དབྱིངས་ཆེན་
དུ་དོན་གྱི་གསང་མཆོག་རྒྱལ་པོའི་སྐུ་ཚེ་ལུས་འདི་ལ་ཐོབ་པར་གདོན་མི་ཟའོ། །
དོན་གསུམ་པ་ཚེ་མི་རྟག་པར་བསམས་ནས་བརྩོན་འགྲུས་ཀྱི་བསྐུལ་མ་གདབ་
པ་ལ་བཞི་སྟེ། བརྟན་གཡོ་གཉིས་ཀྱིས་བསྡུས་པའི་བོན་སྤྱི་མི་རྟག་པ། བསགས་
བྱས་གཉིས་ཀྱིས་བསྡུས་པའི་འཁོར་བའི་བཀོད་པ་སྒོས་མི་རྟག་པ། བེམ་རིག་གཉིས་
ཀྱིས་བསྡུས་པའི་སྐྱེ་འགྲོའི་ཕུང་པོ་ཡང་དགོས་མི་རྟག་པ། སྒྱུ་མས་བསླུ་རྗེས་སུ་མི་
འབྲེང་པར། བདེན་པའི་དོན་ལ་བསྐུལ་མ་གདབ་པའོ། །དང་པོ་ནི། སྟོབས་ཀྱི་
ཐིག་ལེ་ལས། དེ་ཕྱིར་འདུས་བྱས་ཐམས་ཅད་མི་རྟག་པ།། ཕྱི་ནང་སྣོད་བཅུད་སྐྱེ་
འགག་ཁོ་ན་བྱེད།། ཅེས། བརྟན་པ་སྣོད་གཡོ་བ་བཅུད་གཉིས་ཀྱིས་བསྡུས་པའི་
232



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བོན་ཐམས་ཅད་མི་རྟག་པའི་རང་བཞིན་ཡིན་ཏེ། ད་ལྟའི་བསྐལ་པ་བཟང་པོའི་
སངས་རྒྱས་སྟོང་གི་བསྟན་པ་རྫོགས་པ་ན། ཉི་མ་བདུན་གྱིས་རྫ་སོལ་ལ་མེ་བཏང་
བ་བཞིན་དུ་ཚིག་ནས་ཐལ་བའི་ལྷག་མ་ཙམ་ཡང་མི་ལུས་པར་སྟོང་ཞིང་། དེ་བཞིན་
དུ་བསྐལ་པ་བདུན་བདུན་ལ་མེ་ཆུ་རླུང་གིས་འཇིག་པས་གང་གི་ཚེ་ན་དངོས་པོའི་
སྣང་བ་འདི་ལ་རྡུལ་ཕྲ་རབ་ཀྱི་ཆ་ཙམ་ཡང་མི་ལུས་པར་སྟོངས་པར་འགྱུར་རོ།
གཉིས་པ་ནི། སྟོབས་ཀྱི་ཐིག་ལེའི་འགྲེལ་པ་ལས། བསགས་པ་ལུས་ཤིང་བཟུང་
བཅང་བརྟེན་ཐུབ་མེད།། བྱ་བདོ་བསྐྱུར་ཞིང་ལེ་ལོ་སྙོམས་ལས་མེད། ཅེས་བསགས་
པ་ནོར་ལོངས་སྤྱོད་སོགས་དང་། བྱས་པའམ་བྱ་བདོའི་མཁར་ཁང་ལ་སོགས་དང་།
བཀོད་པ་ཡུལ་ཞིང་ལ་སོགས་པ་གང་ཡང་རུང་སྟེ། དེ་དག་གང་ལའང་རྟག་པ་དང་
བརྟན་པའི་དངོས་པོ་ཅན་སྲིད་པ་འདི་ན་སྤུའི་རྩེ་མོ་ཙམ་ཡང་མེད་དེ། བསགས་
པའི་མཐའ་མར་འཛད་ཅིང་། བྱས་པའི་མཐའ་མར་འཇིག་པ་འཁོར་བའི་མཚན་
ཉིད་ཡིན་པའི་ཕྱིར་རོ། །གལ་ཏེ་རྟག་བརྟན་ཐུབ་པའི་བོན་ཅིག་ཡོད་སྲིད་ནའང་
བསགས་པ་ལུས་ཤིང་། བྱས་པའམ་བྱ་བདོ་བའི་འཕྲོ་ལ་བསྐྱུར་ངེས་པའི་ཕྱིར།
གང་གིས་ཀྱང་རང་ལ་མི་སྟོངས་ཤིང་ཕན་པ་མེད་པའི་སྟེང་དུ་ཆགས་ཞེན་གྱི་རྒྱུར་
སོང་ནས་ཕྱིས་འཁོར་བར་འཁོར་བརྟེན་དུ་བྱེད་པས་ན། དེ་དག་གིས་སྔར་ཡང་
ཕུང་ཟིན། ད་ཡང་ཕུང་ཉན་ཡོད་པས་གང་ལའང་སྙིང་པོ་མེད་པར་ཤེས་དགོས་སོ།།
གསུམ་པ་ནི། སྟོབས་ཀྱི་ཐིག་ལེ་ལས། བདག་བས་རྒན་གཞོན་ཆེ་ཆུང་དགྲ་
གཉེན་ཀུན།། ཤི་བ་དཔེ་ལ་མཐོང་ཞིང་རང་གིས་མྱོང་། ཞེས། སྤྱིར་ན་བེམ་པོ་ལུས།
རིག་པ་སེམས་གཉིས་ཀྱིས་བསྡུས་པའི་སྐྱེ་འགྲོ་སེམས་ཅན་ཐམས་ཅད་འཆི་བ་ལས་
མ་འདས་ཏེ། སྐྱེ་མཐའ་འཆི་བའི་རང་བཞིན་ཅན་དུ་ངེས་པའི་ཕྱིར། ཁྱད་པར་
རང་ཉིད་ཀྱི་ལུས་འདི་ཤ་ཁྲག་རྡོས་བཅས་ལས་གྲུབ་པས་ན། རྡོས་བཅས་དངོས་
233



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པོ་ཐམས་ཅད་མི་རྟག་པས་ཁྱབ་པས། ལུས་འདི་རྟག་མི་ཐུབ་ངེས་པ་སྟེ། གཞན་
ལ་བལྟས་པས་ཀྱང་རང་མི་རྟག་པའི་དཔེ་དུ་མ་ཞིག་མཐོང་ཆོས་སུ་འདུག་སྟེ། བད
བདག་
བས་རྒན་པ་རྣམས་ཤི་བའི་ཚེ་ལ་སྡོད་དུ་མི་འདུག །བདག་བས་གཞོན་པ་རྣམས་
ཤི་བས་སྲོག་ལ་ངེས་པ་མི་འདུག །བདག་བས་སྟོབས་དང་མཐུ་ཆེ་བ་རྣམས་ཤི་བས་
བདུད་ལ་ཡ་བོ་མི་འདུག །བདག་བས་ཉམས་ཆུང་བ་རྣམས་ཤི་བས་སྲོག་གཅོད་ལ་
སྙིང་རྗེ་མི་འདུག །བདག་གི་དགྲ་རྣམས་ཤི་བས་སུ་ལའང་རྟག་པ་མི་འདུག །བདག་
གི་གཉེན་རྣམས་ཤི་བས་གང་ལའང་བློ་གཏད་མི་འདུག །དེ་བས་ན་རང་གི་ལུས་
ལོངས་སྤྱོད་གང་ལའང་རྟག་མི་ཐུབ། བརྟན་མི་ཐུབ། གནས་མི་ཐུབ་ངེས་པ་ལ།
ཚེ་ལ་ལོང་ཡོད། སྲོག་ལ་རྟག་བརྟན། གནས་ལ་གཏན་གནས། ནོར་ལ་གཏན་
སྤྱོད། གྲོགས་ལ་གཏན་གྲོགས་འོང་སེམས་ནས་འཆི་བར་མ་ཤེས་པར་དགྲ་ལ་ཞེ་
སྡང་། སྒྱུ་མར་མ་ཤེས་པར་གཉེན་ལ་ཆགས་སེམས། འཁྲུལ་པར་མ་ཤེས་པར་ནོར་
ལ་ཞེན་འཛིན། བསླུ་བར་མ་ཤེས་པར་འཁོར་བར་ལོང་བཏགས། དོན་མེད་མ་ཤེས་
པར་འཇིག་རྟེན་ལས་བྱས་འདི། རང་མགོ་རང་གིས་གཡོགས། རང་གིས་རང་བསླུས་
ཏེ། རང་རེ་འཁྲུལ། མགོ་རེ་འཁོར། ལས་རེ་ལོག་ན། རང་ཉིད་ལོ་བརྒྱ་ནི་མི་ལོན་
ངེས་པ་ལ། དེར་མ་ཟད་དེ་རིང་ངམ། སང་ཙམ་མམ། ད་ལྟ་རང་དུ་ཤི་ན་ཅི་བྱ།
གདམས་ངག་ཉམས་འོག་ཏུ་མ་ཚུད་པར་ནག་སྐམ་གྱིས་སོང་ན་ཅི་འདྲ། གཤིན་
རྗེའི་ཕོ་ཉ་ནམ་འོང་ཆ་མེད། སྡོངས་གདབ་ཀྱི་སྐྱེལ་མ་ནི་མེད། དབུགས་རིང་ཐུང་
བསྲེ་བའི་དུས་སུ་སྲོག་ཆད་པའི་ཚོར་བ་ནམ་མྱོང་ཆ་མེད་ན། ཅི་དགོས། ཅི་མནོ།
ཁ་རོག་སྡོད་པས་འོང་ངམ། བློ་གཏད་ཕེར་བ་ཡོད་དམ། ངན་སོང་སྡུག་བསྔལ་
བཟོད་དམ། ནང་དུ་རང་ལ་དྲིས་ཤིག །ཅེས་ཁོ་བོས་ཕྱི་རབས་ཀྱི་བུ་རྣམས་ལ་བརྩེ་
བས་གདམས་པ་ཡིན་ནོ། །ཡང་སྔ་མ་ལས། བསགས་པ་ལུས་ཤིང་བྱ་བདོ་བསྒྱུར་
234



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བས་ན།། སྲོག་ཆད་གཏིང་མཐའི་སྒྲིབ་པས་རྒྱབ་ནས་ཕུལ།། སྔར་བྱས་ལས་ངན་
སྣང་བས་མདུན་ནས་བསུས།། ཡུན་ཐུང་ཡེ་ཤེས་ལྕགས་མགར་མེ་སྟག་འདྲ།། སྦྱོང་
འཕྲོའི་མཆེད་པ་ཡོད་མེད་རང་ཚོད་ཚེ། སྐྱེ་འཇིག་ལས་རེ་ངན་ལ་ལུས་རེ་དམྱལ།།
ཞེས་ཤེས་ལྡན་ཡོད་ན་བསམ་མཛད་དང་། རང་རེ་རྣམས་འཆི་བ་ངེས་ཤིང་ནམ་
འཆི་ཆ་མེད་ན། འཆི་བའི་དུས་བྱུང་ཚེ། བསགས་པའི་ནོར་རྫས་རྗེས་སུ་ལུས།
བརྩིགས་པའི་མཁར་ཁང་ཤུལ་དུ་བཞག །བརྩེ་བའི་གཉེན་གྲོགས་གསེབ་ནས་འགྲོ།
གཏིང་མཐའ་མི་མངོན་པའི་མ་རིག་གི་མུན་ནག་ཆེན་པོས་ཀུན་ནས་བཏུམས་ནས་
འཇིགས་པའི་གཤིན་རྗེས་རྡེག་ཅིང་རྒྱབ་ནས་ཕུལ་ཏེ། སྔར་བྱས་ལས་ཀྱི་རླུང་དམར་
གྱིས་མདུན་ནས་ཁྲིད་ནས་ལས་མཐུན་གྱི་རྣམ་སྨིན་མྱོང་དུ་བཅུག །ལར་དེའི་དུས་
ན་ཡུན་ཐུང་གི་ཡེ་ཤེས་བག་ཙམ་ཡོད་ཀྱང་ལྕགས་མགར་གྱི་མེ་སྟག་འཕྲོ་བ་དང༌
འདྲ་བས། སྦྱོང་འཕྲོའི་མཆེད་པ་ཅིག་ཡོད་མེད་རང་ཚོད་ལ་རྟོག་དཔྱོད་ཐོངས་
ཤིག་ཨ་ཙ་མ། སྐྱི་རེ་འཇིགས། ལས་རེ་ངན། ལུས་རེ་དམྱལ། དེ་ལྟ་བུའི་དུས་སུ་
གཞན་མ་གང་གིས་སྟོངས་བཏབ། སྒྲིབ་པ་དང་ལས་ངན་སུ་ལ་བགོ། མ་མྱོང་བར་
དུ་ཆུད་ཟོས་སུ་ནི་མི་འགྲོ། དེ་ལྟ་བུ་ལ་དགོས་པའི་བྱ་བ་ད་ཙམ་ན་བསྒྲུབ་མི་རན་
ནམ་སོམས་ཤིག །ཅེས་རྒྱལ་བའི་གཤེན་པོས་འོ་ཅག་ལ་བརྩེ་བས་གདམས་པ་མ་
ཡིན་ནམ།
བཞི་པ་ནི། སྔ་མ་ལས། སྒྱུ་མས་སྒྱུ་མ་བྲིད་ཅིང་སྒྱུ་མ་བསླུ།། འཁྲུལ་པས་
འཁྲུལ་རྗེས་འབྲེང་ཞིང་འཁྲུལ་པ་བསྐྱེད། རང་གིས་རང་བསླུས་རང་ལ་མངན་བསྒྲུང་
ཡིན།། དེ་ཕྱིར་ལས་ལ་དགེ་སྡིག་བསགས་པ་བགྲང་།། ལོང་མེད་བློ་ལྡོག་ཆེན་པོ་རྒྱུད་
ལ་བསྐྱེད།། དེ་ལྟར་འཇིག་རྟེན་བདེན་མེད་ངེས་པ་ན། བདེན་ཡོད་འཆི་མེད་རྟག་
པ་བཙལ་དགོས་པས། རྒྱུད་ལ་དད་པ་ཆེན་པོ་བསྐྱེད་པ་བྱ།། ཞེས། དེ་ལྟར་ཕྱི་ནང་
235



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྣོད་བཅུད་ཡུལ་ཞིང་མཁར་ཁང་གཉེན་གྲོགས་ལུས་དང་ལོངས་སྤྱོད་ཐམས་ཅད་
མི་རྟག་པ། རྨི་ལམ་གྱི་སྣང་བ་ལྟ་བུ། དྲི་ཟའི་གྲོང་ཁྱེར་ལྟ་བུ། སྒྱུ་མའི་རྟ་གླང་ལྟ་བུ་
ཡིན་ངེས་པ་ལ། མ་ཤེས་པར་སྒྱུ་མས་སྒྱུ་མ་བྲིད། འཁྲུལ་པས་འཁྲུལ་རྗེས་འབྲིང་
ནས་འཁྲུལ་པ་སྣ་ཚོགས་སྤྱོད་པ་འདི་ད་ཤེས་སམ། གོ་འམ། རིག་གམ། དེ་ལྟར་
ཤེས་པར་གྱིས་ལ། ད་ནི་འཆི་མེད་བཙན་ས་བཟུང་དགོས། འཇིག་མེད་གོ་ཆ་གོན་
དགོས། རང་མགོ་རང་གིས་ཐོན་དགོས། རང་གི་ལམ་སྣ་རང་གིས་ཁྲིད་དགོས།
འཆི་བའི་དུས་བྱུང་ཚེ་སེམས་ལ་དཔའ་གདེང་ཐོབ་པ་ཞིག་ཡོད་ན་ཨ་ལ་ལ། བུ་
དཔའ་བོ་ཡིན། དེ་ལ་ལྟ་ནས་འཁོར་བ་ལས་བློ་ལོག་དགོས། ཐར་བ་ལ་དྲོད་པ་
བསྐྱེད་དགོས། རྒྱུད་ལ་ངེས་འབྱུང་དང་དད་པ་དང་སྙིང་རྗེ་ཡོད་དགོས། དེ་ནས་
དགེ་སྡིག་གི་སྐྱོན་ཡོན་བརྩི་ལ་སྤང་བླངས་གི་གནས་ལ་འབད་དགོས་སོ། །
དོན་བཞི་པ་འཁོར་བ་ལས་ཡིད་ཕྱུང་བའི་ཕྱིར་འཁོར་བའི་ཉེས་དམིགས་
བསྟན་པ་ལ་རིགས་དྲུག་ལས། དམྱལ་བའི་སྡུག་བསྔལ་བསམ་པ་ལ། སྟོབས་ཀྱི་ཐིག་
ལེའི་འགྲེལ་པ་ལས། མདོ་མཛོད་འདུལ་བ་གསུམ་གྱི་རྗེས་སུ་འབྲང་ནས་ལས་རྒྱུ་
འབྲས་ལ་སོགས་བསྟན། ཞེས་པས། རྒྱུ་དུག་ལྔས་ཀུན་ནས་བསླང་བའི་མི་དགེ་
བཅུའི་འབྲས་བུ་འཁོར་བའི་སྡུག་བསྔལ་ཏེ། སངས་རྒྱས་ཀྱིས་རྒྱུ་སྤང་བ་ལ་གཟབ་
པར་འགྱུར་བར་དགོངས་ནས་འབྲས་བུ་འཁོར་བའི་སྡུག་བསྔལ་ཐོག་མ་ཉིད་དུ་
བསྟན་པ་ཡིན་ཏེ། ཁམས་བརྒྱད་ལས། སྡུག་བསྔལ་ཤེས་པར་བྱའོ། །ཀུན་འབྱུང་སྤོང་
བར་བྱའོ། །ཞེས་སོ། །དེས་ན་མཛོད་ལས། དང་ར་མ་དྲོས་མུར་ཟང་གནས།། དེ་
ནས་འོག་ཏུ་མར་གཅལ་གྱི།། དཔག་ཚད་སྟོང་ཕྲག་ཉི་ཤུ་ན།། མནར་མེད་པ་ཡི་དུ་
ཏི་ཡོད། ལྷག་པའི་དུ་ཏི་བཅུ་དྲུག་ཡོད།། ཅེས་གངས་རི་མཚོ་གསུམ་ནས་མར་གཅལ་
བའི་དཔག་ཚད་སྟོང་ཕྲག་ཉི་ཤུ་ན་མནར་མེད་ཡོད་ལ། དེའི་སྟེང་དུ་གཞན་བདུན
236



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
པོ་མས་ཡར་བརྩེགས་པའི་ཚུལ་དང་། ཕྱོགས་བཞི་ན་ལྷག་པའི་དུ་ཏི་བཅུ་དྲུག་ཡོད་
པར་བསྟན་པའོ། །དེའང་ཡས་མར་བགྲང་ན། ཡང་སོས་ཕན་ཚུན་མཚོན་ཆ་བསྣུན་
རེས་ཀྱིས་ཡང་ཡང་ཤི་སོས་བྱེད་པ། ཐིག་ནག་ལུས་ལ་ཐིག་མང་པོ་བཏབ་པའི་སྟེང་
ནས་སོག་ལེས་གཤོག་པ། བསྡུས་འཇོམས་རི་བྲག་གི་བར་དུ་ལུས་བསྡུས་ནས་འཇོམས།
ངུ་འབོད་ལྕགས་ཁྱིམ་དུ་བསྲེགས་པས་ངུ་འབོད་འབྱིན་པ། ངུ་འབོད་ཆེན་པོ་དེ་
འདྲ་གཉིས་རིམ་དུ་བསྲེགས་པས་སྔ་མ་བས་ངུ་འབོད་ཆེར་འབྱིན་པ། ཚ་བ་ལྕགས་
ཀྱི་སྣོད་ཆེན་པོའི་ནང་དུ་འཚོད་པ། ཚ་བ་ཆེན་པོ་སྔ་མ་བས་ཆེས་འཚོད་པ། མནར་
མེད་པ་ལྕགས་ཁྱིམ་དགུ་རིམ་དུ་བསྲེགས་ཤིང་སྡུག་བསྔལ་གྱིས་དེ་ལས་མནར་
ཐབས་མ་རྙེད་ལ། ཡུན་གྱིས་དེ་ལས་མནར་མ་ཁོམ་པས་བཏགས་པའོ། །ལྷག་པའི་
དུ་ཏི་བཅུ་དྲུག་ནི། མཛོད་ལས། དེ་དག་གི་ནི་ངོས་བཞི་ན།། མེ་མར་མུར་དང་
རོ་མྱགས་དང་།། རལ་ཀྱུ་ཐལ་ཚན་ཆུ་བོ་ཡོད། ཅེས། མེ་མར་དུ་ལུས་བསྲེགས།
རོ་མྱགས་སུ་སྦྱོང་། རལ་ཀྱུས་དུམ་བུར་གཅོད། ཆུ་ཚན་དུ་འཚོད་པས་སྡུག་བསྔལ་
ལོ། །མཚམས་བཞི་ན་ཤལ་མ་རི་རེ་རེ་ཡོད་པ་ལ་འབབ་འཛེག་བྱེད་ཅིང་སྦྱོང་
བའོ། །གྲང་དམྱལ་བརྒྱད་ནི། གཡུང་དྲུང་ལས་རྣམ་དག་ལས། གྲང་བ་བརྒྱུད་
ཀྱི་སྦྱོང་ཚད་ནི།། ཆུ་བུར་ལྕགས་ཀྱི་གཟེར་འགོ་འདུས།། རྡོལ་པ་ཁྲག་ཆུས་ལུས་ལ་
འཁྱག །ཨ་ཆུ་སྐྱབས་མགོན་མི་རྙེད་འབོད།། ཀྱི་ཧུད་སྦྱོང་བའི་སྨྲེ་སྔགས་འདོན།།
གས་པ་མྱ་ངན་ཡིད་ལ་རྫོགས།། པདྨ་དམར་པོ་ཁ་བཞིར་གྱེས།། ཨུཏྤལ་སྔོན་པོ་ཁ་
བརྒྱད་གས།། གས་པ་ཆེན་པོ་མཆན་ལྟར་གས།། ཞེས་སོ། །ཉི་ཚེ་བ་ནི་སྡུག་བསྔལ་
ཕྱེད་མའི་སྒྲའོ། །ཡི་དྭགས་ཀྱི་སྡུག་བསྔལ་ལ། གནས་ན་སྦྱོང་བ་ལ་ཕྱིའི་སྒྲིབ་པ་
ཅན་ནི། མགོ་བོག་རི། སྐེ་བྲེང་རྒྱུད། རྐང་པ་རྩྭ་འཇག་སོགས་ཕྱི་ལུས་ལ་སྐྱོན་
ཆགས་པ། ནང་གི་སྒྲིབ་པ་ཅན་ནི། ཟས་སྐོམ་སོགས་ལ་མི་གཙང་བའི་ཕུང་པོ་
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཐོང་བ་སྟེ་ནང་སེམས་ལ་སྐྱོན་ཆགས་པ། སྒྲིབ་པ་ཅན་གྱི་སྒྲིབ་པ་ཅན་ནི། ཟས་
སྐོམ་ཅུང་ཟད་རེ་རྙེད་ན་ཁ་དང་མིད་པ་ནས་མི་འགྲོ་ལ་སོང་བའང་དེ་ཀ་རང་ལ་
མེ་འབར་ནས་མེ་ལྕེ་ཁར་འབྱུང་བས་བསྲེགས་པ་སྟེ། ལུས་སེམས་གཉིས་ཀ་ལ་སྐྱོན་
ཆགས་པའོ། ། མཁའ་ལ་རྒྱུ་བའི་ཡི་དྭགས་ནི། ཕྱོགས་བཅུའི་གདོན་གྱི་རིགས་སུ་
གཏོགས་པ་རྣམས་ཏེ། དེ་དག་ཀྱང་མནན་བསྲེགས་འཕངས་པ་ལ་སོགས་པས་
སྡུག་བསྔལ་དཔག་ཏུ་མེད་དོ། །རྒྱུ་དྲུག་འཁོར་བའི་ཡི་དྭགས་ནི། ཡི་དྭགས་རང་
ལ་ཕྱི་ནང་གཉིས་སྒྲིབ་ཏུ་གཅིག་ནས་གཅིག་ཏུ་འཁོར་བ་དང་། རྒྱུ་དྲུག་ཏུ་ཁད་
ཀྱིས་བརྒྱུད་པའོ། །བྱོལ་སོང་ལ། ཉ་སྦལ་ཆུ་སྲིན་ལ་སོགས་འོག་གི་རྒྱ་མཚོའི་གནས་
ན་ལས་ཀྱིས་སྦྱོང་བ། མཐའ་ཡི་མུན་པའི་ནང་དུ་དུས་ཀྱིས་འཐུམས་པ་མི་ཡུལ་ན་
ཡོད་པའི་དུད་འགྲོ་ལ་སོགས་པ་བསད་བཅད་བརྡེག་བཙོག་རྨོ་བཀལ་ཞོ་བཞོ་སྤུ་
ལ་བ་སོགས་ཀྱིས་སྡུག་བསྔལ་ལོ། །མི་ལ་སྐྱེ་རྒ་ན་འཆི་བཞི། དགྲ་སྡང་བ་དང་
ཕྲད་ཀྱིས་དོགས་པ། གཉེན་བྱམས་པ་དང་བྲལ་གྱིས་དོགས་པ། ཡོད་པ་འཚོ་སྐྱོང་
མི་ཐུབ་པ། མེད་པ་བཙལ་གྱིས་མི་རྙེད་པ་ལ་སོགས་སྡུག་བསྔལ་ཤིན་ཏུ་ཆེ ལྷ་མིན་
ལ་ལྷ་དང་གཡུལ་འགྱེད་ཅིང་འཐབ་པ་དང་རང་གི་གནས་ན་སྡེ་རིས་རྩོད་པ་སོགས་
ཀྱིས་སྡུག་བསྔལ་ལོ། །ལྷ་ལ་གནས་སྐབས་སྡུག་བསྔལ་མངོན་གྱུར་པ་མེད་ཀྱང་མཐར་
ངན་སོང་གི་གནས་སུ་ལྷུང་ནས་སྦྱོང་དགོས་ཏེ། འདོད་ལྷ་རྣམས་ལ་ནི་དེའི་གོང་
ན་འཕར་བའི་ལས་བསགས་པ་མེད། ཁམས་གོང་མ་རྣམས་ཏིང་ངེ་འཛིན་ལ་ལོག་
པར་བལྟས་ནས་ལྟུང་བའོ། །མདོར་ན་ཡ་ཀི་སྲིད་པའི་རྩེ་ནས་མ་ཀི་དམྱལ་པའི་
གདན་ལ་ཐུག་པ་ཡན་ཆད་ན་བདེ་སྐྱིད་ཀྱི་སྣང་བ་ཅུང་ཟད་ཀྱང་མེད་དེ་དཔེར་ན་
མེའི་འོབས་སུ་ཚུད་པ་དང་འདྲའོ། །དེས་ན་ངན་སོང་གི་གནས་ལ་ཞེན་པ་བྱེད་
པ་མེད་ཀྱང་། མཐོ་རིས་ལྷ་མིའི་བདེ་འབྲས་ཅུང་ཟད་འདི་ལ་ཞེན་ནས་འཆི་ཁར་
238



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བློས་མི་ཐོང་ནས་ཁ་ནས་སྨྲེ་སྔགས་བཏོན། མིག་ནས་མཆི་མ་བཏང་ ནོར་ལ་བལྟས་
ནས་ཕོངས་སེམས་བྱེད། གྲོགས་ལ་བལྟས་ནས་ཡ་ང་། བུ་ཚ་ལ་བལྟས་ནས་ཡི་
མུག །དུས་ཚོད་དབྱར་དང་སྟོན་ཡང་འོང་། ང་མ་ཤི་ན་ཅི་མ་རུང་སྙམ་པ་འདི་
མེད་པ་མི་འདུག །གང་ལ་ཡོད་པ་དེ་ཕྱིས་འཁོར་བར་ལྟུང་བར་ངེས་སོ། །དེ་བས་
ན་འཁོར་བ་ལས་ད་ལྟ་ནས་ཡིད་ཕྱུང་ནས་རྟག་ཏུ་བཙོན་ར་ལྟ་བུའི་འདུ་ཤེས་སུ་
བཞག་ནས་འཆི་དུས་བཙོན་བུ་བཙོན་ར་ནས་ཐར་བ་ལ་དགའ་བར་བྱེད་པ་ལྟར།
ད་ནི་འཁོར་བ་བཙོན་རའི་ནང་ནས་ཐར་བ་ཡིན་པས་རེ་དགའ་རེ་སྐྱིད་སྙམ་པའི་
འཆི་བྲོ་ཁོང་ནས་སྐྱེ་བ་ཞིག་དགོས་སོ། །
དོན་ལྔ་པ་ལས་སྤང་བླང་གི་གནས་ལ་འབད་པའི་ཕྱིར་དགེ་སྡིག་གི་ལས་ངོས་
བཟུང་བ་ལ་གསུམ་སྟེ། སྤང་པའི་ལས། བླང་བྱ་དགེ་བའི་ལས། བཟང་ངན་གྱི་
འབྲས་བུ་སྨིན་ལུགས་བསྟན་པའོ། །དང་པོ་ནི། དྲང་བ་དོན་གྱི་མདོ་ལས། མ་བྱིན་
ལེན་དང་མི་ཚངས་སྤྱོད།། སྲོག་གཅོད་བྱེད་པ་ལུས་ཀྱི་སྡིག །རྫུན་དང་ཕྲ་མ་ཚིག་
རྩུབ་དང་། ངག་འཁྱལ་སྨྲ་བ་ངག་གི་སྡིག །མངན་སེམས་དང་ནི་གནོད་སེམས་དང་།
ལོག་པར་ལྟ་བ་ཡིད་ཀྱི་སྡིག །ཅེས་སོ། །དེ་དག་གང་ཡང་ཡིད་ལ་རྒྱུ་བ་སྡིག་པའི་སྒོ་
དང་པོ་ཡིན་ལ། ངག་ཏུ་བསྒྲགས་པ་གཉིས་པ། ལུས་ཀྱི་བྱས་པ་གསུམ་པ་སྟེ་སྡིག་
པ་ལ་སྒོ་གསུམ་ཚང་ན་ཕྲ་ཡང་འབྲས་བུ་རྒྱ་ཆེ་བ་སྨིན་པར་འགྱུར་རོ། །གཉིས་པ་
ནི། མི་དགེ་བ་དེ་དག་ཡིད་ལ་མི་བསམ། ངག་ཏུ་མི་སྨྲ། ལུས་ཀྱིས་མི་བྱ་བར་སྤོང་
ཐུབ་ན་དགེ་བ་ཡིན་ལ། དེའི་སྟེང་དུ་ལུས་ཀྱིས་གཞན་གྱི་སྲོག་སྐྱོབ་པ། དཀའ་བ་
ཐུབ་པ་ལ་གནས་པ། སྦྱིན་པ་གཏོང་བ་ལ་འབད་པ་དང་། ངག་གིས་ཞི་དལ་གསང་
པོར་བདེན་པ་མཐུན་འཇུག་སྨྲ་བ་དང་། ཡིད་ཀྱིས་བཟང་སེམས་གཏོང་སེམས་
བརྩེ་སེམས་བསྐྱེད་པ་ནི་དགེ་བ་ལ་སྤྱོད་པ་ཞེས་བྱའོ། །གསུམ་པ་ནི། དགེ་བ་ཁོ་
23



མ་བ
ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནས་འབྲས་བུ་བདེ་བ་ཁོ་ན་དང་། སྡིག་པ་འབའ་ཞིག་གིས་སྡུག་བསྔལ་འབའ་ཞིག་
དང་དགེ་སྡིག་བསྲེས་པས་བདེ་སྡུག་འདྲེས་མ་འབྱུང་ལ། ཡང་བསམ་པ་དཀར་ལ་
སྦྱོར་བ་ནག་པོའི་ལས་དང་། བསམ་སྦྱོར་གཉིས་ཀ་དཀར་བའི་ལས་སྤྱོད་པའི་
འབྲས་བུ་བདེ་བ་དང། དེ་ལས་ལྡོག་པའི་ལས་ཀྱིས་སྡུག་བསྔལ་མྱོང་ལ། དགེ་སྡིག་
གཉིས་ཀ་སྦྱོར་རྗེས་གཉིས་ཚང་ན་དངོས་ཀྱི་ཆེན་པོ་མ་བྱས་ཡང་མ་བྱས་ལ་བསགས་
པའི་ལས་ཡིན་ལ། སྦྱོར་རྗེས་གཉིས་མ་ཚང་ན་དངོས་ཀྱི་ཆེན་པོ་བྱས་ན་ཡང་བྱས་ལ་
མ་བསགས་པའི་ལས་ཡིན་ལ། གཞན་གྱི་དགེ་སྡིག་གང་བྱས་པ་ལ་རང་གིས་ཡི་རང་
ཕུལ་བར་བྱས་ན་བསགས་ལ་མ་བྱས་པའི་ལས་ཡིན་ནོ། །དེ་བས་ན་ལས་དགེ་སྡིག་
གང་ཡིན་ཀྱང་འབྲས་བུ་བདེ་སྡུག་འབྱུང་བ་ངེས་ཏེ། དཔེར་ན་དཔྱིད་ཀྱི་ས་བོན་
ལ་འབྲས་བུ་དེ་བཞིན་མི་བསླུ་བར་སྨིན་པ་དང་འདྲ་བས་ན། དགེ་སྡིག་གཉིས་ཀ་
ཕྲ་བ་ནས་བླང་དོར་ལ་འབད་པས་འབྲས་བུ་ཚེ་འདི་ལའམ་ཕྱི་མ་རྣམས་སུ་སྨིན་པ་
གདོན་མི་ཟའོ། །
དོན་དྲུག་པ་ལ་བྲོད་པ་སྐྱེ་ཕྱིར་ཐར་པའི་ཕན་ཡོན་བསྟན་པ་ལ་གཉིས་ཏེ།
བསོད་ནམས་ཆ་མཐུན་དང་། ཐར་པ་ཆ་མཐུན་གྱི་དགེ་བའི་ཕན་ཡོན་ནོ། །དང་པོ་
ནི། ཐབས་ཤེས་གཉིས་ཀྱིས་མ་ཟིན་པའི་དགེ་བ་ལ་བསོད་ནམས་ཆ་མཐུན་གྱི་དགེ་
བ་ཟེར་ལ། དེའི་འབྲས་བུ་མཐོ་རིས་ཀྱི་གནས་སུ་སྐྱེ་བ་སྟེ། དེའང་། གནས་ཀྱི་ཐིག་
ལེ་ལས། རང་སྣང་དགེ་བཅུས་ལྷ་མིའི་གཞལ་ཡས་ན།། འཁོར་ལོས་བསྒྱུར་རྒྱལ་ལྷ་
དབང་བརྒྱ་བྱིན་དང༌།། ཐགས་བཟང་ཚངས་པ་དགའ་ལྡན་གང་རིགས་པས།།
མདུན་ནས་བྲོད་པའི་ལོངས་སྤྱོད་ལྟད་མོས་བསུ། ངང་ལ་ལས་མཐུན་དགའ་བའི་
ལུས་གནས་འཆར།། ཞེས་འཆི་དུས་བར་དོའི་སྣང་བ་ལ་གང་དུ་སྐྱེ་ཡང་དེའི་གནས་
དང་ལོངས་སྤྱོད་ལྟད་མོ་དང་དགའ་དད་ཀྱིས་རྩེ་ཞིང་རོལ་པས་དེར་ལས་མཐུན་གྱི་
24)



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ལུས་ལེན་པ་སྟེ། དེ་ཡང་མི་ཕལ་པ་དང་། འཁོར་ལོ་བསྒྱུར་རྒྱལ་དང༌། ལྷ་མིན་
གྱི་རྒྱལ་པོ་ཐགས་བཟང་དང་། ལྷ་དབང་བརྒྱ་བྱིན་དང་། འདོད་ལྷ་དྲུག་དང་།
ཚངས་པའི་ལྷ་གསུམ་དང། འོད་ཀྱི་ལྷ་གསུམ་དང་། དགེ་བའི་ལྷ་གསུམ་དང་། སྤྲིན་
མེད་སོགས་གསུམ་དང་། གནས་གཙང་ལྔ་དང་། གཟུགས་མེད་བཞི་ལ་སོགས་
སུ་རང་རང་གི་བསོད་ནམས་ཀྱི་སྟོབས་ཆུང་འབྲིང་ཆེན་པོའི་ཆ་དང་མཐུན་པར་
སྐྱེ་ནས་གནས་སྐབས་ངན་སོང་གི་སྡུག་བསྔལ་ལས་ཐར་ནས་མཐོ་རིས་ཀྱི་བདེ་སྐྱིད་
ལ་ལོངས་སྤྱོད་པའོ། །གཉིས་པ་ནི། སྔ་མ་ལས། དག་སྣང་སྐུ་གསུམ་ཡེ་ཤེས་ཁང་
བཟང་ན། སངས་རྒྱས་སེམས་དཔའ་བསྒྱུར་རྒྱལ་ལྷ་མིའི་འཁོར།། སྐུ་གསུམ་སེམས་
དཔའ་གང་སྐྱེས་འདུན་པ་འབྱུང་།། བླ་མ་ཡི་དམ་མཁའ་འགྲོས་བསུ་མ་བྱེད།། ཏིང་
འཛིན་ཡེ་ཤེས་ངང་ལ་བདེ་ཆེན་རོལ། ཞེས། ཐབས་ཤེས་གཉིས་ཀྱིས་ཟིན་པའི་དགེ་
བ་ལ་ཐར་པ་ཆ་མཐུན་གྱི་དགེ་བ་ཟེར་ལ། དེའི་འབྲས་བུ་རང་རང་གི་སེམས་སྐྱེད་རྒྱ་
ཆེ་ཆུང་གིས་བྱང་ཆུབ་ཆ་དང་མཐུན་པར་ཐོབ་པ་སྟེ། གང་ལྟར་ཡང་འཁོར་བ་ལས་
ཐར་ནས་མྱང་འདས་མངོན་དུ་ཐོབ་ནས། སངས་རྒྱས་དང་། སེམས་དཔའ་དང་།
ཞིང་ཁམས་ཀྱི་སྣང་བ་ཚད་མེད་པ་འཆར་བ་ལ་དེར་འདུན་པས་སྐྱེ་ལ། གསང་སྔགས་
བསྐྱེད་རྫོགས་ལ་བྱན་ཚུད་པ་རྣམས་ནི། བླ་མ་ཡི་དམ་མཁའ་འགྲོས་མདུན་ནས་
བསུ་བའི་ཚུལ་གྱི་སྣང་བ་དེས་སྔར་གྱི་བག་ཆགས་བསླང་ནས་མངོན་བྱང་ལྔ་མངོན་
གྱུར་དུ་རིགས་ལྔའི་ཞིང་དུ་མངོན་པར་སངས་རྒྱས་བའོ། །དེ་བས་ན་ལུས་ངག་ཡིད་
གསུམ་དགེ་བ་ཙམ་གྱིས་མཐོ་རིས་ཀྱི་བདེ་འབྲས་དང་། དེ་ལ་ངེས་འབྱུང་དང་
ཤེས་རབ་ཀྱིས་ཟིན་པས་ཐར་པའི་འབྲས་བུ་དང་། གཞན་དོན་ལ་དམིགས་པའི་
བསམ་པ་ཁྱད་པར་ཅན་གྱིས་ཟིན་པས་སྐུ་གསུམ་རྫོགས་པའི་སངས་རྒྱས་ཀྱི་འབྲས་
བུ་བླ་ན་མེད་པ་ཐོབ་པའོ། །



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བདུན་པ་དགེ་བའི་གཞི་མ་འདིང་བའི་ཕྱིར་དད་པ་བཤད་པ་ལ་གསུམ་སྟེ།
དད་པ། མོས་པ། འདུན་པའོ། །དང་པོ་ནི། སྟོབས་ཀྱི་ཐིག་ལེ་ལས། དད་པ་ས་
བོན་སངས་རྒྱས་ཡོན་ཏན་བསྐྱེད།། ཞིང་ས་གཤིན་པོ་བཞིན་དུ་སྐྱེ་བའི་གཞི།། ལྗོན་
པའི་རྩ་བ་བཞིན་དུ་བརྟན་པའི་གནས།། མིག་བཞིན་སངས་རྒྱས་བླ་མའི་ཡོན་ཏན་
མཐོང་། རྐང་ལག་བཞིན་དུ་དགེ་བ་ལེན་དང་སྡུད། རིན་ཆེན་གཏེར་བཞིན་དགོས་
འདོད་ཉམས་པ་མེད།། ཅེས་དད་པ་གཤའ་མ་དེ་ནི་སངས་རྒྱས་ཀྱི་ཡོན་ཏན་ཐམས་
ཅད་བསྐྱེད་པའི་ས་བོན། ལམ་ཐམས་ཅད་ཀྱི་གཞི་མར་གྱུར་པའི་ཞིང་ས། དཀར་
པོའི་ཕྱོགས་སུ་བློ་བརྟན་པ་ལྗོན་པའི་རྩ་བ། བླ་མ་དང་སངས་རྒྱས་ཀྱི་ཡོན་ཏན་
མཐོང་བའི་མིག །ཐར་པའི་ལམ་ལ་འགྲོ་བའི་རྐང་པ། དགེ་བའི་བོན་ཐམས་ཅད་
རང་རྒྱུད་ལ་སྡུད་པའི་ལག་པ། ཡོན་ཏན་མི་ཟད་པའི་འབྱུང་གནས་རིན་པོ་ཆེ་ལྟ་
བུ་ཡིན་ལ། མདོར་ན་བོན་དང་བླ་མ་ལ་ཡོན་ཏན་བསམ་གྱིས་མི་ཁྱབ་པ་ཡོད་ལ།
དེ་རང་རྒྱུད་ལ་ལེན་པར་བྱེད་པ་ནི་དད་པ་ཡིན་ཏེ། དེ་ཉིད་ལས། བཀའ་རྒྱུད་
བྱིན་བརླབས་རང་གི་དད་པས་ལེན། ཞེས་དད་པ་ཆེ་འབྲིང་ཆུང་གསུམ་ལ་བརྟེན་
ནས་བྱིན་རླབས་ཆེ་འབྲིང་ཆུང་གསུམ་ཐོབ་པའོ། །དད་པ་དེ་ལ་དབྱེ་ན་མོས་པའི་
དད་པ། དྭངས་བའི་དད་པ། ཡིད་ཆེས་པའི་དད་པ། མཐར་ཕྱིན་པའི་དད་པ་
དང་བཞི་ཡོད་དོ། །དེ་དག་སྔ་མ་སྔ་མ་ལས་ཕྱི་མ་ཕྱི་མ་སྐྱེ་བར་འགྱུར་ཏེ། བླ་མའི་
ཡོན་ཏན་མཐོང་ནས་རྗེས་སུ་འཇུག་པར་མོས་པ་དང་། དེ་ལས་ཐོས་བསམ་སྦྱོངས་
པས་སྐྱོན་ཡོན་གྱི་དྭངས་སྙིགས་འབྱེད་པ་དང་། དེ་ལས་ལས་འབྲས་ཀྱིས་མི་བསླུ་བར་
ཡིད་ཆེས་ནས་བླང་དོར་གྱི་གནས་ལ་གཟོབ་པ་འགྱུར་བ་དང་། དེ་ལས་གང་ལ་
འཇུག་པའི་ལས་མཐར་ཕྱིན་ནས་འབྲས་བུ་མངོན་དུ་ཐོབ་པ་ལ་སོགས་པ་འབྱུང་
བའོ། །གཉིས་པ་ནི། སྔ་མ་ལས། དད་པས་དྲང་པ་མོས་པ་མ་ཕྱི་ན།། བུ་འབྲེང་
242



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བཞིན་དུ་འདུ་འབྲལ་མེད་པ་དགོས།། ཞེས་དད་པ་བཤའ་མ་རྒྱུད་ལ་སྐྱེས་ན་བླ་མའི་
རྗེས་སུ་འཇུག་པ་དང་བཀའ་རྒྱུད་ཀྱི་དོན་ཉམས་སུ་ལེན་པ་ལ་མའི་ཕྱི་ན་བུ་ཚ་ཆུང་
ངུ་འབྲེང་བ་ལྟར་སྤྲོ་དགའ་མོས་པས་དོན་མི་གཏང་བར་ལམ་མཐར་ཕྱིན་ཏེ་འབྱུང་
བའོ། །མོས་པ་དེ་ལ་དབྱེ་ན། འདོད་པའི་མོས་པ་བླ་མ་དང་བཀའ་རྒྱུད་ལ་དགའ་
གདུང་གི་རྣམ་པར་ཅན་གྱི་བློ་སྐྱོ་དུང་ངེ་བ་བྱས་མ་ཐག་རིང་ཞིག་ནས་མཐོང་བ་
ལྟ་བུ་དང་། སྤྲོ་བའི་མོས་པ་དགའ་དད་ཀྱི་རྣམ་པར་ཅན་གྱི་བློ་དྭངས་སེང་ངེ་བ་
བུ་མ་དང་ཕྲད་པ་ལྟ་བུ་དང་། འདུན་པའི་མོས་པ་དགའ་སྤྲོའི་རྣམ་པར་ཅན་གྱི་
བློ་དགའ་ཡལ་ལེ་བ་བུ་མ་ལ་འཁོར་བ་ལྟ་བུ་སྟེ། ཡང་དེ་ཉིད་ལས། འདོད་པའི་
མོས་པ་བུ་ཡིས་མ་མཐོང་འདྲ།། བླ་མ་གདམས་ངག་བཅས་ལ་སྐྱོ་ཞིང་གདུང་། སྤྲོ་
བའི་མོས་པ་མ་བུ་མཇལ་བ་འདྲ།། དགའ་ཞིང་སྤྲོ་བས་གདམས་ངག་ཡོངས་སུ་ལེན།།
འདུན་པའི་མོས་པ་ཆུང་གཞོན་མས་སྐྱོང་བཞིན།། དཔོན་སློབ་ཉེ་མིན་རིང་མིན་
སྐྱོ་སུན་མེད།། ཅེས་སོ། །གསུམ་པ་ནི། ཡང་དེ་ལས། མོས་པ་བྱས་པའི་གུས་པ་བརྩེ་
བ་ཅན།། གསང་སྔགས་ཐེག་པའི་ལུང་མཐུན་བླ་མ་བཀུར།། ཞེས་མོས་པ་དེ་ལྟ་བུ་
ཡོད་ན་གསང་སྔགས་ལུང་མཐུན་གྱི་བླ་མ་བཀའ་རྒྱུད་ཀྱི་དོན་འཛིན་པ་དེ་རྟག་ཏུ་
གུས་པ་དཔེར་ན་རྒྱལ་པོ་ལ་འབང་འདུད་པ་ལྟ་བུ་ཞིག་དགོས་ལ། གུས་པ་དེ་ལ་
དབྱེ་ན། ལུས་གུས་བླ་མའི་ཞབས་ཕྱི་བྱེད་པ་སོགས་དང༌། ཐུགས་སུན་ཕྱུང་ན་
ཤིན་ཏུ་མི་རུང་བས་རྟག་ཏུ་གཉེན་པར་བཟུང་ཞིང་སྤྱི་བོར་བཀུར། ངག་གུས་པ་
ཞུ་ཚིག་རྣམས་འཇམ་ལ་སྙན་པ་བོན་དང་མཐུན་པར་སྨྲ། ཡིད་གུས་པ་བརྩེ་བ་བྱམས་
པ་དགའ་བར་བྱེད། རང་ལ་བཀའ་བཀྱོན་པ་དང་ཐུགས་འཁྲུགས་པ་ལ་སོགས་
པ་གྱུར་ན་ཐུགས་ཞི་བའི་ཐབས་ལ་འབད་པ་སྟེ། དེ་ཉིད་ལས། ལུས་ཀྱི་གུས་པར་
རྟག་བརྩོན་མི་ཉམས་པར། རྒྱུད་བསྙུང་འབྱུང་བས་གཉེན་པར་སྤྱི་བོར་བཀུར།།
243



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ངག་གི་གུས་པ་འཇམ་སྙན་མཐུན་པར་སྨྲ། བྲེལ་རིང་དགྲ་གཉེན་ཚེ་ན་ལྷག་པར་
དྲན། སེམས་ཀྱི་གུས་པ་བརྩེ་བྱམས་དགའ་བར་བྱེད། བཀྱོན་མཁོན་འཁྲུགས་པར་
གྱུར་ན་ཁྱད་པར་ཞི།། ཞེས་སོ། །
དོན་བརྒྱད་པ་འཁོར་བའི་འཇིགས་པ་མཐའ་དག་ལས་སྐྱོབ་པའི་སྐྱབས་ཡུལ་
གྱི་གནས་བསྟན་པ་ནི། བྱམས་པའི་ཐིག་ལེ་ལས། དེ་ནས་ལམ་རྣམས་ཀུན་གྱི་རྨིང་
རྡོ་རུ།། སྐྱབས་གནས་བླ་མ་ཡི་དམ་མཁའ་འགྲོ་ལ། སྐྱབས་བློ་ངེས་པ་གསུམ་དང་
ལྡན་པ་ཡིས།། སྐྱབས་འོག་དམ་པར་རང་གཞན་ཚུད་པར་བྱ།། ཞེས་འདི་ལ་བཞི་སྟེ།
སྐྱབས་ཡུལ་གྱི་གནས། སྐྱབས་བློའི་ངེས་པ། སྐྱབས་སུ་འགྲོ་བའི་ཚུལ། བསླབ་
བྱའི་དོན་བསྟན་པའོ། །
དང་པོ་ནི། སྤྱིར་ཕྱི་ཕར་ཕྱིན་ཐེག་པའི་ལུགས་ཀྱིས་སངས་རྒྱས་བོན་དང་སེམས་
དཔའ་གསུམ་དང་། ནང་གསང་སྔགས་པས་བླ་མ་ཡི་དམ་མཁའ་འགྲོ་གསུམ་དང་།
གསང་བ་ཡེ་གཤེན་པས་རྩ་རླུང་ཐིག་ལེ་གསུམ་དང༌། ཡང་གསང་རྫོགས་པ་ཆེན་
པོས་དེ་དག་རང་རིག་ལ་འདུས་པས་ལྷན་སྐྱེས་དྲི་མེད་སེམས་ལ་སྐྱབས་སུ་འགྲོ་
བའོ། །དེས་ན་འདིར་གསང་སྔགས་ཐེག་པའི་ལུགས་ལ་ཕྱིའི་སྐྱབས་ཡུལ་གསུམ་
ནང་བླ་མ་ཡི་དམ་མཁའ་འགྲོ་གསུམ་ལ་འདུས་པས་དེ་དག་རྩ་རླུང་ཐིག་ལེ་རང་
རིག་དང་བཅས་པ་ལ་སྐྱབས་སུ་འགྲོ་བས་ན། འདི་ལྟར་བླ་མ་ནི་ཀུན་ཏུ་བཟང་
པོ་ནས་རང་གི་རྩ་བའི་བླ་མ་ཡན་ཆད་དང་། ཡི་དམ་ནི་རྒྱུད་སྡེ་དགུའི་ལྷ་ཚོགས་
དང་། ཁྱད་པར་གསས་མཁར་མཆོག་ལྔའི་དཀྱིལ་འཁོར་གྱི་ལྷ་ཚོགས་རྣམས་དང་།
མཁའ་འགྲོ་ནི་ཕྱི་ལྟར་པདྨ་ཀློང་ཡངས་ཀྱི་དཀྱིལ་འཁོར་དང་། ནང་ལྟར་ཀུན་གསལ་
བྱམས་མའི་དཀྱིལ་འཁོར་དང་། གསང་བ་ལྟར་ཐུགས་རྗེ་ཉི་མའི་དཀྱིལ་འཁོར་
གྱི་མཁའ་འགྲོ་མ་རྣམས་ཡིན་ནོ། །



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
གཉིས་པ་ནི། སྤྱི་སྐྱེས་བུ་གསུམ་གྱི་ལུགས་ལྟར་ན། སྐྱེས་བུ་ཆུང་ངུས་ཕྱི་མ་ངན་
སོང་གི་འཇིགས་པ་ལས་ཐར་ནས་མཐོ་རིས་ལྷ་མིའི་བདེ་འབྲས་ཐོབ་འདོད་ཀྱིས་
སྐྱབས་སུ་འགྲོ་ལ། འབྲིང་གིས་རང་ཉིད་གཅིག་པུ་འཁོར་བ་ནས་ཐར་ནས་ཞི་བ་
མྱང་འདས་ཀྱི་གོ་འཕང་ཐོབ་འདོད་ཀྱིས་སྐྱབས་སུ་འགྲོ་ལ། ཆེན་པོས་གཞན་དོན་
དུ་སངས་རྒྱས་ཐོབ་འདོད་ཀྱིས་སྐྱབས་སུ་འགྲོ་བའོ། །རྒྱུ་མཚན་ཉིད་ཐེག་པའི་
ལུགས་ལྟར་ན་རྣམ་རང་གཉིས་ཀྱིས་རང་དོན་དུ་བྱང་ཆུབ་འདོད་ནས་སྐྱབས་སུ་
འགྲོ་ལ། སེམས་དཔའ་དང་སྤྲོས་མེད་གཉིས་ཀྱིས་གཞན་དོན་དུ་བྱང་ཆུབ་འདོད་
ནས་སྐྱབས་སུ་འགྲོ་བའོ།། འབྲས་བུ་གསང་སྔགས་པ་ཕྱི་ནང་གཉིས་ཀས་གཞན་
དོན་དུ་བྱང་ཆུབ་ལ་དམིགས་ནས་སྐྱབས་སུ་འགྲོ་སྟེ། སྐྱེས་བུ་ཆེན་པོ་དང་སེམས་
དཔའ་དང་སྤྲོས་མེད་པ་དག་དང་། སྐྱབས་བློའི་ཁྱད་པར་ལ་མི་མཐུན་པ་མེད་
དོ། །དེས་ན་འདིར་གཞན་དོན་དུ་བྱང་ཆུབ་མཆོག་གི་འབྲས་བུ་ཐོབ་འདོད་ཀྱིས་
བླ་མ་ཡི་དམ་མཁའ་འགྲོ་གསུམ་ལ་སྐྱབས་སུ་འགྲོ་ལ། དེ་ལའང་སྐྱབས་བློ་ངེས་པ་
གསུམ་དང་ལྡན་དགོས་ཏེ། འཁོར་བ་སྡུག་བསྔལ་གྱི་རང་བཞིན་དུ་ངེས་པ། དཀོན་
མཆོག་ལ་འཁོར་བའི་འཇིགས་པ། སྐྱོབ་པའི་ནུས་པ་ཡོད་ངེས་པ། སྐྱབས་སུ་སོང་
བས་འཁོར་བའི་འཇིགས་པ་ལས་སྐྱོབ་པར་མི་བསླུ་ངེས་པ་དང་གསུམ་མོ། །
གསུམ་པ་ནི། འདི་ལྟར་གྱི་སྣང་བ་ཐམས་ཅད་འཁྱགས་པ་མཚོ་དཀྱིལ་དུ་ཞིག་
པ་ལྟར་འོད་ལྔ་ལྡེམས་ཀྱིས་ལྷག་ནས། གང་དུ་བལྟས་པས་གང་མཐོང་ཐམས་ཅད་
ལམ་ལམ་ཟེར་ཤིག་ཤིག་པའི་ངང་ནས་མདུན་གྱི་ནམ་མཁར་གསང་མཆོག་
རྒྱལ་པོའི་ཕོ་བྲང་། ཞིང་ཁམས་ལྔ། ཁྱམས་རིམ་གསུམ་དང་ལྡན་པ། སྟེང་དུ་ཅོག་
ལྔ་འཁྲུངས་པ། དུར་ཁྲོད་ཀྱི་བཀོད་པས་འཇིགས་པ་དེའི་དབུས་སུ་ཐར་པ་བརྒྱད་
ཀྱི་ཁྲི་སྨིན་པ་པད་ཉི་གྲོལ་བ་བདུད་བརྒྱད་ཀྱི་གདན་ལ། རང་གི་རྩ་བའི་བླ་མ་ཉིད་
འོད་ལམ་
24 5



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
.:
སྐད་ཅིག་གིས་ནམ་མཁའ་ལ་ལྷག་ནས་དབལ་ཆེན་གསང་མཆོག་རྒྱལ་པོར་གནས་
གྱུར་པ། ཡུམ་ཀྱེ་མ་འོད་མཚོ་སྐུའི་འོད་ཀྱི་ཚུལ་དུ་གཉིས་མེད་དུ་འཁྲིལ་བ། གསང་
བའི་ཆས་ཆེན་སུམ་ཅུ་རྩ་དྲུག་གིས་བརྒྱན་པ། དེ་ལ་འཁོར་གསང་མཆོག་རིགས་
བཞིས་བསྐོར་བ། དེ་དག་གི་དབུ་ལ་མཁའ་འགྱིང་རིགས་ལྔ་རང་རང་གི་རིགས་
ཀྱིས་བརྒྱན་པ། དེ་རྣམས་ཀྱི་གཡས་སུ་དྲག་ཆེན་དབལ་གསས་རྔམ་པ། གཡོན་དུ་
དབང་ཆེན་གཙོ་མཆོག་མཁའ་འགྱིང་། རྒྱབ་ཏུ་ཁྲོ་ཆེན་བདུད་འདུལ་རྔམ་པ།
མདུན་དུ་དབལ་ཆེན་འབྲུག་གསས་
སས་ཆེམས་པ། དེ་རྣམས་ལ་རང་རང་གི་འཁོར་
དང་། གཞན་ཡང་ལྷ་རྒོད་དང་འབུམ་རམ་རོལ་པའི་ལྷ་ཚོགས་ཀྱིས་བསྐོར་བ།
དེ་དག་གི་གཡས་སུ་ཐུགས་རྗེའི་སྟོན་པ་གཤེན་ལྷ་འོད་དཀར་ལ། བརྒྱུད་པའི་རྩ་
བ་ཆེ་དྲུག །སྟོད་ཀྱི་བླ་མ་ཆེ་དྲུག །བར་གྱི་གདུང་བརྒྱུད་བཅུ་གསུམ། སྨད་ཀྱི་མཁས་
པ་མི་བཞི། ལོ་པཎ་མཁས་ཆེན་སྡེ་དགུ། བྱིན་བརླབས་བརྒྱུད་པའི་གཤེན་དགུ།
མཐུ་བོ་ཆེན་པོ་མི་དགུ། གྲུབ་ཐོབ་རྫུ་འཕྲུལ་མ་དགུ། མཐའ་འདུལ་ཟིལ་གནོན་ཆེ་
དགུ། བཀའ་ཁྲིམས་བཀའ་འཛིན་ཆེ་དགུ། བརྒྱུད་འཛིན་སེམས་དཔའ་རྣམ་
གསུམ་གྱིས་བསྐོར་བ། གཡོན་དུ་ཐུགས་རྗེ་བྱམས་མ་ལ་ཕྱི་རྣམ་དག་པདྨ་ཀློང་ཡངས།
ནང་ཀུན་གསལ་བྱམས་མ། གསང་བ་ཐུགས་རྗེ་ཉི་མའི་དཀྱིལ་འཁོར་གྱི་ཡེ་ཤེས་
རྫུ་འཕྲུལ་ལས་ཀྱི་མཁའ་འགྲོ་མ་རྣམས་ཀྱིས་བསྐོར་བ། རྒྱབ་ཏུ་རྒྱལ་བའི་སྐུ་གསུང་
ཐུགས་ཀྱི་རྟེན་དང་། མདུན་དུ་སྤྲུལ་པའི་གཏེར་ཆེན་གུ་རུ་རྣོན་རྩེ། དེའི་མདུན་
དུ་དམུ་རྒྱལ་ཉི་མའི་དབང་པོ་དང་། ཡབ་སྲས་དེ་གཉིས་ལ་ཕྱི་དར་གྱི་བླ་མ་རྣམས་
ཀྱིས་བསྐོར་བ། དེ་རྣམས་ཀྱི་མདུན་འོག་ན་བཀའ་སྐྱོང་དམ་ཅན་རྒྱ་མཚོའི་ཚོགས་
དང་། མཐར་སྐོར་ན་དུར་ཁྲོད་ཆེན་པོ་གནས་བརྒྱད་ཞིང་བདག་དང་བཅས་པའི་
བཀོད་པ་གསལ་བར་བསྐྱེད། རང་གི་མཐའ་བསྐོར་ན་འགྲོ་དྲུག་སེམས་ཅན་
246



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཐམས་ཅད་འཁོད་པ། དེ་རྣམས་ཀྱང་འོད་ལུས་ལ་ལྷའི་ཁྱེའུ་ཕོ་མོ་བསམ་གྱིས་མི་
ཁྱབ་པ་ལུས་ངག་ཡིད་གསུམ་གུས་པའི་སྒོ་ནས་སྐྱབས་སུ་འགྲོ་བའི་མོས་པ་གཟུང་
ལ། སྐྱབས་འགྲོའི་ཆོ་ག་འདི་རྗེས་ཟློས་བྱའོ། ༈ ན་མོ། ཕྱོགས་བཅུ་དུས་གསུམ་
ན་བཞུགས་པའི་དཔོན་གསས་བདེར་གཤེགས་སེམས་དཔའ་དང་། མཁའ་འགྲོ་
བོན་སྐྱོང་བཀའ་སྲུང་ཐམས་ཅད་བདག་སོགས་འགྲོ་ལ་དགོངས་སུ་གསོལ། བདག་
གི་ལམ་བསོད་ནམས་དང་འབྲས་བུ་མཆོག་དང་ཐུན་མོང་ལ་བར་དུ་གཅོད་པའི་
སྡང་དགྲ་གནོད་བགེགས་དུས་གསུམ་དྲིན་ཆེན་ཕ་མའི་གཙོ་བྱས་པའི་སེམས་ཅན་
ཐམས་ཅད་དུས་འདི་ནས་བཟུང་ནས། བླ་ན་མེད་པ་ཡང་དག་པར་རྫོགས་པའི་
ཡི་དམ་གྱི་འབྲས་བུ་རིན་པོ་ཆེ་མ་ཐོབ་ཀྱི་བར་དུ། ༈ དུས་གསུམ་སངས་རྒྱས་ཀྱི་
རྩ་བ་བླ་མ་བརྒྱུད་པ་དང་བཅས་པ་ལ་ཕྱག་འཚལ་ཞིང་སྐྱབས་སུ་མཆིའོ། །ཕྱོགས་
བཅུའི་བདེ་གཤེགས་ཀྱི་གཙོ་བོ་ཡི་དམ་འཁོར་དང་བཅས་པ་རྣམས་ལ་ཕྱག་འཚལ་
ཞིང་སྐྱབས་སུ་མཆིའོ། །བྱང་སེམས་དངོས་གྲུབ་ཀྱི་བདག་ཉིད་མཁའ་འགྲོ་བཀའ་
སྐྱོང་དང་བཅས་པ་ལ་ཕྱག་འཚལ་ཞིང་སྐྱབས་སུ་མཆིའོ། །ཞེས་ལན་གསུམ་གྱི་བར་
དུ་བྱའོ། །དེ་ནས། མཁྱེན་ལྡན་བརྩེ་བའི་བླ་མ་རྣམས་ལ་སྐྱབས་སུ་མཆི། སྟོབས་
ལྡན་སྔགས་ཀྱི་ཡི་དམ་ལྷ་ལ་སྐྱབས་སུ་མཆི། ནུས་ལྡན་གསང་བའི་མཁའ་འགྲོ་མ་
ལ་སྐྱབས་སུ་མཆི། བླ་མ་ཡིད་དམ་མཁའ་འགྲོ་གསུམ་ལ་སྐྱབས་སུ་མཆི། ཞེས་འབུམ་
ཕྲག་གཅིག་འགྲོ་ངེས་བྱ་ལ་དེ་ནས་རྒྱུན་དུ་མི་ཆགས་པར་བྱའོ། །དེ་ལྟར་སྐྱབས་སུ་
འགྲོ་བའི་དུས་སུ། བློ་ངེས་ཤེས་ཚིག་གསལ་དག་ལུས་གུས་འདུན་དང་བཅས་པས།
འདི་ཕྱི་གཉིས་ཀའི་དོན་ཐམས་ཅད་དཀོན་མཆོག་རིན་པོ་ཆེ་ཁྱེད་ཤེས་སྙམ་པའི་
བློ་ཐག་རྦད་ཀྱིས་གཅད། བློ་རྩེ་ལིང་གིས་བཀལ་ནས་སྐྱབས་སུ་སོང་ན། འདི་དང་
ཕྱི་མའི་དོན་ཐམས་ཅད་འགྲུབ་པར་ངེས་ཏེ། བདེན་པའི་ཐིག་ལེ་ལས། སྐྱབས་
247



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གནས་བློ་ཁེལ་གང་འདོད་བསམ་པ་འགྲུབཅེས་སོ། །དེ་ལྟར་ཁ་ཞེ་གཅིག་དྲིལ་
མ་བྱས་པའི་ཚིག་ཙམ་གྱིས་དོན་མི་འགྲུབ་པ་ནི། བདག་ཉིད་ཐིག་ལེ་ལས། སྐྱབས་
མཆོག་གཏིང་ནས་བློ་ལ་མ་ངེས་ན།། ཚིག་གི་ཕྲེང་བ་བར་ཆོད་ཁ་འདྲེན་ཡིན།། ཞེས་
སོ། །རྗེས་སུ་སྐྱབས་ཡུལ་རང་ལ་ཞུ་ཐིམ་བྱ་ལ་བསྔོ་སྨོན་གྱི་རྒྱས་གདབ་བོ། །
བཞི་པ་ནི། ཐར་ལམ་ལས། སྐྱབས་འགྲོའི་བསླབ་བྱ་བཀའ་ལུང་གཞན་དུ་གོ་
ཕུག་ཧ་ར། ཞེས་པ་ནི། ཡང་རྩེ་ཀློང་ཆེན་ལས། ཐུན་མོང་དང་། ཐུན་མིན་དང་། ཆ
མཐུན་གསུམ་ལས། དང་པོ་ལ་གསུམ་སྟེ། གནས་བཞིའི་ཡོན་ཏན་དྲན་པར་བྱ་
བ་དང་། སྤྱོད་ལམ་བཞི་ལ་སྐྱབས་འགྲོ་ལ་བསླབ་ཅིང་དུས་དུས་སུ་མཆོད་པ་ལ་བརྩོན་
པ་དང་། སྲོག་ལ་བབ་ཀྱང་སྐྱབས་འགྲོ་མི་སྤང་བའོ། །
གཉིས་པ་ལ་གསུམ་སྟེ། སངས་རྒྱས་ལ་སྐྱབས་སུ་སོང་ནས་འཇིག་རྟེན་པའི་
ལྷ་ལ་ཕྱག་མི་འཚལ་བ་དང་། བོན་ལ་སྐྱབས་སུ་སོང་ནས་སེམས་ཅན་ལ་གནོད་
འཚེ་སྤོང་བ་དང་། གཤེན་རབ་དང་བླ་མ་ལ་སྐྱབས་སུ་སོང་ནས་གྲོགས་མུ་སྟེགས་
ཅན་མི་བསྟེན་པའོ། །གསུམ་པ་ལ་གསུམ་སྟེ། སངས་རྒྱས་ལ་སྐྱབས་སུ་སོང་ནས་
སྐུ་གཟུགས་ལ་མོས་པར་བྱེད། བོན་ལ་སྐྱབས་སུ་སོང་ནས་པུ་ཏི་དང་གླེགས་བམ་
ལ་གུས་པར་བྱེད། གཤེན་རབ་དང་བླ་མ་ལ་སྐྱབས་སུ་སོང་ནས་སེར་གཟུགས་ལ་
དག་སྣང་བྱེད་པའོ། །ཞེས་བླང་བྱ་གསུམ་དང་། སྤོང་བྱ་གསུམ་དང་། སྤྱོད་བྱ་
གསུམ་དང་བསླབ་བྱའི་གནས་དགུ་པོ་ལ་རྟག་ཏུ་བརྩོན་པས་འབད་དོ། །
དོན་དགུ་པ་གདུལ་བྱ་གང་ཞིག་ཐེག་པ་ཆེན་པོའི་ལམ་དུ་གཟུད་པའི་ཕྱིར་
བྱང་ཆུབ་མཆོག་ཏུ་སེམས་བསྐྱེད་པའི་ཁྲིད་ནི། བྱམས་པའི་ཐིག་ལེ་ལས། དེ་ནས་
ཐེག་པ་ཆེན་པོའི་རྩ་བ་རུ།། སེམས་བསྐྱེད་མ་བཞི་ཡུལ་དུ་བཞག་ནས་ནི།། སྨོན་པ་
འཇུག་པ་སྤྱོད་པ་བསམ་ཡས་པ།། མཐའ་ཡས་མ་རྣམས་ཐར་པ་ཐོབ་ཕྱིར་བྱ། ཞེས་
248



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བློ་
ཐེག་པ་ཆེ་ཆུང་སེམས་བསྐྱེད་ཁྱད།། ཅེས་པ་ལྟར། གཞན་དོན་དུ་བྱང་ཆུབ་ལ་
དམིགས་པའི་སེམས་བསྐྱེད་ཡོད་མེད་ཀྱི་ཐེག་པ་ཆེ་ཆུང་ཕྱེ་དགོས་ཀྱི། སེམས་བསྐྱེད་
ཀྱིས་མ་ཟིན་ན་གསང་སྔགས་ཡིན་ཀྱང་ཐེག་ཆེན་གྱི་ལམ་དུ་འགྱུར་བའི་གོ་སྐབས་
གཏན་ནས་མེད་དོ། །དེས་ན་སེམས་བསྐྱེད་དེ་ལ་དོན་རྣམ་པར་བཞི་སྟེ། སེམས་
བསྐྱེད་ཀྱི་རྒྱུ། སེམས་བསྐྱེད་ཀྱི་རང་བཞིན། སེམས་བསྐྱེད་པའི་ཚུལ། སེམས་
བསྐྱེད་ཀྱི་བསླབ་བྱ་བསྟན་པའོ། །
དང་པོ་ནི། སེམས་བསྐྱེད་དེ་ལ་བཅོས་མའི་སེམས་བསྐྱེད་དང་བཅོས་མ་མ་
ཡིན་པའི་སེམས་བསྐྱེད་གཉིས་སུ་ཡོད་ལ། བཅོས་མ་མ་ཡིན་པའི་སེམས་བསྐྱེད་
དེ་སྡུག་བསྔལ་ཅན་ལ་བལྟས་ནས་ཚད་མེད་བཞི་ལ་བློ་སྦྱོངས་པ་ལས་སྐྱེ་ལ།
སྦྱོང་པ་དེ་ལ་བཅོས་མའི་སེམས་བསྐྱེད་ཅེས་བྱའོ། །བྱམས་སྙིང་རྗེ་ལ་བློ་སྦྱོང་པ་ལ་
ཡང་བྱང་ཆུབ་སེམས་ཕྱོགས་རིས་སུ་མི་འགྲོ་བའི་ཆེད་དུ་ཐོག་མར་བཏང་སྙོམས་
ཚད་མེད་ནས་སྦྱོང་དགོས། བཏང་སྙོམས་དེ་ཡང་ཆགས་སྡང་ཕྱོགས་རིས་ཅན་
དེ་བཏང་ནས་མཉམ་པོར་སྙོམས་པ་གཅིག་ལ་ཟེར་བ་ཡིན། བྱམས་སྙིང་རྗེ་གཉིས་
པོ་དེ་ཡང་སྡུག་བསྔལ་ཅན་ཞིག་ལ་བལྟས་ནས་དེ་ཉིད་སྡུག་བསྔལ་དེ་དང་བྲལ་ནས་
བདེ་བ་དང་ལྡན་པར་འདོད་པའི་བློ་ཞིག་ཡིན་ཏེ། སྡུག་བསྔལ་དང་བྲལ་འདོད་དེ་
ལ་སྙིང་རྗེ་དང་། བདེ་བ་དང་ཕྲད་འདོད་དེ་ལ་བྱམས་པ་ཞེས་ཟེར་རོ། །དེ་ལ་སེམས་
ཅན་ཐམས་ཅད་ལ་མར་ཤེས་དགོས་པས་ན། ད་ལྟའི་མ་འདི་དྲིན་ཆེ་ཚུལ་གྱི་རྗེས་
སུ་དཔག་ནས་བློ་སྦྱོང་དགོས་སོ། །བྱམས་སྙིང་རྗེ་གཉིས་པོ་དེ་གཅིག་ཏུ་བསྡུས་ནས་
དེ་ལ་མིང་བྱུང་ན་ཐུགས་རྗེ་ཞེས་བྱ་ལ། ཐུགས་རྗེ་དེ་ལ་དབྱེ་ན། ཐུགས་རྗེའི་ཐིག་
ལེའི་ཊཱི་ཀ་ལས། ཡུལ་ལ་དམིགས་པའི་ཐུགས་རྗེ་དང་། དོན་ལ་དམིགས་པའི་
ཐུགས་རྗེ་དང་། དམིགས་པ་བྲལ་བའི་ཐུགས་རྗེའོ། །ཞེས་དང་པོ་ལའང་སྤྱི་དང་།
249



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཁྱད་པར་གཉིས་ལས། དང་པོ་ནི་སྡུག་བསྔལ་གྱི་རྒྱུ་འབྲས་གཉིས་ལ་སྤྱོད་པ་རྣམས་
ལ་བྱམས་སྙིང་རྗེ་བསྒོམ་པ་ཡིན་ལ།
གཉིས་པ་ནི། དགྲ་བགེགས་གཉིས་ཀྱིས་རྐྱེན་བློ་བུར་གྱི་གནོད་འཚེ་བྱེད་པ་ལ་
བརྟེན་ནས་བསྒོམ་པ་ཡིན་ནོ། གཉིས་པ་དོན་ལ་དམིགས་པའི་ཐུགས་རྗེ་ནི། བདེ་
གཤེགས་སྙིང་པོས་འགྲོ་བ་ཀུན་ལ་ཁྱབ་ཀྱང་མ་རྟོགས་པར་འཁྲུལ་པ་རང་གི་མས་
ཁམས་གསུམ་དུ་འཁོར་ནས་སྡུག་བསྔལ་སྦྱོང་པ་རྣམས་ལ་བྱམས་སྙིང་རྗེ་བསྒོམ་
པའོ།
གསུམ་པ་དམིགས་པ་བྲལ་བའི་ཐུགས་རྗེ་ནི། ཐུགས་རྗེའི་ངོ་བོ་དམིགས་པ་
དང་བྲལ་བ་ནམ་མཁའ་ལྟ་བུར་རྟོགས་པའོ། །དེ་ལྟར་སྡུག་བསྔལ་ཅན་བདེ་བ་དང་
ཕྲད་འདོད་ཀྱི་བློ་ཡོད་ན་སྡུག་བསྔལ་དང་བྲལ་འདོད་ཀྱི་བློ་རང་ཤུགས་ཀྱིས་སྐྱེ་ལ།
སྡུག་བསྔལ་དང་བྲལ་ནས་བདེ་བ་དང་ཕྲད་པ་ན་དེ་ལ་དགའ་བ་སྐྱེ་བའང་ཤུགས་
ལས་འབྱུང་སྟེ། མདོ་ལས། སྙིང་རྗེ་ཚད་མེད་སྐྱེས་ན་ཚད་མེད་ཡང་དག་ཡིན།།
བྱམས་དགའ་བཏང་སྙོམས་གཅིག་གིས་གཅིག་བསྐྱེད་འབྱུང་།། ཞེས་སོ། །དེ་ལྟར་
ཉིན་མཚན་དུས་དྲུག་ཏུ་འགྲོ་དྲུག་མ་རུ་བསྒོམ་ཞིང་ཚད་མེད་བཞི་ལ་བློ་སྦྱོང་།
ཐུན་མཚམས་སུ་བླ་མ་ཡིད་དམ་མཁའ་འགྲོ་གསུམ་ལ་སྙིང་རྗེ་ཚད་མེད་སྐྱེ་བའི་
གསོལ་བ་དྲག་པོ་གདབ་སྟེ། ཐར་ལམ་ལས། ཨ་མ་ཡིན་ཡང་ཡེ་ཨ་མ་ཡིན། ཁམས་
གསུམ་འཁོར་བའི་སེམས་ཅན་སྙིང་རེ་རྗེ། མཐའ་ཡས་སྡུག་བསྔལ་མ་རྒན་རྣམས།།
བོན་སྐུ་ཀུན་ཏུ་བཟང་པོ་ལ་གསོལ་བར་འདེབས།། བདག་སོགས་འགྲོ་བ་ཐམས་
ཅད་ཀྱི། སྒྲིབ་གཉིས་ཡོངས་སུ་བྱང་བར་མཛོད།། ཚོགས་གཉིས་ཡོངས་སུ་རྫོགས་
པར་མཛོད།། དོན་གཉིས་མྱུར་དུ་གྲུབ་པར་མཛོད། ཅེས་སོ། །དེ་བཞིན་དུ། ཡི་
དམ་དང་མཁའ་འགྲོ་གཉིས་ལའང་འགྲེས་སུ་ཤེས་པར་བྱ། ཡི་དམ་གསང་མཆོག་
253



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
མཐར་ཐུག་ལ་གསོལ་བར་འདེབས། ཞེས་དང་། མཁའ་འགྲོ་ཀྱེ་མ་འོད་མཚོ་ལ་
གསོལ་བར་འདེབས། ཞེས་བསྒྱུར་རོ། །ཞེས་སྙིང་རྗེ་གཤའ་མ་རྒྱུད་ལ་མ་སྐྱེས་ཀྱི་
བར་གསོལ་བ་དྲག་པོ་ཡང་ཡང་བཏབ་ཅིང་བློ་སྦྱོང་བར་བྱའོ། །
གཉིས་པ་ལ། སེམས་བསྐྱེད་ཀྱི་ངོ་བོ་ནི། གཞན་དོན་དུ་སངས་རྒྱས་ཐོབ་འདོད་
ཀྱི་བློ་ཡིན་ལ། དབྱེ་བ་ག དཔེ་ཡི་སྒོ་ནས་དབྱེ་ན། གདུལ་བྱ་རང་གི་སྔོན་ན་སངས་
རྒྱ་བར་འདོད་པ་གནག་རྫི་ལྟ་བུ་དང་། རང་དང་མཉམ་དུ་སངས་རྒྱ་བར་འདོད་
པ་གྲུ་པ་ལྟ་བུ་དང་། སྔ་མ་རང་སངས་རྒྱས་ནས་དེ་རྗེས་གདུལ་བྱ་རྣམས་སངས་
རྒྱ་བར་འདོད་པ་ལམ་མཁན་ལྟ་བུའི་སེམས་བསྐྱེད་དང་གསུམ་མོ། །གྲོགས་ཀྱི་སྒོ་
ནས་དབྱེ་ན། བྱམས་པ་དང་། སྙིང་རྗེ་དང་། བླ་ན་མེད་པར་ཕྱིན་པ་བཅུ་རྣམས་
དང་འགྲོགས་པའི་སེམས་བསྐྱེད་ཡོད་དོ། །དམིགས་ཡུལ་གྱི་སྒོ་ནས་དབྱེ་ན། ཆེད་
དུ་བྱ་བ་སེམས་ཅན་གྱི་དོན་དང་། དོན་དུ་གཉེར་བ་རྫོགས་པའི་སངས་རྒྱས་ལ་
དམིགས་པའི་སེམས་བསྐྱེད་གཉིས་སུ་ཡོད་དོ། །ཡུལ་གྱི་སྒོ་ནས་དབྱེ་ན། མ་རིག་པ་
ལ་རིག་པའི་ཡེ་ཤེས་ཀྱི་སེམས་བསྐྱེད། འཁོར་བ་ལ་མི་ཆགས་པར་བརྟུལ་ཤུགས་ཀྱི་
སེམས་བསྐྱེད་དེ དེ་གཉིས་ཐེག་པ་མཆོག་དམན་གཉིས་ཀ་དང་ཐུན་མོང་ངོ་། །སེམས་
ཅན་རྣམས་ལ་ཐུགས་རྗེ་སྟོབས་ཆེན་གྱི་སེམས་བསྐྱེད། དགྲ་བློ་བུར་བ་ལ་སྙིང་རྗེ་
ཚད་མེད་ཀྱི་སེམས་བསྐྱེད་དེ། དེ་གཉིས་ནི་ཐེག་ཆེན་ཁོ་ནའི་སེམས་བསྐྱེད་དོ།།
ཡང་ངོ་བོའི་སྒོ་ནས་དབྱེ་ན། སྨོན་པ་སེམས་བསྐྱེད་དང་། འཇུག་པ་སེམས་
བསྐྱེད་གཉིས་ལས། དང་པོ་ནི། སེམས་ཅན་གྱི་དོན་ལ་སྨོན་པ་ཙམ་ཡིན་ལ། གཉིས་
པ་ནི། དོན་དངོས་སུ་བསྒྲུབ་པའོ། །གསུམ་པ་ནི། སེམས་ཅན་ཐམས་ཅད་ལ་ཕ་
མར་ཤེས་པའི་ཚད་མེད་བཞིའི་བློ་སྦྱོང་སྔོན་དུ་ཐིངས་པ་དག་གིས་བྱང་ཆུབ་ཀྱི་
སེམས་རིན་པོ་ཆེ་ཆོ་གས་བཟུང་བ་ལ། གོང་གི་སྐྱབས་ཡུལ་རྣམས་སླར་ཡང་སེམས་
22



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསྐྱེད་ཀྱི་དཔང་པོར་བཞུགས་པར་བསམ་ལ། རང་གི་མཐའ་སྐོར་ན་ཡོད་པའི་
འགྲོ་དྲུག་གི་སེམས་ཅན་རྣམས་མར་ཤེས་པའི་ངོས་ནས་ཁམས་གསུམ་གྱི་སེམས་
ཅན་ཐམས་ཅད་བདག་གི་
ཅད་བདག་གི་ཕ་མ་བྱས་པ་དང་། མ་མ་བྱས་པ་མེད། གཉེན་འབྲེལ་
མ་བྱས་པ་མེད་པས། འདི་རྣམས་ཐམས་ཅད་བླ་ན་མེད་པ་ཡང་དག་པར་རྫོགས་
པའི་སངས་རྒྱས་ཀྱི་འབྲས་བུ་རིན་པོ་ཆེ་མྱུར་དུ་ཐོབ་པར་བྱ་བའི་ཆེད་དུ། བདག་
གིས་དགེ་སྦྱོར་འདི་ཞུ་བར་བྱའོ་སྙམ་དུ། དགོངས་གསོལ་གོང་བཞིན་བྱའོ། །ན་
མོ་ཕྱོགས་བཅུ་ནས། ཡི་དམ་གྱི་འབྲས་བུ་རིན་པོ་ཆེ་ཐོབ་ཀྱི་བར་དུ། ཡན་དང་།
སངས་རྒྱས་ཐམས་ཅད་ཀྱི་ཐུགས་དགོངས་དང་རྗེས་སུ་མཐུན་པར། ནམ་མཁས་
ཁྱབ་པའི་སེམས་ཅན་ཐམས་ཅད་ཀྱི་དོན་དུ་གཡུང་དྲུང་མཆོག་ཏུ་སེམས་བསྐྱེད་
པས། དྲིན་ཆེན་ཕ་མའི་གཙོར་བྱས་པའི་འགྲོ་བ་ཐམས་ཅད་ངན་སོང་ལས་མཐོ་
རིས་སུ་བཏང་བར་བྱའོ། །སྡུག་བསྔལ་ལས་བདེ་གནས་རྙེད་པར་བྱའོ། །འཁོར་
བ་ལས་ཐར་པ་ཐོབ་པར་བྱའོ། །ཐེག་དམན་ལས་ལམ་མཆོག་རྙེད་པར་བྱའོ།
ཐར་པ་རྣམས་ཐར་ལམ་བསྒྲོད་པར་བྱའོ། །མ་སྨིན་པ་རྣམས་སྨིན་ལམ་ཟིན་པར་
བྱའོ།། མ་གྲོལ་བ་རྣམས་གྲོལ་ལམ་ཐོབ་པར་བྱའོ། །ཡིན་སྣང་ཤར་གསུམ་གྱིས་
འཁོར་བ་མ་སྟོངས་ཀྱི་བར་དུ་འགྲོ་དོན་མཛད་པར་གྱུར་ཅིག །སྔོན་གྱི་གཏོ་རྒྱལ་
ཡེ་མཁྱེན་དང་། སྟོན་པ་གཤེན་རབ་དང་། མི་ལུས་བསམ་ལེགས་ཀྱི་སེམས་བསྐྱེད་
པའི་ཚུལ་དེ་བདག་གིས་ཀྱང་བླངས་བར་བགྱིའོ། །ཞེས་ལན་གསུམ་གྱི་བར་དུ་རྗེས་
ཟློས་བྱའོ། །དེའི་རྗེས་སུ། གསང་བ་བོན་ཅན་གསང་མཆོག་མཐར་ཐུག་རྒྱལ།
གསང་མཆོག་ཡིད་བཞིན་ཐུགས་ཀྱི་ནོར་བུ་ལ། བདག་ཉིད་ལེགས་ཞུགས་འགྲོ་
ཀུན་དྲོངས་བར་བགྱི། མཐའ་ཡས་སེམས་ཅན་དོན་ཕྱིར་སེམས་བསྐྱེད་དོ། །ཞེས་
འབུམ་ཕྲག་གཅིག་གི་བར་དུ་བགྲང་ལ་བྱང་ཆུབ་སེམས་ལ་བློ་སྦྱོང་བར་བྱའོ། །ཐུན་
252



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
མཚམས་སུ་སྐྱབས་ཡུལ་རྣམས་ཞུ་ཐིམ་བྱ་ལ་བསྔོ་སྨོན་བྱའོ། །
བཞི་པ་ལ་བཞི་སྟེ། སྨོན་པའི་བསླབ་བྱ། འཇུག་པའི་བསླབ་བྱ། ཐུན་མོང་གི་
བསླབ་བྱ། རྒྱུན་གྱི་དགེ་སྦྱོར་སྐྱོང་ལུགས་སོ། །དང་པོ་ནི། དགྲ་གཉེན་བར་མ་
གསུམ་ཀ་ཕ་མར་ཤེས་པའི་ངོས་ནས་རང་གི་བདེ་བ་སྒྲུབ་པ་དང་སྡུག་བསྔལ་སྤང་
བ་ལ་བརྩོན་པ་བཞིན་དུ། གཞན་གྱི་དོན་ལའང་དེ་བཞིན་དུ་བརྩོན་ཞིང་བསམ་
སྦྱོར་གཉིས་ཀའི་སྒོ་ནས་རང་གཞན་གཉིས་མཉམ་པར་བྱའོ། །དེ་ལ་བློ་གོམས་ནས་
ཉམ་ཐག་གི་འགྲོ་བ་གཅིག་ལ་བརྟེན་ནས་དབུགས་འགྲོ་འོང་དང་བསྟུན་ཏེ།
རང་བདེ་གཞན་ལ་སྦྱིན་ཞིང་གཞན་སྡུག་རང་ཐོག་ཏུ་ལེན་ཞིང་དེ་ལ་གོམས་ནས་
དངོས་སུ་ལག་ལེན་ཐེབས་པར་བྱའོ། །དེ་ནས་ལུས་ལོངས་སྤྱོད་འདི་དང་ཕྱི་མ་གང་
གི་ཐད་ནས་ཀྱང་རང་བས་གཞན་གཅེས་པའི་བྱང་ཆུབ་སེམས་ལ་བློ་སྦྱོང་ཞིང་མྱོང་
བ་ཐོན་ངེས་བྱའོ། །
གཉིས་པ་ནི། མདོ་ལས། སྦྱིན་པ་ནི་ཐོངས་ཤིག །ཚུལ་ཁྲིམས་ནི་སྲུངས་
ཤིག །བཟོད་པ་ནི་སྒོམས་ཤིག །བརྩོན་འགྲུས་ནི་རྩོམས་ཤིག །བསམ་གཏན་ལ་
མཉམ་པར་ཞོག་ཅིག །ཤེས་རབ་ནི་སྐྱེད་ཅིག །ཅེས་པ་དག་གོ། དེ་དག་བསམ་
པས་ཟིན་པ་ཙམ་ལ་ནི། སྦྱིན་པ་ཙམ་དང་
། ཚུལ་ཁྲིམས་ཙམ་དུ་བཞེད་དོ། །ལག་
ལེན་དངོས་སུ་ཐེབས་པ་ལ་སྡོམ་པས་མ་ཟིན་ཙམ་དང་། ཟིན་པ་གཉིས་ལ་ཕན་
ཡོན་གྱི་སྟོབས་ཆེ་ཆུང་ཡོད་ལ་ཟག་བཅས་ཀྱིས་བསོད་ནམས་དེ་ཉིད་འཁོར་གསུམ་
ཡང་དག་གི་ཤེས་རབ་ཁྱད་པར་ཅན་གྱིས་ཟིན་པས་ཟག་མེད་ཡེ་ཤེས་ཀྱི་ཕུང་པོ་
ཞེས་བྱ་སྟེ། ཕ་རོལ་ཏུ་ཕྱིན་པ་ཞེས་བརྗོད་པ་ཡིན་ནོ། །
གསུམ་པ་ལ་གསུམ་སྟེ། ཡིད་དང་ངག་དང་ལུས་ཀྱི་སྤང་བླང་གི་གནས་བསྟན་
པའོ། །དང་པོ་ནི། གནས་ཀྱི་ཐིག་ལེ་ལས། ཆགས་སྡང་དམྱལ་བའི་ཡུལ་བས་ཕྱིན་ས་
253



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མེད།། བསམ་ངན་སངས་རྒྱས་ཀྱིས་ཀྱང་སྐྱོབ་ཐབས་མེད།། ཅེས་ཡིད་ཀྱི་སྒོ་ནས་
སེམས་ཅན་གཞན་ལ་བསམ་པ་ངན་པ་འཆང་བ་དེ་སྤངས་ལ་བསམ་པ་བཟང་པོ་
རྒྱུན་དུ་བསྐྱེད་ཅིང་། གཞན་དོན་དུ་བྱང་ཆུབ་ཐོབ་འདོད་ཀྱི་བློ་འཆི་བའི་སྲོག་ལ་
བབ་ཀྱང་མི་བཏང་ངོ་། །གཉིས་པ་ནི། བྱམས་མ་ལས། ཡེ་ཤེས་དོན་འབུམ་སེམས་
བསྐྱེད་གཙོ། གཞན་གྱི་སེམས་གསོད་སྤོང་བར་བྱ།། ཞེས་ངག་གི་སྒོ་ནས་སེམས་
ཅན་གཞན་གྱི་སེམས་གསོད་པ་དེ་སྤངས་ནས་ཡོན་ཏན་བརྗོད་ཅིང་སྙན་པ་སྨྲ་བར་
བྱའོ། །གསུམ་པ་ནི། ཤེས་རབ་ཐིག་ལེ་ལས། སེམས་ཅན་གནོད་བྱེད་སངས་རྒྱས་
འཚེ་ཆེན་ཏེ། འགྲོ་བའི་དོན་ཕྱིར་སངས་རྒྱས་སྤྲུལ་ཤེས་ནས། ལྷག་པར་སྡུག་བསྔལ་
ཅན་གྱི་དོན་བྱེད་དོ། །ཞེས་ལུས་ཀྱི་སྒོ་ནས་སེམས་ཅན་སུའང་རུང་སྟེ། ཐམས་ཅད་
ལ་གཞི་བདེ་གཤེགས་སྙིང་པོས་ཁྱབ་པས་ན་ཐམས་ཅད་ཀུན་ཏུ་བཟང་པོའམ་ཡི་
དམ་གྱི་ལྷར་ཤེས་པའི་ངོས་ནས་སེམས་ཅན་རྣམས་ལ་གནོད་པ་སྤོང་དགོས་ཏེ། མ་
སྤང་ན་སེམས་ཅན་ལ་གནོད་པ་བྱེད་པ་དེ་སངས་རྒྱས་རང་ལ་འཚེ་བ་ཆེན་པོ་བྱེད་
པ་ཡིན་པས་ན་སེམས་ཅན་ཐམས་ཅད་ལ་གནོད་པ་སྤང་ནས་གང་ཕན་པ་དེ་བསྒྲུབ་
དགོས་སོ། །དེ་ལྟར་བྱང་ཆུབ་ཀྱི་སེམས་རིན་པོ་ཆེ་མི་ཉམས་པར་བཟུང་ནས་གནས་
སྐབས་མཐར་ཐུག་གི་སེམས་ཅན་གྱི་དོན་བསྒྲུབ་པ་ལ་བརྩོན་པས་འབྲས་བུ་ཐོབ་
དུས་ན། སྨོན་སེམས་ལས་གཞན་
པས་གཞན་དོན་གྱི་ཐུགས་རྗེ་འབྱུང་ལ། འཇུག་སེམས་ལས་
གཟུགས་སྐུ་གཉིས་ཀྱི་བཀོད་པ་རང་ཤུགས་ལས་འབྱུང་བ་ཡིན་ཏེ། བདེན་པའི་
ཐིག་ལེ་ལས། སྨོན་པའི་སེམས་བསྐྱེད་གཞན་དོན་ཤུགས་ལས་འབྱུང་།། འཇུག་
པའི་སེམས་བསྐྱེད་ གཟུགས་སྐུའི་བཀོད་པ་འབྱུང་།། ཞེས་སོ། །
བཞི་པ་རྒྱུན་གྱི་དགེ་སྦྱོར་སྐྱོང་ལུགས་ལ་བཞི་སྟེ། མཐུན་ཕྱོགས་མི་མཐུན་
ཕྱོགས་སུ་སྐྱོང་བ་བཞི། མི་མཐུན་ཕྱོགས་མཐུན་ཕྱོགས་སུ་སྐྱོང་བ་བཞི། ཕྱོགས་གཉིས་
254



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
རོ་སྙོམས་སུ་སྐྱོང་བ་བཞི། འདོད་པ་སྐྱོན་མེད་དུ་བསྒྱུར་བ་གསུམ་མོ། །དང་པོ་
ནི། སྟོབས་ཀྱི་ཐིག་ལེ་ལས། འཇིག་རྟེན་མཐུན་ཕྱོགས་མི་མཐུན་ཕྱོགས་སུ་བསྐྱང་།།
ཕ་ཡུལ་བདུད་ཀྱི་བཙོན་ར་མི་འཛིན་ཞིང་།། གཉེན་འབྲེལ་བདུད་ཀྱི་བཙོན་སྲུང་
གསད་པར་བསམ།། ཉེ་གནས་བདུད་ཀྱི་མྱ་ངན་རྒྱུན་བཅད་ལ། ཟས་ནོར་བདུད་
ཀྱི་སོ་བ་སྤོང་བར་བྱ།། ཞེས། ཕ་ཡུལ་བདུད་ཀྱི་བཙོན་ར་ལ། གཉེན་འབྲེལ་བདུད་
ཀྱི་བཙོན་སྲུང། ཉེ་གནས་བདུད་ཀྱི་མྱ་ངན། ཟས་ནོར་བདུད་ཀྱི་སོ་པའོ། །དེ་བཞི་
དེ་ལྟར་དུ་ཡིན་ཀྱང་ཡིན་ལ་ཡིན་པར་ཤེས་པར་གྱིས་ལ་མི་མཐུན་ཕྱོགས་སུ་རྒྱང་
མཚམས་བཅད་པས་དགེ་སྦྱོར་ལམ་དུ་འགྲོ་བའོ། །གཉིས་པ་ནི། སྔ་མ་ལས། འཇིག་
རྟེན་མི་མཐུན་ཕྱོགས་རྣམས་མཐུན་ཕྱོགས་བསྒྲུབ།། ནད་ནི་དགེ་བའི་བསྐུལ་མ་
བཤེས་གཉེན་མཆོག །གདོན་ནི་སངས་རྒྱས་ཐུགས་རྗེ་བསྒྲུབ་པའི་གྲོགས།། རྐྱེན་
ངན་ཐར་པའི་ལམ་འདྲེན་དོན་ལ་བསྔགས།། བདུད་ནི་སངས་རྒྱས་རྣམ་སྤྲུལ་ཆེ་
བ་བསྐྱེད།། ཅེས། ནད་དགེ་བའི་བསྐུལ་མ། གདོན་སངས་རྒྱས་ཀྱི་ཐུགས་རྗེ། རྐྱེན་
ངན་ཐར་པའི་ལམ་འདྲེན། བདུད་བདེ་གཤེགས་ཀྱི་སྤྲུལ་པའོ། །དེ་བཞི་དེ་ལྟར་
བཟུང་བས་དེ་ལྟར་འགྱུར་ནས་ལམ་གྱི་འཁྲུལ་པ་སེལ་ཏེ། དུག་གིས་ནད་སེལ་བ་
བཞིན་ནོ། །གསུམ་པ་ནི། ཡང་དེ་ཉིད་ལས། ཕྱོགས་གཉིས་རོ་སྙོམས་ཆེན་པོའི་
ངང་ལ་བསྐྱང་། དགྲ་གཉེན་བྱམས་སྡང་རོ་སྙོམས་ཆགས་སྡང་བྲལ། ལྷ་འདྲེ་མཆོད་
སྦྱིན་རོ་སྙོམས་དམིགས་པ་མེད།། ནད་སྨན་འབྱུང་བ་རོ་སྙོམས་བེམ་རིག་བསྲེ།།
བདུད་རྩི་རྟོག་པ་རོ་སྙོམས་འཛིན་པ་གྲོལ།། ཞེས་དགྲ་གཉེན་གྱི་བྱམས་སྡང་གཉིས་
རོ་སྙོམས། ལྷ་འདྲེའི་ཕན་གནོད་གཉིས་རོ་སྙོམས། ནད་ན་སོས་གཉིས་རོ་སྙོམས།
དུག་དང་ཡེ་ཤེས་གཉིས་རོ་སྙོམས་པའོ། །དེ་བཞི་དེ་ལྟར་དུ་ལམ་དུ་འཁྱེར་བས་དེ་
ལྟར་རྟོགས་ནས་མཉམ་པའི་ཡེ་ཤེས་སུ་འཆར་རོ། །བཞི་པ་ནི། ཡང་སྔ་མ་ལས།
25



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རང་འདོད་གདུང་བའི་བསམ་པ་ཁོང་དུ་བསད། ཞེ་འདོད་ཡུལ་ལ་གཟུང་བའི་
འཛིན་པ་བཅད། བྱེད་འདོད་ངས་བྱས་ལས་ངན་ཡང་དག་སྤོངས།། དེ་བྲལ་ངང་ལ་
ཐུགས་རྗེ་གང་བྱུང་བྱ།། མ་བྱུང་མི་སྤུད་བྱུང་ན་བཀག་པ་མེད། ཅེས་རང་འདོད་ཞེ་
འདོད་བྱེད་འདོད་དང་བྲལ་བའི་ངང་ལ་ཐུགས་རྗེ་བྱུང་ན་བྱ། མ་བྱུང་བར་མི་བྱ།
བྱུང་ན་དོན་བཞིན་ངེས་ན་མི་སྤང་སྟེ། དཔེར་ན་འོད་མང་ཡང་རྒྱལ་པོ་ཉི་མ་ཡིན་
པས། དེ་ལས་བྱུང་བའི་འོད་ཀྱིས་འོད་གཞན་ནོན་པ་བཞིན་ནོ། །དེ་ཡང་རང་འདོད་
མི་ལུས་དོན་ཡོད་དུ་བྱུང་ན་སྐྱོན་ཆུང་
། མ་བྱུང་ན་སྐྱོན་ཆེ། བྱེད་འདོད་དགེ་བའི་
ཆེད་དུ་གང་བྱེད་ཀྱང་སྐྱོན་ཆུང་། མི་བྱེད་ན་སྐྱོན་ཆེ། ཞེ་འདོད་ཐར་པའི་ལམ་
སྟོངས་སུ་འགྱུར་ན་སྐྱོན་ཆུང་། མི་འགྱུར་ན་སྐྱོན་ཆེའོ། །དེ་བས་ན་བརྟགས་ནས་
སྤྱད་པར་བྱའོ། །
དོན་བཅུ་པ་ཐར་པའི་ལམ་གེགས་སེལ་བའི་ཕྱིར་སྡིག་ལྟུང་སྦྱོང་བའི་ཐབས་
ལ་བཞི་སྟེ། སྦྱང་བྱ་སྡིག་ལྟུང་གི་སྒོ། སྦྱོང་བྱེད་གཉེན་པོ་སྟོབས་བཞི། སྦྱོང་ཚུལ་
སྦྱོར་དངོས་རྗེས་གསུམ། སྦྱོང་བའི་ཡོན་ཏན་བསྟན་པའོ། །
དང་པོ་ལ་གསུམ་སྟེ། སྡིག་པ། ལྟུང་བ། སྒྲིབ་པའོ། །དང་པོ་ནི། སྡིག་པའི་
ལས་དེ་ལ་རྣམ་པར་དབྱེ་བའི་སྒོ་ནས་བཤད་ན་བསམ་གྱིས་མི་ཁྱབ་ཀྱང་། མདོར་
བསྡུ་ན་མི་དགེ་བ་བཅུ་ལ་འདུས་ཏེ། མཛོད་ལས། དགེ་དང་མི་དགེ་ཅི་རིགས་པ།
ལས་ཀྱི་ལམ་ནི་བཅུ་ལ་འདུས།། ཞེས་སོ། །ཡང་ན་ལུས་ངག་ཡིད་གསུམ་གྱི་སྡིག་
པ་གསུམ་མམ། དེ་ཡང་བསྡུ་ན་ཕྲ་བ་སྟེ། སེམས་ལ་རྒྱུ་བ་དང་། སྦོམ་པ་སྟེ་ལུས་
ངག་གི་བྱ་བ་རྫོགས་པ་དང་། ལས་ཕྲ་སྦོམ་གཉིས་ལ་མ་འདུས་པ་མེད་དོ། །གཉིས་
པ་ནི། རྟེན་སྐྱབས་འགྲོའི་སྡོམ་པ། བརྟེན་པ་ཕྱི་སོ་སོར་ཐར་པའི་སྡོམ་པ། ནང་
བྱང་ཆུབ་སེམས་དཔའི་སྡོམ་པ། གསང་བ་རིག་འཛིན་སྔགས་ཀྱི་སྡོམ་པ་དང་།
j6



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ངད་
སྡོམ་པ་བཞིའི་རྩ་བ་ལ་འགལ་ན་ལྟུང་བ་ཆེན་པོ། ཡན་ལག་ལ་འགལ་ན་ལྟུང་བ་
འབྲིང་། ཉིང་ལག་ལ་འགལ་ན་ལྟུང་བ་ཆུང་བའོ། །གསུམ་པ་ནི། བདེན་པ་གཉིས་
ཀྱི་དོན་ཡང་དག་པར་མི་མཐོང་བར་བྱེད་པའི་སྒྲིབ་པ་གང་ཞིག་ཉོན་མོངས་པ་དང་
ཤེས་བྱའི་སྒྲིབ་པ་གཉིས་ཀྱིས་བསྡུས་པའོ། །དེ་ལྟར་སྡིག་པ་ལྟུང་བ་སྒྲིབ་པ་རང་
གིས་བསགས་པ། གཞན་ལ་བཅོལ་བ། རྗེས་སུ་ཡི་རང་ཕུལ་བ་སྟེ། བསགས་བྱས་
ལས་གསུམ་གྱིས་བསྡུས་པའམ། ཡང་ན་ལས་སྒྲིབ་སྐྱོན་སྒྲིབ་རྐྱེན་སྒྲིབ་སྟེ་སྒྲིབ་པ་
རྣམ་པ་གསུམ་གྱིས་བསྡུས་པ་རྣམས་འདིར་སྦྱང་བྱའོ། །
གཉིས་པ་སྦྱོང་བྱེད་གཉེན་པོ་སྟོབས་བཞི་ནི། བཟོད་པའི་ཐིག་ལེ་ལས། ཉམས་
པའི་རྩ་ལྟུང་སྟོབས་བཞི་ཚངས་པས་བཤགས།། ཉེས་བྱས་དག་ནས་སངས་རྒྱས་
དགོངས་པ་འཆར།། ཞེས། སྡིག་ལྟུང་ལ་སྡིག་ལྟུང་དུ་ཤེས་པ་གནོང་འགྱོད་ཀྱི་
སྟོབས་དང་། ཉམས་པ་མི་འཆབ་མི་སྦེད་ཅིང་བཤགས་པ་མེ་ལྕེ་ལ་མུན་པ་མི་འཆག་
པ་ལྟ་བུའི་སྟོབས་དང་། སླད་ཆད་ཡོངས་སུ་སྡོམ་པ་འཁྱག་པ་དབང་ལ་བཏབ་པ་
ལྟ་བུའི་སྟོབས་དང་། ཡུལ་བླ་མ་ཡི་དམ་མཁའ་འགྲོ་དཔང་པོ་ཁྱད་པར་ཅན་གྱི་
སྟོབས་དང་བཞིའོ། །དང་པོ་ལ་ནང་གསེས་ཀྱིས་ཕྱེ་ན། སྡིག་ལྟུང་ལ་སོགས་པས་
རང་ཉིད་གོས་པས་དང་སྐྱོན་ཅན་དུ་ཤེས་པ་སྐྱོན་ཅན་རྐུན་དོང་དུ་ཚུད་པ་ལྟ་བུ་
དང་། སྡིག་ལྟུང་གིས་ནོངས་པ་ཁྲིམས་ཕོག་པའི་སྐྱེས་བུ་ལྟ་བུ་དང་། དེ་ལ་འགྱོད་པ་
ཝ་གལ་ལ་ཟིན་པ་ལྟ་བུ་དང་། ཉེས་དམིགས་ལ་འཇིགས་པ་སྡེར་མ་གཡུལ་ཁུག་
ཏུ་ཚུད་པ་ལྟ་བུ་དང་བཞིའོ། །
གཉིས་པ་གཉེན་པོ་དགེ་བའི་སྟོབས་ལ་དབྱེ་ན་གསུམ་སྟེ། ལས་ སྒྲིབ། སྐྱོན་
སྒྲིབ། རྐྱེན་སྒྲིབ་ཀྱི་གཉེན་པོའོ། །དང་པོ་ནི། བཟོད་པའི་ཐིག་ལེ་ལས། ལས་སྒྲིབ་
ཉམས་སྐྱོན་གྲིབ་ཆགས་ཡོད་པས་ན། དེ་རྣམས་བསལ་བར་བྱེད་པ་སྔགས་ཀྱི་
བ



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཆོག །ཡི་དམ་གསང་མཆོག་རྒྱལ་བའི་ཞིང་ཁམས་ལ།། ལས་སྒྲིབ་སེལ་བ་ཚད་
རྒྱུན་ལྔ་བཅུ་གཉིས། ཉམས་པ་སྦྱོང་བའི་བཅུ་དྲུག་འདོད་ཡོན་ཚོགས། གྲིབ་གདོན་
སེལ་བའི་ཁྲོ་མོ་བཅུ་ལ་སོགས། གང་འདོད་བློ་དང་བསྟུན་པའི་བུམ་ཆོག་བྱ།། མི་ཡི་
ཚིག་གིས་མི་རིག་གྲིབ་འབྱིན་གྱི།། ཕྱོགས་གཡེང་འཇིག་རྟེན་འཁྲུལ་པ་བསྡམ་པར་
བྱ། སྒྲིབ་བྱང་ལམ་བགྲོད་དངོས་གྲུབ་ཐོབ་ལྟས་འབྱུང་།། ཞེས་ལས་སྒྲིབ་ཀྱི་གཉེན་
པོར་སྒྲིབ་སེལ་སྣང་བ་དཔལ་གྱི་ཆུ་ཟླ་ལྟར་རབ་ཟླ་བ་གསུམ། འབྲིང་ཟླ་བ་གཉིས།
ཐ་མས་ཟླ་བ་གཅིག་ལ། བསྭཱ་ཨཱི་པུས་པ་ལི་དང་། ཚད་རྒྱུན་གཉིས་ཀྱི་སྙིང་པོ་སྦྲེལ་
ལ་བཟླས་ཤིང་དུས་དྲུག་ཏུ་བུམ་ཁྲུས་བྱ་ལ་བསྟོད་པ་དང་མཆོད་ཚོགས་དབུལ་བས།
མི་ཡི་ཚིག་གིས་མི་རིག་པའི་ལས་སྒྲིབ་ཉམས་སྐྱོན་ཐམས་ཅད་གཏིང་ནས་འབྱིན་
ཅིང་དག་པར་འགྱུར་ལ། སྒྲིབ་པ་བྱང་རྟགས་ཡང་ཐར་ལམ་གྱི་བཟོད་པའི་ཐིག་
ལེའི་ཊཱི་ཀ་ལས་གསུང་པ་ལྟར་འབྱུང་ངེས་སོ། །
གཉིས་པ་ནི། སྔ་མ་ལས། ཉམས་དང་རྟོགས་པ་ཁྱད་འཕགས་སྐྱེ་འདོད་པས།།
ཏིང་ངེ་འཛིན་གྱི་ཁྲུས་དང་དབང་བསྐུར་ཞུ།། མཆོད་པས་དགྱེས་བྱ་དབང་དང་
བྱིན་རླབས་ཞུ། ཞེས་སྔ་མའི་དམ་ཚིག་ཉམས་སྐྱོན་གྱིས་ཉམས་རྟོགས་རྒྱུད་ལ་མི་སྐྱེ་བ་
དག་གིས་ཉམས་རྟོགས་ཐུན་མོང་མ་ཡིན་པ་རྒྱུད་ལ་སྐྱེ་བར་འདོད་ན། ཚོགས་ཀྱི་
འཁོར་ལོ་བསྐོར། སྐང་བཤགས་བརྒྱ་སྟོང་ཁྲི་འབུམ་ལ་བརྩོན། བླ་མ་མཚན་ལྡན་ལ་
གསང་སྔགས་ཀྱི་དབང་བཞི་ཞུ། དེ་ཙམ་མ་འཛམ་ན་མཆོད་པ་བཅུ་དྲུག་འབུལ།
བདག་འཇུག་གི་དབང་ཡང་ཡང་བླང་པས་ཆོག་གོ།
གསུམ་པ་ནི། སྔ་མ་ལས། ཏིང་འཛིན་བོགས་འདོན་ཡི་དམ་ཞལ་བལྟའི་ཕྱིར།།
ཕྱི་ནང་གསང་པའི་སྦྱིན་སྲེག་ཚུལ་བཞིན་བྱ།། སྐད་ཅིག་རྟོགས་པའི་སྟོབས་ཀྱིས་
ཉེས་ཀུན་འདག །ཅེས་གཞན་རྐྱེན་ལས་བྱུང་བའི་ཉམས་གྲིབ་ཀྱིས་གོས་ནས་ཏིང་
259



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ངེ་འཛིན་ལ་བོགས་མི་ཐོན་པ་དང་། ཡི་དམ་ལྷའི་ཞལ་མི་བསྟན་ན་དེ་བསལ་ཐབས་
སུ་ཕྱི་ནང་གསང་གསུམ་གྱི་སྦྱིན་སྲེག་བྱ་བའམ། ཡང་ན་ཉི་མ་འབུམ་འོད་ལྟར་རྒྱས་
འབྲིང་བསྡུས་པ་གང་ལྕོགས་ལ་འབད་པས། བསྐལ་པ་དུ་མའི་སྒྲིབ་པ་ཡང་སྐད་
ཅིག་མ་གསུམ་གྱིས་དག་པར་གདོན་མི་ཟའོ། །སྒྲིབ་པ་དེ་གསུམ་སྤྱོད་ (སྦྱོང) ཐབས་
ལག་ལེན་ཐར་ལམ་གྱི་བཟོད་པའི་ཐིག་ལེའི་འགྲེལ་པ་ན་རྒྱས་པར་གསུངས་བ་འདུག་
པས་དེ་ལྟར་ཉམས་སུ་ལེན་པར་བྱའོ། །
གསུམ་པ་ལ་གསུམ་སྟེ། སྦྱོར་བ་དངོས་གཞི་རྗེས་བྱའོ། །དང་པོ་ནི། སྐྱབས་
ཡུལ་རྣམས་སླར་ཡང་སྡིག་ལྟུང་བཤགས་པའི་དཔང་པོར་བཞུགས་པར་བསམ་
ལ། དགོངས་གསོལ་སྐྱབས་འགྲོ་བཞིན་དུ་བྱའོ། །གཉིས་པ་ནི། ཐར་ལམ་ལས།
བདག་གིས་གསང་སྔགས་གཉེན་པོའི་དབང་དམ་ནོས་ནས་སུ། རྩ་བ་ཡན་ལག་
སྤྱི་དམ་སྦོམ་པོ་དང་།། ཉེས་བྱས་ཆེན་པོ་རྣལ་འབྱོར་སྐྱོན་དགུ་དང་།། རྩ་ལག་ལྟུང་
བའི་ཡན་ལག་བདུན་ལ་སོགས།། དབང་མ་ཞུས་དང་གདར་ཤ་མ་ཆོད་འཆལ།།
ཐེག་པ་ཆེ་ཆུང་ལུང་དང་འགལ་བ་ཀུན།། ཉམས་པར་མཐོང་ཤེས་གནོང་འགྱོད་
འཇིགས་བཅས་ནས། མི་འཆབ་མི་སྦེད་མཐོལ་ལོ་བཤགས་པ་འབུལ། བྱང་དག་
ཚངས་ནས་བསྐྱངས་སོ་དངོས་གྲུབ་སྩོལ། ཅེས་པའམ། བཟོད་པའི་ཐིག་ལེ་ཡེ་
ཤེས་བྱུང་ཚོར་མེད།། རྩ་བ་ཡན་ལག་དམ་ཚིག་ཉམས་འགལ་རྣམས།། ཤིན་ཏུགནོང་
འགྱོད་སྟོབས་བཞི་ཚངས་པས་བཤགས།། བྱང་དག་ཚངས་པས་མི་འདའ་བཞུགས་
སུ་གསོལ། ཨག་ཀྱོ་ཨུ་ཡ་སད་ས་མ་ཡ་སྡོམ།། ཞེས་ཡི་གེ་བརྒྱ་པ་སྒོམ་རིམ་དང་བསྟུན་
ནས་འབུམ་ཕྲག་གཅིག་འགྲོ་ངེས་སུ་བྱ་ལ་ཐུན་མཚམས་སུ་བཤགས་སྦྱོང་གི་ཆོ་ག་
གོང་འོག་གི་རྒྱས་བསྡུས་འདི་གཉིས་གང་རུང་ལ་ཡང་ནས་ཡང་དུ་བརྩོན་པར་
བྱའོ། །རྗེས་ལ་ཡི་དམ་གྱི་ཐུགས་ཀ་ནས་ཉམས་པ་རྩད་གཅོད་ཡེ་ཤེས་ཀྱི་རལ་གྲི་
25}



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བྱུང་ནས། རྩེ་མོ་གསང་གནས་ཡུ་བ་ཚངས་བུག་ཏུ་ཡོད་པ་ངང་ཚེ་རེ་བར་ཨས་
མཚན་པས་ལུས་འོད་ཀྱིས་གང་པས་ཉེས་པ་རྩ་བ་ནས་གཅོད་དེ་ཉམས་པའི་རྩ་
བ་མཚོན་གྱིས་བཅད་པ་བཞིན་དུ་བསྒོམ་མོ། །མཁའ་འགྲོ་ཀྱེ་མའི་ཐུགས་ལས་ཉམས་
པ་རྗེས་མེད་ཀྱི་མེ་ལྕེ་བྱུང་ནས་ལུས་སེམས་ཕྱི་ནང་གི་སྒྲིབ་པ་ཐམས་ཅད་འགར་
གྱི་ཚྭ་ཚྭས་བསྲེགས་པ་བཞིན་དུ་བསྒོམ་མོ། །བླ་མའི་ཐུགས་ལས་ཉམས་གསོ་ར་
སྐོང་གི་བདུད་རྩི་བྱུང་ནས་ལུས་ཐམས་ཅད་དཀར་ལྟེམ་གྱིས་ཁེངས་པར་བསྒོམ་
ལ་བསྔོ་སྨོན་གྱི་རྒྱས་གདབ་བོ། །
བཞི་པ་ཡོན་ཏན་ལ་གཉིས་ཏེ། སྦྱོང་བྱེད་གང་ཞིག་སྦྱོང་བྱའི་གཉེན་པོར་
འགྱུར་ལུགས་དང་། སྦྱོང་བའི་ཡོན་ཏན་དངོས་སོ། །དང་པོ་ནི། སྔ་མ་ལས། སྙི་མོ་
སོལ་བའི་ཕུང་པོ་ངར་བྱས་པས། སྲ་བརྟན་ལྕགས་ཀྱང་གདར་དུ་འདྲིལ་བ་བཞིན།།
སྦྱོང་བའི་ལས་རྣམས་དོན་དུ་འགྲོ་བ་ཡིས། དོན་ལས་ལམ་འགྱུར་ཉེས་སེལ་ཡེ་ཤེས་
འཆར།། ཞེས་སྙི་མོ་སོལ་བའི་ཕུང་པོ་ངར་བྱས་པས་སྲ་མོ་ལྕགས་ཀྱང་གདར་དུ་
འདྲིལ་བ་བཞིན་དུ་སྦྱོང་པའི་ཡན་ལག་ཟབ་མོ་ཡང་ནས་ཡང་དུ་བསྣུན་པས་དངོས་
པོའི་སྡིག་ལྟུང་གང་ཡང་ཕྲ་བ་ནས་བཅོམས་ཏེ་དག་པར་འགྱུར་རོ། །
གཉིས་པ་ལ་གཉིས་ལས། དང་པོ་ཕྱིའི་ཉེས་བྱས་མཚོའི་འཁྱག་ཞུ་བ་བཞིན་
དུ་དག་ནས་སྣང་བ་སྟོང་པར་འགྲོལ་ཏེ། སྔ་མ་ལས། ཕྱི་ཡི་ཉེས་ཚོགས་མཚོ་ཡི་འཁྱག་
ཞུ་བཞིན།། སྣང་བ་དབང་འདེབས་དམ་ཡང་སྟོང་པར་འགྲོལ། ཞེས་སོ། །གཉིས་
པ་ནང་གི་འཛིན་རྟོག་མཁའ་ལ་རྡུལ་སངས་པ་དག་ནས་བག་ཆགས་གསོག་པ་མེད་
དེ། དེ་ཉིད་ལས། ནང་གི་འཛིན་རྟོག་མཁའ་ལ་རྡུལ་སངས་བཞིན། འཛིན་མེད་
རང་གྲོལ་ཡེ་ཤེས་དབྱིངས་སུ་ཡལ།། ཞེས་སོ། །དེ་ལྟ་བུའི་དོན་དང་ལྡན་པ་ལ། ཐོག་
མ་ཉིད་ནས་དགྲ་དང་བྲལ། བདུད་ལས་གྲོལ། རྐྱེན་ལས་ཐར་བས་ཕྱི་ནང་གང་
26)



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
དུ་ཡང་རྐྱེན་དོས་བྱུང་བབས་ནི་བྱུང་ས་ཡང་མ་མཐོང་སྟེ། དེ་ཉིད་ལས། འབྱུང་
འཇུག་མེད་པའི་ཐུགས་རྗེའི་དོན་ལྡན་ལ།། ཐོག་མ་ཉིད་ནས་དགྲ་བཅོམ་བདུད་
ལས་གྲོལ།། ཕྱི་ནང་གང་ཡང་ལས་ཀྱི་རྐྱེན་ངོས་མེད། ཅེས་སོ། །
དོན་བཅུ་གཅིག་པ་དོན་གཉིས་ལྷུན་གྲུབ་ཀྱི་སྐུ་རྣམ་པ་གཉིས་ཐོབ་པའི་རྒྱུ་
ཚོགས་གཉིས་བསགས་པའི་ཐབས་ལ་གཉིས་ཏེ། སྦྱིན་པའི་གནས་ལ་བསག་པ།
མཆོད་པའི་གནས་ལ་བསག་པའོ། །དང་པོ་ནི། སྦྱིན་པའི་ཐིག་ལེ་ལས། རང་ལ་
འདོད་ཟད་གཞན་ལ་ཕོངས་མེད་སྦྱིན། སྐུ་གསུམ་བཞིན་དུ་གཞན་ལ་ཕན་བདེ་
སྟེར། དེ་ལྟར་མེད་ཀྱང་ཆ་མཐུན་དེ་འདྲ་སྐྱོང་། དེ་བཞིན་འགྱུར་བའི་རྒྱུ་ནི་དེ་ཡིན་
ནོ། །ཞེས། གོང་དུ་བཤད་ཟིན་པའི་ཕར་ཕྱིན་དྲུག་གི་ནང་ཚན་སྦྱིན་པའི་ཕ་རོལ་
དུ་ཕྱིན་པ་ལ། ངོ་བོ་ནི། རང་འདོད་ཟད་པས་གཞན་ལ་ཕོངས་པ་མེད་པས་ལུས་
དང་ལོངས་སྤྱོད་གང་ཡང་སྦྱིན་པ་སྟེ། བསམ་སྦྱོར་གཉིས་ཀྱིས་བསྡུས་པའོ། །དེ་
ཡང་ནམ་མཁའ་ལ་སྤྲིན་དང་ཆར་ལ་སོགས་གང་བྱུང་ཡང་ནམ་མཁའི་ཆོ་འཕྲུལ་
ཡིན་པ་བཞིན་དུ། སྦྱིན་པ་གསུམ་ཡང་སེམས་ཀྱི་ཆོ་འཕྲུལ་རང་སྣང་ལ་བྱིན་ལེན་
དང་བྲལ་བར་ཤེས་པ་ནི། སྦྱིན་པའི་ཕ་རོལ་ཕྱིན་པ་ཞེས་བྱ་སྟེ། སྔ་མ་ལས། མཁའ་
ལ་ཀླུ་ཡིས་སྤྲིན་བསྡུས་ཆར་ཕབ་ཀྱང་།། ནམ་མཁའི་བདག་ཉིད་མཐུ་དཔལ་ཡིན་
པ་བཞིན།། ཅི་ཡང་མ་བྱིན་བསྒོམ་པ་སྦྱིན་པའི་མཆོག། །ཅེས་སོ། །དབྱེ་བ་ལ་མི་
འཇིགས་པ་དང་། བོན་དང་། ཟང་ཟིང་སྦྱིན་པ་གསུམ་ཡོད། དེ་དག་མངོན་གྱུར་
ནི་སྐུ་གསུམ་ལ་ཡོད་དེ། རྫོགས་སྐུས་ཏིང་འཛིན་གྱི་རྩལ་ལས་འཁོར་རྣམས་ལ་གང་
འདོད་མི་འཇིགས་པ་ཟག་མེད་ཀྱི་ལོངས་སྤྱོད་སྤྲུལ་པ་མཛད་ནས་སྦྱིན་པ་དང་།
སྤྲུལ་སྐུས་འགྲོ་བ་རང་རང་གི་སྐད་དང་མཐུན་པའི་བོན་གྱི་འཁོར་ལོ་རིམ་པ་གསུམ་
བསྐོར་ནས་གདུལ་བྱ་ཐར་པར་བཀོད་པར་མཛད་པ་དང་། འདོད་པ་དགུ་འགྱུར་
261



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་ཡིད་བཞིན་གྱི་ནོར་བུ་ཡོད་པས་སེམས་ཅན་རྣམས་ལ་སྦྱིན་པ་མི་འདྲ་བ་བྱེ་བ་
ས་ཡ་བཏང་ཡང་ཟད་པ་མེད་པ་སྟེ། དེ་འདྲ་རང་རེ་སོར་སྐྱེ་རྣམས་ཀྱིས་མི་ནུས་
ཀྱང་། དེ་དང་ཆ་མཐུན་དུ་སེམས་ཅན་གྱི་སྲོག་སྐྱོབ་པ་དང་། རྙེད་བཀུར་ཀྱི་ཆེད་
དུ་མ་ཡིན་པའི་བོན་གྱི་སྦྱིན་པ་གཏང་བ་དང་། ཟང་ཟིང་གི་ལོངས་སྤྱོད་གཞན་
ལ་སྦྱིན་པ་ལ་འབད་པར་བྱ་སྟེ། དེ་ཉིད་ལས། མི་འཇིགས་སྐྱོབ་དང་ཟང་ཟིང་བོན་
ཡང་འབྱུང་། ཞེས་སོ། །དེའང་ཚོགས་ཆེན་མ་རྫོགས་ན་སངས་མི་རྒྱ་ལ། ཚོགས་
ཆེན་རྫོགས་པ་ལ་ནི་སྦྱིན་པ་ཤིན་ཏུ་བཏང་བ་ཆེན་པོ་ལ་བསླབ་དགོས་ཏེ། བདག་
ཅག་གི་སྟོན་པ་འདིས་ཀྱང་འོག་ཕྱོགས་ཀྱི་འཇིག་རྟེན་གྱི་ཁམས་བརྩོད་པ་ཅན་མུ་
ལ་དྲམ་བྱ་བ་གཅིག་ན་ལུས་སྲོག་སྦྱིན་པ་བཏང་ནས་ཚོགས་ཀྱི་ལྷག་མ་བསྡུས་པར་
བཤད་དེ བཏང་ཚུལ་ནི་གཟེར་མིག་གི་ལེའུ་བཅུ་གཉིས་པ་ན་གསུངས་པའི་དྲངས་
ལ་བཤད་དོ། །སྦྱིན་པ་གསུམ་པོ་དེ་ལ་བརྩོན་པས་སྐུ་གསུམ་པོ་དེ་ཉིད་ཐོབ་པར་
འགྱུར་ཏེ་དེ་དག་གི་རྒྱུ་ཡིན་པའི་ཕྱིར་རོ། །
གཉིས་པ་ནི། མཆོད་པའི་གནས་ལ་མཎྜལ་འབུལ་ནས་ཚོགས་བསག་པ་
་པ་སྟེ།
དེ་ལའང་གསུམ་སྟེ། ཕྱི་སྣང་བ་རྒྱུན་ཁྱེར་གྱི་མཎྜལ། ནང་འདུས་བྱས་རྫས་ཀྱི་
མཎྜལ། གསང་བ་བཞི་འདུས་ཕུང་པོའི་མཎྜལ་འབུལ་བའོ། །དང་པོ་ནི། སྦྱིན་པའི་
ཐིག་ལེ་ལས། ཕྱི་ལྟར་སྣང་བ་རྒྱན་དུ་ཁྱེར་བའི་རྫས། སྣང་སྟོང་སེམས་སུ་གཅིག་པའི་
ངང་ལས་གྲུབ། ཡོངས་སུ་གཟུང་བ་མེད་པར་འབུལ་བར་བྱ།། ཞེས་སྐྱབས་ཡུལ་
རྣམས་སླར་ཡང་ཚོགས་བསགས་པའི་ཞིང་དུ་བཞུགས་པར་བསམ་ལ། འདི་ལྟར་
སྟོང་གསུམ་འཇིག་རྟེན་ཚངས་རྒྱུང་བྱེ་བ་བརྒྱ་ཉི་ཟླ་ཟུང་རེས་བརྒྱན་པ་ནམ་མཁའི་
མཐའ་དང་མཉམ་པའི་སྣོད་བཅུད་ཀྱིས་བསྡུས་པའི་བཀོད་པ་ཐམས་ཅད་བློས་
བླངས་ནས་ཚོགས་ཞིང་རྣམས་ལ་ཆགས་མེད་ཞེན་མེད་ཀྱི་ངང་ནས་འབུལ་བ་སྟེ།
262



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
གྲུབ་ན་ཐར་ལམ་གྱི་སྦྱིན་པའི་ཐིག་ལེའི་འགྲེལ་པ་ལྟར། སྟོང་གསུམ་ཕྱི་སྣོད་ཀྱི་འཇིག་
རྟེན་འདི། ཞེས་པ་ནས། བླ་མེད་འབྲས་བུ་ཐོབ་པར་བསམ། ཡན་གྱིས་གསལ་
གདབ་ལ། འབུལ་བའི་ཚིག་བཤད་ནི། བོན་སྤྱོད་ལྟར། རིན་ཆེན་རྒྱུ་ལས་གྲུབ་
པའི་འཁོར་ཡུག་ཅན། ཡིད་འོང་ལེགས་པར་བདག་གིས་གཟུང་བྱེད་ནས།། རི་
རྒྱལ་གླིང་བཞི་གླིང་ཕྲན་སྣོད་བཅུད་བཅས།། ཞིང་ཁམས་འདི་དང་སྟོང་གསུམ་
མཐའ་ཡས་པ།། བདག་བློས་འབད་དེ་མངོན་སུམ་དམིགས་བྱེད་ནས། སྐྱོབ་པའི་
མགོན་པོ་རྒྱལ་བའི་ཚོགས་ལ་འབུལ།། བརྩེ་ལྡན་ཐུགས་རྗེ་བཞད་པའི་དཀྱིལ་འཁོར་
གྱིས།། བདག་སོགས་འགྲོ་བ་ཐུགས་རྗེས་ཉེར་བཟུང་གསོལ།། ཞེས་ཀྱིས་འབུལ་ལོ། །
གཉིས་པ་ལ་ཡིད་ཙམ་གྱིས་དང་། དངོས་སུ་འབུལ་བ་གཉིས་ལས། དང་པོ་ནི།
རང་གི་ཡུལ་མཁར་ནོར་རྫས་བུ་སྨད་འཁོར་དང་བསོད་ནམས་ཡོད་རྒུ་ཅོག་རྣམས་
བློས་བླང་ནས་བླ་མ་ཡི་དམ་མཁའ་འགྲོ་གསུམ་ལ་ཆགས་ཞེན་མེད་པར་འབུལ་སྙམ་
དུ་བསམ་ལ། བླ་མའི་དགོངས་སྤྱོད་ཀྱི་ཚིག་བཤད་ཀྱིས་དབུལ་ལོ། །
གཉིས་པ་ལ་བདུན་ཏེ། རྒྱུ། ཚད། རྟེན་འབྲེལ། འབུལ་ལུགས། སྔགས།
ཚིག་བཤད། ཡོན་ཏན་ནོ། །དང་པོ་ནི། རབ་གསེར་དངུལ་སོགས་རིན་པོ་ཆེ།
འབྲིང་ལི་མཁར་བ་ར་གན་སོགས། ཐ་མ་རྡོ་ཤིང་སོགས་ལས་བྱའོ། །དེའང་རིན་
པོ་ཆེ་ཡིན་ན་དངུལ་དང་གསེར་དང་ཟངས་དང་ལྕགས་ལས་བྱས་པའི་མཎྜལ་འབུལ་
བས་རིམ་པ་ལྟར་ཞི་བ་རྒྱས་པ་དབང་དྲག་པོའི་ལས་རྣམས་འགྲུབ་པར་འགྱུར་
རོ། །གཉིས་པ་ནི། རབ་འདོམ་གང་། འབྲིང་གྲུ་གང་། ཐ་མ་ཐོ་གང་ལ་སོགས་
པ་དང་ལྡན་པར་བྱའོ། །གསུམ་པ་ནི། སྦྱིན་པའི་ཐིག་ལེའི་ཊཱི་ཀ་ལས། དབུས་ཀྱི་
འོད་འདུས་མེད་པ་ན།། བསྟན་པ་གདུལ་ཞིང་ཆུང་བ་འོང་།། བྲི་བཀོལ་རྟ་རྒྱབ་ལྟར་
སོང་ན། ཟས་ནོར་ལོངས་སྤྱོད་ཆུང་བ་ཡིན། དཔང་ནི་ཤིན་ཏུ་དམའ་བ་ན། གཞན་
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྣང་ཟིལ་གྱིས་མི་ནོན་ནོ། །སྲབ་ན་ཕྱི་མར་བསོད་ནམས་ཆུང་། ལྕགས་རི་སོ་མང་
ཁ་འདྲ་དང་།། ཁྱི་ཡིས་དྲད་པ་འདྲ་བ་ན།། འཁོར་པ་ངན་པ་འོང་བ་ཡིན།། ཡ་ཡོ་
རྐང་རྐོམ་ཚེ་བ་ན།། བསོད་ནམས་དར་རྒུད་འོང་བ་ཡིན།། བུག་པ་སེར་ཁ་ཡོད་པ་
ན།། ནོར་ལ་གོད་ཁ་འོང་བ་ཡིན།། ཞེས་སྐྱོན་དེ་དག་དང་བྲལ་ཞིང་འོད་འདུས་པ།
སྟེང་འཇམ་པ། དཔང་ཚད་དང་ལྡན་པ། འཐུགས་ཤིང་། དབྱིབས་ལེགས་པའི་
མཎྜལ་དེས་ནི་སྐྱོན་དེ་དག་འགོག་ནས་དེ་ལས་ལྡོག་པའི་ཡོན་ཏན་དང་ལྡན་པར་
འགྱུར་བས་བཟོ་གནས་རྟེན་འབྲེལ་མ་འཆུག་པ་གལ་ཆེའོ། །
བཞི་པ་ལ་རྟེན་དུ་དམིག་པའི་མཎྜལ་དང༌། མཆོད་པ་འབུལ་བའི་མཎྜལ་
གཉིས་སོ། །གཉིས་ཀ་ཕྱི་བདར་ལེགས་པར་བྱས་ལ་གཡའ་དང་དྲི་མས་མ་གོས་པ་
གལ་ཆེ་སྟེ། སྔ་མ་ལས། གཡའ་དང་དྲི་མས་གོས་པ་ན།། ཉེས་སྐྱོན་དྲི་མ་དག་པ་
དཀའ།། དྲི་མ་མེད་པར་ཕྱི་བྱས་པས།། སྡིག་སྒྲིབ་ཐམས་ཅད་དག་པར་འགྱུར།།
ཞེས་སོ།། རྒྱུན་ཡང་རབ་རིན་པོ་ཆེ། འབྲིང་མགྲོན་བུ་ཙམ། ཐ་མ་འབྲུ་རིགས་ལ་
བྱའོ། །འབུལ་བའི་དུས་སུ་གདོང་དང་ལག་པའི་དྲི་མ་ཆུས་དག་པར་བཀྲུས་ལ། རྟེན་
དུ་དམིགས་པའི་མཎྜལ་ལ་ཚོམ་བུ་དགུར་བཀོད་ནས་གསང་བ་དགུ་འཕར་གྱི་དཀྱིལ་
འཁོར་ཆེན་པོའི་ལྷ་ཚོགས་རྣམས་གསལ་གདབ་བོ། །མཆོད་པའི་མཎྜལ་ཚོམ་བུ་བཅོ་
ལྔའམ་བཅུ་བདུན་ནམ་དགུ་བདུན་ལྔ་ལ་སོགས་པ་གང་རུང་འགོད་དེ། སྔ་མ་ལས།
ཕྱག་གི་དྲི་མ་རབ་སྤང་ནས།། རིན་ཆེན་རྒྱན་དང་མཎྜལ་དབྱིབས། གཡོན་པས་
མཎྜལ་གཡས་རི་རབ་།། མཎྜལ་དབུས་སུ་རི་རབ་བཞག །དེ་ནས་རང་ངོས་ཤར་
ནས་བཀོད། གླིང་བཞི་གླིང་ཕྲན་བརྒྱད་དང་ནི། ཉི་ཟླ་གཉིས་རེ་བཅོ་ལྔ་འམ། བཅུ་
བདུན་ནམ་བདུན་དགུ་ལྔ་པའོ། །ཞེས་སོ། །
ལྔ་པ་སྔགས་ནི། བསྭཱ་ཨཱི་མ་འདལ་ལ་བོ་ཧ་ལོ་ཧེ། ཨ་ལམ་སངས་འདུ་འོད་
264



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
རུམ་པདྨ་ཟེར་སྤྲོས་བདལ་བདལ་སཱཧཱ། ཞེས་བརྗོད་ཅིང་ཚོམ་བུ་དགོད་དོ། །རྟེན་
དུ་དམིགས་པ་བསྒྲུབ་པའི་མཎྜལ་གྱི་སྔགས་ནི། ༀ་དུ་པར་སྲིང་དུད་མིང་ནི་སད་སཱཧཱ།
སྒྲིབ་གཉིས་དག་པར་གྱུར་ཅིག །ཅེས་བརྗོད་ལ་མཎྜལ་ཕྱིའོ། །ཨ་ཡོ་རོ་མཾ་ཁཾ་ཧཱུཾ།
ཚོགས་གཉིས་རྫོགས་པར་གྱུར་ཅིག །ཅེས་བརྗོད་ལ་རི་རབ་དགོད་དོ། །ༀ་ཨ་ཨཾ་
ཧ་ཨཱི་ཧེ་ༀ་འདུ་ཧཱུཾ་ཡཾ་ཧཱུཾ་རཾ་ཧཱུཾ་མོ་ཨོ་ཁཾ་ཨཾ་བྷོ་འདུ།། དོན་གཉིས་འགྲུབ་པར་གྱུར་
ཅིག །ཅེས་བརྗོད་ལ་ཚོམ་ཕྲན་རྣམས་དགོད་དོ། །ཨ་ཨཾ་ཧཱུཾ་རཾ་ཛ་སད་ས་ལེ་སང་ངེ་
ཡེ་སྭཱཧཱ། ཡེ་ཤེས་རང་བྱུང་དུ་ཤར་བར་གྱུར་ཅིག །ཅེས་བརྗོད་ལ་ཉི་ཟླ་དགོད་དོ། །ཨཱ་
ཨ་དཀར་ས་ལེ་འོད་ཨ་ཡང་ༀ་འདུ། བླ་མ་རྟེན་ལ་བཞུགས་པར་བསམ་མོ། །བསྭོ་
ༀ་པུས་པཱ་ལི་དྷ་བ་དྷི་ལ་སཱཧཱ། ཡི་དམ་རྟེན་ལ་བཞུགས་པར་བསམ་མོ། །བསྭཱ་ཐུན་
ཉེ་ལོ་ཡོ་ཐུན་སྤུངས་སོ་ཐད་དོ་ཐུན་ཧཱུཾ། མཁའ་འགྲོ་རྟེན་ལ་བཞུགས་པར་བསམ་
མོ། །བསོ་ཨཾ་བ་བཱ་དེ་ན་ར་ས་ཡ་ན་གཡུ་འབྲང་བདུད་རྩི་བསྲོ་ཐ། འདོད་པའི་ཡོན་
ཏན་སྣ་ཚོགས་སུ་སྤྲུལ་ལ་སྟེགས་མཐོན་པོའི་ཁར་བཞག་གོ། །
དྲུག་པ་ཚིག་བཤད་ནི། བླ་མའི་དགོངས་སྤྱོད་དང་ལྷན་དུ་གྲངས་གསོག་པས་
ཆོག་པས་ན། དགོངས་པའི་ཐིག་ལེས་གསལ་གདབ་ཅིང་དབུལ་ལོ། །བསྡུ་བའི་
དུས་སུ་བསྒྲུབས་པའི་མཎྜལ་གྱི་ལྷ་ཚོགས་ཞིང་རྣམས་འོད་དུ་ཞུ་ནས་རང་ལ་ཐིམ་
པས་སྐུ་གསུང་ཐུགས་ཀྱི་དབང་དང་བྱིན་རླབས་ཐོབ། ཞིང་ཁམས་མཆོད་སྤྲིན་
དང་བཅས་པ་མི་དམིགས་པར་བཞག་ལ་བསྔོ་སྨོན་བྱའོ། །
བདུན་པ་ཡོན་ཏན་ནི། ཐབས་ཏིང་འཛིན་སྔགས་དང་ཚིག་བཤད་དང་ཤེས་
རབ་སྟོང་པ་ཉིད་ཟུང་དུ་འབྲེལ་པས་ལྷ་རྣམས་མཉེས་ནས་སྒྲིབ་གཉིས་བྱང་ནས་
ཚོགས་གཉིས་རྫོགས་ཏེ་སྐུ་རྣམ་པ་གཉིས་འཐོབ་པར་འགྱུར་རོ། །དེ་དག་ཀྱང་སྦྱིན་
པའི་ཐིག་ལེ་ལས། འདུས་བྱས་རྫས་ཀྱི་མཆོད་པ་མཎྜལ་མཆོག །བཤམ་ལེགས་
265



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཀོད་མཛེས་རྟེན་འབྲེལ་མཐུན་པའི་རྫས།། ཚོགས་བསགས་རྟེན་དམིགས་བསྒྲུབ་
ཐོབ་མཆོད་པས་མཉེས།། ཞེས་སོ། །གསུམ་པ་གསང་བ་བཞི་འདུས་ཕུང་པོའི་མཎྜལ་
ནི། སྔ་མ་ལས། གསང་བ་རང་ལུས་རྒྱལ་བའི་དཀྱིལ་འཁོར་འདི།། ཆགས་མེད་
མཆོད་པའི་བླ་མེད་སྤྲིན་ཕུང་ཆེ། སྐྱེ་འགྲོའི་དཔལ་དུ་གྱུར་རྣམས་རང་ལ་རྫོགས།།
བསོད་ནམས་ཞིང་གྱུར་རྣམས་ལ་དབུལ་བར་བྱ། ཞེས་ཕྱིའི་ཚངས་རྒྱུང་གཅིག་གི་
སྣོད་བཅུད་ཀྱི་བཀོད་པ་ཐམས་ཅད་རང་ལུས་ལ་ཡོངས་སུ་རྫོགས་པ་ཡིན་པས།
ལྟར་བློས་གསལ་གདབ་ནས་ཚོགས་ཞིང་རྣམས་ལ་ཆགས་སེམས་མེད་པར་འབུལ་
ལོ་སྙམ་དུ་གྲུབ་ན་གསལ་གདབ་པའི་ཚུལ་ནི། ཐར་ལམ་གྱི་སྦྱིན་པའི་ཐིག་ལེའི་
འགྲེལ་པ་ལས། རང་ལུས་གསེར་གྱི་མཎྜལ། ཞེས་པ་ནས། བདེ་གཤེགས་གོ་འཕང་
ཚེ་འདིར་ཐོབ་པར་ངེས། ཞེས་པ་ཡན་གྱིས་གསལ་གདབ་ལ། དབུལ་བའི་ཚིག་
བཤད་ནི། དབང་ཆེན་ལས། རང་ལུས་གསེར་གྱི་མཎྜལ་སྙོམས་པའི་སྟེང་། ཞེས་
པ་ནས། ཉིད་ཐོབ་ཤོག །ཡན་གྱིས་དབུལ་ལོ། །དེའང་གསང་བའི་མཎྜལ་འདི་
ལ་ནང་གསེས་ཀྱིས་ཕྱེ་ན། ཡར་མཆོད་པའི་ཞིང་ལ་ལུས་ཀྱི་ཚོགས་འཁོར་འབུལ་
བ་དང་། མར་སྦྱིན་པའི་གནས་ལ་ལུས་སྦྱིན་པ་བཏང་བ་གཉིས་སུ་ཡོད་ཀྱང་། འོག་
ཏུབཤད་འགྱུར་གྱི་རྣལ་འབྱོར་སྐབས་ཀྱི་ཡི་དམ་དང་མཁའ་འགྲོའི་དགོངས་སྤྱོད་
གཉིས་དང་བསྟུན་ནས་བཏང་བས་ཚོགས་གཉིས་རྫོགས་པ་དང་བྱིན་རླབས་ཐོབ་
པ་དང་ཡེ་ཤེས་རྙེད་པ་ལ་སོགས་ཅིག་ཆར་དུ་འོང་བ་ཡིན་ནོ། །བཞི་འདུས་པ་ནི།
སྣང་བ་རྒྱན་ཙམ་རང་ལ་ཚང་པས་སྣང་བ་རྒྱན་གྱི་མཎྜལ། འདུས་བྱས་རྫས་སུ་གྲུབ་
པས་འདུས་བྱས་རྫས་ཀྱི་མཎྜལ། རང་ལུས་རྒྱུ་ལས་གྲུབ་པས་རང་ལུས་རྒྱུའི་མཎྜལ།
རང་སེམས་དོན་ལས་སྐྱེས་པས་གནས་ལུགས་དོན་གྱི་མཎྜལ་དང་བཞི་ཀ་འདུས་
པ་ཡིན་ནོ། །
266



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
དོན་བཅུ་གཉིས་པ་ཡེ་ཤེས་ཁྱད་པར་ཅན་རང་རྒྱུད་ལ་སྐྱེ་བའི་ཐབས་ཟབ་
མོ་དགོངས་སྤྱོད་ཀྱི་ཁྲིད་གཉིས་ཏེ། སོ་སོའི་དོན་དང་། ཐུན་མོང་གི་དོན་ནོ། །དང་
པོ་ལ་གསུམ་སྟེ། བླ་མ། ཡི་དམ། མཁའ་འགྲོའི་དགོངས་སྤྱོད་དོ། །དང་པོ་ལ་གསུམ་
སྟེ། རང་བཞིན་དབྱེ་བ། དགོས་པ། ཉམས་སུ་བླང་ལུགས་སོ། །དང་པོ་ལ་མདོར་
བསྟན་དང༌། རྒྱས་བཤད་གཉིས་ལས། དང་པོ་ནི། དགོངས་པའི་ཐིག་ལེ་ལས།
དགོངས་གཞི་བླ་མའི་དོན་ལ་བཞིར་ཡོད་དེ།། སྣང་བ་དཔེ་ཡི་བླ་མས་བརྡའ་ཡང་
མཚོན།། བཀའ་རྒྱུད་དཔོན་གསས་བླ་མས་བྱིན་གྱིས་བརླབ།། ཡང་དག་རྩ་བའི་བླ་
མས་ཤེས་རྒྱུད་བཀྲོལ། རང་རིག་སེམས་ཀྱི་བླ་མས་སངས་རྒྱས་བགྲོད། ཅེས་སོ། །
གཉིས་པ་ལ་ཕྱི་ནང་གསང་བ་ཡང་གསང་བཞི་ལས། དང་པོ་ནི། སྣང་བ་འདི་
ཉིད་བླ་མ་ཡིན་ཏེ། སེམས་ཅན་རྣམས་ལ་ཕན་པ་སྣ་ཚོགས་པ་བྱེད་ཅིང་། དོན་ལ་
གཟུང་པར་བྱེད་པས། དངོས་པོ་ལ་ལན་འདེབས་པའི་སྨན་དང་དུག །དགྲ་དང་
གྲོགས། སངས་རྒྱས་དང་སེམས་ཅན་གྱི་བདེན་པ་མེད་ན་བླ་མས་བསྟན་ཀྱང་མི་
ཉན་ཞིང་། ཉན་ཀྱང་དགོས་པ་མེད་དོ། །དེས་ན་བདེན་པ་དེས་ཡང་དག་པར་
ཐག་ཆོད་པས་སྦྱོང་བ་ཙམ་བླ་མའོ། །དེའང་བླ་མའི་མཐུན་དཔེ་དམིགས་སུ་བཀར་
བ་ནི། ཐུགས་རྗེ་ཆེ་བ་ནི་ཉི་མ་དང་འདྲ་སྟེ། འགྲོ་བ་རྣམས་ལ་ཕྱོགས་རིས་མེད།
ཐབས་ལ་མཁས་པ་ནི་ས་གཞི་དང་འདྲ་སྟེ། གདུལ་བྱ་ལ་གང་འདོད་དུ་བསྟན།
མཁྱེན་བརྩེ་ལྡན་པ་ནི་ཡིད་བཞིན་གྱི་ནོར་བུ་རིན་པོ་ཆེ་དང་འདྲ་སྟེ་གང་འབྱུང༌།
སྟོབས་དང་ལྡན་པ་ནི་ཆར་སྤྲིན་དང་འདྲ་སྟེ་ཡོན་ཏན་མ་ལུས་བསྐྱེད། འགྲོ་ལ་
དགོངས་པ་ནི་དཔག་བསམ་གྱི་ལྗོན་ཤིང་དང་འདྲ་སྟེ་ལོ་འདབ་འབྲས་བུ་ཁུ་བ་དྲི་
ངད་ཚུན་ཆད་ཀྱིས་དོན་བྱེད་པ་དང་མཚུངས། དཀོན་པ་ནི་ཨུ་དུམ་ཝ་ར་དང་འདྲ་
སྟེ་མཚན་ཉིད་དང་ལྡན་པ་འབྱུང་བ་དཀོན་པ་སྟེ། ཡང་སྔ་མ་ལས། དང་པོ་སྣང་
2t



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བ་དངོས་པོ་སྣ་ཚོགས་པ།། ཐུགས་རྗེ་ཆེ་བ་ཉི་མའི་དཀྱིལ་འཁོར་འདྲ།། ཐབས་ལ་
མཁས་པ་ས་གཞིའི་འབྲུ་བཞིན་ཏེ།། མཁྱེན་བརྩེ་ནོར་བུ་བཞིན་དུ་དགོས་འདོད་
འབྱུང་། འགྲོ་བའི་དོན་མཛད་དཔག་བསམ་ལྗོན་ཤིང་མཚུངས། དཀོན་པ་ཨུད་
དུ་འབར་བཞིན་འབྱུང་བ་དཀའ།། ཞེས་སོ། །གཉིས་པ་ནི། ཀུན་ཏུ་བཟང་པོའི་
དགོངས་པ་ཟང་ཐལ་ཉིད་གོང་མས་འོག་མ་ལ་བྱིན་གྱིས་རླབས་ནས་བརྒྱུད་པའི་
དགོངས་ཉམས་ཀྱི་ཟམ་མ་ཆད་པའི་བརྒྱུད་པ་དགུ་ལྡན་ནམ་བཅུ་ལྡན་གྱི་བླ་མ་
རྣམས་ཏེ། དེ་ཉིད་ལས། གཉིས་པ་བཀའ་བརྒྱུད་བྱིན་བརླབས་དབང་གི་མཛོད།།
བོན་སྐུའི་བྱིན་ལས་རླབས་བྱུང་རིམ་པར་བརྒྱུད། དགོངས་བརྒྱུད་ཏིང་འཛིན་བརྒྱུད་
དང་བཀའ་རུ་བརྒྱུད། ཕ་རྒྱུད་ཐབས་མཆོག་བྱིན་རླབས་བརྒྱུད་པ་དང་།། མ་རྒྱུད་
ཤེས་རབ་ཡེ་ཤེས་བརྒྱུད་པ་དང་། སྲས་རྒྱུད་རིན་ཆེན་ཚིག་གི་བརྒྱུད་པ་དང་། མཁས་
པ་ལོ་པཎ་སྒྲ་ཡི་བརྒྱུད་པ་དང་། མཐུ་སྟོབས་གྲུབ་ཆེན་རྩལ་གྱི་བརྒྱུད་པ་དང་། མཁའ་
སྤྱོད་མཁའ་འགྲོ་རིག་འཛིན་བརྒྱུད་པ་དང་།། སེམས་དཔའ་ཏིང་འཛིན་མཁའ་
འགྲོར་བརྒྱུད་པའོ། །ཞེས་སོ། །གསུམ་པ་ནི། ཁུངས་ནས་བྱུང་བའི་དབང་ལུང་མན་
ངག་དང་ལྡན་པའི་རང་ལ་བཀའ་དྲིན་གང་ཆེ་བ་དེ་ཉིད་ཡིན་ལ། དེ་ཡང་བཀའ་
དྲིན་སུམ་ལྡན་དང་བཞི་ལྡན་ནི་ཤིན་ཏུ་གཉེན་པས་རང་གི་མིག་སྙིང་སྲོག་བས་ཀྱང་
གཅེས་པར་བཟུང་ལ། གཉིས་ལྡན་དང་གཅིག་ལྡན་ཙམ་ཡང་རྩབའི་བླ་མར་འཛིན་
དགོས་ཤིང་། བླ་མ་དམ་པ་རྣམས་ནི་རང་གི་སྲོག་སྙིང་མིག་གོས་རྒྱན་དང་འདྲ་
བས་སྐད་ཅིག་ཙམ་ཡང་མེད་པའི་ཐབས་མེད་དེ། སྔ་མ་ལས། གསུམ་པ་རྩ་བའི་
བླ་མ་རིན་པོ་ཆེ།། དབང་བསྐུར་ལུང་གི་བླ་མ་སྲོག་དང་འདྲ།། ངོ་སྤྲོད་རྒྱུད་བཀྲོལ་
བླ་མ་སྙིང་དང་འདྲ། གཞུང་འཆད་སློབ་གཉེར་བླ་མ་མིག་དང་འདྲ། དངོས་གྲུབ་
ལུང་བསྟན་བླ་མ་གོས་དང་འདྲ།། བཀའ་འབྲེལ་མོས་འདུན་བླ་མ་རྒྱན་དང་འདྲ།།
268



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཞེས་སོ། །བཞི་པ་ནི། རྩ་བའི་བླ་མས་རང་ལ་ངོ་སྤྲད་པའི་མོད་ལ་དགོངས་པ་ཟབ་
མོ་རང་རྒྱུད་ལ་འཆར་ནས་རང་རིག་ཉག་གཅིག་གི་དོན་རྟོགས་པ་ནི་ཡང་གསང་
མཐར་ཐུག་གི་བླ་མ་ཞེས་བྱ་ལ། དེ་ལ་བླ་མ་བཞི་ཀ་ཚང་སྟེ། དེ་ཉིད་ལས། བཞི་
པ་དེ་ཉིད་རང་རིག་བླ་མ་རྗེ། སེམས་ལ་ཕན་ན་སེམས་སྟོན་རང་སེམས་ཡིན།།
སྣང་བ་བརྡ་ཡང་རང་གིས་ཤེས་པར་བྱ།། སེམས་ཀྱིས་བསྒྲུབ་ན་སངས་རྒྱས་ཡོན་
ཏན་སྡུད། བཀའ་རྒྱུད་བྱིན་རླབས་རང་གིས་དད་པས་ལེན།། སེམས་ཀྱིས་རྟོགས
པས་བླ་མའི་ཡོན་ཏན་རིག །འདྲེན་པའི་བླ་མ་དམ་པ་རང་གི་སེམས།། དེ་ལྟར་བླ་
མ་བཞི་རུ་ཤེས་པར་བྱ། ཞེས་སོ། །
གཉིས་པ་ནི། བཀའ་དྲིན་ཐོབ་པའི་བླ་མ་དེ་ཉིད་ལ་སངས་རྒྱས་དངོས་མཐོང་
གིས་ཞེ་ཐག་པ་ནས་ཤ་གཡོས་བ་སྤུ་གཟིངས་པའི་མོས་གུས་ཀྱིས་གསོལ་འདེབས་ལ་
བརྩོན་ན། བླ་མའི་བྱིན་རླབས་ཡུན་ལ་མེད་པར་འདུག་ས་དེར་ཐོགས་རྡུགས་མེད་
པར་རང་རྒྱུད་ལ་སྐྱེ་བར་འགྱུར་ཏེ། རང་བཞིན་ཐིག་ལེ་ལས། བླ་མའི་བྱིན་རླབས་
དད་པའི་སྟོབས་ཀྱིས་ལེན།། སངས་རྒྱས་དངོས་མཐོང་ཞེ་ཐག་ཏིང་འཛིན་བསྒོམ།།
ཐོགས་རྡུགས་མེད་པར་འབྱུང་གི་ཡུན་ལ་མེད།། ཅེས་སོ། །
གསུམ་པ་ལ་གསུམ་ལས། སྔོན་དུ་བླ་མ་བསྒོམ་པ་ནི། དགོངས་པའི་ཐིག་ལེ་
ལས། རང་གི་སྤྱོ་བོར་སེང་ཁྲི་པདྨ་དང་། ཉི་ཟླའི་གདན་ལ་རྩ་བའི་བླ་མ་དེ།། ཀུན་
ཏུབཟང་པོའི་ཚུལ་ཅན་མཚན་དཔེས་བརྒྱན།། སྙོམས་འཇུག་ཡུམ་བཅས་བདེ་ཆེན་
གར་གྱིས་བཞུགས།། ཞེས་གསུངས་པ་ལྟར་གསལ་གདབ་པོ། དངོས་གཞི་མཎྜལ་
འབུལ་ཞིང་གསོལ་བ་གདབ་པ་ནི། ཕྲིན་ལས་ལས། དགོངས་པའི་ཐིག་ལེ་ཡེ་ཤེས་
མི་གཡོ་གསལ།། དྲོད་རྙེད་བླ་མ་རྗེ་ལ་མཆོད་སྤྲིན་འབུལ།། དད་གུས་མོས་འདུན་
ཆེན་པོས་གསོལ་འདེབས་ཀྱིས།། དབང་བཞི་མཐར་ཕྱིན་བདག་ལ་བསྐུར་དུ་གསོལ།
2i



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཨ་ཧཱུཾ་ཧཱུཾ་ཅི་པར་གུ་རུ་སྤུངས་འདུ། ཞེས་འབུམ་ཕྲག་གཅིག་ཐོན་པར་བྱ་ལ་མཎྜལ་
འབུལ་ལོ། །རྗེས་མཐུན་མཚམས་སུ་དབང་བསྐུར་ཞུ་བ་ནི། དགོངས་པའི་ཐིག་
ལེ་ལས། དེ་ལྟར་གསོལ་བ་དྲག་ཏུ་བཏབ་པའི་མཐུས།། ཕྱག་གི་བུམ་ཆུས་དུག་གསུམ་
སྒྲིབ་པ་བཀྲུས།། སྔགས་ཀྱི་མེ་རིས་ཉེས་སྐྱོན་མ་ལུས་བསྲེག །ཐུགས་ཀྱི་འོད་ཟེར་
དམ་ཚིག་ཆགས་ཉམས་སྦྱོང་། སྙོམས་འཇུག་ཡེ་ཤེས་འོད་ཟེར་དབང་བཞིར་བསྐུར།
ཞེས་དང་། བསྔོ་སྨོན་བྱའོ། །
གཉིས་པ་ཡི་དམ་གྱི་དགོངས་སྤྱོད་ལ་གསུམ་སྟེ། དབྱེ་བ། དགོས་པ། ཉམས་
སུ་བླང་ལུགས་སོ། །དང་པོ་ལ། ཕྱི་ནང་གསང་བ་ཡང་གསང་བཞི་ལས། དང་པོ་
ནི། ཕྱིའི་སྣང་བ་འདི་རང་བཞིན་ལྷུན་གྲུབ་ཀྱིས་ཡི་དམ་གྱི་དཀྱིལ་འཁོར་ཡིན་ཏེ།
སྣོད་ཀྱི་འཇིག་རྟེན་འབྱུང་ལྔ་འོད་ལྔའི་དཀྱིལ་འཁོར། བཅུད་ཀྱི་སེམས་ཅན་ལྷ་
དང་ལྷ་མོའི་རང་བཞིན། སྐྱེ་བ་བཞི་བསྒྲལ་ཚོགས་ཀྱི་ལོངས་སྤྱོད། སྨན་འབྲུ་རྩི་
བཅུད་མཆོད་པའི་ཡོ་བྱད། དེ་ལྟར་དོན་གྱིས་ཡིན་པ་ལ་མ་རྟོགས་པ་ལ་དགྲ་གཉེན་
དུ་སྣང་ལ། རྟོགས་ལྡན་སྐྱེས་བུས་ཡི་དམ་དུ་བལྟ་སྟེ། དེའི་བསླབ་བྱའི་དམ་ཚིག་
ཏུ་སེམས་ཅན་དང་འཐབ་ན་ཡི་དམ་ལྷ་དང་ཞལ་མཇལ་དཀའ་བས་བརྙས་འཐབ་
སྨོད་པ་ལ་སོགས་པ་སྤང་བར་བྱའོ། །དེ་ལྟར་ཡང་དགོངས་པའི་ཐིག་ལེ་ལས། འབྱུང་
ལྔ་རི་རབ་ཡེ་ཤེས་དཀྱིལ་འཁོར་ལ། སྣང་བ་ལྷ་སྟེ་སྐྱེ་བཞི་ཚོགས་ཀྱི་མཆོག །ཕྱི་ཡི་
སྣང་བ་བསྒྱུར་ལམ་ཡི་དམ་ཡིན།། ཞེས་སོ། །གཉིས་པ་ནི། གསང་མཆོག་ཐུགས་རྗེ་
ཡེ་ཤེས་ཀྱི་བཀོད་པ་དང་རྫུ་འཕྲུལ་ལས། ཕྲིན་ལས་རྣམ་བཞིའི་བར་ཆད་སེལ་བར་
བྱེད་པའི་ཁྲོ་མོ་དང་། གོ་ཆའི་མཁའ་འགྲོ་མ་རྣམས་ཀྱིས་སངས་རྒྱས་སྒྲུབ་པའི་ལམ་
གྱི་བར་ཆད་ཐམས་ཅད་སེལ་བར་བྱེད་ལ། གཞན་ཡང་གདོན་ལ་ཁྲོ་བོ་དང་ཀླུ་ལ་
ཁྱུང་ལྟ་བུ་གང་ལ་གང་འདུལ་གྱི་གཉེན་པོ་སྤྲུལ་པ་ལ་སོགས་པ་སྟེ། སྔ་མ་ལས།
270



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
གསང་མཆོག་ཐུགས་རྗེ་རོལ་པའི་བཀོད་པ་ལས། ཁྲོ་མོ་དཔལ་མགོན་ཕོ་ཉ་རྒྱལ་
ཆེན་བཅས།། ནང་གི་འཇིགས་སྐྱོབ་གོ་ཆའི་ཡི་དམ་ཡིན།། ཞེས་སོ། །གསུམ་པ་ནི།
སྐྱེ་བ་གོང་མ་ནས་སྨོན་ལམ་གྱིས་དབང་གི་སྟ་གོན་སྐབས་ཀྱི་མེ་ཏོག་ཕོག་པའི་ཚེ་
རབས་ལས་ཀྱི་ལྷ། གསང་བ་དགུ་འཕར་ལྷ་མཆོག་རྒྱལ་པོ། འདི་ནི་སངས་རྒྱས་
སྒྲུབ་པ་པོ་ཐར་པ་ཐོབ་པའི་ལྷ་ཐུགས་རྗེ་དང་སྨོན་ལམ་གྱི་དབང་གིས་བཞེངས་པ་
སྟེ། དེ་ཉིད་ལས། གསང་བ་ཐུགས་རྗེ་སྨོན་ལམ་དབང་གིས་ནི།། གསང་བ་དགུ་
འཕར་གཡུང་དྲུང་ལྷ་མཆོག་འདི།། གསང་བ་རྩ་བའི་དོན་གྱི་ཡི་དམ་ཡིན།། ཞེས་སོ།།
བཞི་པ་ནི། རང་གི་རིག་པ་ཁོ་ན་ཉིད། རང་བཞིན་དག་པའི་ཀློང་དཀྱིལ། སེམས་
ཉིད་གསང་བའི་མཛོད་ཁང་ན། རང་བྱུང་གསང་མཆོག་རང་གསང་གི་སྦུབས་སུ་
ཚུད་པ་ལ། དགོངས་སྤྱོད་ཟབ་མོ་འདི་ལ་བརྟེན་ནས་སངས་རྒྱས་སུ་ལྷང་ངེར་
བཞེངས་པ་སྟེ། ཡང་སྔ་མ་ལས། རང་རིག་ཀློང་ན་རང་བཞིན་དག་པའི་ལྷ།། སེམས་
ཉིད་རང་བྱུང་གསང་མཆོག་རང་ལས་བཞེངས།། ཡང་གསང་ལྷན་ཅིག་སྐྱེས་པའི་
ཡི་དམ་ཡིན། ཞེས་སོ། །གཉིས་པ་དགོས་པ་ནི། ཕྱི་སྣོད་ལྷའི་དཀྱིལ་འཁོར། ཕུང་
ཁམས་སྐྱེ་མཆེད་ཐམས་ཅད་ལྷ་སྐུ་རུ་ངོ་སྤྲད་ཅིང་བསྒོམས་པས་ལྷ་དང་འཕྲད་ཅིང་
།
ཡེ་ཤེས་ཐུགས་རྗེའི་སྟོབས་ཀྱིས་འབེབས་པས་མཐུ་རྩལ་དབང་དང་། བྱིན་རླབས་
མྱུར་དུ་ཐོབ་པར་འགྱུར་ཏེ། རང་བཞིན་ཐིག་ལེ་ལས། ཡི་དམ་ཐུགས་རྗེ་བརྩོན་
འགྲུས་ཅན་ལ་འབྱུང་། ཁམས་དང་སྐྱེ་མཆེད་ལྷ་དང་སྤྲད་ཅིང་བསྲེ།། ཡེ་ཤེས་
སྟོབས་ཀྱིས་འབེབས་པས་མཐུ་དབང་སྩལ།། ཞེས་སོ། །
གསུམ་པ་ཉམས་སུ་བླང་ལུགས་ལ་གསུམ་ལས། སྔོན་དུ་ཡི་དམ་གྱི་དཀྱིལ་
འཁོར་བསྒོམ་པ་ནི། རྒྱུད་ཚིག་ལས་བདག་གིས་ཅུང་ཟད་སྤྲོས་པ་ནི། བདག་མདུན་
ནམ་མཁར་སྒྱུ་འཕྲུལ་གསས་མཁར་ཆེར། གསང་མཆོག་རིགས་ལྔ་ཡབ་ཡུམ་སྙོམས་
27 1



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྦྱོར་ཞིང་། ལྷ་ཚོགས་སུམ་བརྒྱ་དྲུག་ཅུའི་འཁོར་དང་བཅས།། ལྷ་སྐུ་ཡེ་ཤེས་རོལ་
པ་ཆེན་པོར་བཞུགས།། ཞེས་གསལ་གདབ་བོ། །དངོས་གཞི་རང་ལུས་ཚོགས་
འབུལ་བ་ནི། ཕྲིན་ལས་ལས། གསང་མཆོག་ཡི་དམ་རྒྱལ་པོའི་དངོས་གྲུབ་མཛོད།
རང་ལུས་ཚོགས་ཀྱི་འཁོར་ལོའི་མཆོད་པ་འབུལ།། བྱིན་རླབས་མཐུ་དང་ནུས་པ་
བདག་ལ་སྩོལ།། གཟི་བྱིན་རྒྱལ་བའི་དཀྱིལ་འཁོར་མཆོག་སྟེར་ཅིག །བསྲོ་ༀ་པུས་
པ་ལི་དྷ་བ་དྷི་ལ་སྭཱཧཱ།། ཞེས་འབུམ་ཕྲག་གཅིག་ཐོན་པར་བྱ་ལ་རང་ལུས་ཟག་མེད་
ཡེ་ཤེས་ཀྱི་ཚོགས་ཀྱི་འཁོར་ལོར་བསམ་ལ་འབུལ་ལོ། །རྗེས་ཐུན་མཚམས་སུ་བྱིན་
རླབས་ཞུ་བ་ནི། དགོངས་པའི་ཐིག་ལེ་ལས། མཆོད་པས་མཉེས་ནས་གནས་གསུམ་
འབྲུ་གསུམ་ལས།། བདུད་རྩིའི་ཆུ་རྒྱུན་སྔགས་ཀྱི་མེ་ལྕེ་དང་།། ཐུགས་རྗེའི་འོད་ཟེར་
བྱུང་ནས་དུག་གསུམ་སྦྱོང་། སྟོབས་ཀྱི་ཐིག་ལེ་འོད་ཟེར་དབང་མཆོག་ཐོབ།། ཅེས་
དང་བསྔོ་སྨོན་ལ་སོགས་བྱའོ། །
གསུམ་པ་མཁའ་འགྲོའི་དགོངས་སྤྱོད་ལ་གསུམ་སྟེ། དབྱེ་བ། དགོས་པ།
ཉམས་སུ་བླང་ལུགས་སོ། །དང་པོ་ལ་ཕྱི་ནང་གསང་བ་ཡང་གསང་བཞི་ལས། དང་
པོ་ནི། ཕྱི་འཇིག་རྟེན་གྱི་ཁམས་ན་གནས་པའི་དུར་ཁྲོད་ཀྱི་མཁའ་འགྲོ་མ་རྣམས་
དང་། གཞན་ཡང་ལྷ་མོ་ཀླུ་མོ་བདུད་མོ་གནོད་སྦྱིན་མོ་ལ་སོགས་པ་གསང་མཆོག་
རྒྱལ་པོའི་བཀའ་དམ་ལ་གནས་པའི་འཇིག་རྟེན་གྱི་མཁའ་འགྲོ་མ་མ་ལུས་པ་རྣམས་
ཏེ། དེ་དག་གསང་མཆོག་སྒྲུབ་པའི་གཤེན་པོའི་ལུས་ཀྱི་བཀོད་པའི་གནས་ལྔ་དང་
བཞག་པའི་ས་གསུམ་ལ་མི་བུ་རང་ཁྱིམ་ལ་འདུག་པ་ལྟར་གནས་པ་སྟེ། བཀོད་པའི་
གནས་ལྔ་ལ་ཡུལ་དང་། བཞག་པའི་ས་གསུམ་ལ་མཁར་དུ་མཐོང་ནས་གནས་
པའོ། །དེ་ལྟར་ཡང་། དགོངས་པའི་ཐིག་ལེ་ལས། ཕྱི་ལྟར་འཇིག་རྟེན་ཁམས་ཀྱི་
མཁའ་འགྲོ་མ། མཁའ་སྤྱོད་དུར་ཁྲོད་བདུད་འདུལ་མ་ལུས་རྣམས། རྩ་གནས་
22



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཡུལ་དང་མཁར་བཞིན་ལུས་ལ་གནས།། ཞེས་སོ། །གཉིས་པ་ནི། ཡེ་ཤེས་ཀྱི་བདེ་
རླུང་ལ་སོགས་ལ་གནས་པའི་རིགས་ལྔའི་མཁའ་འགྲོ་མ་དང་། ཡེ་ཤེས་ལས་དང་རྫུ་
འཕྲུལ་གྱི་མཁའ་འགྲོ་མ་རྣམས་ཏེ། རང་གི་རྩ་གནས་ཀྱི་རླུང་ལ་ཞགས་པས་བཏབ་
པ་བཞིན་དུ་གནས་ཏེ། སྔ་མ་ལས། ནང་ལྟར་ཡེ་ཤེས་རླུང་གི་མཁའ་འགྲོ་མ།། ཡེ་
ཤེས་ལས་དང་རྫུ་འཕྲུལ་དམ་ཅན་རྣམས།། བསྐྱེད་པའི་རླུང་ལ་ཞགས་པས་བཏབ་
བཞིན་གནས།། ཞེས་སོ། །གསུམ་པ་ནི། བདེ་ཆེན་ཐིག་ལེའི་མཁའ་འགྲོ་མ་གནས་
ཉི་ཤུ་རྩ་བཞིའི་མཁའ་འགྲོ་སྲུང་མ་དམ་ཅན་སྐྱོབ་པའི་རྒྱུད་སྲུང་རྣམས་མེ་ཏོག་ལ་
བུང་བ་འཁོར་བ་བཞིན་དུ་སྒྲུབ་པ་པོའི་རྩ་གནས་ཀྱི་ཐིག་ལེ་ལ་གནས་ཤིང་བརྟེན་
པ་སྟེ། སྔ་མ་ལས། གསང་བ་བདེ་ཆེན་ཐིག་ལེའི་མཁའ་འགྲོ་མ། དམ་ཉམས་འདུལ་
ཞིང་དམ་ཅན་སྐྱོང་བ་རྣམས། ཐིག་ལེར་བུང་བ་མེ་ཏོག་བཞིན་དུ་འཁོར།། ཞེས་
སོ། །བཞི་པ་ནི། དེ་ཁོ་ན་ཉིད་ཀྱི་མཁའ་འགྲོ་མ་ལམ་གྱི་གོ་ཆ་དང་བདེ་བ་ཆེན་པོའི་
ལས་བྱེད་པ་རྣམས། ཐོ་ཡིག་གི་སྒྲ་ལ་མེ་དང་དུ་བ་བཞིན་དུ་གནས་ཤིང་འཕྲུལ་
ཆེན་བཞི་བཅུ་རང་བཞིན་མེད་པའི་གསུང་ལ་དབང་བསྒྱུར་བ་སྟེ། ཡང་དེ་ཉིད་
ལས། ཡང་གསང་ཡང་དག་ཡི་གེའི་མཁའ་འགྲོ་མ། ཡེ་ཤེས་འབར་ཞིང་བྱང་ཆུབ་
རྒྱས་བྱེད་རྣམས།། ཐོ་ཡིག་སྒྲ་ལ་མེ་དུད་བཞིན་དུ་འབྲེལ། ཞེས་སོ། །གཉིས་པ་དགོས་
པ་ནི། གསང་སྔགས་སྤྱི་སྒོས་ཀྱི་དམ་ཚིག་རྣམས་མིག་འབྲས་བཞིན་དུ་བསྲུང་ནས་
མཁའ་འགྲོའི་དགོངས་སྤྱོད་ལ་བརྩོན་པས་མཁའ་འགྲོའི་དངོས་གྲུབ་སྤྲིན་ལས་
ཆར་བཞིན་དུ་འབེབ་པར་འགྱུར་ཏེ། རང་བཞིན་ཐིག་ལེ་ལས། མཁའ་འགྲོའི་
བྱིན་རླབས་དམ་ཚིག་ལྡན་པས་བསྡུད། ཚོགས་དང་དངོས་གྲུབ་སྤྲིན་དང་ཆར་པའི་
ཚུལ།། རྟོགས་པ་མྱུར་ཞིང་བྱིན་རློབ་ཆེ་བ་འབེབ།། ཅེས་སོ། །
གསུམ་པ་ཉམས་སུ་བླང་ལུགས་ལ་བཞི་སྟེ། རང་སེམས་མཁའ་འགྲོར་བསྐྱེད།
273



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དངོས་འཛིན་བསྒྲལ། ཚོགས་ཆེན་བཀྱེ། ཡེ་ཤེས་དབབ་པའོ། །དང་པོ་ནི། འདི་
དག་དགོངས་པའི་ཐིག་ལེ་ལས། རང་སེམས་ཧཱུཾ་དུ་མྱུར་གྱིས་བུད་པ་ལས། མདུན་
ན་ཡེ་ཤེས་མཁའ་འགྲོ་ཀྱེ་མར་བསྐྱེད། གཉིས་པ་ནི། གཡས་པས་གྲི་གུག་དཔྲལ་
བ་ལིང་གིས་ཕོག །གཡོན་པས་ཡོལ་ཆེན་སྟོང་གསུམ་མཁའ་ལ་བཞག །གསུམ་པ་ནི།
ལུས་གཏུབ་བླུགས་པས་འདོད་ཡོན་ཤ་ཁྲག་ཚོགས། སྣང་སྲིད་བཀང་བའི་མཆོད་
པ་ཡོངས་ལ་འགྱེད། ཕྱོགས་བཅུར་སྦྱིན་པ་བཏང་བའི་མགྲོན་རྣམས་དང་། མཁའ་
འགྲོ་ཡི་དམ་ཀུན་མཉེས་སྟོང་པར་བཞག །ཕཊ	དེ་ནས་ཕྲིན་ལས་ལས། རང་
སེམས་ངང་ལས་རང་གྲོལ་མཁའ་འགྲོའི་སྐུ།། དངོས་འཛིན་འཆིང་བ་ཡོངས་སུ་
བསྒྲལ་ནས་ཀྱང་། ཆགས་ཞེན་བདུད་དང་དངོས་སུ་ཕྲལ་བར་གྱིས། ཡེ་ཤེས་ཆེན་
པོ་དབབ་པར་མཛད་དུ་གསོལ།། བསྭོ་ༀ་ཨ་ཧྲི་མ་ཏི་ཌཀྐི་ནི་ཧཱུཾ་ཕཊ	།ཅེས་ལུས་
ཚོགས་བློ་ཀ་སྔགས་བཅས་འདི་འབུམ་ཕྲག་གཅིག་ཐོན་པར་བྱས་པས་ཚོགས་རྫོགས་
པ། དངོས་འཛིན་ཞིག་པ། བདག་འཛིན་བྲལ་བ། ཡེ་ཤེས་འཆར་བ་ཀུན་དུས་
གཅིག་ཏུའོང་ངོ་། །བཞི་པ་ནི། ཐུན་མཚམས་སུ། དེའི་ངང་ལ་མཁའ་འགྲོ་མ་ནམ་
མཁའི་ཆར་བབ་པ་བཞིན་གྱིས་བདག་རྒྱུད་ལ་བྱིན་གྱིས་བརླབ་པར་བསམ་ལ།
བསྔོ་སྨོན་བྱའོ། །
དོན་གཉིས་པ་ཐུན་མོང་གི་དོན་ནི། བླ་མ་སངས་རྒྱས་ཀྱི་འདུ་ཤེས་ཀྱིས་ཡི་
དམ་དང་དབྱེར་མེད་དུ་ཤེས་དགོས་ལ། དེ་མ་ཤེས་ན་ཡི་དམ་དམིགས་པ་གསལ་ཡང་
མི་ཕན་ཞིང་། བླ་མ་དང་ཡི་དམ་དབྱེར་མེད་དུ་ཤེས་ནས་བསྙེན་སྒྲུབ་ལ་བརྩོན་
ཀྱང་མཁའ་འགྲོར་མཆོད་ཚོགས་ཀྱིས་མ་མཆོད་ན་མཆོག་ཐུན་མོང་གི་དངོས་གྲུབ་
མི་ཐོབ་པས། དེ་བས་ན་གསང་སྔགས་ཀྱི་ཆོ་ག་གང་ཞིག་ཉམས་སུ་བླང་ཡང་བླ་མ་
དང་ཡི་དམ་དབྱེར་མེད་དུ་བསྒོམས་ནས་དུས་སུ་ཚོགས་ཀྱི་འཁོར་ལོ་བསྐོར་ཞིང་
274



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
གསང་སྔགས་ཀྱི་དམ་ཚིག་མིག་འབྲས་བཞིན་དུ་བསྲུང་། ཕྱི་སྣོད་ལྷ་ཡི་གཞལ་ཡས་
ཁང་། ནང་བཅུད་བླ་མ་ཡི་དམ་མཁའ་འགྲོ། སྒྲ་ཐམས་ཅད་སྔགས་སུ་ཤེས་པས།
སྣང་གྲགས་དྲན་གསུམ་ལྷ་སྔགས་ཏིང་འཛིན་གྱི་རང་བཞིན་དུ་ལམ་དུ་འཁྱེར་བས་
བློ་ཐ་མལ་གྱི་སྣང་ཐོག་ཏུ་མི་ཤོར་བར་དྲན་པའི་རྩིས་གཟུང་བས། མཆོག་ཐུན་མོང་
གི་དངོས་གྲུབ་ཚེ་འདི་ཉིད་ལ་ཐོབ་པར་ངེས་ཏེ། བདག་ཉིད་ཐིག་ལེ་ལས། བླ་མ་
སངས་རྒྱས་འདུ་ཤེས་མ་སྐྱེས་ན།། ཡི་དམ་དམིགས་པ་གསལ་ཡང་འདོད་བློ་ཡིན།།
ཡི་དམ་ཡེ་ཤེས་ཚོགས་ཀྱིས་མ་མཆོད་ན། མཁའ་འགྲོ་མཉེས་པར་བྱས་ཀྱང་ཞེན་
འཛིན་ཡིན། མཁའ་འགྲོ་ཐུགས་དམ་ཚོགས་ཀྱིས་མ་བསྐང་ན།། རྩོལ་བ་སྣ་ཚོགས་
བྱས་ཀྱང་ཆུ་རྐྱལ་ཡིན།། ཞེས་སོ། །མ་རྒྱུད་ཐུགས་རྗེ་ཉི་མའི་ཁྲིད་རིམ་ལས་གཞིར་
བཟུང་བ་སྔོན་འགྲོའི་ཁྲིད་རྐང་བཅུ་གཉིས་བསྟན་ཟིན་ཏོ། །
འདི་དག་གཞི་ལམ་གྱི་རྒྱུད་རྩ་འགྲེལ་ཀུན་ནས་བསྟན་པས་ལོགས་སུ་མི་དགོས་
སྙམ་ན། སྔོན་འགྲོའི་བོན་རྣམས་ཐོས་ནས་ཉམས་སུ་མ་བླངས་བ་དེ་དག་ནི་དངོས་
གཞིའི་སྣོད་དུ་མི་རུང་བར་བཤད་ལ། གཞི་དང་ལམ་གྱི་སྐབས་ནས་འབྱུང་བ་
རྣམས་ནི་དངོས་གཞིའི་བོན་ཡིན་གྱི། སྔོན་འགྲོའི་བོན་མ་ཡིན་ཏེ། ཡིན་ན་ཐར་
ལམ་ཡིན་དགོས་པ་ལ། ལམ་ལྔ་ལས་ཚོགས་ལམ་ཚོགས་ཀྱིས་བགྲོད། སྦྱོར་ལམ་
སྐྱེད་རིམ་གྱིས་ཐོབ། མཐོང་ལམ་སྔགས་འཛབ་ཀྱིས་དོན་གྱི་ས་ནོན་པར་བཤད་ལ།
ཐོང་ལམ་དང་ས་དང་པོ་དུས་མཉམ་པས། གཉིས་པ་ནས་བདུན་པའི་བར་དུ་
ཐབས་དྲུག་དང་སྦྱར་བས་ས་ཡང་དེ་ལྟར་ནོན་ལ། ཐར་སྨིན་གྲོལ་གསུམ་གྱིས་དག་
པའི་ས་གསུམ་དོན་གྱིས་ནོན་པར་བཤད་པ་དང་འགལ་ལོ། །དེ་ཡང་ཕར་ཕྱིན་ཐེག་
པའི་ལུགས་བཞིན་དུ་སྐྱེ་བར་བརྒྱུད་ནས་ལམ་ལྔར་བགྲོད་པ་མ་ཡིན་ལ། སྐྱེ་བ་
གཅིག་ལ་བགྲོད་པའོ། །
27



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
༈ རྩ་བའི་ས་བཅད་གཉིས་པ་དངོས་གཞིའི་ཁྲིད་ཀྱིས་འབྲས་བུ་མངོན་དུ་
བྱེད་པ་ལ་དོན་རྣམ་པ་གསུམ་སྟེ། དབང་པོ་རབ་ལ་རྩི་བ་དང་རྒྱུད་དུ་འབྲེལ་པར་
རྩེ་བ་ཚིག་བཞི་ཚིགས་སུ་བཅད་པ་གཅིག་ཏུ་བསྟན་པ་དང་། དབང་པོ་འབྲིང་ལ་
རྒྱུད་དང་ལེའུར་འབྲེལ་པའི་གཞི་ལམ་འབྲས་བུའི་དོན་དྲུག་གསུམ་བཅོ་བརྒྱད་
དུ་བསྟན་པ་དང་། དབང་པོ་ཐ་མ་ལ་ལེའུ་མདོར་བསྟན་འབྲེལ་པའི་ཐིག་ལེ་བཞི་
བཅུ་རྩ་ལྔར་བསྟན་པའོ། །
དང་པོ་ནི། གཞིའི་ཁྲིད་དྲུག་གིས་གཞི་ཡེ་སངས་རྒྱས་པར་ངོ་སྤྲོད། ལམ་གྱི་
ཁྲིད་དྲུག་གིས་ལམ་མངོན་སངས་རྒྱས་པར་ཐག་བཅད། འབྲས་བུའི་ཁྲིད་དྲུག་
གིས་འབྲས་བུ་རྫོགས་སངས་རྒྱས་པར་ལ་བཟླས་པས། གཞི་ཡེ་དག་ཉིད་ལམ་ཡང་
དག་གི་འབྲས་བུ་དག་པ་གཉིས་ལྡན་མངོན་གྱུར་དུ་བྱེད་པ་སྟེ། དེ་སྐད་དུ། གཞི་ཡེ་
སངས་རྒྱས་པའི་རྒྱུད་ལས། དེ་ལ་ཀུན་ཏུ་བཟང་པོས་བཀའ་སྩལ་པ། ཀྱེ་མ་འདུས་
པའི་འཁོར་རྣམས་ཞུས་པ་ལེགས།། གཞི་དྲུག་ལྷུན་གྱིས་གྲུབ་པས་ཡེ་སངས་རྒྱས།།
ལམ་དྲུག་དངོས་སུ་གྲུབ་པས་མངོན་སངས་རྒྱས།། དོན་དྲུག་དབྱིངས་སུ་གྲུབ་པས་
རྫོགས་སངས་རྒྱས། སངས་རྒྱས་རྒྱུད་གསུམ་གསང་སྔགས་རྒྱལ་པོ་མཆོག །རྩ་བ་
འདི་ལས་ལྷག་ལུས་གཞན་མེད་དོ། །ཞེས་སོ། །
གཉིས་པ་ལ་གསུམ་སྟེ། གཞིའི་ཁྲིད་དྲུག་གིས་ལྟ་བའི་གདེང་བཅའ། ལམ་
གྱི་ཁྲིད་དྲུག་གིས་སྒོམ་པ་གནད་དུ་བསྣུན། འབྲས་བུའི་ཁྲིད་དྲུག་གིས་སྐུ་གསུམ་
དམར་ཐག་བཅད་པའོ། །དང་པོ་གཞིའི་ཁྲིད་དྲུག་ནི་གཞི་ཡེ་སངས་རྒྱས་པའི་
རྒྱུད་ལས། ཀུན་གཞི་ཡེ་ཤེས་ལྷུན་གྲུབ་གཞི་ཉིད་ཡིན། སྣང་བཞི་སྐུ་གསུམ་ལྷུན་
གྲུབ་རྩལ་དུ་ཤར། སྟོང་གཞི་སྐུ་གཞི་ལྷུན་གྲུབ་ཡོན་ཏན་འབྱུང་། ལུང་གཞི་དབང་
བཞི་ལྷུན་གྲུབ་གསལ་འདེབས་སོ། །དོན་གཞི་ལྟ་སྤྱོད་ལྷུན་གྲུབ་གོམས་ཤིང་བརྟན།
276



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ལས་གཞི་ཕྲིན་ལས་ལྷུན་གྲུབ་རྟུལ་ཤུགས་རྩལ།། ཞེས་སོ། །གཉིས་པ་ལམ་གྱི་ཁྲིད་
དྲུག་ནི། ཡང་དེ་ཉིད་ལས། ཚོགས་ལམ་དངོས་སུ་གྲུབ་པས་གཞི་རྨིང་བརྟན།།
སྦྱོར་ལམ་དངོས་སུ་གྲུབ་པས་བསྐྱེད་རིམ་གསལ། མཐོང་ལམ་དངོས་སུ་གྲུབ་པས་
དོན་ལ་བསྔགས། སྒོམ་ལམ་དངོས་སུ་གྲུབ་པས་ལམ་དྲུག་ཟབ། ཐར་ལམ་དངོས་
སུ་གྲུབ་པས་གོ་ཆ་བརྩོན།། སྨིན་གྲོལ་དངོས་སུ་གྲུབ་པས་བདེ་ཆེན་མྱོང༌།། ཞེས་
སོ། །གསུམ་པ་འབྲས་བུའི་ཁྲིད་དྲུག་ནི། དེ་ལས། མཆོག་འབྲས་དབྱིངས་གྲུབ་སད་
སྟོར་འབྱམས་འཕྲང་བསྒྲལ།། དོན་འབྲས་དབྱིངས་གྲུབ་དཔེ་དོན་རྟགས་ངོ་སྤྲོད།།
ཐུན་འབྲས་དབྱིངས་གྲུབ་རྩེ་གཅིག་རང་ས་ཟིན། ངང་འབྲས་དབྱིངས་གྲུབ་མཁྱེན་
བརྩེའི་བདག་ཉིད་ཐོབ། ཀློང་འབྲས་དབྱིངས་གྲུབ་དུ་མ་གཅིག་པུའི་སྐུ། མེད་
འབྲས་དབྱིངས་གྲུབ་བདེ་ཆེན་ངོ་བོ་ཉིད།། དྲུག་གསུམ་བཅོ་བརྒྱད་རྣམ་གྲོལ་
ཟབ་མོའི་བོན།། ཞེས་སོ། །འདི་དག་རྒྱུད་འགྲེལ་ན་སྤྲོས་པ་ཡན་ལག་རྒྱས་བཤད་
མ་གཏོགས་པར། རྩ་བ་མདོར་བསྟན་ལུས་རྣམ་པར་བཞག་པའི་ས་བཅད་ནུབ་
བམ་མི་སྣང་ཕྱིར་བཤད་པ་འཚམས་པར་བྱ་འོས་ཀྱང་ཡི་གེ་མང་དོགས་ནས་ལུང་
གིས་འཐུས་པར་བྱས་སོ། །གསུམ་པ་ནི། སྔ་མ་ལས། དབྱེ་བའི་ཡེ་ཤེས་ཐིག་ལེ་
ཞེ་ལྔ་ནི། ཡེ་ཤེས་ཐིག་ལེ་ཡང་དག་གསལ་བའི་མཆོག །ཅེས་པ་ནས། སེམས་ཉིད་
ཐིག་ལེ་ཅིར་ཡང་མ་བཅོས་སོ། །ཞེས་གཞིའི་ཐིག་ལེ་བཅུ་གསུམ་གྱིས་གཞིའི་བོན་
སྐུ་ངོས་བཟུང་། ལམ་གྱི་ཐིག་ལེ་ཉེར་གཉིས་ཀྱིས་ལམ་གྱི་བོན་སྐུའི་དྲི་མ་བསལ།
འབྲས་བུའི་ཐིག་ལེ་བཅུས་འབྲས་བུའི་བོན་སྐུའི་རང་ས་བཟུང་བའོ། །དེ་དག་གཞི་
ལམ་འབྲས་བུའི་རྒྱུད་ཀྱི་དབུ་ནས་གཞུག་ཏུ་ཁྱབ་པའི་འགྲེལ་པ་ལྟར་ཉམས་སུ་
བླངས་ནས་མཐར་ཕྱིན་པར་བྱའོ། །
རྩ་བའི་ས་བཅད་གསུམ་པ་མཐར་ཕྱིན་ཁྲིད་ཀྱིས་འགྲོ་དོན་མཐར་ཕྱིན་པར་
27



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བྱེད་པ་ལ། གྲོལ་ལམ་མཇུག་གི་འབྲས་བུ་སྐུ་ལྔ་མཐར་ཐུག་ཏུ་བསྟན་པའི་ལེའུ་
བཅུ་གསུམ་པའི་དོན་ཅི་ལྟ་བ་བཞིན་དུ་ཁོངས་སུ་ཆུད་པར་བྱ་དགོས་སོ། །དེ་གྲོལ་
ལམ་དུ་འཐུས་པས་འདིར་ལོགས་སུ་བཤད་པ་མི་རིགས་སྙམ་ན། འདིའི་གོང་དུ་
རང་བཞིན་ཐིག་ལེ་ལ་སེམས་བཟུང་། བདེན་པའི་ཐིག་ལེ་ལ་ངོ་སྤྲད། རྒྱུན་གྱི་ཐིག་
ལེ་ལ་རྩལ་སྦྱོངས་པ་གྲོལ་ལམ་རིན་པོ་ཆེ་སྐོར་གསུམ་ལེའུ་བཅུ་གཉིས་པ་རྫོགས་ཟིན་
པས་མི་འགལ་ལོ། །དེ་བས་ན་གཞི་ལམ་འབྲས་གསུམ་ལས་འབྲས་བུའི་ཁྲིད་དྲུག་
ནི་ལམ་མཐར་ཕྱིན་པའི་འབྲས་བུ་ཡིན་ལ། འདི་ནི་གཞན་དོན་མཐར་ཕྱིན་པའི་
འབྲས་བུ་ཡིན་ཏེ་འདིའི་རྣམ་པར་བཤད་པ་ནི་དམུ་རིགས་ཀྱི་པཎྜི་ཏ་ཉི་མའི་དབང་
པོའི་མཛད་པའི་འབྲས་བུ་རྫོགས་སངས་རྒྱས་པའི་རྒྱུད་ཀྱི་དགོངས་འགྲེལ་རྣམ་
འབྱེད་ཉི་མའི་འཁོར་ལོ་གསང་བ་གཏེར་གྱི་ཐིག་པ་ཞེས་བྱ་བ་ལས་བློ་གྲོས་དང་
ལྡན་པ་རྣམས་ཀྱིས་རྟོགས་པར་བྱའོ། །འོ་ན་འདིའི་དབུར་འབྲས་རྒྱུད་ཀྱི་ཕུན་
ཚོགས་ལྔས་བསྡུས་པའི་ཡོན་ཏན་ཆེན་པོ་བཅུ་དྲུག་གི་བཤད་པ་བྱུང་བ་དེ་འབྲས་
རྒྱུད་རང་གི་ཡིན་པས་ལམ་འབྲས་ཀྱི་དབུར་སྦྱར་བ་ཅི་ལྟར་འཐད་དེ་མི་འཐད་དོ་
ཅེ་ན། འདིའི་གོང་དུ་ལམ་གྱི་ཐིག་ལེ་ཉེར་གཉིས་རྫོགས་ཟིན་པས་ན་འདི་ནི་འབྲས་
རྒྱུད་དུ་བསྡུས་ནས་བཤད་པས་མི་འགལ་ཏེ། འབྲས་བུ་ཡིན་པའི་ཕྱིར་རོ། །འདི་
ཉིད་ཐིག་ལེ་བཞི་བཅུ་ལྔ་ལའང་མི་ལྟོས་པས་འགྲོ་དོན་མཐར་ཕྱིན་གྱི་འབྲས་བུར་
ལོགས་ནས་འཇོགས་པའང་ཤིན་ཏུ་འཐད་པ་ཡིན་ནོ།། མ་རྒྱུད་ཐུགས་རྗེ་ཉི་མའི་
སྔོན་འགྲོ་དངོས་གཞི་མཐར་ཕྱིན་གྱི་ཁྲིད་ཀྱི་རིམ་པ་ལེགས་པར་བསྟན་ཟིན་ཏོ།།
ཀྱེ་ལགས་དམ་པའི་སྐྱེས་བུ་མཆོག་རྣམས་ལ།།
རྨོངས་པ་བདག་འདྲས་བསྐུལ་བ་འོས་མིན་ཀྱང་།
278



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཞུ་བ་སྙན་སྒྲོན་ཅུང་ཟད་སྤེལ་བ་འདི།།
མཁས་དང་གྲགས་འདོད་མ་ལགས་བརྩེ་བས་གདམས།།
སྔོན་ནས་ཕུན་ཚོགས་གསུམ་གྱིས་ལེགས་བསྐྲུན་པའི།།
བཅོ་བརྒྱད་ཡོན་ཏན་ལྡན་པའི་རྟེན་བཟང་འདི།།
དཔེ་རྒྱུ་གྲངས་ཀྱིས་བསམ་
མ་ཚེ་རྙེད་དཀའ་བར།།
ཤེས་ན་འདི་ཐོག་སྙིང་པོ་ལོན་པར་དགོས།
སྲིད་པའི་སྣང་བ་སྒྱུ་མའི་བཀོད་པ་ལ།།
བློ་གཏད་མི་བཏུབ་སྔོན་སོང་ལོ་ཟླ་གང་།།
བསམ་གཞིག་བཏང་ཚེ་ཞག་འགའ་འདྲ་བའི་ཡུན།།
རིང་མིན་ཕྱིས་ཀྱང་འཆི་ཚེ་དེ་འདྲར་ཟད།།
ལར་ཡང་འཆི་བ་རིང་པོའི་ལམ་ལ་མེད།།
ད་ལོ་ཕྱི་མ་ཐུང་ན་དེ་རིང་སང་།།
ནམ་འཆི་ཆ་མེད་གཞན་ལ་བསམ་པས་ཀྱང་།།
རྒས་གཞོན་གོ་རིམ་མེད་པ་འདིས་ཀྱང་ཤེས།།
འཆི་ཚེ་དམ་པའི་ལྷ་ཆོས་ཁོ་ན་ལས།།
གང་གིས་མི་ཕན་ཀུན་གྱིས་མཐོང་ཚོར་ན།།
མི་ཆོས་བསྒྲུབས་ནས་ལྷ་ཆོས་རྒྱབ་ཏུ་བོར།
73



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྨོངས་པ་འདི་དག་བ་གླང་ཁྱུ་རུ་མཛེས།།
ནམ་ཞིག་འཆི་ནད་དྲག་པོས་གཏུག་དུས་ན།།
སྡུག་ཡུས་རང་ལ་རང་གིས་འདྲེན་བཞིན་འོང་།
འདི་སྣང་འགགས་ནས་ཕྱི་མའི་གནས་ཡུལ་དེར།།
དགེ་བས་ཡོངས་ན་གཏན་སྡུག་སོས་མེད་ལགས།
གཏན་བདེའི་གཞི་མ་དགེ་བཅུ་ཕྱིས་དོར་ནས།།
ལོ་འགའ་བདེ་ཕྱིར་འཁོར་བའི་ལས་ལ་བརྩོན།།
དེ་ནི་ཕྱི་མའི་སྡུག་བསྔལ་ཉོ་དང་མཚུངས།།
རྨོངས་པས་བྱ་བ་གོ་ལོག་བྱེད་འདི་མཚར།།
དེ་ཕྱིར་སྐྱེས་བུ་བསམ་པའི་བློ་ཡོད་རྣམས།།
སྙིང་ལ་རུས་པ་བཅུག་ནས་ཚེ་ཞབས་ཀྱི།།
ལྷག་མ་ཅུང་ཟད་ཡོད་པ་ཆོས་ལ་དྲིལ།།
འཆི་ཁ་བློ་བདེ་བྱུང་ན་གོ་ཆོད་ཡིན།།
ཨེ་མ་རྒྱལ་བསྟན་རིན་ཆེན་གླིང་འདྲ་ལས།།
ཚེ་གཅིག་བྱང་ཆུབ་མཆོག་གི་སར་རེག་པའི།།
གསང་སྔགས་བསྟན་དང་ལན་གཅིག་ཕྲད་དུས་འདིར།།
འདི་སྣང་བྱ་བ་བློས་ཐོངས་འབད་པར་མཛོད།།
28)



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
འཇིག་རྟེན་སངས་རྒྱས་འབྱུང་དཀའ་ཨུཏྤལ་འདྲ།།
དེ་བས་དཀའ་ཞིང་དཀོན་པ་གསང་སྔགས་བོན།།
ད་རེས་གཤེན་རབ་མི་བོའི་བསྟན་པ་འདིར།།
འབྲས་བུའི་བསྟན་པ་བྱོན་དང་ལྷན་ཅིག་འཛམ།།
སྤྱིར་ནི་འབྲས་བུའི་བསྟན་དང་སྒྲུབ་དང་ལུང་།།
ལྔ་བརྒྱ་ཕྲག་གསུམ་གསུམ་གསུམ་རྟགས་ཙམ་གཅིག།
གཤེན་རབ་བསྟན་པ་ལྔ་བརྒྱ་ཕྲག་བཅུ་ལས།།
ད་ལྟ་ལུང་གི་བསྟན་པའི་གནས་སྐབས་ཙམ།།
བྱང་ཆུབ་སྒྲུབ་ལ་མི་ཚེ་བསྐྱལ་ནུས་ན།།
འདི་དང་ཕྱི་མ་གཉིས་ཀའི་བདེ་ཐོབ་ནས།
ཐར་པའི་གྲོང་དུ་འཇུག་པ་རྒྱལ་བས་གསུངས།།
དེ་ཕྱིར་དབེན་རིར་སྙོགས་ལ་རང་སེམས་བསྲུང་།།
འདི་རྩོམ་དགེ་བས་རང་གཞན་མཁའ་མཉམ་འགྲོ།།
འཁོར་བའི་མཚོ་ལས་མྱུར་དུ་ཐར་གྱུར་ནས།།
རྒྱལ་བསྟན་རིན་ཆེན་མཛེས་པའི་རྒྱན་གྱུར་ཏེ།།
ནམ་ཡང་འདི་ན་ནུབ་མེད་རྟག་ཁྱབ་ཤོག།
ཅེས་མ་རྒྱུད་ཐུགས་རྗེ་ཉི་མའི་ཁྲིད་རིམ་ཐར་ལམ་མྱུར་བགྲོད་ཅེས་པ་འདི་བོན་སྒོ་འདི་ལ་བློ་ཁ་ཕྱོགས་
པའི་ཤར་རྫའི་བྱ་བྲལ་ཚུལ་ཁྲིམས་དབང་ཕྱུག་དང་ལྷུན་གྲུབ་ཐོགས་མེད་གཉིས་ཀྱིས་བསྐུལ་བའི་ངོར་ཐེག་
281



'''
ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལམ་
པ་ཆེན་པོ་ལ་མོས་པ་ལམ་དུ་བྱེད་པའི་ཀུ་སཱ་ལུ་རིག་པ་རང་ཤར་གྱིས་ཤར་རྫའི་དབེན་རི་བདེ་ཆེན་རི་ཁྲོད་
དུ་སྦྱར་བ་ལ། ཐོག་མའི་ཡི་གེ་པ་ནི་དམ་པའི་དངོས་སློབ་ཤེས་རབ་མཆོག་ལྡན་བདག་གིས་སམྦྷོ་ཊའི་ངོས་
ལས་ཞལ་བཤུས་པས་བསྟན་འགྲོའི་ དོན་དུ་གྱུར་ཅིག །དགེའོ། ། དགེའོ། ། དགེའོ། །
ཨོཾ་སྭ་སྟི། ཀུན་བཟང་དགོངས་པའི་གསང་མཛོད་ནོར་བུའི་སྦྲམ། ཀུན་
གྱིས་ཐུན་མིན་མཁའ་འགྲོའི་ཕྱག་རྒྱ་ཅན། བསྐལ་བཟང་མྱུར་ལམ་བསྒྲོད་པའི་
མཐུན་རྐྱེན་དུ། ཀུན་མཁྱེན་བླ་མའི་བཀའ་དྲིན་ཁོ་ནས་གནང་། །གཞི་དྲུག་
ལྷུན་གྲུབ་སྐྱོ་བ་མེད་པའི་གྲོང་།། ལམ་དྲུག་མངོན་གྲུབ་གཞལ་མེད་ཁང་བཟང་དུ།།
དོན་དྲུག་དབྱིངས་གྲུབ་གྲགས་པའི་མུ་ཁྱུད་ཅན། གང་གིས་མཇལ་འཁོ
མཆོག་འདི་ལས་སོ། །དེ་ཕྱིར་རྒྱལ་ཚབ་བླ་མའི་ཐུགས་བསྐྱེད་རྩི། རྣམ་པར་
གཏོང་བའི་འབྲུ་དང་ལེགས་སྦྱར་བའི།། བོན་སྦྱིན་འཛད་པ་མེད་པའི་ཨ་མྲྀ་ཏ།
སུས་འཐུང་བརྟུལ་ཤུགས་སྐལ་ལ་སྤྱོད་པར་ཤོག །ཅེས་པའང་གླིང་བླའི་མིང་འཛིན་བྷུདྷ་ས་
གཱ་རས་སྨོན་པ་སརྦ་མངྒ་ལཾ།
གསང་མཆོག་མཐར་ཐུག་སྐུ་ལ་དེ་པ་ཧོ། །སྐྱབས་སེམས་བརྗོད་ལ་གསོལ་འདེབས་ནི། ཨེ་མ་ཧོ། བོན་སྐུ་ཀུན་
ཏུབཟང་པོ་ལ་གསོལ་བ་འདེབས།། རྫོགས་སྐུ་མཁའ་འགྱིང་རྒྱལ་པོ་ལ་གསོལ་བ་
འདེབས། ཡིད་དམ་གསང་མཆོག་མཐར་ཐུག་ལ་གསོལ་བ་འདེབས།། མཁའ་འགྲོ་
ཀྱེ་མ་འོད་མཚོ་ལ་གསོལ་བ་འདེབས།། མཁའ་འགྲོ་ཐར་པའི་ལམ་འདྲེན་ལ་གསོལ་
བ་འདེབས། གཏེར་སྟོན་གུ་རུ་སྣོན་རྩེ་ལ་གསོལ་བ་འདེབས། འཕོ་ཁྲིད་བརྒྱུད་པའི་
བླ་མ་ལ་གསོལ་བ་འདེབས།། དྲིན་ཆེན་རྩ་བའི་བླ་མ་ལ་གསོལ་བ་འདེབས།། ཉེར་ལམ་
གཅིག་ཆར་བགྲོད་པར་བྱིན་གྱིས་རློབས།། ཟབ་ལམ་འཕོ་བ་ཐེབས་པར་བྱིན་གྱིས་
རློབས། མྱུར་ལམ་མཁའ་སྤྱོད་བགྲོད་པར་བྱིན་གྱིས་རློབས། བདེ་ཆེན་བོན་སྐུ་ཐོབ་
པར་བྱིན་གྱིས་རློབས།། ཞེས་ལུས་གནད་སྐྱིལ་ཀྲུང་བྱ་ལ་རྐང་པའི་མཐེ་བོང་ལག་པས་བཟུང་ལ་གཡས་
232



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
པ་སྟེང་དུ་བཏོན། རང་ལུས་གསང་མཆོག་ཡབ་ཡུམ་བསྐྱེད། རྩ་གཡས་དཀར་གཡོན་དམར་དབུ་མ་གསུམ་
བསྐྱེད། དབུ་མའི་མར་སྣར་རླུང་གི་འཁོར་ལོ་རྩིབས་བཞིར་བསྐྱེད། དེའི་ལྟེ་བར་རང་སེམས་ཀྱི་ངོ་བོ་
ཐིག་ལེ་དཀར་པོ་སྲན་མ་ཙམ་བསྐྱེད། དེའི་སྟེང་ཡེ་ཤེས་ཀྱི་གདུགས་ཆུང་སྲན་མའི་གའུ་ཙམ་ལ། ཏོག་བྱ་
རུ་བྱ་གྲི་རྣོ་དབལ་གྱི་རྩེ་ལ་མེ་འབར་བར་བསྐྱེད། རྩ་དབུ་མའི་ནང་སྤྱི་གཙུག་ཏུ་ཨ༔ མགྲིན་པར་ཐ
ཐུགས་ཀར་ནཱི ་ལྟེ་བར་སུ་ ༔ ལྟེ་འོག་ཏུ་དུ་ ༔ དང་ཁྲི་ བསྐྱེད། ཚངས་བུག་ཡི་གེ་ཀྵ ༔ དཀར་པོས་བཀབ་
པར་བསམ། རླུང་རོ་གཡས་གཡོན་དབུ་གསུམ་ནས་གསུམ་གསུམ་དུ་ཕྱུང་། དེ་ནས་སྣ་གཡས་གཡོན་གཉིས་
ཀ་ནས་རླུང་བཟུང་བས་དབུ་མའི་ནང་གི་འཁོར་ལོ་ཀྱིལ་ཀྱིལ་དུ་བསམ་ལ་རླུང་མནོན། སེམས་ཀྱི་རང་
བཞིན་ཐིག་ལེ་དེ་ཡར་ལིང་ལིང་དུ་འཕར་བར་བསམ་ལ་
ལ་ཡིད་ཀྱི་ཧིག ༔ མང་དུ་བརྗོད། བྱ་གྲིའི་རྩེའི་མེ་
དེས་རིགས་དྲུག་གི་ས་བོན་དུ ༔ ཏྲི་གཉིས་སྲེག་པར་བསམ། རླུང་མི་ཐུབ་དུས་སྣ་ནས་བཏང་། དེ་ལྟར་
རླུང་ཁུག་གཅིག་ནས་བདུན་མན་ཆད་སྦྱོང་། དེ་ནས་གདན་འཁོར་ལོ་དེ་ལྟེ་འོག་བསྐྱེད་ལ་རླུང་བཟུང་།
ས་བོན་སུ་ ༔ སྲེག་པར་བསམ། དེ་བཞིན་འཁོར་ལོ་ལྟེ་བར་བསྐྱེད་ལ་རླུང་བཟུང་། ས་བོན་ནི	སྲེག །
འཁོར་ལོ་སྙིང་ཁར་བསྐྱེད་ལ་རླུང་བཟུང་ས་བོན་ཐ ༔ སྲེག །འཁོར་ལོ་མགྲིན་པར་བསྐྱེད་ལ་རླུང་བཟུང་།
ས་བོན་ཨ༔ སྲེག །བྱ་གྲི་སྤྱི་བོར་ཏིལ་ཏིལ་བརྡོལ་བར་བསམ། རླུང་བཏང་དུས་དབུས་མའི་ཁར་སྔོ་བུན་
བུན་ཐོན་པར་བསམ། ཀྱུ ༔ ་ཞེས་པས་ཐིག་ལེ་འཁོར་ལོའི་གདན་ལ་ལྷན་གྱིས་བབ་པར་བསམ། རྟགས་
མནན་ཐོད་པ་ཡན་ཆད་སྟོང་པར་བསམ་ལ་ཀྵ ༅ སྒྲ་བཞག །རྟགས་ནི་སྤྱི་བོར་ཤ་འབུར་ཐོན་པ་ཁྲག་བརྡོལ་
བ་བུག་པར་འབྱུང༌། ཐུན་མཚམས་སུ་གདན་འཁོར་ལོ་དེ་སྙིང་ག་ལ་གསེར་གྱི་པདྨ། དེ་སྟེང་ཐིག་ལེ་དེ་
གདུགས་དང་བཅས་པས་བཀབ། ཚངས་བུག་ཀླུ༔ དཀར་གྱིས་བཀག་པའི་སྟེང་གསེར་གྱི་གཡུང་དྲུང་གིས་
མནན་པར་བསམ། ཨཱ་ཧཱི་ཎྞཾ ༔ ཨོཾ་ཧཱུཾ་ཧཱུཾ༔ ཧཱུྃ་ཧཱུྃ་ཧཱུྃ༔ གྲངས་མང་བརྗོད་དོ། །རིགས་ལྡན་བདེ་སྒྲོན་
ཞེས་པས་བསྐུལ་ནས་ཤར་རྫའི་བྱ་བྲལ་བཀྲ་ཤིས་རྒྱལ་མཚན་གྱིས་བྲིས་པ་དགེའོ། །
283



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསང་མཆོག་མཐར་ཐུག་མ་རྒྱུད་ཐུགས་
རྗེ་ཉི་མ་འབྲས་བུ་རྫོགས་སངས་རྒྱས་
པའི་རྒྱུད་བཞུགས་སོ། །
༄༅། །ཞང་ཞུང་སྐད་དུ། ཨུ་ཡེ་ཐ་ཚན་མ་ཏྲ་ཤེ་རྐྱ་ཉི་རི་ཁྲི་ཙེ་སྒྲིག་སངས་གྱིན་
ཏན་ཏྲ། བོད་སྐད་དུ། གསང་མཆོག་མཐར་ཐུག་མ་རྒྱུད་ཐུགས་རྗེ་ཉི་མ། འབྲས་
བུ་རྫོགས་སངས་རྒྱས་པའི་རྒྱུད། སྟོན་པ་ཀུན་ཏུ་བཟང་པོ་མཁའ་འགྱིང་དཀར་
པོ་གསང་བ་གསང་ཆེན་གསང་མཆོག་མཐར་ཐུག་ལ་ཕྱག་འཚལ་ལོ། །འདི་སྐད་
བདག་གིས་ཐོས་པའི་དུས་གཅིག་ན། བོན་ཉིད་མི་འགྱུར་བ་གཡུང་དྲུང་གི་དབྱིངས།
ཡེ་ཤེས་འོད་དུ་གསལ་བའི་མཁའ།། དུས་གསུམ་ནུབ་པ་མེད་པའི་ཀློང་། སྐུ་གསུམ་
སངས་རྒྱས་འབྱུང་བའི་གནས།། གསང་བ་དགུ་འཕར་རྒྱལ་བའི་ཕོ་བྲང་།། ཐུགས་
རྗེ་ཉི་མ་རྫོགས་པའི་གསས་མཁར།། ཡེ་ཤེས་མེ་རི་འབར་བའི་ཀློང་གུར་ན།། སྟོན་
པ་གསང་མཆོག་མཐར་ཐུག་པ་སངས་རྒྱས་ཀྱི་རྒྱལ་པོ་དེས། སྐུ་གསང་བ་རྒྱན་གྱི་
འཁོར་ལོ་ཡེ་ཤེས་ཀྱི་ཞིང་ཁམས་བསམ་གྱིས་མི་ཁྱབ་པ། གསུང་གི་གསང་བ་གྲགས་
སྟོང་མཚན་མ་མེད་པའི་སྒྲ་སྒྲོགས་པ།། ཐུགས་ཀྱི་གསང་བ་ཅི་ལྟ་བ་དེ་ཁོ་ན་ཉིད་
ལས་མི་འགྱུར་བ་ལ། འཁོར་གསང་མཆོག་རིགས་བཞིའི་སངས་རྒྱས་དང་། བདེ་
ཆེན་སངས་རྒྱས་ཡུམ་བཞི་དང་།། ཐུགས་རྗེ་རོལ་པའི་ཁྲོ་མོ་དང་། འགག་མེད་
རང་གྲོལ་གྱི་ལྷ་མོ་དང་།། ཐུགས་རྗེ་ཚད་མེད་མཁའ་འགྲོ་དང་།། ཐུགས་རྗེ་རྒྱུན་
མེད་ཀྱི་མཁའ་འགྲོ་དང་།། ཡུམ་ཆེན་བཟང་ཟ་རིང་བཙུན་ལ་སོགས་པ། ཐེག་པ་
ཆེན་པོ་ལ་སྤྱོད་པའི་བདེ་བར་གཤེགས་པ་རྣམས་དང་ཐབས་ཅིག་ཏུ་བཞུགས་སོ། །དེ་
284



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ནས་ཡེ་ཤེས་ཆེན་པོའི་ཏིང་ངེ་འཛིན་གྱི་མཆོད་པ་ཚད་མེད་པར་ཕུལ་ནས། ལྷ་མོ་
བཟང་ཟ་རིང་བཙུན་གྱིས་ཞུས་སམ་གསོལ་པ།། སྟོན་པའི་རང་བཞིན་གཤེན་ལྷ་
འོད་དཀར་པོ། བཀོད་པའི་ཞིང་ཁམས་གསང་བ་སྡེ་དགུ་ལས།། འཕགས་པའི་
གསང་མཆོག་རྒྱལ་པོ་ཡི་དམ་ལྷ།། དོན་དྲུག་དབྱིངས་གྲུབ་རྫོགས་སངས་རྒྱས་པའི་
རྒྱུད།། འབྲས་བུའི་ཐིག་ལེ་བདག་ལ་བཤད་དུ་གསོལ།། དེ་ལ་ཀུན་ཏུ་བཟང་པོས་
བཀའ་སྩལ་པ།། ཞུས་པ་ལེགས་སོ་སྐལ་བ་བཟང་པོ་རྣམས།། འབྲས་མཆོག་དམ་
པ་འདི་ཉིད་ཐོབ་པ་ན།། མཆོག་འབྲས་དབྱིངས་གྲུབ་སད་སྟོར་འབྱམས་འཕྲང་
བསྒྲལ། དོན་འབྲས་དབྱིངས་གྲུབ་དཔེ་དོན་རྟགས་ངོ་འཕྲོད། ཐུན་འབྲས་དབྱིངས་
གྲུབ་རྩེ་གཅིག་ རང་ས་ཟིན། ངང་འབྲས་དབྱིངས་གྲུབ་མཁྱེན་བརྩེའི་བདག་ཉིད་
ཐོབ། ཀློང་འབྲས་དབྱིངས་གྲུབ་དུ་མ་གཅིག་བུའི་སྐུ། ཚད་འབྲས་དབྱིངས་གྲུབ་
བདེ་ཆེན་ངོ་བོ་ཉིད། དོན་དྲུག་དང་པོ་མཆོག་འབྲས་ཡེ་ཤེས་ཉིད།། འབྲས་བུའི་
ཐིག་ལེ་ཡེ་ཤེས་འགྱུར་མེད་སྐུ།། འབྲས་བུ་ཐོབ་དང་ངོས་བཟུང་སྐྱོན་བསལ་བ།
ཡེ་ཤེས་འཆར་དང་འགྱུར་མེད་སྐུ་ཐོབ་པ།། འབྲས་བུ་ཚེ་འདིར་ཐོབ་པའི་རྫོགས་
སངས་རྒྱས། འབྲས་བུ་ལྷུན་གྲུབ་རང་རིག་ཡེ་ཤེས་དེ། རང་ལས་རང་ཤར་རང་
གྲོལ་བོན་གྱི་སྐུ། རང་རིག་གསལ་བ་ཡེ་ཤེས་ཐིག་ལེའི་ཐུགས། གསང་མཆོག་མཐར་
ཐུག་རྒྱལ་པོའི་ཐུགས་ཉིད་དེ།། སྐུ་ལྔ་དོན་གྱིས་ཚང་བས་བླ་ན་མེད།། རྣམ་དག་
རྫོགས་སངས་རྒྱས་པའི་ངོ་བོ་ཉིད།། འབྲས་བུ་འདི་ཡི་མཐུ་དཔལ་བསམ་མཐའ་
ཡས།། ཐུགས་ཉིད་བོན་ཉིད་ངང་ལས་མི་གཡོ་ཡང་།། རྫོགས་སྐུ་ཞིང་ཁམས་རབ་
འབྱམས་དཔག་མེད་འགྱེད།། སྤྲུལ་སྐུ་དུ་མས་འགྲོ་བ་མ་ལུས་འདུལ།། འབྲས་བུ་
ཐོབ་པའི་ཡོན་ཏན་བསམ་མཐའ་ཡས།། དེ་ཉིད་ཐིག་ལེ་ཉག་གཅིག་ངོས་བཟུང་
ན།། རང་བྱུང་རིག་པའི་ཡེ་ཤེས་དྲི་མེད་དེ། ཅི་ལ་མི་རྟོག་སྟོང་གསལ་བདེ་བའི་
28;



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྐུ།། རིག་པའི་ཡེ་ཤེས་ཚོན་གང་འོད་ལ་གནས། བོན་སྐུ་ཐིག་ལེ་ཉག་གཅིག་ཀུན་
ཏུ་བཟང་།། བོན་ཉིད་འགྱུར་བ་མེད་པ་གཡུང་དྲུང་དབྱིངས།། བདེ་ཆེན་ངང་ལས་
མི་གཡོ་རྣམ་རྟོག་མེད།། དབྱིངས་ཀྱི་རང་བྱུང་ཡེ་ཤེས་ཆེན་པོ་དང་། དོན་གྱི་རང་
རིག་ཡེ་ཤེས་དྲི་མེད་འདྲེས།། དུས་གསུམ་དུས་མེད་ཀ་དག་མངོན་དུ་གྱུར།། ཐིག་
ལེ་ཉག་གཅིག་གཡུང་དྲུང་སྐུ་མངའ་བ།། བོན་སྐུ་བདེ་བ་ཆེན་པོའི་ངང་ལ་བཞུགས།
དེ་ལྟར་མ་རྟོགས་ལོག་པའི་སྐྱོན་བསལ་བར། མ་རྟོགས་དབང་གིས་སད་སྟོར་འབྱམས་
གསུམ་བྱུང་།། ཕྱི་རོལ་གྲུབ་མཐའ་རྟག་ཆད་གཉིས་བཟུང་བ། འབྲས་བུ་སད་ཁྱེར་
མེད་ཁམས་ངན་འགྲོར་ལྟུང་།། ཕྱི་སྣང་འདུར་གསུམ་ཐ་མལ་ལུས་མི་འདའ། འཕྲུལ་
གཤེན་ཉིང་འཁྲུལ་བག་ཆགས་ལས་ཀྱི་སྲིན།། གཅོད་པ་དཀར་ཁ་ཤི་དང་བསྔོ་ལོག་
བྱས།། ཉེས་པས་སྔར་བྱས་དགེ་བ་ཕྱག་མས་བཏབ། འབྲས་བུ་སད་འགྱུར་ས་
བོན་སད་ཁྱེར་འདྲ།། དགེ་བསྙེན་སྔར་སོང་ཕྱིར་འོང་རེ་དོགས་ཅན།། འབྲས་བུ་
ཁ་ཡན་གནས་ལྔར་ཁ་ཡང་འབྱམས།། དྲང་སྲོང་བཞག་ས་མ་སྐྱེལ་ཚད་མ་ཆོད།
འབྲས་བུ་མཐར་སྟོར་སྟོང་ལྟ་དབུ་མ་བ། འབྲས་བུ་རྒྱུད་ལོག་ཀུན་གཞི་ཁ་ཡན་པ།
དེ་ལྟར་འབྲས་བུའི་སྐྱོན་རྣམས་མ་གོས་པ། རང་བྱུང་ཡེ་ཤེས་ནམ་མཁའ་ལྟ་བུ་ལས།
རང་རིག་ཡེ་ཤེས་ཉི་མ་ལྟར་ཤར་བས།། སྟོང་ཉིད་མེ་ལོང་ནན་ཏན་སོ་སོར་མཉམ།
ཡེ་ཤེས་ཐིག་ལེ་བཞི་བཅུ་རྩ་ལྔ་དང་།། ཇི་ལྟ་ཇི་སྙེད་མཁྱེན་པའི་ཡེ་ཤེས་སོགས།
དྲུག་ཅུ་རྩ་གཅིག་བརྒྱད་ཁྲི་བཞི་སྟོང་དང་།། ཁྲི་དང་འབུམ་འགྱུར་བསམ་གྱིས་མི་
ཁྱབ་འཆར། ཤར་བ་ཡུལ་གྱི་ངོས་ནས་ཆུ་ཟླ་འདྲགྲུབ་པའི་མཐར་ཐུག་འབྲས་
བུ་ཉིད་ལ་འདུས།། བོན་ཉིད་འགྱུར་བ་མེད་པར་བརྟན་པའི་ཕྱིར། རང་བྱུང་ཡེ་
ཤེས་དྲི་མ་མེད་པ་དེ། ཐོག་དང་ཐ་མ་མེད་པ་དབྱིངས་ན་གནས། དུས་དང་བསྐལ་
པ་སྣང་བ་ཅི་འགྱུར་ཡང་།། དུས་གསུམ་ནུབ་མེད་རྟག་པ་གཡུང་དྲུང་སྐུ། རང་
28t



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བྱུང་ཡེ་ཤེས་ལྷུན་གྲུབ་ཆེན་པོ་དེ། གནས་ཀྱི་མི་འགྱུར་བོན་ཉིད་གཡུང་དྲུང་དབྱིངས།།
དུས་ཀྱི་མི་འགྱུར་དུས་གསུམ་གཅིག་པོ་ཉིད། ཚེ་ཡི་མི་འགྱུར་སྐྱེ་འགག་མཐའ་
དང་བྲལ། སྐུ་ནི་མི་འགྱུར་བདེ་ཆེན་བོན་གྱི་སྐུ། ཡེ་ཤེས་མི་འགྱུར་རང་སར་དག་
པར་བཞུགས། བོན་ཉིད་ནམ་མཁའ་ལྟ་བུའི་ངང་ཉིད་ནས།། བོན་སྐུ་ཐིག་ལེ་
ཉག་གཅིག་རང་རིག་པ། ཡེ་ཤེས་སྐུ་རུ་གྲུབ་པའི་སྐུ་དེ་ལ། ཡེ་ཤེས་ཐུགས་ནི་ཉི་
མ་ལྟ་བུར་ཤར། ཡེ་ཤེས་ཉི་མ་དབྱིངས་ཉིད་མཁའ་ལ་ཁྱབ། དབྱིངས་དང་ཡེ་ཤེས་
གཉིས་སུ་མེད་པ་ལ།། སྐྱེ་བ་མེད་པ་ངོ་བོ་ཉིད་སྐུ་དེ།། དག་པ་རྩ་ལ་གནས་འགྱུར་
བོན་སྐུ་དང་། སྦྱོར་བ་རླུང་གིས་སྦྱོང་བས་མངོན་བྱང་སྐུ།། རབ་འབར་ཐིག་ལེ་
ལས་བྱུང་བདེ་ཆེན་སྐུ། སྟོང་གསལ་བདེ་བ་གསུམ་ཀའི་ངོ་བོ་ཉིད། སྐྱེ་བ་མེད་པ་
བོན་གྱི་སྐུར་འབྱུང་སྟེ། སྐུ་གསུམ་ངོ་བོ་འགྱུར་མེད་ངོ་བོ་ཉིད། གསང་མཆོག་ལུས་
ཡིན་ཕྱིར་ན་སྐུ་ཞེས་གྲགས། སྐུ་ལ་ཡེ་ཤེས་ཅི་ལྟར་འཆར་ཞེ་ན།། བདེ་ཆེན་རྩལ་
ལས་འགག་མེད་ཆེ་བ་རུ།། རྩོལ་མེད་ལྷུན་གྱིས་གྲུབ་པའི་ཡེ་ཤེས་ཤར།། ཞེ་སྡང་གནས་
དག་སྟོང་ཉིད་ཡེ་ཤེས་དབྱིངས།། གདུལ་བྱ་མ་སྨིན་པ་རྣམས་སྨིན་པ་དང་།། སྒྱུ་མ་
གཟུགས་བརྙན་བདུད་བརྒྱད་རང་གྲོལ་ནས།། དེ་བཞིན་རིགས་ཀྱི་ཞིང་ཁམས་
ལྷུན་གྲུབ་ནས།། གསང་མཆོག་མཐར་ཐུག་སྐུ་རུ་སངས་རྒྱས་སོ། །གཏི་མུག་གནས་
དག་མེ་ལོང་ཡེ་ཤེས་ཀྱིས།། མ་རིག་འཁྲུལ་པ་སྐྱེ་བའི་བདུད་བཅོམས་ནས། གཡུང་
དྲུང་རིགས་ཀྱི་ཞིང་ཁམས་ལྷུན་གྲུབ་ནས།། གསང་མཆོག་ཁུ་བྱུག་སྐུ་རུ་སངས་རྒྱས་
སོ། །ང་རྒྱལ་གནས་དག་ནན་ཏན་ཡེ་ཤེས་ཀྱིས། ཕུང་པོ་ལུས་ལེན་རྒས་པའི་བདུད་
བཅོམས་ནས། འཁོར་ལོ་རིགས་ཀྱི་ཞིང་ཁམས་ལྷུན་གྲུབ་ནས།། གསང་མཆོག་
རྒྱལ་པོའི་སྐུ་རུ་སངས་རྒྱས་སོ། །འདོད་ཆགས་གནས་དག་སོར་རྟོགས་ཡེ་ཤེས་
ཀྱིས།། ཆགས་འཁོར་ཉོན་མོངས་ན་བའི་བདུད་བཅོམས་ནས།། པདྨ་རིགས་ཀྱི་
28



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཞིང་ཁམས་ལྷུན་གྲུབ་ནས།། གསང་མཆོག་ཡེ་ཤེས་སྐུ་རུ་སངས་རྒྱས་སོ། །ཕྲག་
དོག་གནས་དག་མཉམ་ཉིད་ཡེ་ཤེས་ཀྱིས།། འཆི་བདག་ལས་བཙན་འཆི་བའི་
བདུད་བཅོམས་ནས།། རིན་ཆེན་རིགས་ཀྱི་ཞིང་ཁམས་ལྷུན་གྲུབ་ནས།། གསང་
མཆོག་གཡུང་དྲུང་སྐུ་རུ་སངས་རྒྱས་སོ། །བོན་གྱི་སྐུ་ནི་ཐིག་ལེ་ཉག་གཅིག་ལ།
མཁྱེན་གཟིགས་གཉིས་ལ་གསང་མཆོག་ཡབ་ཡུམ་གཉིས།། ཡེ་ཤེས་གསུམ་ལ་སྐུ་
གསུམ་སངས་རྒྱས་གསུམ། ལྔ་འཕྲོས་གསང་མཆོག་རིགས་ལྔ་ཡེ་ཤེས་ལྔ། དེ་ལས་
སྤྲོས་པ་ཐིག་ལེ་ཞེ་ལྔ་བྱུང་།། དེ་ལ་སྐུ་དང་ཞིང་ཁམས་བཀོད་པར་གསལ། སྐུ་ལ་
ཐུགས་རྗེ་རྩལ་དང་ཡོན་ཏན་སོགས།། ཡེ་ཤེས་སྤྱན་དང་ལྷུན་གྲུབ་ཕྲིན་ལས་ཀྱིས།
སེམས་ཅན་དོན་རྣམས་ཡིད་བཞིན་མཛད་པའོ། །དེ་ལྟར་འབྲས་བུ་ཚེ་འདིར་ཐོབ་
པ་ལ།། ཐམས་ཅད་མཁྱེན་དང་མངོན་ཤེས་རྫུ་འཕྲུལ་དང་། རང་ལུས་སྤྲུལ་བསྒྱུར་
འབུམ་ཕྲག་ངེས་མེད་པམཁའ་ལ་ལྡིང་དང་ཆུ་ལ་བྱིང་བ་མེད། དགའ་ལྡན་འགྲོ་
དང་ས་འོག་གཏེར་རྣམས་འབྱིན། མི་མིན་བོན་ཉན་ཡི་དམ་ཞལ་གཟིགས་སོགས།
མཆོག་དང་ཐུན་མོང་ཏིང་འཛིན་ཟས་ཟ་དང་།། བསམ་གྱིས་མི་ཁྱབ་ཡེ་ཤེས་རྩལ་
ལས་འཆར།། ཞེས་བཀའ་སྩལ་ཏོ། །གསང་མཆོག་མཐར་ཐུག་མ་རྒྱུད་ཐུགས་རྗེ་
ཉི་མའི་འབྲས་བུ་རྫོགས་སངས་རྒྱས་པའི་རྒྱུད་ལས། འབྲས་བུ་ཚེ་འདིར་ཐོབ་པའི་
ལེའུ་སྟེ་དང་པོའོ། །
ཚད་མེད་ཡུམ་ཆེན་སོ་གཉིས་ཀྱིས་ཡང་གསོལ་པ།། ཡབ་ཡུམ་ཐིག་ལེ་བདག་
ལ་བཤད་དུ་གསོལ།། དེ་ལ་ཀུན་ཏུ་བཟང་པོས་བཀའ་སྩལ་པ། ཡབ་ཡུམ་ཐིག་ལེ་
གཉིས་མེད་མཉམ་པར་འབྲེལ། ཡབ་ཡུམ་རིགས་བཞི་ཐིག་ལེ་ཐུགས་རྗེ་ལ།། གཉིས་
མེད་མཉམ་པ་ཐུགས་རྗེ་དགའ་བ་སོགས། འབྲེལ་པ་བཏང་སྙོམས་ཚད་མེད་རྣམ་
པ་བཞི། སྙིང་རྗེ་དགའ་བ་བཏང་སྙོམས་ཚད་མེད་ཀྱིས།། མཁའ་འགྲོའི་འབྲས་བུ་
238



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
འགྲོ་དོན་རབ་ཏུ་ཕྱེད། གསང་མཆོག་གསང་བའི་རྒྱལ་པོ་རིགས་བཞི་དེ། ཡབ་ཡུམ་
ཐིག་ལེ་གཉིས་མེད་མཉམ་པར་རོལ།། དེ་ཡི་སྟོབས་ལས་ཐུགས་རྗེ་ཚད་མེད་བྱུང་།
གཡུང་དྲུང་རིགས་དང་འཁོར་ལོ་མཁའ་འགྲོ་མ། པདྨ་རིགས་དང་རིན་ཆེན་མཁའ་
འགྲོ་བྱུང་།། ཐུགས་རྗེ་ཚད་མེད་སེམས་ཅན་ཐམས་ཅད་ཀུན། སྡུག་བསྔལ་དཔག་
མེད་སྤྱོད་པ་སྙིང་རེ་རྗེ།། ཞེ་སྡང་བརྣག་པའི་འགྲོ་དྲུག་སེམས་ཅན་རྣམས།། ཚད་
མེད་སྙིང་རྗེའི་ཐུགས་རྗེས་སེམས་ཅན་བཟུང་།། སངས་རྒྱས་སེམས་ཅན་གཉིས་
མེད་འགྲོ་དྲུག་ལ།། བརྩེ་བ་ཟད་མི་ཤེས་པའི་བྱམས་པ་སྟེ།། བྱམས་པ་སེམས་ལ་
ཉེ་རིང་སེམས་ཅན་རྣམས།། བརྩེ་གདུང་ཆེན་པོའི་ངང་དུ་གྲོལ་བར་མཛད།། ནམ་
མཁའ་མཐའ་ཡས་མ་རྒན་ཐམས་ཅད་རྣམས།། བདེ་བ་ཐོབ་པའི་དགའ་བ་ཚད་
མེད་པ། ལེགས་པའི་ལམ་བཟློག་ལོག་པའི་སེམས་ཅན་རྣམས།། ཀུན་དགའ་ཡོ་
མཉེས་དགའ་མགུ་ཚིམ་པར་མཛད།། བརྩེ་གདུང་ཤ་ཉེ་འབྲེལ་པའི་འགྲོ་དྲུག་རྣམས།
ཕྱོགས་སུ་མ་ལྷུང་བཏང་སྙོམས་ཚད་མེད་པས། འབྲེལ་ཆུང་འཁྲུལ་པས་རྨོང་པའི་
སེམས་ཅན་རྣམས།། ཞི་བ་བདེ་ཆེན་ངང་ལ་གནས་པར་མཛད།། རྩ་བ་ཚད་མེད་
བཞི་ལས་བྱུང་བ་ཡི།། སེམས་ཅན་འགྲོ་དོན་ཐུགས་རྗེ་ཚད་མེད་བཞིས།། ཐུགས་
རྗེའི་འགྲོ་དོན་ཡིད་བཞིན་མཛད་པ་ལ།། ཐུགས་རྗེ་ཚད་མེད་ཡུམ་བཞི་རྩ་བ་གཉིས།
འཕྲོས་པ་བརྒྱད་དང་སྤྲུལ་པ་བཞི་བཅུ་སྟེ། རེ་རེ་ལའང་གཙོ་འཁོར་ལྔ་ལྔའོ། །ཡང་
སྤྲུལ་འབུམ་དང་འབུམ་སྤྲུལ་བསམ་ལས་འདས། གྲངས་མེད་དཔག་ཏུ་མེད་པ་
བྱུང་བ་རྣམས།། འགྲོ་དོན་དཔག་མེད་བསམ་མཐའ་ཡས་པའོ། །ཞེས་བཀའ་སྩལ་
ཏོ། །གསང་མཆོག་མཐར་ཐུག་མ་རྒྱུད་ཐུགས་རྗེ་ཉི་མའི་འབྲས་བུ་རྫོགས་སངས་
རྒྱས་པའི་རྒྱུད་ལས། ཐུགས་རྗེ་ཚད་མེད་སོ་གཉིས་ཀྱིས་འགྲོ་དོན་མཛད་པའི་
ལེའུ་སྟེ་གཉིས་པའོ། །
23)



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྙོམས་པའི་ཡུམ་ཆེན་ལྔ་ཡིས་ཡང་གསོལ་པ། གཉིས་མེད་ཐིག་ལེ་བདག་ལ་
བཤད་དུ་གསོལ།། དེ་ལ་ཀུན་ཏུ་བཟང་པོའི་བཀའ་སྩལ་པ། གསང་མཆོག་རིགས་
བཞི་ཁྲོ་མོ་ཚད་མེད་བཞིའི།། ཐུགས་རྗེ་གཉིས་མེད་སྤྲུལ་པའི་རྫུ་འཕྲུལ་ལས།
ཐུགས་རྗེ་སྨོན་ལམ་ཟད་པའི་མཐའ་མེད་པ།། རྒྱུན་དུ་གནས་པའི་ཡུམ་ཆེན་ཉི་ཤུ་
བྱུང་། གཉིས་མེད་ཐིག་ལེ་མཉམ་པ་ཉིད་དུ་རྫོགས།། གཉིས་མེད་སྙོམས་པའི་ཐིག་
ལེ་ཟད་པ་མེད།། མཉམ་ཉིད་ཡེ་ཤེས་རྫོགས་པའི་སངས་རྒྱས་སོ། །གཉིས་མེད་སྙོམས་
པའི་ཡུམ་ཆེན་ལྔ་རུ་བསྟན། ཐིག་ལེ་ཐུགས་རྗེ་ཟད་མེད་ས་གཞི་འདྲ།། ངར་འཛིན་
རྟོག་པའི་མ་རིག་སེམས་ཅན་རྣམས།། མཉམ་ཉིད་ཡེ་ཤེས་ངང་དུ་གྲོལ་བར་མཛད།
རྫོགས་པའི་སངས་རྒྱས་འགྲོ་བའི་དོན་མཛད་པ།། གཉིས་མེད་ཐིག་ལེ་ལས་བྱུང་
ཟད་པ་མེད།། ས་གཞི་འདྲ་བའི་མཁའ་འགྲོ་ལྔ་བྱུང་། དེ་དག་རེ་རེ་ལས་ཀྱང་གཅིག་
བཅུ་བརྒྱ། སྟོང་ཁྲི་འབུམ་ཕྲག་བསམ་དུ་མེད་པ་འབྱུང་། ཐུགས་རྗེ་རྒྱུན་ཆད་མེད་
པར་འགྲོ་དོན་མཛད། ཅེས་བཀའ་སྩལ་ཏོ། །གསང་མཆོག་མཐར་ཐུག་མ་རྒྱུད་
ཐུགས་རྗེ་ཉི་མའི་འབྲས་བུ་རྫོགས་སངས་རྒྱས་པའི་རྒྱུད་ལས། གཉིས་མེད་སྙོམས་
པའི་ཡུམ་ལྔས་འགྲོ་དོན་མཛད་པའི་ལེའུ་སྟེ་གསུམ་པའོ། །
མཁའ་ཡི་ཡུམ་ཆེན་ལྔ་ཡིས་ཡང་གསོལ་པ། དཔེ་ཡི་ཐིག་ལེ་བདག་ལ་བཤད་
དུ་གསོལ། དེ་ལ་ཀུན་ཏུ་བཟང་པོས་བཀའ་སྩལ་པ།། དཔེ་ཡི་ཐིག་ལེ་སྟོང་ལ་རྒྱ་མ་
ཆད།། དཔེ་ནི་ནམ་མཁའ་ཐིག་ལེ་དཔག་ཏུ་མེད། སྟོང་པ་ཡེ་ཤེས་རྒྱ་ཆེ་མཁའ་ལ་
ཡངས།། གང་ལ་རྒྱ་ཆད་མེད་པ་ནམ་མཁའ་ལྟར།། ནམ་མཁའ་ལྟ་བུའི་ཡུམ་ཆེན་
ལྔ་རུ་བསྟན། ཐུགས་རྗེ་དཔག་ཏུ་མེད་པས་ནམ་མཁའ་འདྲ། སྟོང་ཉིད་ཡེ་ཤེས་
ནམ་མཁའི་ངོགས་བཞིན་སྟོང་།། དངོས་འཛིན་འཆིང་བའི་མ་རྟོགས་སེམས་ཅན་
རྣམས།། མཁའ་ཡངས་ཀུན་སྤྱོད་ངང་དུ་གྲོལ་བར་མཛད།། རྒྱ་མ་ཆད་པ་ནམ་
290



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
མཁའ་ལྟ་བུ་ལ།། དཔེ་ཡི་ཐིག་ལེ་ལས་བྱུང་དཔག་ཏུ་མེད།། ནམ་མཁའ་འདྲ་བའི་
མཁའ་འགྲོ་ལྔ་བྱུང་བ།། དེ་དག་རེ་རེ་ལས་ཀྱང་གཅིག་བཅུ་བརྒྱ། སྟོང་ཁྲི་འབུམ་
ཕྲག་བསམ་དུ་མེད་པ་འབྱུང་།། ཐུགས་རྗེ་དཔག་ཏུ་མེད་པར་འགྲོ་དོན་མཛད།
ཅེས་བཀའ་སྩལ་ཏོ། །གསང་མཆོག་མཐར་ཐུག་མ་རྒྱུད་ཐུགས་རྗེ་ཉི་མའི་འབྲས་
བུ་རྫོགས་སངས་རྒྱས་པའི་རྒྱུད་ལས། མཁའ་ཡི་ཡུམ་ལྔས་འགྲོ་དོན་མཛད་པའི་
ལེའུ་སྟེ་བཞི་པའོ། །
དབྱིངས་ཀྱི་ཡུམ་ཆེན་ལྔ་ཡིས་ཡང་གསོལ་པ།། དོན་གྱི་ཐིག་ལེ་བདག་ལ་བཤད་
དུ་གསོལ། དེ་ལ་ཀུན་ཏུ་བཟང་པོའི་བཀའ་སྩལ་པ། དོན་གྱི་ཐིག་ལེ་དམིགས་མེད་
ཡུལ་ལས་འདས། དབྱིངས་ཀྱི་དོན་དང་ཐིག་ལེ་དམིགས་པ་མེད། དམིགས་མེད་
འཛིན་མེད་བཟུང་བའི་ཡུལ་ལས་འདས།། ཡུལ་ལས་འདས་པ་སྤྲོས་དང་བྲལ་བ་
ཡི། དབྱིངས་ཀྱི་དོན་གྱི་ཡུམ་ཆེན་ལྔ་རུ་བསྟན།། ཐིག་ལེ་ཐུགས་རྗེ་དམིགས་མེད་
ཉི་མ་འདྲ། དམིགས་མེད་ཉི་མ་དང་འདྲ་རང་རིག་གསལ། བདག་འཛིན་རྟོག་
པའི་མ་རིག་སེམས་ཅན་རྣམས།། ཁྱབ་བདལ་ཀུན་སྙོམས་དབྱིངས་སུ་གྲོལ་བར་
མཛད། འདས་པ་གཟུང་འཛིན་བྲལ་བའི་ངང་ཉིད་ལ། དོན་གྱི་ཐིག་ལེ་ལས་བྱུང་
དམིགས་སུ་མེད།། ཉི་མ་འདྲ་བའི་མཁའ་འགྲོ་ལྔ་བྱུང་བ། དེ་དག་རེ་རེ་ལས་ཀྱང་
གཅིག་བཅུ་བརྒྱ། སྟོང་ཁྲི་འབུམ་ཕྲག་བསམ་དུ་མེད་པ་བྱུང་།། ཐུགས་རྗེ་དམིགས་
སུ་མེད་པས་འགྲོ་དོན་མཛད།། ཅེས་བཀའ་སྩལ་ཏོ། །གསང་མཆོག་མཐར་ཐུག་མ་
རྒྱུད་ཐུགས་རྗེ་ཉི་མའི་འབྲས་བུ་རྫོགས་སངས་རྒྱས་པའི་རྒྱུད་ལས། དབྱིངས་ཀྱི་
ཡུམ་ལྔས་འགྲོ་དོན་མཛད་པའི་ལེའུ་སྟེ་ལྔ་པའོ།
ཀློང་གི་ཡུམ་ཆེན་ལྔ་ཡིས་ཡང་གསོལ་པ། རྟགས་ཀྱི་ཐིག་ལེ་བདག་ལ་བཤད་དུ་
གསོལ།། དེ་ལ་ཀུན་ཏུ་བཟང་པོས་བཀའ་སྩལ་པ།། རྟགས་ཀྱི་ཐིག་ལེ་མཚོན་པ་མྱ་
291



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ངན་འདས།། རྟགས་ཀྱི་ཀློང་དུ་ཐིག་ལེ་ལས་བྱུང་བ། མཚོན་པ་རྒྱུན་མེད་མྱ་ངན་ལས་
འདས་པ། འདས་པའི་ཀློང་དུ་རྒྱུན་ཆད་མེད་པར་མཛད།། རྟགས་ཀྱི་ཀློང་གི་ཡུམ་
ཆེན་ལྔ་རུ་བསྟན། ཐིག་ལེ་ཆུ་བོ་བཞིན་དུ་རྒྱུན་མི་འཆད། མཚོན་པ་ཐུགས་རྗེ་ཆུ་བོ་
འདྲ་བའི་ཡུམ།། མྱ་ངན་འདས་པས་འཁོར་བའི་དྲི་མ་བཀྲུ།། རྟོག་འཛིན་ལོག་ལྟ་
འཁྲུལ་པའི་སེམས་ཅན་རྣམས།། རྒྱུན་འབྱུང་ཟད་མེད་ངང་དུ་གྲོལ་བར་མཛད།
འདས་པའི་ཀློང་དུ་རྒྱུན་ཆད་མེད་པ་ཡི།། རྟགས་ཀྱི་ཐིག་ལེ་ལས་བྱུང་རྒྱུན་ཆད་མེད།
ཆུ་བོ་འདྲ་བའི་མཁའ་འགྲོ་ལྔ་བྱུང་བ། དེ་དག་རེ་རེ་ལས་ཀྱང་གཅིག་བཅུ་བརྒྱ།
སྟོང་ཁྲི་འབུམ་ཕྲག་བསམ་གྱིས་མི་ཁྱབ་འབྱུང་། ཐུགས་རྗེ་རྒྱུན་ཆད་མེད་པས་འགྲོ་
དོན་མཛད།། ཅེས་བཀའ་སྩལ་ཏོ། །གསང་མཆོག་མཐར་ཐུག་མ་རྒྱུད་ཐུགས་རྗེ་
ཉི་མའི་འབྲས་བུ་རྫོགས་སངས་རྒྱས་པའི་རྒྱུད་ལས་ཀློང་གི་ཡུམ་ལྔས་འགྲོ་དོན་
མཛད་པའི་ལེའུ་སྟེ་དྲུག་པའོ། །
དེ་ནས་ཐུགས་རྗེ་ཚད་མེད་ཡུམ་གྱིས་ཡང་གསོལ་པ། རིག་པའི་ཐིག་ལེ་བདག་
ལ་བསྟན་དུ་གསོལ།། དེ་ལ་ཀུན་ཏུ་བཟང་པོས་བཀའ་སྩལ་པ། རིག་པའི་ཐིག་
ལེ་གསལ་ལ་རང་བཞིན་མེད།། རིག་པ་རྩེ་གཅིག་ཐིག་ལེ་ཉག་གཅིག་ལ།། གསལ་
བ་སྒོམ་དང་རང་བཞིན་མེད་པ་ལ། དང་པོ་གསང་མཆོག་ཁུ་བྱུག་ཐུགས་ཉིད་དེ།
རིག་པ་རྟོག་མེད་སྤྲོས་དང་བྲལ་བ་དེ།། སོ་མ་ལྷུག་པ་མ་བཅོས་ངང་ལ་བཞག །རྩེ་
གཅིག་ངང་ལ་ཐུན་དུ་བཅད་ཅིང་བསྒོམ། ཐིག་ལེ་ཉག་གཅིག་རང་རིག་བོན་གྱི་
སྐུ། རང་བྱུང་ཡེ་ཤེས་ནམ་མཁའ་དག་པ་ལ།། རང་རིག་ཡེ་ཤེས་ཉི་ཟླ་ལྟར་ཤར་
ན། རང་རིག་གསལ་བའི་ངང་ལ་བདེ་བ་ཆེ། རྩེ་གཅིག་བདེ་ཆེན་ངང་ལ་ཅོག་གིས་
བཞག །རིག་པ་གསལ་གདབ་ཡང་ནས་ཡང་དུ་བསྒོམ།། སྤྲིན་བར་ཉི་བཞིན་ཡེ་
ཤེས་དུམ་བུར་འཆར། རང་བཞིན་མེད་པ་ནམ་མཁའ་གཡའ་དག་ལྟར། མཚན་
292



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
མེད་ངང་ལ་ཅོག་གིས་བཞག་པའོ། །རྩེགཅིག་འཆར་བས་སྤྲུལ་སྐུའི་ས་ནོན་ཏོ། །ཞེས་
བཀའ་སྩལ་ཏོ། །གསང་མཆོག་མཐར་ཐུག་མ་རྒྱུད་ཐུགས་རྗེ་ཉི་མའི་འབྲས་བུ་
རྫོགས་སངས་རྒྱས་བའི་རྒྱུད་ལས། ཡེ་ཤེས་ངོས་བཟུང་རྩེ་གཅིག་བདེ་ཆེན་ངང་
ལ་ཅོག་གིས་བཞག་པའི་ལེའུ་སྟེ་བདུན་པའོ། །
བྱམས་པ་ཚད་མེད་ཡུམ་གྱིས་ཡང་གསོལ་པ། ཡེ་ཉིད་ཐིག་ལེ་བདག་ལ་བཤད་དུ་
གསོལཀ དེ་ལ་ཀུན་ཏུ་བཟང་པོས་བཀའ་སྩལ་པ། ཡེ་ཉིད་ཐིག་ལེ་གསལ་བ་དེ་བཞིན་
ཉིད། ཡེ་ཉིད་གསང་བ་ཐིག་ལེ་བདེ་ཆེན་ལ།། གསལ་བ་སྤྲོས་བྲལ་དེ་བཞིན་ཉིད་ལ་
འཇུག །ཡེ་ཉིད་གསང་བའི་རྒྱལ་པོའི་ཐུགས་ཉིད་དེ། ཡེ་ནས་རང་ལ་གནས་པའི་
ཡེ་ཤེས་ལ།། འགྱུར་བ་སངས་བས་རང་བཞིན་འོད་གསལ་བ།། ཐིག་ལེ་རང་བྱུང་
ཡེ་ཤེས་བདེ་བ་ཆེ། འདི་ལྟར་སྣང་བ་རང་རིག་ཡེ་ཤེས་རྩལ། རང་བྱུང་ཡེ་ཤེས་སྣང་
བ་འོད་པོ་ཆེ།། སྣང་སྟོང་གསལ་བ་མཁའ་ལྟར་སྤྲོས་དང་བྲལ། སྣང་སེམས་གཉིས་
མེད་སྟོང་གསལ་སྤྲོས་བྲལ་ལ། དེ་བཞིན་ཉིད་ནི་ནམ་མཁའ་ལྟ་བུ་ལ། རྣམ་རྟོག་
སྤྲིན་ལྟར་སངས་བ་ཡེ་ཤེས་ལ། སྟོན་པ་ཀུན་ཏུ་བཟང་པོའི་ཐུགས་དགོངས་ཉིད།
སྤྲོས་པ་དངོས་བྲལ་དོན་དམ་ལུང་ཡང་མནན། ངང་སྒོམ་ཡེ་ཤེས་གཉུག་མ་རྒྱུན་
ཐག་བསྲིང་། སྤྲོས་བྲལ་རྟོགས་པ་གཏད་མེད་རྩེ་རྒྱལ་འབྱུང་། རང་ལ་རྫོགས་པ་
རྫོགས་སྐུའི་ས་ཡང་ནོན།། ཞེས་བཀའ་སྩལ་ཏོ། །གསང་མཆོག་མཐར་ཐུག་མ་རྒྱུད་
ཐུགས་རྗེ་ཉི་མའི་འབྲས་བུ་རྫོགས་སངས་རྒྱས་པའི་རྒྱུད་ལས། རྣམ་རྟོག་གཞི་ལ་
དྭངས་བ་སྤྲོས་བྲལ་ལུང་ནོན་གྱི་ལེའུ་སྟེ་བརྒྱད་པའོ། །
དགའ་བ་ཚད་མེད་ཡུམ་གྱིས་ཡང་གསོལ་པ།། བསམ་གཏན་ཐིག་ལེ་བད
ལ་བཤད་དུ་གསོལ།། དེ་ལ་ཀུན་ཏུ་བཟང་པོས་བཀའ་སྩལ་པ།། བསམ་གཏན་ཐིག་
ལེ་བདེ་བའི་ངང་ལ་གནས།། བསམ་གཏན་ཡེ་ཤེས་ཐིག་ལེ་བདེ་ཆེན་ལ།། བདེ་བ་
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རོ་གཅིག་ངང་གནས་བྱང་ཆུབ་སེམས།། བསམ་གཏན་གསང་བའི་ཡེ་ཤེས་ཐུགས་
ཉིད་དེ།། ཅིར་སྣང་ཐམས་ཅད་རང་བྱུང་ཡེ་ཤེས་ལ།། གང་ཤར་ཐམས་ཅད་རང་
བཞིན་ཡེ་ཤེས་ཏེ།། ཐམས་ཅད་བོན་སྐུའི་ངང་ལས་མ་གཡོས་སོ། །ཐིག་ལེ་བདེ་ཆེན་
བོན་སྐུའི་ངང་ལ་གནས། ཐམས་ཅད་བོན་སྐུའི་རོལ་པར་ཤར་བ་ལ།། དུ་མ་རོ་གཅིག་
བུ་རམ་གོར་མོ་འདྲ། བདེ་བ་རོ་གཅིག་སྣ་ཚོགས་རོལ་པར་ཤར།། གང་ཤར་བོན་སྐུའི་
ངང་ལས་མ་གཡོས་པ། ངང་ལ་གནས་པ་ཀློང་སྒོམ་བོན་ཉིད་ངང་།། ངང་ཐག་
བསྲིང་ལ་ཐམས་ཅད་རོ་གཅིག་འདྲེས། འཁོར་འདས་དབྱེར་མེད་རྟོགས་པའི་ངང་
ལ་གནས།། བོན་གྱི་སྐུ་ཡིན་དེ་ལ་མ་ཡེང་སྒོམས།། ཞེས་བཀའ་སྩལ་ཏོ། །གསང་
མཆོག་མཐར་ཐུག་མ་རྒྱུད་ཐུགས་རྗེ་ཉི་མའི་འབྲས་བུ་རྫོགས་སངས་རྒྱས་པའི་རྒྱུད་
ལས། ཐམས་ཅད་རོ་གཅིག་ངང་ཐག་ཆོད་པའི་ལེའུ་སྟེ་དགུ་པའོ། །
བཏང་སྙོམས་ཚད་མེད་ཡུམ་གྱིས་ཡང་ཞུས་པ། སེམས་ཉིད་ཐིག་ལེ་བདག་
ལ་བཤད་དུ་གསོལ། དེ་ལ་ཀུན་ཏུ་བཟང་པོས་བཀའ་སྩལ་པ། སེམས་ཉིད་ཐིག་ལེ་
ཅིར་ཡང་མ་བཅོས་པ། སེམས་ཉིད་གཡུང་དྲུང་ཐིག་ལེ་བླ་ན་མེད།། ཅིར་ཡང་སྒོམ་
མེད་མ་བཅོས་ངང་ལ་བཞག །གསང་མཆོག་གསང་བའི་གཡུང་དྲུང་ཐུགས་ཉིད་དེ།
སྒོམ་མེད་རང་བཞིན་གནས་པའི་ཐེག་པ་ཚེ། ཐིག་ལེ་ཉག་གཅིག་བོན་སྐུ་བདེ་ཆེན་
ཉིད།། ཐེག་ཆེན་བླ་མེད་སྒོམ་དུ་མེད་པ་ལ། ཅིར་ཡང་སྒོམ་དུ་མེད་པ་ནམ་མཁའ་
ལྟར། བོན་ཉིད་ངང་ལ་སེམས་ཉིད་མ་བཅོས་པ། རང་རིག་ཡེ་ཤེས་ཅིར་ཡང་མ་
བཅོས་པ། འབྲས་བུ་ཐོབ་ཏུ་རེ་བའི་བློ་དང་བྲལ། དོན་དམ་བརྗོད་མེད་ཐམས་
ཅད་ལ་བཟླས་པས། ཉོན་མོངས་གཟུང་འཛིན་སྤང་བླང་ཀུན་ཟད་ནས།། མཁྱེན་
པའི་ཡེ་ཤེས་གང་བས་འགྲོ་དོན་མཛད།། མི་འགྱུར་གཡུང་དྲུང་ལྟ་བུའི་ཏིང་འཛིན་
ནི། མ་བཅོས་ཐིག་ལེ་ཉག་གཅིག་བདེ་བ་ཆེ། བདེ་ཆེན་སྐུ་ཡིན་དེ་ལས་མ་གཡོས་
234



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
སོ། །ཞེས་བཀའ་སྩལ་ཏོ། །གསང་མཆོག་མཐར་ཐུག་མ་རྒྱུད་ཐུགས་རྗེ་ཉི་མའི་འབྲས་
བུ་རྫོགས་སངས་རྒྱས་པའི་རྒྱུད་ལས། བདེ་ཆེན་ངང་ལ་གནས་པ་སྒོམ་མེད་ཐེག་པ་
ཆེན་པོའི་ལེའུ་སྟེ་བཅུ་པའོ། །
དེ་ནས་བཟང་ཟ་རིང་བཙུན་གྱིས་ཡང་གསོལ་པ། དེ་ལྟ་བུའི་འབྲས་བུ་ཐོབ་པ་
ན།། འབྲས་བུ་ཐོབ་པའི་རྟགས་ནི་ཇི་ལྟ་བུ།། དེ་ལ་ཀུན་ཏུ་བཟང་པོས་བཀའ་སྩལ་
པ།། དེ་ལྟར་འབྲས་བུ་ཚེ་འདིར་ཐོབ་པ་ལ། ཐམས་ཅད་མཁྱེན་དང་མངོན་ཤེས་
དྲུག་ལ་སོགས།། སྤྱན་ལྔ་རྫུ་འཕྲུལ་རང་ལུས་སྤྲུལ་བསྒྱུར་ལ། འབུམ་ཕྲག་ངེས་མེད་
སྤྲུལ་པ་བསམ་མཐའ་ཡས།། མཁའ་ལ་བྱ་བཞིན་ཆུ་ལ་ཉ་བཞིན་འཛུལ། ས་ལ་བྱི་
བཞིན་འཛུལ་དང་དགའ་ལྡན་བསྒྲོད།། ས་འོག་གཏེར་འབྱིན་མི་མིན་བོན་ལ་མཉན།
ཏིང་འཛིན་ཟས་ཟ་ཡི་དམ་ཞལ་གཟིགས་སོགས།། མཆོག་དང་ཐུན་མོང་ཚེ་འདིར་
ཐོབ་པ་ཡི།། ཕུང་པོ་ལྷག་མ་མེད་པར་སངས་རྒྱས་སོ། །ཚད་མེད་ཐུགས་རྗེ་རྒྱུན་
ཆད་མེད་པ་ཡིས། འཁོར་བ་མ་སྟོངས་བར་དུ་འགྲོ་དོན་མཛད།། ཅེས་བཀའ་སྩལ་
ཏོ། །འཁོར་རྣམས་རྗེས་སུ་ཡི་རངས་ཏེ་མཉམ་པ་ལ་འཁོད་དོ། །གསང་མཆོག་མཐར་
ཐུག་མ་རྒྱུད་ཐུགས་རྗེ་ཉི་མའི་འབྲས་བུ་རྫོགས་སངས་རྒྱས་པའི་རྒྱུད་ལས། འབྲས་
བུ་ཐོབ་པའི་རྟགས་བསྟན་པའི་ལེའུ་སྟེ་བཅུ་གཅིག་པའོ། །
དུམ་བུ་གསུམ་པའོ། །འབྲས་བུ་རྫོགས་སངས་རྒྱས་པའི་རྒྱུད་རྫོགས་སོ། །
215



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འབྲས་བུ་རྫོགས་སངས་རྒྱས་པའི་རྒྱུད་ཀྱི་དགོངས་
འགྲེལ་རྣམ་པར་ངེས་པ་གསང་བ་མཐར་ཐུག་ཉི་
ཟེར་དྲ་བ་ཞེས་བྱ་བ་བཞུགས་སོ།།
༄༅། །མ་རྒྱུད་སངས་རྒྱས་རྒྱུད་གསུམ་ལས་འབྲས་བུ་རྫོགས་སངས་རྒྱས་པའི་
རྒྱུད་ཀྱི་དགོངས་འགྲེལ་རྣམ་པར་ངེས་པ་གསང་བ་མཐར་ཐུག་ཉི་ཟེར་དྲ་བ་ཞེས་
བྱ་བ། གསང་བ་གསང་ཆེན་གསང་མཆོག་མཐར་ཐུག་རྒྱལ་པོ་ལ་ཕྱག་འཚལ་ཞིང་
སྐྱབས་སུ་མཆིའོ། །
ཚོགས་ལམ་མངོན་པར་གསལ་བྱེད་ཞལ་ནི་གངས་དཀར་བཞད་པ་ཅན།།
སྦྱོར་ལམ་ཡེ་ཤེས་བཞི་སྦྱོར་ཞལ་ནི་གཡུ་འོད་མདངས་ལྡན་འཛུམ།།
མཐོང་ལམ་མངོན་གྱུར་རྟོགས་པའི་ཞལ་ནི་གསེར་མདོག་གཏུམ་པ་ཅན།།
སྒོམ་ལམ་མི་འགྱུར་ཐོབ་པའི་ཞལ་ནི་མཐིང་སྔོན་བརྩེ་མདངས་གཟིགས།།
ཐར་ལམ་བདེ་ཆེན་ཞལ་ནི་ནམ་མཁའི་མདོག་ཅན་ཁྲོ་གཏུམ་འབར།།
སྨིན་ལམ་དབང་འབར་ཞལ་ནི་དམར་རྔམ་འགྱིང་ལྡན་འཛུམ་མདངས་ཅན།
གྲོལ་ལམ་ཡེ་ཤེས་མཆོག་གི་ཞལ་ནི་དཀར་གསལ་བཞད་པ་ཅན།།
འཕགས་པ་ཆེན་པོ་ས་གསུམ་མངའ་བདག་སྐུ་དང་ཡེ་ཤེས་ཆེ།།
ཡུམ་ཆེན་ནོར་བུ་དབང་གི་མདོག་ཅན་འཁྲིལ་འཁྱུད་བདེ་བ་རྒྱུས།།
296



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
དུར་ཁྲོད་རྫས་དང་ནོར་བུ་འབར་བའི་རྒྱུན་ལྡན་རབ་ཏུ་མཛེས།།
ཐོད་ཁྲག་འཛིན་བྱེད་བཅུ་དྲུག་ཕྱག་ལྡན་གསེར་གཤོག་མེ་རི་གདེངས།།
དངོས་པོའི་བདུད་རྣམས་གནོན་བྱེད་ཞབས་ནི་བརྒྱད་དང་ལྡན་པར་བསྒྲད།།
མེ་གུར་འབར་བའི་ནང་བཞུགས་དཀྱིལ་འཁོར་སྲིད་གསུམ་འཇིག་རྟེན་ཁེངས།།
སྐུ་གསུང་ཐུགས་དང་ཡོན་ཏན་ཕྲིན་ལས་ལྷ་སྟེ་སོ་སོར་བཀྲ།
མཁའ་འགྲོ་རྒྱ་མཚོའི་མངའ་བདག་ཡང་རྩེ་བླ་མེད་ལྷ་ལ་འདུད།།
ཕྱག་འཚལ་མཆོད་བསྟོད་གསོལ་བ་འདེབས་སོ་བདག་མདུན་འབྲལ་མེད་བཞུགས།།
དངོས་པོ་དངོས་ཅན་དངོས་མེད་ལྟར་སྣང་ཚོགས་དྲུག་སྒྱུ་མར་གྲོལ།།
བདེན་པ་གང་ཡང་མ་གྲུབ་དེ་རྣམས་ཅིར་ཡང་མི་རྟོག་པ།།
བདེ་བ་ཆེན་པོ་གདོད་ནས་ལྷུན་གྱིས་གྲུབ་པའི་རང་བཞིན་ཅན།།
གཞི་ལམ་འབྲས་བུ་སྐུ་ལྔའི་མཆོག་ཅན་བདག་ཐོབ་དངོས་གྲུབ་སྩོལ།།
དེ་ལྟར་གྱི་མཆོད་པ་བརྗོད་པའི་ཡན་ལག་སྔོན་དུ་བཏང་ནས་འདིར་བཤད་པར་
བྱ་བའི་བོན་དེ་གང་ཡིན་ཞེ་ན། གསང་མཆོག་མ་རྒྱུད་ཐུགས་རྗེ་ཉི་མའི་གཞི་ལམ་
འབྲས་བུའི་རྒྱུད་གསུམ་ལས་འབྲས་བུ་རྫོགས་སངས་རྒྱས་པའི་རྒྱུད་ཅེས་བྱ་བ་དེ་
ཉིད་ཡིན་ལ། དེ་ལའང་རྒྱལ་གཤེན་ཆེན་པོས་དབུ་འཆད་སྦྱོར་བ་བཞི་དང་། ལུས་
འཆད་ཕུན་སུམ་ཚོགས་པ་ལྔའམ་བཅུ་དང༌། རྒྱུད་འཆད་རྩ་བ་གསུམ་ལ་སོགས་
གསུངས་པ་ལས། དང་པོ་ལ་བརྡ་མཇལ་སྐད་ཀྱི་སྦྱོར་བ་དང། མཚོན་བྱེད་མཚན་
གྱི་སྦྱོར་བ་དང་། ཚོགས་བསགས་ཕྱག་གི་སྦྱོར་བ་དང་། སྡུད་བྱེད་རྒྱུད་ཀྱི་སྦྱོར་བའོ། །
དང་པོ་ལ་རྒྱུད་སྡེ་འདི་ཞང་ཞུང་གི་སྐད་དུ་གྲགས་པ་ལ། བོད་སྐད་ཀྱི་སྒྲ་དང་
27



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྡེབ་པས་དཀའ་ཐུབ་ཆེ་བར་གོ་སྟེ། ལོ་པཎ་གྱིས་རྒྱུད་རིལ་པོ་ཞང་སྐད་ལས་བོད་
སྐད་དུ་བསྒྱུར་ནས་ད་ལྟར་ཉམས་སུ་ལེན་པ་ལ་ཚེགས་ཆུང་བཀའ་དྲིན་རྗེས་སུ་དྲན་
ཅིང་བྱས་པར་ཤེས་ཤིང་དྲིན་དུ་གཟོ་བ་དང་། སྐད་ལ་བག་ཆགས་བཞགས་པས་
ཕྱི་མར་དག་པའི་ཞིང་དེའི་སྐད་ལ་ལོངས་སྤྱོད་པ་དང་། མ་ཟད་ཁུངས་བཙུན་པ་
ལ་སོགས་པའི་ཡོན་ཏན་དགུའམ་བཅུ་ཡོད་པས་ན་རྒྱུད་ཀྱི་དབུར་ཞང་སྐད་དུ་སྨྲས་
པའོ། །དེ་ལའང་སྐད་རིགས་ཆེན་པོ་བརྒྱད་དང་སྐད་ཕྲན་ཉེར་བཞིར་གྲགས་པ་ལས།
ཞང་ཞུང་ཕུགས་པ་སྟེ་སྨར་གྱི་སྐད་དོ། །ཞང་ཞུང་གི་སྐད་དེ་མངོན་འགྱུར་དུ་བྱས་ཏེ་
བོད་སྐད་དུ་གཏན་ལ་ཕབ་པ་ལ། ཨུ་ཡེ་གསང་མཆོག །ཐ་ཚན་མཐར་ཐུག །མ་
ཏྲ་མ་རྒྱུད། ཤེ་རྐྱ་ཐུགས་རྗེ། ཉི་རི་ཉི་མ། ཁྲི་རྩེ་འབྲས་བུ། སྨིག་སངས་ཀྱིན་རྫོགས་
སངས་རྒྱས་པ། ཏན་ཁྲ་རྒྱུད་ཅེས་བྱའོ། །དེ་ཡང་དོན་འགྱུར་དང་སྒྲ་འགྱུར་གཉིས་སུ་
ཡོད་པ་ལས། དོན་འགྱུར་ཐང་ལོག་བརྡ་སྐད་མ་ཡིན་པར་ཐད་འགྱུར་དུ་བྱས་པར་
བཤད་དོ། །
གཉིས་པ་ནི། དཔེ་དོན་རྟགས་གསུམ་ལས། དང་པོ་ནི། ཐུགས་རྗེ་ཉི་མ་ཞེས་
བྱ་སྟེ། ཉི་མ་འཇིག་རྟེན་པ་འདིར་དཔེར་བཞག་སྟེ། ཉི་མར་སེམས་ཅན་རྣམས་ལ་
བྲི་བཀོལ་མེད་པ་ལ་སོགས་པའི་ཡོན་ཏན་བཞིའམ་ལྔ་ཡོད་པ་ལྟར། དོན་ཐུགས་རྗེའི་
འཆར་ལུགས་ཀྱང་ཀུན་ཁྱབ་དང་། འདིར་ལུང་གཞན་རྣམས་ཟིལ་གྱིས་གནོན་པ་
དང་། མ་རྟོགས་པ་དང་ལོག་རྟོགས་སེལ་བ་དང་། ཡེ་ཤེས་བསྐྱེད་པ་ལ་སོགས་པའི་
འདྲ་བ་རྒྱུ་མཚན་དུ་བྱས་ནས་མཚན་བཏགས་པའོ། །
གཉིས་པ་ནི། གསང་མཆོག་མཐར་ཐུག་ཅེས་པ། གསང་ནི་རང་བཞིན་དང་
།
ལས་དང་། ཐབས་དང་། ཤེས་རབ་དང་། མཁའ་འགྲོའི་རྩལ་དང་། གསང་སྔགས་
ཀྱི་ནུས་པ་དང་། ཡེ་ཤེས་ཀྱི་སྟོབས་དང་། ཐུགས་རྗེའི་སྟོབས་དང་། དབྱིངས་ཀྱི་
298



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
དབྱིངས་ལ་སོགས་པས་གསང་བས་ཐེག་པ་གཞན་གྱིས་ནི་འདི་ཡི་དོན་རྟོགས་དཀའ་
བའོ། །མཆོག་ནི་གསང་བའི་བོན་སྡེ་དགུས་འདིའི་དགོངས་པའི་དོན་མི་རྟོགས་པས་
དེ་དག་གི་དགོངས་པ་སུན་བཏོན་ཏེ་གོང་དུ་འཕགས་པས་ན་མཆོག་ཅེས་བྱའོ། །མཐར་
ཐུག་ནི་དེ་ལས་ཡར་ཕུལ་དུ་མེད་པས་མཐར་ཐུག་པ་སྟེ། དེ་ཡང་མཐའ་གཅིག་ཏུ་
ཞེན་པ་མ་ཡིན་ཏེ་མཐའ་བྲལ་ཆེན་པོ་དེ་ཁོ་ན་ཉིད་ལས་གཞན་མེད་པའོ། །
གསུམ་པ་ནི། འབྲས་བུ་རྫོགས་སངས་རྒྱས་པ་ཞེས་བྱ་སྟེ་འབྲས་བུ་ཐོབ་པའི་དུས་
ན་རྫོགས་སངས་རྒྱས་པ་སྟེ། དེས་གོང་ན་འབྲས་བུ་ཐོབ་བྱ་དང་རྫོགས་བྱ་མེད་དེ་
མཐར་ཐུག་ཡིན་པས་སོ། །གསུམ་པ་ནི། གང་ལ་གང་གིས་གང་ཕྱིར་ཕྱག་འཚལ་ཞེས་
དྲིས་པའི་ལན་དུ། གང་ལ་འཚལ་བ་ནི། སྟོན་པ་ཀུན་ཏུ་བཟང་པོ་ཞེས་སོགས་ཏེ།
ཡིན་པ་ཀུན་ཏུ་བཟང་པོ་བོན་གྱི་སྐུ་ཡིན་པ་ལ། སྣང་བ་མཁའ་འགྱིང་དཀར་པོ་རྫོགས་
པའི་སྐུར་སྣང་ཞིང༌། འཆར་བ་གསང་བ་གསང་ཆེན་གསང་མཆོག་རྒྱལ་པོ་སྟེ།
ངོ་བོ་གཅིག་ལ་བཤད་བྱང་གསུམ་དུ་བྱས་པ་དེ་ལའོ། །གང་གིས་འཚལ་བ་ནི། སྔོན་
བྱུང་གི་དུས་ན་བཟང་ཟ་རིང་བཙུན་གྱིས་འཚལ་ལོ། །གང་ཕྱིར་འཚལ་བ་ནི། ཉན་
བཤད་སློབ་སྦྱོང་གང་བྱེད་ཀྱང་ཕྱག་མཚལ་བས་བརྡ་སྤྲོད་པ་དང་། ལས་བཟང་བ་
དང་། ཚོགས་རྫོགས་པ་དང་། ཉེས་ལྟུང་སེལ་བ་དང་། ཡོན་ཏན་ཐོབ་པ་ལ་སོགས་
པའི་ཕྱིར་ནའོ། །
བཞི་པ་ནི། འདི་སྐད་བདག་གིས་ཐོས་པའི་དུས་གཅིག་ན། ཞེས་པ་སྟེ། ཐོས་
སོ་ཞེས་པ་གཞིར་བཞགག་ལ་དྲི་བ་གསུམ་སྟེ། གང་གིས་གང་དུས་ནམ་གྱི་ཚེ་ན་ཐོས་
ཞེས་པའི་ལན་དུ། གཅིག་ནས་གཉིས་སུ་བརྒྱུད་ནས་ཐོས་པ་མ་ཡིན་ཏེ་བདག་རང་
གིས་ཐོས་སོ། །ཞེས་པ་ལ་དེ་ཡང་ཚིག་ཏུ་བསྒྲགས་ནས་ཐོས་པ་མ་ཡིན་ཏེ། ཐུགས་
རྗེ་ཆེན་པོའི་བྱིན་གྱིས་བརླབས་ནས་ཐོས་པའོ། །གང་གིས་ཐོས་པ་ནི། ཡུམ་ཆེན་
399



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཟང་ཟ་རིང་བཙུན་བདག་གིས་ཐོས་ཞེས་བྱ་སྟེ། བདག་གིས་ཞེས་པ་གང་ཟག་གི་
བདག་ཏུ་འཛིན་པ་མེད་ཀྱང་གང་ཟག་ལ་བརྡ་བསློབ་པའི་སྒྲ་སྟེ་ཕ་མས་བུ་ལ་བརྡ་
སློབ་པ་བཞིན་ནོ། །ཡང་ན་དུས་གསུམ་དུ་ཉོན་མོངས་པ་དང་འཁྲུལ་པའི་དབང་
དུ་མ་གྱུར་ཅིང་ཡེ་ཤེས་ཀྱི་བདག་པོ་ཅན་དུ་གྱུར་པས་ན་བདག་གིས་ཞེས་པའོ། །གང་
ཐོས་པ་ནི། འདི་སྐད་ཐོས་སོ་ཞེས་བྱ་སྟེ། འདི་ལས་གཞན་དང་དེ་ལས་རྒྱུའི་ཐེག་
པ་དང་རང་དོན་གཙོ་ཆེར་སྟོན་པའི་སྡེ་སྣོད་གཞན་རྣམས་ཐོས་པ་མ་ཡིན་ཏེ་འདི་ཉིད་
ཁོ་ན་ཐོས་ཞེས་པའོ། །དུས་ནམ་གྱི་ཚེ་ཐོས་པ་ནི། འདི་ཉིད་ནས། བདུད་རྩི་ཆུ་བོའི་
རྒྱུན་བཞིན་བོན་བསྟན་ནོ། །ཞེས་པ་ལས། དུས་གཅིག་ན་ཞེས་པ་ནི། སོ་སོའི་སྐྱེ་
བོས་ཉན་བཤད་བྱེད་པ་ལྟར་ལོ་ཟླ་ལ་སོགས་པ་རིམ་གྱིས་མ་ཡིན་ཏེ། འཁོར་དེ་དག་མི་
བསྙེལ་བའི་གཟུངས་ཐོབ་པས་ན་དུས་གཅིག་ན་རང་བཞིན་གྱིས་ཐོས་སོ། །ཞེས་པའོ། །
གཉིས་པ་ནི། དམུ་གཤེན་ཉི་མས། དབྱིངས་མཁའ་ཀློང་གནས་ཕོ་བྲང་གསས་
མཁར་ཀློང་གུར་སྟོན་པ་སྐུ་ཞིང་ཁམས་གསུང་ཐུགས་འཁོར་མཆོད་པ་ཞུ་བ་པོ་ཆེ་
བ་དོན་འབྲས་ཏེ་ཡོན་ཏན་བཅུ་དྲུག་གི་སྒོ་ནས་བཤད་པའང་། བཀའ་ཐམས་ཅད་
ཕུན་སུམ་ཚོགས་པ་ལྔས་བཤད་ཅེས་པས། གནས་སྟོན་པ་འཁོར་དུས་བཀའ་སྟེ་
ཕུན་སུམ་ཚོགས་པ་ལྔས་བསྡུས་ནས་བཤད་པར་བྱ་བ་ལས། དང་པོ་ནི། བོན་ཉིད་
མི་འགྱུར༔ ཞེས་རྐང་པ་གཅིག་སྟེ། འཁོར་འདས་ཐམས་ཅད་ཀྱི་གཞི་མ་བོན་
ཉིད་ལ། བོན་ཉིད་ནི་དབྱིངས་དགུའི་རང་བཞིན་མུ་མེད་པ། འབྱམས་ཡས་པ།
རྒྱ་མ་ཆད་པ། ཁ་གཏིང་མེད་པ། དཔག་ཏུ་མེད་པ། དོགས་པ་མེད་པ། གདལ་
པ་ཆེན་པོ། ཟད་པ་མེད་པ། འགྱུར་བ་མེད་པར་གནས་སོ། །དེ་ཉིད་བློས་གཞལ་
བྱའི་ཡུལ་ལས་འདས་ཤིང་འདས་པ་ཉིད་ཀྱང་མཚོན་དུ་མེད་པ་སྐྱེ་འགག་དང་བྲལ་
བས་མི་འགྱུར་བས་ན་གཡུང་དྲུང་གི་དབྱིངས་ཞེས་བྱའོ། །ཡེ་ཤེས་འོད་དུ༔ ཞེས་
300



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
རྐང་པ་གཅིག་སྟེ། དབྱིངས་དེ་ལས་གཞན་དུ་མི་ཕྱེད་པའི་ཡེ་ཤེས་འོད་གསལ་བའི་
རང་བཞིན་གང་ཡང་མཁྱེན་པ། རྟོག་པ་མེད་པ། ནང་གསལ་ཉིད་དབྱིངས་ལ་
བདལ་པར་ཁྱབ་པས་ན་མཁའ་ཞེས་བྱ། དུས་གསུམ་ནུབ་པ༔ ཞེས་རྐང་པ་གཅིག་
སྟེ། དབྱིངས་དང་ཡེ་ཤེས་དབྱེར་མེད་མཉམ་པའི་ངང་ཉིད་དངོས་མཚན་དུ་མ་
གྲུབ་པས་དུས་གསུམ་ནུབ་པ་མེད་ཅིང་། ངོ་བོ་སྟོང་ཆ་ནས་རྟག་པའི་མཐའ་ལས་
གྲོལ། རང་བཞིན་གསལ་ཆ་ནས་ཆད་བའི་མཐའ་ལས་གྲོལ་ཏེ། དྲི་མ་ཐམས་ཅད་
དང་བྲལ་བར་གནས་པ་ལ། སྐུ་དང་ཡེ་ཤེས་ཕྱི་གསལ་དུ་འབྱུང་རུང་གི་ནུས་པ་
མ་འགག་པས་ན་ཀློང་ཞེས་བྱའོ། །སྐུ་གསུམ་སངས་རྒྱས༔ ཞེས་རྐང་པ་གཅིག་
སྟེ། གཞི་དེ་ལས་མ་གཡོས་བཞིན་དུ་གདུལ་བྱ་འདུལ་བྱེད་ཀྱི་དཀྱིལ་འཁོར་བཞེངས་
པ་མེད་པའི་ཡེ་ཤེས་ཀྱི་སྣང་བ་དཔག་ཏུ་མེད་པའི་བོན་སྐུ་ལས་ལོངས་སྤྱོད་རྫོགས་
པའི་སྐུའི་ཞིང་ཁམས་སྣང་བ། དེ་ལས་གདུལ་བྱའི་རང་སྣང་དང་མཐུན་པའི་སྤྲུལ་
པའི་སྐུའི་བཀོད་པ་འབྱུང་བ་སྟེ། སྐུ་དང་ཞིང་ཁམས་བསམ་གྱིས་མི་ཁྱབ་པ་འབྱུང་
བའི་གནས་སམ་བསྐྱེད་པའི་གནས་ཡིན་པས་ན་གནས་ཞེས་བྱ་སྟེ། རང་བཞིན་
གྱི་གནས་མཐར་ཐུག་པའོ། །
གསང་བ་དགུ་འཕར་ཞེས་རྐང་པ་གཅིག་སྟེ། དབྱིངས་དེ་ལས་ཕྱི་གསལ་དུ་
རང་བཞིན་གྱིས་གསང་བ་ལ་སོགས་པ་སྤྲོས་ན་གསང་བའི་བྱེ་བྲག་བཅུ་དང་ལྡན་
པ། ཐེག་པ་བརྒྱད་ལས་ཡར་འཕར་བ་
ར་བ་སྟེ་བླ་ན་མེད་པར་ཕྱིན་པས་ན་རྒྱལ་ཞེས་
བྱ་སྟེ། ཡིན་སྣང་ཤར་གསུམ་གྱི་བདག་ཉིད་ཅན་གྱི་ལྷ་དེ་ཉིད་ཀྱི་སྐུ་གསུང་ཐུགས་
ཀྱི་དཀྱིལ་འཁོར་ཆེན་པོའི་ཕོ་བྲང་སྒྱུ་འཕྲུལ་གྱི་བཀོད་པ་ཡོངས་སུ་རྫོགས་པ།
ཡང་རིན་པོ་ཆེའི་རྩིག་པ་ཕྱི་ནང་ལྔ་མ་འདྲེས་ལ་མི་ཕྱེད་པ། ཕྱི་ནང་གི་སྒོ་བཅུ་
གཉིས་དང་ལྡན་པ། གསེར་གྱི་ཕ་གུ་དང་། ཁྱུང་གུར་དང་། ཁྱུང་མགོ་དང་། རིན་
351



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པོ་ཆེའི་ཤར་བུ་དང་། མདའ་ཡབ་དང་། འདོད་ཡོན་གྱི་སྣམ་བུ་དང་རྒྱན་གྱི་བྱེ་བྲག་
བསམ་གྱིས་མི་ཁྱབ་པས་སྤྲས་པ། ཕྱི་ནང་ཐམས་ཅད་དུར་ཁྲོད་ཀྱི་བཀོད་པས་
འཇིགས་པ། གཡུང་དྲུང་དང་། འཁོར་ལོ་དང་། པདྨ་དང་། རིན་པོ་ཆེའི་ཞིང་
ཁམས་འབྱམས་ཡས་པ། ཚད་མེད་པ། མཐའ་ཡས་པ། མུ་མེད་པ་དང་། དེའི་
སྟེང་དུ་རང་བྱུང་ཡེ་ཤེས་ཀྱི་ལྕོག་ལྔར་འཁྲུངས་པ། སྐུ་གསུམ་ཡོངས་རྫོགས་ཀྱི་
གཞལ་ཡས་ཁང་། དེའི་ནང་དུ་ཐུགས་རྗེ་ཉི་མ༔ ཞེས་རྐང་པ་གཅིག་སྟེ། འོད་མཚོ་
དང་། མུ་ཁྱུད་དང་། པདྨ་དང་། རྩིབས་དང་། ལིང་རྩེར་ཆགས་པ། དེ་ལ་བཞི་
ལྡན་དང་། བདུན་ལྡན་དང་
། བརྒྱུད་ལྡན་གྱི་ཁྲི་དང་། ཐུགས་རྗེའི་རང་བཞིན་
འབུམ་ཕྲག་བསམ་མཐའ་ཡས་པ་གསལ་སྒྲིབ་མེད་པའི་དོན་ཉི་མ་འབུམ་རྫོགས་
ཀྱི་ཞིང་ཁམས། གཉེན་པོ་གང་གིས་ཀྱང་གཞིག་གཞོམ་དང་བྲལ་བའི་གསས་
མཁར་ཆེན་པོ་དེ་ལ། ཡེ་ཤེས་མེ་རི༔ ཞེས་རྐང་པ་གཅིག་སྟེ། རང་བྱུང་གི་ཡེ་ཤེས་
ལས་ལྷག་པའི་རྩལ་ཤར་བའི་ཡེ་ཤེས་ཆེན་པོ་ལྔའི་མེ་རི་ནང་ནས་ཕྱི་རུ་མཆེད་ཅིང་
ཕྱི་ནས་ནང་དུ་འཕྲོ་བ། དེ་ཡང་ཡེ་ཤེས་མི་ཟད་པའི་གསལ་བ་དང་། ཆེས་གསལ་
བ་དང་། འབར་བ་དང། ཆེས་འབར་བ་དང་། བསྲེགས་པ་དང་། ཆེས་བསྲེགས་
པའི་ཀློང་གུར་ནའོ། །
གཉིས་པ་ནི། སྟོན་པ་གསང་མཆོག་མཐར་ཐུག༔ ཅེས་ཚིགས་གཅིག་སྟེ། སྟོན་
པ་གསང་མཆོག་མཐར་ཐུག་ལམ་དང་གཤེན་རབ་ཀྱི་གྲུབ་མཐའ་གང་གིས་ཀྱང་
བསྐྱལ་ས། འབྱུང་གནས། གྲོལ་བའི་གཞི། སྤྲུལ་པ་འགྱེད་པའི་ས། མཐོ་དམན་
དང་གཙོ་འཁོར་དུ་མི་ཕྱེད་པའི་སངས་རྒྱས་རྒྱལ་པོ་དེ་ལ། སྐུ་གསང་བ༔ ཚིགས་
གཅིག་སྟེ། ཡེ་ཤེས་ཀྱི་རང་རྩལ་ལས་གྲུབ་པའི་ཞིང་ཁམས་དང་། གཞལ་ཡས་དང་།
ཁྲི་གདན་དང་། འཁོར་དང་། འཁོར་གྱི་འཁོར་དང་། དེ་ཡང་དཔའ་བ་དང་།
302



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
འཇིགས་པ་དང་། གཏུམ་པ་དང་། འཚིགས་པ་དང་། ཆེས་འཚིགས་པ་དང་།
ཁྲོ་བ་དང་། ཆེས་ཁྲོ་བ་དང་། གཞན་ཡང་ཞི་བ་དང་། དུལ་བ་དང་། ཆེས་ཞི་བ་
དང་། ཆེས་དུལ་བ་དང་། དེ་དག་ཀྱང་སྐུ་འགྱིང་བ་དང་། གར་སྟབས་དང་། སྟང་
ཐབས་དང་། བརྐྱང་བསྐུམ་དང་། འཁྲིལ་སྦྱོར་དང་། སྐྱིལ་ཀྲུང་ཕྱེད་བ་དང་།
ཕྱག་ཞབས་བཅུ་དྲུག་དང་
། བཞི་དང་
། བརྒྱད་དང་། བརྒྱ་དང་དུ་མར་དང་ལྡན་
པ། རུས་པའི་རྒྱན་དང་། རིན་པོ་ཆེའི་རྒྱན་དང་། དུར་ཁྲོད་ཀྱི་ཆས་དང་། ཡང་
བའི་ཆས་ཅན། སྐུ་གཅིག་ལས་གསུམ་དང་བཞི་དང་ལྔ་ལ་སོགས་པ་དུ་མར་སྤྲུལ་
པ་སྟེ་སྐུ་གསང་བ་མི་ཟད་བརྒྱན་གྱི་འཁོར་ལོ་ཡེ་ཤེས་ཀྱི་ཞིང་ཁམས་བསམ་གྱིས་
མི་ཁྱབ་པར་ཤར་རོ། །གསུང་གི་གསང་བ༔ ཞེས་ཚིགས་གཅིག་སྟེ། གསུང་གི་རང་
བཞིན་ཚངས་དབྱངས་དྲུག་ཅུའི་དོན་དང་ལྡན་པས་ཤིན་ཏུ་ཟབ་པ་དང་རྒྱ་ཆེ་བ་
དང་གཏིང་དཔག་དཀའ་བའི་བོན་སྡེ་མ་གསུངས་མི་གསུང་གསུང་པ་མེད་པའི་
གྲགས་སྟོང་མཚན་མ་དང་བྲལ་བའི་སྒྲ་སྣ་ཚོགས་སུ་ཀུན་ཏུ་སྒྲོགས་ཏེ། གསུང་
གསང་བ་མི་ཟད་པ་རྒྱན་གྱི་འཁོར་ལོ་ཆུ་བོའི་རྒྱུན་བཞིན་དུ་གནས་སོ། །ཐུགས་ཀྱི་
གསང་བ༔ ཞེས་ཚིགས་གཅིག་སྟེ། ཐུགས་ཉིད་ཀྱི་རང་བཞིན་དེ་ཁོ་ན་ཉིད་ལས་
མི་གཡོ་བ་དང་། མི་འགྱུར་བ་དང་། གཞན་དུ་མི་གནས་པ་དང་། སྤྲོས་པ་ཞི་བ་
ཤིན་ཏུ་ཞི་བ། རབ་ཏུ་ཞི་བ་དེ་ལས་ཇི་ལྟ་བ་དང་ཇི་སྙེད་པ་མཁྱེན་པའི་ཡེ་ཤེས་མི་
ཟད་པ་འབར་བ་དང་། ཡོངས་སུ་གསལ་བ་དང་། རབ་ཏུ་གསལ་བ་དང་། སོ་སོར་
གསལ་བ་དང་། མ་རྨོངས་པ་དང་། འཁྲུལ་པ་མེད་པ་དང་། རྣམ་པར་གྲོལ་བ་སྟེ།
ཐུགས་གསང་བ་མི་ཟད་པ་རྒྱན་གྱི་འཁོར་ལོ་མཉམ་པ་ཆེན་པོའི་ཏིང་ངེ་འཛིན་ལ་
སྙོམ་པར་བཞུགས་སོ། །
གསུམ་པ་ནི། འཁོར་གསང་མཆོག༔ ཅེས་པ་ནས། བདེ་བར་གཤེགས་པ་
393



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྣམས་དང་ཞེས་ཀྱི་བར་དུ་སྟེ། གཙོ་བོ་ཉིད་ལས་མི་གཞན་པའི་གསང་མཆོག་རིགས་
བཞི་དང་། བདེ་ཆེན་སངས་རྒྱས་ཡུམ་བཞི་དང་། ཐུགས་རྗེ་རོལ་པའི་ཁྲོ་མོ་བརྒྱད་
དང་། འགག་མེད་རང་གྲོལ་གྱི་ལྷ་མོ་བཅུ་དྲུག་དང། ཐུགས་རྗེ་ཚད་མེད་ཀྱི་མཁའ་
འགྲོ་སོ་གཉིས་དང་། ཐུགས་རྗེ་རྒྱུན་མེད་ཀྱི་མཁའ་འགྲོ་ཉི་ཤུ་དང་། གཞན་ཡང་
ཞུ་བ་མོ་ཡུམ་བཟང་ཟ་རིང་བཙུན་དང་། དཀྱིལ་འཁོར་ཆེན་པོའི་ལྷ་ཚོགས་གཙོ་དང་
འཁོར་དང་ཡང་འཁོར་དང་ཐེག་པ་ཆེན་པོའི་འབྲས་བུ་མཐར་ལ་སྤྱད་པ་རྣམས་སོ། །
བཞི་པ་ནི། ཐབས་གཅིག་ཏུ་བཞུགས་སོ་ཞེས་པ་སྟེ། དེ་ལྟར་མཐར་ཐུག་པའི་
འབྲས་བུའི་དོན་ཡོངས་སུ་རྫོགས་པ་དང་། འབྲས་བུ་མཐར་ཐུག་པའི་ས་ལ་གནས་
པ་དང་། འབྲས་བུ་མངོན་དུ་བྱེད་པ་དང་། འབྲས་བུ་ལ་ཡོངས་སུ་འདུན་པ་དང་།
འབྲས་བུའི་མཐར་ཐུག་པ་དོན་དུ་གཉེར་བ་རྣམས་དང་ཐབས་གཅིག་སྟེ། ཕྱོགས་
གཅིག་ཏུ་འཁོད་ནས་བཞུགས་པའི་དུས་དེ་ཁོ་ན་བཀའ་ཕུན་སུམ་ཚོགས་པ་འབྱུང་
བའི་དུས་ཡིན་པས་ན་དུས་དེའོ། །ལྔ་པ་ནི། དེའི་དུས་ན་ཅི་འབྱུང་ན་ལམ་གཞན་
དང་ཐེག་པ་འོག་མའི་སྡེ་སྣོད་མ་ཡིན་ཏེ། གླེང་སློང་བ་དང་གླེང་པ་དངོས་ཉིད་
དེ་བཤད་བྱའི་རྒྱུད་སྡེ་མཐར་ཐུག་པ་དང་། བླ་ན་མེད་པ་འདི་ཉིད་འབྱུང་བ་སྟེ།
དེ་ཉིད་ཁོ་ན་བཀའ་ཕུན་སུམ་ཚོགས་པའོ། །
གསུམ་པ་རྒྱུད་འཆད་རྩི་བ་གསུམ་ལས་
ལས་འབྲས་བུ་རྫོགས་སངས་རྒྱས་པའི་རྒྱུད་
ཀྱི་རྩ་བ་འཆད་པ་ལ་གསུམ་སྟེ། རྩ་བ་ལུས་རྣམ་པ་བཞག་པ། སྤྲོས་པ་ཡན་ལག་
རྒྱས་པར་བཤད་པ། འབྲས་བུ་ཐོབ་རྟགས་ཀྱིས་མཐའ་བསྡུ་བའོ། །དང་པོ་ལ་གཉིས་
ཏེ། ཞུ་བ་དང་ལན་ནོ། །དང་པོ་ལ་གཉིས་ཏེ་མཆོད་པ་ཞུ་བ་དངོས་སོ། །དང་པོ་
ནི། དེ་ནས་ཡེ་ཤེས་ཆེན་པོའི༔ ཞེས་ཚིགས་གཅིག་སྟེ། རང་སྣང་ལས་རང་བྱུང་གི་
ཡེ་ཤེས་ཆེན་པོའི་མཆོད་པའི་སྤྲིན་ཆེན་པོ་མངོན་པར་ཡོངས་སུ་སྣང་བས་སྣང་བ་
304



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཆེན་པོ་མཚན་མའི་ཡུལ་ལས་འདས་པ་ཀུན་ཀྱང་ཁྱབ་པར་མཛད་ཅིང་། ཏིང་ངེ་
འཛིན་ལས་དེ་སྙེད་ཀྱི་མཆོད་པས་ཀུན་ནས་གང་བ་དང་། མཆོད་པའི་ཡུལ་གྱི་མཁྱེན་
གཟིགས་ཀྱི་སྤྱོད་ཡུལ་ཐམས་ཅད་ཀྱང་ཡུལ་ཤེས་རང་དག་གི་མཆོད་པ་ཆེན་པོ་
ཚད་མེད་པའི་ལོངས་སྤྱོད་ལྷ་མོ་མངོན་དུ་སྤྲུལ་པའི་ཚོགས་ཀྱིས་རྒྱལ་བ་ཉིད་ལ་
མཆོད་ཅིང་ཕུལ་ལོ། །ཕུལ་ནས་ཀྱང་ལྷ་མོ་བཟང་ཟ་རིང་བཙུན་གྱིས་ཞུས་སམ་གསོལ་
པ། ཞེས་འོག་ཏུ་སྦྲེལ་ལ། གཉིས་པ་ནི། གཙོ་བོ་ཆེན་པོ་ཉིད་ལ་ཞུས་པའི་དོན་ཚི
ག་ཕྲེང་དུ་བསྙད་པ་ནི། སྟོན་པའི་རང་བཞིན་གཤེན་ལྷ་འོད་དཀར་པོ།། བཀོད་
པའི་ཞིང་ཁམས་གསང་བ་སྡེ་དགུ་ལས། འཕགས་པའི་གསང་མཆོག་རྒྱལ་པོ་ཡི་
དམ་ལྷ།། དོན་དྲུག་དབྱིངས་གྲུབ་རྫོགས་སངས་རྒྱས་པའི་རྒྱུད། འབྲས་བུའི་ཐིག་
ལེ་བདག་ལ་བཤད་དུ་གསོལ། ཞེས་པའི་ཚིགས་འདི་ལྟར་དུ་ཞུས་པ་ཡིན་ཏེ། སྟོན་
པ་ཀུན་ཏུ་བཟང་པོ་གཤེན་ལྷ་འོད་དཀར་ཉིད་ནི་གདུལ་བྱ་གདུལ་དཀའ་སླའི་
ཁྱད་ཀྱིས་འདུལ་བྱེད་སྟོན་པའང་དེ་བཞིན་དུ་སྟོན་པས་ཀུན་གྱི་སྤྲུལ་གཞི་མཐར་
ཐུག་པ་སྟེ། ཐུགས་རང་བཞིན་གྱི་བོན་ཉིད་ཀྱི་ངང་ལས་མ་གཡོས་བཞིན་དུ་སྒྱུ་
འཕྲུལ་གྱི་ཞིང་ཁམས་ཚད་མེད་པའི་བཀོད་པ་སྣང་བར་མཛད་པ་མཐའ་ཡས་ཀྱང་
ཁྱད་པར་དུ་གསང་བའི་དཀྱིལ་འཁོར་ཆེན་པོ་སྡེ་དགུའི་ནང་ནས་མཆོག་གི་དཀྱིལ་
འཁོར་ལྔ། དེ་དག་གི་ལམ་དང་འབྲས་བུ་ཀུན་ལས་ཁྱད་དུ་འཕགས་པའི་དཀྱིལ་
འཁོར་ཆེན་པོའི་བདག་ཉིད་གསང་བའི་རྒྱལ་པོ་ཡི་དམ་གྱི་ལྷ་མཆོག་གསང་བ་
གསང་ཆེན་གསང་མཆོག་མཐར་ཐུག་སྟེ་དེའི་གཞི་ལམ་འབྲས་བུའི་རྒྱུད་ལས་དོན་
དྲུག་དབྱིངས་སུ་གྲུབ་པ་འབྲས་བུའི་ཐིག་ལེ་སྟེ། རྫོགས་སངས་རྒྱས་པའི་རྒྱུད་བདག་
ལ་བསྟན་དུ་གསོལ། ཞེས་ཞུས་པའོ། །གཉིས་པ་སྟོན་པས་བཀའ་སྩལ་པ་ནི། དེ་
ལ་ཀུན་ཏུ༔ ཞེས་རྐང་པ་གཉིས་ཏེ། ཞུས་པ་ལེགས་སོ་སྐལ་བ་བཟང་པོ་རྣམས་
)



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ་
དད་པས་བསྐུལ་ལ་ཉོན་ཅིག །ཅེས་གདམས་ནས། འབྲས་མཆོག་དམ་པ། ཞེས་
རྐང་པ་གཉིས་ཏེ། འབྲས་མཆོག་དམ་པ་འདི་ཉིད་ཐོབ་པའི་དུས་ན། མཆོག་གི་
འབྲས་བུ་དབྱིངས་སུ་གྲུབ་སྟེ། འབྲས་བུ་སད་པ་དང་། འབྱམས་པ་དང་། སྟོར་
བའི་སྐྱོན་གྱི་འཕྲང་དམ་པོར་གྱུར་པ་དེ་བསྒྲལ་ནས་མི་འགྱུར་བ་བདེ་བའི་སར་
ཕྱིན་པ་དང་། དོན་འབྲས་དབྱིངས་གྲུབ། ཞེས་རྐང་པ་གཅིག་སྟེ། དོན་གྱི་འབྲས་
བུ་དབྱིངས་སུ་གྲུབ་སྟེ། དཔེ་ནམ་མཁའ་དང་། དོན་བོན་ཉིད་དང་། རྟགས་སེམས་
ཉིད་ངོ་འཕྲད་དེ། དོན་དམ་པ་ཇི་བཞིན་པ་མ་ནོར་བར་རྟོགས་པ་དང་། ཐུན་
འབྲས་དབྱིངས་གྲུབ༔ ། ཞེས་རྐང་པ་གཅིག་སྟེ། ཐུན་འབྲས་དབྱིངས་སུ་གྲུབ་སྟེ་
ཐུན་དང་ཐུན་མཚམས་ལས་འདས་པ་དང་། འབད་རྩོལ་ལས་འདས་པ་དང་།
ལྟ་སྒོམ་ཟད་སར་སྐྱོལ་བ་དང་། ཡེ་ཤེས་རྩེ་གཅིག་པ་ནི་མྱོང་བ་མངོན་གྱུར་དུ་ཐོབ་
པས་བདེ་བ་ཆེན་པོའི་རང་ས་ཟིན་པ་དང་། ངང་འབྲས༔ ཞེས་རྐང་པ་གཅིག་
སྟེ། ངང་འབྲས་དབྱིངས་སུ་གྲུབ་སྟེ་མཉམ་པ་ཆེན་པོའི་ངང་ལས་མི་གཡོ་བ་དང་།
བློ་ཟད་པས་གཞན་དུ་མི་དམིགས་པ་དང་། དམིགས་པ་མེད་པར་གང་ཡང་འཆར་
བའི་ཡེ་ཤེས་དཔག་ཏུ་མེད་པ་ལ་ལོངས་སྤྱོད་ཅིང་། མཁྱེན་གཟིགས་ཀྱི་ཡེ་ཤེས་
མངའ་བས་བརྩེ་བའི་ཐུགས་རྗེ་ཆེན་པོའི་བདག་ཉིད་ཐོབ་པའོ། །ཀློང་འབྲས
ཞེས་རྐང་པ་གཅིག་སྟེ། ཀློང་འབྲས་དབྱིངས་སུ་གྲུབ་སྟེ་མཚན་མ་དབྱིངས་སུ་ནུབ་
པ་འོད་གསལ་གྱི་ངང་། རྟོག་པ་དབྱིངས་སུ་ནུབ་པ་ཡེ་ཤེས་ཀྱི་རྩལ། ཐམས་ཅད་
རང་གི་རང་རྩལ་རང་སྣང་དུ་གྲོལ་བས་ལོངས་སྐུའི་ཞིང་ཁམས་རང་ལ་རྫོགས།
རྫོགས་སྐུའི་རང་བཞིན་མཚན་དཔེ་ལྡན་པའི་སྐུ་དུ་མའི་སྤྲོ་གཞི་དང་བསྡུ་གནས་
བོན་གྱི་སྐུ་གཅིག་བུར་ཐོབ་པའོ། །མེད་འབྲས༔ ཞེས་རྐང་པ་གཅིག་སྟེ། མེད་འབྲས་
དབྱིངས་སུ་གྲུབ་སྟེ་སྣང་བ་ཐམས་ཅད་རང་ལ་རྫོགས། ཟད་པའི་མཐར་ཐུག་པ།
306



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཅི་ཡང་མེད་པ་ལ་མེད་པ་ཉིད་ཀྱང་སྤྲོས་མེད་མཐའ་འདས་ཆེན་པོ་སྟེ། བདེ་ཆེན་
ངོ་བོ་ཉིད་ཀྱི་སྐུ་མཐར་ཐུག་པ་ཐོབ་པའོ། །
ས་བཅད་གཉིས་པ་སྤྲོས་པ་ཡན་ལག་རྒྱས་པར་བཤད་པ་ལ་དོན་དྲུག་ལས།
དང་པོ་མཆོག་འབྲས་དབྱིངས་གྲུབ་ལ་མདོར་རྒྱས་གཉིས་ལས། དང་པོ་མདོར་
བསྟན་པ་ནི། འབྲས་བུའི་ཐིག་ལེ་ཡེ་ཤེས་འགྱུར་མེད་སྐུ།། ཞེས་པ་སོགས་རྐང་པ་
གསུམ་གྱིས་བསྟན་ཏེ་དཀྱུས་བཞིན་ནོ། །གཉིས་པ་རྒྱས་བཤད་ལ་ལྔ་སྟེ། འབྲས་
བུ་ཚེ་འདིར་ཐོབ་པ་དང་། དེ་ཉིད་ཐིག་ལེ་ཉག་གཅིག་ངོས་བཟུང་བ་དང་། དེ་
ལྟར་མ་རྟོགས་
གས་པའི་ལོག་པའི་སྐྱོན་བསལ་བ་དང་། དེ་ལས་རང་རིག་ཡེ་ཤེས་འཆར་
ཚུལ་དང་། འགྱུར་བ་མེད་པའི་སྐུ་ཐོབ་ཚུལ་ལོ། །དང་པོ་ལ་གཉིས་ཏེ། འབྲས་བུ་
ཚེ་འདིར་ཐོབ་པ་དང་། འབྲས་བུ་ཐོབ་པའི་ཡོན་ཏན་ནོ། །དང་པོ་ནི། འབྲས་
བུ་ལྷུན་གྲུབ༔ ཅེས་པ་ནས་ཤོ་ལོ་ཀ་གཅིག་དང་རྐང་བ་གཉིས་ཏེ། གཞི་དྲུག་གིས་
ལྟ་བའི་ཕུ་ཐག་བཅད། ལམ་དྲུག་གིས་སྒོམ་པ་གནད་ལ་ཕེབས་པས། དོན་དྲུག་
དབྱིངས་སུ་གྲུབ་སྟེ་འབྲས་བུ་ཚེ་འདིར་སངས་རྒྱས་ལག་བཅང་དུ་ཐོབ་པ་ཡིན་ཏེ།
རང་གི་སེམས་ཉིད་རྫོགས་པའི་སངས་རྒྱས་ཀྱི་ངོ་བོ་འབྲས་བུ་ཡེ་ནས་ལྷུན་གྲུབ་
ཏུ་གནས་པས་སོ། །དེ་ལ་འབྲས་བུ་ལྷུན་གྲུབ་ཡིན་ན་ལམ་ལ་འབད་མི་དགོས་པར་
འགྱུར། འབྲས་བུ་ལྷུན་གྲུབ་ཡིན་པའི་ཕྱིར། ཞེ་ན། འབྲས་བུ་ལྷུན་གྲུབ་ལ་ལམ་
ལ་འབད་པས་མི་འགལ་ཏེ། དཔེར་ན་རྒྱལ་བུ་སྟོར་བ་རྙེད་ནས་ངོ་ཤེས་མ་ཐག་
ཏུ་མ་བླངས་ཏེ། ཆེན་པོའི་དཔལ་ཀུན་སྟེར་ནས་རྒྱལ་ས་རུ་བཏེགས་པས་རང་
བདེ་ཞིང་གཞན་གྱིས་རྒོལ་བར་མི་ནུས་པ་བཞིན་དུ། གཞི་ལ་འབྲས་བུ་ལྷུན་གྲུབ་
ཏུ་ཡོད་པར་མ་ཤེས་པར་སྟོར་བ་ལྟ་བུ་དེ། ལམ་གྱི་གནས་སྐབས་སུ་ངོས་བཟུང་
ནས་འབྲས་བུ་མངོན་གྱུར་དུ་བྱས་པས་གཞི་ཐོག་ཏུ་བཙན་སར་ཟིན་ནས་ཕྱིས་མི་
37



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཁྲུལ་པའོ། །རང་རིག་པའི་ཡེ་ཤེས་རང་ལ་ཤར་བའི་སྣང་བ་གང་ཞིག་རང་ངོས་
ནས་མ་གྲོལ་བ་གང་ཡང་མེད་པས་འོད་གསལ་གཉུག་མའི་རང་མདངས་བོན་གྱི་
སྐུའི་སྐུ་དང་། དེ་ཉིད་རང་རིག་གི་ངོར་རང་གསལ་བ་མ་འགགས་པ་ལ། གསལ་
བའི་རང་བཞིན་གསལ་མཁྱེན་གྱི་ཡེ་ཤེས་དང་དབྱེར་མི་ཕྱེད་པས་ཐིག་ལེ་ཉག་
གཅིག་དེ་ཉིད་བོན་གྱི་སྐུའི་ཐུགས་ཉིད་དེ། དེ་ཉིད་གསང་མཆོག་མཐར་ཐུག་རྒྱལ་
པོའི་ཐུགས་ཉིད་ལ། དེ་ལ་སྐུ་ལྔ་དོན་གྱིས་ཚང་བས་བླ་ན་མེད་པ་སྟེ། དེའི་རང་
བཞིན་ལས་གང་ཡང་མི་ཕྱེད་ཀྱང་ཤེས་བྱ་ཀུན་གྱི་བདག་ཉིད་དུ་གྱུར་པའི་ངོས་
ནས་བོན་སྐུ་དང་། མཁྱེན་གཟིགས་ཀྱི་ཡུལ་དུ་གྱུར་པ་ཐམས་ཅད་ཡེ་ཤེས་སུ་མངོན་
པར་ཆུབ་པས་མངོན་བྱང་སྐུ་དང་། གཞི་སྟོང་པ་ཉིད་སྐུ་རྣམས་ཀྱི་བོན་ཉིད་དུ་
བྱེད་པའི་ཆ་ནས་ངོ་བོ་ཉིད་སྐུ་དང་། དེ་ལས་གདུལ་བྱའི་སྣང་བ་དང་མཐུན་པའི་
ལོངས་སྐུ་དང་སྤྲུལ་སྐུའི་བཀོད་པ་གང་ཡང་འབྱུང་རུང་དུ་གནས་པས་སྐུ་ལྔ་ཚང་
བས་བླ་ན་མེད་པའོ། འོ་ན་འདི་ཉིད་ལས། སེམས་ལ་བོན་ཉིད་ཡིད་ལ་མངོན་
བྱང་སྐུ། རང་རིག་བདེ་ཆེན་ཀུན་གཞི་ངོ་བོ་ཉིད།། ཅེས་སེམས་བོན་སྐུ། ཡིད་མངོན་
བྱང་། རང་རིག་བདེ་ཆེན། ཀུན་གཞི་ངོ་བོ་ཉིད་བཤད་པ་དང་འགལ་ལོ། །ཞེ་
ན་མི་འགལ་འདི་ལྟར་ཡིན་ཏེ། བོན་སྐུ་ཇི་ལྟ་བ་མཁྱེན་པ་དང་། བདེ་ཆེན་ཇི་སྙེད་
པ་མཁྱེན་པ་སྟེ། མཁྱེན་གཟིགས་གཉིས་སོ། །མངོན་བྱང་མཁྱེན་ཡུལ་དང་། ངོ༌
ཉིད་དེ་དག་གི་འཆར་གཞི་ཡིན་ཏེ། བོན་སྐུ་སེམས་ཉིད་ཀྱི་དེ་ཉིད་མཁྱེན་པ་ཡིན་
ལ་སེམས་མ་ཡིན་ཏེ། ཡིན་ན་སེམས་ཀྱི་ངོ་བོ་མ་དག་བའི་རྟོག་པ་ཡིན་པའི་ཕྱིར།
བོན་སྐུ་ཡང་དེར་ཐལ་བ་དང་། སེམས་སྐྱེ་འགགས་དང་བཅས་པའི་ཕྱིར་བོན་སྐུ་
སྐྱེ་འགགས་ཅན་དུ་ཐལ་བ་དང་། འབྲས་བུ་ཐོབ་དུས་སེམས་མེད་པར་འགྱུར་བ་
བཞིན། མཐར་ཐུག་བོན་སྐུ་མེད་པར་ཐལ་བ་སོགས་ཀྱི་སྐྱོན་ཡོད་དོ། །མངོན་
308



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བྱང་རྒྱུ་དུས་ཀྱི་ཡིད་ངང་ལས་མི་གཞན་པའི་ཡིད་ཡུལ་རང་སར་དག་པའི་འབྲས་
དུས་ཀྱི་འོད་གསལ་ཉིད་དེ། འདི་ཉིད་ནས་ཀྱང་གསལ་ཆ་མངོན་བྱང་བཤད་པས་
སོ། །མངོན་བྱང་གི་སྐུ་དེ་བེམ་པོར་ཐལ། ཤེས་པ་ལས་ཤེས་ཡུལ་ཁོ་ནར་འདོད་
པའི་ཕྱིར་རོ། །ཞེ་ན། དེ་ཉིད་ཁོ་ན་ཡེ་ཤེས་ཡིན་ཏེ། ཤེས་པ་དེ་ལས་གཞན་པའི་
ཡུལ་ལོགས་སུ་མེད་པའི་ཕྱིར་རོ། །བདེ་ཆེན་ཡུལ་གྱི་དེ་ཉིད་མཁྱེན་པའི་རང་རིག་
ཡེ་ཤེས་ཏེ་གསལ་བ་མ་འགགས་ལ། གསལ་བའི་རང་བཞིན་རྟོག་མེད་དུ་གནས་
པའོ། །ངོ་ཉིད་ནི་སྐུ་རྣམས་ཀྱི་འཆར་གཞི་ཁོ་ན་ཡིན་ཏེ། ཀུན་གཞི་ནི་དངོས་མ་
ཡིན་ལ་གཞིའི་ཆ་ལ་བཏགས་པར་ཟད་དོ། །སྒྲ་ཅི་བཞིན་པ་ཁས་བླངས་ན། ཀུན་
གཞི་བག་ཆགས་དང་བཅས་པའི་ཕྱིར། ངོ་ཉིད་བག་ཆགས་དང་བཅས་པར་ཐལ་
བ་དང་། ཀུན་གཞི་གནས་འགྱུར་དགོས་པའི་ཕྱིར། ངོ་ཉིད་གནས་འགྱུར་དགོས་
པར་ཐལ་བ་དང་། ཀུན་གཞི་འཁོར་བའི་གནས་སྐབས་ཀྱི་བོན་ལ་ལྟོས་པས་རེ་
འགའ་བ་ཡིན་པའི་ཕྱིར། ངོ་ཉིད་རེ་འགའ་བར་ཐལ་བ་ལ་སོགས་པའི་སྐྱོན་འབྱུང་
ངོ་། །འོ་ན་བདེ་བ་ཆེན་པོའི་སྐུ་དང་དྲུག་ཏུ་འགྱུར་རོ། །ཞེ་ན། བདེ་ཆེན་མངོན་
བྱང་ལ་འདུ་སྟེ་དེའི་བྱེ་བྲག་ཡིན་ནོ། །སྐུའི་རྣམ་དབྱེ་འདི་ལྟར་ཕྱེད་པ་གལ་ཆེའོ། །དིང་
སང་བོན་སྐུ་དང་ངོ་བོ་ཉིད་མངོན་བྱང་གསུམ་ཆ་ཕྱེད་པ་ཉུང་ངོ༌། །དེ་དག་ཀྱང་
ངོ་བོ་གཅིག་ལ་ལྡོག་ཆ་ནས་བཤད་པའོ། །དེ་བས་ན་རང་གི་སེམས་ཉིད་ཡེ་ནས་
རྣམ་པར་དག་ཅིང་སྐུ་ལྔར་རྫོགས་པས་རྫོགས་སངས་རྒྱས་པའི་ངོ་བོ་ཉིད་དོ། །གཉིས་
པ་ནི། འབྲས་བུ་འདི་ཡི། ཞེས་བློ་ཀ་གཅིག་དང་རྐང་པ་གཅིག་སྟེ། འབྲས་བུ་ཚེ་
འདིར་ཐོབ་པ་ལ་ཡོན་ཏན་བསམ་གྱིས་མི་ཁྱབ་པ་ཡོད་དེ། ཐུགས་ཉིད་བོན་ཉིད་
ངང་ལས་མ་གཡོས་བཞིན་དུ་གདུལ་བྱ་དག་མ་དག་གི་སྣང་ངོར་རྫོགས་སྐུ་དང་
སྤྲུལ་སྐུའི་འགྲོ་དོན་འབད་མེད་ལྷུན་གྲུབ་ཏུ་འབྱུང་བའོ། །གཉིས་པ་ཐིག་ལེ་ཉག་
309



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཅིག་ངོས་བཟུང་བ་ལ་གཉིས་ཏེ། ངོས་བཟུང་བ་དང་། དེའི་གནས་ལུགས་
སོ། །དང་པོ་ནི། དེ་ཉིད་ཐིག་ལེ། ཞེས་རྐང་པ་གཉིས་ཏེ། སྤྱིར་རྒྱུའི་ཐེག་པས་
སྐུ་གསུམ་མཐར་ཐུག་གི་འབྲས་བུར་འདོད་ལ། འབྲས་བུ་གསང་སྔགས་འདིའི་
ལུགས་ལ་གཟུགས་སྐུ་གཉིས་མཐར་ཐུག་མ་ཡིན་ཏེ། བོན་སྐུའི་རོལ་པ་ཙམ་དང་།
མངོན་བྱུང་ཡུལ་དང་ཤེས་པ་དབྱེར་མེད་པ་མངོན་པར་བྱང་ཆུབ་པ་སྟེ། ངོ་བོ་ཉིད་
སྐུ་སྐུ་རྣམས་ཀྱི་འཆར་གཞིར་གྱུར་པས་བོན་སྐུ་མཁྱེན་པའི་རྒྱལ་པོ་དེའི་གཞིའི་
གནས་ལུགས་མ་བཅོས་པའི་ངོ་བོ་ཉིད་མཐར་ཐུག་གི་འབྲས་བུ་བླ་ན་མེད་པ་ཞེས་
གྲགས་པ་སྟེ། འདི་ཉིད་ལས། ངོ་བོ་ཉིད་ཀྱི་སྐུ་མཆོག་མཐའ་ཡས་པ། ཐོབ་འགྱུར་
རྣམས་ཀྱིས་ཐོབ་པའི་དོན་པོ་ཆེ།། ཞེས་དང་། སངས་རྒྱུས་རྣམས་ཀྱི་སངས་རྒྱས་
ཆེན་པོ་ག ཐོབ་པའི་གོང་ན་ཐོབ་གཞན་འདས་པའི་ཕྱིར། བླ་མེད་འབྲས་བུ་ཡོངས་
སུ་གྲགས་པ་ལ། ཞེས་གསུངས་པས་སོ། །དེ་ཡང་འབྲས་བུའི་མཐར་ཐུག་སྐུའི་
སྟེང་དུ་བཞག་པ་ཙམ་ལས་སྐུ་ཞལ་ཕྱུག་ཅན་དུ་མི་འདོད་དེ་ངོ་བོ་ཉིད་སྤྲོས་པ་དང་
བྲལ་བའི་ཐིག་ལེ་ཉག་གཅིག་དྲི་མ་ཡེ་ཟད་ཀ་དག་རང་ས་ཁོ་ན་འོ། །གཉིས་པ་ནི།
ཅི་ལ་མི་རྟོག༔ ཞེས་པ་ནས། ངང་ལ་བཞུགས། ཞེས་ཀྱི་བར་གློ་ཀ་གཉིས་
དང་རྐང་པ་གཉིས་ཏེ། རྒྱུ་རྐྱེན་ལས་མ་བྱུང་བའི་རང་བྱུང་གི་རིག་པའི་ཡེ་ཤེས་
དོན་གྱི་གནས་ལུགས་ངོ་བོ་ཀ་ནས་དག་པས་དངོས་པོ་དང་མཚན་མ་མ་གྲུབ། ལྷུན་
གྲུབ་གཏིང་གསལ་དུ་ཡོད་པས་སྐུ་དང་ཡེ་ཤེས་འདུ་འབྲལ་མེད་པར་གནས་པ་ལ།
ཐུགས་རྗེ་རིག་རྩལ་མ་འགགས་པའི་རྟོག་མེད་མཐའ་བྲལ་སྟོང་པ་ཉིད། སྟོང་པའི་
རང་བཞིན་འོད་གསལ་བ། གསལ་བའི་སྙིང་པོ་རིག་པ་སྟེ། དབྱེར་མེད་ཉག་གཅིག་
སྟོང་གསལ་བདེ་བའི་སྐུར་གནས་པའོ། །དེ་ཡང་ཀ་དག་ལྷུན་གྲུབ་ཐུགས་རྗེ་གསུ
དབྱེར་མེད་གཅིག་པ་ལ། དེ་དག་གང་ལ་སྐུ་དང་ཡེ་ཤེས་ཡོད། ཀ་དག་ལ་ཡོད་ན་
31 )



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
གང་ཡང་མེད་པ་བཤད་པ་དང་འགལ་ལ། ལྷུན་གྲུབ་དང་ཐུགས་རྗེ་ལ་ཡོད་ན་
མངོན་གྱུར་དུ་ཡོད་དམ་མེད། ཡོད་ན་ངོ་བོ་གཅིག་པ་བསྟན་པའི་ཕྱིར་ཀ་དག་
སྟོང་ཆ་ནས་འགལ་ལོ། །མེད་ན་ཡོད་ཅེས་པའི་དམ་བཅའ་ཉམས་སོ། །ཞེ་ན། ཀ་
དག་གི་ལྡོག་པ་ནས་གཞལ་ན་གང་ཡང་མ་གྲུབ་པས་སྐུ་དང་ཡེ་ཤེས་འབྱུང་བ་མི་
འཐད་དེ། དངོས་མེད་ལས་དངོས་པོ་ཅན་འབྱུང་བ་མི་འཐད་པ་བཞིན་ནོ། །དེ་
ལྟར་ཡང་ལྟ་བ་སྤྱི་གཅོད་ལས། ངོ་བོ་ཀ་དག་འཆར་ཚུལ་ལྷུན་གྱིས་གྲུབ། ཅེས་པ་
ལྟར་ཀ་དག་གི་རང་བཞིན་ལྷུན་གྲུབ་ཡིན་ལ་ལྷུན་གྲུབ་གྱི་དབྱིངས་ན་སྐུ་དང་ཡེ་
ཤེས་འདུ་འབྲལ་མེད་པར་གནས་པ་སྟེ། དེ་ཡང་ཕྱིར་གསལ་གྱི་ཆ་ལ་སྐུ་དང་འོད་
དང་ཟེར་ལ་སོགས་རིས་ཅན་དུ་མ་གྲུབ་པས་ཀ་དག་སྟོང་ཆ་ནས་མི་འགལ་ལ།
རང་བཞིན་ལྷུན་གྲུབ་ཀྱི་དབྱིངས་ན་ཡེ་གདངས་འོད་ལྔ་སྐུ་དང་ཟེར་དང་ཐིག་
ལེར་སྣང་བ་ཆེས་ཕྲ་བའི་བདག་ཉིད། དབྱིངས་ན་འཁྱིལ་པའི་ནང་གསལ་ཕྲ་བའི་
ཡེ་ཤེས་སུ་ཡོད་པའོ། །དེ་ཉིད་ཀྱང་མེད་པར་འདོད་ན་ནི་སྟོང་པ་མཐའ་ཆད་དེ་
ནག་པོ་ཁ་འབྱམས་ཞེས་བྱ་བ་ཐུགས་རྗེའི་རྒྱུན་འགགས་ནས་ཆད་པའི་མཐར་ལྷུང་
བའི་སྐྱོན་ཡོད་དོ། །དེ་ལྟར་ཡང་རྒྱུད་འདི་ཉིད་ནས་ཀྱང་། དེ་ལ་སྐུ་མེད་སྟོང་པ་
མི་བཞི་འདྲ། ནག་པོ་ཁ་འབྱམས་ལས་འདས་བོན་ཉིད་སྐུ།། རང་མདངས་ཡེ་ཤེས་
འོད་གསལ་མཁྱེན་རབ་ཅན།། མདུན་རྒྱབ་མི་མངའ་ཐུགས་རྗེའི་འོད་ཟེར་འཕྲོ།།
ཞེས་གསུངས་སོ། །དེ་ཡང་ཞིབ་དུ་བཤད་ན་ངོ་བོ་སྟོང་པ་ལ་གསལ་མཁྱེན་གྱི་སྙིང་
པོ་ཅན་དུ་གྱུར་བས་བོན་ཉིད་ཅེས་བྱ་ལ། དེ་ཉིད་ངོ་བོ་ཀ་དག་གི་ཡེ་ཤེས། རང་
བཞིན་ལྷུན་གྲུབ་ཀྱི་ཡེ་ཤེས། ཐུགས་རྗེ་ཀུན་ཁྱབ་ཀྱི་ཡེ་ཤེས་གསུམ་དང་ལྡན་པར་
གནས་ཏེ། ངོ་བོ་སྟོང་ཉིད་རྩ་བྲལ་དུ་བཞུགས་པས་སྟོང་པའི་རང་སྒྲ་རྒྱུན་མེད་
དུ་གྲགས། རང་བཞིན་གསལ་བ་འགགས་མེད་དུ་བཞུགས་པས་གསལ་བའི་རང་
3 ༔



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མདངས་འོད་ལྔ་ཤར། ཐུགས་རྗེ་རིག་པ་ཀུན་གསལ་དུ་བཞུགས་པས་རིག་པའི་
སྙིང་པོ་ཟེར་དུ་འཕྲོ་བར་གནས་སོ། །དེ་དག་ཀྱང་འཆར་གཞི་མ་འ
ཅར་གཞི་མ་འགགས་པའི་
ངོས་ནས་གསུམ་དུ་བཞག་པ་ཡིན་གྱི། དོན་དུ་ངོ་བོ་རང་བཞིན་སོ་སོར་མཚོན་
པ་དང་བྲལ་ཞིང་རིག་པའི་ཡེ་ཤེས་ཚོན་གང་གི་འཆར་གཞི་ལས་འོད་དང་སྐུ་དང་
ཐིག་ལེ་དང་ཟེར་ལ་སོགས་ཉི་མ་དང་འོད་ཟེར་གྱི་ཚུལ་དུ་གནས་པའོ། །གཞི་ལ་
དེ་དག་མངོན་གྱུར་དུ་མེད་པའི་ཚུལ་ཡང་དག་པ་ནི། དཔེར་ན་ཤེལ་འོད་ནང་
དུ་ནུབ་པ་དེ་ནང་ན་མེད་ཀྱང་ཤེལ་རང་ལ་ལྷུན་གྲུབ་ཏུ་ཡོད་པ་བཞིན། གཞི་ལ་
སྐུ་དང་ཡེ་ཤེས་མངོན་གྱུར་པ་མེད་ཀྱང་བོན་ཉིད་ཀྱི་དབྱིངས་ལ་བོན་སྐུ་ལྷུན་གྲུབ་
ཏུ་གནས་པ་བུམ་ནང་གི་སྐུ་ལྟ་བུ་ལ། སྐུ་ལ་ཐུགས་རྗེའི་མཁྱེན་ཆ་མ་འགགས་པས་
ཐམས་ཅད་ཤེས་ཀྱང་བདེ་བ་ཆེན་པོའི་ངང་ལས་མི་གཡོ་བས་ཡུལ་ལ་དཔྱོད་བྱེད་
ཀྱི་རྣམ་རྟོག་མེད་པས་ནང་བཞུགས་ཀྱི་ཐམས་ཅད་མཁྱེན་པ་ཞེས་བྱ་སྟེ། དེ་ལྟར་
ཡང་གཡུང་དྲུང་ཡེ་སྲིད་ལས། བོན་དབྱིངས་བོན་སྐུ་ཡེ་ཤེས་གསུམ།། དབྱེར་མེད་
གཅིག་ལ་གཅིག་རྒྱུན་གནས།། ཞེས་དང་། འདི་ཉིད་ནས་ཀྱང་། སྐུ་ལ་ཡེ་ཤེས་
མེད་ན་རིག་མེད་དམ། དངོས་པོ་ཐེར་ཟུག་སངས་རྒྱས་མ་ཡིན་པས། ཐམས་ཅད་
མཁྱེན་པའི་རྒྱལ་པོ་ཡེ་རིག་ཅན།། འཁྲུལ་མེད་མི་འགྱུར་རྟོག་མེད་ཅིར་ཡང་གསལ།།
ཞེས་གསུངས་སོ། །དེས་ན་ཕྱིར་གསལ་རགས་པར་ཁས་མ་བླངས་པས་རྟ་
པ་རྟག་པའི་
མཐའ་ལས་གྲོལ། ནང་གསལ་ཕྲ་བར་འདོད་པས་ཆད་པའི་མཐའ་ལས་གྲོལ།
དེ་ལྟར་དབྱིངས་རང་བྱུང་ཀ་དག་གི་ཡེ་ཤེས་དང་དོན་རང་རིག་ལྷུན་གྲུབ་ཀྱི་ཡེ་
ཤེས་གཉིས་དབྱེར་མེད་ཐིག་ལེ་ཉག་གཅིག་གཡུང་དྲུང་གི་སྐུར་མངའ་བ་དེ་ཉིད།
ངོ་བོ་སྟོང་པས་གང་དུའང་མ་གྲུབ། རང་བཞིན་གསལ་བས་སྣང་ཚུལ་མ་འགགས་
ཐུགས་རྗེའི་གོ་མ་འགགས་པས་གང་གིའང་འཆར་གཞིར་བྱེད་པ་སྟེ། དུས་གསུམ་
312



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
དུས་མེད་ཀ་དག་མངོན་དུ་གྱུར་པས་བོན་སྐུ་བདེ་བ་ཆེན་པོའི་ངང་ལས་རྟག་ཏུ་
མི་གཡོ་བར་བཞུགས་པའོ། །གསུམ་པ་མ་རྟོགས་ལོག་པའི་སྐྱོན་བསལ་བ་
དེ་ལྟར་མ་རྟོགས༔ ཞེས་པ་ནས། རྩེད་མ་ཆོད་ཅེས་ཀྱི་བར་བློ་ཀ་གསུམ་སྟེ། འདི་
ཉིད་ལས། གཞི་ཡི་ཡེ་ཤེས་དེ་ལྟར་གསལ་བ་ལ། དམིགས་མྱོང་མངོན་སུམ་འདོད་
ན་ཚད་མ་དགོས།། ལོང་བས་མི་མཐོང་འོན་པས་དོན་མི་ཐོས། སྐུགས་གཏམ་མི་
གོ་བ་ཡི་དཔེ་བཞིན་ཏུ། མ་རྟོགས་པ་ཡིས་ཡང་དག་ཅི་ལ་རྟོགས།། ལོག་པར་རྟོག་
པས་སྐྱོན་ཡོན་གོ་ཟློག་འགྱུར།། ཞེས་པ་ལྟར། གཞིའི་གནས་ལུགས་མ་ནོར་བ་ཡང་
དག་པ་རྟོགས་པར་བྱེད་པ་ལ་ལོག་རྟོག་གི་སྐྱོན་བསལ་དགོས་པས་ན། དེ་ལའང་
ཡང་དག་ཅེས་པ། དེའི་འགལ་ཟླ་མ་དག་པའི་ཕྱོགས་དེ་ལ་ཕྱེ་ན། གཞི་འཁྲུལ་ན་
ལམ་ལོག་པས་འབྲས་བུ་སད་ཁྱེར་དུ་འགྱུར་བ་དང་། གཞི་བསྒྲིབས་ན་ལམ་དམན་
པས་འབྲས་བུ་མཐར་སྟོར་བ་དང་
། གཞི་གོལ་ན་ལམ་འཁྱར་པས་འབྲས་བུ་འབྱམས་
པར་འགྱུར་བ་དང་གསུམ་ཡོད་དེ། དེ་ཡང་རང་བཞིན་ཡུལ་དུས་རྐྱེན་གྱི་ལོག་པ་
བཞི་ནི་གྲུབ་མཐས་བློ་མ་བསྒྱུར་བས་ས་བོན་མ་བཏབས་པ་ལས་འབྲས་བུ་རེ་བ་
དང་མཚུངས་ཏེ་འཁོར་བ་ལས་འདའ་བའི་དུས་མེད་དོ། །ཕྱི་པ་མུ་སྟེགས་རྟག་
ཆད་འཆད་བྲལ་བཞི་ནི་གྲུབ་མཐའ་ལ་ཞུགས་ཀྱང་ལོག་པར་ཞུགས་པས། ས་བོན་
བྲ་སྲན་ལ་འབྲས་བུ་གྲོ་ནས་རེ་བ་ལྟ་བུ་སྟེ། ལྟ་སྤྱོད་ལོག་པས་ངན་སོང་གི་གནས་
ལས་མི་འདའ། སྒྱུ་འཕྲུལ་བཅད་ཉམས་བཞི་ནི་གྲུབ་མཐའ་ལ་ཞུགས་ཀྱང་ཀུན་
སློང་ངན་པས་འཆིངས་བས་
བས་ས་བོན་མེས་ཚིག་པ་ལས་
ག་པ་ལས་འབྲས་བུ་རེ་བ་ལྟ་བུ་སྟེ།
ཕྲུ་སྣང་འདུར་གསུམ་གཉིས་འཛིན་གྱི་རྟོག་པས་འཆིངས་བས་ཐ་མལ་གྱི་ལུས་ལས་
མི་འདའ། འཕྲུལ་གཤེན་དགྲ་སྡང་དུ་ལྟས་པའི་བག་ཆགས་ཀྱིས་རག་ཤ་སྲིན་པོའི་
ལུས་སུ་སྐྱེ་བ་དང་། དགེ་བ་བྱང་ཆུབ་ཏུ་མི་བསྔོ་བ་དང་། བསྔོ་ལོག་དང་། ཉེས་
313



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པས་དགེ་བ་ཕྱགས་མས་བཏབ་པ་ལྟར་མེད་པར་འགྲོ་བ་དང་། ཤི་ཁར་བསམ་
པ་ངན་པས་དགེ་འབྲས་བཅོམ་སྟེ་བཅད་པ་དང་། སྔར་ཐོབ་ཀྱི་དགེ་བ་ཕྱིས་ཁྲིམས་
ཉམས་པས་བྱས་ཏེ་ཉམས་པ་བཞི་ནི་གྲུབ་མཐའ་གཏིང་མ་ལོག་ཀྱང་ལོག་པ་ལྟར་
ཞུགས་པས་འབྲས་བུ་སད་ཁྱེར་ཞེས་བྱའོ། །དགེ་བསྙེན་རྒྱུ་སྔོན་བཏང་ལ་འབྲས་
བུ་ཕྱིས་འོང་གི་རེ་འདོད་ཀྱི་རྟོག་པས་འཆིངས་བས་འབྲས་བུ་ལ་འགྱང་པ་དང་།
རིག་པའི་གནས་ལྔ་ཤེས་པ་ཤེས་བྱ་དོན་མེད་ལ་ཞུགས་པའི་རྟོག་པ་རང་ཁ་མས་
འཁོར་བར་ཁ་འབྱམས་པ་དང་། དྲང་སྲོང་ལུས་བཏུལ་བས་སེམས་དུལ་བར་འདོད་
ཀྱང་གཞག་ས་གཅིག་ཏུ་སྐྱེལ་མ་ཤེས་པས་འཁོར་བའི་རྩེད་མ་ཆོད་པའོ།
༈ འབྲས་བུ་མཐར་སྟོར༔ ཞེས་རྐང་པ་གཅིག་སྟེ། ནང་པའི་སྟོང་ཕྱོགས་ལ་
ཞེན་པའི་དབུ་མ་བ་དག །སྟོང་པ་མཐའ་ཐམས་ཅད་དང་བྲལ་བ། ངོས་བཟུང་
ཁས་ལེན་དང་བྲལ་བ་སྣང་བཅས་སྐུ་དང་ཡེ་ཤེས་དང་བྲལ་བའི་སྤྲོས་བྲལ་ལ་མཐར་
ཐུག་ཏུ་བྱེད་ཀྱང་གཞིའི་ཡོན་ཏན་རྒྱུན་ཆད་པས་འབྲས་བུ་མཐའ་སྟོར་ཞེས་བྱ་སྟེ།
པ་མཐའ་ཆོད་དུ་སོང་བའི་སྐྱོན་ཡོད་དོ། །
༈ འབྲས་བུ་རྒྱུ་ལོག༔ ཅེས་རྐང་པ་གཅིག་སྟེ། གཞན་ཡང་ཀུན་གཞི་ལ་གཞིར་
འདོད་པའི་ཐེག་ཆེན་བ་རྣམས། འདི་ལྟར། ཐོག་མའི་སངས་རྒྱས་ཀུན་ཏུ་བཟང་
པོ་དག །ཀུན་གཞི་རྟོགས་པས་གྲོལ་བ་ཁོ་ནར་ཟད།། ཅེས་བཤད་དོ། །འབྲས་བུ་
གསང་སྔགས་ཀྱི་ཐེག་པ་འདི་ལ་ནི་དེ་ལྟར་མི་འདོད་དེ། ཀུན་གཞི་ནི་མ་རིག་
པས་ཁྱད་པར་དུ་བྱས་པས་སེམས་དང་སེམས་བྱུང་ཐམས་ཅད་ཀྱི་རྟེན་པའི་གཞི།
བག་ཆགས་ཀྱི་སྣོད་དུ་གྱུར་པས་མཛོད་ཁང་དང་འདྲ་བར་བསྟན་པའོ། །གཞི་རྣམ་
དག་བོན་སྐུ་ནི། མ་རིག་པ་ལས་ལྡོག་པས་ཁྱད་པར་དུ་བྱས་པ་སེམས་དང་སེམས་བྱུང་
གི་ཡུལ་ལས་འདས་པ། ལས་དང་བག་ཆགས་ཐམས་ཅད་ལས་རྣམ་པར་གྲོལ་
314



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བའོ། །ཀུན་གཞི་ནི་ཟ་འོག་གི་བར་གདང་ལྟར་དུ་མར་སྣང་བའི་གཞིར་གྱུར་པ།
ཡུལ་སྣ་ཚོགས་སྣོད་དུ་སྣང་བ་དང་། ཡུལ་ཅན་དུ་མ་རིགས་དྲུག་ཁམས་གསུམ་བཅུད་
དུ་སྣང་བ་དང་། དེའི་ལུས་དང་། བདེ་སྡུག་དང་། སེམས་ཀྱི་འཁྲུལ་པའི་ཆ་ཤས་
མང་པོ་འཛིན་པའོ། །བོན་སྐུ་ནི། དེ་ཐམས་ཅད་མེད་པ། ཡིད་ལ་སོགས་པ་དང་
ལྷན་ཅིག་མ་གནས་པའོ། །ཀུན་གཞི་ནི་སེམས་ཀྱི་གནས་ཡིན་ལ། བོན་སྐུ་ནི་ཡེ་
ཤེས་ཀྱི་གནས་ཡིན་ནོ། །དེའང་རང་རིག་དྲི་མེད་བོན་སྐུ་ཡིན་ལ། དུས་ཐམས་ཅད་
དུ་ལྡོག་བྱ་མ་ཡིན་ཞིང་མཐར་ཐུག་གྲོལ་གཞིར་གནས་ལ། ཀུན་གཞི་གཉིད་ལྟ་བུ་
འཁྲུལ་སྣང་གི་རྨི་ལམ་ཐམས་ཅད་འཆར་བའི་རྟེན་དུ་གྱུར་པ་ལས་སངས་པར
པར་བྱེད་
དགོས་པས་ཁྱད་པར་ཤིན་ཏུ་ཆེའོ། །དེའང་གཉིད་དང་རྨི་ལམ་ལྡོག་དགོས་ཀྱང་།
རང་གི་རིག་པ་ལྡོག་མི་དགོས་པ་བཞིན་ནོ། །བོན་སྐུ་ནི་གཞི་རྟོགས་བྱ་ཡིན་ལ།
དེའི་ངང་གོམས་བྱར་གྱུར་ཅིང་། མཐར་ཐུག་གྲོལ་ས་ཁོ་ནའོ། །ཀུན་གཞི་དང་དེ་
ལ་བརྟེན་པའི་བོན་ཐམས་ཅད་དག་བྱ་དྲི་མར་ཤེས་པར་བྱའོ། །དེས་ན་འདི་གཉིས་
ལ་ཁྱད་པར་ཆེའོ། །ཀུན་གཞི་རང་ལ་དབྱེ་ན། ཀུན་རྫོབ་རྟེན་གྱི་ཀུན་གཞི། ཞེས་
པ། བག་ཆགས་ཐམས་ཅད་བསག་པ་དང་སྡུད་པའི་གཞིར་བྱེད། བདེན་གཉིས་
ལམ་གྱི་ཀུན་གཞི་ཞེས་པ། ཤེས་པ་དེ་ཉིད་རང་མ་རིག་ན་འཁོར་བར་སྦྱོར་ལ། རིག་
ན་མྱང་འདས་སུ་སྦྱོར་བའི་ཆ་ནས་བརྗོད་པའོ། །འདི་ལ་སྦྱོར་བ་དོན་གྱི་ཀུན་གཞི་
ཡང་ཟེར་རོ། །དོན་དམ་གནས་ཀྱི་ཀུན་གཞི་ཞེས་པ། འཁོར་བའི་བོན་ཐམས་ཅད་
ཀྱི་དབྱིངས་དང་པོའི་གཞི། དཔྱོད་བྱེད་ཐོག་མའི་འགྱུར་བ་རིག་པ་ལ་ལྟས་པའི་མ་
རིག་པ་མཚུངས་ལྡན་དུ་ཡོད་པའི་ལྡོག་པ་ནས་བརྗོད་པའོ། །དེ་ལྟར་ཡང་ཤེས་པ་
གཅིག་གི་ཆ་ལ་ལྡོག་པ་གསུམ་དུ་དབྱེར་ཡོད་པ་ལ་བཏགས་པའོ། །འདི་དག་གི་
དོན་གཞིའི་ཐིག་ལེ་དང་པོ། ཡེ་ཤེས་ཐིག་ལེར་དཔེར་བརྗོད་དང་བཅས་པའི་དོན་
315



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཞི་བཞིས་བསྟན་པར་ཡོད་དོ། །དེས་ན་འདི་ཉིད་ལས། ཀུན་གཞིའི་ལྟ་ཕུགས་
ཡེ་ཤེས་དབྱིངས་སུ་སྟོར།། འབྲས་བུ་རྒྱུར་ལོག་བུ་སྐྱེས་མ་རུ་བརྒྱུད།། སངས་རྒྱས་
ཕྱི་འཁྲུལ་དོན་དམ་ཀུན་རྫོབ་འཆོལ། གཞི་ལྟར་ཡིན་ཏེ་རྣམ་དག་གཞི་མིན་ནོ། །ཞེས་
གསུངས་སོ། །གཞན་ཡང་ཐེག་ཆེན་དུ་སྨྲ་བ་དཔོན་གསས་བ་དང་། ཡེ་གཤེན་འདི་
ལྟར་སྣང་བ་སེམས་ཙམ་སྟེ། དག་པའི་སེམས་ནི་སངས་རྒྱས་ཉིད་དུ་འདོད།། ཅེས་
སྣང་བ་སེམས་དང་། སེམས་བསྒོམས་པས་སངས་རྒྱ་བར་འདོད་པ་ཡོད་དེ། འདིའི་
དགོངས་པ་དང་གནམ་ས་ཙམ་དུ་ཁྱད་དོ། །དེ་ཡང་ཤེས་བྱ་བོན་ཅན། སྣང་བ་
སེམས་ཡིན་ན། སྣང་བ་སེམས་ཐོག་ཏུ་ཚུར་གཅིག་གམ། སེམས་སྣང་བའི་ཐོག་
ཏུ་ཕར་གཅིག །དང་པོ་ལྟར་ན། སྣང་བ་བོན་ཅན། མིག་ལ་སོགས་པའི་དབང་
པོའི་ཡུལ་དུ་མི་རུང་བར་ཐལ། སྣང་བ་སེམས་ཐོག་ཏུ་གཅིག་པའི་ཕྱིར་ཏེ། སེམས་
སྒོ་ལྔའི་ཡུལ་ལས་འདས་པའི་ཕྱིར་རོ། །
གཉིས་པ་ལྟར་ན། སེམས་བོན་ཅན། ཁ་དོག་དང་དབྱིབས་ལ་སོགས་པར་
གྲུབ་པར་ཐལ། སེམས་སྣང་ཐོག་ཏུ་གཅིག་པའི་ཕྱིར་ཏེ། སྣང་བར་དེ་ལྟར་སྣང་
བའི་ཕྱིར་རོ། །གཞན་ཡང་སྣང་བ་བོན་ཅན། བདེ་སྡུག་གི་ཚོར་བ་ཡོད་པར་ཐལ།
སེམས་ལ་བདེ་སྡུག་གི་ཚོར་བ་ཡོད་པའི་ཕྱིར་རོ། །དེ་བཞིན་དུ་སྣང་བ་སེམས་སུ་
འདོད་པ་ལ། སེམས་ལ་སྐྱེ་འགགས་ཡོད་པ་བཞིན། སྣང་བ་སྐྱེ་འགགས་ཅན་དུ་
འགྱུར་བ་དང་། སྣང་བ་མེ་ཆུ་ལ་སོགས་པའི་རྐྱེན་ཀྱིས་འཇིག་པ་ལྟར། སེམས་
ཡང་མེ་ཆུ་ལ་སོགས་པའི་རྐྱེན་གྱིས་འཇིག་པར་ཐལ་བའི་སྐྱོན་ཡོད་དོ། །དེས་ན་
སྣང་བ་སེམས་སུ་འདོད་པ་ཤིན་ཏུ་འཁྲུལ་ཚབས་ཆེ་བས་ན། སྣང་བ་སྣ་ཚོགས་སུ་
སྣང་བ་མེ་ལོང་ནང་གི་གཟུགས་བརྙན་ལྟ་བུ་དོན་ལ་མེད་ལ། བློ་ངོར་སྣང་བའི་
རང་བཞིན་བག་ཆགས་འཁྲུལ་པའི་རྣམ་འགྱུར་དུ་ཤེས་པར་བྱའོ། །གཞན་ཡང་
316



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
སེམས་བསྒོམ་པ་ལས་སངས་རྒྱས་འབྱུང་བར་འདོད་པ་ནི། ཆུ་བཤིག་པ་ལས་མར་
འབྱུང་བར་འདོད་པ་དང་མཚུངས་སོ། །འོ་ན་ཐེག་ཆེན་རྣམས་སུ་སེམས་ལས་མ་
གཏོགས་སངས་རྒྱས་མེད། ཅེས་དང་། སེམས་མིན་སངས་རྒྱས་གཞན་ནས་ཚོལ།
བཙལ་བས་རྙེད་པ་མི་འགྱུར་རོ། །ཞེས་སོགས་གསུངས་པ་ཅི་ཡིན། ཞེ་ན། དེ་ནི་
གཞི་སེམས་ཉིད་རྟོག་བྲལ་ལ་ཟེར་གྱི། སེམས་ལ་མི་ཟེར་རོ། །སེམས་རྟོག་བཅས་
དེ་ཉིད་བསྒོམ་པས་གྲོལ་ན་ཁམས་གསུམ་པོ་གྲོལ་བར་འོས་སོ། །དེའི་ཕྱིར་ན་ཐེག་
པའི་རྒྱལ་པོ་གསང་སྔགས་མ་རྒྱུད་འདི་ལས་སེམས་དང་ཡེ་ཤེས་ཀྱི་དབྱེ་བ་འབྱུང་
ངོ་། །དེ་ཡང་སེམས་ནི། རྩ་བ་མ་རིག་དང་མཚུངས་པར་ལྡན་པ་དྲི་མ་དང་བཅས་
པའི་བོན་འཁོར་བ་རང་ཀ་མ་ཡེ་ཤེས་ཀྱི་ཉི་མ་སྒྲིབ་པའི་སྤྲིན་དང་འདྲ་ལ། ཡེ་ཤེས་
ནི། བོན་གྱི་སྐུ་དང་མཚུངས་པར་ལྡན་པ་དྲི་མ་མེད་ཅིང་སེམས་ཀྱི་དྲན་བསམ་
དང་ལྷན་ཅིག་ཏུ་མི་གནས་པ་ཉི་མ་ལྟ་བུའོ། །དེའང་སེམས་ནི་ལས་དང་ཉོན་མོངས་
པ་དང་བག་ཆགས་ཐམས་ཅད་ཀྱི་གཞི་དང་འབྱུང་ཁུངས་གསོག་བྱེད་དང་ཀུན་
ནས་སློང་བ་དང་མ་རིག་པའི་ཁྱིམ་ན་རྟག་ཏུ་གནས་པས་ཡེ་ཤེས་ཀྱི་ཉི་མ་དང་འགལ་
ཞིང་སྒྲིབ་པའོ། །སེམས་དེ་ཡང་ཡུལ་སྣང་འདི་དང་འདིའོ་ཞེས་བརྡ་དང་མིང་དང་
སྤྱི་འཛིན་པ་གཟུང་བ་ཡུལ་གྱི་སེམས་དང་། དེའི་ཁྱད་པར་ལ་དཔྱོད་ཅིང་ཞིབ་མོར་
འབྱེད་པ་འཛིན་པ་ཡུལ་ཅན་གྱི་སེམས་གཉིས་སུ་འདུས་པ་ཡིན་ནོ། །ཡེ་ཤེས་ནི་ནམ་
མཁའ་ལྟར་སྤྲོ་གཞིར་གནས་ཤིང་སངས་རྒྱས་ཀྱི་བོན་ཚད་མེད་པའི་གཞི་དང་འབྱུང་
ཁུངས་དང་། འཁོར་ཡེ་ཤེས་རྒྱ་མཚོའི་ཚོགས་དང་ལྷན་ཅིག་ཏུ་བོན་སྐུའི་ཁྱིམ་ན་
རྟག་ཏུ་གནས་པ། ཉོན་མོངས་པ་དང་བག་ཆགས་ཀྱི་ཚང་ཚིང་ཐམས་ཅད་བསྲེགས་
པས་མེ་ལྟ་བུར་གནས་སོ། །དེའི་ཕྱིར་ན་འདི་ཉིད་ལས་ཀྱང་། གསང་སྔགས་འདི་ཡི་
བཞེད་ཀྱི་སེམས་འདི་ནི། ཉོན་མོངས་སྐྱེ་སྡུད་ཀུན་གྱི་རུ་མ་སྟེ་། ངོ་བོ་སྟོང་པར་
37



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གནས་ཀྱང་སངས་མི་རྒྱ། ལས་ཀྱི་རྟེན་བྱེད་བྱ་སྒྲོ་རླུང་ཁྱེ་ར་འདྲ།། ཡེ་ཤེས་སེམས་
གཉིས་མ་ཕྱེད་ཝདང་གལ། གཅིག་བཞིན་ཐ་དད་དབྱེ་བ་དཀའ་བའི་གནས།། སེམས་
ཀྱི་གཞི་གྲོལ་ཡེ་ཤེས་ངང་གནས་པ། འགྱུར་མེད་དལོག་གཡོ་ཞིང་རླུང་བཞིན་འདྲིམ།
གཉིས་པོ་མ་
པོ་མ་ཕྱེད་མཚོ་གཏིང་གསེར་ལུས་འདྲ།། ཞེས་གསུངས་སོ། །དེས་ན་འདི་
གཉིས་ཀྱི། ངོ་བོ་དང་། གནས་དང་
། རྟགས་དང་། རྩལ་དང་། ཡོན་ཏན་དང་
།
ཕྲིན་ལས་དང་། རྒྱུ་འབྲས་ཀྱི། དབྱེ་བ་རྣམས་ཡེ་ཤེས་ཐིག་ལེ་ལས་གསུངས་སོ། །
བཞི་པ་ཡེ་ཤེས་འཆར་ཚུལ་ལ། ༈ དེ་ལྟར་འབྲས་བུའི་ ཞེས་པ་ནས་འབྲས་
བུ་ཉིད་ལ་འདུད། ཅེས་ཀྱི་བར་བློ་ཀ་གཉིས་དང་རྐང་པ་གཉིས་ཏེ། དེ་ལྟར་འབྲས་
བུའི་སྐྱོན་རྣམས་གང་གིས་ཀྱང་མ་གོས་པའི་གདོད་མའི་ངོ་བོ་རང་བྱུང་ཡེ་ཤེས་
ནང་གསལ་ལས་རང་རིག་ཡེ་ཤེས་སྲོག་རླུང་གིས་བསྐྱོད་པའི་གདངས་ཕྱིར་ཤར་
བས། གཞོན་ནུ་བུམ་པའི་སྐུའི་རྒྱ་རལ་ཏེ། དཔེར་ན་ནམ་མཁའ་ལ་ཉི་མ་ཤར་བ་
ལྟར་ལྷུན་གྲུབ་ཀྱི་གདངས་ལས་འོད་ལྔའི་སྣང་བ་མེ་རེ་རེ་ཤར་བ་དང་མཉམ་དུ།
ཐུགས་རྗེ་རིག་པའི་གདངས་རྣམ་པ་ལ་དཔྱོད་པའི་ཤེས་པ་ཤར་བ་དེ་ཡང་རང་ངོ་
མ་ཤེས་པའི་ཆ་ནས་རིག་པ་ལ་ལྟོས་པའི་མ་རིག་པ་ཞེས་བྱ་སྟེ། ཐུགས་རྗེ་རིག་པ་
རང་མ་རིག་པའི་ཆར་སྐྱེས་ཙམ་དེ་གཞི་སྣང་ལ་ཁ་ཕར་བལྟས་པས། རང་གི་སྣང་
བ་ཡིན་པར་ཚུར་རིག་པའི་སྐད་ཅིག་ལ། མ་རིག་པ་རང་དག་ནས་གཞི་སྣང་ལྷུན་
གྲུབ་ཀྱི་འཆར་ཚུལ་ནང་ཐིམ་ཀ་དག་གི་ས་ལ་གནས་སོ། །དེ་ཡང་སྐད་ཅིག་དང་
པོ་རང་སྣང་དུ་བྱེ་བྲག་ཕྱེད་པས། སྐད་ཅིག་གཉིས་པར་སངས་རྒྱས་སོ། །དེ་ཡང་
ཕྱིར་གསལ་གྱི་ཆ་ལས་འོད་ལྔའི་སྣང་བ་གང་ཞིག །ཡེ་ཤེས་ལྔ། བཞི་བཅུ་རྩ་ལྔ་
ལ་སོགས་དུ་མའི་འཕྲོ་གཞིར་གྱུར་ཀྱང་ཡིན་པ་དོན་གྱི་ངོས་ནས་ཐིག་ལེ་ཉག་གཅིག་
ལ། སྣང་བ་ཡོན་ཏན་གྱི་ངོས་ནས་ཇི་ལྟ་བ་དང་ཇི་སྙེད་པ་མཁྱེན་པའི་ཡེ་ཤེས་ལ་སོགས་
མ་.
318



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
དྲུག་ཅུ་རྩ་གཅིག །བརྒྱད་ཁྲི་བཞི་སྟོང་། ཁྲི་དང་འབུམ་འགྱུར་ལ་སོགས་པ་བསམ་
གྱིས་མི་ཁྱབ་པ་འཚར་བ་འབྱུང་བ་ཡང་ཤར་བ་ཡུལ་གྱི་ངོས་ནས་ཆུ་ཟླ་དང་མཁའ་ཟླ་
བཞིན། གཞིའི་རྩལ་ལས་རོལ་པ་འགགས་མེད་དུ་ཤར་བ་སྟེ། གྲུབ་པའི་མཐར་
ཐུག་འབྲས་བུ་མྱ་ངན་ལས་འདས་པའི་དུས་ན་ཆུ་ཟླ་མཁའ་ཟླར་ཐིམ་པ་
པ་བཞིན་ཀ་
དག་ལ་འདུས་ནས་ནང་གསལ་དུ་བཞུགས་པའོ། །དེ་ལྟར་ཀུན་ཏུ་བཟང་པོས་རང་
གི་རོལ་པ་ཤར་བ་ཉིད་རང་སྣང་དུ་ཤེས་ནས་གྲོལ་ཏེ་གཞི་ཐོག་ཏུ་བཙན་སར་ཟིན་
པའོ། །འོན་ཀྱང་ཀུན་ཏུ་བཟང་པོ་ལ་རིག་མ་རིག་གཉིས་སུ་མེད་ཏེ། ཀུན་ཏུ་བཟང་
པོ་གཞི་ལས་མ་གཡོས་པས་རྟོགས་བྱ་བ་མ་བྱུང་ངོ༌། །འོ་ན་སྤྱི་གཅོད་ལས། རྟོགས་
པས་ཀུན་བཟང་ཡེ་སངས་རྒྱས།། ཞེས་བཤད་པ་དང་འགལ་ལོ། །ཞེ་ན། དེ་ནི་སེམས་
ཅན་འཁྲུལ་ཚུལ་ལ་ཀུན་ཏུ་བཟང་པོས་རྟོགས་ཚུལ་གྱིས་འཁྲུལ་རྟོགས་ས་མཚམས་སུ་
འཁྲུལ་རྐྱེན་ངོས་བཟུང་བའི་གོ་བ་བསྐྱེད་པའི་ཕྱིར་བསྟན་པ་ཁོ་ནར་ཟད་དོ། །འོ་
ན་གང་དུ་གྲོལ། ཞེ་ན། ཁ་ཅིག་གིས་གཞི་ཐོག་ནས་གྲོལ་ཟེར་བ་གྲོལ་ས་གྲོལ་གཞི་མ་
ཕྱེད་པའི་རྣམ་འགྱུར་སྟོན་པའོ། །གཞི་ཐོག་ནས་གྲོལ་བ་མ་ཡིན་ཏེ། གཞི་ལས་གཞི་
སྣང་ཤར་དུས་གྲོལ་བས། གཞི་ལས་འཕགས་པའི་སྐད་ཅིག་ན་གྲོལ་བའོ། །དེ་ཉིད་
རང་ངོ་ཤེས་པས་གྲོལ་རྐྱེན་བྱེད་པའི་ཆ་ནས་གྲོལ་གཞི་ཞེས་བཏགས་ལ། མ་ཤེས་ན་
འཁྲུལ་རྐྱེན་བྱེད་པའི་ཆ་ནས་འཁྲུལ་གཞི་ཞེས་བཏགས་ཏེ་གྲོལ་འཁྲུལ་གཉིས་ཀའི་
གཞི་ཡིན་ཕྱིར། སྤྱིས་ཁྱབ་གཞི་ཟེར་རོ། །ཡང་ཁ་ཅིག་གིས་གང་དུ་གྲོལ་ན་གཞི་
རུ་གྲོལ་བ་ཡང་མ་ཡིན་ཏེ། མཐར་ཕྱིན་ལྷུན་གྲུབ་ཀྱི་ས་ལ་གྲོལ་བའོ། །གལ་ཏེ་གཞི་
ཐོག་ཏུ་གྲོལ་ན་ཡང་ལྡོག་པར་འགྱུར་ཏེ། གཞི་དེ་འཁྲུལ་པ་འབྱུང་རུང་གི་ཆ་ནས་
བཞག་པའི་ཕྱིར་ཏེ། འཁོར་འདས་ཀྱི་གཞི་ཡིན་པའི་ཕྱིར་རོ། །
༈ ལྔ་པ་འགྱུར་བ་མེད་པའི་སྐུ་ཐོབ་ཚུལ་ལ་གཉིས་ཏེ། གཞི་ཐོག་ཏུ་བཙན་སར་
1 g



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཟིན་ཚུལ་དང་། དེ་ལས་འགྲོ་དོན་འབྱུང་ཚུལ་ལོ། །དང་པོ་ནི། བོན་ཉིད་འགྱུར་
བ༔ ཞེས་པ་ནས། རྟག་པར་བཞུགས། ཞེས་ཀྱི་བར་ཀློ་ཀ་གཉིས་དང་རྐང་པ་གསུམ་
སྟེ། གཞི་རང་བྱུང་ཡེ་ཤེས་ཀ་དག་དྲི་བྲལ་ཆེན་པོ་དེ་ཉིད་ཐོག་མ་དང་ཐ་མ་མེད་
པར་གནས་ཤིང་། དུས་དང་བསྐལ་པ་དང་སྣང་བ་ཅི་འགྱུར་ཡང་གཞི་ལ་འཕོ་འགྱུར་
དང་འཇིག་བྲལ་མེད་པ། དབྱིངས་ནང་གསལ་ཕྲ་བའི་ཡེ་ཤེས་དུས་གསུམ་ཀུན་ཏུ་
ནུབ་པ་མེད་ཅིང་གཡུང་དྲུང་གི་སྐུ་ཞེས་བྱ་བ་རང་བྱུང་ཡེ་ཤེས་ཀ་དག་ལྷུན་གྲུབ་ཆེན་
པོར་གནས་སོ། །དེ་ཉིད་གནས་མི་འགྱུར་བ་བོན་ཉིད་གཡུང་དྲུང་གི་དབྱིངས། དུས་
མིའགྱུར་བ་དུས་གསུམ་དུས་མེད་དུས་ཡེ་ནས་གཅིག་པ། ཚེ་མི་འགྱུར་བ་སྐྱེ་འགགས་
མཐའ་བྲལ། སྐུ་མི་འགྱུར་བ་བདེ་བ་ཆེན་པོ་བོན་གྱི་སྐུ། ཡེ་ཤེས་མི་འགྱུར་བ་རང་
དག་པ། ཞེས་བྱ་སྟེ། བདེ་བ་ཆེན་པོའི་སྐུ་ཞེས་པ་ནི། མི་བདེ་བའི་མཚན་མ་རྡུལ་
ཡང་མེད་པར་འཁོར་འདས་གང་ཡང་རང་སར་དག་པར་བཞུགས་པའོ། །དེ་ཡང་
ཐོག་མའི་གཞི་ཀ་དག་ལ་བཙན་སར་ཟིན་ནས་མི་འཁྲུལ་པར་གནས་པའང་།
ལ་དབྱེར་མེད་དེ་ཀ་ལྟར་གྲོལ་བ་ཡིན་ཀྱང་རིག་མ་རིག་གི་ཁྱད་ཀྱིས་ཐམས་ཅད་
ཡེ་ཤེས་ཀྱི་སྐུ་ཁོ་ནར་འདུག་པས། ཐམས་ཅད་མཁྱེན་པ་ཞེས་བྱའོ། །གཙོ་ཆེ་ཡེ་
ཤེས་གཉིས་ལྡན་ཡིན་ནོ། །ནང་གསལ་དུ་ཡོད་པས་ཟད་སར་སྐྱོལ་བའི་ངོ་བོ་དེ་
ཐོག་མའི་སྤྱི་གཞི་རང་བྱུང་ངོ་བོ་ཉིད་སྐུ་དང་དབྱེར་མེད་དོ། །འོན་ཀྱང་ཉི་མ་སྤྲིན་
གྱིས་བསྒྲིབས་པ་དང་། གྲོལ་བ་ལྟར་རང་ངོ་ཤེས་ཤིང་སྒྲིབ་པ་ཐམས་ཅད་ལས་གྲོལ་
བས་རྟོགས་པ་མངོན་དུ་གྱུར་པའི་ཆ་ནས། ཐོག་མའི་གཞི་དང་ཐ་མའི་གྲོལ་ས་
གཉིས་ཁྱད་པར་ཤིན་ཏུ་ཆེ་བ་བློ་གསལ་བ་རྣམས་ཀྱིས་རྟོགས་པར་བྱའོ། །
གཉིས་པ་གཞན་དོན་འབྱུང་ཚུལ་ལ་གསུམ་སྟེ། མདོར་བསྟན་པ་དང་། རྒྱས་
ར་བཤད་པ་དང་། ཡོན་ཏན་གྱིས་དོན་བསྡུ་བའོ། །དང་པོ་ནི། ༈ བོན་ཉིད་
ངོ་བོ་
320



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ནམ་མཁའ༔ ། ཞེས་པ་ནས་གཉིས་སུ་མེད་པ་ལ། ཞེས་ཀྱི་བར་ཤོསྐོ་གཅིག་དང་རྐང་
པ་གཉིས་ཏེ། དབྱིངས་ཀ་དག་ཆེན་པོ་བོན་སྐུའི་ཞིང་ཁམས་དེ་ལས་མ་གཡོས་
བཞིན་ཏུ ལྷུན་གྲུབ་ཀྱི་སྒོ་ནས་སེམས་ཅན་ཀྱི་སྣང་ཚུལ་དང་བསྟུན་ནས་དོན་མཛད་
པ་སྟེ། བོན་ཉིད་ཀྱི་དབྱིངས་ནམ་མཁའ་ལྟ་བུའི་ངང་ལས། བོན་སྐུ་ཐིག་ལེ་ཉག་
གཅིག་རང་རིག་པའི་ཡེ་ཤེས་ཀྱི་སྐུ་རུ་གྲུབ། སྐུ་ལ་ཡེ་ཤེས་ཀྱི་ཐུགས་ཉི་མ་ལྟ་བུར་
ཤར། ཡེ་ཤེས་ཉི་མ་ལྟ་བུས་དབྱིངས་ནམ་མཁའ་ལྟ་བུ་ལ་ཁྱབ། དབྱིངས་དང་ཡེ་
ཤེས་གཉིས་མེད་ཀྱི་མཐུ་ལས། འདུས་མ་བྱས་ལྷུན་གྲུབ་ཀྱི་ཞིང་ཁམས་འཇའ་གུར་
ལྟ་བུར་གྲུབ། དེ་ལས་མ་དག་པ་འཁོར་བའི་སྒོ་ལས་འགྲོ་བའི་སྣང་བ་དང་མཐུན་
པའི་ཅིར་ཡང་སྤྲུལ་པའི་སྟོན་པ་སེམས་ཅན་གྱི་གནས་རིས་ཁྱབ་པར་བསྟན་ནས་
འཁོར་བ་སྟོངས་པར་མཛད་པའོ། །
གཉིས་པ་ལ་བཞི་སྟེ། ཡེ་ཤེས་སྐུ་རུ་བཞུགས་ཚུལ་དང་། སྐུ་ལས་ཡེ་ཤེས་
འཆར་ཚུལ་དང་། ཡེ་ཤེས་དབྱིངས་ལ་སྤྱོད་ཚུལ་དང༌། དབྱིངས་ལ་ཞིང་ཁམས་
བཀོད་ཚུལ་བསྟན་པའོ། །དང་པོ་ནི། ༈ སྐྱེ་བ་མེད་པ༔ ཞེས་པ་ནས་བློ་ཀ་གཅིག་
སྟེ། སྐྱེ་བ་མེད་པའི་ངོ་བོ་ཉིད་ཀྱི་སྐུ་དེའི། ངོ་བོ་ཀ་དག་གི་ཡེ་ཤེས་བོན་སྐུ་དང་།
རང་བཞིན་ལྷུན་གྲུབ་ཀྱི་ཡེ་ཤེས་མངོན་བྱང་སྐུ་དང་། ཐུགས་རྗེ་ཀུན་ཁྱབ་ཀྱི་ཡེ་
ཤེས་བདེ་ཆེན་སྐུ་དང་། སྟོང་གསལ་བདེ་བ་གསུམ་ཀའི་ངོ་བོ་ཉིད་ལས་སྐྱེ་མེད་
ངོ་བོ་ཉིད་ཀྱིས་སྐུར་བཞུགས་སོ། །སྐྱེ་བ་མེད་པ་ཅི་ལྟར་གནས་ན། འདི་ཉིད་ལས།
ཅི་ཕྱིར་འདི་ལ་སྐྱེ་བ་མེད་བརྒལ་ནས། འདས་པས་འཁོར་བ་ཉོན་མོངས་སྐྱེ་བ་མེད།།
མཁྱེན་པས་ལས་དང་སྡུག་བསྔལ་སྐྱེ་བ་མེད།། ངེས་པས་འཁྲུལ་པ་རྟོག་འཛིན་སྐྱེ་བ་
མེད།། དག་པས་བཟུང་འཛིན་སྒྲིབ་པ་སྐྱེ་བ་མེད། ཡིན་པས་འཆལ་པའི་གྲུབ་མཐའ་
སྐྱེ་བ་མེད།། ཅེས་གསུངས། གཞི་ཡེ་ཤེས་ལྷུན་གྲུབ་འཁོར་འདས་གཉིས་སུ་ལུང་
321



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མ་བསྟན་པའི་སྔོན་རོལ་གྲོལ་འཁྲུལ་གང་ཡང་མ་བྱུང་བའི་ཀུན་གྱི་ཐོག་མ་ཉིད་དུ་
གནས་པའོ། །དེ་ལ་ངོ་བོ་ཉིད་ཀྱི་སྐུ་ཅི་ལ་བྱ་ན། སྟོང་གསལ་བདེ་བ་གསུམ་ཀའི་
ངོ་བོར་གྱུར་ཅིང་གསང་མཆོག་གི་ལུས་ཡིན་པའི་ཕྱིར་ན་སྐུ་ཞེས་གྲགས་པའོ། །ལུས་
ལ་གནས་དུས་ན་རིམ་པ་ལྟར་དག་པའི་རྩ་དང་སྦྱོར་བ་རླུང་དང་བདེ་བ་རབ་འབར་
ཐིག་ལེ་གསུམ་ལས་སྐུ་དེ་གསུམ་འབྱུང་བའོ། །
གཉིས་པ་ནི། སྟོང་གསལ་བདེ་བ། ཞེས་ཤློ་ཀ་གཅིག་སྟེ། སྐུ་ལ་ཡེ་ཤེས་ཀྱི་
ལྟར་འཆར་ཞེ་ན། སྐུ་ལ་ཡེ་ཤེས་མེད་ན། སྟོང་པ་ཡིན་ན་ནམ་མཁའ་དང་འདྲ།
དངོས་པོ་ཡིན་ན་འདག་པའི་ལྡེར་སོ་དང་འདྲ། དྲན་ཤེས་མེད་པའི་སངས་རྒྱས་
མེད། དྲན་ཤེས་མེད་ན་མཁྱེན་པ་དང་ཡེ་ཤེས་རྒྱུན་ཆད་པའི་སྐྱོན་འབྱུང་སྟེ། འདི་
ཉིད་ལས། སྐུ་ལ་ཡེ་ཤེས་མེད་ན་རིག་མེད་དམ།། དངོས་པོ་ཐེར་ཟུག་སངས་རྒྱས་
མ་ཡིན་པས། ཐམས་ཅད་མཁྱེན་པའི་རྒྱལ་པོ་ཡེ་རིག་བཅས།། འཁྲུལ་མེད་མི་འགྱུར་
རྟོག་མེད་ཅེར་ཡང་གསལ། ཞེས་གསུངས་སོ། །དེས་ན་མཐའ་གང་དུ་ཡང་མ་ལྷུང་
༣འ་ཚོན་ལྟ་བུ་ལ། གང་ཡང་མཁྱེན་པའི་ཡེ་ཤེས་མངའ་བ་སྟེ། གཞི་ཡེ་
ཤེས་ལྷུན་གྲུབ་ནང་གསལ་དུ་གནས་པ་དེ་ཉིད་བདེ་བ་ཆེན་པོའི་སྐུ་ཡང་དག་པ་
ཡིན་ལ་སྐུ་དེའི་རྩལ་ལས་འབད་མེད་ཡེ་ཤེས་ཀྱི་ཆེ་བ་བྱུང་ན། བཙལ་མེད་ལྷུན་
གྲུབ་ཏུ་འབྱུང་བའོ། །དེ་ཡང་ངོ་བོ་རང་བཞིན་ཐུགས་རྗེ་གསུམ་གྱི་རྩལ་ལས་ མངོན་
པར་སྣང་བའི་ཡེ་ཤེས་ཆེན་པོ་གསུམ། ཐུགས་རྗེ་ལས་མཁྱེན་གཟིགས་ཀྱི་ཡེ་ཤེས་
གཉིས་དེ་ལས་ཡེ་ཤེས་ལྔ་དང་བཞི་བཅུ་རྩ་ལྔ་ལ་སོགས་པ་བསམ་གྱིས་མི་ཁྱབ་པར་
སྤྲོས་པའོ། །གསུམ་པ་ནི། སྐུ་ལ་ཡེ་ཤེས༔ ཞེས་རྐང་པ་གསུམ་སྟེ། རང་རིག་པའི་
ཡེ་ཤེས་འགྱུར་མེད་ཀྱི་སྐུ་ཅན། ཡེ་ཤེས་ཀྱི་ཐུགས་ལྡན། དེ་ཡང་བོན་གཡུང་དྲུང་
གི་དབྱིངས་ལ་ལོངས་སྤྱོད་མ་ནུས་ན་འདི་ཉིད་ལས་ཡེ་ཤེས་དབྱིངས་ལ་མི་སྤྱོད་
བའི་སྐུ་གཞའ་
322



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བྱ་ལོང་འདྲ། རང་སངས་རྒྱས་ཀྱང་མ་ཁོང་བུ་ཤི་བཞིན།། དེ་བས་རང་རིག་རྒྱ་ཡན་
ཐོག་མེད་འཕྱོང་།། ཞེས་སོ། །དེས་ན་བོན་གཡུང་དྲུང་གི་དབྱིངས། མུ་མེད་པ་
འབྱམས་ཡས་པ། རྒྱ་མ་ཆད་པ། ཁ་གཏིང་མེད་པ། དཔག་ཏུ་མེད་པ། དོགས་
པ་མེད་པ། གདལ་པ་ཆེན་པོ། ཟད་པ་མེད་པ། འགྱུར་བ་མེད་པ་རྣམས་ཀྱིས་གར་
ཁྱབ་ཏུ་རང་རིག་པའི་ཡེ་ཤེས་ཀྱིས་ཀྱང་ཁྱབ་པར་ཁྱབ་པ། དགོས་པར་སླེབ་པ།
ཡོངས་སུ་རྒྱ་ཆེ་བར་གནས་སོ། །
བཞི་པ་ནི། ཞེ་སྡང་གནས་དག་སྟོང་། ཞེས་པ་ནས་གཡུང་དྲུང་སྐུ་རུ་སངས་
རྒྱས་སོ། །ཞེས་ཀྱི་བར་ཤོ་ཀ་ལྔ་དང་རྐང་པ་གཅིག་སྟེ། འདི་ཉིད་ལས། དབྱིངས་
ལ་རྫོགས་པའི་སྐུ་མེད་ཆད་ལྟར་འདྲ།། སྟོང་ལྟ་སྟོང་སྟེ་མུན་ནག་གླིང་དགུ་བཞིན།།
དེ་ནས་ཡོན་ཏན་སྐུ་གསུང་ཐུགས་ཕྲིན་ལས།། གསས་མཁར་ཆེན་པོ་མཆོག་ལྔའི་ཞིང་
ཁམས་རྫོགས།། ཞེས་པ་ལྟར། དབྱིངས་ལ་ལྷུན་གྲུབ་ཀྱི་ཞིང་ཁམས་འབྱུང་བའི་
ཚུལ། གསས་མཁར་མཆོག་ལྔའི་ཞིང་ཁམས་གཅིག་བུར་མ་ཟད། ལུང་ཆེན་པོ་
སྡོང་པོ་དགུ་འདུས་ལ་སོགས་པ་ལྟ་བའི་བོན་ཕ་རྒྱུད་ཀྱི་སྐུ་དང་ཞིང་ཁམས་དང་།
ཐེག་པ་ཆེན་པོ་ལ་སོགས་པ་སྒོམ་པའི་བོན་མན་ངག་སེམས་རྒྱུད་ཀྱི་སྐུ་དང་ཞིང་
ཁམས་དང་། རྫོགས་པ་ཆེན་པོ་ལ་སོགས་པ་སྤྱོད་པ་ལ་དོར་བོན་རིགས་ལྔའི་སྐུ་
དང་ཞིང་ཁམས་དང་། རྒྱུད་ཆེན་པོ་ལ་སོགས་པ་འབྲས་བུ་ཡོངས་གྲུབ་རུ་བཞི་དབལ་
ལྔའི་སྐུ་དང་ཞིང་ཁམས་དང་། གསས་མཁར་ཆེན་པོ་ལ་སོགས་ཁྲོ་རྒྱལ་མཆོག་ལྔའི་
སྐུ་དང་ཞིང་ཁམས་བཀོད་དོ། །དེ་ཡང་རྒྱལ་བ་འདུས་པ་སྐུ་འགྱུར་བ་མེད་པའི་
ཞིང་ཁམས་ནས། རང་བཞིན་མི་འགྱུར་དབྱིངས་ཀྱི་གསས་མཁར་དུ་ཆེ་མཆོག་
དབལ་གསས་རྔམ་པའི་སྐུ་དང་ཞིང་ཁམས་དང་། མཁའ་འགྱིང་དཀར་པོ་གསུང་
འགགས་པ་མེད་པའི་དབྱིངས་ནས། ཐུགས་རྗེ་ཉི་མ་འབུམ་གྱི་གསས་མཁར་དུ་
323



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསང་མཆོག་མཐར་ཐུག་མ་རྒྱུད་ཀྱི་སྐུ་དང་ཞིང་ཁམས་དང་། ཀུན་སྣང་ཁྱབ་པ་
ཐུགས་འཁྲུལ་པ་མེད་པའི་ཀློང་ནས་རིན་པོ་ཆེ་སྤྱི་སྤུངས་ཀྱི་གསས་མཁར་དུ་གཙོ་
མཆོག་མཁའ་འགྱིང་ཁྲོ་བོའི་སྐུ་དང་ཞིང་ཁམས་དང་། གཤེན་ལྷ་འོད་དཀར་ཡོན་
ཏན་དཔག་ཏུ་མེད་པའི་དབྱིངས་ནས། ཀུན་གྲུབ་རྫོགས་པའི་གསས་མཁར་དུ་
གསང་མཆོག་གསང་བ་དབྱིངས་རོལ་གྱི་སྐུ་དང་ཞིང་ཁམས་དང་། མ་པང་དབྱིངས་
ཆེན་ཕྲིན་ལས་ལྷུན་གྱིས་གྲུབ་པའི་གནས་ནས་དྲག་པོ་གྲུ་གསུམ་ཨེའི་གསས་མཁར་
དུ་ཁྲོ་མཆོག་འབྲུག་གསས་ཆེམས་པ་ཀ་བ་ནག་པོའི་སྐུ་དང་ཞིང་ཁམས་བཀོད་དོ། །དེ་
རྣམས་ཀྱི་ནང་ནས་ཀྱང་གསང་བ་ཆེན་པོ་གསུམ་གྱིས་མཆོག་ཏུ་གྱུར་པ་ཐུགས་རྗེ་
ཉི་མའི་གསས་མཁར་ཅི་ལྟར་བཀོད་པ་ནི། རྒྱུ་དུས་ཀྱི་དུག་ལྔ་དང་བདུད་ལྔ་འབྲས་
དུས་ཀྱི་གསང་མཆོག་རིགས་ལྔའི་སྐུ་དང་ཞིང་དང་ཞིང་ཁམས་སུ་སངས་རྒྱས་པ་
སྟེ་དཀྱུས་ཉིད་ནས་གསུངས་པ་ལྟར་རོ།། བོན་གྱི་སྐུ་ནི། ཞེས་པ་ནས། མཛད་པའོ། །
ཞེས་ཀྱི་བར་ཤོསྐོ་གཉིས་དང་རྐང་པ་གཅིག་སྟེ། མདོར་དོན་བསྡུ་ན་བོན་གྱི་
སྐུ། ཐིག་ལེ་ཉག་གཅིག་དེ་ལས། མཁྱེན་གཟིགས་གཉིས་ལས་གསང་མཆོག་ཡབ་
ཡུམ་གཉིས་ཏེ། ཡེ་ཤེས་ཅི་ལྟ་བའི་དོན་མ་ནོར་བ་མཁྱེན་པའོ། །གཟིགས་པ་ནི་ཅི་
ལྟར་སྣང་བ་བཞིན་དུ། ཇི་སྙེད་ཐམས་ཅད་མཁྱེན་པའི་ཡེ་ཤེས་སྤྱན་གྱིས་ཡུལ་ལ་
གཟིགས་པའོ། །ཡིན་སྣང་ཤར་གསུམ་ལས་སྐུ་གསུམ་སངས་རྒྱས་གསུམ་སྟེ། དེ་
ཡང་ཡིན་པ་བོན་སྐུ་ལ། སྣང་བ་མཁའ་འགྱིང་། ཤར་བ་གསང་མཆོག་གི་སྐུ་དང་
ཞིང་ཁམས་ཤར་བའོ། །དེ་ལས་ཡེ་ཤེས་ཆེན་པོ་ལྔ་ལས་གསང་མཆོག་རིགས་ལྔའི་སྐུ་
དང་ཞིང་ཁམས་དང་། དེ་ལས་སྤྲོས་པ་ཡེ་ཤེས་ཀྱི་ཐིག་ལེ་བཞི་བཅུ་རྩ་ལྔ་ལས།
གསང་བ་མཆོག་གི་ལྷ་སུམ་བརྒྱ་དྲུག་ཅུ་ལ་སོགས་མདོར་ན་ཐུགས་རྗེ་ཉི་མ་འབུམ་
རྫོགས་ཀྱི་སྐུ་དང་ཞིང་ཁམས་ཤར་རོ། །ལྷ་དེ་རྣམས་ལ་ཐུགས་རྗེའི་རྩལ་དང་ཡོན་
324



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཏན་དང་ཡེ་ཤེས་ཀྱི་སྤྱན་དང་ལྷུན་གྲུབ་ཀྱི་ཕྲིན་ལས་ལ་སོགས་པ་བསམ་གྱིས་མི་ཁྱབ་
པ་མངའ་ཞིང་སེམས་ཅན་གྱི་དོན་མཛད་པའོ།།
གསུམ་པ་ཡོན་ཏན་གྱི་དོན་བསྡུ་བ་ནི། དེ་ལྟ་འབྲས་བུ༔ ཞེས་པ་ནས་ལེའུ་སྟེ་
དང་པོའོ། །ཞེས་ཀྱི་བར་ཏེ། འབྲས་བུ་ཚེ་འདིར་ཐོབ་པ་ལ་ཡོན་ཏན་བསམ་གྱིས་མི་
ཁྱབ་པ་ཡོད་དེ། དཀྱུས་ཉིད་དུ་བསྟན་པ་བཞིན་ནོ། །བཤད་འགྱུར་གྱི་འབྲས་བུ་
ཐོབ་རྟགས་མཐའ་བསྡུ་སྐབས་སུ་བསྟན་པ་དང་མཐུན་ནོ། །གསང་མཆོག་མཐར་
ཐུག་མ་རྒྱུད་ཐུགས་རྗེ་ཉི་མའི་འབྲས་བུ་རྫོགས་སངས་རྒྱས་པའི་རྒྱུད་ལས་འབྲས་
བུ་ཚེ་འདིར་ཐོབ་པའི་ལེའུ་སྟེ་དང་པོའི་དོན་བཀྲོལ་བའོ། །
གཉིས་པ་དོན་འབྲས་དབྱིངས་གྲུབ་ལ་གཉིས་ཏེ། ཚད་རྒྱུན་གཉིས་ཀྱིས་འགྲོ་
དོན་མཛད་ཚུལ་རྒྱས་པར་བཤད་པ་དང་། མ་རྟོགས་སེམས་ཅན་འཁྲུལ་ཚུལ་ཞོར་
བྱུང་དུ་བསྟན་པའོ། །དང་པོ་ལ་གཉིས་ཏེ། ཚད་མེད་སོ་གཉིས་ཀྱིས་འགྲོ་དོན་མཛད་
ཚུལ་དང༌། རྒྱུན་མེད་ཉི་ཤུས་འགྲོ་དོན་མཛད་ཚུལ་ལོ། །དང་པོ་ལ་གཉིས་ཏེ་ཞུ་
བ་དང་ལན་ནོ། །དང་པོ་ནི། འབྲས་བུའི་ལྷ་ཚད་མེད་སོ་གཉིས་ཀྱིས་ཞུས་སམ་
གསོལ་པ། འབྲས་བུ་རྫོགས་སངས་རྒྱས་པའི་རྒྱུད་ལས། དོན་འབྲས་དབྱིངས་
སུ་གྲུབ་པའི་ཐོག་མ་ཡབ་ཡུམ་ཐིག་ལེ་བཤད་དུ་གསོལ། ཞེས་ཞུས་པའོ། །
གཉིས་པ་ལ་མདོར་བསྟན་རྒྱས་བཤད་གཉིས་ལས། དང་པོ་ནི། དེ་ལ་ཀུན་ཏུ་
བཟང་པོས་བཀའ་སྩལ་པ། ཡབ་ཡུམ་ཐིག་ལེ་གཉིས་མེད་མཉམ་པར་འབྲེལ། ཞེས་
པ་སོགས། བློ་ཀ་ཕྱེད་དང་གཉིས་ཀྱིས་བསྟན་ཏེ་དཀྱུས་བཞིན་ནོ། །གཉིས་པ་ལ་
ལྔ་སྟེ། ཡབ་ཡུམ་རོལ་པར་བསྟན་པ་དང་། ཐིག་ལེ་ཐུགས་རྗེའི་འབྱུང་ཚུལ་དང་།
གཉིས་མེད་ཐུགས་རྗེ་ཚད་མེད་དང་། མཉམ་པ་དགའ་བ་དང་། འབྲེལ་པ་བཏང་
སྙོམས་ཚད་མེད་མཁའ་འགྲོ་རྣམས་ཀྱི་སྙིང་རྗེ་བྱམས་དགའ་བཏང་སྙོམས་བཞིས་
32



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འགྲོ་དོན་མཛད་ཚུལ་ལོ། །དང་པོ་ནི། གསང་མཆོག་གསང་བའི༔ ། ཞེས་རྐང་
པ་གཉིས་ཏེ། ཤར་གཡུང་དྲུང་རིགས་ཀྱི་ཞིང་ཁམས་འབྱམས་ཡས་པ་ན། གསང་
མཆོག་རིག་པ་ཁུ་བྱུག་དང་ཡུམ་ཐུགས་རྗེ་ཚད་མེད་གཉིས། མེ་ལོང་ཡེ་ཤེས་ཀྱི་ངང་
ལ་བདེ་སྟོང་རོལ་པ་དང་། བྱང་འཁོར་ལོ་རིགས་ཀྱི་ཞིང་ཁམས་ཚད་མེད་པ་ན་གསང་
མཆོག་གསང་བའི་རྒྱལ་པོ་དང་ཡུམ་བྱམས་པ་ཚད་མེད་གཉིས་ནན་ཏན་ཡེ་ཤེས་
ཀྱི་ངང་ལ་བདེ་སྟོང་རོལ་པ་དང་། ནུབ་པད་མ་རིགས་ཀྱི་ཞིང་ཁམས་མཐའ་ཡས་
པ་ན་གསང་མཆོག་གསང་བ་ཡེ་ཤེས་དང་ཡུམ་དགའ་བ་ཚད་མེད་སོགཉིས་སོ་སོར་ཡེ་ཤེས་
ཀྱི་ངང་ལ་བདེ་སྟོང་རོལ་པ་དང་། ལྷོ་རིན་ཆེན་རིགས་ཀྱི་ཞིང་ཁམས་མུ་མེད་པ་
ན་གསང་མཆོག་གསང་བ་གཡུང་དྲུང་དང་ཡུམ་བཏང་སྙོམས་ཚད་མེད་གཉིས་
མཉམ་ཉིད་ཡེ་ཤེས་ཀྱི་ངང་ལ་བདེ་སྟོང་རོལ་པའོ། །གཉིས་པ་ནི། དེ་ཡི་སྟོབས་
ལས༔ ཞེས་རྐང་པ་གསུམ་སྟེ་རིགས་བཞི་ཡབ་ཡུམ་གཉིས་མེད་མཉམ་པར་རོལ་
པའི་སྟོབས་ལས་ཐུགས་རྗེ་ཚད་མེད་ཀྱི་ཡུམ་ཆེན་སོ་གཉིས་བྱུང་སྟེ། དེའང་སྙིང་
རྗེ་ཚད་མེད་པའི་བདག་ཉིད་ཤར་གཡུང་དྲུང་རིགས་ཀྱི་མཁའ་འགྲོ་མ་བརྒྱད་དང་།
བྱམས་པ་ཚད་མེད་པའི་བདག་ཉིད་བྱང་འཁོར་ལོ་རིགས་ཀྱི་མཁའ་འགྲོ་མ་བརྒྱུད་
དང་། དགའ་བ་ཚད་མེད་པའི་བདག་ཉིད་ནུབ་པད་མ་རིགས་ཀྱི་མཁའ་འགྲོ་མ་
བརྒྱད་དང་། བཏང་སྙོམས་ཚད་མེད་པའི་བདག་ཉིད་ལྷོ་རིན་ཆེན་རིགས་ཀྱི་མཁའ་
འགྲོ་མ་བརྒྱད་དུ་བྱུང་བའོ། །གསུམ་པ་ལ་གཉིས་ཏེ། སྙིང་རྗེ་དང་། བྱམས་པ་ཚད་
མེད་དོ། །དང་པོ་ནི། ཐུགས་རྗེ་ཚད་མེད༔ ཅེས་བློ་ཀ་གཅིག་སྟེ། ཐུགས་རྗེའི་
ཡུལ་འབྱམས་ཡས་པའི་འགྲོ་བ་རྣམས་འཁྲུལ་པ་རང་ཀ་མས་མནར་བ་རང་བཞིན་
མ་གྲུབ་པ་སྟེ་ལམ་ལྟ་བུའི་སྣང་བ་ལ་ཞེན་པས་སྡུག་བསྔལ་བ་ལ་སྙིང་རྗེ་ཚད་མེད་
པས་སེམས་ཅན་ཐམས་ཅད་ཐུགས་རྗེས་ཡོངས་སུ་བཟུང་བའོ། །གཉིས་པ་ནི།
326



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
སངས་རྒྱས་སེམས་ཅན༔ ཞེས་བློ་ཀ་གཅིག་སྟེ། ཚད་མེད་པའི་ཡུལ་གང་ཞིག་སངས་
རྒྱུས་རང་ལས་མི་གཞན་ཡང་དེ་དག་གིས་རང་བཞིན་མ་རྟོགས་པའི་འཁྲུལ་སྣང་
ལ་བདེན་པར་བཟུང་བ་ལ་བརྩེ་བ་ཟད། མི་ཤེས་པའི་བྱམས་པའི་སེམས་ཀྱིས་ཉེ་
རིང་མེད་པ་འཁྲུལ་སྣང་གི་གཉིད་ལས་ཡོངས་སུ་གྲོལ་བར་མཛད་པའོ། །བཞི་པ་
ནི། ནམ་མཁའ་མཐའ་ཡས༔ ཞེས་ཤློ་ཀ་གཅིག་སྟེ། ལེགས་པའི་ལམ་བཟློག་
ནས་ལོག་པའི་ལམ་དུ་ཞུགས་པའི་མཐའ་ཡས་པའི་མ་རྒན་རྣམས་འཁྲུལ་བའི་སྣང་
བ་སངས་ནས་འཁྲུལ་མེད་ཡང་དག་བདེ་བ་ཆེན་པོ་ཐོབ་པར་མཛད་དེ་ཀུན་དགའ་
ཡོ་མཉེས་ཏེ་དགའ་མགུ་ཚིམས་པར་མཛད་པའོ། །ལྔ་པ་ལ་གཉིས་ཏེ། བཏང་སྙོམས་
ཚད་མེད་དང་། འབྲེལ་པས་སེམས་ཅན་གྱི་དོན་བྱེད་པའོ། །
དང་པོ་ནི། བརྩེ་གདུང་ཤ་ཉེ། ཞེས་གློ་ཀ་གཅིག་སྟེ། རང་གཞན་དུ་མི་
དམིགས་པའི་རང་སྣང་མུ་མེད་པའི་འགྲོ་བ་རྣམས་གཅིག་གིས་གཅིག་ལ་ཕ་མ་བུ་
གཉེན་དུ་འབྲེལ་པའི་དོན་མ་རྟོགས་པས་དགྲ་གཉེན་དུ་ལྟ་བ་ལ་སངས་རྒྱས་ཀྱིས་
ཕྱོགས་རིས་སུ་མི་ལྷུང་པའི་བཏང་སྙོམས་ཚད་མེད་ཀྱིས་ཞི་བདེ་སྙོམས་པའི་ངང་
དུ་གནས་པར་མཛད་དོ། །གཉིས་པ་ནི། རྩ་བ་ཚད་མེད༔ ཅེས་པ་ནས་ལེའུ་
སྟེ་གཉིས་པའོ། །
ཞེས་ཀྱི་བར་ཏེ། ཚད་མེད་པ་བཞིའི་དོན་དང་ལྡན་པའི་ཡུམ་ཆེན་བཞི་དང་།
དེ་རེ་རེ་ལས་རེ་རེ་འཕྲོས་པས་རྩ་བ་གཉིས་གཉིས་ཏེ་བརྒྱད་དང་། དེ་རེ་རེ་ལ་ཡང་
གཙོ་འཁོར་ལྔ་ལྔ་འཕྲོས་པས་བཞི་བཅུ་སྟེ། དེ་དག་རེ་རེ་ལའང་དེ་བཞིན་ལྔ་ལྔ་སྟེ།
དེ་ལས་ཀྱང་ཡང་སྤྲུལ་འབུམ་འབུམ་དང་དེར་སྤྲུལ་བསམ་གྱིས་མི་ཁྱབ་ཅིང་གྲངས་
མེད་དཔག་ཏུ་མེད་པ་རྣམས་ཀྱིས་སངས་རྒྱས་ཀྱི་ཞིང་ཁམས་རྣམས་སུ་ཚད་མེད་
བཞིས་འགྲོ་དོན་བསམ་མཐའ་ཡས་པར་བྱེད་དོ།། ཞེས་བཀའ་སྩལ་ཏོ། །གསང་
327



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཆོག་མཐར་ཐུག་མ་རྒྱུད་ཐུགས་རྗེ་ཉི་མའི་འབྲས་བུ་རྫོགས་སངས་རྒྱས་པའི་རྒྱུད་
ལས་ཐུགས་རྗེ་ཚད་མེད་སོ་གཉིས་ཀྱིས་འགྲོ་དོན་མཛད་པའི་ལེའུ་སྟེ་གཉིས་པའི་
དོན་བཀྲོལ་བའོ། །
གཉིས་པ་ལ་བཞི་སྟེ། སྙོམས་པའི་ཡུམ་ལྔ་དང་། མཁའ་ཡི་ཡུམ་ལྔ་དང་
།
དབྱིངས་ཀྱི་ཡུམ་ལྔ་དང་། ཀློང་གི་ཡུམ་ལྔས་འགྲོ་དོན་བྱེད་ཚུལ་ལོ། །དང་པོ་ལ་
གཉིས་སྟེ། ཞུ་བ་དང་ལན་ནོ། །དང་པོ་ནི། སྙོམས་པའི་ཡུམ་ཆེན་ལྔ་ཡིས་ཞུས་སམ་
གསོལ་བ། འབྲས་བུ་རྫོགས་སངས་རྒྱས་པའི་རྒྱུད་ལས་གཉིས་མེད་ཐིག་ལེ་བཤད་
དུ་གསོལ། ཞེས་ཞུས་པའོ། །གཉིས་པ་ལ་གཉིས་ལས། མདོར་བསྟན་ནི། དེ་ལ་ཀུན་
ཏུ་བཟང་པོས་བཀའ་སྩལ་པ། གཉིས་མེད་ཐིག་ལེ་མཉམ་པ་ཉིད་དུ་རྫོགས། ཞེས་པ་
སོགས་རྐང་པ་གསུམ་གྱིས་བསྟན་ཏེ་དཀྱུས་ལྟར་རོ། །གཉིས་པ་ལ་ལྔ་སྟེ། གཉིས་མེད་
སྙོམས་པའི་ཡུམ་ལྔ་འབྱུང་ཚུལ་དང་
། ཐིག་ལེ་ཐུགས་རྗེ་ཟད་མེད་བསྟན་པ་དང་།
མཉམ་ཉིད་ཡེ་ཤེས་ངོ་སྤྲད་པ་དང་། དེ་ཉིད་དུ་རང་གྲོལ་བསྟན་པ་དང་། རྫོགས་
པར་འགྲོ་དོན་འབྱུང་ཚུལ་ལོ། །དང་པོ་ནི། གཉིས་མེད་སྙོམས་པའི༔ ཞེས་རྐང་
པ་གཅིག་སྟེ། གསང་མཆོག་རིགས་བཞི་ཡབ་ཡུམ་གཉིས་མེད་ཡེ་ཤེས་ཀྱི་ཐིག་ལེ་
བཞི་ལས་སྤྲུལ་པའི་ཐུགས་རྗེ་སྨོན་ལམ་ཟད་པ་མེད་པར་རྒྱུན་དུ་གནས་པའི་ཡུམ་
ཆེན་ཉི་ཤུའི་ནང་ནས་སྙོམས་པའི་ཡུམ་ཆེན་ལྔར་འབྱུང་བའོ། །གཉིས་པ་ནི། ཐིག་
ལེ་ཐུགས་རྗེ༔ ཞེས་རྐང་པ་གཅིག་སྟེ། འཁོར་བ་ཟད་པ་མེད་པ་ས་གཞི་ལྟ་བུ་ལ་
སངས་རྒྱས་ཀྱི་ཐུགས་རྗེ་ཡང་ཟད་པ་མེད་པ་ས་གཞི་ལྟ་བུ་བསྐྱེད་ནས་སེམས་ཅན་
གྱི་དོན་མཛད་པའོ། །གསུམ་པ་ནི། ང་འཛིན་རྟོག་པའི་ ཞེས་རྐང་པ་གཅིག་
སྟེ། རང་རིག་ཡེ་ཤེས་ཡེ་ནས་བདག་འཛིན་དང་བྲལ་བ་སྟེ། ང་བདག་གི་འཛིན་
པ་རང་སར་གྲོལ་བས་བདག་མེད་ཡེ་སྟོང་ཆེན་པོ་སྨྲ་བསམ་བརྗོད་བྲལ་དུ་གནས་
328



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
པའོ། །བཞི་པ་ནི། མཉམ་ཉིད་ཡེ་ཤེས༔ ཞེས་རྐང་པ་གཅིག་སྟེ། དེ་ཉིད་མ་
རྟོགས་པ་ང་དང་བདག་ཏུ་འཛིན་པའི་རྟོག་པས་འཆིངས་པའི་སེམས་ཅན་མ་རིག་
པ་བདག་མེད་མཉམ་པ་ཉིད་ཀྱི་ཡེ་ཤེས་ཀྱི་ངང་དུ་གྲོལ་བར་མཛད་པའོ། །ལྔ་པ་ནི།
རྫོགས་པའི་སངས་རྒྱས༔ ཞེས་པ་ནས་ལེའུ་སྟེ་གསུམ་པའོ། །
ཞེས་ཀྱི་བར་ཏེ། རྫོགས་པའི་སངས་རྒྱས་གསང་མཆོག་རིགས་བཞི་ཡབ་ཡུམ་
གཉིས་མེད་ཡེ་ཤེས་ཐིག་ལེ་ལས་འབྱུང་བའི་ཐུགས་རྗེའི་སྟོབས་ཟད་པ་མེད་པ་ས་
གཞི་འདྲ་བའི་མཁའ་འགྲོ་ལྔར་འབྱུང་སྟེ། དེ་དག་རེ་རེ་ལས་ཀྱང་གཅིག་ལས་བཞི་
གཙོ་འཁོར་ལྔ་ལྔ་སྟེ་བཅུ། དེ་ལས་དེ་སྤྲོས་བརྒྱ་དང་སྟོང་ཁྲི་འབུམ་ཕྲག་བསམ་དུ་
མེད་པ་འབྱུང་བ་རྣམས་ཀྱི་ཐུགས་རྗེ་ཟད་པ་མེད་པར་འགྲོ་དོན་མཛད་པའོ། །ཞེས་
བཀའ་སྩལ་ཏོ། །གསང་མཆོག་མཐར་ཐུག་མ་རྒྱུད་ཐུགས་རྗེ་ཉི་མའི་འབྲས་བུ་རྫོགས་
སངས་རྒྱས་པའི་རྒྱུད་ལས་གཉིས་མེད་སྙོམས་པའི་ཡུམ་ལྔས་འགྲོ་དོན་མཛད་པའི་
ལེའུ་སྟེ་གསུམ་པའི་དོན་བཀྲོལ་བའོ། །
གཉིས་པ་ལ་ཞུ་ལན་གཉིས་ལས། དང་པོ་ནི། མཁའ་ཡི་ཡུམ་ལྔས་ཞུས་
སམ་གསོལ་པ། འབྲས་བུ་རྫོགས་སངས་རྒྱས་པའི་རྒྱུད་ལས་དཔེ་ཡི་ཐིག་ལེ་བཤད་
དུ་གསོལ། ཞེས་ཞུས་པའོ། །གཉིས་པ་ནི། དེ་ལ་ཀུན་ཏུ་བཟང་པོས་བཀའ་སྩལ་
པ། དཔེ་ཡི་ཐིག་ལེ་སྟོང་ལ་རྒྱ་མ་ཆད། ཅེས་པ་སོགས་ཤློ་ཀ་གཅིག་གིས་མདོར་བསྟན་
ནས་རྒྱས་བཤད་ལ། ལྔ་སྟེ། དཔེ་ཡིས་མཁའ་ཡི་ཡུམ་ལྔ་འབྱུང་ཚུལ་དང་། ཐིག་ལེ་
ཐུགས་རྗེ་དཔག་མེད་བསྟན་པ་དང་། སྟོང་ཉིད་ཡེ་ཤེས་ངོ་སྤྲད་པ་དང་། རྒྱ་ཆེས་
དེ་ཉིད་དུ་གྲོལ་བར་བསྟན་པ་དང་། རྒྱ་ཆད་མེད་པར་འགྲོ་དོན་འབྱུང་ཚུལ་ལོ། །དང་
པོ་ནི། ནམ་མཁའ་ལྟ་བུའི༔ ཞེས་རྐང་པ་གཅིག་སྟེ། དཔེར་ན་ནམ་མཁའ་རྒྱ་
ཆད་ཕྱོགས་ལྷུང་མེད་པར་མ་ཁྱབ་པ་མེད་ལ་དེ་དང་འདྲ་བར་སངས་རྒྱས་ཀྱི་ཐུགས་
329



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྗེས་ཀྱང་ཀུན་ལ་ཁྱབ་ཅིང་ཐུགས་རྗེ་དེའི་སྟོབས་ལས་ཐུགས་རྗེ་ནམ་མཁའ་དང་
འདྲ་བའི་ཡུམ་ཆེན་ལྔ་རུ་འབྱུང་བའོ། །གཉིས་པ་ནི། ཐུགས་རྗེ་དཔག་ཏུ་
ཞེས་རྐང་པ་གཅིག་ཏེ། འཁོར་བའི་ཐོག་མཐའ་ལ་དཔག་ཏུ་མེད་པ་ནམ་མཁའ་
ལྟ་བུ་ལ་སངས་རྒྱས་ཀྱི་ཐུགས་རྗེ་ཡང་དཔག་ཏུ་མེད་ཅིང་ཐོག་མཐའ་མ་གྲུབ་པས་
མ་ཤོང་ཞིང་མི་ཤོང་བ་མེད་པ་ནམ་མཁའ་ལྟ་བུ་བསྐྱེད་ནས་འགྲོ་དོན་མཛད་པའོ། །གསུམ་
པ་ནི། སྟོང་ཉིད་ཡེ་ཤེས༔ ཞེས་རྐང་པ་གཅིག་སྟེ། རང་རིག་ཡེ་ཤེས་ངོ་བོ་
སྟོང་པ་ཉིད་དངོས་མཚན་དང་བྲལ་བའི་དག་པ་ཟང་ཐལ་ཆེན་པོ་བློའི་ཡུལ་ལས་
ཀྱང་འདས་ཤིང་གང་གིས་ཀྱང་མཚོན་མི་ནུས་པར་ནམ་མཁའི་ངོགས་ལྟར་ཡེ་ནས་
སྟོང་པར་གནས་པའོ། །བཞི་པ་ནི། དངོས་འཛིན་བཅིངས་བའི༔ ། ཞེས་རྐང་
པ་གཉིས་ཏེ། དོན་དམ་པར་དངོས་མེད་ཟང་ཐལ་དུ་གནས་པ་མ་རྟོགས་པས་
དངོས་འཛིན་རྟོག་པས་འཆིངས་བའི་སེམས་ཅན་རྣམས་སྟོང་ཉིད་ཡེ་ཤེས་མཁའ་
ལྟར་ཡངས་པའི་ཀུན་འབྱུང་ཀུན་སྤྱོད་རྣམ་དག་ངང་དུ་གྲོལ་བར་མཛད་པའོ། །ལྔ་
པ་ནི། རྒྱ་མ་ཆད་པ༔ ཞེས་པ་ནས་ལེའུ་སྟེ་བཞི་པའོ། །
ཞེས་ཀྱི་བར་ཏེ། རང་རིག་ཡེ་སྟོང་རྒྱ་མ་ཆད་པ་ནམ་མཁའ་ལྟ་བུ་ལ། ནམ་
མཁའ་ལྟ་བུའི་དཔེ་ཡི་ཐིག་ལེ་ལས་འབྱུང་བའི་ཐུགས་རྗེའི་རྒྱ་ནམ་མཁའ་དང་འདྲ་
བའི་མཁའ་འགྲོ་ལྔ་རུ་འབྱུང་བ་ལ། དེ་དག་རེ་རེ་ལས་ཀྱང་གཅིག་ལས་བཞི་གཙོ་
འཁོར་ལྔ་ལྔ་སྟེ་བཅུ། དེ་ལས་དེ་སྤྲོས་བརྒྱ་དང་སྟོང་ཁྲི་འབུམ་ཕྲག་བསམ་གྱིས་
མི་ཁྱབ་པ་འབྱུང་བ་རྣམས་ཀྱིས་ཐུགས་རྗེ་དཔག་ཏུ་མེད་པར་འགྲོ་དོན་མཛད་
པའོ། །ཞེས་བཀའ་སྩལ་ཏོ། །གསང་མཆོག་མཐར་ཐུག་མ་རྒྱུད་ཐུགས་རྗེ་ཉི་མའི་
འབྲས་བུ་རྫོགས་སངས་རྒྱས་པའི་རྒྱུད་ལས་མཁའ་ཡི་ཡུམ་ལྔས་འགྲོ་དོན་མཛད་
པའི་ལེའུ་སྟེ་བཞི་པའི་དོན་བཀྲོལ་བའོ། །
33)



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
གསུམ་པ་ལ་ཞུ་ལན་གཉིས་ལས། དང་པོ་ནི། དབྱིངས་ཀྱི་ཡུམ་ཆེན་ལྔ་ཡིས་
ཞུས་སམ་གསོལ་པ། འབྲས་བུ་རྫོགས་སངས་རྒྱས་པའི་རྒྱུད་ལས་དོན་གྱི་ཐིག་ལེ་
བཤད་དུ་གསོལ། ཞེས་ཞུས་པའོ། །གཉིས་པ་ནི། དེ་ལ་ཀུན་ཏུ་བཟང་པོས་བཀའ་
སྩལ་པ། དོན་གྱི་ཐིག་ལེ་དམིགས་མེད་ཡུལ་ལས་འདས། ཞེས་པ་སོགས་ཤློ་ཀ་གཅིག་
གིས་མདོར་བསྟན་པའོ། །རྒྱས་བཤད་ལ་ལྔ་སྟེ། དབྱིངས་ཀྱི་དོན་དང་། ཐིག་ལེ་
ཐུགས་རྗེ་དང་། དམིགས་མེད་རང་རིག་རང་གསལ་དང་། ཡུལ་ཉིད་དབྱིངས་
སུ་གྲོལ་བ་དང་། འདས་པ་མཁའ་འགྲོའི་འགྲོ་དོན་འབྱུང་བ་བསྟན་པའོ། །དང་
པོ་ནི། དབྱིངས་ཀྱི་དོན་གྱི༔ ཞེས་རྐང་པ་གཅིག་སྟེ། དབྱིངས་སྤྲོས་བྲལ་དྲི་
མེད་རྗེན་པར་གནས་པ་ལ་ཐུགས་རྗེའི་རང་བཞིན་ལ་གསལ་སྒྲིབ་མི་མངའ་བའི་
ཡེ་ཤེས་རྣམ་པར་རོལ་པའི་སྐུ་ཐུགས་རྗེ་ཉི་མ་དང་འདྲ་བའི་ཡུམ་ཆེན་ལྔ་རུ་འབྱུང་
བའོ། །གཉིས་པ་ནི། ཐིག་ལེ་ཐུགས་རྗེ༔ ཞེས་རྐང་པ་གཅིག་སྟེ། འཁོར་བ་བདག་
དང་གཞན་དུ་རྟོག་པས་རིས་སུ་ཆོད་པ་ལ་སངས་རྒྱས་ཀྱི་ཐུགས་རྗེ་བདག་དང་
གཞན་དུ་དམིགས་པ་མེད་པ་ཉི་མ་ལྟ་བུར་བསྐྱེད་ནས་འགྲོ་དོན་མཛད་པའོ། །གསུམ་
པ་ནི། དམིགས་མེད་ཉི་མ༔ ཞེས་རྐང་པ་གཅིག་སྟེ། རང་རིག་ཡེ་ནས་སྒྲིབ་གཡོག་
དང་བྲལ་བར་རང་གསལ་དུ་གནས་པ་དཔེར་ན་ཉི་མའི་སྙིང་པོ་གསལ་བྱེད་གཞན་
རྐྱེན་ལ་ལྟོས་མི་དགོས་པ་གསལ་བའི་སྙིང་པོར་གནས་པ་ལྟ་བུའོ། །
བཞི་པ་ནི། བདག་འཛིན་རྟོག་པའི༔ རྐང་པ་གཉིས་སྟེ། སེམས་ཉིད་སྒྲིབ་
གཡོག་དང་བྲལ་བར་གནས་པ་མ་ཤེས་པ་
པ་ཤེས་པའི་བདག་འཛིན་རྟོག་པས་བསྒྲིབས་པའི་
མ་རིག་པའི་སེམས་ཅན་རྣམས་མེ་ལོང་ཡེ་ཤེས་
ཤེས་སྒྲིབ་མེད་རང་གསལ་ཁྱབ་བདལ་
ཀུན་སྙོམས་དབྱིངས་སུ་གྲོལ་བར་མཛད་པའོ། །ལྔ་པ་ནི། འདས་པ་གཟུང་འཛིན་
ཞེས་པ་ནས་ལེའུ་སྟེ་ལྔ་པའོ། །
33



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཞེས་ཀྱི་བར་སྟེ། གཟུང་འཛིན་དང་བྲལ་བའི་ངང་ཉིད་དོན་གྱི་ཐིག་ལེ་དམིགས་
པ་མེད་པ་ལས་ཐུགས་རྗེ་ཉི་མ་དང་འདྲ་བའི་མཁའ་འགྲོ་ལྔར་འབྱུང་བ་དེ་དག་
ལའང་སྤྲོས་ཚུལ་དཀྱུས་བཞིན་ལ་ཐུགས་རྗེ་དམིགས་སུ་མེད་པར་འགྲོ་དོན་མཛད་
པའོ། །ཞེས་བཀའ་སྩལ་ཏོ། །གསང་མཆོག་མཐར་ཐུག་མ་རྒྱུད་ཐུགས་རྗེ་ཉི་མའི་
འབྲས་བུ་རྫོགས་སངས་རྒྱས་པའི་རྒྱུད་ལས་དབྱིངས་ཀྱི་ཡུམ་ལྔས་འགྲོ་དོན་མཛད་
པའི་ལེའུ་སྟེ་ལྔ་པའི་དོན་བཀྲོལ་བའོ། །
བཞི་པ་ལ་ཞུ་ལན་གཉིས་ལས། དང་པོ་ནི། ཀློང་གི་ཡུམ་ཆེན་ལྔས་ཞུས་སམ་
གསོལ་པ། འབྲས་བུ་རྫོགས་སངས་རྒྱས་པའི་རྒྱུད་ལས་རྟགས་ཀྱི་ཐིག་ལེ་བཤད་
དུ་གསོལ། ཞེས་ཞུས་པའོ། །གཉིས་པ་ནི། དེ་ལ་ཀུན་ཏུ་བཟང་པོས་བཀའ་སྩལ་པ།
རྟགས་ཀྱི་ཐིག་ལེ་མཚོན་པ་མྱ་ངན་འདས། ཞེས་པ། སོགས་ཤློ་ཀ་གཅིག་གིས་མདོར་
བསྟན་པའོ། །
རྒྱས་པར་བཤད་པ་ལ་ལྔ་སྟེ། རྟགས་ཀྱི་ཀློང་གི་དོན་དང་། ཐིག་ལེ་ཐུགས་རྗེ་
དང་། མཚོན་པ་གཉུག་མ་དང་། མྱ་ངན་ལས་འདས་པ་དང་
། འདས་པར་མཁའ་
འགྲོས་འགྲོ་དོན་རྒྱུན་ཆད་མེད་པར་མཛད་པ་བསྟན་པའོ། །དང་པོ་ནི། རྟགས་ཀྱི་
ཀློང་གི༔ ཞེས་རྐང་པ་གཅིག་སྟེ། ཀུན་འབྱུང་ཀློང་ཡངས་ཆེན་པོ་ཕྱི་དང་ནང་མེད་
པ་ལས་རོལ་པ་འགགས་མེད་དུ་ཤར་བ་ཀློང་གི་ཡུམ་ཆེན་ལྔ་རུ་འབྱུང་བའོ། །གཉིས་
པ་ནི། ཐིག་ལེ་ཆུ་བོ༔ །ཞེས་རྐང་པ་གཅིག་སྟེ། འཁོར་བ་རྒྱུན་ཆད་མེད་པ་ཆུ་བོ་
ལྟ་བུ་ལ་ཐུགས་རྗེ་ཡང་རྒྱུན་ཆད་མེད་པ་ཆུ་བོ་འདྲ་བར་བསྐྱེད་ནས་འགྲོ་དོན་མཛད་
པའོ། །གསུམ་པ་ནི། མཚོན་པ་ཐུགས་རྗེ༔ ཞེས་རྐང་པ་གཅིག་སྟེ། རང་རིག་
གཉུག་མ་ཉིད་ཀྱི་ངོ་བོ་ཡེ་ནས་རྒྱུན་མེད་དུ་གནས་པ་དཔེར་ན་ཆུ་བོ་ཆེན་པོ་རྒྱུན་
འཆད་མེད་པ་ལྟར་རྩོལ་མེད་རང་གནས་ཆེན་པོའོ། །བཞི་པ་ནི། མྱ་ངན་འདས་
332



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
པ༔ ཞེས་རྐང་པ་གསུམ་སྟེ། འཁོར་བའི་རྟོག་འཛིན་འཁྲུལ་པའི་དྲི་མ་ཐམས་
ཅད་སོ་སོར་ཡེ་ཤེས་ཆུ་བོས་ཡོངས་སུ་བཀྲུས་ཏེ་གཉུག་མ་རྒྱུན་མེད་ངང་དུ་གྲོལ་
བར་མཛད་པའོ། །ལྔ་པ་ནི། འདས་པའི་ཀློང་དུ༔ ཞེས་པ་ནས་ལེའུ་སྟེ་དྲུག་
པའོ། །ཞེས་ཀྱི་བར་ཏེ། སེམས་ཉིད་ཀྱི་ཀློང་ལས་ཐུགས་རྗེའི་རྒྱུན་མ་འགགས་
པས་རྟགས་ཀྱི་ཐིག་ལེ་ལས་འབྱུང་བའི་ཐུགས་རྗེ་ཆུ་བོ་འདྲ་བའི་མཁའ་འགྲོ་ལྔར་
འབྱུང་བ་ལ། དེ་དག་རེ་རེ་ལའང་གོང་ལྟར་འཕྲོས་ཏེ་ཐུགས་རྗེ་རྒྱུན་ཆད་མེད་
པར་འགྲོ་དོན་མཛད་པའོ། །ཞེས་བཀའ་སྩལ་ཏོ། །གསང་མཆོག་མཐར་ཐུག་མ་
རྒྱུད་ཐུགས་རྗེ་ཉི་མའི་འབྲས་བུ་རྫོགས་སངས་རྒྱས་པའི་རྒྱུད་ལས། ཀློང་གི་ཡུམ་
ལྔས་འགྲོ་དོན་མཛད་པའི་ལེའུ་སྟེ་དྲུག་པའི་དོན་བཀྲོལ་བའོ། །
༈ གཉིས་པ་མ་རྟོགས་སེམས་ཅན་འཁྲུལ་ཚུལ་ཞར་བྱུང་དུ་བསྟན་པ་ལ།
གཞིའི་ཡེ་ཤེས་ཀྱི་སྣང་བ་ཕྱིར་ཤར་དུས་ཐུགས་རྗེའི་རྩལ་ཤེས་པ་ཡུལ་ལ་དཔྱོད་ནུས་
སུ་རང་ཤར་བ་དེ་མ་རིག་གསུམ་གྱི་སྦུབས་སུ་ཚུད་ནས་རྐྱེན་བཞིའི་དམིགས་པ་མ་
དག་པའི་ཆ་ལས་སེམས་ཅན་དུ་འཁྲུལ་པ་སྟེ། མ་རིག་པ་དེ་གཞི་ལ་མེད་ཀྱང་རིག་
པ་ལ་ལྟོས་པའི་མ་རིག་པ་ཡོད་དེ། རིག་པ་རང་མ་རིག་པ་མ་ཡིན་ཡང་དེ་ལས་གཞན་
པའི་མ་རིག་པ་མེད་ལ། དེའི་ཉམས་སམ་རྣམ་པ་ལ་ཡོད་དེ། ལུང་ལས། མ་རིག་
པ་ཉིད་རིག་ཙ་ན།། རིག་པའི་ཡེ་ཤེས་རང་ལ་ཤར།། ཞེས་གསུངས་སོ། །མ་རིག་པ་
གསུམ་ནི། རིག་པ་རང་གིས་རང་ངོ་མ་ཤེས་པའི་ཆ་ནས་རྒྱུ་བདག་ཉིད་གཅིག་པའི་
མ་རིག་པ་ཞེས་བྱ་སྟེ། རིག་པ་རང་མ་རིག་པའི་ཆ་དང་བཅས་པའོ། །རང་ངོ་མ་
ཤེས་པས་ཡུལ་སྣང་ཤར་དུས་ལུང་མ་བསྟན་གྱི་ཤེས་པ་སྐྱེ་རུང་གི་ཆ་ནས་རྒྱུ་ལྷན་
ཅིག་སྐྱེས་པའི་མ་རིག་པ་ཞེས་བྱ་སྟེ་རིག་པའི་ཡེ་ཤེས་དང་གཞི་ལྷན་ཅིག་སྐྱེས་
པའོ། །རང་སྣང་ཤར་དུས་གཞན་དུ་དཔྱོད་པའི་རྟོག་པ་ཆེས་ཕྲ་བ་ནས་རགས་པར་
333



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཤར་བ་རྐྱེན་ཀུན་དུ་བརྟག་པའི་མ་རིག་པ་ཞེས་བྱ་སྟེ། ཡུལ་ཐ་དད་སྣང་བ་ལ་སོ་སོར་
ཀུན་དུ་བརྟག་དཔྱོད་བྱེད་པ་སྐྱེས་པའོ། །དེ་གསུམ་ཤེས་པ་གཅིག་ལ་ལྡོག་པ་ཐ་
དད་ངོ་བོ་གཅིག་པ་ཡིན་ནོ། །རིག་པའི་རང་རྩལ་རང་སྣང་དུ་ཤེས་ནས་ཕྱིས་འཁྲུལ་
རྐྱེན་མི་བྱེད་དེ་རང་སྣང་ལ་རང་སྣང་ལས་གཞན་དུ་དམིགས་པ་མི་སྐྱེ་བའོ། །དེ་
ཉིད་འཁྲུལ་པ་གཞིར་དག་ཅེས་བྱ་སྟེ་འཁྲུལ་པ་རིག་པས་རིག་པའི་རང་ངོར་དག་
པའོ། །རྐྱེན་བཞི་ནི། མ་རིག་པ་དེ་གསུམ་ནི་རྒྱུ་ཡི་རྐྱེན་ཡིན་ཏེ། གཞི་སྣང་དེ་རང་
ལས་བྱུང་བ་མ་ཤེས་པའོ། །རང་འོད་ཕྱི་ཤར་བ་དམིགས་པའི་རྐྱེན་ཏེ་ཡུལ་ཅན་
དུ་གཟུང་བའོ། །རྟོག་དཔྱོད་དུ་སོང་བ་བདག་པོའི་རྐྱེན་ཏེ་བདག་དང་གཞན་དུ་
རྟོག་པའོ། །མ་རིག་གསུམ་དང་རྐྱེན་གསུམ་དུས་མཚུངས་པ་དེ་མ་ཐག་པའི་རྐྱེན་
ཏེ་ཀུན་མཚམས་སྦྱར་བས་འཁྲུལ་པ་དངོས་སུ་བྱུང་བའོ། །ཀུན་བརྟགས་ཀྱི་མ་
རིག་པ་དེ་ལ་བརྟེན་ནས་མིང་བཞིའི་ཕུང་པོ་གྲུབ་སྟེ། དམིགས་པས་རིག་པ་རྣམ་
ཤེས་ཀྱི་ཕུང་པོ། བདེ་སྡུག་ཉམས་སུ་མྱོང་བ་ཚོར་བའི་ཕུང་པོ། རྣམ་པར་གཡོ་བ་
དང་བཅས་པ་འདུ་བྱེད་ཀྱི་ཕུང་པོ་མཚན་མར་འཛིན་ཞིང་ཐ་སྙད་འདོགས་པ་
འདུ་ཤེས་ཀྱི་ཕུང་པོ་དང་བཞི་འབྲེལ་ནས་དཔེར་ན་ཁྱི་འཕྱན་བདག་པོས་སྟོར་བ་
ལྟར་གྱུར་ནས་སྐྱེ་སྒོ་ཐམས་ཅད་ཀྱི་སྒོར་ཉུལ་བས། འདོད་ཁམས་སུ་འཁྲུལ་པོ་ན་
ལས་ཀྱི་རླུང་གིས་རྟ་དང་མངལ་དུ་འཕངས་པས་ལས་འཕྲོ་དང་མཐུན་པའི་གཟུགས་
སུ་གྲུབ་སྟེ་ཕུང་པོ་ལྔའི་ངོ་བོར་གྲུབ་ལ། དེས་ཡུལ་ཡིད་འོང་མི་འོང་བར་མ་གསུམ་
རང་གཞན་གཉིས་ཀྱི་ཡོན་ཏན་གྱི་ཆར་གྱུར་པ་གཉིས་དང་ལྔ་ལ་བརྟེན་ན་
ལྔ་ཁ་ཚང་དུ་སྤྱོད་པས་རྒྱུ་དྲུག་ཏུ་གྲུབ་སྟེ་སྡུག་བསྔལ་སྣ་ཚོགས་ཉམས་སུ་མྱོང་
བའོ། །དེ་ལྟར་མ་དག་སེམས་ཅན་རྣམས་འཁོར་བ་ལུགས་ནས་ཐོན་ནས་འཁྲུལ་
པའི་ཚེ་ནའང་སྐྱེ་བའི་སྲིད་པའི་ལུས་སུ་མངོན་པར་མ་གྲུབ་ཀྱི་བར་དང་། འཆི་
ཉིན་ནས་དུག་
334
：



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བའི་སྲིད་པའི་ལུས་དང་བྲལ་བ་ན་ཡེ་ཤེས་ཀྱི་སྣང་བ་དང་བཅས་ཀྱང་ངོ་མ་ཤེས་
ནས་འཁྲུལ་རྐྱེན་ལས་གྲོལ་རྐྱེན་གྱིས་ཕན་མ་གདགས་པར་འཁོར་བའི་རྒྱ་མཚོར་
སྡུག་བསྔལ་ཆུ་བཞིའི་རྦ་ལ་གཡེངས་ནས་ཐར་པའི་སྐམ་ས་དང་བྲལ་བའོ། །དག་
བདོ་བ་སྲིད་པར་འཇུག་པའི་ཚུལ་ཡང་དེ་ལྟར་ནའང་རང་སྣང་ལ་རང་སྣང་དུ་
གོམས་པར་བྱས་པའམ། བྱེད་པ་དང་རྟོགས་པའི་མཐུས་སྐྱེ་བ་གཅིག་གམ་བརྒྱུད་
མས་རང་སྣང་ལ་རང་སྣང་དུ་གོམས་ཏེ་འཁྲུལ་པ་རང་ངོར་དག་ནས་མངོན་པར་
བྱང་ཆུབ་ཐོབ་པའོ། །དག་པ་གཤེན་རབ་ཀྱི་རིག་པའི་ཡེ་ཤེས་སྲིད་པར་འཇུག་
པ་ནི་ཐུགས་རྗེ་ཡས་སྤྲུལ་གྱིས་འགྲོ་དོན་དུ་སྤྲུལ་སྐུར་འབྱོན་པ་སྟེ། དེ་དག་གི་དོན་
དང་སྣང་བ་ཕྱི་དང་སྲིད་པ་ནང་གཉིས་ཀྱིས་བསྡུས་པའི་སྣོད་བཅུད་ཀྱི་བཀོད་པ་
གྲུབ་ཚུལ་ལ་སོགས་པ་སྣང་སྲིད་ཐིག་ལེའི་རྩ་བ་དང་འགྲེལ་པ་ལས་རྟོགས་པར་
བྱ་དགོས་སོ། །
གསུམ་པ་ཐུན་འབྲས་དབྱིངས་གྲུབ་ལ་གཉིས་ཏེ། ལམ་སྤྱིའི་དོན་དང་།
བཤད་བྱ་རང་གི་དོན་ནོ། །འབྲས་བུ་བསྟན་པའི་སྐབས་འདིར་འབྲས་བུ་ལམ་དུ་
གཡར་ནས་མ་དག་སེམས་ཅན་དང་དག་བདོ་རྟོགས་ལྡན་གཉིས་ཀྱིས་འཁྲུལ་པ་
ལུགས་ནས་ཐོན་པ་བཞིན་འཁྲུལ་པ་ལུགས་ལྡོག་ཀྱི་ཚུལ་དུ་བསྒོམ་ནས་གྲོལ་བ་མཐར་
ཕྱིན་བྱེད་པའི་ལམ་གྱི་ཁྱད་པར་གཤེན་རྒྱལ་བ་དང་ཡེ་ཉིད་པ་དང་ཁྱད་པར་བ་
དང་རྫོགས་ཆེན་པ་བཞི་འདིར་འཆད་འགྱུར་གྱི་ཐིག་ལེ་བཞི་པོའི་བརྗོད་བྱ་ཡིན་
ཏེ། འདི་ཉིད་ལས། ཡེ་ཉིད་གཤེན་རྒྱལ་ཁྱད་པར་རྫོགས་ཆེན་པ།། བགྲོད་བྱ་ཐེག་
པའི་ངོས་ནས་དེ་ལྟར་རོ། །ཞེས་གསུངས་སོ། །དེ་དག་ཀྱང་ཕྱག་ཆེན་པའི་ལུགས་
དང་སྦྱར་ན་རྩེ་གཅིག་རོ་གཅིག་སྤྲོས་བྲལ་སྒོམ་མེད་དང་མཐུན་ཏེ། གོམས་སྟོབས་
ཀྱི་ཁྱད་པས་རྒྱུན་སྒོམ་ངང་སྒོམ་ཀློང་སྒོམ་བླ་མེད་བཞིའི་རྟོགས་ཚད་བཤད་པ་
3:35



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
*ཐམས་
འདུག་པའི་ཕྱིར་རོ། །སྒོམ་སྟོབས་ཀྱི་གོམས་ཚད་དེ་ལྟར་ཡིན་ནའང་ལྟ་ཁམས་ཆེ་
ཆུང་གི་ཁྱད་པར་ཡོད་དེ། ཕྱག་ཆེན་པས་རིག་པ་རྩེ་གཅིག་པའི་སྟེང་ནས་གོམས་
པ་བསྐྱེད་པ་དང་། མ་ཟད་དེ་དག་ཀྱང་བློའམ་སེམས་ཀྱི་དྲི་མའི་དག་བྱ་དང་བཅས་
པའི་སྒོམ་པ་ཡིན་ལ། འདིར་གཤེན་རྒྱལ་བས་བོན་ཐམས་ཅད་གདོད་ནས་རིག་
པའི་རང་རྩལ་ཡེ་ཤེས་ཀྱི་རང་མདངས་དོན་ལ་སྣང་མེད་གཞུག་མ་ཉིད་རྒྱུན་སྒོམ་
གྱི་སྒོམ་པས་གོམས་པ་བསྐྱེད་ཅིང་ཉམས་སུ་ལེན་པ་དང་། ཡེ་ཉིད་པས་བོན་ཐམས་
ཅད་རང་བཞིན་གྱི་ངོ་བོ་མ་གྲུབ་པར་ཀློང་ཆེན་ཡངས་པ་ཆེན་པོ་ལས་གཞན་དུ་
སྣང་བ་འགའ་ཡང་མེད་པ་ངང་གི་སྒོམ་པས་གོམས་པ་བསྐྱེད་ཅིང་ཉམས་སུ་ལེན་
པ་དང་། ཁྱད་པ་བས་བོན་ཐམས་ཅད་ངོ་བོ་མ་གྲུབ་རང་བཞིན་མ་འགགས་ཡེ་
ནས་སྤང་བླང་བསལ་བཞག་མེད་པར་ཡེ་གྲོལ་ཡེ་སྟོང་ཡེ་ཀློང་གི་སྒོམ་པས་གོམས་
པ་བསྐྱེད་ཅིང་ཉམས་སུ་ལེན་པ་དང་། རྫོགས་ཆེན་པས་རིག་པའི་མཐོང་སྒོ་མངོན་
སུམ་དུ་ཕྱེ་ནས་སྐུ་གསུམ་ལམ་སྣང་དུ་ཁྱེར་ལ་བོན་ཐམས་ཅད་རང་བཞིན་འོད་གསལ་
གྱི་དབྱིངས་སུ་ལ་བཟླ་བ་བླ་མེད་ཀྱི་སྒོམ་པས་དེའི་དོན་ལ་གོམས་པ་བསྐྱེད་ཅིང་
ཉམས་སུ་བླངས་པས་རྟོགས་ཚད་དང་ལྡན་པ་འབྱུང་བའི་ངེས་པ་ནི་འདི་ཉིད་
ལས། རྒྱུན་སྒོམ་ངང་སྒོམ་ཀློང་སྒོམ་བླ་ན་མེད།། རྟོགས་པའི་ཚུལ་གྱི་ངོས་ནས་དེ་
ལྟར་འཆར།། ཞེས་སོ། །ཁྱད་པར་ཆེ་ཆུང་དེ་ཙམ་དུ་བྱུང་བས་ན་འདི་རྫོགས་ཆེན་
པའི་ལུགས་དང་སྦྱར་ན་སེམས་ཀློང་མན་ངག་ཐོད་བརྒལ་བཞིའི་ལམ་གྱི་དངོས་
གཞི་དང་མཐུན་པས་དགོངས་པ་གཅིག་ཏུ་གནས་སོ། །
གཉིས་པ་བཤད་བྱ་རང་གི་དོན་ལ་ཞུ་ལེན་གཉིས་ལས། དང་པོ་ནི། ཐུགས་
རྗེ་ཚད་མེད་ཡུམ་གྱིས་ཞུས་པ་ནི། འབྲས་བུ་རྫོགས་སངས་རྒྱས་པའི་རྒྱུད་ལས་ཐུན་
འབྲས་དབྱིངས་སུ་གྲུབ་པར་རིག་པའི་ཐིག་ལེ་བཤད་དུ་གསོལ། ཞེས་ཞུས་པའོ། །གཉིས་
336



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
པ་ནི། དེ་ལ་ཀུན་ཏུ་བཟང་པོས་བཀའ་སྩལ་པ།། རིག་པའི་ཐིག་ལེ་གསལ་ལ་རང་
བཞིན་མེད།། ཅེས་པ་སོགས་རྐང་པ་གསུམ་གྱིས་མདོར་བསྟན་ནས། རྒྱས་བཤད་
ལ་ལྔ་སྟེ། རིག་པ་རྟོག་མེད་སྤྲོས་བྲལ་དུ་ངོ་སྤྲད། ཐིག་ལེ་ཉག་གཅིག་དོན་ལ་མ་
བཅོས་པར་བཞག །གསལ་བ་ཡུལ་སྣང་རང་བཞིན་མེད་པར་རྩལ་སྦྱོང་། རང་
བཞིན་ཡུལ་མེད་མཚོན་བྲལ་ལས་མི་འདའ། དྲོད་ཚད་དང་འབྲས་བུའི་དོན་བསྡུ་བའོ། །
དང་པོ་ནི། དང་པོ་གསང་མཆོག༔ ཅེས་བློ་ཀ་གཅིག་སྟེ། རང་རིག་པའི་ཡེ་
ཤེས་ཡེ་ནས་རྟོག་པ་ཐམས་ཅད་དང་བྲལ་བར་གནས་ཏེ་འདས་མ་འོང་ད་ལྟའི་སྤྲོས་
པ་བཅད་ཅིང་རིག་པ་རང་གི་ངོ་བོ་ཡེ་ནས་འགགས་མེད་རང་གསལ་རྟོག་བྲལ་རྗེན་
པ་ཡེ་དག་ལ་ཡང་
ཀ་ལ་ཡང་དག་གི་དག་པ་གཉིས་ལྡན་དུ་གནས་སོ། །དེ་ཉིད་མ་བཅོས་མ་
བསླད་སོ་མ་ལྷུག་བཞག་ཁོ་ནས་འགྲུབ་པར་འགྱུར་བ་མེད་པའོ། །ལས་དང་པོ་
བ་དག་དེའི་ངང་ངམ་ཐོག་ཏུ་རིག་པ་རྩེ་གཅིག་ཏུ་ཐུན་དུ་བཅད་ནས་བསྒོམ་
པའོ། །གཉིས་པ་ནི། ཐིག་ལེ་ཉག་གཅིག༔ ཅེས་རྐང་པ་གསུམ་སྟེ། འཁོར་འདས་
ཐམས་ཅད་ཀྱི་བྱེད་པོ་འམ་རྩ་བ་རང་སེམས་ཡིན་ལ་རང་སེམས་ཐིག་ལེ་ཉག་གཅིག་
འཁོར་འདས་གང་གི་མཐས་མ་རེག་ལ། སྐྱོན་ཡོན་ལ་སོགས་པས་གོས་པ་མེད་
ཅིང་བར་མེད་ཟང་ཐལ་དུ་གནས་པ་ཉིད་བོན་སྐུའི་ངོ་བོ་སྟེ་རང་བྱུང་གཞིའི་ཡེ་
ཤེས་མཐའ་བྲལ་ནམ་མཁའ་དག་པའི་ངོགས་བཞིན་ལ། རང་རིག་པའི་ཡེ་ཤེས་
རང་གསལ་སྒྲིབ་གཡོག་བྲལ་བ་ཉི་ཟླ་ལྟར་ཤར་བས་གཞི་རིག་དབྱེར་མེད་ཀྱི་སྟེང་
དུ་མ་བཅོས་པར་བཞག་པའོ། །གསུམ་པ་ནི། རང་རིག་གསལ་བའི༔ ཞེས་ཐོ་ཀ་
གཅིག་སྟེ། ཚོགས་དྲུག་ཡུལ་གྱི་སྣང་བ་མ་བཅོས་མ་བསླད་རང་གསལ་འདི་ཉིད་
དོན་ལ་གྲུབ་པ་མེད་ལ། རང་བཞིན་སྣང་ཚུལ་གོ་མ་འགགས་པའི་རང་རིག་རང་
གསལ་ལམ་བདེ་བ་ཆེན་པོ་རྟོག་མེད་ཡེ་ཤེས་ཀྱི་ངང་
ངང་དུ་ཅོག་གིས་བཞག་ཅིང་གང་
37



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡང་རིག་པའི་རང་རྩལ་དུ་གསལ་གདབ་ལ་བསྒོམས་པས། སྤྲིན་བར་གྱི་ཉི་མ་
བཞིན་དུ་ཡེ་ཤེས་ཀྱི་སྣང་བ་དུམ་བུ་ནས་རྩལ་སྣང་ཕྱོགས་མེད་དུ་ནགས་ལ་མེ་ཤོར་
ལྟར་འཆར་བར་འགྱུར་བའོ།། བཞི་པ་ནི། རང་བཞིན་མེད་པ༔ ཞེས་རྐང་པ་གཉིས་
ཏེ། ཕྱི་སྣང་བ་ནང་སྒྱུ་ལུས་བར་རྣམ་རྟོག་ལ་སོགས་པ་གང་ཡང་དོན་ལ་རང་བཞིན་
མེད་པ་ནམ་མཁའ་གཡའ་དག་པ་ལྟར་མཚན་མེད་དཔེ་འདས་སུ་ངོ་བོ་རྗེན་པའི་
སྟེང་དུ་ཅོག་གིས་བཞག་ལ་དེའི་དོན་ལས་མི་འདའ་བའོ། །ལྔ་པ་ནི། རྩེ་གཅིག་
འཆར་ཞེས་པ་ནས་ལེའུ་སྟེ་བདུན་པའོ། །ཞེས་ཀྱི་བར་ཏེ། དེ་ལྟར་བསྒོམས་པས་
གང་ཤར་རིག་པའི་རང་རྩལ་དུ་གྲོལ་ནས་ཕར་སྤྲོ་ཚུར་ལྡོག་གི་རྟོག་འགྱུའི་རྒྱུན་
ཆད། ཕ་བསད་མི་དང་འཕྲད་ཀྱང་ཁྲོ་བ་མི་སྐྱེ་བར་རང་སྣང་གི་གསལ་ཆ་མ་འགགས་
པའི་ཆོ་འཕྲུལ་ཤེས། ཡུལ་མེད་རང་གསལ་ལ་རྩེ་གཅིག་ནས་གོམས་པ་བསྐྱེད་པས་
མཐར་ཐུག་སྤྲུལ་སྐུའི་ས་ནོན་པར་འགྱུར་བ་སྟེ་འདི་ཉིད་ལས། སྤྲོས་པའི་མཐའ་
ཆད་འགྱུ་བ་རང་བཞིན་སངས། ཞེ་སྡང་གཏན་ཞི་འཁྲོ་བའི་ས་བོན་མེད། ཅེས་
སོ། །གསང་མཆོག་མཐར་ཐུག་མ་རྒྱུད་ཐུགས་རྗེ་ཉི་མའི་འབྲས་བུ་རྫོགས་སངས་
རྒྱས་པའི་རྒྱུད་ལས་ཡེ་ཤེས་ངོས་བཟུང་རྩེ་གཅིག་བདེ་ཆེན་ངང་ལ་ཅོག་གིས་བཞག་
པའི་ལེའུ་སྟེ་བདུན་པའི་དོན་བཀྲོལ་བའོ། །
བཞི་པ་ངང་འབྲས་དབྱིངས་གྲུབ་ལ་ཞུ་ལན་གཉིས་ལས། དང་པོ་ནི།
བྱམས་པ་ཚད་མེད་ཡུམ་གྱིས་ཞུས་པ་ནི། འབྲས་བུ་རྫོགས་སངས་རྒྱས་པའི་རྒྱུད་
ལས་ངང་འབྲས་དབྱིངས་སུ་གྲུབ་པ་ཡེ་ཉིད་ཐིག་ལེ་བཤད་དུ་གསོལ། ཞེས་ཞུས་
པའོ། །གཉིས་པ་ནི། དེ་ལ་ཀུན་ཏུབཟང་པོས་བཀའ་སྩལ་པ། ཡེ་ཉིད་ཐིག་ལེ་གསལ་
བ་དེ་བཞིན་ཉིད།། ཅེས་པ་སོགས་རྐང་པ་གསུམ་གྱིས་མདོར་བསྟན་པ་དཀྱུས་ལྟར་
རོ། །རྒྱས་བཤད་ལ་ལྔ་སྟེ།། ཡེ་ཉིད་གསང་བ་ཀློང་ཆེན་ངོ་སྤྲད།། ཐིག་ལེ་བདེ་ཆེན་
338



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བོན་ཉིད་རང་མདངས་བསྟན།། གསལ་བ་ཡུལ་སྣང་སྤྲོས་མེད་དུ་སྦྱོང་།། དེ་བཞིན་
ཉིད་རྟོག་མེད་སྤྲོས་བྲལ་དུ་ལུང་མནན། དྲོད་ཚད་འབྲས་བུའི་མཐའ་བསྡུ་བའོ། །དང་
པོ་ནི། ཡེ་ཉིད་གསང་བ༔ ཞེས་རྐང་པ་གསུམ་སྟེ། རང་རིག་ཡེ་ཤེས་ཡེ་ནས་འབད་
རྩོལ་ལས་འདས་ཤིང་རང་ལ་གནས་པ་སྤང་ཐབས་དང་བྲལ་བའི་ཡེ་སྟོང་མཐའ་
བྲལ་བདེ་བ་ཆེན་པོ་དེའི་ཀློང་དུ་ཕྱི་སྣང་བ་མཚན་མ་ངང་དྭངས། ནང་སྒྱུ་ལུས་
རང་བཞིན་འོད་གསལ། བར་འགྱུ་བ་རྟོག་མེད་རང་སངས་སུ་རང་དག་ནས་
རང་བཞིན་གྱི་འོད་གསལ་དུས་གསུམ་འཕོ་འགྱུར་བྲལ་བའི་ངང་ལ་གནས་
པའོ། །གཉིས་པ་ནི། ཐིག་ལེ་རང་བྱུང་༔ ཞེས་རྐང་པ་གཉིས་སྟེ། འདི་ལྟར་སྣང་
བ་ཐམས་ཅད་གཞིའི་ཡེ་ཤེས་བདེ་བ་ཆེན་པོའི་ཀློང་ནས་རང་རིག་ཡེ་ཤེས་ཀྱི་རང་
རྩལ་ལས་ཤར་བའི་སྣང་བ་འོད་པོ་ཆེ་གཉུག་མ་ཉིད་ཀྱི་རང་མདངས་ལ་རྟོག་
པས་མ་བསླད་པར་ངང་དྭངས་རྗེན་པ་རྟོག་མེད་དུ་ཕྱལ་ལེར་བཞག་ལ་བསྒོམ་
མོ། །གསུམ་པ་ནི། རང་བྱུང་ཡེ་ཤེས༔ ཞེས་རྐང་པ་གསུམ་སྟེ། དེ་དག་ཀྱང་སྣང་
ཆ་མ་འགགས་པའི་ངོས་ནས་ལྷག་ལྷག་གསལ་ཡང་སྟོང་ཆ་མ་གྲུབ་པའི་ངོས་ནས་
གསལ་བའི་སྙིང་པོ་སྟོང་ཉིད་ལས་མ་འདས་ཤིང་གསལ་སྟོང་གཉིས་མེད་བདེ་བ་
ཆེན་པོ་སྤྲོས་པ་དང་བྲལ་བའི་སྟེང་དུ་ཅོག་གིས་བཞག་ནས་བསྒོམ་པའོ། །བཞི་པ་
ནི། དེ་བཞིན་ཉིད་ནི༔ ཞེས་བློ་ཀ་གཅིག་དང་རྐང་པ་གཉིས་ཏེ། གསལ་སྟོང་བདེ་
བ་ཆེན་པོ་ནམ་མཁའ་ལྟ་བུའི་ངང་དུ་མཚན་མའི་རྣམ་རྟོག་ཐམས་ཅད་ཞི་ནས་སྤྲོས་
པ་དང་དངོས་མཚན་གྱི་རྟོག་པས་རྡུལ་ཙམ་ཡང་མ་གོས་ཤིང་གོས་པ་མེད་པར་ལུང་
མནན་ལ་ངང་གིས་ཡེ་ཤེས་གཉུག་མའི་རྒྱུན་ཐག་བསྲིང་ཞིང་བསྒོམས་པས་སྤྲོས་
བྲལ་གཏད་མེད་རང་ཡན་རྒྱ་འབྱམས་ལ་ཡེ་ཤེས་རྩེ་རྒྱལ་གཉེན་པོ་དང་འབད་རྩོལ་
ལས་རང་བཞིན་གྱིས་འདས་ནས་ཀུན་བཟང་གི་ཐུགས་དགོངས་དང་དབྱེར་མེད་
339



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའོ། །ལྔ་པ་ནི། རང་ལ་རྫོགས་པ་ཞེས་པ་ནས་ལེའུ་སྟེ་བརྒྱད་པའོ། །ཞེས་ཀྱི་བར་
ཏེ། ཐམས་ཅད་བདེན་མེད་དུ་རྟོགས་ནས་འཇིག་རྟེན་གྱི་འདོད་བྱ་བརྒྱད་པོ་ལ་
ཞེན་པ་ལོག་པ་དང་། ངོ་བོའི་སྟེང་ནས་ཡེ་སྟོང་རྩོལ་བྲལ། རང་བཞིན་གྱི་སྟེང་ནས་
རང་གསལ་རྗེན་པ། གཉིས་མེད་ཀྱི་སྟེང་ནས་སྟོང་གསལ་ལྷན་ནེ་བ་དེ་ལ་ཉིན་ས་
ལེ་མཚན་ཡལ་ལེར་གནས་པས་གཏི་མུག་སངས། གཉིད་ཀྱང་འོད་གསལ་དུ་འཆར་
བས་རྫོགས་སྐུའི་ས་ནོན་པར་འགྱུར་བ་སྟེ། འདི་ཉིད་ལས། འབྲས་བུའི་དྲོད་ཚད་
འདོད་བརྒྱད་ཞེན་པ་ལོག །གཏི་མུག་རྩད་ཆོད་རྒྱུན་དུ་འོད་གསལ་འཆར།། ཞེས་
སོ། །གསང་མཆོག་མཐར་ཐུག་མ་རྒྱུད་ཐུགས་རྗེ་ཉི་མའི་འབྲས་བུ་རྫོགས་སངས
རྒྱས་པའི་རྒྱུད་ལས་རྣམ་རྟོག་གཞི་ལ་དྭངས་པ་སྤྲོས་བྲལ་དུ་ལུང་ནོན་པའི་ལེའུ་སྟེ་
བརྒྱད་པའི་དོན་བཀྲོལ་བའོ། །
ལྔ་པ་ཀློང་འབྲས་དབྱིངས་གྲུབ་ལ་ཞུ་ལན་གཉིས་ལས། དང་པོ་ནི། དགའ་
བ་ཚད་མེད་ཡུམ་གྱིས་ཞུས་པ་ནི། འབྲས་བུ་རྫོགས་སངས་རྒྱས་པའི་རྒྱུད་ལས་ཀློང་
འབྲས་དབྱིངས་སུ་གྲུབ་པ་བསམ་གཏན་ཐིག་ལེ་བཤད་དུ་གསོལ། ཞེས་ཞུས་
པའོ། །གཉིས་པ་ནི། དེ་ལ་ཀུན་ཏུ་བཟང་པོས་བཀའ་སྩལ་པ། བསམ་གཏན་ཐིག་
ལེ་བདེ་བའི་ངང་ལ་གནས། ཞེས་པ་སོགས་རྐང་པ་གསུམ་གྱིས་མདོར་བསྟན་ནས།
རྒྱས་བཤད་ལ་ལྔ་སྟེ། བསམ་གཏན་རང་བྱུང་ཡེ་ཤེས་ལྟ་བ་ངོ་སྤྲད། ཐིག་ལེ་བདེ་
ཆེན་མ་བཅོས་སྒོམ་པ་བསླབ། གང་ཤར་བདེ་སྟོང་བོན་སྐུའི་རོལ་པ་ཁྱེར། དེ་ཡི་
ངང་ལས་མི་འདའ་བའི་དམ་བཅའ། དྲོད་ཚད་དང་འབྲས་བུའི་མཐའ་བསྡུ་
བའོ། ༈ །དང་པོ་ནི། བསམ་གཏན་གསང་བའི༔ ཞེས་བློ་ཀ་གཅིག་སྟེ། འདི་ལྟར་
འཁོར་འདས་ལམ་གསུམ་གྱིས་བསྡུས་པའི་བོན་ཐམས་ཅད་ཡེ་ནས་རང་གི་ངོ་བོས་
མ་གྲོལ་བ་གང་ཡང་མེད་དེ། ཐམས་ཅད་རང་བྱུང་ཡེ་ཤེས་གཞི་བདེ་བ་ཆེན་པོ་
340



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ངེས་
ལ་གང་ཤར་ཐམས་ཅད་རང་རིག་ཡེ་ཤེས་རྗེན་པ་མངོན་སུམ་དུ་འཆར་བ་ཡིན་པས་
གང་ཡང་བོན་སྐུའི་ངང་ལས་མ་གཡོས་པའོ། །གཉིས་པ་ནི། ཐིག་ལེ་བདེ་ཆེན་
ཞེས་བློ་ཀ་གཅིག་སྟེ། དེ་ལྟར་ཐམས་ཅད་བདེ་བ་ཆེན་པོ་བོན་སྐུའི་ངང་ལ་གནས་
ཤིང་གང་ཡང་བོན་སྐུའི་རོལ་པ་ཤར་བས་དུ་མ་རོ་གཅིག་མཉམ་པ་ཉིད་དུ་
པ་དཔེར་ན་བུ་རམ་ཐམས་ཅད་རོ་མངར་བས་ཁྱབ་པ་འདྲ་བ་བཞིན་དུ་འཆར་ཚུལ་
ངོས་ནས་སྣ་ཚོགས་སུ་ཤར་ཡང་ངོ་བོ་བདེ་སྟོང་རོ་གཅིག་ཏུ་ངེས་པས་ཐམས་ཅད་
མཉམ་སྟོང་ཆེན་པོར་ཅེར་བཞག་པའོ། །གསུམ་པ་ནི། གང་ཤར་བོན་སྐུའི༔ ཞེས་
རྐང་པ་གསུམ་སྟེ། གང་ཤར་ཐམས་ཅད་རེ་དོགས་སྤང་བླང་མེད་པ་བོན་སྐུའི་
དགོངས་པ་སྟེ་དེའི་ངང་ལས་མ་གཡོས་ཤིང་ཡེ་ཤེས་ཀྱི་རྩལ་སྣང་ཕྱོགས་མེད་ནས་
ཤར་བས་བོན་ཐམས་ཅད་ངང་ལ་གནས་ཤིང་ངང་ལ་གྲོལ་བའི་བོན་ཉིད་ཀྱི་ངང་
ཐག་བསྲིང་ལ་ལམ་དུ་ཁྱེར་བས་རོ་གཅིག་མཉམ་པ་ཉིད་དུ་རྟོགས་པའོ། །བཞི་
པ་ནི། འཁོར་འདས་དབྱེར་མེད༔ ཅེས་རྐང་པ་གཅིག་སྟེ། འཁོར་འདས་དབྱེར་
མེད་མཉམ་གདལ་རིས་མེད་རྒྱ་འབྱམས་ཡེ་ཁྱབ་ཆེན་པོ་གང་གི་མཐས་མ་རེག་
ཅིང་གང་ལའང་གཏད་མི་འཆའ་བའི་རང་བྱུང་རྗེན་པ་གཉེན་པོ་ཡེ་བྲལ་ཡེ་ཤེས་
རྩེ་རྒྱལ་ལས་མི་འདའ་བའོ། །ལྔ་པ་ནི། བོན་གྱི་སྐུ་ཡིན༔ ཞེས་པ་ནས་ལེའུ་སྟེ་
དགུ་པའོ། །ཞེས་ཀྱི་བར་ཏེ། འཁོར་བ་དང་འདས་པ་སངས་རྒྱས་དང་སེམས་
ཅན་གང་ཡང་གཞི་གཅིག་ལ་ངོ་བོ་ཉིད་ཅི་ཡང་མ་གྲུབ་པར་རྟོགས་ནས་རེ་དོགས་
འཇིགས་པ་ཀུན་དང་བྲལ། ཐམས་ཅད་རང་སྣང་ལས་གཞན་དུ་མི་དམིགས་པས་
ཕྲག་དོགས་རྩད་ཆོད། སེམས་ཅན་ཐམས་ཅད་ཀུན་ཏུ་བཟང་པོ་ཡོ་ལོང་དུ་ཤེས་
ནས་ཐོད་བཞིན་ཁུར། བོན་སྐུའི་ས་འདི་ཉིད་དུ་ནོན་པར་འགྱུར་བ་སྟེ་སྔར་མ་ལས།
རེ་བ་ཟད་པས་དོགས་པའི་གནས་མ་རྙེད། ཕྲག་དོགས་གཏན་ཟད་སེམས་ཅན་
3:41



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྤྱི་བོར་ཁུར། ཞེས་སོ། །ཞེས་བཀའ་སྩལ་ཏོ། །གསང་མཆོག་མཐར་ཐུག་མ་རྒྱུད་
ཐུགས་རྗེ་ཉི་མའི་འབྲས་བུ་རྫོགས་སངས་རྒྱས་པའི་རྒྱུད་ལས་ཐམས་ཅད་རོ་གཅིག་
ངང་ཐག་ཆོད་པའི་ལེའུ་སྟེ་དགུ་པའི་དོན་བཀྲོལ་བའོ། །
དྲུག་པ་མེད་འབྲས་དབྱིངས་གྲུབ་ལ་གཉིས། ལེ་ལོ་ཅན་བསྒོམ་མི་དགོས་
པར་ལ་བཟླ་བས་གྲོལ་བ་འབྲས་བུའི་རྒྱུད་འདི་ནས་འབྱུང་བ་ཁྲེགས་ཆོད་ཀྱི་གདམས་
པ་དང་། བརྩོན་འགྲུས་ཅན་བསྒོམ་པས་གྲོལ་བ་གཞི་ཡི་རྒྱུད་ཀྱི་མི་འགྱུར་ཐིག་ལེ་
ལས་འབྱུང་བ་ཐོད་རྒལ་གྱི་ཉམས་ལེན་ནོ། །དང་པོ་ལ་ཞུ་ལེན་གཉིས་ལས། དང་
པོ་ནི། བཏང་སྙོམས་ཚད་མེད་ཡུམ་གྱིས་ཞུས་པ་ནི། འབྲས་བུ་རྫོགས་སངས་རྒྱས་
པའི་རྒྱུད་ལས་མེད་འབྲས་དབྱིངས་སུ་གྲུབ་པ་སེམས་ཉིད་ཐིག་ལེ་བཤད་དུ་གསོལ།
གཉིས་པ་ནི། དེ་ལ་ཀུན་ཏུ་བཟང་པོས་བཀའ་སྩལ་པ་ནི། སེམས་ཉིད་ཐིག་ལེ་ཅིར་
ཡང་མ་བཅོས་པ། ཞེས་པ་སོགས་རྐང་པ་གསུམ་གྱིས་མདོར་བསྟན་པ་དཀྱུས་བཞིན་
ནོ། །རྒྱས་བཤད་ལ་ལྔ་སྟེ། སེམས་ཉིད་ལྟ་མེད་དུ་ཐག་བཅད། ཐིག་ལེ་སྒོམ་མེད་
དུ་ལུང་གནོན། ཅིར་ཡང་སྤྱོད་མེད་དུ་རྒྱས་གདབ། མ་བཅོས་དམ་ཚིག་སྲུང་མེད་
དུ་ལ་བཟླ། དྲོད་ཚད་དང་འབྲས་བུའི་མཐའ་བསྡུ་བའོ། །དང་པོ་ནི། གསང་མཆོག་
གསང་བའི༔ ཞེས་རྐང་པ་གཅིག་སྟེ། ལྟ་བ་ལྟ་རུ་མེད་དེ་གཞི་མེད་རྩ་བྲལ་ཡེ་སྟོང་
ཁ་ཡན་དུ་རང་བཞིན་ངང་གནས་ཀྱི་ཐེག་པ་ཆེན་པོ་ལ་བལྟ་ན་ལྟ་བ་ཉིད་ཀྱང་ལྟ་
ངོ་སྟོང་པས་བལྟ་བྱ་ལྟ་བྱེད་ཐམས་ཅད་བར་མེད་ཟང་ཐལ་དུ་ཧར་རེར་གནས་
པའོ། །གཉིས་པ་ནི། སྒོམ་མེད་རང་བཞིན༔ ཞེས་རྐང་པ་གསུམ་སྟེ། སྒོམ་པ་
བསྒོམ་དུ་མེད་དེ་ཐིག་ལེ་ཉག་གཅིག་བོན་སྐུ་བདེ་བ་ཆེན་པོ་ཉིད་རང་ལ་གནས་
པ་སྤང་ཐོབ་དང་བྲལ་བའི་རང་ཤར་སྒྲིབ་གཡོག་ཐམས་ཅད་དང་བྲལ་བའི་བླ་མེད་
ཀྱི་དོན་སྒོམ་མེད་ཆེན་པོར་གནས་པ་ལ་བསྒོམ་ན་སྒོམ་པ་ཉིད་ཀྱང་རང་ངོ་སྟོང་
342



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བས་བསྒོམ་བྱ་སྒོམ་བྱེད་ཞིག་སྟེ་སྤངས་པས་མི་སྤང་བར་རང་གསལ་དུ་ལྷན་ནེར་
གནས་པའོ། །གསུམ་པ་ནི། ཅིར་ཡང་སྒོམ་དུ༔ ཞེས་རྐང་པ་གཉིས་སྟེ། སྤྱོད་པ་
སྤྱོད་དུ་མེད་དེ་ཅིར་ཡང་བསྒོམ་དུ་མེད་པ་ནམ་མཁའ་ལྟ་བུའི་བོན་ཉིད་ཀྱི་ངང་
ལས་སེམས་ཉིད་མ་གཡོས་པས། བོན་ཐམས་ཅད་རང་སྣང་ཡེ་ཤེས་ཀྱི་རོལ་པར་
ཤར་བ་ལ་སྤྱོད་ན་སྤྱོད་པ་རང་ཡང་ངོ་བོ་སྟོང་པས་སྤྱོད་བྱ་སྤྱོད་བྱེད་བྲལ་ཏེ། ཡེ་
ཤེས་ཀྱི་རང་རྩལ་བཀག་པས་མི་ཁོག་པར་རང་ཤར་དུ་ལྷག་གེར་འཆར་བའོ། །བཞི་
པ་ནི། རང་རིག་ཡེ་ཤེས༔ ཞེས་རྐང་པ་གཅིག་སྟེ། དམ་ཚིག་སྲུང་དུ་མེད་དེ་རང་
རིག་ཡེ་ཤེས་མ་བཅོས་མ་བསླད་པའི་རང་མདངས་ཡེ་ཤེས་ཀྱི་རྩལ་ཕྱོགས་མེད་དུ་
འཆར་བ་གང་ཡང་རང་གི་རང་བཞིན་སྤང་བླང་ལས་འདས་པ་ལ། བསྲུང་ན་དམ་
ཚིག་ཉིད་ཀྱང་ངོ་བོ་སྟོང་པས་བསྲུང་བྱ་སྲུང་བྱེད་ལས་འདས་ཏེ་བསྲུང་མ་བསྲུང་
མེད་པར་རང་རིག་ངོ་བོར་རྫོགས་པའོ། །ལྔ་པ་ནི། འབྲས་བུ་ཐོབ་ཏུ༔ ཞེས་པ་
ནས་ལེའུ་སྟེ་བཅུ་པའོ། །ཞེས་ཀྱི་བར་ཏེ། རྩོལ་སྒྲུབ་ལ་མི་ལྟོས་པ་རང་ཤར་ལྷུན་
གྲུབ་ཏུ་ཤེས་པས་བསྒོམ་བྱའི་རྩོལ་བ་ཟད། ཐམས་ཅད་ཡེ་ཤེས་ཀྱི་རྩལ་
རྩལ་དུ་ཤར་
བས་དུག་ལྔ་གཏན་ཟད། འབྲས་བུ་རང་ལ་རྫོགས་པས་གཞན་ནས་འཐོབ་ཏུ་རེ་
བའི་བློ་དང་བྲལ། ཕྱི་ནང་སྣོད་བཅུད་ཐམས་ཅད་དོན་དམ་བརྗོད་མེད་དུ་ལ་ཟློས་
པས་གཟུང་འཛིན་རྣམ་རྟོག་མ་སྤང་རང་སར་དག །མཁྱེན་བརྩེ་ཡེ་ཤེས་ཡོན་ཏན་
ཐམས་ཅད་གཞི་ལ་ལྷུན་གྱིས་གྲུབ་པས་འགྲོ་དོན་དང་ཕྲིན་ལས་གང་ལ་གང་འདུལ་
དུ་འབད་མེད་དུ་འབྱུང་། གཡུང་དྲུང་ལྟ་བུའི་ཏིང་ངེ་འཛིན་གྱིས་ཤེས་སྒྲིབ་ཕྲ་བ་
དང་བཅས་པ་བཅོམས་ནས། མ་བཅོས་ཐིག་ལེ་ཉག་གཅིག་བདེ་བ་ཆེན་པོའི་སྐུ་
འཐོབ་པར་འགྱུར་བ་སྟེ། འདི་ཉིད་ལས། བསྒོམ་པ་བས་ནི་སྒོམ་བྱའི་དྲན་པ་མེད།
དུག་ལྔའི་རྐང་ཆད་ཐུགས་རྗེའི་ཞིང་དག་པའོ། །ཞེས་སོ། །ཞེས་བཀའ་སྩལ་
343



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཏོ། །གསང་མཆོག་མཐར་ཐུག་མ་རྒྱུད་ཐུགས་རྗེ་ཉི་མའི་འབྲས་བུ་རྫོགས་སངས་
རྒྱས་པའི་རྒྱུད་ལས། བདེ་ཆེན་ངང་ལ་གནས་པ་བསྒོམ་མེད་ཐེག་པ་ཆེན་པོའི་
ལེའུ་སྟེ་བཅུ་པའི་དོན་བཀྲོལ་བའོ། །
༈ གཉིས་པ་བརྩོན་འགྲུས་ཅན་བསྒོམས་པས་གྲོལ་བ་གཞིའི་ཏན་ཏྲ་མི་འགྱུར་
ཐིག་ལེ་ལས་བྱུང་བ་ཐོད་རྒལ་གྱི་ཉམས་ལེན་ལ། དེ་ཉིད་ལས། སྣང་བ་ཕྱི་ཡི་ཐིག་
ལེ་བསྟན་པ་ནི།། ནང་དུ་རང་ལ་ཡོད་པས་ཡོན་ཏན་རྩལ།། ངོ་བོ་འགགས་མེད་ཕྱི་
ན་འཆར་བ་ཡི། སྒོམ་ཚུལ་ཐབས་དང་ལྡན་པའི་བལྟས་མཐོང་ནས། ས་མཚམས་
ཚད་མར་བདེན་པའི་ཐིག་ལེ་འཆར།། ཞེས་གསུངས་པ་ལ་རྒྱལ་གཤེན་ཆེན་པོས་
འགྲེལ་བཀོད་པ་ལས། ངོ་བོ་དང་། དུས་དང་། ས་མཚམས་དང་། བསྒོམ་ཚུལ་
དང་། འབྲས་བུ་དང་། ལྔ་ཡིས་བསྟན་པའང་བསྒོམ་ཚུལ་བསྟན་ནས་ས་མཚམས་
དབྱེ་བ་རྒྱུད་ཚིག་གི་གོ་རིམ་མ་ནོར་བ་ག འབྲས་བུ་མཐའ་རྟེན་གྱི་ཁོངས་སུ་བསྡུས་
ནས་བསྟན་པར་བྱ་བ་ལས། དང་པོ་ངོ་བོ་ནི། རིག་པ་རང་གི་རང་གདངས་རང་
གིས་འཇལ་རུང་བ་མངོན་སུམ་འོད་གསལ་གྱི་སྣང་བ་བསམ་གྱིས་མི་ཁྱབ་པ་སྐུ་
དང་ཡེ་ཤེས་ཀྱིས་བསྡུས་པའོ། །གཉིས་པ་དུས་ནི། སྐྱེ་སྲིད་ཀྱི་ལུས་མ་གྲུབ་གོང་
དང་། ལུས་དང་བཅས་པའི་རྫོགས་ཆེན་གྱི་རྣལ་འབྱོར་འོད་གསལ་མཐོང་སྒོ་བྱེ་
བ་དང་། འཆི་སྲིད་ཀྱི་ལུས་དང་བྲལ་བ་ན་དབྱིངས་སྣང་མཇལ་བའི་དུས་ཡིན་
ནོ། །གསུམ་པ་བསྒོམ་ཚུལ་ལ་གཉིས། ཐོད་རྒལ་སྤྱིའི་ཆིངས། བསྒོམ་ཚུལ་ལམ་
གནད་དངོས་སོ། །དང་པོ་ནི། རྒྱུད་འདི་ཉིད་ལས། དག་པའི་ཡེ་ཤེས་ལུས་ལ་
གནས་པའི་ཚུལ།། སེམས་ཀྱི་རྟེན་བཅས་ཁང་པའི་མེ་དང་འདྲ། རང་རིག་གསལ་
བའི་འོད་ཀྱིས་རང་ལ་ཁྱབ། ཡིད་ཀྱིས་རླུང་གི་རྟར་ཞོན་ཀུན་དུ་རྒྱུ། དབང་པོའི་
སྐར་ཁུང་ཕྱི་རོལ་ཡུལ་ལ་གཅོད།། ཅེས་པ་ལྟར། རང་རིག་ཡེ་ཤེས་སྙིང་གི་དཀྱིལ་
344



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ན་ཡེ་ཤེས་གཉུག་མའི་རྩ་ཞེས་བྱ་བ་རང་བྱུང་རིག་པའི་རྟེན་ཤེལ་ཀང་ཀ་རི་འདྲ་
བ་རྫོགས་ཆེན་པས་ཙིཏྟ་ཤ་ཡི་སྒྲོན་མ་ཞེས་བྱ་བ་སྙིང་མཆོང་གུར་གྱི་དབུས་འོད་
ལྔའི་གུར་ཁང་ན་བཞུགས་སོ། །ཚུལ་ཅི་ལྟར་བཞུགས་ན་ངོ་བོ་རང་བཞིན་ཐུགས་
རྗེ་གསུམ་གྱིས་མཚོན་པར་བཞུགས་པ་སྟེ། དཔེར་ན་ཁང་པར་མེ་བཏང་ན་མེ་ཁང་
དུ་མེ་འབར་བའི་དྲོད་ཀྱིས་མེ་ཁང་ལ་ཁྱབ་པ་ལྟར། རིག་པ་རང་གི་རང་འོད་རང་
ལ་གསལ་ཞིང་རང་ལ་ཁྱབ། དུ་བ་རྡོ་ཤིང་གི་གསེབ་ཀུན་དུ་རྒྱུ་བ་ལྟར་ཐུགས་རྗེའི་
རིག་གདངས་སྙིང་རྩ་དབང་པོ་གསལ་བྱེད་ཅེས་པ་དབུགས་ཀྱི་དྭངས་མ་རྒྱུ་བའི་
རྩ་ནས་འཆར། མེ་འོད་སྐར་ཁུང་དུ་འབྱུང་བ་ལྟར་རང་བཞིན་འོད་གདངས་སྒྲོན་
མའི་སྒོ་ན་འཆར་བའོ། །དེ་ཡང་སྲོག་རྩ་གུར་གྱི་ཚུགས་ཤིང་དབུ་མའི་ཚུལ་ལ།
ཙིཏྟ་མདོ་ཆེན་གྱི་ཐག་མདུད་བཏབ་པ་བཞིན་དུ་ཡོ་ཀ་འདུས་པའོ། །སྙིང་གི་རྩ་
དེ་ལས་གུར་གྱི་ཆོན་ཐག་འཐེན་པ་བཞིན་དུ་རྩ་བཞི་ཕྱོགས་བཞི་དབུས་དང་ལྔར་
གྱེས་སོ། །དེ་ལ་ཆོན་ཕུར་འཛིན་པ་བཞིན་གྱི་དོན་སྙིང་ལྔ་ཆགས་སོ། །དེ་ཡང་གསང་
སྔགས་པས་ཡངས་བྱེད་གཡོ་བ་རླུང་གི་གསས་མཁར་ཞེས་པ་གློ་བ་ན་རྩ་གྲོ་སོག་
གི་སྦུབས་ཙམ་ཞིག་རླུང་གིས་གང་བ་ལ་བོན་ཉིད་ཀྱི་གདངས་མི་ཕྱེའོ་འདྲ་བ་དེ་
རླུང་རྟ་ལོང་བ་ལྟ་བུ་དེ་དང་འདྲེས་པ་ལས་རྣམ་པར་རྟོག་པའི་སེམས་ཞེས་འབྱུང་
སྟེ། འདི་ཉིད་ཀྱི་འགྲེལ་པར། ཡིད་ཀྱིས་རླུང་གི་རྟ་ཞོན་ནས་རྒྱུ་འགྲུལ་ཀུན་དུ་བྱེད།།
དབང་པོ་ཕྱི་ཡི་ཡུལ་ལ་ལོངས་སྤྱོད། ཅེས་སོ། །སེམས་དེའི་རང་བཞིན་བསྒོམས་
པས་གྲོལ་བ་མི་འགྱུར་བའི་རྒྱུ་མཚན་ཡང་དེ་ཉིད་ལས། སེམས་སྟོང་པ་ཡིན་ཀྱང་
དེས་སངས་མི་རྒྱ། སེམས་ཀྱིས་ལས་ཀྱི་རྟེན་བྱེད། ཡེ་ཤེས་ཀྱི་གཞི་བྱེད། ཡེ་ཤེས་
ནམ་མཁའ་འདྲ་བའི་ངོ་བོ་ལ། སེམས་རླུང་བཞིན་འགྲིམ་ཞིང་གཡོ་བའོ། །འོ་ན།
གང་ལ་སངས་རྒྱས་སུ་འདོད་ན། སེམས་ཀྱི་རང་བཞིན་ཡེ་ཤེས་ཀྱི་འབྲས་བུ་ཐོབ་
345



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ས
པ་ལསངས་རྒྱས་སུ་འདོད། ཅེས་གསུངས་པ་ལྟར་རོ། །དེས་ན་རླུང་སེམས་དེ་དག་
པར་བྱེད་པ་ལ། རླུང་གི་ཆ་དག་ནས་རིག་གདངས་ཀྱི་ཆ་འཕེལ་བ་ལས་སླར་ནང་
དབྱིངས་སུ་ཟད་དགོས་པས། ལུས་སེམས་ཁོང་ལྷོད། རླུང་རང་སོར་བཞག་ཅིང་
དལ་བའི་ཐབས་ལ་བསླབ་པ་གཅེས་སོ། །དེའི་ཕྱིར་ཡེ་ཤེས་ཀྱི་སྣང་བ་མངོན་སུམ་
དུ་འཆར་བའི་རྩ་ནི། སྙིང་གི་དབང་པོ་གསལ་བྱེད་ཀྱི་རྩ་ལས་གྱེས་པ་གསང་སྔགས་
པས་མུན་མེད་ས་ལེ་སྒྲོན་མ་ཞེས་པ་རྫོགས་ཆེན་རང་སྐད་དུ། ཀ་ཏི་ཤེལ་སྦུབས་
ཞེས་བྱ་བ་འདི་ཉིད་ནས། དཀར་འཇོམ་ཁོག་པ་སྟོང་པའི་རྩ། ཞེས་འབྱུང་བ་ལུས་
དང་པོ་ཆགས་པའི་དུས་ན་སེམས་དང་ཡིད་འོད་དང་ཟེར་གྱི་རྣམ་པ་ཕ་མའི་རྟ་
དང་མངལ་དུ་དཀར་དམར་གྱི་ས་བོན་དང་བཅས་ནས་བརྒྱུད་པ་རོ་གཅིག་འདྲེས་
པ་ལས་ཆགས་པའི་བསྐྱེད་བྱེད་ལྟེ་བའི་རྩ་མདུད་ཡི་གེ་ཨེ འདྲ་བ་ན་སྤྱན་གཉིས་
ཆགས་ཏེ། སེམས་ལས་སྒྲོན་མའི་སྤྱན་ཆགས་ནས་ཡེ་ཤེས་འོད་སྣང་གསལ་བྱེད་
མིག་གི་ཨ་འབྲས་ཀྱི་དཀྱིལ་ན་རྩ་ཟར་མའི་མེ་ཏོག་ཁ་བྱེ་བ་འདྲ་བ་རྩ་བ་ཕྲ་ཞིང་
རྩེ་མོ་ཡངས་པ་གཉིས་ཆགས་པ་དེ་ལ་དཀར་ནག་ཕྱེད་མ་ཆུའི་རང་བཞིན་དྭངས་
ལ་གསལ་བ་བྱུང་བས་རྒྱང་ཞགས་ཆུའི་སྒྲོན་མ་ཞེས་བྱའོ། །འདི་ལ་ཞིབ་ཏུ་ཕྱེ་ན་ངོ་
བོ་དག་མ་དག་གི་ཆ་ལས། ཡེ་ཤེས་ཀྱི་སྣང་བ་ཁོ་ན་དང་ཡེ་ཤེས་ཀྱི་སྣང་བ་མ་ཡིན་
ཏེ་འཁྲུལ་སྣང་ཤ་སྟག་མཐོང་བའི་རྟེན་རྩ་དང་བརྟེན་པ་འོད་རྩ་གཉིས་སུ་ངེས་
པ་ཡོད་དོ། །ཡེ་ཤེས་ཀྱི་འོད་རྩ་དེ་ལ་བརྟེན་ནས་འོད་འཁོར་འཁྱིལ་པའི་རྣམ་པར་
ཐིག་ལེ་སྟོང་པའི་སྒྲོན་མ་སོགས་སྒྲོན་མ་བཞི་འཆར་བའི་ཚུལ་འདི་ཉིད་ལས། དཀར་
འཇམ་ཁོག་པ་སྟོང་པའི་རྩ།། ས་ལེ་སྒྲོན་མར་འོད་དཀར་རྒྱུ། རྟགས་སུ་མིག་ལ་
འོད་འཁོར་འཁྱིལ། ཞེས་སོ། །
གཉིས་པ་བསྒོམ་ཚུལ་ལམ་གནད་དངོས་ལ་གཉིས་ཏེ། སྒོ་གསུམ་གྱི་གནད་སྟོན་
346



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
པ། གནད་བཞིས་འོད་གསལ་བལྟ་བའོ། །དང་པོ་ལ་གསུམ་དུ་དབྱེ་བས་རྟེན་ལུས་
གནད་ནི། ལུས་གནད་དུ་མ་གཅུན་ན་རྩ་གནད་དུ་མི་ཆུན། རྩ་གནད་དུ་མ་ཆུན་
ན་རླུང་རིག་གཉིས་རང་སོར་མི་གནས། དེ་མ་གནས་པས་འོད་གསལ་མངོན་དུ་
མི་འཆར་བས་ལུས་ཀྱི་གནད་གཅུན་པ་གལ་ཆེ་བའོ། །དེ་ལའང་ལུས་གནད་གསུམ་
དུ་བསྟན་པ་ལས། དང་པོ་བོན་སྐུའི་བཞུགས་སྟངས་སེང་གེ་འགྱིང་ཚུགས་ནི ཅོག་
པུའི་རྐང་པའི་བྲང་བ་གཉིས་ས་ལ་བཙུག །ལག་སོར་གཉིས་ནང་དུ་སྒོངས་པ་ཤད་
ཀྱིས་བརྐྱང་ལ་པུས་མོའི་བར་དུ་བཏོན་ལ་མཐིལ་ས་ལ་གཙུག །ཅོག་འདུག་བྱ་ལ་
འོག་སྒོ་ཅུང་ཟད་བསྡོམ། ལྟག་པ་སྐྱེད་དེ་བྱ་ཞིང་མགོ་རྩལ་འཇིང་པ་ལ་བསྐུལ།
རྐང་མཐིལ་ས་ལ་ཕབ་པ་མིན་ཏེ་ཚིག་དོན་ཐོག་ཏུ་དཔྱོད་པ་ལ་མཁས་དགོས་སོ། །ཡོན་
ཏན་ཡིད་གཡོ་བྱེད་ཀྱི་རླུང་ནོན་ནས་དབུ་མ་བྱང་ཆུབ་ཀྱི་རྩ་ཁ་བྱེ། ཕྱི་རུ་སྣང་བ་
འཕྲལ་ལ་འཆར་ཞིང་ནང་དུ་བློ་འདས་ཀྱི་དགོངས་པ་རྟོགས་པའོ། །གཉིས་པ་ལོངས་
སྐུའི་བཞུགས་སྟངས་གླང་པོ་ཆེ་ཉལ་བ་ལྟ་བུ་ནི། པུས་བྲང་སྦྱར་ལ་ཐལ་མོ་གཉིས་
ཀྱིས་ཨོལ་གོ་བརྟེན། ལྗིད་གྲུ་མོ་གཉིས་དང་རྐང་པའི་བྲང་བ་གཉིས་ལ་བསྐུར།
གཞན་ལུགས་ལ་རྐང་སོར་ཕྱིར་འཕུར་ལ་འདུག་པར་བཤད་དོ། །ཡོན་ཏན་ནི་འགྱུར་
བ་མེད་པའི་རླུང་ནོན་ནས་ཆགས་ཞེན་གྱི་འདོད་པ་འགགས། སྲིད་པ་དྲུང་ནས་
འབྱིན་ཅིང་གླང་ཆེན་བཞིན་དུ་ལུས་སྟོབས་རྒྱས། ཕྱི་རུ་ཞིང་ཁམས་རྫོགས་པ་འཆར་
ལ་ནང་དུ་ཉམས་རྟོགས་ཐུན་མོངས་མ་ཡིན་པ་སྐྱེའོ། །གསུམ་པ་སྤྲུལ་སྐུའི་བཞུགས་
སྟངས་དྲང་སྲོང་ལྟ་བུ་ནི། ལུས་ཙོག་པུར་རྐང་མཐིལ་ས་ལ་ཕབ་ལ་
བ་ལ་རྒལ་ཚིག་
དྲང་པོར་བསྲངས། པུས་བྲང་སྦྱར་ལ་ལག་གཉིས་བར་ལྷུ་ལ་བཟུང་བའི་ནང་དུ་པུས་
མོ་གཉིས་ཚུད་པར་བྱ། འོག་སྒོ་སྡོམ་ཞིང་ལྗིད་རྐང་པར་བསྐུར། རྐེ་འཇིང་ཅུང་ཙམ་
བསྟུང་ངོ་། །ཡོན་ཏན་སྨིན་བྱེད་མེ་དྲོད་ཕེབས་ཤིང་རྣམ་རྟོག་ཕྲ་རགས་ཐམས་ཅད་
347



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འགགས། ཕྱི་རུ་སྤྲུལ་སྐུའི་སྣང་བ་འཆར་
ང་བ་འཆར་ཞིང་ནང་དུ་གསལ་སྣང་ཁྱད་པར་ཅན་
རྒྱུད་ལ་སྐྱེའོ། །ལུས་གནད་དེ་དག་དང་ལྡན་པའི་དུས་སུ་ཧ་ཅང་བསྡམས་ཤིང་
གཙུམ་པ་མ་ཡིན་པར་ཆ་ཆནས་ལྷོད་ཆགས་པས་གེགས་མི་འཇུག་པ་ཡིན་ནོ། །གཉིས་
པ་ངག་གི་གནད་ནི། སྨྲ་བ་མ་བཅད་ན་དེ་ལ་བརྟེན་ནས་ངག་གི་ཉེས་པ་བཞིས་
འགོ་བར་མ་ཟད་འཁྲུལ་རྟོག་འཕེལ་བས་འོད་གསལ་གཏན་ལ་མི་ཕེབས་པས་སྐུགས་
པའི་ཚུལ་དུ་གནས་པའོ། །གསུམ་པ་སེམས་ཀྱི་གནད་ནི། སེམས་མ་གཅུན་ན་སེམས་
ཀྱིས་རླུང་ལ་ཞོན་ནས་འཁྲུལ་པའི་ཡུལ་ལ་འཕྱན་པས། ཕྱིའི་ནམ་མཁར་མདུང་
ཚུགས་སུ་གཟིར་བས་གཡོ་བྱེད་ཀྱི་རླུང་དལ་བ་གྱུར་ནས་ནང་གི་སྒྲོན་མའི་གདངས་
སྟོང་གསལ་འདུས་མ་བྱས་པ་གསལ་དྭངས་ཕྱེད་པར་ཤར་ནས་དབྱིངས་རིག་ཟུང་
དུ་ཆུད་པར་འགྱུར་རོ། །
གཉིས་པ་གནད་བཞིས་འོད་གསལ་ལ་བལྟ་བ་ལ་བཞི་ལས། དང་པོ་འཆར་
བྱེད་སྒོ་ཡི་གནད་ནི། བོན་སྐུ་ལ་བོན་ཉིད་ཀྱི་སྤྱན་ཡོད་པས་ལྟ་སྟངས་གྱེན་དུ་ལྡོག་
ནས་སྨིན་མཚམས་ཀྱི་ནམ་མཁའ་ལ་བལྟས་པས་བག་ཆགས་ཐུར་ལ་སེལ་བའི་
གནད་ཡོད་དོ། །ལོངས་སྐུ་ལ་ཡེ་ཤེས་ཀྱི་སྤྱན་ཡོད་པས་ལྟ་སྟངས་ཟུར་ལ་གཏད་པས་
འཁོར་འདས་རོ་མཉམ་འདྲེས་པའི་གནད་ཡོད་དོ།། སྤྲུལ་སྐུ་ལ་ཤེས་རབ་ཀྱི་སྤྱན་
ཡོད་པས་ལྟ་སྟངས་ཐུར་ལ་གཏད་པས་ཡེ་ཤེས་ཀྱི་སྣང་བ་དངོས་སུ་ཕེབས་པའི་གནད་
ཡོད་དོ། །དེ་ལས་གཞན་ཡང་བཞུགས་སྟངས་དང་གཟིགས་སྟངས་ཡོད་ཀྱང་ལག་
ལེན་དུ་འདེབས་པར་འདི་ཁོ་ནས་ཆོག་ལ། སྒོའི་གནད་དེ་ཙམ་གྱིས ས་ཟད་པ་ནི་མི་
བཟུང་སྟེ། རིག་གདངས་འཆར་བའི་རྩ་སྒོ་བཞི་ཡོད་པ་ལས་འོད་གསལ་མཐོང་
སྒོ་ཆུའི་སྒྲོན་མ་ཕྱེད་བཙུམས་ཟིམ་བུས་ཕྱི་སྲིད་པའི་སྒྲོན་མ་ཉི་མ་ལ་ཁྲུ་གང་ཙམ་
གྱིས་མ་རེག་པའི་སར་གཏད་པས་དབྱིངས་སྣང་མངོན་སུམ་དུ་མཐོང་བའོ། །གཉིས་
348



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
པ་འཚར་
ཅར་གཞི་ཡུལ་གྱི་གནད་ནི། དབང་པོ་རྐྱེན་བྲལ་ཆུའི་སྒྲོན་མ། གནས་རྐྱེན་
བྲལ་བ་མཐོ་ཞིང་དྭངས་སངས་ཕྱེད་པ་དང་། ཡུལ་རྐྱེན་བྲལ་བ་ནམ་མཁའ་གཡའ་
དག་གསུམ་གྱིས་འོད་གསལ་གྱི་སྣང་བ་ཡོངས་སུ་གསལ་བ་ལ། ལས་དང་པོ་བས་
ཟེར་གཉིས་དང་དབྱིངས་རིག་སྨིན་མཚམས་བྲལ་བ་ནས་ནམ་མཁའ་ལ་བལྟ་
བའོ། །གསུམ་པ་རླུང་གི་གནད་ནི། རླུང་ཞེས་བྱ་བ་གྱ་གྱུ་ཅན་དེ་ཉིད་སྣ་ནས་མི་གཏོང་
བར་ཁ་ནས་མཆུ་སོ་གཉིས་བག་ཙམ་མ་རེག་པའི་བར་ནས་ཕྱི་ནང་འབྱུང་འཇུག་
ཆ་སྙོམས་པར་རྒྱུར་བཞུག་ཅིང་རླུང་དལ་བའི་ཐབས་ལ་འབད་བའོ། །རླུང་སྣ་ནས་
འདྲེན་པའི་མན་ངག་རྣམས་ནི་རེ་ཞིག་བཙན་ཐབས་སུ་འགག་པར་བྱེད་པ་སྟེ་
ཐབས་རྨོངས་པར་མ་ཟད་གེགས་སྐྱོན་ཡང་འབྱུང་ཉེ་བས། འདིར་ཁ་ནས་དྲངས་
པས་གློ་བའི་རླུང་འགྲོ་འོང་གི་རྣམ་པ་ཅན་རང་བབས་སུ་དག་ནས་འགྱུ་རྟོག་གི་
འཕྲོ་ཆད་པའི་གནད་ཡོད་དོ། །སྤྱོད་ལམ་གཞན་གྱིས་རླུང་རྒོད་པར་གྱུར་ན་བདེ་
གཤེགས་སྙིང་པོའི་གདངས་རླུང་གིས་སྤུར་ནས་གཡོ་འགྱུ་དང་བཅས་པས་རིག་པ་
རང་ཐོག་ཏུ་མི་ཕེབས་པས་ངལ་དུབ་ལ་སོགས་པའི་ལས་རྣམས་ཀྱང་སྤང་བའོ། །བཞི་
པ་རིག་པའི་གནད་ནི། འདི་ཉིད་ལས། ཤར་བ་འོད་ལྔ་རིགས་ལྔའི་གདངས་སུ་
ཤར།། གནས་པ་རང་བྱུང་གཞལ་ཡས་སྙིང་ལ་གནས།། མཐོང་བ་རང་རིག་སེམས་
ཀྱི་རྩལ་གྱིས་མཐོང་།། སྒོམ་པ་གནས་ལུགས་གཅིག་ཆོད་ངང་གིས་བསྒོམ། ཞེས་
གསུངས་པ་ལྟར། བཤད་མ་ཐག་པའི་བཞུགས་སྟངས་དང་གཟིགས་སྟངས་གཅུན་
པའི་ངོས་ནས། སྒོ་ཡུལ་རླུང་གི་གནད་གསུམ་དང་བསྟུན་ལ། ཕྱིའི་དབྱིངས་ནམ་
མཁའི་ཀློང་གསལ་ལ་གོ་འབྱེད་པའི་དཀྱིལ་དུ་སྤྲོས་པ་གཅིག་ཆོད་དུ་རིག་པ་ཐིམས་
འགྲོ་བ་ལྟ་བུར་གཏད་པས། འོད་གསལ་སྔོ་རིབ་དྭངས་པ་ཞིག་ཐོག་མར་འཆར་
ལ་དེ་ལས་མཆེད་པའི་ཚུལ་གྱིས་འོད་ལྔའི་མདངས་ཟ་འོག་ཁ་ཕྱེ་བ་ལྟ་བུ་གསལ་བ་
349



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནི་སྙིང་ནང་གི་དབྱིངས་ཕྱིར་གསལ་བས་ཕྱི་དབྱིངས་ཞེས་བྱ་ལ་ནང་དབྱིངས་ཕྱིར་
གསལ་བའི་མཐིང་ག་དེ་ལས་འོད་ལྔ་མཆེད་པའི་ཚུལ་དུ་སྣང་བ་ནང་དབྱིངས་
ཞེས་བྱའོ། །ཕྱི་དབྱིངས་དང་ནང་དབྱིངས་སོ་སོར་བརྗོད་ཀྱང་འཇའ་འོད་ཀྱི་གུར་
ཁྱིམ་དུ་མི་གསལ་བ་གསལ་བར་གོ་འཕོས་པ་ཙམ་ལས་ཕྱི་ནང་གཉིས་བཅས་སུ་སྣང་
བ་མ་ཡིན་ནོ། །དབྱིངས་ཀྱི་སྒྲོན་མ་དེའི་ནང་དུ་ཐིག་ལེ་སྟོང་པའི་སྒྲོན་མ་ཞེས་པ་ཀོ་
མོའི་ཆུ་ལ་རྡོ་བོར་བས་མཚོན་པའི་ཐིག་ཟླུམ་འོད་ལྔ་མུ་ཁྱུད་ཅན་སྣང་བ་ནི་ལས་
རླུང་དག་པའི་ཆ་ལས་བྱུང་ཞིང་། དེར་རྒྱང་ཞགས་གཟིགས་སྟངས་ཀྱིས་གཅུན་
པས་ནང་གི་རིག་པ་བརྗོད་མེད་ཉམས་སུ་མྱོང་བ་ཤེས་རབ་རང་བྱུང་གི་སྒྲོན་མའི་
ངོ་བོ་ཡིན་ལ་དེ་ལས་ཡུལ་ཤེས་ཀྱི་ཤེས་རབ་རྣོ་ལ་མྱུར་བ་དང་། ཚིག་དོན་གང་ཡང་
ཀློང་རྡོལ་དུ་འཆར་བ་ཤེས་རབ་རང་བྱུང་གི་སྒྲོན་མའི་རྩལ། དེ་ལས་ལྷག་མཐོང་
གི་རིག་པ་ལུ་གུ་རྒྱུད་མུ་ཏིག་བསྟར་ལ་བརྒྱུས་པའམ། གསེར་སྐུད་ལྡིང་བ་ལྟར་སྣང་
བ་ཤེས་རབ་རང་བྱུང་གི་སྒྲོན་མའི་གདངས་ཡིན་ནོ། །ངོ་བོ་རྩལ་དང་གདངས་
གསུམ་དུ་ཕྱེ་བའང་། ངོ་བོ་གཅིག་ལ་ལྡོག་པ་ཐ་དད་པའི་ཆ་ནས་དབྱེར་ཤེས་པར་
བྱའོ། །སྣང་བ་འདི་དག་ཆུའི་སྒྲོན་མའི་སྒོར་སྣང་བ་ཕྱི་ན་སྣང་བ་ལྟར་འཆར་ཡང་
ཕྱི་ན་སྣང་བ་མ་ཡིན་ཏེ། ཡིན་ན་གཞན་གྱིས་ཀྱང་མཐོང་དགོས་པ་ལ་མི་མཐོང་
བའི་ཕྱིར་རོ། །དེས་ན་ནང་ལུས་ཀྱི་འོད་རྩ་དྭངས་པ་ན་འཆར་བ་དེ་མིག་གི་འོད་རྩ་
དྭངས་པའི་ནང་གི་སྟོང་གཟུགས་མཐོང་བ་ཡིན་ནོ། །འོ་ན། འདི་ཉིད་ནས། ངོ༌
བོ་འགགས་མེད་ཕྱི་ན་འཆར་བ་ཡིན། ཞེས་གསུངས་པ་ཅི་ཡིན་སྙམ་ན། རེ་ཞིག་
དགོངས་པ་སྟེ་རྐྱེན་ཕྱིའི་ནམ་མཁའ་ལ་མིག་གཏད་ན་མཐོང་བའི་ཆ་དང་དེ་ན་ཡོད་
ཡོད་འདྲ་བར་དགོངས་པར་ཟད་དོ། །དེ་ལྟར་མཐོང་བའི་རིག་གདངས་ལུ་གུ་རྒྱུད་
དེདབྱིངས་དང་ཐིག་ལེའི་ར་བར་བཙུད་ནས་སྒོམ་པ་ནི་རིག་པའི་གནད་ཡིན་ནོ། །དེའི་
350



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
དུས་སུ་འོད་གསལ་གྱི་སྣང་བ་ལ་རིག་པའི་དཔྱོད་པ་ཤོར་ན་ལུ་གུ་རྒྱུད་དངོས་པོར་
གོལ་ཞེས་བྱ་སྟེ་ལམ་ལོག་པས། ཞེན་མེད་རང་གྲོལ་གྱི་ངང་དུ་བསླབ་པ་གནད་གལ་
པོ་ཆེ་ཡིན་ནོ། །བཞི་པ་ས་མཚམས་ནི། གོང་གི་བསྒོམ་ཚུལ་དེ་དག་གི་ཐབས་དང་
ལྡན་ཞིང་གནད་ཀྱིས་གཅུན་པའི་བལྟས་རིག་པས་མཐོང་བའི་ཆུའི་སྒྲོན་མའི་སྒོར་
སྣང་བ་གང་ཞིག་གོམས་སྟོབས་ཀྱི་ཁྱད་པ་ལ་ལྟོས་ནས་ས་མཚམས་བཞིར་འབྱུང་བའི་
ཚུལ་འདི་ཉིད་ལས། བསྒོམ་ཚུལ་ཐབས་དང་ལྡན་པའི་བལྟས་མཐོང་ནས།། ས་
མཚམས་ཚད་མར་བདེན་པའི་ཐིག་ལེར་འཆར། ཞེས་གསུང་པས་སོ། །ས་མཚམས་ཀྱི་
ངེས་པ་གང་ཞེ་ན། བདེན་པའི་ཐིག་ལེར་འཆར་ཞེས་པ། ཉམས་སུ་བླངས་ན་མི་བསླུ་
ངེས་པའི་རིག་པའི་གདངས་འོད་ལྔ་དང་ཐིག་ལེ་སྟོང་པའི་སྒྲོན་མ་འཆར་བ་ནས་
ཐིག་ལེ་ཉིས་འབྲེལ་སུམ་འབྲེལ་ཚུན་ཆད་བོན་ཉིད་མངོན་སུམ་གྱི་སྣང་བར་ཡིན་ལ།
དེ་ནས་སྐུ་རྐྱང་ཉམས་སྣང་གོང་འཕེལ་རྫོགས་ནས་ཚད་ཕེབས་ཀྱི་སྣེར་ཟིན་པ་
ལ། རྡོས་བཅས་ཕལ་ཆེར་འོད་དུ་གྲོལ་བ་ཚུན་ཆད་རིག་པ་ཚད་ལ་ཕེབས་པ་སྟེ།
སྣང་ཟད་ལ་ཐུག་པས་ཕྱི་ནང་ཐམས་ཅད་འོད་གསལ་གྱི་ཀློང་དུ་ཐིམ་ནས་ཟད་པའི་
བརྡར་བཏགས་པའོ། །
དེ་ལས་དང་པོ་བོན་ཉིད་མངོན་སུམ་གྱི་སྣང་བ་ནི། སྙིང་གའི་བདེ་གཤེགས་
སྙིང་པོའི་གདངས་དབྱིངས་ཀྱི་སྣང་བ་འཇའ་ཚོན་རིས་དང་པོར་མཐོང་བ་ནས་
བཟུང་སྟེ་ཐིག་ལེ་སྟོང་པའི་སྒྲོན་མ་འོད་ཟླུམ་ཐིག་ཕྲན་གྱི་རྣམ་པ་སུམ་འབྲེལ་ལ་
སོགས་པ་འགྲོ་འོང་གི་ཆ་བཅས་གསལ་
ཆ་བཅས་གསལ་འགྲིབ་ཅན་དུ་འཆར་ལ།
འཆར་ལ། དེ་དག་གི་གོ་
མཚམས་རྣམས་སུ་ཉི་མ་དང་ཟེར་གྱི་ཚུལ་དུ་ཀ་དག་གི་རིག་པ་སྟོང་གསལ་བརྗོད་
མེད་ཀྱི་གདངས་ལྷག་མཐོང་གི་རིག་པ་ལུ་གུ་རྒྱུད་དུ་སྣང་བ་དེ་ཉིད་བྱད་དང་མེ་
ལོང་གི་གཟུགས་བརྙན་བཞིན་རིག་པ་དངོས་དང་བདག་ཉིད་གཅིག་པ་དེ་ལས་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དེ་བྱུང་གི་འབྲེལ་པའི་ཆ་ནས་རྒྱུ་མིང་འབྲས་ལ་བཏགས་པའོ། །གནད་འདི་མ་ཤེས་
པར་རིག་པ་ཚུར་གདངས་ཕར་སྣང་གི་རྟོག་འཛིན་ཧྲེང་ངེ་བས་བར་ཆད་ན་རྫོགས་
ཆེན་གྱི་ལམ་དུ་མི་འགྲོ་བར་རིག་པར་བྱའོ། །རིག་པ་དེ་རྩའི་གནད་ལ་བརྟེན་ནས་
གྲོལ་བའི་རྟགས་སུ་ལུ་གུ་རྒྱུད་ཕྲ་ཞིང་འཁྱོག་པའི་ཕྲེང་ཡོད་ལ། ཐིག་ལེ་ལ་བརྟེན་
ནས་གྲོལ་རྟགས་འཁྱོག་མཚམས་ལ་ཐིག་ལེ་ཕྲ་མོ་ཟུང་འབྲེལ་ཡོད། རླུང་ལ་བརྟེན་
ནས་གྲོལ་རྟོགས་འགྲོ་འོང་ཅན་དུ་ཡོད་པས་ཡན་དུ་མི་འཇུག་པར་དབྱིངས་དང་
ཐིག་ལེའི་ར་བར་འཛུད་པ་ལ་མཁས་དགོས་སོ། །དེ་ལྟར་ཉིན་ཉི་མ་དང་མན་ཤེལ་
མཚན་ཟླ་བ་དང་ཆུ་ཤེལ་ནང་ནུབ་མར་མེ་སོགས་ལ་དང་པོའི་ཚེ་རྟེན་ལ་མ་རེག་
ཙམ་དུ་བལྟས་ཤིང་གོམས་སུ་བཞུགས་པས་འོད་སྣང་དེ་དག་ཇེ་གསལ་ཇེ་བརྟན་དུ་
འགྲོ་ཞིང་། སྒོ་གསུམ་དལ་དུ་བཅུག་པས་རླུང་སེམས་རང་ཞིར་སོང་ནས་བདེ་གསལ་
མི་རྟོག་པའི་ཏིང་འཛིན་དང་། རྟོག་དཔྱོད་ཀྱི་ཤེས་རབ་ཁྱད་པར་ཅན་འཆར་བས་ན།
འདིའི་དུས་སུ་ཚེ་ཡི་བར་ཆད་ནའང་རང་བཞིན་སྤྲུལ་པར་དབུགས་འབྱིན་པའོ། །
གཉིས་པ་ཉམས་སྣང་གོང་འཕེལ་ནི། ནང་དུ་རང་རིག་ངོ་བོ་སྟོང་པ་བོན་སྐུའི་
རང་བཞིན་དུ་བཞུགས་པས། དེའི་གདངས་རང་བཞིན་གསལ་བའི་འོད་སྣང་ཕྱི་
རོལ་དུ་འཕེལ་བའི་ཆ་དང་བཅས་པས་སྣང་བ་ལ། ཇི་ལྟར་འཕེལ་བ་ནི། མི་འགྱུར་
ཐིག་ལེར། ཚད་ནི་ཉུངས་འབྲས་མཐོ་འདོམ་ནམ་མཁར་ཁེངས། ཁ་དོགས་དཀར་
སེར་དམར་སྔོ་ནག་པའོ། །གཟུགས་དབྱིབས་ཟླུམ་མཉམ་ཟུར་ཕྱེད་ནར་མོར་འཆར།
སྣང་ཚུལ་འགྲོ་འདུག་འཕར་འཕྱོ་བརྟན་པའོ། །ཞེས་འོད་སྣང་ཆེར་མཆེད་པ་དབྱིངས་
རིག་སྨིན་མཚམས་ནས་བྲལ་བར་གྱུར་ཏེ། ཐིག་ལེ་སྟོང་པའི་སྒྲོན་མ་ཡང་ཉུངས་
འབྲུ་ཙམ་ནས། སྲན་མ་ཙམ། ཕོར་བུ་ཙམ། ཕུབ་མོ་ཙམ། ཡུལ་ཁམས་ཁེངས་
པ་ཙམ་དུ་འཆར་ལ། གཞན་ཡང་ཐིག་ལེ་ཟླུམ་པོ་དང་། གྲུ་བཞི་དང་། ཟླ་གམ་
352



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ང་འ
དང་། ཟུར་གསུམ་དང་། ནར་མོ་སྟེ་མ་ངེས་པ། ཁ་དོགས་ཀྱང་དཀར་སེར་དམར་
ལྗང་སྔོ་མཐིང་སྣ་ཚོགས་པ། དེ་ཡང་རེ་རེ་ནས་ལྔ་ཀ་ཚང་བ་འཆར་ཞིང་། དེ་དག་
ཀྱང་ནང་དུ་རིག་པའི་གོམས་སྟོབས་ཀྱི་ཁྱད་པས་ཡས་མར་འགྲོ་བ། འགུལ་འཕྲིགས་
དང་བཅས་པ། འཕར་བ་སྐྱོད་པ་དང་། མི་གཡོ་མི་འགུལ་བར་ལྷན་ནེར་འདུག་
པ་ལ་སོགས་སྔར་མ་བས་ཕྱི་མར་ཇེ་བརྟན་ལ་འགྲོ་ཞིང་གཞན་ཡང་འདི་ཉིད་ལས།
ཟེར་ལྔ་བསྐྱིལ་བརྐྱང་སྤུངས་བསྐོར་ཟ་འོག་འདྲ། ཞེས་པ་ལྟར། ཟེར་གྱི་རྣམ་པ་
བསྐྱིལ་བ་ལྟ་བུ་དང་། བརྐྱང་བ་ལྟ་བུ་དང་། སྤུངས་པ་ལྟ་བུ་དང་། བསྐོར་བ་ལྟ་
བུ་དང་། ཟ་འོག་ལྟ་བུ་དང་གཞན་ཡང་འོད་ལྔ་རྩིབས་ཤར་དང་། གྱེན་འགྲེང་དང་།
ཟླུམ་འཁྲིགས་དང་། མཆོད་རྟེན་ལྟ་བུ་དང་། པད་མ་སྟོང་ལྡན། མཁར་ཐབས།
མདའ་མདུང་གི་རྩེ་མོ་ལྟ་བུ་མ་ངེས་པ་སྣ་ཚོགས་སུ་སྣང་། མདོར་ན་ཇི་ཙམ་གོམས་
པ་བརྟན་པ་ལས་འོད་སྣང་རྒྱ་ཆེར་འཕེལ་བ་མཆོག་ཏུ་གྱུར་པ་ན་གང་དུ་བལྟས་
པ་འོད་གསལ་གྱི་སྣང་བས་ཁྱབ་ཅིང་འགུལ་འཕྲིགས་མེད་པར་ཐོབ་པའོ། །དེའང་
དབྱིངས་དེ་དག་རྩིབས་ཤར་དང་ཁ་དོགས་མཐིང་ཤས་ཆེ་ན་དབུས། གྱེན་འགྲེང་
དང་གྲུ་གསུམ་དང་དམར་ཤས་ཆེ་ན་ཐུར་གྲུ་བཞི་དང་སེར་ཤས་ཆེ་ན་གཡས། ཟླུམ་
པོ་དང་ལྗང་ཤས་ཆེ་ན་གཡོན། ཟླ་གམ་དང་དཀར་ཤས་ཆེ་ན་གྱེན། མཁར་ཐབས་
དང་ཁ་དོགས་ལྔ་ཀ་ཚང་ན་མཉམ་པར་རང་སོར་བཞག་ཅིང་བལྟ་བའོ། །ཉམས་
འཕེལ་ཁར་བར་ཆད་པའི་གྲོལ་ཚད་ནི། དབྱིངས་རིག་སྨིན་མཚམས་བྲལ་ནས་
ཡེ་ཤེས་བཞི་སྦྱོར་སྣང་བར་གྲོལ། གྲུ་ཆད་ཀྱི་རྣམ་པར་ཤར་ན་ཚོམ་བུའི་སྣང་བར་
གྲོལ་ནས་རང་བཞིན་སྤྲུལ་པར་དབུགས་འབྱིན། སྣང་བ་ཐམས་ཅད་འོད་ལྔར་
སྨིན་ཅིང་དབྱིངས་སྣང་ཟླུམ་འཁྲིགས་སུ་པད་འདབ་བཞི་བཞིས་བརྒྱན་པའི་ཚོམ་
བུ་ཤར་ན་འོད་གསལ་ཤར་བའི་སྐད་ཅིག་མ་དང་པོར་བར་དོ་མེད་པར་གྲོལ་བའོ། །
353



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ་
གསུམ་པ་རིག་པ་ཚད་ཕེབས་ཀྱི་སྣང་བ་ནི། གཞི་ལ་སྐུ་དང་ཡེ་ཤེས་ཡེ་ནས་ལྷུན་
རྫོགས་སུ་ཡོད་པའི་ལོངས་སྤྱོད་རྫོགས་སྐུའི་ཡོན་ཏན་མ་ལུས་པ་འདིར་ལམ་གྱི་སྣང་
བར་རྩལ་རྫོགས་པའི་ཚུལ་གནས་ཀྱི་ཐིག་ལེར། ཤར་བ་འོད་ལྔ་རིགས་ལྔ་གདངས་
སུ་ཤར། ཞེས་པ་ལ། ནང་དུ་ཡེ་ཤེས་ལྔའི་རང་བཞིན་བོན་ཉིད་དེ་བཞིན་ཉིད་ལ
བྱན་ཚུད་པས་འོད་ལྔ་དང་ཐིག་ལེ་ལྔ་ཚོམ་དུ་ཤར་བའི་དབུས་ན་སྤྲུལ་སྐུའི་སྦྱངས་
པ་རྣམ་པར་དག་པ་ལས་བྱུང་བའི་གཙུག་ཏོར་དང་བཅས་པའི་དབུ་ཕྱེད་པ་ནས་
སྐུ་རྫོགས་པའི་བར་དང་། ལོངས་སྐུའི་ཡེ་ཤེས་ཚད་དུ་ཕྱིན་པས་མཁའ་འགྱིང་དཀར་
པོ་ལ་སོགས་པའི་ཞི་བ་རིགས་ལྔ་དང་། གསང་མཆོག་མཐར་ཐུག་ལ་སོགས་པའི་
ཁྲོ་བོ་ཡབ་ལྔ་ཡུམ་དང་བཅས་པ་རྒྱན་རྫོགས་སུ་འཆར་ཞིང་། བོན་སྐུའི་སྦྱངས་
པ་རྣམ་པ་དག་པ་ལས་བྱུང་བའི་གཙོ་དང་འཁོར་གྱི་ཚོམ་བུ་ཐ་དད་པའི་དཀྱིལ་
འཁོར་མཆོག་ཏུ་གསལ་བས་རྡོས་བཅས་ཀྱི་སྣང་བ་རང་འགགས་སུ་འགྲོ །དུས་
དེར་བེམ་པོ་ལ་ཤེས་པ་འཇུག་པས་འགུལ་ནུས། རང་ལུས་ཀྱང་རྡུལ་ཕྲན་ཆ་མེད་
དུ་མཐོང་ཞིང་རི་བྲག་ལ་སོགས་པ་ཟང་ཐལ་བཞིན་སྣང་། སྨྱོན་པ་ལྟར་བཟུང་འཛིན་
ཞིག་པས་ཡ་ང་བག་ཚའི་ཕུགས་སྟོར། འདི་ན་སྐུ་གསུམ་གྱི་ཞེན་པ་རང་ཆོད་པ་
ཞེས་བྱ་བ་སྐུ་གསུམ་ལམ་དུ་རྫོགས་པས་སྣང་བ་ཚད་དུ་ཕྱིན་པའོ། །རང་གི་ལུས་
ཀྱང་འོད་གསལ་དུ་གྲོལ་བས་ཟག་པ་རང་ཟད་པ་ཞེས་བྱའོ། །
བཞི་པ་བོན་ཉིད་ཟད་པའི་སྣང་བ་ནི། ཕྱི་འབྱུང་བཞིས་བསྡུས་པའི་སྣང་བ་
ཐམས་ཅད་ནམ་མཁའི་དབྱིངས་སུ་མཚན་མ་མེད་པར་ཟད ནང་སེམས་དང་སེམས་
བྱུང་གིས་བསྡུས་པའི་འཁྲུལ་རྟོག་ཐམས་ཅད་སེམས་ཉིད་ཀྱི་ཀློང་དུ་རང་བཞིན་
མེད་པར་ཟད། གསང་བ་འོད་གསལ་གྱི་སྣང་བ་ཐམས་ཅད་རང་རིག་གི་ངང་དུ་
ནུབ་པ་མེད་པར་ཟད། བོན་ཅན་ཐམས་ཅད་བོན་ཉིད་གང་དུའང་བརྗོད་དུ་མེད་
354



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
པའི་དབྱིངས་སུ་ཐིམ་པ་ལ་ཟད་པའི་བརྡར་བཏགས་པ་སྟེ། དོན་དམ་པར་ཟླ་བ་
པར་འཕེལ་ནས་ཆེར་སོང་བ་དང་། མར་འགྲིབ་ནས་ཆུང་སོང་བ་དང་གནམ་སྟོང་
ལ་མེད་པ་ལྟར་སྣང་ཡང་ཟླ་བ་རང་ངོ་ལ་དེ་ལྟར་མེད་པ་བཞིན། ཉམས་སྣང་གོང་
འཕེལ་ནས་ཆེར་སོང་བ་དང་། ཟད་པའི་སྣང་བ་ནས་ཆུང་སོང་བ་དང་གཞི་སྣང་
གཞི་ལ་ཐིམ་པ་ན་མེད་སོང་བ་མ་ཡིན་ཏེ། རང་གདངས་བྲི་གང་མེད་པར་ཕྱི་ཤར་
བ་ནང་དུ་ནུབ་པའོ།།
ལྔ་པ་མཐའ་རྟེན་མན་ངག་གི་ཁོངས་སུ་བསྡུས་ནས་བཤད་པ་ལ་བཞི་ལས།
དང་པོ་མི་འགུལ་བ་གསུམ་གྱིས་གཞི་བཅའ་བ་ནི། ལུས་བཞུགས་སྟངས་ལས་མི་
འགུལ་བས་རྩ་རླུང་རང་དལ་དུ་འགྲོ། མིག་གཟིགས་སྟངས་ལས་མི་འགུལ་བས་
སྣང་བའི་འཕེལ་ཟིན། སེམས་བཟོ་མེད་ལས་མི་འགུལ་བས་དབྱིངས་རིག་ཟུང་
དུ་ཆུད་པར་བྱེད་དོ། །གཉིས་པ་སྡོད་པ་གསུམ་གྱིས་ཚད་བཟུང་བ་ནི། ལུས་བྱར་
མེད་དུ་སྡོད་པས་འཁོར་བའི་བྱ་བྱེད་རང་ལོག །རླུང་འཕེལ་མེད་དུ་སྡོད་པས་རྣམ་
རྟོག་གཡོ་བའི་རྐྱེན་ཟད། སྣང་བ་གཡོ་མེད་དུ་སྡོད་པས་ཞིང་ཁམས་ཚད་ལ་ཕེབས་
པར་བྱེད་དོ། །གསུམ་པ་ཐོབ་པ་གསུམ་གྱིས་གཟེར་གདབ་པ་ནི། སྐྱེ་བ་ལ་རང་
དབང་ཐོབ་པས་འཕོ་བ་ཆེན་པོའི་སྐུ་བཞེས་ཏེ་སེམས་ཅན་གྱི་དོན་མཛད་ན་སྣང་
བ་རིམ་གྱིས་ཟད་དུས་ལག་སོར་འོད་ཀྱིས་དཀྲིགས་པར་སྣང་བ་ལ་ཤེས་པ་གཏད་
པས་སྣང་བ་རང་ལོག་ནས། སྣོད་བཅུད་ཆུ་ཟླ་ལྟ་བུར་མཐོང་། རང་ལུས་ཀྱང་སྣང་
ལ་རང་བཞིན་མ་གྲུབ་པ་མེ་ལོང་གི་གཟུགས་བརྙན་ལྟར་ཟང་ཐལ་ཙམ་དུ་རང་མིན་
གཞན་མིག་མ་དག་པས་མི་མཐོང་སྟེ། ཕྱི་ནང་སྣོད་བཅུད་རྡུལ་ཕྲན་དུ་དེངས་པ་
འོད་དུ་གསལ་བ་ནི། ཕྱི་ནང་རྡོས་པ་ཡལ་ནས་འོད་དུ་གསལ་བ། སེམས་རྣམ་
རྟོག་ཡལ་ནས་བོན་ཉིད་གྲོལ་བ་རྒྱ་མཁར་བ་ཆོད་ཀྱི་མིའི་འགྲོ་བ་རྒྱལ་གཤེན་ཆེན་
35



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པོའི་འཁོར་སྡེ་ལྟ་བུ་རྣམས་ཡིན། དུས་དེ་ཙམ་ན་ཕྲིན་ལས་བསམ་གྱིས་མི་ཁྱབ་པས་
རིགས་དྲུག་གི་གནས་དང་། ཁྱད་པར་མིའི་འགྲོ་བ་སྨོན་ལམ་མཐུན་པ་སུམ་སྟོང་
ལྷག་མེད་དུ་གྲོལ་བར་མཛད་པ་ནི། གཤེན་པོ་ཕུ་མིས་ཡ་བོའི་གྲོང་ཁྱེར་དང་མཐའ་
འཁོབ་ཀྱི་གྲོང་ཁྱེར་མང་པོ་སྟོངས་པར་མཛད་པ་ལྟ་བུའོ། །འཇུག་པ་ལ་རང་དབང་
ཐོབ་པ་ནི། རྟེན་དེ་ཉིད་ཀྱི་དུས་དེར་གཞན་དོན་རླབས་ཆེ་མི་མཛད་ནས་དོན་
མི་འབྱུང་བར་སྐུ་དེའི་རྣམ་པ་དོར་ན་སེམས་ཅན་སུམ་སྟོང་ལ་རིག་པ་གཏད་པའི་
མོད་ལ་གྲོལ་བར་མཛད་ནས་སླར་གདོད་མའི་གཞོན་ནུ་བུམ་པའི་སྐུར་བཞུགས་
ནས་སྐུ་དང་ཡེ་ཤེས་འདུ་བྲལ་མེད་པར་ལོངས་སྐུ་དང་སྤྲུལ་སྐུའི་ཕྲིན་ལས་བསམ་
གྱིས་མི་ཁྱབ་པས་འཁོར་བ་སྟོངས་པར་མཛད་ནས་འགྲོ་དོན་རྒྱུན་མི་ཆད་པ་འབྱུང་
བ་ཡིན་ནོ། །རླུང་སེམས་ལ་རང་དབང་ཐོབ་པ་ནི། སེམས་ཅན་གཞན་འཕོ་བའི་
ཚེ། དེ་ལ་རིག་པ་གཏད་པས་མཚམས་མེད་ལྔ་བྱས་པའང་རང་དང་མཉམ་དུ་འཚང་
རྒྱ་བར་བྱེད་དོ། །བཞི་པ་གདེང་གཞིའི་གྲོལ་ཚད་བསྟན་པ་ནི། ངོ་བོ་ཉིད་གདོད་
ནས་འཁྲུལ་མི་ཤེས་པའི་ཐོག་ཏུ་བདེ་སྡུག་ཤེས་བྱ་ལ་མི་སྲིད་པར་ཁོ་ཐག་ཆོད་པས་
ངན་སོང་གསུམ་གྱི་སྡུག་བསྔལ་སྦྱོང་ཚད་ལ་སོགས་པ་ཐོས་ནའང་ཡ་ང་བག་ཚ་
མེད་པའི་གདེང་། རིག་པ་ཟང་ཐལ་ཆེན་པོ་ལ་འཁོར་བ་རྡུལ་ཙམ་མ་གྲུབ་པས་
རྒྱུ་འབྲས་རྣམ་སྨིན་ལ་མི་རེ་བའི་གདེང་། གཞི་བརྗོད་མེད་དེ་ལ་འདི་ལྟར་གྲོལ་
ནས་འདི་ཙམ་དུ་བདེའོ་སྙམ་པའི་མྱང་འདས་རང་མཚན་པ་མེད་པས་ཐོབ་བྱ་ལ་
རེ་བ་མེད་པའི་གདེང་། རྒྱལ་བའི་ཁམས་ལ་ཡོན་ཏན་ཚད་མེད་པ་ཡོད་པ་བཤད་
ཀྱང་རང་རིག་ལས་གཞན་པའི་སངས་རྒྱས་རྒྱུ་སྤུའི་རྩེ་ཙམ་དུའང་མེད་པས་ཡོན་
ཏན་ལ་རེ་བ་མེད་པའི་གདེང་དང་བཞིས་ཚད་དུ་བསྐྱོལ་ནས་གདོད་མའི་དབྱིངས་
སུ་མྱ་ངན་ལས་འདས་པའོ། །
356



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
རྩ་བའི་ས་བཅད་གསུམ་པ་འབྲས་བུ་ཐོབ་རྟགས་ཀྱི་མཐའ་བསྡུ་བ་ལ་ཞུ་
ལན་གཉིས་ལས། དང་པོ་ནི། དེ་ནས་ཞེས་པ་གོང་མའི་དོན་རྫོགས་ནས་ད་ནི་
འབྲས་བུ་ཐོབ་པའི་རྟགས་ཅི་ལྟར་འབྱུང་བ་ཞུ་བའི་སྒྲ་ཡིན་ལ། ཅི་ལྟར་ཞུས་པའི་
ཚིག་ནི། ཡུམ་བཟང་ཟ་རིང་བཙུན་གྱིས་ཡང་གསོལ་པ་ནི། དེ་ལྟར་དོན་དྲུག་དབྱིངས་
སུ་གྲུབ་པའི་འབྲས་བུ་ཚེ་འདིར་ཐོབ་པའི་ཚུལ་དེ་ལྟ་བུ་ཡིན་ན་ད་ནི་འབྲས་བུ་ཐོབ་
པའི་རྟགས་ཅི་ལྟ་བུ་འབྱུང་བ་བསྟན་དུ་གསོལ། ཞེས་ཞུས་པའོ། །
གཉིས་པ་ལ་བཞི། རྟགས་འབྱུང་བའི་དུས་ངོས་བཟུང་། མཆོག་ཐུན་མོང་གི་
རྟགས་བཤད། དོན་བསྡུས་ཏེ་འབྲས་བུ་མངོན་དུ་གྱུར་ཚུལ་དང་
། ཐུགས་རྗེའི་རྒྱུན་
གྱི་འགྲོ་དོན་འབྱུང་ཚུལ་བསྟན་པའོ། །དང་པོ་ནི། དེ་ལྟར་འབྲས་བུ༔ ཞེས་པ་
ནས་རྐང་པ་ཕྱེད་དང་གཉིས་ཏེ། དེ་ལྟར་འབྲས་བུ་ཉིད་ལམ་དུ་བྱས་ནས་བསྒོམས་
པས་འབྲས་བུ་ཐོབ་པའི་དུས་སུ་འབྲས་བུ་གཞན་ནས་ཐོབ་རྒྱུ་བྲལ་བས། འབྲས་བུ་
ལམ་དུ་བྱས་པ་མངོན་དུ་གྱུར་བའི་ཚུལ་གྱིས་འབྲས་བུ་ཚེ་འདིར་ཐོབ་པ་རྒྱལ་གཤེན་
མི་ལུས་བསམ་ལེགས་ལྟ་བུ་ཡིན་ཏེ། མི་ལུས་བསམ་ལེགས་ཀྱིས་ལོ་ལྔ་བཅུ་ལ་གཞི་
ལ་གདར་ཤ་བཅད། ལོ་ལྔ་བཅུ་ལ་ལམ་ལ་གཏིང་དཔག་བཅད། ལོ་ལྔ་བཅུ་ལ་འབྲས་
བུའི་དོན་ཐག་བཅད་དེ་བསྒོམས་པས་སྐུ་བཞི་མངོན་དུ་གྱུར་ཏེ་དོན་གཉིས་ལྷུན་
གྱིས་གྲུབ་པར་མཛད་ནས་མྱ་ངན་ལས་འདས་པའི་གྲོང་ཁྱེར་ཆེན་པོར་འཇུག་པའི་
ཚུལ་སྒོམ་འགྲེལ་ལས། གདམས་ངག་ཟབ་མོས་སངས་རྒྱས་རྒྱུད་གསུམ་བོན།། བསྒོམ་
སྲན་ཆེན་པོ་མི་ལུས་བསམ་ལེགས་གཤེན།། བསྒོམ་ཡུན་རིང་པོ་ལྔ་བཅུ་ཕྲག་གསུམ་
བསྲིངས།། བསྒོམ་རྟགས་ཐོན་པ་རྒྱལ་ཁམས་ལྷག་མེད་བསྒྱུར།། ཞེས་སོ། །
གཉིས་པ་ལ་གཉིས་ཏེ། མཆོག་དང་ཐུན་མོང་གི་རྟགས་བཤད་པའོ། །དང་པོ་
མཆོག་ལ་གཉིས་ཏེ། སྐུ་གསུང་ཐུགས་ཀྱི་རྟགས་དང་། སྤྲུལ་པ་འགྱེད་ཚུལ་བསྟན་
35}



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའོ། །དང་པོ་ནི། མངོན་ཤེས་དྲུག༔ ནས་རྐང་པ་ཕྱེད་དང་གསུམ་སྟེ། ལུས་སྐུ་རུ་
གནས་གྱུར་ཏེ། རང་ལུས་འདིའང་སྤྲུལ་བསྒྱུར་འབུམ་དུ་ནུས་པ་དང་། ཡི་དམ་གྱི་
སྐུར་གནས་གྱུར་པ་དང་། ངག་གསུང་དུ་གྱུར་ཏེ་ཚངས་དབྱངས་དྲུག་ཅུ་ལ་སོགས་
ཐོབ་པ་དང་། སེམས་ཐུགས་སུ་གྱུར་ཏེ་ཤེས་བྱ་ཐམས་ཅད་མཁྱེན་པའི་ཡེ་ཤེས་ཐོབ་
པ་དང་། སྤྱན་ལྔ་རྩལ་དྲུག་ལ་སོགས་པ་བསམ་གྱིས་མི་ཁྱབ་པའི་ཡོན་ཏན་གྱི་བདག་
ཉིད་གྱུར་པའོ། །གཉིས་པ་སྤྲུལ་པ་འགྱེད་པ་ནི། ཡས་མར་སྤྲུལ་པ་འགྱེད་པ་ནི།
བོན་སྐུའི་ངང་ལས་གདུལ་བྱའི་ཁམས་དང་བསྟུན་པའི་ལོངས་སྐུ་དང་སྤྲུལ་སྐུའི་
སྣང་བས་འགྲོ་བ་བསམ་གྱིས་མི་ཁྱབ་པ་བཀྲིད་དྲང་མཛད་པ་མཐའ་ཡས་སོ། །ལམ་
ནས་སྤྲུལ་པ་འགྱེད་པ་འཕོ་བ་ཆེན་པོའི་ལུས་བཟུང་བ་དང་། རང་བཞིན་སྤྲུལ་པར་
བགྲོད་པ་གཉིས་ཀྱིས་སེམས་ཅན་རང་ལས་རྒྱུད་གཞན་པ་རྣམས་ཀྱི་དོན་བྱེད་ལ།
བར་དོར་སྤྲུལ་པ་འགྱེད་ཚེ་ལྷུན་གྲུབ་ཀྱི་སྒོ་ལས་རང་སྣང་འཁོར་བ་སྣང་བ་དེའི་
དོན་བྱེད་པར་སྣང་སྟེ། རྨི་ལམ་དུ་སེམས་ཅན་ཀྱི་དོན་བྱས་ཀྱང་རང་སྣང་ཙམ་ལས་
གཞན་ངོར་ཕན་པ་མ་བྱུང་བ་ལྟ་བུའོ། །རང་བཞིན་སྤྲུལ་པར་བགྲོད་པ་ནི་དབང་པོ་
འབྲིང་བར་དོའི་སྣང་བ་ཤར་ནས་ཀ་དག་གདོད་མའི་སར་གཤེགས་པའི་བར་ལ་
སྤྲུལ་པ་འགྱེད་པ་སྟེ། དཔེར་ན་སྐར་མདའ་ནམ་མཁར་རྒྱུག་པ་ལ་འོད་འཕྲོ་བའི་
ཚུལ་དུ་སྤྲུལ་པ་བཀྱེས་ནས་འགྲོ་བའི་དོན་བྱེད་དེ་སླར་སྤྲུལ་པ་དང་བཅས་པ་ཉི་
མ་ནུབ་པའི་ཟེར་བཞིན་རང་རིག་ལ་འདུས་ནས་གདོད་མའི་ནང་དབྱིངས་ལ་ཐིམ་
པའོ། །འོ་ན་རབ་ཚེ་འདིར་སྐྱེ་འཇུག་ལ་རང་དབང་ཐོབ་པའི་འཕོ་ཆེན་སྐུས་འགྲོ་
དོན་མཛད་ནས་ཀ་དག་གི་སར་གཤེགས་པ་དང་། འབྲིང་བར་དོར་སྤྲུལ་པ་བཀྱེས་
ནས་གདོད་མའི་ནང་དབྱིངས་ཐིམ་པ་ཐོད་རྒལ་ཁོ་ནས་ཁྱད་བོན་ཡིན་ན་འདིར་
དེ་ལྟར་མི་འབྱུང་བས་འདིར་འཐད་དམ་ཞེ་ན། འདིར་ཡང་སྣང་བ་ཕྱི་ཡི་ཐིག་
358



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ལེ་བཞི་བཅུ་རྩ་ལྔ་ཡོད་པར་མ་ཟད་གཞི་ལམ་འབྲས་བུའི་རྒྱུད་ཀྱི་རྩ་འགྲེལ་ཀུན་
ལས་གབ་པའི་ཚིག་གིས་བསྟན་པའི་རྫོགས་ཆེན་ཉམས་ལེན་མཐར་ཐུག་པའང་
བྱུང་བས། རྒྱལ་གཤེན་གྱིས་རྒྱལ་མཁར་བ་ཆོད་ཀྱི་མི་རྣམས་དབང་བཞིས་སྨིན་
པར་མཛད་དེ་གཞི་ཡེ་སངས་རྒྱས་པའི་རྒྱུད་བཤད་ནས་འཁོར་རྣམས་ཀྱིས་ལོ་ལྔ་
བཅུ་ལ་བསྒོམ་པ་མཐིལ་དུ་ཕེབས་པས། དེ་ནས་ལམ་མངོན་སངས་རྒྱས་པའི་རྒྱུད་
བསྟན་པའི་མོད་ལ། རྒྱལ་གཤེན་ཉིད་བཞིན་ནམ་མཁར་བཞུད་ཅིང་འཇའ་གུར་ན་
བཞུགས་པ་ལྔ་བརྒྱ་བྱུང་བ་བཤད་པས་སོ། །དེའི་ཕྱིར་གདོད་མའི་གཞི་དབྱིངས་སུ་
ངེས་པར་མཐར་ཕྱིན་པར་ནུས་ཏེ། འདིའང་གཞི་སྐུ་དང་ཡེ་ཤེས་ལྷུན་གྲུབ་ལ་
སོགས་པ་བཤད་པའི་ཕྱིར། གཞི་ལ་གདར་ཤ་མ་ཆོད་པའི་སྐྱོན་མེད་དོ། །འོ་ན་
རྫོགས་ཆེན་པས་སྐུ་གསུམ་ལམ་སྣང་དུ་འདོད་པ་འདིའི་འབྲས་བུའི་མཐར་ཐུག་
ཏུ་བཞག་པ་དང་འགལ་ལོ། །ཞེ་ན། མི་འགལ་ཏེ་འདིར་སྐུ་གསུམ་འབྲས་བུ་འཇོག་
པའང་གཞི་དབྱིངས་རྩལ་མ་འགགས་པའི་ཆར་བཏགས་པར་ཟད་ལ། དེའང་ཞལ་
ཕྱག་གིས་མཚོན་པའི་སྐུ་རང་མཚན་པ་མི་འདོད་པའི་ཚུལ་གོང་དུ་བཤད་ཟིན་ཏོ། །
གཉིས་པ་ཐུན་མོང་ཀྱི་རྟགས་ནི། མཁའ་ལ་བྱ་བཞིན༔ ཞེས་པ་ནས་ཞལ་
གཟིགས་སོ། །ཞེས་ཀྱི་བར་བློ་ཀ་གཅིག་སྟེ། ལུས་ཤིང་བལ་ལྟར་ཡངས་བ། སྐྲ་སེན་
སྐྱེ་བའི་རྒྱུན་ཆད་པ། ཧྲི་ཙ་ལྟ་བུ་གཞོན་ཤ་ཆགས་པ། ཁྱད་པར་མཁའ་ལ་འཕུར་
ནུས་པ། ཆུ་ལ་ཉ་བཞིན་འགྲིམ་ཞིང་ས་ལའང་འཛུལ་ནུས་པ། དག་པའི་ཞིང་ཁམས་
རྣམས་སུ་དངོས་ཉམས་རྨི་ལམ་གང་ཡང་རུང་བར་མངོན་སུམ་དུ་ཕྱིན་པ། ངག་
ལ་ཅི་སྨྲས་གཞན་ལ་ཕན་པ། འཁྲུལ་པའི་གཏམ་རང་འགགས་པ། དབུག་རྒྱུ་བ་
མི་ཚོར་བ། བོན་གྱི་ཚིག་དོན་ཁྱད་པར་ཅན་རང་རྡོལ་དུ་འབྱུང་བ། མི་མ་ཡིན་པས་
བོན་ལ་མཉན་པ། རླུང་གར་གཏད་དུ་འདྲོངས་པ། སེམས་ལ་ཏིང་ངེ་འཛིན་བརྟན་
35



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ། ཉོན་མོངས་ཡེ་ཤེས་སུ་འཆར་བ། ཏིང་འཛིན་གྱི་ཟས་ཟ་བ། ཡི་དམ་གྱི་ཞལ་
མཐོང་བ་ལ་སོགས་པ་འབྱུང་བའོ། །གསུམ་པ་དོན་བསྡུ་བ་ནི། མཆོག་དང་ཐུན་
མོང་༔ ཞེས་རྐང་པ་གཉིས་ཏེ། མཆོག་དང་ཐུན་མོང་གཉིས་ཀའི་ལམ་རྟགས་
ཚེ་འདིར་མངོན་སུམ་པ་བརྙེས་ཏེ། དོན་གཉིས་ལྷུན་གྲུབ་ཏུ་ཕུང་པོ་ལྷག་མ་མེད་
པར་གདོད་མའི་དབྱིངས་སུ་མྱ་ངན་ལས་འདས་པའོ། །འོ་ན་རྟགས་འདི་བཞིན་
ཐོན་པ་ད་ལྟར་མི་འདུག་པས་གསང་སྔགས་སྒྲུབ་པ་ཧ་ཅང་དོན་མེད་དུ་ཐལ། ཞེ་
ན། འདི་དག་གི་དགོངས་གཞི་གྲུབ་པའི་ཁྱུ་མཆོག་མི་ལུས་བསམ་ལེགས་དང་།
གསང་བའི་གྲུབ་ཐོབ་མཆོག་བརྒྱད་ཅུ་ལྟ་བུ་ཡིན་པར་མ་ཟད། ཁམས་གསུམ་གྱི་
དཔའ་བོ་གུ་རུ་སྣོན་རྩེ་དང་། དམུ་གཤེན་ཉི་མའི་རྩལ་ཆེན་ལྟ་བུ་ཡིན་ན་ད་ལྟའི་
གང་ཟག་རྣམས་ལའང་ལམ་རྟགས་འདི་བཞིན་ཚེ་འདིར་མི་འབྱུང་བའི་ངེས་པའང་
མེད་ལ་ཚུལ་བཞིན་བསྒྲུབ་ན་བར་དོ་ཚུན་ཆད་མཆོག་ཐུན་མོང་གི་དངོས་གྲུབ་
བརྙེས་པ་གདོན་མི་ཟའོ། །བཞི་པ་ཐུགས་རྗེའི་རྩལ་ལས་འགྲོ་དོན་འབྱུང་བའི་ཚུལ་
ནི། ཚད་མེད་ཐུགས་རྗེ༔ ཞེས་པ་ནས་ལེའུ་སྟེ་བཅུ་གཅིག་པའོ། །
ཞེས་ཀྱི་བར་ཏེ། བོན་ཉིད་ཀྱི་དབྱིངས་ལས་མི་གཡོ་བཞིན་དུ་སྐུ་དང་ཡེ་ཤེས་
ཀྱི་རོལ་པས་འགྲོ་དོན་མཛད་པ་རྒྱུན་མི་འཆད་པར་ཚད་མེད་ཐུགས་རྗེ་ཆེན་པོ་བཞིའི་
ཡུན་བསྲིངས་ནས་འཁོར་བ་མ་སྟོངས་ཀྱི་བར་དུ་སེམས་ཅན་གྱི་དོན་མཛད་པའོ། །ཞེས་
བཀའ་སྩལ་ཏོ། །འཁོར་རྣམས་ཞེས་པ་སྐུ་དང་འོད་ཀྱི་ཚུལ་དུ་སྣང་བའི་གོང་དུ་
བཤད་པའི་འཁོར་རྣམས་སོ། །འོ་ན། རྒྱུད་བཤད་པ་དོན་མེད་དུ་ཐལ། འཁོར་
དེ་དག་རང་ལས་མི་གཞན་པས། རང་ལ་རང་གིས་བཤད་པས་གཞན་ལ་ཕན་པ་
མི་འགྱུར་བའི་ཕྱིར་རོ། །ཞེ་ན། རྒྱུད་བཤད་པ་དོན་མེད་མི་འགྱུར་ཏེ་འཁོར་དེ་
དག་རང་ལས་མི་གཞན་ཀྱང་སྤྲུལ་པའི་འཁོར་དེ་རྣམས་མི་བརྗེད་པའི་གཟུངས་
360



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
དང་ལྡན་པས་རྒྱུད་འཛིན་ནས་གཞན་ལ་བརྒྱུད་དེ། དེས་སེམས་ཅན་གྱི་དོན་བསམ་
གྱིས་མི་ཁྱབ་པ་མཛད་པ་དཔེར་ན་ཡུམ་བཟང་ཟ་རིང་བཙུན་གྱིས་རྒྱལ་གཤེན་ལ་
བརྒྱུད་པ་བཞིན་ནོ། །རྗེས་སུ་ཡི་རངས་པ་ནི། འབྲས་བུའི་རྒྱུད་བཤད་ཟིན་པ་
དེའི་རྗེས་སུ་སྤྲུལ་པའི་འཁོར་རྣམས་དང་བ་དང་སྤྲོ་བ་སྐྱེས་པའི་སྒྲའོ། །མཉམ་པར་
འཁོད་དོ་ཞེས་པ། གཙོ་འཁོར་གྱི་བྱེ་བྲག་མི་ཕྱེད་པར་དབྱིངས་མཉམ་པའི་ཐིག་
ལེ་ཆེན་པོ་གཅིག་ཏུ་ཐམས་ཅད་གནས་པའི་དོན་ཏོ། །གསང་མཆོག་མཐར་ཐུག་
མ་རྒྱུད་ཐུགས་རྗེ་ཉི་མའི་འབྲས་བུ་རྫོགས་སངས་རྒྱས་པའི་རྒྱུད་ལས་འབྲས་བུ་
ཐོབ་པའི་རྟགས་བསྟན་པའི་ལེའུ་སྟེ་བཅུ་གཅིག་པའི་དོན་བཀྲོལ་བའོ། །དུམ་བུ་
གསུམ་པའོ། །
ཞེས་པ་ནི། ལྟ་སྒོམ་སྤྱོད་འབྲས་སྒྲུབ་རྒྱུད་ཆེན་པོ་ལྔའི་ནང་ནས་ཡང་དག་པ་རྫོགས་
པའི་སངས་རྒྱས་མྱུར་དུ་ཐོབ་པར་བྱེད་པའི་རྒྱུད་ཆེན་བདུན་གཙོ་བོ་ཆེན་པོའི་ཞལ་
བདུན་ནས་དུས་གཅིག་ལ་གསུངས་པ་ལས་རྒྱུད་གསུམ་པོ་འདི་མཐིང་འབྲང་ནས་
གཞི་རྒྱུད་དུམ་བུ་དང་པོ་དང་། དམར་འབར་ནས་ལམ་རྒྱུད་དུམ་བུ་བར་མ་དང་།
ཀ་དག་ཡེ་ཤེས་ཀྱི་ཞལ་ནས་འབྲས་བུའི་རྒྱུད་དུམ་བུ་ཕྱི་མ་གསུམ་དུ་གསུངས་པ་ལས་
འདི་ཉིད་དུམ་བུ་ཕྱི་མ་ཡིན་པའི་དོན་ཏོ། །དེ་ཡང་གཞི་ལམ་འབྲས་བུའི་གོ་རིམ་འབྱུང་
བ་བཞིན་གྱིས་འདི་དུམ་བུ་གསུམ་པར་འཇོག་པར་ཡིན་གྱི་གསུང་སྔ་ཕྱིའི་ཁྱད་པ་མ་
ཡིན་ནོ། །འབྲས་བུ་རྫོགས་སངས་རྒྱས་པའི་རྒྱུད་རྫོགས་སོ། །ཞེས་པ། དོན་དྲུག་
དབྱིངས་སུ་གྲུབ་པའི་འབྲས་བུ་རྫོགས་སངས་རྒྱས་པའི་རྒྱུད་རྫོགས་སོ། །ཞེས་
པའོ། །དེ་ཡང་རྫོགས་སོ་ནི། ཚིག་དོན་ཐམས་ཅད་ཡོངས་སུ་ཚང་བའི་དོན་ཏེ།
ཚིག་རྫོགས་པ་ནི་དེ་ལས་བཤད་དུ་མེད་པའོ། །དོན་རྫོགས་པ་ནི་དོན་གཉིས་ལྷུན་
གྲུབ་ཀྱི་རྒྱུད་ཡོངས་སུ་ཚང་བར་མཐར་ཐུག་པའོ། །
36



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསང་བའི་རྒྱུད་ཆེན་མཐར་ཐུག་ཡང་དག་ངེས་པར་
སྟོན་པ་ཀུན་ཏུ་བཟང་པོའི་བཀའ། །
ཀུན་བཟང་གུ་རུ་རྣོན་རྩེས་ཟབ་དོན་བཏོན་པ་
གསང་ཆེན་མཁའ་འགྲོ་རྒྱ་མཚོས་གཉེར། །
སླར་ཡང་གསང་བ་ཡིབས་པ་མཁན་ཆེན་ཉི་དབང་
ཕྱག་རྒྱས་ཡོངས་སུ་བཀྲལ་བ་ཅན། །
བོན་དབྱིངས་ངེས་པའི་མཚན་འཆང་གྱེར་མུའི་བདག་
རྐྱེན་ལ་བརྟེན་ཞིང་འདིར་མངོན་པ་བབས། །
སྐལ་བ་དམན་མིན་ཁོ་བོའི་དད་པའི་པད་མོ་ཡོངས་སུ་རྒྱས་པར་མངོན་སོན་པ།།
རྣམ་གསལ་ཤེས་རབ་ཉི་གཞོན་དབང་པོའི་ཆ་ལས་
བྱུང་བའི་བློ་གྲོས་འོད་བརྒྱ་ཡིས། །
ཟབ་དོན་པད་མའི་ཚལ་ཆེན་ཡོངས་སུ་སྒེགས་པར་
བྱས་འདི་ལྷག་བསམ་དད་པའི་དྲིན། །
འོན་ཀྱང་ཚུར་མཐོང་བྱིས་པའི་བློ་ཅན་གསང་རྒྱུད་
ངེས་པའི་དོན་རྟོགས་དཀའ་བའི་གནས། །
འདི་དོན་མ་རྟོཌ་འཁྲུལ་པའི་ནོངས་པ་ཡང་ནི་ངེས་པ་འབྱུང་སྲིད་གང་མཆིས་པ།།
སྨྲ་སེང་མཁས་དང་གསང་ཆེན་དཀྱིལ་འཁོར་རྩ་གསུམ་
མཁའ་འགྲོ་རྒྱ་མཚོའི་ཚོགས་ལ་བཟོད། །
362



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
དེར་བྱུང་དགེ་བས་འགྲོ་བ་ཀུན། །
རྣམ་གྲོལ་ཡོན་ཏན་མཆོག་མངའ་བའི། །
ཀུན་བཟང་གོ་འཕང་དེ་ཐོབ་ནས། །
སླར་ཡང་འགྲོ་བའི་དོན་བྱེད་ཤོག །
ཕྱོགས་དང་དུས་ཀུན་འདི་ན་ཉེས་པའི་ཆ།། ཉེར་ཞི་དགེ་བའི་མཐུ་དཔལ་
ཡར་ཟླའི་ངོག །ཇི་བཞིན་རབ་འཕེལ་རྒྱལ་བསྟན་ཆུ་སྐྱེས་ཚལ།། ལེགས་ཚོགས་
བཟང་པོའི་འདབ་བརྒྱ་རབ་རྒྱས་ཤོག །དེ་ཡི་མཐུ་དཔལ་བཟང་པོའི་སྤྲིན་ལས་
བྱུང་བའི་བདེ་དགེའི་ཟེག་མ་རབ་འཐོར་ནས། གང་དག་འདི་ན་སུའང་རུང་བའི་
ཁེངས་དང་མ་དུལ་ཐལ་བ་རབ་རླན་ཏེ།། ཞི་སྙོམས་ལེགས་བྱས་དད་དང་མོས་
པའི་མྱུ་གུ་ལོ་འབྲས་ཀུན་ནས་བསྐྲུན་པ་ཡིས།། ཐར་པའི་ལང་ཚོ་ཡོངས་སུ་རྒྱས་
ཏེ་ངེས་ལེགས་དམ་པའི་གྲོང་དེར་འཇུག་པར་ཤོག །ཚུལ་འདི་ཉི་ཟླའི་འོད་སྣང་
ཇི་བཞིན་དུ། ཀུན་ཁྱབ་འགྲོ་བློའི་མུན་སྨག་རབ་གཅིལ་ནས། ཡིད་བཞིན་ནོར་
ལྟར་སྐྱེ་དགུའི་རེ་སྐོང་ཞིང་།། ནམ་ཡང་འདི་ན་གནས་པའི་མཐུ་ལྡན་ཤོག །
ཅེས་པའང་འབྲས་བུའི་རྒྱུད་འདི་ཉིད་གུ་རུ་སྣོན་རྩེས་གཏེར་ལས་ཐོན་ནས་སླར་ཤིན་ཏུ་གཉེན་པས་
མཁའ་འགྲོ་རྒྱ་མཚོས་གཉེར་ནས་གསང་བ་ཡང་གབ་ཏུ་སོང་པ་ལ། དམུ་གཤེན་ཉི་མས་ཀྱང་དབུའི་ལྡེབ་
ཚལ་དེ་ལས་མ་གཟིགས་པས་དེ་ལ་ལམ་རྒྱུད་ཀྱི་འབྲས་བུ་སྦྱར་ནས་འབྲས་བུའི་རྒྱུད་ཀྱི་དགོངས་འགྲེལ་ཉི་
མའི་འཁོར་ལོ་བྱ་བ་རྩོམ་ནས་སྤེལ་བར་མཛད་པ་དིང་སང་ཡང་བཞུགས་པ་ལ། རྒྱུད་འདི་ཉིད་སྤེལ་བའི་
དུས་ལ་བབ་ཚེ་མཁའ་འགྲོ་མ་རྣམས་ཀྱིས་སྨན་རིའི་མཁན་ཆེན་ཉི་མ་བསྟན་འཛིན་གྱི་ཕྱག་ཏུ་སྤྲད་པ་ལྕང་
སྤྲུལ་བོན་དབྱིངས་མཚན་གྱིས་མདོ་གམ་སྨད་དུ་ཁྱེར་བ་ལ། བདག་ཤར་རྫའི་བྱ་བྲལ་བཀྲ་ཤིས་རྒྱལ་མཚན་
གྱིས་དཔེ་ལུང་དང་བཅས་པ་ལག་ཏུ་སོན་པའི་མོད་ལ། དབལ་ཁྱུང་གཏེར་སྟོན་གསང་སྔགས་གླིང་པས་
འགྲེལ་པ་མཛད་དགོས་གསུངས་པའི་རྗེས་དམུ་རྡོ་གཡུང་དྲུང་སྤུང་རྩེའི་ཉེར་འདབ་གསང་ཆེན་རི་ཁྲོད་དུ་
363



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡོད་སྐབས་སུ། བློ་སྣ་ཡི་དམ་འདིས་ཕྲོགས་པའི་རྣལ་འབྱོར་ཚུལ་ཁྲིམས་དབང་ཕྱུག་ནས་འགྲེལ་པ་མཛད་
དགོས་ཀྱི་བསྐུལ་བ་བྱུང་བའི་ནུབ་མོ་རྨི་ལམ་དུ། མི་ངོ་ཕྱེད་དཀར་ཕྱེད་དམར་ཅན་ཟ་འོག་དམར་ཁྲའི་གོས་
གོན་པ་ཞིག་བྱུང་ནས་ཆ་ལང་གཅིག་ལ་འབྲུག་སྟོང་གི་རི་མོ་ཡོད་པ་བདག་ལ་ཕུལ་ཏེ། ང་ནི་གཡུང་དྲུང་ལྷ་
གཉེན་ཡིན་འདི་ནས་ལྷོ་ཕྱོགས་མ་ཎིའི་ཀེའུ་ཚང་དུ་བྱོན་དང་བདེ་མཆོག་དཀྱིལ་འཁོར་རང་བྱོན་དུ་ཡོད་
ཟེར་ནས་བདག་ལ་མཚན་བསྟོད། ཕྱི་དྲི་མེད་སྙིང་པོ། ནང་འཇིགས་མེད་དབང་པོ། གསང་བ་རིག་པ་རང་
ཤུར་ཟེར་བའི་གསོལ་འདེབས་ལྟ་བུ་ཞིག་ཕུལ་སྣང་བྱུང་ནས་ནང་མོ་གྲོགས་མཆེད་ཚུལ་ཁྲིམས་དབང་ཕྱུག་
ལ་མདང་རྨི་ལམ་མཚར་པོ་ཞིག་རྨིས་བྱས་པས་གང་རྨིས་ཟེར་བ་ལ་རྗེས་ནས་བཤད་ཆོག་བྱས་ནས་གསང་
སྟེ། རྟེན་འབྲེལ་ལེགས་སྙམས་ནས་འགྲེལ་པ་རྩོམ་པའི་དམ་བཅས་ནས། དབུ་འཛུག་སྟེ་རྩོམ་པའི་འཕྲོ་ཅུང་
ཟད་ལྷག་ཡོད་སྐབས་སུ། རྗེ་འབྲུག་གི་གདུང་ལས་སོན་པའི་ཁྲོ་ཚང་སྤྲུལ་སྐུ་གཡུང་དྲུང་མཐོང་གྲོལ་ནས་
བསྐུར་བར་མཛད་པ་ལ་བརྟེན་ནས་རྩོམ་པ་མཐར་ཕྱིན་བགྱིས་པའི་ཡི་གེ་པ་ནི་ཤར་རྫའི་བྱ་བྲལ་ལྷུན་གྲུབ་
ཐོག་མེད་ཀྱིས་བགྱིས་པ་བསྟན་པ་རིན་པོ་ཆེའི་རྒྱུན་དུ་འགྱུར་བར་གྱུར་ཅིག །ཐ་ཚན་མུ་ཙུག་སྨར་རོ། །
ཨོཾ་སྭཱ་སྟི། ཟབ་གསང་ངེས་པའི་སྟོན་པ་དགོངས་རྒྱུད་ལྔ། ཟབ་ལམ་སྤྱོད་པ
གྲུབ་བརྙེས་བཅུ་ཕྲག་བརྒྱད།། ཟབ་མོའི་མཛོད་འཆང་གཏེར་བདག་ཡབ་སྲས་
སོགས།། ཟབ་དོན་སྤེལ་མཛད་རྣམས་ལ་གུས་ཕྱག་མཚལ།། ཡོངས་རྫོགས་བསྟན་
པའི་གངས་རི་མཐོན་པོ་ལ།། མི་འཇིགས་སྟོབས་བཅུ་མངའ་བའི་རྩལ་རྫོགས་ཤིང་།།
རྩོད་མེད་ལུང་རིགས་སྟོང་གི་གད་རྒྱང་ཅན།། ཀུན་མཁྱེན་གྲུབ་པའི་དབང་པོ་
གཙུག་ན་རྒྱལ། དྲི་མེད་གསུང་གི་ཆ་ཤས་རེ་རེས་ཀྱང་།། ཟིན་མེད་འཁྲུལ་པའི་ཐ་
རམ་ཆེས་དམ་པ། ཐོག་མེད་འབྱེད་པའི་ལྡེ་མིག་འདི་འཆང་ན།། སྙིང་པོའི་བསྟན་
པའི་སྒོ་བརྒྱ་ཁྱེད་ཀྱིས་འབྱེད།། ཐེག་བརྒྱད་བློ་ཡི་དྲི་མས་མ་གོས་པ། རིག་སྟོང་རྗེན་
པར་གཟིགས་པའི་མེ་ལོང་ངོག །རང་བཞིན་རྫོགས་པ་ཆེན་པོའི་ལམ་གནད་ཀུན།
ཤར་བས་བྱས་འདི་ཁྱོད་ཀྱི་ཁྱད་པར་བོན། ཁྱད་པར་རྒྱུད་སྡེ་བདུན་གྱི་མཐར་ཐུག་
364



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
པ། དོན་དྲུག་དབྱིངས་གྲུབ་ཡང་གསང་སྦས་པའི་གཏེར།། སྐྱེས་ཐོབ་སྨོན་ལམ་
རྩལ་གྱིས་རྙེད་པའི་ཚེ།། མཁའ་འགྲོའི་ཚོགས་ཀྱང་བསྟོད་པའི་མེ་ཏོག་འཐོར།།
གངས་ཅན་འདི་ན་མཁས་གྲུབ་ཕལ་མོ་ཆེས། སྤྱོད་ཡུལ་མ་གྱུར་ཟབ་དོན་བདུད་
རྩིའི་རྒྱུན།། སྐལ་ལྡན་སྨིན་གྲོལ་བཅུད་དུ་སྦྱིན་པའི་ཚེ།། རྒྱལ་གཤེན་ཆེན་པོ་ཁྱོད་
གཅིག་ཁོ་ནར་སེམས།། དེ་ཚེ་བློ་གསལ་སྟོང་གི་སྤྱོད་ཡུལ་དུ། སྤེལ་བའི་གྲོས་བཟང་
སུས་ཀྱང་མི་ཕྱེད་པའི།། ཐུགས་བསྐྱེད་རྒྱ་ཆེས་བསྐུལ་ཏེ་རྒྱལ་ཚབ་པས། གཏོང་
བའི་མཚོ་ཆེན་ཅིར་ཡང་བརྡོལ་བར་མཛད། དེར་ཐོབ་བསོད་ནམས་ཉི་འོད་གཞོན་
ནུའི་མདངས།། འཁོར་གསུམ་རྟོག་པའི་སྤྲིན་དང་བྲལ་བ་འདིས།། འགྲོ་ཁམས་
སྤྱི་དང་ཁྱད་པར་ཚོགས་སྦྱོར་གྱི། ཚོགས་གཉིས་སྣང་བ་མཆོག་ཏུ་རྒྱས་གྱུར་ཅིག །མདོ་
སྔགས་གཤེན་བསྟན་དགའ་བའི་ཚལ་ཆེན་པོར། འཆད་རྩོད་རྩོམ་པའི་གེ་སར་
འབུམ་བཞད་པར།། ཤེས་རབ་གཤོག་རྩལ་རྒྱས་པའི་སྦྲ་མ་ར། བྱེ་སྙེད་གྲུབ་གཉིས་
འཕུར་འཇོལ་གཡོ་བར་ཤོག །ཅེས་པའི་པར་བྱང་གི་ཚུལ་དུ་ཅུང་ཟད་སྨྲས་པ་འདི་ཡང་གླིང་བླའི་
མིང་པས་ཞབས་ཏོག་ཏུ་ཕུལ་བས་ཐ་ཚན་མུ་ཙུག་སྨར་རོ། །དགེའོ། །དགེའོ། །དགེའོ། །
36



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསང་སྔགས་མ་རྒྱུད་གཉན་ས་ལམ་ཁྱེར་གྱི་
གཅོད་ཀྱི་ཁྲིད་ཡིག་བདུད་བཞི་
ཚར་གཅོད་བཞུགས་སོ།།
༄༅། ། བདག་འཛིན་བློ་ཡི་སྙེམས་བྱེད་བདུད་པོ་ཆེ།།
བདག་མེད་ཤེས་རབ་མཚོན་གྱིས་རྩད་གཅོད་པ།།
ཡེ་ཤེས་མཁའ་འགྲོ་ཀྱེ་མ་འོད་མཚོ་ཡུམ།།
སྙིང་དབུས་དད་པའི་པདྨོ་བཞད་པར་བསྟེན།།
ཐེག་ཆེན་ལམ་གྱི་ཆ་ལག་ཟབ་དོན་གཅོད།།
ལྟ་བའི་མདངས་འབྱིན་སྒོམ་པའི་བོགས་བཏོན་ཅིང་།
སྤྱོད་པའི་རྩལ་སྦྱོང་འབྲས་བུའི་ཐག་གཅོད་ཕྱིར།།
འདི་སོགས་གཅོད་གདམས་སྤྱི་ལ་ཉེར་མཁོ་སྤེལ།།
དེ་ལ་སྤྱིར་གཅོད་ལ་ཞི་རྒྱས་དབང་དྲག་གི་གཅོད་ཆེན་པོ་བཞི་ཡོད་དེ། གང་
ཞེ་ན། སྣང་སྲིད་ཞི་བདེར་གནས་པའི་ཕྱིར།། ཞི་གཅོད་འཕྲུལ་གྱི་ལྡེ་མིག་བསྟན།།
ཚེ་བསོད་དབང་ཐང་རྒྱས་པའི་ཕྱིར།། གཅོད་ཆེན་རི་རྒྱལ་ལྷུན་པོ་བསྟན།། དབང་
ཆེན་སྡེ་བརྒྱད་འདུལ་བའི་ཕྱིར།། གསང་གཅོད་ཡིད་བཞིན་ནོར་བུ་བསྟན། གདོན་
ཆེན་ཨ་ལ་གཏད་པའི་ཕྱིར།། དྲག་གཅོད་གནམ་ལྕགས་ཐོག་མདའ་བསྟན། ཞེས་
དེ་དག་ཀུན་ལས་མཆོག་ཏུ་གྱུར་པ་ནི། མ་རྒྱུད་ཐུགས་རྗེ་ཉི་མའི་ལམ་དྲུག་གི་ནང་
ཚན་ཀུན་ཏུ་བཟང་པོའི་ཞལ་ནས་གསུངས་པའི་གཉན་ས་ལམ་ཁྱེར་གྱི་རྒྱུད་འདི་
366



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཉིད་ཡིན་ཏེ། རྒྱུད་ཀྱི་འགྲེལ་པའང་རྒྱལ་གཤེན་ཆེན་པོས་གསུངས་པའི་ཕྱིར།
མཁའ་འགྲོ་མ་རྣམས་ཀྱིས་བདག་ཏུ་བྱས་པས་ཤིན་ཏུ་གཉན་པར་ཀུན་ཏུ་བཟང་
པོས་ཞལ་གྱིས་བཞེས་སོ། །དེ་ལ་དོན་རྣམ་པ་ལྔ་སྟེ། ཚོགས་ཆེན་སྒྱུ་མ་བསླབ་པ།
ཐིག་ལེ་ཉག་གཅིག་ཏུ་གཅོད་པ། ཡེ་ཤེས་གཉན་ཐོག་ཏུ་དབབ་པ། གྲུབ་པས་ནད་
གདོན་གཅོད་པ། རྟོགས་པའི་དྲོད་ཚད་བསྟན་པའོ། །
དང་པོ་ལ་གསུམ་སྟེ། ཚོགས་གནས་གཉན་པོར་བགྲོད་པ། ཚོགས་ཆེན་ཆགས་
མེད་བཀྱེ་བ། སྒྱུ་མ་མངོན་གྱུར་དུ་བསླབ་པའོ། །དང་པོ་ནི། གང་གཉན་པའི་ས་
དེ་ན། འཇིག་རྟེན་ན་གཉན་པར་གྲགས་པའི་ལྷ་འདྲེ་གནས་པས། དེ་ན་གང་ལས་
ཀྱང་གཉན་ཆེ་བའི་རྟོགས་པ་མཐོན་པོའི་གཤེན་པོ་སོང་ནས་སྡོད་ན། གཉན་གསུམ་
འཛམ་པས་ལྷ་འདྲེ་དེས་ཀྱང་མི་བཟོད་ནས་འཇིགས་པའི་ཆོ་འཕྲུལ་སྣ་ཚོགས་བསྟན་
པར་འགྱུར་བས། དེར་འཇིགས་པ་དགེ་བའི་བསྐུལ་མ། སྐྲག་པ་ལམ་གྱི་རྩལ་འདོན།
ཡ་ང་ལམ་གྱི་བོགས་དབྱུང་ཡིན་པས་གཉན་ས་ལམ་དུ་ཁྱེར་བའོ། །དེ་ལ་གདམས་
པ་གསང་བའི་རྒྱ་ཅན་ལས། གཉན་གནས་བཅུ་གཉིས་ཞེས་པ་ནི། དུར་ཁྲོད་ཀྱི་
རོ་ཁྲི། ལྷའི་དཔྲལ་མདོ། བདུད་ཀྱི་ཁ་ཚལ། བཙན་གྱི་རྒྱུག་སྲང་། སྲིན་པོའི་ཟ་
འགྲམ། གཤིན་རྗེའི་གཤའ་གཞི། རྒྱལ་པོའི་དཀོར་ཁང་། མ་མོའི་ཁྲག་ལམ། ཀླུ་
ཡི་སྙིང་རྩ། གཉན་གྱི་དཔའ་རྫོང། ཐེའུ་རང་གི་འདུན་ས། དམ་སྲིའི་གནས་ཁང་
སོགས་རིམ་པ་ལྟར། རོ་བསྡུས་པའི་སྟེང་། བྲག་དཀར་པོའི་མདོར། ནགས་ཆེན་
པོའི་གོང་ངམ་དཀྱིལ། གངས་བུ་སུམ་གྲོལ་གྱི་བར་མ། བྲག་སྲིན་པོ་རྔམ་འདྲའི་
སྙིང་ཀའམ་ལྟག་པའི་སྤྱི་བོ་གང་བདེར། ལམ་རྒྱ་གྲམ་གྱི་མདོའམ། ཐང་ཆེན་པོའི་
དབུས་འབུར་བ་ལ། ལྷ་ཁང་གི་སྒོ་ལ། ཁྲག་ནད་ན་བའི་ལམ་མདོར། ཆུ་མིག་
མཚོ་ཡི་སྙིང་པོར། རི་གཉན་གྱི་མདོར། བྲག་ཕུག་གི་ནང་། སྒྲུབ་ཁང་བཤིག་མལ་
367



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སོགས་དང་། གཞན་ཡང་གཅོད་གདམས་གཞན་ལས། རི་རྒྱལ་པོ་འདྲ་བའི་ལ་
ཐོད། དེ་བཞིན་དུ་རྒྱལ་མོའི་བྲང་རྒྱན། རྨ་བྱའི་མདངས། འབྲོང་གི་རུ་བར།
སྟག་མོའི་སོ་བར། ཞགས་པ་ལྟ་བུའི་ཨ་ལོང་། རྒྱལ་མཚན་གྱི་ཏོག །བུམ་པའི་ལྟོ་
བར། ཤིང་གཅིག་གི་དྲུང་། ཆུ་མིག་མང་པོའི་འགོ་འམ་མདོར། འཇིག་རྟེན་པ་
རྣམས་ཀྱིས་ས་འདི་གཉན་བྱ་བ་ལ་འགྲོའོ། །གཞན་ཡང་ས་ཆད་ཆུ་ཚད་ཁ། གཤའ་
ཅུད་ཀྱི་སྣ། མཚོའི་མཇུག་མ། བྲག་ཆད་དང་རྦབ་ཞབས་ལྟ་བུ་ན་གཉན་མིག་ཡོད་
ཀྱང་མི་སྡོད་དེ། དེ་དག་ཐོག་བཅས་ཀྱི་བདུད་ཅེས་བྱ་སྟེ་དེ་འདྲ་ལ་བྱོལ་བར་
བྱའོ། །དེ་ནས་དགོངས་པ་མཐོན་པོ་རྣམས་གང་ན་སྡོད་ཀྱང་ལྷ་འདྲེ་རྣམས་དགོངས་
པས་དབང་དུ་འདུ་ཞིང་ཟིལ་གྱིས་ནོན་པའི་ཕྱིར། ལམ་ཞུགས་འགྲོ་ཁར་གཏོང་
བས་ཆོག །དེ་མིན་རྣམས་ཀྱིས་ནང་མོར་འགྲོ་ན་དོ་ནུབ་སྐྱབས་སེམས་བྱ་ལ་ལམ་
ཞུགས་དམིགས་པ། ཕཊ རང་ཉིད་སྐད་ཅིག་མཁའ་འགྲོ་མ། དམར་ནག་ཁྱུང་
གི་དབུ་བརྙན་ཅན། ཚར་གྲངས་བདུན་བརྗོད། ནང་མོ་འགྲོ་ཁ་ཡང་བརྗོད་ལ་
ཚིག་བཤད་བཞིན་དམིགས་པ་བྱ། དེས་གཉན་མིག་ནོན་ནས་ཆོད་ཚད་འོང་།
མ་ནོན་ན་མི་འོང་པར་བཤད་དོ། །དཔེར་ན་ལྷ་རྗེས་མེ་རྩས་ནད་ཀྱི་རྒྱུད་གསང་
བཅད་ན་ནད་ཞི་ལ། མ་ཆོད་ན་མི་ཞི་བ་བཞིན་ནོ། །དེ་ནས་ལམ་དུ་ཞུགས་པའི་
ཚེ་ན། རང་གི་རིག་པ་རོ་ཁུར་བ། ཕུང་ཁམས་རོ། །གཉན་ས་དུར་ཁྲོད། ལྷ་འདྲེ་
གཅན་སྤྱང་གི་ཚུལ་དུ་དམིགས་ལ་འགྲོ། གཉན་ས་མཐོང་བ་ན། ཕཊ སྐད་ཅིག་
བདག་ཉིད་ཁྲོ་བོའི་སྐུ། སོགས་བརྗོད་ལ་ཡུལ་ཁམས་དེའི་རི་བྲག་ཐམས་ཅད་ཀྱང་
ཁྲོ་བོ་དང་ཁྲོ་མོ་དངོས་སུ་བསམ། དེ་ནས་གཉན་མིག་སྟེང་དུ་ཕྱིན་པའི་ཚེ། ཕཊ༔
རང་ཉིད་དཔའ་བོ་རྔམ་སྟོབས་ཅན། སོགས་བརྗོད་ལ་གཡང་གཞི་ས་ལ་ལན་གསུམ་
བརྡབ་བོ། །དམིགས་པ་ཚིག་བཤད་བཞིན་བྱའོ། །དེ་ཡན་ཆད་ལམ་ཞུགས་ཀྱི་སྐོར་
368



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཅེས་
རོ། །དེ་ནས་རྒྱུད་ལས། གཤེན་འགྲོས་གོམ་གསུམ་ས་བདག་དབང་དུ་སྡུད།
པས། ཞབས་ཀྱིས་ཏིག་ཏིག་ཐང་གསུམ་བྱས་པས། ཕྱོགས་བཅུ་ཐམས་ཅད་ནས་
ལྷ་འདྲེ་རྣམས་འུབས་ཀྱིས་སྡུད་ནས་རང་གི་ཞབས་སུ་ཚུད་དེ་བཀའ་ཉན་གསུང་
སྡོད་བྱེད་པར་བསམ་མོ། །དེ་ནས་རྒྱུད་ལས། གཤེན་བྲོ་ཐང་གསུམ་ས་སྙིང་
གྱིས་གདབ། ཅེས་པས། བྲོ་བརྡུང་བ་ལ། རྐང་དུང་ཁ་ལ་ལག་མཐིལ་གཡས་པས་
ལན་གསུམ་རྡེབ་པའི་ཚེ། མ་སྐྲག་ཅིག །མ་འཇིགས་ཤིག །མ་སྔངས་ཤིག་ཅེས་
པའི་སྒྲ་ཐོས། དེ་ནས་རྐང་དུང་ཛ༔ ཧཱུྃ་མ་ལན་གསུམ་འབུད་པའི་ཚེ། ཁ་གཅིག་
ནས། དང་པོ་ལ་ཉོན་ཅིག །གཉིས་པ་ལ་འདུས་ཤིག །གསུམ་པས་མྱུར་དུ་འདུས་
ཤིག་ཅེས་དང་། ཡང་ཁ་གཅིག་ནས་དང་པོས་འདོད་ཁམས། གཉིས་པས་གཟུགས་
ཁམས། གསུམ་པས་གཟུགས་མེད་ཁམས་སུ་ཐོས་པར་བསམ། ཞེས་པས་གང་
ལྟ་ན་ཡང་འདིར་རང་རང་ལ་གང་འདོད་པའི་སྟོན་མོ་ཆེན་པོ་ཡོད་དོ་འདུས་ཤིག་
གི་སྒྲ་དེ་སྲིད་རྩེ་ནས་མནར་མེད་ཡན་ཆད་ལྕགས་རི་ཚུན་ཆད་ལ་ཐོས་ནས་རི་ཆེན་
པོ་ལ་ན་བུན་གཡོགས་པ་ལྟར་ཐིབས་སེར་འདུས་པར་བསམ་ལ། ཌཱ་སིལ་བཅས།
མ་དབྱིངས་ཉིད་ཡུམ་ཆེན་ཀྱེ་མ་འོད། སོགས་བརྗོད། དེ་ནས་ས་སྙིང་ཕུར་གྱིས་
གདབ་པ་ནི། མ་ཐུགས་རྗེའི་མཁའ་འགྲོ་སེར་མདངས་མས། སོགས་བརྗོད་ལ་
ཕྱོགས་བཞིར་ཕུར་པ་བཏབ་ལ་གནམ་ལྕགས་ཕུར་ཆེན་གནམ་སར་སླེབ་པ་བཞིས་
འཛེར་ནས་གདོན་རྣམས་འགུལ་དབང་མེད་པར་བསམ། དེ་ནས་ཁྲ་ཐེར་དབུབ་
ལ། ཕཊ ༔ ཅོག་གུར་ལྷ་ཡི་གཞལ་ཡས་ཁང་། སོགས་བརྗོད། དེའི་དཀྱིལ་དུ་མལ་
ས་བཅའ་ནས། ཕཊ ཋ སྐད་ཅིག་བདག་ཉིད་གསང་མཆོག་སྐུ། སོགས་བརྗོད་ལ་
ཁམས་གསུམ་མངའ་འོག་ཏུ་མནན་པར་བསམ། དེ་ནས་རྒྱུད་ལས། གཤེན་ཆེན་
གནས་གསུམ་ས་འདྲེ་ནན་གྱིས་མནན། ཞེས་པས། མལ་ས་ནང་དུ་སྡོད་ལ། ཕཊ
369



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རང་ཉིད་དབལ་ཁྱུང་མེ་ཡི་གཤོག་པ་ཅན། སོགས་བརྗོད་ལ་མལ་དུ་འདུག་ནས།
འོ། །གཉན་ས་འདིར་གནས་པའི་ལྷ་འདྲེ་རྣམས་ཉོན་ཅིག །བརྗོད་ལ་བཀའ་
བསྒོའོ། །དེ་དག་ནི་ས་བཟུང་གི་སྐོར་རོ། །ད་ནི་ཚོགས་ཆེན་བཀྱེ་བ་ལ། སྔོན་འགྲོ་
སྐྱབས་འགྲོ། སེམས་བསྐྱེད། གསོལ་འདེབས་རྣམས་རིམ་བཞིན་འདོན་ཞིང་དེ་
དག་དང་། དངོས་གཞི་རོ་ལྟར་བཅད་ཅིང་འགྱེད་པ། བྱན་ལྟར་གཡོས་ཤིང་འདྲེན་
པ། མགྲོན་ལྟར་བཀྱེ་ཞིང་འབུལ་བ་གསུམ་སོགས་དམིགས་རིམ་གང་ལ་གང་བབ་
མཆོག་སྤྲུལ་ཚུལ་ཁྲིམས་བསྟན་པའི་རྒྱལ་མཚན་གྱིས་མཛད་པའི་མཁའ་འགྲོ་གསང་
གཅོད་ཀྱི་དམིགས་ཁྲིད་རིག་འཛིན་དགོངས་རྒྱན་ལྟར་འདི་དང་གང་འཐད་བསྟུན་
གྱིན་བྱ་ཆོག །སྤྱིར་ནི་འཁོར་བ་ལ་ངེས་འབྱུང་གཏིང་ནས་སྐྱེས་པ། མི་རྟག་སྙིང་
ནས་དྲན་པ། ལས་འབྲས་བསླུ་མེད་ཤེས་པ། དད་པ་ཐང་ལྷོད་མེད་པ། བྱང་ཆུབ་
སེམས་བསྐྱེད་འབྱོང་པ། བྱམས་དང་སྙིང་རྗེས་རྒྱུད་གང་བ། བདག་མེད་རྟོགས་
པའི་ཤེས་རབ་ཟབ་མོ་རྟོགས་པ་ནི་གཅོད་ལ་མེད་པའི་ཐབས་མེད་ཡིན་པས་ཤིན་
ཏུ་གལ་ཆེའོ། །དེ་ནས་འདི་ལ་བཞི་ལས། དང་པོ་ཡེ་ཤེས་དབྱེ་བ་ནི། རང་སེམས་
གཞི་ཡི་ཡེ་ཤེས༔ སོགས་བརྗོད་ལ་ཕཊ ཅེས་པས་རང་སེམས་གཞི་ལམ་འབྲས་
གསུམ་གྱི་ཐིག་ལེ་བཞི་བཅུ་རྩ་ལྔ་འདུས་པའི་རྩ་བ་རིག་པ་རང་བྱུང་གི་ཡེ་ཤེས་དེ།
རིག་པའི་གནས་ལུགས་ལ་རྨོངས་པའི་ལྷན་སྐྱེས་ཀྱི་མ་རིག་པ་དང་། གཉིས་འཛིན་
གྱི་ཀུན་བཏགས་ཀྱི་མ་རིག་པ་གཉིས་ཀྱི་སྒྲུབས་ནས་རལ་གྲི་ཤུབ་ནས་ཕྱུང་བ་བཞིན་
ཏུ་ནམ་མཁའ་ལ་ཛར་གྱིས་བཏོན་པས། ནམ་མཁས་གར་ཁྱབ་རིག་པས་ཁྱབ།
རིག་པའི་གར་ཁྱབ་བོན་སྐུའི་ཁྱབ་སྟེ། ཀུན་གཞི་ནམ་མཁའ་ལྟ་བུ་ལ། ཡེ་ཤེས་ཉི་
མ་ཤར་བ་ལྟ་བུར་དམིགས་མེད་དུ་ཤེས་པས་རྒྱས་གདབ། འདིའི་ཕཊ	ཅེས་པ་
ནི། རིན་ཆེན་ཕྲེང་རྒྱུད་ལས། སྤྲོད་བྱེད་ཀྱི་ཡི་གེ་བཤད་པས། དབྱིངས་རིག་མ་
37)



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
བུ་སྤྲོད་པའི་སྒྲའོ། །གཉིས་པ་ཚོགས་བདག་མ་སྤྱན་དྲངས་བ་ནི། ཛྙཱ ཞེས་བརྗོད་
པ་ཙམ་གྱི་ སོགས་ཏིང་འཛིན་དང་། མ དབྱིངས་ཉིད་ཡེ་ཤེས་མཁའ་འགྲོ་མ།
སོགས་བརྗོད་ལ། འདིའི་སྐབས་ཚོགས་བདག་མ། ཕྲིན་ལས་དང་རྒྱུད་ལས། སྐུ་
མདོག་དམར་མོ་དང་། རྒྱུད་འགྲེལ་ལས། དཀར་མོར་བཤད་པ་འདི་གཉིས་ཀྱི་
ཁྱད་པར་ནི། དང་པོ་ངོ་བོའི་ཆ་དང་། གཉིས་པ་བྱན་མོ་ལས་བྱེད་ཀྱི་ཚུལ་དུ་དེ་
ལྟར་འབྱུང་བ་སྟེ། དོན་དུ་ངོ་བོ་དང་རྩལ་གཉིས་སུ་མེད་པའོ། །དེས་ན་འདིར་
དམར་མོ་གྲི་ཁུག་ཐོད་ཁྲག་ཅན། འབྱུང་བ་ལྟར་རམ། ཡང་ན་དཀར་མོ་གྲི་ཁུག་
ཐོད་ཁྲག་ཅན། བརྗོད་ཀྱང་ཆོག །གསུམ་པ་ལ་གསུམ་གྱི་ཐོག་མར་རོ་ལྟར་བཅད་
ཅིང་གཏོར་བ་ནི། ཕཊ ༔ མདུན་གྱི་མཁའ་འགྲོ་མ་དེ། སོགས་དང་། ཀཱ་འཇིག་
རྟེན་འདས་དང་མ་འདས་ཀྱི སོགས་བརྗོད་ལཕཊ༔ བྱའོ། །འདི་ལ་དམར་འགྱེད་
ཅེས་ཟེར་རོ། །གཉིས་པ་བྱན་ལྟར་གཡོས་ཤིང་འདྲེན་པ་ནི། ཕཊ ཡེ་ཤེས་ཀྱི་
མཁའ་འགྲོ་མ་དེ་ སོགས་དང་། ཚོགས་ཆེན་གྱི་བདག་མོ་ སོགས་བརྗོད་ལ་
ཕཊ ཋ བྱའོ། །འདི་ལ་དཀར་འགྱེད་ཅེས་ཟེར་རོ། །གསུམ་པ་མགྲོན་ལྟར་བཀྱེ་ཞིང་
འབུལ་བ་ནི། ཕཊ	མདུན་གྱི་མཁའ་འགྲོ་མ་དེས༔ སོགས་བརྗོད་ལ་ཕཊ
བྱའོ། །འདི་ལ་ཁྲ་འགྱེད་ཅེས་ཟེར་རོ། །འགྱེད་གསུམ་པོ་དེ་ལ་དམིགས་རིམ་གསལ་
ཐེབས་པ་གལ་ཆེའོ། །དམིགས་རིམ་གསལ་མ་ཐེབས་ན་མགྲོན་དུ་མང་པོ་བོས་
ནས་འདུས་པ་རྣམས་ལ། སྟོན་མོ་བཟའ་བཏུང་འདྲེན་རྒྱུ་མེད་པ་དང་འདྲའོ། །བཞི་
པ་ཆགས་མེད་བསྒོམ་པ་ནི། ལུས་ལ་ཆགས་མེད་གཅན་སྤྱང་རོ་ལ་འདྲད། སོགས་
བརྗོད་ལ་ཕཊ	བྱ་ལ། ལུས་སྲོག་གང་བྱིན་ཡང་ཆགས་པ་མེད་པའམ། འཛིན་
པ་ཏིལ་འབྲུ་ཙམ་ཡང་མེད་པར་སྟོང་སང་སང་བཏང་ངོ༌། །གསུམ་པ་སྒྱུ་མ་མངོན་
གྱུར་དུ་བསླབ་པ་ལག གསུམ་གྱི་དང་པོ་སྒྱུ་འཕྲུལ་ཚུར་འབྱུང་ནི། སྲིན་པོའི་གཟུགས་
7



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཅན་རི་རབ་བང་གིས་འདེབས། སོགས་བརྗོད་ལ་ཕཊ བྱའོ། །དེ་དག་ལ་འཇིགས་
སྐྲག་གི་རྟོག་པ་སྐྱེ་བ་ཐོག་མེད་ཀྱི་བདུད་ཡིན་པས་བདུད་དབང་དུ་མ་ཤོར་བར་
རང་སྣང་དུ་ཐག་གཅོད་ལ་ཕཊ	ཀྱིས་དབྱིངས་སུ་བསྐྱེལ་བའོ། །གཉིས་པ་སྒྱུ་ལུས་
འཕར་སྤྲུལ་ནི། གཤེན་གྱི་གཟི་བྱིན་ལྷ་འདྲེའི་ཆོ་འཕྲུལ་སོགས་བརྗོད་ལ་ཕཊ
བྱའོ། །དེ་དག་ལའང་མི་དགའ་བའི་རྟོག་པ་སྐྱེས་ན་སྙེམས་བྱེད་ཀྱི་བདུད་ཡིན།
དེས་དབང་དུ་ཤོར་ན་བར་དུ་ཆོད་པ་ཡིན་པས་བདུད་དབང་དུ་མ་ཤོར་བ་གལ་
ཆེའོ། །གསུམ་པ་སྒྱུ་མ་ཆགས་སྡང་རྩད་བཅད་ནི། དེ་ལྟར་ཕྱི་ལྷ་འདྲེའི་ཆོ་འཕྲུལ།
ནང་ལུས་ཀྱི་ན་ཚ། བར་སེམས་ཀྱི་རྣམ་རྟོག་ཐམས་ཅད་རྫུན་སྣང་སྒྱུ་མ་བདེན་
མེད་སྨིག་རྒྱུ་ལྟ་བུར་ཤེས་པར་བྱས་ལ། རྣམ་དཔྱོད་ཤེས་རབ༔ སོགས་བརྗོད།
དགའ་སྡུག་དང་ཆགས་སྡང་གི་རྟོག་པ་གང་སྐྱེས་ཀྱང་བདུད་ཡིན་པས་རྟོག་མེད་
ནམ་མཁའ་ལྟ་བུའི་དབྱིངས་སུ་ཕཊ ཋ ཀྱིས་སང་སང་དུ་བསྐྱེལ་བའོ། །
གཉིས་པ་ཐིག་ལེ་ཉག་གཅིག་ཏུ་གཅོད་པ་ལ་གསུམ་གྱི། ཐོག་མ་ཐིག་ལེ་ཉག་
གཅིག་ཏུ་གཅོད་པ་ནི། གང་གཅོད་ན་ཕྱི་ལྷ་འདྲེ། ནང་བདུད་བཞི། གསང་བ་
བདག་འཛིན་འགོང་པོ་གསུམ་ལ་གཅོད་པ་ཡིན། གང་གིས་གཅོད་ན་བདག་མེད་
རྟོགས་པའི་ཤེས་རབ་ཉག་གཅིག་གིས་གཅོད་པའོ། །དེ་ལ་འཇིག་རྟེན་ན་ལྷ་འདྲེ་
ཞེས་གྲགས་པ་ཕྱི་ན་ཡོད་པར་འཛིན་པ་འདི་ཕྱི་ན་དངོས་པོ་དང་མཚན་མར་གྲུབ་
པ་གདོད་ནས་ཡོད་པ་མ་ཡིན་ཏེ། ནང་རང་གི་སེམས་ཀྱིས་ཡོད་པར་འཛིན་པ་
ཙམ་ཡིན། སེམས་སྟོང་པ་ཡིན་པ་ཤེས་ན་ལྷ་འདྲེ་སྟོང་པ་ཡིན་པས། དེས་ན་ལྷ་
འདྲེས་ཕན་གནོད་དང་འཇིགས་སྐྲག་གི་སྣང་བ་གང་བྱུང་ཐམས་ཅད་སེམས་ཉིད་
སྟོང་པ་ནམ་མཁའ་ལྟ་བུའི་ཀློང་དུ་ཕཊ ༔ ཀྱིས་བསྐྱེལ་བའོ། །དེ་བཞིན་དུ་གཟུགས་
མི་སྡུག་པ་མངོན་སུམ་དུ་སྟོན་པ་དང་། སྒྲ་མི་སྙན་པ་མངོན་སུམ་དུ་སྒྲོགས་པ་དང་།
372



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཉམས་སྣང་དང་རྨི་ལམ་དུ་དེ་ལྟར་གཟུགས་མཐོང་བ་དང༌། སྒྲ་ཐོས་པ་དང་།
མི་རུང་བ་སྣ་ཚོགས་གང་བྱུང་ཡང་སེམས་ཉིད་སྟོང་པའི་དབྱིངས་སུ་ཕཊ ཀྱིས་
སང་སང་དུ་བསྐྱེལ་བའོ། །དེ་དག་ལ་མི་དགའ་སྐྱེ་ན་སྙེམས་བྱེད་ཀྱི་བདུད་ཡིན།
ཡང་ལེགས་པ་ལྟ་བུར་སེམས་དགའ་ཞིང་ཆགས་པར་བྱེད་པ་གང་བྱུང་ཡང་དགའ་
བྲོད་ཀྱི་བདུད་ཡིན་ཏེ། རྒྱུད་འགྲེལ་ལས། དགའ་བར་གྱུར་ན་དགའ་བྲོད་བདུད་
འཇུག་ཅིང་།། མི་དགའ་གྱུར་ན་སྙེམས་བྱེད་བདུད་ཀྱིས་འཛིན།། ཞེས་གསུངས་
སོ། །དེས་ན་བཟང་ངན་གང་བྱུང་ཡང་སེམས་ཉིད་སྟོང་པའི་ངང་དུ་ཕཊ ཋ ཀྱིས་
སྟོང་སང་སང་བསྐྱེལ་བའོ། །དེ་དག་ཕྱི་ལྷ་འདྲེ་ལ་གཅོད་པ་ཡིན། གཉིས་པ་ནང་
བདུད་བཞི་ནི། དཔའ་བོ་བདུན་པ་ལས། ཐོག་བཅས་བདུད་དང་ཐོག་མེད་བདུད།
དགའ་བྲོད་བདུད་དང་སྙེམས་བྱེད་བདུད། དེ་ཡང་སྙེམས་བྱེད་བདུད་ལ་འདུས།
ཞེས་གསུངས་པས། དེ་ལ་ཐོག་བཅས་བདུད་ནི་གཟུགས་དངོས་སུ་ཡོད་པའི་དགྲ་
དང་གཅན་གཟན་དུག་དང་མཚོན་དང་མེ་ཆུ་ལ་སོགས་ཡིན་ཏེ། དེ་དག་ལ་བྱོལ་
བར་བྱའོ། །དེ་དག་ལ་ཆགས་སྡང་གི་རྣམ་རྟོག་སྐྱེས་ན་བདུད་ཡིན་པས། ཆགས་
སྡང་སྤང་བླང་ནམ་སྐྱེས་ཀྱང་སྐད་གཅིག་དེ་ལ་ཕཊ༔ བརྗོད་ནས་སྟོང་པའི་དབྱིངས་
སུ་བསྐྱེལ་བ་ནི་ཐོག་བཅས་བདུད་ལ་གཅོད་པ་ཡིན། ཐོག་མེད་བདུད་ནི་གཟུགས་
དངོས་སུ་མེད་པའི་ཕྱིའི་ལྷ་འདྲེ། ནང་གི་དུག་ལྔ་དགའ་སྡུག་འཇིགས་སྐྲག་གི་
རྟོག་པ་སྐྱེ་བ་དེ་ཡིན། དེ་དག་ཀྱང་རྟོག་པ་སྐྱེ་བ་དང་དུས་མཉམ་དུ་ཕཊ	ཀྱིས་
སྟོང་པའི་ངང་དུ་རྒྱས་གདབ་ལ་དམིགས་མེད་དུ་བཞག །དགའ་བྲོད་བདུད་ནི་
རང་ལ་བཟང་འཛིན་དང་ང་རྒྱལ་ལམ་རྟགས་ལྟ་བུ་ལ་རློམས་སེམས་སྐྱེ་བ་དེ་ཡིན།
དེ་དག་ནམ་སྐྱེས་ཀྱང་ཕཊ	ཅེས་བརྗོད་ནས་སྟོང་པར་བསྐྱེལ་བའོ། །སྙེམས་བྱེད་
བདུད་ནི་བདག་འཛིན་གྱི་འཛིན་པ་ཀོ་རེ་བ་འདི་ཡིན་པས། དེའི་དབང་དུ་སྐད་
373



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཅིག་ཀྱང་མི་གཏོང་པར་ང་འཛིན་གྱི་རྟོག་པ་སྐྱེ་མ་ཐག་ཏུ་བདག་མེད་སྟོང་པའི་
ངང་དུ་ཕཊ ཀྱིས་སང་སང་གཏོང་ངོ་། །གསུམ་པ་གསང་བ་བདག་འཛིན་འགོང་
པོ་བྱ་བའང་དེ་ཡིན་ཏེ། འདིས་ང་མེད་ལ་ངར་འཛིན། བདག་མེད་ལ་བདག་འཛིན།
ལྷ་འདྲེ་དང་ཕན་གནོད་དང་ཆགས་སྡང་དང་རེ་དོགས་དང་བཟང་ངན་དང་འཛིན་
པ་ཐམས་ཅད་འདིས་འཛིན་པ་ཡིན། འདྲེ་རྒོད་པོ་བྱ་བ་འདི་ཡིན། འདི་ལས་ཆོ་
འཕྲུལ་ཆེ་བ་མེད། འདིའི་རྟོག་པ་དང་འཛིན་པ་ཆོད་ན་འདྲེ་ཀུན་ཆོད། འདི་མ་
ཐུབ་ན་འདྲེ་ཀུན་མི་ཐུབ། འདི་ལས་གཉན་པའི་འདྲེ་གཞན་མེད་དེ། ཞལ་གདམས་
ལས། བུ་ཁྱོད་ཀུན་གཞི་ཡངས་པའི་གཉན་ས་རུ།། བདག་འཛིན་འདྲེ་རྒོད་འགོང་
པོས་གནས་བཅས་ཏེ། རྒྱུན་དུ་རྟོག་པའི་ཆོ་འཕྲུལ་འགྱེད་ཅིང་སྣང་། འདྲེ་དེ་ཆོད་
ན་ཚོ་འཕྲུལ་ཀུན་ཞིར་འགྱུར།། ཞེས་པ་བཞིན་ནོ། །འོ་ན་ཕྱི་ལྷ་འདྲེ་ནང་བདུད་བཞི།
གསང་བ་བདག་འཛིན་འགོང་པོ་དེ་ཀུན་གྱི་གཉེན་པོར་འགྲོ་བ་སུ་ཡིན་སྙམ་ན།
ཕྱི་ལྷ་འདྲེའི་སྙེམས་རྟོག །ནང་བདུད་བཞིའི་རྣམ་རྟོག །གསང་བ་ང་
ང་འཛིན་གྱི་
འཛིན་རྟོག་ལ་སོགས་རྟོག་པ་བྱེ་བ་མུ་མེད་པ་སྐྱེ་བ་ཀུན་ཀྱང་། བདག་མེད་རྟོགས་
པའི་ཤེས་རབ་ཉག་གཅིག་གིས་གཅོད་པ་འདི་ནི་གཅོད་མཁན་ཡང་རབ་ཕུལ་དུ་
གྱུར་པ་ཡིན། དེ་བས་ན་སེམས་ཀྱི་རང་བཞིན་སྟོང་ལ་ཡོངས་སུ་རྒྱ་མ་ཆད་པ།
དབྱིངས་ཀྱི་རང་བཞིན་བོན་ཉིད་དང་། དཔེ་ཡི་རང་བཞིན་ནམ་མཁའ་དང་། ཤེས་
པའི་རང་བཞིན་བདག་མེད། དེ་གསུམ་དབྱེ་བས་མི་ཕྱེད་པ་ནམ་མཁའ་ནང་འཕྲད་
པ་ལྟ་བུར་ཤེས་པར་བྱས་ལ། དོན་དམ་ངེས་པ་མཁའ་དབྱིངས་ཤེས་པ་གསུམ།
སོགས་བརྗོད་ལ་ཕཊ	ཀྱིས་བོན་ཐམས་ཅད་སྟོང་པ་ཉིད་ཀྱི་དབྱིངས་སུ་བསྐྱེལ་
བའོ། །གཉིས་པ་དེའི་རྩལ་ལས་སྙིང་རྗེ་བསྐྱེད་པ་ནི། དེ་ལྟར་མ་རྟོགས་པའི་ཁམས་
གསུམ་ན་ཡང་ཡང་འཁོར་བའི་ང་ཡི་མ་རྒན་འདི་རྣམས་ཉོན་མོངས་པའི་དབང་
374



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
{་བསྒོམ་
དུ་གྱུར་ནས་སྡུག་བསྔལ་རྒྱུ་འབྲས་གཉིས་ཀྱིས་དངོས་དང་བརྒྱུད་ནས་མནར་བ་
འདི་སྙིང་རེ་རྗེ་སྙམ་དུ། མཁའ་དབྱིངས་ཤེས་པ༔ སོགས་བརྗོད་ལ་ཕཊ	ཀྱིས་
སྙིང་རྗེའི་རྩལ་བསྐྱེད་དེ། གསུམ་པ་བྱེ་བྲག་ཏུ་གདོན་ལ་ཐུགས་རྗེའི་རྩལ་བ་ནི།
ཁྱད་པར་དུ་བདག་ལ་གནོད་པའི་གདོན་འདི་རྣམས་ཀྱང་སེམས་ཀྱི་རང་བཞིན་
ཡེ་ཤེས་ཀྱི་འབྲས་བུ་ཅན་ཡིན་ལ། འདི་ལ་བསད་ཅིང་བཅད་དུ་མེད་པ་ལ། འདི་
གཞན་དུ་འཛིན་ནས་བསྐྲད་པ་མནན་པ་བསད་པར་རློམས་པ་འདི་རང་གིས་རང་
བསླུ་བ་ཡིན་པས། འདིའི་དོན་དུ་སྟོང་ཉིད་སྙིང་རྗེ་བསྒོམ་ཞིང་ལུས་ཀྱི་སྦྱིན་པ་
བཏང་བར་བྱའོ་སྙམ་དུ། ཁྱད་པར་རང་གཞན་འགྲོ་ལ༔ སོགས་བརྗོད་ལ་ཕཊ
ཀྱིས་གདོན་ལ་ཐུགས་རྗེའི་སྟོབས་བསྐྱེད་དོ། །དེ་ལྟར་སྟོང་ཉིད་དང་སྙིང་རྗེ་བ་
ཞིང་ལུས་ཆགས་མེད་དུ་སྦྱིན་པ་ཡང་ཡང་བཏང་བས་ལྷ་འདྲེ་དབང་དུ་འདུས་ཏེ།
དངོས་གྲུབ་སྟེར་བ། ཕྲིན་ལས་སྒྲུབ་པ། མོས་གུས་བྱེད་ཅིང་དམ་ལ་ཐོག་པ་འབྱུང་
ངོ༌། །འདི་དག་གི་སྐབས་རྣམས་སུ་རྨི་ལམ་དུ་མི་ཁྱི་ལ་སོགས་སྔར་འདྲིས་ངོ་ཤེས་པ་རྨི་
ན་ལུས་གདོན་ཡིན། སྔར་ངོ་མི་ཤེས་པ་མཐོང་མ་མྱོང་བ་རྨི་ན་གནས་གདོན་ཡིན།
བུ་ལོན་པ་དང་སྤྲང་པོ་རྨི་ན་ལན་ཆགས་སྙག་མི་ཡིན།
དོན་གསུམ་པ་ཡེ་ཤེས་གཉན་ཐོག་ཏུ་དབབ་པ་ལ་གསུམ་གྱི་ཐོག་མ་ཡེ་ཤེས་གཉན་
ཐོག་ཏུ་དབབ་པ་ནི། ཆོ་འཕྲུལ་སློང་ཆེ་ཞིང་། རྨི་ལམ་འཁྲུག་པ་དང་། སྙེམས་རྟོག་
མང་བ་དང་། ཡ་ང་བག་ཚ་བྱུང་ན་ཡེ་ཤེས་གཉན་ཐོག་དུ་དབབ་དགོས་ཏེ། དེ་
ཡང་ཡེ་ཤེས་ཞེས་བྱ་བ་བོན་གྱི་སྐུ་དེ། ཐམས་ཅད་མ་ལུས་ཀྱི་སྤྱི་ཕུད། མཐོ་གཉན་ཆེན་
པོ་འདིའི་གོང་དུ་སོང་བ་ཤེས་བྱ་ཙམ་ལའང་མི་སྲིད་དོ། །དེ་རང་ཉིད་གཤེན་པོའི་
ཐུགས་སུ་ཆུད་ཅིང་། དེ་གོམས་པའི་ཐོག་ཏུ་ལྷ་འདྲིམ་པའང་ཐང་ལ་ལྷུང་བ་ཙམ་
དུ་གཉན་ནོ། །དེ་ཉིད་འཇིག་རྟེན་ན་གཉན་པར་གྲགས་པའི་ལྷ་འདྲེའི་ཐོག་ཏུ་
375



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སོང་བ་རྒྱལ་པོས་འབང་མངའ་འོག་ཏུ་མནན་པ་བཞིན་དུ་ལྷ་འདྲེ་གཅར་ལ་མནན་
པར་བསམ་ལ། དབྱིངས་ཤེས་གཅིག་ཏུ་འདྲེས་པའི༔ སོགས་བརྗོད་ལ་ཕཊ
བྱའོ། །ཡེ་ཤེས་དབྱེ་བ་དང་ཚོགས་ཆེན་བཀྱེ་བ་སོགས་བྱའོ། །གཉིས་པ་གཉན་ཐོག་
ཏུ་གཉན་དབབ་པ་ནི། དེ་ལྟར་གཉན་སའི་ཐོག་ཏུ་སྡོད་པས་ལྷ་འདྲེ་གཉན་པའི་
ཆོ་འཕྲུལ་གྱིས། མི་སྲུན་པ་སྣ་ཚོགས་བསྟན་པ་དང་། ན་ཚ་སོགས་བྱུང་ན་གཉན་
གནས་བཤིག་པ་ལ་སོགས་བྱ་སྟེ། རྒྱུད་ལས། དེ་ཕྱིར་གཉན་པའི་ཆོ་འཕྲུལ་ནད་
དང་རྐྱེན། བྱུང་ན་རི་བཤིག་གངས་སྙིལ་མཚོ་ཡང་དཀྲུག །ཐབ་ཤེར་ཐབ་ཐོག་
ཐབ་སྤུག་ཐབ་ཆེན་བྱ།། ནད་ཕོག་ནད་ཐོག་ནད་དབབ་ནད་མེ་སྤར།། འདྲེ་བྱུང་
འདྲེ་ཐོག་འདྲེ་འབོད་འདྲེ་ཆེན་བཀྱེ། མ་ཉན་གང་བྱུང་ཐོག་ཏུ་ཐོག་འགེལ་བྱ།
ལ་སོགས་གསུངས་སོ། །ལྷ་འདྲེ་ཡིད་གཟུགས༔ སོགས་བརྗོད་ལ་ཕཊ བྱའོ། །གསུམ་
པ་གཉན་ཆེན་ཨ་ལ་གཏད་པ་ནི། ལྷ་འདྲེ་གཉན་པོ་དེས་ཀྱང་སྒྲུབ་པོ་དེ་ཐུབ་ན་
བསད། མ་ཐུབ་ན་ཕུད་པ། དེ་བས་མ་ཐུབ་ན་གནོད་པ་ཞི་བ་དང། ནད་བསལ་བ་
དང་། དངོས་གྲུབ་སྟེར་བ་ལ་སོགས་བྱེད་དོ། །དེའང་ཁོས་མི་འདོད་ནས་འགྲོ་རུ་རེ་
ན་ཞག་དང་དུས་ཀྱི་གྲངས་མེད་པར་སྡོད་དོ་བསམ་པར་བྱ་ལ། ང་ནི་ལྷ་མེད་འདྲེ་
མེད༔ སོགས་བརྗོད་ལ་ཕཊ བྱའོ། །དེའང་ནང་དོན་ལྟ་བའི་གདེངས་ཐོབ་པ་
དགོས་ཏེ། ལྟ་བའི་གདེངས་མེད་ན་ཕྱིའི་སྤྱོད་པ་ཚབ་ཚུབ་ཀྱིས་ལྷ་འདྲེ་མི་ཐུབ་སྟེ་
ཚུར་སྲོག་ལ་རྒོལ་བར་བྱེད་དོ། །དེ་ཡང་ལྟ་བའི་གདེང་ཐོབ་ནས། སེར་བ་དང་རླུང་
དམར་ལྟ་བུ་ཆོ་འཕྲུལ་སྣ་གཉིས་གསུམ་ཙམ་ནི་འདོད་ཐོག་ཏུ་ཁྱེར་ལ། བཞི་ཕན་ཆད་
དང་ཐོག་བྱུང་ན་ནི་གཉན་གནས་བཤིག་པ་སོགས་བྱ་ཞིང་། ཐོག་དང་ནད་བྱུང་
ན་གཉན་ཐོག་ཏུ་གཉན་དབབ་པའང་དང་པོ་ནས་བྱའོ། །ཞེས་འདིའི་གཅོད་ཁྲིད་
ཁ་གཅིག་ནས་གསུངས་སོ། །དེ་ལྟར་ནའང་སྣང་བ་རང་སྣང་། ལྷ་འདྲེ་སློབ་དཔོན།
376



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཆོ་འཕྲུལ་ཉམས་ལེན་གྱི་གྲོགས་སུ་ཤེས་པར་བྱ་དགོས་ཤིང་། དེ་ལྟར་མ་ཤེས་ན་
མཁའ་འགྲོ་འོད་ལྡན་འབར་མའི་ཞལ་ནས། གཅང་བུའི་རིགས་ལ་བསྟན་གྱུར་ན།།
རང་ལ་མི་ལྡོག་དྲག་ལས་བྱེད། ལྷ་སྲིན་མ་ལུས་བརླག་འགྱུར་བས།། ཤན་པའི་ལག་
ཏུ་གྲི་སྤྲད་འདྲ། ཞེས་དང་། སྐལ་ལྡན་གཅིག་རྒྱུད་མ་གཏོགས་པར།། ཕལ་དང་
ཕལ་ལ་བྱིན་གྱུར་ན།། སྡེ་བརྒྱད་མ་ལུས་བརླག་པར་འགྱུར། ཞེས་གསུངས་སོ། །འོན་
ཀྱང་ཡེ་ཤེས་གཉན་ཐོག་ཏུ་དབབ་པ་སྐོར་གསུམ་འདི་ནང་དོན་ལྟ་བས་ཟིན་པའི་
ངག་འདོན་ཙམ་དང་། ཏིང་འཛིན་གྱི་དམིགས་པ་ཙམ་ལས་དྲག་རྩུབས་ཀྱི་སྤྱོད་
པ་བཀག་གོ།
དོན་བཞི་པ་གྲུབ་པས་ནད་གདོན་གཅོད་པའི་ཐབས་ལ། རང་དང་གཞན་ལ་
ཀླུ་དང་བདུད་བཙན་རྒྱལ་པོ་ལ་སོགས་པའི་ཆོ་འཕྲུལ་གྱི་ནད་དྲག་པོར་བྱུང་ན་
དེ་བཅད་པར་བྱ་བའི་ཐབས་ལ་གསུམ་སྟེ། དམིགས་པ་ཏིང་ངེ་འཛིན་གྱིས་གཉན་
ཐོག་གཉན་དབབ་པ་དང་། སྤྱོད་ལམ་གྱིས་གཉན་ཐོག་གཉན་དབབ་པ་དང་།
ལྟ་སྒོམ་སྤྱོད་འབྲས་བཞིའི་ལྷུར་བླང་པའོ། །དང་པོ་ནི། རང་ཉིད་རི་རྩེར་ཉལ་བ་
ཙམ་གྱིས་རི་གཉན་རྩེ་ནས་རྡུལ་ཕྲན་ཙམ་དུ་ལུས་པ་མེད་པ་ཐལ་བར་བུན་གྱིས་
སོང་བར་བསམ་ལ། ཞབས་ཀྱིས་འགྲོས་བོར། སྐུ་ཡིས་ས་བཅག །ལུས་ཀྱིས་བྱིང་
བརྙིལ་བ་གསུམ་བྱའོ། །ཤིང་གཉན་རྩ་བར་ཉལ་བས་ཀྱང་ཤིང་དེ་རྩད་ནས་བཅད་
པས་མེ་མཆེད་པ་བཞིན་དུ་རྡུལ་ཕྲན་ཙམ་ཡང་མ་ལུས་པར་བསམ་ལ་ཕཊ བྱའོ། །དེ་
བཞིན་དུ་ཏིང་ངེ་འཛིན་གྱིས་མཚོ་དཀྲུག་པ། བྲག་བཤིག་པ་ལ་སོགས་བྱ་ལ་ཕཊ 8
བྱའོ། །གང་ཡང་དེ་ལྟར་འགྲེས་སུ་ཤེས་པར་བྱའོ། །གཉིས་པ་སྤྱོད་ལམ་གྱིས་གཉན་
ཐོག་གཉན་དབབ་པ་ནི། དེས་ཀྱང་ནད་ཞི་བར་མ་ནུས་པའམ། ཆོ་འཕྲུལ་ཚུར་
ཆེ་ན། དངོས་སུ་རི་བཤིག །ཤིང་བཅད་མཚོ་དཀྲུག་ལ་སོགས་བྱ་རྒྱུད་འགྲེལ་ལས་
377



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསུངས་ཀྱང་། སྟོང་ཉིད་གདེངས་ལྡན་མ་གཏོགས་དྲུག་ལས་མི་རུང་སྟེ། དྲན་
པའི་ཞལ་ནས། འཆི་ཐུག་སྲོག་ལ་མ་བབ་པར།། དྲག་དམིགས་ཟིལ་གནོན་དྲག་པོ་
རྣམ་སྨིན་བག་ཆགས་ཆེ་བས་སྤོང་།། ཞེས་གསུངས། འོན་ཀྱང་སྟོང་ཉིད་
དང་སྙིང་རྗེ་གཉིས་འབྱོང་བ་དང་། དམིགས་པ་གཟིར་ཞིང་ཤ་ཁྱེར་ཁྲག་ཁྱེར་ཡང་
ཡང་བྱ་བ་ཤིན་ཏུ་ཟབ་བོ། །རང་ལུས་འཇིག་རྟེན་ཁེངས་པར་བསམ་ལ། ཡེ་ཤེས་
དབྱེ་ལ་དབྱིངས་ཤེས་བསྲེ། ཚོགས་ཆེན་བཀྱེ་བ། སྒྱུ་མ་གསུམ་ལ་བསླབ་པར་
བྱའོ། །དེས་རང་ལ་གནོད་པའི་གདོན་དང་
། གཉན་སའི་གདོན་གཉིས་འཐབ་
པའི་དུས་སུ་ནད་སྔར་བས་ཐུར་འགྲོ། ཆོ་འཕྲུལ་ཟིལ་ལོང་བ་འབྱུང་བས། དེའི་
དུས་སུ་བདག་འཛིན་བློས་གཏོང་
། ཡ་ང་ཚར་བཅད། འཇིགས་སྐྲག་ཐད་སོར་
བོར། སྟོང་ཉིད་སྙིང་རྗེ་བསྒོམ་ལ། གཉན་ས་འདི་ལ་གནས་པའི་བདུད་དང་།
སོགས་དང་། ལྷ་འདྲེ་ཡིད་ཀྱི་གཟུགས་ཅན༔ སོགས་བརྗོད་དོ། །དེ་ཡང་གཉན་
སའི་ལྷ་འདྲེ་ནུས་པ་ཆེ་བ་དང་། རང་གི་བདག་འཛིན་གཏན་ནས་སྤངས་ནུས་
པ་དང་། ཏིང་ངེ་འཛིན་གྱི་རྩོལ་མྱུར་ལ་དྲག་པ་གསུམ་འཛོམ་པས་ནད་གདོན་
ལས་གྲོལ་ནས་མཆོག་ཐུན་མོང་གི་དངོས་གྲུབ་མ་ལུས་པར་འཐོབ་པར་འགྱུར་རོ། །ལྷ་
འདྲེ་ནུས་པ་ཆུང་བ་དང་། རང་གི་ཨར་གཏད་དྲགས་པ་དང་། དུས་ཡུན་རིང་
དུ་འགྱང་བ་ནི། མཚོ་སྐམ་ལ་ཆུ་འབྱུང་བ་རེ་བ་དང་འདྲ་བས་ནུས་པ་ཞུད་པ་
ཡིན་ནོ། །
གསུམ་པ་ལྟ་སྒོམ་སྤྱོད་འབྲས་བཞིའི་ལྷུར་ལེན་པ་ནི ལུས་སྦྱིན་ལྟར་རོ། །དོན་ལྔ་
པ་རྫོགས་པའི་དྲོད་ཚད་བསྟན་པ་ལ་གསུམ་སྟེ། རྫོགས་པའི་དྲོད་ཚད་ངོས་བཟུང་
བ། ཕྱིར་མི་ལྡོག་པའི་གོ་བགོ་བ། ལོག་ནོན་གནད་ཀྱི་གཟེར་ཆེན་བཅའ་བའོ། །དང་
པོ་ལ་གསུམ་སྟེ། ཐུན་མོང་གི་དྲོད་ཚད་ནད་གདོན་བྲལ་བ། དངོས་གྲུབ་སྟེར་བ།
373



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
མཆོག་གི་དྲོད་ཚད་དོ། །དང་པོ་ནད་ཀྱི་བྱེད་པོ་གདོན་ཡིན་པས། གདོན་ལུས་
ལས་བུད་པའི་རྟགས་ནི། ལུས་ཚག་ཚག་དང་། གཡོ་འགུལ་དང་། བེར་སྦྲིད་བྱུང་
བའོ། །ལུས་ལས་གྲོག་སྦུར་འབུ་སྲིན་དང་། ཉ་ལྕང་སྦལ་སྦྲུལ་སྡོམ་སྡིག་དང་། བ་
གླང་ལ་སོགས་སྲོག་ཆགས་རིགས་དངོས་སམ་རྨི་ལམ་དུ་བུད་པར་འོང་། ནད་ཐོན་
པའི་རྟགས་ནི་ཡར་སྐྱུག་པ་དང་། མར་ཁྲག་རྣག་བཤལ་བ་དང་། ལུས་ལ་ཁྲག་རྣག་
འཛག་པ་དང་། རླུང་པ་སྔོན་དམར་དུ་ཕྱུར་བ་འོང་ངོ༌། །དེ་ལ་འཁྲུལ་གཞི་ཡོད་
དེ། གནོད་པ་འདྲ་ཡང་ཕན་པའི་རྟགས་ནི། མདའ་མདུང་གིས་བརྒྱབ་པ་དང་།
གཅན་ཟན་གྱིས་རྨུགས་པ་དང་། གཡག་གིས་བརྡུང་བ་ལ་སོགས་ཆོ་འཕྲུལ་འདྲ་
ཡང་བཟང་ངོ༌། །གཡུང་དྲུང་ནོར་བུ་གླེགས་བམ་ཕུལ་ན་བོན་ལ་དབང་བ་ཡིན།
མདའ་མདུང་རལ་གྲི་ཕུལ་ན་འཕྲིན་ལས་ལ་ཐོགས་པ་མེད་པའི་རྟགས། གོ་ཁྲབ་
སོགས་ཕུལ་ན་བསྲུང་བར་བྱེད་པའི་རྟགས། གདུགས་དང་འཁོར་ལོ་ཕུལ་ན་དབང་
དུ་འདུ་བའི་རྟགས་སོ། །གཉིས་པ་དངོས་གྲུབ་ཐོབ་པའི་རྟགས་ནི། ཁྲུས་བྱས་པ།
གྱེན་ལ་འཛེག་པ། སྐས་དང་འཕྲང་ལས་བསྒྲལ་བ། ནམ་ལངས་པ། ཉི་ཟླ་ཤར་
བ། པདྨའི་གདན་ལ་འདུག་པ། མེ་ཏོག་གིས་ལུས་ལ་བརྒྱན་པ་ལ་སོགས་འབྱུང་
ངོ་། །གསུམ་པ་མཆོག་གི་དྲོད་ཚད་ནི། ཡ་ང་བའི་གནས་དགུ་ལ་སོགས་ལ་བསྒོམ་
པས། རིག་པ་ལ་རང་དབང་ཐོབ་པས། བག་དྲོ་ལ་ཉམས་ང་མེད་པ་དང་། ཚོགས་
བདག་མས་བྱིན་གྱིས་བརླབས་པས། རང་ཉིད་ཚོགས་དཔོན་དུ་གདན་འདྲེན་པའམ་
ཚོགས་ཕུལ་བ་དང་། སྒྱུ་མ་སུམ་སྦྱོར་ལ་འབྱོངས་པས། རི་ལུང་ལ་ཐོག་པ་མེད་པ་
དང་། ཆགས་སྡང་རྩད་ནས་ཆོད་པས། ལྷ་འདྲེ་དབང་དུ་འདུས་པ་དང་། བྱང་
ཆུབ་སེམས་རྩལ་འབྱོངས་པས་འགྲོ་བ་ལ་ཕན་ཐོག་པ་དང་། མི་མིན་དབང་དུ་
འདུས་པས་ཐང་སྟོང་དུ་བསྡད་ཀྱང་འཚོ་བ་འབྱུང་བ་དང་
། དྲོད་རྟགས་ཁོང་ནས་
379



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཆར་བས་ནད་གདོན་དངོས་སུ་ཞི་བ་དང་། སྣང་བ་རང་བཞིན་གྱིས་དག་པས་
མངོན་ཤེས་རྒྱུད་ལ་འཆར་བ་དང་། སེམས་ཉིད་གཏན་ལ་ཕེབས་པས་བོན་སྐུ་རྒྱུད་
ལ་སྐྱེ་བ་ལ་སོགས་པའི་ཡོན་ཏན་འབྱུང་ངོ་། །གཞན་ཡང་ནད་སོས་པ་དང་། ཡམས་
ཆད་པ་དང་། དགྲ་འདྲེ་གང་གིས་ཀྱང་གླགས་ལྟ་མི་ནུས་པ་དང་། གཞན་གྱིས་
ཕ་བསད་པའི་སྡུན་ན་བསྡད་ཀྱང་དེས་ཀྱང་མི་འཚེ་ལ་སོ་
་ལ་སོགས་འབྱུང་བའོ། །གཉིས་
པ་ཕྱིར་མི་ལྡོག་པའི་གོ་བགོ་བ་མཁའ་འགྲོའི་གནད། སྟོང་ཉིད་ཀྱི་གོ་བགོ་བ་བོན་
སྐུའི་གནད། སྙིང་རྗེའི་གོ་བགོ་བ་རྫོགས་སྐུའི་གནད། སྒྱུ་མའི་གོ་བ་བ་སྤྲུལ་སྐུའི་
གནད་དོ། །དེ་ལ་རང་ཉིད་གནས་སོ་མ་གཉན་པོ། རྟུལ་ཞུགས་སོ་མ་མངོན་
གྱུར། ཏིང་འཛིན་སོ་མ་ངར་ཅན་ལ། ཚོགས་ཀྱི་བདག་མོ་སྤྱན་དྲངས་ནས་ཤ་
ཁྱེར་ཁྲག་ཁྱེར་བྱ་ལ་ཚོགས་ཀྱི་འཁོར་ལོ་བསྐོར་རོ། །ཕྱི་སྟོང་པ་ནམ་མཁའ་དྭངས་
སངས། ནང་སྟོང་པ་དབྱིངས་ཉིད་ཡེ་སངས། སེམས་ཉིད་སྟོང་པ་རྟོག་འཛིན་
གཏན་སངས་ལ། བོན་སྐུ་བདེ་བ་ཆེན་པོ་ཐིག་ལེ་ཉག་གཅིག་ལ་བཞག་པ་བོན་
སྐུའི་གནད་དོ། །སྒྱུ་འཕྲུལ་ཚུར་བྱུང་སྒྱུ་མའི་སྐུལ་འདེབས། སྒྱུ་ལུས་ཕར་སྤྲུལ་
སྒྱུ་མ་གསལ་འདེབས། སྒྱུ་མ་རྩད་གཅོད་སྒྱུ་མའི་དབང་འདེབས་དང་གསུམ་སྒྱུ་
མ་ལ་སྦྱར་བས་སྤྲུལ་སྐུའི་གནད་དོ། །རང་ལ་སྡུག་བསྔལ་སྙིང་རྗེའི་ཉམས་མྱོང་།
གདོན་གྱི་གནོད་འཚེ་སྙིང་རྗེའི་དྲན་བསྐུལ། ཁམས་གསུམ་སེམས་ཅན་སྙིང་རྗེའི་
དམིགས་ཡུལ་གསུམ་གྱིས་སྙིང་རྗེ་སྦྱང་བ་ནི་རྫོགས་སྐུའི་གནད་དོ། །སྐུ་གསུམ་
དང་མཁའ་འགྲོའི་གནད་དང་བཞི་ལ་སྦྱངས་པས། ཕྱིར་མི་ལྡོག་པའི་ཐབས།
རྒྱུད་སྟོབས་པོ་ཆེ་སྟོང་གིས་ཀྱང་མི་ཐུབ་པ་ཡིན་ནོ། །གསུམ་པ་ལོག་ནོན་གནད་
ཀྱི་གཟེར་ཆེན་བཅའ་བ་ལ་གསུམ་སྟེ། ལྡོག་སྐྱོན་བཞི། ལོག་ནོན་བཞི། གཟེར་
བཞིའོ། །དེ་དག་ལུས་སྦྱིན་ན་གསལ་ལོ། །དེ་ལྟར་དྲོད་ཚད་དམ་ཚར་ཚད་སོགས་
380



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
གང་ནས་ཀྱང་མང་དུ་གསུངས་ཀྱང་། ཉེ་བ་ནང་གི་ཚར་ཚད་ནི། ཞི་གཅོད་ལས།
ཚར་ཚད་དག་ལ་མང་ཡོད་ཀྱང་། ཆོ་འཕྲུལ་སངས་ནས་སྐད་ཅིག་ཏུ། བློ་བདེ་བག་
དྲོ་སུར་གྱིས་འབྱུང་། དེ་ལ་ཉེ་བའི་ཚར་ཚད་ཟེར།། ཞེས་གསུངས་སོ། །གཞན་
ཡང་གཅོད་གདམས་ཁ་གཅིག་ལས། སྲོད་ལ་ཆོ་འཕྲུལ་འོང་ནས་ཐོ་རང་ཚར་ཚད་
འོང་བ་དང་། ནུབ་དང་པོར་ཆོ་འཕྲུལ་འོང་ནས་ནུབ་གཉིས་པ་ལ་ཚར་ཚད་འོང
བ་སོགས་དེ་བཞིན་དུ་ནུབ་གསུམ་པ་བཞི་པ་ལ་སོགས་འདྲའོ། །ཞེས་སོ། །གཞན་
ཡང་ཕྱི་ཡི་ཚར་ཚད་ཐོག་སེར་ཞི་ནས་ཉི་ཟླ་གསལ་བར་བསྟན། བར་གྱི་ཚར་ཚད་
ལུས་ཀྱི་ཟུག་གཟེར་དྭངས་ནས་བདེ་བར་གནས། གསང་བའི་ཚར་ཚད་བློ་བདེ་
ཉམས་དགའ་སྟོང་ཉིད་རྟོགས། ཞེས་གསུངས་སོ། །འོན་ཀྱང་ཚར་ཚད་ལ་ཉེ་རིང་
མ་ངེས་ཀྱང་དྲོད་ཚད་མ་བྱུང་བར་དུ་བསྡད་དོ། །དེ་ཡང་མཚན་མོར་མར་མེ་མི་
བྱ། མེ་མི་འབུད། ཉིན་མོ་གཉིད་ན་འདྲེས་གནོད་པས་མི་གཉིད། ཡུལ་ལྷ་མནོལ་
བས་དྲི་ཆེ་ཆུང་ཉེ་སར་མི་འདོར། དེ་ནས་འགྲོ་དུས་ན་བསང་མཆོད་འབུལ། བསྔོ་
སྨོན་བྱ། གནས་དེ་སྔར་བས་བཟང་ཞིང་ལེགས་པར་སོང་བར་བསམ། དེ་ནས་
གཉན་སའི་ལྷ་འདྲེ་དེས་གཙོར་བྱས་པའི་འཁོར་བ་སྟོངས་ནས་སངས་རྒྱས་པར་
བསམ་ཞིང་རི་བྲག་གཉན་གནས་ཐམས་ཅད་མཁའ་ལ་གཞའ་ཡལ་བར་ལྟར་བོ
བར་བསམ་མོ། །གོས་སྟན་སྤྲུག་ཉལ་ས་དང་ཐབ་ཀ་རྣམས་བཤིག །དེ་ནས་ལོ་གསུམ་
ཚུན་ཆད་ལ་དེར་མི་འོང་ངོ་། །དེས་ན་རྟག་ཏུ་གཉན་ཁྲོད་འགྲིམ་ཞིང་
། ལུས་ཤ་
ཁྲག་གི་སྦྱིན་པ་གཏོང་ན། དུས་གསུམ་གྱི་བུ་ལོན་སོད་ཅིང་ལན་ཆགས་བྱང་། སྡིག་
སྒྲིབ་དག་ཅིང་ཚོགས་གཉིས་གཅིག་ཆར་དུ་རྫོགས། ཉམས་ལ་བོགས་ཐོན། རྟོགས་
པ་ལ་གདེངས་ཐོབ། མཆོག་ཐུན་མོང་གི་དངོས་གྲུབ་དུས་གཅིག་ཏུ་ཐོབ་ནས།
ཐའ་ཐུག་སངས་རྒྱས་ཀྱི་འབྲས་བུ་འཐོབ་པར་འགྱུར་ཏེ། དཔའ་བདུན་ལས།
་སོང་
མཐའ་
331



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རི་བཅུ་ཆོད་ན་ས་བཅུར་ནོན་པ་ཐེ་ཚོམ་མེད། ཅེས་དང་། རི་བརྒྱ་ཆོད་ན་ཐོད་
པ་མི་ལེན་པར་སངས་རྒྱས་པར་འགྱུར་རོ། །དེ་ལྟར་མ་གྱུར་ན་བདེར་གཤེགས་རིག་
འཛིན་བདག་ཀྱང་རྫུན། ཞེས་གསུངས་སོ། །འདི་ཉིད་ལས་ཀྱང་། རྟག་ཏུ་གཉན་
ས་དང་རི་ཁྲོད་འགྲིམ་པ་ལམ་གྱི་གཟེར། ཞེས་དང་། སྟོང་རྒྱུང་གི་ཞལ་ནས། གཉན་
ས་བརྒྱ་ཆོད་བར་དོ་མེད། ཅེས་དང་། བླ་ཆེན་གྱི་ཞལ་ནས་ཀྱང་། སྲོག་གཅོད་
པའི་ལན་ཆགས་འདིས་མིན་པ་མི་བྱང་། ཞེས་དང་། སློབ་དཔོན་གྱི་ཞལ་ནས།
དཔེར་ན་ཁམས་གསུམ་སེམས་ཅན་ལ། གསེར་གྱི་སྦྱིན་པ་གཏོང་བ་བས།། ལུས་སྦྱིན་
བདག་མེད་འགྱུར་སྟོབས་ཆེ། ཞེས་དང་། སྨན་གོང་བའི་ཞལ་ནས་ཀྱང་། སྲུངས་
ཤིག་བརྒྱ་བས་ཁྱེར་ཅིག་གཅིག་གིས་དགའ།། ཞེས་པ་སོགས་མང་དུ་གསུངས་སོ། །
སྨྲས་པ།
ཕྱི་རབས་རྗེས་འབྲང་གཅོད་མཁན་རྣམས།
འདྲེ་སྙིང་རྗེས་འདུལ་ན་གཅོད་པ་ཡིན།།
འདྲེ་སྟོང་པར་ཤེས་ན་གཅོད་རབ་ཡིན།།
འདྲེ་སྒྱུ་མར་ཤེས་ན་གཅོད་པར་ཟེར།།
འདྲེ་རྣམ་རྟོག་ཤེས་ན་གཅོད་པར་བརྗོད།། འདྲེ་རྡུང་རྡེག་བྱས་ན་གཅོད་ལོག་
ཡིན། འདྲེ་འདྲེ་རུ་བཟུང་ན་གཅོད་པ་འཁྲུལ།། འདྲེ་གཞན་དུ་བཟུང་ན་གཅོད་པ་
གོལ།། དུག་ལྔ་སེམས་སུ་ཤེས་ན་སེམས་ཉིད་སྟོང་པ་ཡིན།། རྣམ་རྟོག་རང་གྲོལ་ཤེས་
ན་ཉམས་ལེན་དེ་ལས་མེད། དུག་ལྔ་རང་ཞིར་སོང་ན་དུག་ལྔ་ལམ་ཁྱེར་ཟེར། དུག་
ལྔ་རང་ཁར་སྤྱོད་པ་ཉོན་མོངས་ཟང་མ་ཡིག ཉོན་མོངས་དབང་དུ་སོང་ན་རིགས་དྲུག་
གནས་སུ་སྐྱེ།། གཅོད་ཀྱི་གདམས་སྐོར་རྣམས་སུ་དེ་འདྲ་གསུངས།། སླར་ཡང་སྨྲས་པ།
332



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
ཐོག་མེད་དུས་ནས་འཁོར་བར་སྦྱོར་བྱེད་པ།།
བདག་འཛིན་སྙེམས་རྟོག་བདུད་པོ་ཁོ་ཡིས་བྱས།
དེ་ཕྱིར་སྙེམས་བྱེད་རྩད་ནས་གཅོད་བྱེད་ཅིང་།།
གཅོད་ཀྱི་དོན་པོ་བདུད་བཞི་གཅོད་པར་གནད།།
དངོས་སྣང་ཆགས་སྡང་བྱེད་པ་ཐོགས་བཅས་བདུད།།
དངོས་མེད་དངོས་འཛིན་དགའ་སྡུག་ཐོགས་མེད་བདུད།
རང་ལ་བཟུང་འཛིན་ང་རྒྱལ་དགའ་བྲོད་བདུད།།
དེ་ཡང་བདག་འཛིན་སྙེམས་བྱེད་བདུད་ལ་འདུས།།
དེས་ན་ཕྱི་རབས་རྗེས་འབྲང་གཅོད་མཁན་རྣམས།།
དུག་གསུམ་ངན་རྟོག་གཅོད་བྱ་ཀུན་གོ་ཡང་།།
བཟང་རྟོག་ང་རྒྱལ་རློམས་སེམས་གོ་དཀའ་བས།།
གང་ལ་མཆོག་འཛིན་རློམས་སེམས་གཅོད་པར་གནད།།
གང་ན་འདུ་འཛི་འཆིང་བ་ཀུན་གཅོད་ནས།།
རྒྱལ་བ་དགྱེས་པའི་དབེན་གནས་དགའ་ཚལ་དུ།།
ཚེ་གཅིག་བདག་འཛིན་ཉོན་མོངས་རྩད་གཅོད་ཅིང་།།
བདག་མེད་ཤེས་རབ་རྒྱུད་ལ་བསྐྱེད་པར་མཛོད།།
དེ་ལས་བྱུང་བའི་དགེ་ཚོགས་མ་ལུས་ཀུན། །
383



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཐའ་ཡིས་མ་རྒན་རྣམས་དང་ཐུན་མོང་དུ། །
བྱང་ཆུབ་ཆེན་པོ་འཐོབ་ཕྱིར་བསྔོ་བར་བགྱི། །
ཀུན་ཀྱང་གདོད་མའི་གཞི་ལ་གྲོལ་བར་ཤོག །
ཅེས་མ་རྒྱུད་ཀྱི་གཉན་ས་ལམ་ཁྱེར་གྱི་གཅོད་ཁྲིད་བདུད་བཞི་རྩད་གཅོད་ཅེས་པ་འདི་ཉིད་རང་གི་
དབོན་སྐྱེས་བློ་གྲོས་རྒྱ་མཚོ་དང་། གླིང་སྤྲུལ་ཚེ་དབང་གཡུང་དྲུང་། ཨ་འདོ་བ་ངག་ཕྲིན། བཟོད་པ་སོགས་
ཀྱིས་བསྐུལ་ནས། ཤར་རྫའི་བྱ་བྲལ་བཀྲ་ཤིས་རྒྱུལ་མཚན་གྱིས་རང་ལོ་དོན་ལྔའི་ཐོག་ཏུ། ཤར་རྫ་གཡུང་
དྲུང་ལྷུན་པོའི་རི་ཁྲོད་འོག་མ། དགེ་ཐང་པདྨ་རྒྱས་པའི་སྐྱེད་ཚལ་གྱི་དབེན་ཁྲོད་དུ་བྲིས་པའི་དགེ་བས་
འགྲོ་ཀུན་བྱང་ཆུབ་བགྲོད་པའི་རྒྱུར་གྱུར་ཅིག །བཀྲ་ཤིས་སོ། །དགེའོ། ༈ །པར་འདི་བདེ་ཆེན་པདྨ་རྒྱུས་
པའི་སྐྱེ་ཚལ་དུ། ཇོ་བཙུན་ཚེ་དབང་བདག་གི་ཡོན་ཕུལ་དགེ །
384



གསང་སྔགས་བསྐྱེད་རྫོགས་དང་མ་རྒྱུད་ཁྲིད་རིམ་སྐོར།
༈ བསླུ་མེད་གཏན་གྱི་སྐྱབས་གནས་དཀོན་མཆོག་གསུམ། ། སྙིགས་མ་ལྔ་བདོའི་སྐྱབས་
གཅིག་ཡབ་སྲས་ཡུམ། ། བསྟན་པའི་སྲུང་མ་མ་མཆོག་སྲིད་པའི་རྒྱལ། ། རྒྱལ་ཀུན་འདུས་གཙོ་
དྲིན་ཆེན་བླ་མ་མཁྱེན། ། རྩེ་གཅིག་གསོལ་བ་བཏབས་པའི་རེ་འབྲས་སུ། ། བར་ཆོད་ཀུན་སོལ་བསམ་
དོན་མཐར་ཕྱིན་ཤོག ། ཅེས་པ་འདིའང་བསྟན་འཛིན་སྐྱེས་བུ་དམ་པ་རྣམས་ཀྱི་ཕྱི་ནང་གསང་བའི་བར་ཆད་
ཞི་བའི་ཕྱིར་དུ་ཤུར་རྫ་པས་གསོལ་བ་བཏབས་པའོ།།
བསྟན་རྒྱས་སྨོན་ལམ།
ན་མོ་བསླུ་མེད་སྐྱབས་མཆོག་རྣམས་ཀྱི་བྱིན་རླབས་དང་། ། རྣམ་དཀར་དགེ་ཚོགས་གྲུབ་པའི་
ནུས་མཐུ་དང་། ། བོན་ཉིད་རྣམ་པར་དག་པའི་བདེན་སྟོབས་ཀྱིས། ། ཇི་ལྟར་སྨོན་པའི་དོན་ཀུན་
འགྲུབ་གྱུར་ཅིག ། བསྟན་པའི་སྙིང་པོ་སངས་རྒྱས་གཡུང་དྲུང་བོན། ། བསྟན་འཛིན་བུ་སློབ་བཤད་
སྒྲུབ་འཕེལ་བ་དང་། ། བསྟན་སྦྱིན་མངའ་ཐང་ལོངས་སྤྱོད་རྒྱས་པ་དང་། ། བསྟན་པ་སྲིད་མཐའི་
བར་དུ་གནས་གྱུར་ཅིག ། ཁྱད་པར་རྗེ་བཙུན་མཉམ་མེད་བླ་མ་ཡི། ། རིང་ལུགས་འཁྲུལ་མེད་
གཤེན་བསྟན་སྨན་རི་བའི། ། མདོ་སྔགས་ཉི་ཟླ་ཟུང་འབྲེལ་བསྟན་པའི་མཆོག །དུས་ཀུན་
ཉམས་མེད་ཡུན་རིང་གནས་གྱུར་ཅིག ། དེ་ཉིད་འཛིན་སྐྱོངས་སྤེལ་བའི་སྲོལ་འཛིན་པ། ། མཚུངས་
མེད་བླ་མའི་ཞབས་པད་བརྟན་པ་དང་། ། རྣམ་དག་འདུས་སྡེ་དར་ཞིང་རྒྱས་པ་དང་། ། སྙན་
པའི་གྲགས་པས་ས་སྟེང་ཁྱབ་གྱུར་ཅིག །དེ་ལ་བརྟེན་ནས་མཁའ་མཉམ་འགྲོ་བ་ཀུན། ། ནད་
མུག་འཁྲུགས་རྩོད་རབ་ཏུ་ཞི་བ་དང་། ། ཕན་བདེ་སྐྱིད་པའི་ཉི་མ་འབུམ་ཤར་ནས། །
ཐུག་རྫོགས་སངས་རྒྱས་པའི་བཀྲ་ཤིས་ཤོག ། ཅེས་པ་འདི་ཡང་། སྨན་རིའི་མཁན་ཆེན་ཉི་མ་བསྟན་
འཛིན་དབང་གི་རྒྱལ་པོས་ཟིལ་གནོན་ཞེས་པ་མེ་ཕོ་རྟའི་ལོར་སོག་སྡེ་བོན་དགོན་དུ་སྦྱར་བ་དགེའོ། །བཀྲ་ཤིས།
༧ གང་གི་བདེན་ཚིག་རྟེན་འབྲེལ་བསླུ་མེད་ཀྱིས། ། གངས་ཅན་མགོན་པོ་རྒྱལ་བ་སྨན་རི་བའི།།
མངའ་
385



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མདོ་སྔགས་བསྟན་པའི་བ་དན་མངོན་མཐོ་ཞིང་། ། སྲིད་མཐའི་བར་དུ་ཡུན་རིང་གནས་གྱུར་
ཅིག ། ༧ དུས་རྒྱལ་ཀུན་འདུས་མཉམ་མེད་ཤེས་རབ་རྒྱལ། ། བསླབ་པ་གསུམ་ལྡན་ངུར་སྨྲིག་
འཛིན་པའི་སྡེ། ། རྨད་བྱུང་འཕྲིན་ལས་ཟབ་མོ་ཕྱོགས་ཀུན་ཏུ། ། ཡར་ངོའི་ཟླ་ལྟར་རྒྱས་པའི་བཀྲ་
ཤིས་ཤོག ། ༧ རྒྱལ་བའི་བསྟན་པ་ཉི་མའི་འོད། ། ལྷག་པའི་འོད་ཟེར་ཕྱོགས་བརྒྱར་འཕྲོ། ། བོན་
གྱི་རྒྱལ་མཚན་ལེགས་པར་འཛུགས། ། བསྟན་པ་ཡུན་རིང་འབར་གྱུར་ཅིག ། ༧ ཞྭ་དཀར་རིང་
ལུགས་འཛིན་པ་ཡི། ། འཕྲིན་ལས་གང་ཡང་སྒྲུབ་བྱེད་པའི། ། མ་བདུད་ལྕམ་དྲལ་རྣམས་ཀྱིས་
ཀྱང་། ། བསྟན་པའི་བ་དན་ཕྱོར་ཞིག་ཀྱེ། ། ཞེས་གསང་སྔགས་བདེན་ཚིག་སྨོན་ལམ་འདི་ནི་སྐུ་མདུན་གཡུང་
དྲུང་རྒྱལ་མཚན་གྱིས་སྦྱར་བ་དགེའོ། །
༧ རབ་འབྱམས་ཞིང་དུ་བོན་གྱི་འཁོར་ལོ་ཡིས། ། འགྲོ་ཁམས་ཀུན་ཏུ་བཟང་པོའི་
སར་བཀོད་པའི། ། ཐུགས་རྗེའི་མངའ་བདག་སྟོན་པ་གཤེན་རབ་ཀྱི། ། མདོ་སྔགས་བསྟན་
པ་ཕྱོགས་བཅུར་འབར་གྱུར་ཅིག ། ༧ རྒྱལ་བ་དེ་ཡི་བསྟན་པ་ཕྱོགས་ཀུན་ཏུ། ། སྤེལ་ལ་
དྲི་མ་མེད་པའི་ཐུགས་བསྐྱེད་ཅན། །གང་གི་འཆད་རྩོད་རྩོམ་པའི་མཛད་པ་ཡི། ། གྲུབ་མཐའི་
སྙིང་པོ་བོན་བསྟན་འབར་གྱུར་ཅིག ། ༧ འཇིགས་མེད་གསང་སྔགས་བོན་གྱི་སྒྲ་ཆེན་
བསྒྲགས། ། རིམ་པ་གཉིས་ཀྱི་རྣལ་འབྱོར་དབང་པོའི་མཆོག ། གསང་ཆེན་རྒྱུད་སྡེ་བཞི་
ཡི་དོན་འབྱེད་པའི། ། གང་དེའི་གསང་སྔགས་བོན་བསྟན་འབར་གྱུར་ཅིག ། ༧ འཁོར་
འདས་གཉིས་མེད་རང་རིག་ཡེ་ཤེས་ལྔའི། ། རང་གདངས་མངོན་གྱུར་རིག་པ་རང་ཤར་
གྱི། ། ཡང་གསང་སྙིང་ཏིག་དགོངས་གཏེར་ཟབ་མོའི་བོན། ། རྫོགས་པ་ཆེན་པོའི་བསྟན་
པ་འབར་གྱུར་ཅིག ། ཅེས་རྒྱུད་གསུམ་བོན་གྱི་བདག་ཉིད་ཆེན་པོ་གྲུབ་དབང་དྲི་མེད་སྙིང་པོའི་ཕྱི་ནང་
གསང་གསུམ་གྱི་མཚན་གྱི་བོན་བསྟན་རྒྱས་པའི་སྨོན་ཚིག་འདི་ཉིད་རི་བོ་དགེ་ལྡན་པའི་རིང་ལུགས་འཛིན་
པའི་ཧོར་བྲག་དཀར་སྤྲུལ་སྐུ་བློ་བཟང་དཔལ་ལྡན་བསྟན་འཛིན་སྙན་གྲགས་ཀྱིས་མཆོག་ཏུ་སྨོན་པ་དགེ་
ལེགས་སུ་གྱུར་ཅིག ། སརྦ་དཱ་ཀལྱ་ན་བྷཝནྟུ།།



གསུང་འབུམ་འདི་ཉིད་དག་སྒྲིག་དཔེ་སྐྲུན་གནང་སྐབས། མ་བསྐུལ་ཡིད་རངས་ཆེན་པོའི་
ཐོག ཞལ་འདེབས་གནང་མཁན་ནི་རག་ཤུ་རྟོགས་ལྡན་རིན་པོ་ཆེའི་རྒྱལ་ཚབ་བླ་མ་དྲི་མེད་
རྣམ་དག་ནས་སྒོར་ཁྲི་གསུམ། བླ་མ་དྲི་མེད་གཙུག་ཕུད་ནས་སྒོར་ཁྲི་གཅིག འབྲི་རུ་བླ་མ་ཐུགས་
དགའ་ནས་སྒོར་ཁྲི་གཅིག ཚ་རོང་གུར་མདུན་མཁན་པོ་གཡུང་དྲུང་དཔལ་ལྡན་ནས་སྒོར་ཁྲི་
གཅིག བླ་མ་མདོ་སྔགས་བསྟན་འཛིན་ནས་སྒོར་ཁྲི་གཅིག གེ་སྐྱག་ཚང་རང་གྲོལ་བཟང་མོ་
ནས་སྒོར་ཁྲི་གཅིག བྱ་རིགས་མཚམས་པ་སྨོན་ལམ་ཚུལ་ཁྲིམས་ནས་སྒོར་བདུན་སྟོང་། ཆོས་
དགའ་ཚང་ཨ་ནེ་དབྱིངས་རིག་སྒྲོལ་མ་ནས་སྒོར་དྲུག་སྟོང་། སྟེང་དགོན་མཁན་པོ་ནོར་བུ་
ནས་སྒོར་ལྔ་སྟོང་ལྔ་བརྒྱ། ཁྲ་རྒན་དགོན་གྱི་བླ་མ་བསམ་གཏན་ཚུལ་ཁྲིམས་ནས་སྒོར་ལྔ་སྟོང་།
ནག་རི་ཚེ་དབང་བཀྲ་ཤིས་ནས་སྒོར་ལྔ་སྟོང་། ཚ་རོང་གེ་འགེངས་སྐལ་བཟང་རྣམ་རྒྱལ་ནས་
སྒོར་ལྔ་སྟོང་། རྫ་སྲིབ་ཧོར་ཤེས་རབ་མཁའ་དབང་ནས་སྒོར་ལྔ་སྟོང་། སེན་ཚ་དགོན་སྒྲུབ་གྲྭ་
ནས་སྒོར་བཞི་སྟོང་ལྔ་བརྒྱ། བ་འོ་ཚང་ཀུན་བཟང་དབང་མོ་ནས་སྒོར་བཞི་སྟོང་། བྲུ་ཆེན་ཚང་
སྨོན་ལམ་སྒྲོལ་མ་ནས་སྒོར་བཞི་སྟོང་། དྲུག་ཅུ་མཚམས་བླ་གཡུང་དྲུང་མཐར་ཕྱིན་ནས་སྒོར་སུམ་
སྟོང་། ཚ་རོང་ཕུན་ཚོགས་དབང་འདུས་ནས་སྒོར་སུམ་སྟོང་། སོག་སྡེ་མཚམས་པ་སོག་རུ་ནམ་
མཁའ་ཚུལ་ཁྲིམས་ནས་སྒོར་ཉིས་སྟོང་དྲུག་བརྒྱ། རག་ཤུ་ཨ་ནེ་རིག་སྟོང་བཟང་མོ་ནས་སྒོར་ཉིས་
སྟོང་ཉིས་བརྒྱ། ཤིང་རོང་སྦས་དགོན་མཁན་པོ་གཡུང་དྲུང་ཉི་མ་ནས་སྒོར་ཉིས་སྟོང་། ཝ་ཞང་
ཁྱི་དགའ་ནས་སྒོར་ཉིས་སྟོང་། ཝ་ཞང་བྱང་ཆུབ་རྒྱལ་མཚན་དང་ཚེ་དབང་གཡུང་དྲུང་གཉིས་
ནས་སྒོར་ཉིས་སྟོང་། མཚམས་པ་ཚུལ་ཁྲིམས་གྲགས་པ་ནས་སྒོར་ཉིས་སྟོང་། ཁྲོམ་ཚང་འཇིག་
དགའ་ཚང་སྨོན་ལམ་བྱམས་མ་ནས་སྒོར་ཉིས་སྟོང་། བྲུ་ཚང་ཨ་ནེ་བསྟན་འཛིན་བཟང་མོ་ནས་
སྒོར་ཉིས་སྟོང་། འཇིག་མེད་ཚང་འཕྲིན་ལས་བཟང་མོ་ནས་སྒོར་ཉིས་སྟོང་། ཨ་ནེ་ཡེ་ཤེས་བྱམས་
མ་ནས་སྒོར་ཆིག་སྟོང་དྲུག་བརྒྱ། ཧོར་ཕུན་ཚོགས་གྲགས་པ་ནས་སྒོར་ཆིག་སྟོང་ཆིག་བརྒྱ། རྫ་
དམར་ཨ་ནེ་ཡེངས་མེད་སྒྲོན་མ་ནས་སྒོར་ཆིག་སྟོང་ཆིག་བརྒྱ། དཔའ་ཤོད་ཕུན་ཚོགས་བློ་གྲོས་
ནས་སྒོར་ཆིག་སྟོང་ཆིག་བརྒྱ། མཐའ་ཞུ་བླ་མ་ཨོ་ནེ་ནས་སྒོར་ཆིག་སྟོང་། སོག་སྡེ་འཁོར་ཚང་
ཚེ་རིང་སྐལ་ཐར་ནས་སྒོར་ཆིག་སྟོང་། སོག་སྡེ་དབང་གྲགས་ནས་སྒོར་ཆིག་སྟོང་། སེན་ཚ་དགོན་
མཁན་ཚུལ་ཁྲིམས་ནས་སྒོར་ཆིག་སྟོང་། སྦྲ་ཆེན་བོང་ཐ་ཧོར་ཐར་འགོངས་ནས་སྒོར་ཆིག་སྟོང་།
ཨ་སྐྱིད་སྔགས་འཆང་རྣམ་རྒྱལ་ཕུན་ཚོགས་ནས་སྒོར་ཆིག་སྟོང་། ཧོར་ཡེས་ཐ་དཔོན་ཆུང་ཚང་
གཡུང་དྲུང་ཆོས་འཕེལ་ནས་སྒོར་ཆིག་སྟོང་། སེམས་ཉིད་བཟང་མོ་ནས་སྒོར་ཆིག་སྟོང་། ཚ་རོང་
རྣམ་རྒྱལ་ཚེ་དབང་ནས་སྒོར་ཆིག་སྟོང་། དཔའ་ཤོད་ཤེས་རབ་དབང་རྒྱལ་ནས་སྒོར་ཆིག་སྟོང་།
ཁྱུང་པོ་བསོད་ནམས་བཀྲ་ཤིས་ནས་སྒོར་ལྔ་བརྒྱབ་ཟ་བྱང་ཆུབ་དབང་མོ་ནས་སྒོར་བརྒྱ་བཅས་སོ།



༄༅། །ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་
འབུམ་ཕྱོགས་སྒྲིག་གི་ལས་དོན་མི་སྣ།
སྤྱི་ཁྱབ་འགན་འཛིན་པ།
འོད་ཟེར་སྦྱིན་པ་ཕུན་ཚོགས།
གཙོ་ཞུས་པ།
ཁྲ་རྒན་ཚུལ་ཁྲིམས་དྲི་མེད། ཁ་བཙུན་ཡེ་ཤེས་ཚེ་རིང་།
དུད་གསར་ཤེས་རབ་འབྲུག་གྲགས།
ཞུ་སྒྲིག་ལས་རོགས།
དགེ་བཤེས་ཀུན་བཟང་རྒྱལ་མཚན། དགེ་བཤེས་གཙུག་གཤེན་དོན་འགྲུབ། སྡེ་
དགེ་ཚེ་དབང་འགྱུར་མེད། ཁྲོ་དགོན་ཚུལ་ཁྲིམས་རབ་བརྟན་། ག་ཐ་ནམ་མཁའ་འོད་ཟེར།
རུ་ཐ་ཁྲི་ལྡེ་རྣམ་རྒྱལ། གསའ་ངུ་ཚུལ་ཁྲིམས་བསྟན་རྒྱལ། ནག་ཚ་བསོད་ནམས་སྦྱིན་པ།
སྨོན་ལམ་རབ་རྒྱས། རྒྱ་བོ་ནམ་མཁའ་བློ་གྲོས། ཚ་རོང་བཟོད་པ་ཚུལ་ཁྲིམས། ཚ་རོང་ཤེས་
རབ་འོད་ཟེར། ཁྲ་རྒན་ཚུལ་ཁྲིམས་འགྱུར་མེད། ཤིང་རོང་ཚུལ་ཁྲིམས་མཆོག་རྒྱལ། བླ་ཆུང་
རིན་ཆེན། ཟམ་ཞིག་ཤེས་རབ་ཚུལ་ཁྲིམས། སྟག་ཚ་བཟོད་པ་དོན་ལྡན། ཧོར་མི་ཚེ་དབང་
རྣམ་རྒྱལ། གསེར་རྩ་འོད་ཟེར་རྒྱལ་མཚན། བཀྲ་ཤིས་ཟླ་བ།
ཡིག་གཏག་པ།
སྒང་སར་ཚུལ་ཁྲིམས་བཟང་མོ། བསམ་གཏན་བཟང་མོ།
ཧོར་རུ་སྒྲིབ་སྦྱང་བཟང་མོ། ཨ་སེར་ཚུལ་ཁྲིམས་ཚེ་མཛེས།
མདུན་ཤོག་རི་མོ་བ།
ཡི་བཟའོ་བུ་འབུངས།



གཙོ་སྒྲིག་པ། ཨ་སྔགས་ཚེ་རིང་བཀྲ་ཤིས།
གཙོ་སྒྲིག་གཞོན་པ། དབྱངས་ཅན་
རྩོམ་སྒྲིག་འགན་འཁུར་བ། གཉན་མོ་འགྲུབ། བསོད་ནམས་དོན་འགྲུབ།
༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་
གསུང་འབུམ་བཞུགས་སོ།།
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་ནས།
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན།
༢༠༡༡ལོའི་ཟླ༧པར་པར་གཞི་དང་པོ་བསྒྲིགས།
༢༠༡༡ལོའི་ཟླ༧པར་པར་ཐེངས་དང་པོ་དཔེར།
དེབ་ཚད། ༡༧°mmX ༢༤°mm
ཡིག་གྲུངས།
སྟོང ༣༠ ༣
དཔར་ཤོག ༣༥. ༢༥
པར་གྲངས་
དཔེ་རྟགས།
དཔེ་རིན་སྒོར། ༦༥༠.༠༠(པོད ༡~ ༡༧)
༡ ༤༠༠༠
ISBN 978 -- 7. 5409 ཨ་ 482y = 2



གཙོ་སྒྲིག་པ། ཨ་སྔགས་ཚེ་རིང་བཀྲ་ཤིས།
གཙོ་སྒྲིག་གཞོན་པ། དབྱངས་ཅན།
རྩོམ་སྒྲིག་འགན་འཁུར་པ། གཉན་མོ་འགྲུབ།
དཔེ་སྐྲུན་གྱི་བདག་དབང་འདི་གར་ཡོད་པས་པར་བཤུས་
བྱས་ན་ཁྲིམས་ཀྱི་ཆད་པ་ཕོག་ངེས་ཡིན།
HR+g.pfཊྚ • ཙྪED•Zs



I ln ， +LG "Ig MP ]
༡། ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་ག་
གསུང་འབུམ་བ༦
ས་སོ།
༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ་བཞུགས་སོ།།
13
I SBN 978-7-54 09-4825-2
978754094 8252" >
A+ #
ཚོbt: 650.007t ()
