༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD133161
ImageGroup:
14PD2803
LCCN:
n/a
ISBN:
978-7-5409-4825-2
Title:
ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
shar rdza pa bkra shis rgyal mtshan gyi gsung 'bum/
བཀྲ་ཤིས་རྒྱལ་མཚན་
Author:
bkra shis rgyal mtshan
n/a
Descriptor:
Original Publication:
n/a;1-17
Place:
khreng tulu/
Publisher:
si khron mi rigs dpe skrun tshogs pal si khron mi rigs dpe skrun khang/
Date:
2011
Volume:
15
Total Volumes:
17
TBRC Pages:
12
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 150 West 17th St, New York City, NY
10011, US.



F]
n]
མདོ་སྔགས་
ཟུང་འབྲེལ་
ཐེག་ཆེན་གཡུང་དྲུང་བོན།
15
༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ
མཚན་གྱི་གསུང་འབུམ་བཞུགས་སོ།།
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་ནས།
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་
གསུང་འབུམ་བཞུགས་སོ།།
༡ ཀུན་མཁྱེན་ཤར་རྫ་པའི་རྣམ་ཐར་ཆེན་མོ།
༢ སྔོན་འགྲོའི་ཁྲིད་རིམ་བཀའ་ལུང་རྒྱ་མཚོའི་སྐོར།
༣ རྫོགས་པ་ཆེན་པོ་སྐུ་གསུམ་རང་ཤར།
༤ སྐྱབས་འགྲོ་དང་བྱང་སེམས་ཞིང་འགྲེལ་སོགས་ཀྱི་སྐོར།
༥ ལེགས་བཤད་རིན་པོ་ཆེའི་མཛོད་དཔྱོད་ལྡན་དགའ་བའི་ཆར།
༦ ལུང་རིགས་རིན་པོ་ཆེའི་མཛོད་བློ་གསལ་སྙིང་གི་ནོར།
སྡེ་སྣོད་རིན་པོ་ཆེའི་མཛོད། སྟོད་ཆ།
༨ སྡེ་སྣོད་རིན་པོ་ཆེའི་མཛོད། སྨད་ཆ།
༩ ནམ་མཁའ་མཛོད་ཀྱི་ཁྲིད་གདམས་སྐོར།
༡༠ ནམ་མཁའ་མཛོད་ཀྱི་སྒྲུབ་སྐོར།
༡༡ དབྱིངས་རིག་རིན་པོ་ཆེའི་མཛོད་གསང་བ་ངེས་པའི་རྒྱན།
༡༢ དབྱིངས་རིག་རིན་པོ་ཆེའི་མཛོད་ལས་ལམ་དང་འབྲས་བུའི་ཁྲིད།
༡༣ གསང་སྔགས་བསྐྱེད་རྫོགས་སོགས་ཀྱི་སྐོར།
༡༤ སྡོམ་གསུམ་རྣམ་པར་འབྱེད་པའི་བཀའ་བརྟེན།
༡༥ ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
༡༦ ཉམས་ཁྲིད་སྙིང་གི་རྒྱ་ཅན་སོགས་ལེའུ་ཕྲན་གྱི་སྐོར།
༡༧ བསང་བསྡུས་འདོད་རྒུའི་སྤྲིན་ཆེན་སོགས་ལེའུ་ཕྲན་གྱི་སྐོར།



༄༅། ཀུན་མཁྱེན་ཤར་རྫ་ས་བཀྲ་ཤིས་རྒྱལ་མཚན་
གྱི་གསུང་འབུམ་
ནམ་
ཅན་ཀུན། །



༄༅། །ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཞལ་གདམས་དང་བླ་བསྟོད་གསོལ་
འདེབས་སོགས་ཀྱི་སྐོར།
15,
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



图书在版编目(CIP)数据
夏咱·扎西坚赞全集:全17册:藏文/夏咱·扎西
坚赞著,一成都:四川民族出版社,2011.7
ISBN 978-7-5409-4825-2
1.1夏…II.夏…. 0社会科学一文集一
藏语 N. DC53
中国版本图书馆CIP数据核字(2011)第139061号
民族文字出版专项资金资助项目
夏明·扎西坚赞全集 155
夏咱·扎西坚赞 著
主编 阿旺泽仁扎西
副主编 央 京
责任编辑 林么周 索南东主
封面设计 李庆
内文设计 宁牡
四川出版集团
出版发行
四川民族出版社
地 址 成都三洞桥路12号
印 刷 成都蜀通印务有限责任公司
成品尺寸 170mm x 240mm
印 数 1 ~ 4000冊
印 张 20.5
数 246千
版 次 2011年7月第1版
印 次 2011年7月第1次印刷
书 号 ISBN 978-7-5409-4825-2
定 价 650.00元(套)
版权所有·翻印必究
དཔེ་སྐྲུན་གྱི་བདག་དབང་འདི་གར་ཡོད་པས་པར་
བཤུས་བྱས་ན་ཁྲིམས་ཀྱི་ཆད་པ་ཕོག་ངེས་ཡིན།



།
རྗེ་བཙུན་ཤར་རྫ་པ་བཀྲ་ཤིས་རྒྱལ་མཚན་གྱི་སྐྱེས་རབས



སྲིད་རྒྱལ་དྲེའུ་དམར།



དཔེ་སྒྲིག་གསལ་བཤད།
དེ་ཡང་སྐྱབས་རྗེ་སྨན་སློབ་སྨྲ་དབང་བསྟན་རྣམ་རིན་པོ་ཆེའི་ཞལ་ལས།
ཕྱོགས་དུས་རྒྱལ་བ་ཀུན་གྱི་ཐུགས་དམ་མཐིལ། །རང་འབྱུང་རང་རིག་ཀ་དག་
ལྷུན་གྱིས་གྲུབ། །མཐའ་བཞི་རྒྱ་གྲོལ་སྨྲ་བསམ་བརྗོད་འདས་བོན། །མངོན་གྱུར་
མིའི་གཟུགས་སངས་རྒྱས་ལ་ཕྱག་འཚལ། །གསལ་སྟོང་དབྱེར་མེད་བློ་ལས་འདས་
པའི་གཞི། །རྣ་བར་སོན་ཙམ་རྟོག་གེའི་ཡིད་འཁྲུགས་བྱེད། །གསལ་བ་སྟོང་དང་
སྟོང་པ་གསལ་བའི་ཚུལ། །ཇི་བཞིན་གཟིགས་པ་འདི་ལས་ངོ་མཚར་གང་
། ། དེ་
ལྟར་ཡེ་གཞི་མངོན་གྱུར་མཐར་ཕྱིན་ཚེ། །སྒྲིབ་ཚོགས་ཆགས་པའི་གཞི་བྲལ་འོད་
དུ་ཟད། །ཟད་པ་མཐར་ཕྱིན་ཀུན་བཟང་ངང་དུ་བཞུགས། །ཚུལ་འདིས་ཁྱེད་
ལ་བསྟོད་ཀྱི་གཞན་དུ་ཅི། །ཞི་བར་གཤེགས་ཀྱང་བརྩེ་བ་མ་དོར་བས། །སྟོང་
གཟུགས་བོན་གྱི་འཁོར་ལོས་དབང་བསྒྱུར་ཏེ། །རྩམ་གཟན་ཙམ་མིན་འགྲོ་ལ་ཐར་
ལམ་བསྟན། །ཚུལ་འདི་ཡིས་ནི་ཉིད་ལ་བསྟོད་པའི་སྒོ། ། སྣང་སྲིད་ཡེ་གཞིའི་
རང་བཞིན་ཤར་བ་ལ། །འཁོར་འདས་སྐྱོན་ཡོན་བདེ་སྡུག་མི་བསླུ་བ། །སྟོང་པ
ཆེན་པོའི་ངང་ལས་མི་གཡོ་བཞིན། །སྒྲ་མཐུན་དོན་འཕགས་གཟིགས་འདི་ཡ་
མཚན་ཆེ། །ཇི་ལྟར་ཉིད་ཀྱིས་གཟིགས་པའི་འདོད་ཡོན་རྣམས། །གམ་བཅར་
དག་གིས་ཆ་ཙམ་མ་མཐོང་ཡང་། །སྒྲ་ཙམ་ལ་བརྟེན་བརྡ་སྦྱོར་ཚུལ་དག་ནི། །ཇི་
བཞིན་མཛད་པ་འདི་ནི་ངོ་མཚར་ཆེ། །ཚིག་སྦྱོར་སྙན་པོས་ངོ་བསྟོད་གཞིར་
བཟུང་སྟེ། །རི་མོ་བྲིས་པ་དེ་ཡང་འདི་ན་མིན། །ཡུན་ནས་དོན་གྱི་རྟོགས་པ་ལ་དད་
ནས། །སྨྲས་པ་འདི་ཡང་བཅོས་མ་ཡིན་སྙམ་མེད། །རྗེ་བཙུན་མངྒ་ཝེར་ཞི་རིག་
+-



པ་རང་ཤར་གྱི་མཚན་དོན་དང་འབྲེལ་བའི་བསྟོད་པ་བྱས་པས་ཀུན་མཁྱེན་བླ་
མའི་བྱིན་རླབས་སེམས་ལ་ཐོབ་པར་གྱུར་ཅིག །ཅེས་གསུངས་པའི་བསྟོད་ཡུལ་
དམ་པ། མཁས་ཤིང་གྲུབ་པའི་དབང་པོ་ཀུན་མཁྱེན་༧ ཤར་རྫ་པ་ཆེན་པོ་མཆོག་
ཐོག་མར་བྱ་བྲལ་ཉམ་ཆུང་གི་སྒོ་ནས་མཚན་ལྡན་བླ་མ་དམ་པ་མཉེས་གསུམ་
གྱིས་ཚུལ་མཐུན་བསྟེན་ཞིང་ཐོས་བསམ་ཚུལ་བཞིན་གནང་བའི་ཐོག་མའི་ཟིན་ཐོ་
རིམ་རྒྱས་བཏང་བའི་སྔོན་འགྲོའི་ཁྲིད་རིམ་བཀའ་ལུང་རྒྱ་མཚོ་དེ་ཉིད་རྗེ་ཉིད་ནས་
རང་ལ་གསལ་འདེབས་དང་གཞན་ལ་ཕན་ཕྱིར་ཁྲིད་དང་འཆད་པ་གནང་བ་གདུལ་
བྱའི་ཁམས་དང་མོས་པར་ཕན་རླབས་ཆེ་བར་བརྟེན། གཏེར་ཆེན་གསང་གླིང་
མཆོག་ནས་རྗེ་ཉིད་ཀྱི་བསྟན་དོན་རྒྱ་ཆེར་འབྱུང་བ་མ་འོངས་སྔོན་གཟིགས་ཀྱི་བཀས་
བསྐུལ་གནང་དོན། གང་ཉིད་ཀྱི་གསུང་རྣམས་པར་དུ་བརྐོ་དགོས་ཚུལ་བརྗོད། རྗེ་
ཉིད་ཆེ་གྲགས་དྲེགས་ཚུལ་གྱི་རྣམ་པ་སོགས་གཏན་མེད་ཡིན་སྟབས། བྱ་བྲལ་སྤྲང་
པོའི་ཚུལ་བཟུང་ལ་དེ་འདྲའི་མཐུན་རྐྱེན་རྩོལ་སྒྲུབ་མི་འབྱུང་ཚུལ་དང་། རྒྱ་ཆེའི་བྱ་
བ་དེ་ལྟར་འགྲུབ་པ་དཀའ་ཚུལ་གསུངས་ཀྱང་གཏེར་ཆེན་མཆོག་ནས་ནན་བསྐུལ་
གནང་བར་བརྟེན། པར་རྐོ་དབང་ཕྱུག་ཅེས་པ་ཐོག་མའི་པར་རྐོ་མཁན་གང་དེ་
རྙེད་ནས་བཟུང་རིམ་པས་རྗེ་ཉིད་ཀྱི་གསུང་འབུམ་ཤིང་པར་དུ་བརྐོས་པ་སྤྱི་ལོ་
༡༩༥༩ལོའི་ཡར་སྔོན་དུ་ཤར་རྫ་རི་ཁྲོད་དུ་བཞུགས་པ་དང་། དེ་ཡི་པར་མའང་
སྟོད་སྨད་གང་སར་ཁྱབ་པར་གྱུར་རོ། །
ཕྱིས་སུ་གངས་ཅན་སྤྱི་ཡོངས་ལ་རིག་གསར་གྱི་ཉམས་རྒུད་འོག་སྔ་དཔེ་དང་
པར་ཤིང་སོགས་གཏོར་སྐྱོན་བྱུང་ཤུལ་ལས་ཁྲ་རྒན་དགོན་པའི་འབངས་སྡེའི་
ནང་དུ་པར་མ་ཉར་ཚགས་ཐུབ་ཡོད་རིགས་རྣམས་ཁྲུ་དགོན་མཁན་པོ་སྐལ་བཟང་
གཡུང་དྲུང་རིན་པོ་ཆེའི་ཕྱག་ཏུ་དཔེ་བདག་རྣམས་ཀྱི་དད་སྟོབས་ཀྱིས་ཕུལ་འབྱོར་
2



བྱུང་བར་བརྟེན། མཁན་རིན་པོ་ཆེ་གང་ཉིད་ནས་སྐབས་དེ་དུས་ཀྱི་པར་སྐྲུན་
སྤུས་ལེགས་གནང་འཆར་གཙོ་གཉེར་གནང་བ་དང་འབྲེལ། ཨ་གཡུང་གཤེན་
བསྟན་མཐའ་རྒྱས་རིན་པོ་ཆེ་དང་
། རྩེ་དྲུག་བླ་མ་གར་དབང་རྣམ་རྒྱལ་རིན་པོ་ཆེ།
བི་རོ་བློ་བཀྲ་སོགས་ཀྱིས་ཐུགས་ཁུར་ཆེན་པོས་གོང་རིམ་ལ་ཆོག་མཆན་ཞུས་པ་དོན་
བཞིན་ཐོབ་པ་དང་། རྩེ་བླ་ཚུལ་ཁྲིམས་རབ་རྒྱས་རྣམ་དག་དང་། གྲྭ་སའི་རྒན་
ལགས་བློ་གྲོས་ཉི་མ་རྣམ་གཉིས་ནས་བསྒྲིགས་ཞུས་གནང་བ་དང་། ལྷག་བསམ་
དད་ལྡན་གེ་འགེངས་སྐལ་བཟང་རྣམ་རྒྱལ་དང་རྣམ་རྒྱལ་བཀྲ་ཤིས་གཉིས་གཙོས་
པས་གལ་ཆེའི་མཐུན་སྦྱོར་གནང་བ་བཅས་ཐུན་མོང་མཉམ་འབྲེལ་གྱི་སྒོ་ནས་སྤྱི་ལོ་
༡༩༨༨ལོར་ཆབ་མདོ་དཔར་འདེབས་བཟོ་གྲྭ་རུ་ཤར་རྫ་པའི་གསུང་འབུམ་པོད་
བཅུ་གསུམ་དང་ཐེག་འགྲེལ་རྣམ་ཐར་སོགས་བསྡོམས་པས་པོད་གྲངས་མདའ་
ཚད་མ་བཅུ་དྲུག་ལྕགས་པར་བསྒྲིགས་ཏེ་ཚར་གྲངས་༡༠༠༠ པར་སྐྲུན་བྱས་སོ། །
གོང་གསལ་གནས་ཚུལ་དང་འབྲེལ་ད་སྐབས་གསུང་འབུམ་འདི་ཀོ་དེང་
རབས་དེབ་གཟུགས་སུ་དཔེ་སྐྲུན་བྱེད་སྐོར་ཅུང་ཟད་ཞུ་ན། ༧ སྨྲ་དབང་ཡོངས་
འཛིན་བསྟན་རྣམ་རིན་པོ་ཆེའི་བཞེད་པ་སྔ་དར་བཀའ་བརྟེན་དང་ཕྱི་དར་གསུང་
འབུམ་ཞེས་ཕྱོགས་གཉིས་དབྱེ་འབྱེད་གནང་བའི་དགོངས་དོན་ལྟར། སྤྱི་ལོ་
༢༠༠༦ལོར་ཁྱུང་པོ་སྟེང་ཆེན་དགོན་ནས་གཡུང་དྲུང་བོན་གྱི་བཀའ་བརྟེན་དཔེ་
རྙིང་ཕྱོགས་བསྒྲིགས་ཞེས་པ་པོད་གྲངས་༡༡༠ ཅན་དཔེ་སྐྲུན་གྲུབ་རྗེས། ཕྱི་དར་
གསུང་འབུམ་སྐོར་སྟོད་སྨད་གང་སར་བླ་སྤྲུལ་དགེ་བཤེས་གང་ཞིག་གིས་གཙོ་
སྐྱོངས་ཀྱིས་མཁས་གྲུབ་སོ་སོའི་གསུང་འབུམ་རྣམས་གང་ཐུབ་ཀྱིས་རིམ་བཞིན་
སྒྲིག་སྐྲུན་བྱེད་རྒྱུ་དགོས་གལ་ཆེ་ཚུལ་ཁྱུང་པོ་སྟེང་ཆེན་དགོན་གྱི་གཡུང་དྲུང་
བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་ནས་འབོད་བསྐུལ་ཁ་གསལ་ཅན་
3



ཞིག་སྤྱི་ལོ་༢༠༠༩ལོར་གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་བསྒྲིགས་
ཀྱི་གནད་བསྡུས་གསལ་སྟོན་མེ་ལོང་ཞེས་པའི་ནང་ཞུས་པ་ལྟར། ཕྱི་དར་གསུང་
འབུམ་སྐོར་ལས་ཀུན་མཁྱེན་ཤར་རྫ་པའི་གསུང་འབུམ་འདི་ཀོ་ཐོག་མར་དཔེ་
སྐྲུན་བྱེད་རྒྱུའི་དབུ་བཟུང་བ་ཡིན། དེ་ལྟར་བྱེད་པའི་དགོས་པ་ནི། སྤྱི་ལོ་༢༠༡༠
ཡར་སྔོན་དུ་ཤར་རྫ་པའི་གསུང་འབུམ་གང་སར་ཁྱབ་སྤེལ་བྱས་རིགས་གཙོ་ཆེར་སྔ་
མའི་ཆབ་མདོའི་ལྕགས་པར་ཅན་དེ་བསྐྱར་པར་ཡང་པར་བྱས་པ་ལས་གཞན་
མེད་ལ། ཆབ་མདོའི་པར་མ་དེའི་པར་གཞི་ཡང་སྐབས་དེའི་ཆ་རྐྱེན་གྱི་དབང་གིས་
མི་འདང་བའི་ཞན་ཆ་ཡོད་པ་དཔེར་ན། མ་དཔེ་གཅིག་ལས་གཞན་པའི་བསྡུར་
ཡ་མ་རྙེད་པ་དང་དགོས་ངེས་དཔེ་ཆ་མ་འབྱོར་བ། ཞུས་བསྒྲིགས་ལས་སྣེ་མི་སྣ་ཉུང་
བ། འཕྲུལ་འཁོར་སོགས་པར་ཆས་ཀྱི་མཐུན་རྐྱེན་ཞན་པ་སོགས་སོ། །དེས་ན་ཚུལ་
དེ་ལས་ཐོན་པའི་གསུང་འབུམ་འདི་ཀོའང་དེང་གི་ཆར་དགེ་འདོན་སྐྱོན་སེལ་གྱི་
ཞབས་ཞུ་རེ་སྒྲུབ་དགོས་རྒྱུ་ནི་རང་ཅག་གི་བཤོལ་དུ་མེད་པའི་འགན་དུ་གྲུབ་གཤིས།
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་གཙོ་གཉེར་བ་ཁྱུང་
པོ་སྟེང་ཆེན་དགོན་གྱི་མཁན་པོ་༧ འོད་ཟེར་སྦྱིན་པ་ཕུན་ཚོགས་རིན་པོ་ཆེ་གཙོས་པའི་
ལས་དོན་ལག་བསྟར་པ་རྣམས་ཀྱིས་ཧུར་ཐག་སྒོས་སྔ་མའི་ཤིང་པར་གཞིར་བཟུང་
ཐོག་ཆབ་མདོའི་ལྕགས་པར་མ་དང་འདྲ་བསྡུར་བྱས། མ་དཔེ་འདྲ་ཡ་མ་རྙེད་པ་
རྣམས་དེ་རང་ཞུས་བསྒྲིགས་བྱས་ཏེ་སྔོན་གྱི་ལྕགས་པར་མའི་ཆད་འཁྲུགས་སོགས་
ཅི་ནུས་ཀྱིས་ཁ་སྐོང་དང་དག་བཅོས་བཏང་སྟེ། དེང་རབས་དེབ་གཟུགས་སུ་པོད་གྲངས་
བཅུ་བདུན་གྱི་བདག་ཉིད་ཅན་དུ་སྐྲུན་པའོ། ། དེ་ཡང་ལས་དོན་ལག་བསྟར་པ་རང་
ངོས་ནས་མཚོན་ན་ལས་ཀ་འདི་ཀོ་བསོད་ནམས་ཚོགས་བསགས་ཀྱི་རྒྱུ་རུ་དམིགས་
ཁུལ་གྱིས་གང་ཤེས་གང་ནུས་ཀྱིས་འབད་པ་བྱས་ཡོད་ནའང་། ད་དུང་མ་རྟོགས་པ་



དང་ལོག་པར་རྟོག་པ་སོགས་དང་། གཞན་རྐྱེན་དབང་གིས་མི་འདང་བའི་ཞན་
ཆ་སོགས་ཡོད་ངེས་ཡིན་པས། ཕྱིས་སུ་དཔྱོད་ལྡན་རྣམས་ཀྱིས་དག་འབུད་གནང་རེ་
དང་གནང་འོས་ཡིན་ནའང་། དེ་ལས་གཞན་པའི་ཉག་ཉོག་རིགས་རྣམས་བཏང་
སྙོམས་མཁའ་ཡངས་ངོགས་རང་དྭངས་སུ་བཞག་ན་ཅི་བས་མཛེས་པར་སེམས་པ་
དང་ཆབས་ཅིག །འདི་འབད་དགེ་བས་ཕྱི་དར་མཁས་པའི་གསུང་འབུམ་རིམ་
སྐྲུན་གྱི་དཔེ་སྟོན་དུ་འགྱུར་བ་དང་གང་སྐྲུན་གསུང་རབ་ཀྱི་བསྟན་དོན་འགྲོ་ཁམས་
སུ་སྨིན་ཏེ་ཕན་བདེ་དངོས་སུ་འབྱུང་བའི་བསྔོ་སྨོན་ལྷད་མེད་དང་བཅས་ཤར་རྫ་
པའི་གསུང་འབུམ་ཤིང་པར་མའི་མ་དཔེ་གཡར་གནང་མཛད་པའི་ཀ་ལེགས་དགོན་
དང་རྒན་བསམ་གཏན་ཡེ་ཤེས། སྟེང་ཆེན་དགོན་གྱི་འབྲེལ་ཡོད་མི་སྣ་སོགས་དང་།
ལྷག་ཏུ་གསུང་འབུམ་འདིའི་དཔེ་སྐྲུན་ཐད་རྒྱུ་འབྱོར་གྱི་མཐུན་རྐྱེན་གནང་བའི་
བསྟན་སྦྱིན་ལྷག་བསམ་ཅན་རྣམས་ལའང་སྐབས་འདི་དང་བསྟུན་ཐལ་མོ་སྙིང་
ཁར་སྦྱར་ཏེ་བཀའ་དྲིན་ཆེ་ཞེས་ཞུའོ། །
དཔེ་སྒྲིག་པས་
སྤྱི་ལོ་༢༠༡༠ལོའི་ཟླ་༩ཚེས་༤ཉིན།



{
རྩོམ་པ་པོའི་ལོ་རྒྱུས་མདོར་བསྡུས།
ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར་ཞེས་བྱ་བ་འདིའི་
རྩོམ་པ་པོ་ཤར་རྫ་པ་བཀྲ་ཤིས་རྒྱལ་མཚན་མཆོག་ནི་ ( ༡༨༥༩-༡༩༣༤) རབ་
བྱུང་བཅུ་བཞི་པའི་དོན་གྲུབ་ཅེས་པ་ས་ལུག་ལོར་མདོ་ཁམས་སྨད་ཀྱི་ཡུལ་ལྗོངས་
དངུལ་རྫ་ཟལ་མོའི་སྒང་གི་རིའི་རྒྱུད་རྫ་ཁོག་འབོད་པར་ཆེན་པོ་ཧོར་གྱི་རིགས་ལས་
བྱུང་བའི་ཡབ་བོན་སྔགས་འཛིན་པ་དགེ་བསྙེན་བཀྲ་ཤིས་དགའ་དང་ཡུམ་རིགས་
བཟང་བོ་ལེགས་གཉིས་ལ་སྐུ་བལྟམས། སྐུ་གཞོན་ནུའི་དུས་ནས་དད་པ་དང་།
བརྩོན་འགྲུས། ངེས་འབྱུང་། སྙིང་རྗེ་སོགས་ཁྱད་པར་དུ་འཕགས་ཤིང་། ལྷག་པར་
དུ་བསམ་གཞིགས་ཀྱི་མཁྱེན་རབ་དྲི་མ་མེད་པའི་རྩལ་རྫོགས་ཏེ་ཐེག་པ་ཆེན་པོའི་
རིགས་ཀྱི་ནུས་པ་ཐམས་ཅད་ལྷན་སྐྱེས་སུ་མངའ་བ། ལྷ་དང་བླ་མའི་ཞལ་གཟིགས་
ལུང་བསྟན་པའི་རྣམ་པ་དུ་མ་ལྡན་པ་དང་། ཁྱད་པར་དུ་རྣལ་འབྱོར་གྱི་དབང་
ཕྱུག་དབྲ་ཞིག་གྲུབ་ཆེན་བསྟན་འཛིན་དབང་རྒྱལ་ལམ་དྲན་པ་བདུད་འདུལ་
མཆོག་གི་རྗེས་སུ་བཟུང་ཞིང་དོན་བརྒྱུད་ཀྱི་དགོངས་པ་རྒྱུད་ལ་འཕོས་ཏེ་གྲུབ་
ཆེན་ཉིད་དང་མཉམ་པའི་རྟོགས་པ་མངོན་དུ་གྱུར། གཞན་ཡང་གཏེར་ཆེན་ཚེ་
དབང་གྲགས་པ། གཏེར་སྲས་ཚེ་དབང་འགྱུར་མེད། ཀུན་གྲོལ་བདུད་འདུལ་གླིང་
པ། སུམ་ལྡན་བསམ་གཏན་ཡེ་ཤེས། གཡུང་གླིང་མཁན་པོ་སྐལ་བཟང་ཉི་མ་
ཏོག་གི་རྒྱལ་མཚན་སོགས་མཁས་པ་དང་གྲུབ་པའི་སྐྱེས་མཆོག་ཉེར་བཞིའི་ཞབས་
པད་བསྟེན་པ་དང་བྲག་དཀར་རྡོ་རྗེ་འཆང་བློ་བཟང་བསྟན་འཛིན་སྙན་གྲགས།
ཀ ཐོག་པ་སི་ཏུ་ཆོས་ཀྱི་རྒྱ་མཚོ། ཀོང་སྤྲུལ་ཡོན་ཏན་རྒྱ་མཚོ་སོགས་རིས་མེད་
5



སྐྱེས་མཆོག་དུ་མའི་ཞབས་ལ་གཏུགས་ཏེ་ཤེས་བྱ་ཐམས་ཅད་ལ་མི་འཇིགས་པའི་
སྤོབས་པ་ནང་ནས་བརྡོལ་ཏེ་ཐུན་མོང་གི་རིག་པའི་གནས་བཅུ་ཕྲག་དང་། ཐུན་
མིན་ནང་རིག་པ་དབུ་ཕར་འདུལ་མཛོད་སོགས་མདོ་སྔགས་ཀྱི་གཞུང་ལུགས་ཐ་དག་
མ་བསླབས་པར་ངང་གིས་མཁྱེན། རང་གནས་ཡེ་ཤེས་ཆེན་པོའི་རྒྱལ་ས་མངོན་དུ་
མཛད་དེ་དགོངས་པ་ཀློང་བརྡོལ་དུ་གྱུར་ནས་ཟབ་པའི་བཀའ་འཁོར་དུ་མའི་ནང་
གི་ཆ་ཤས་ཀྱི་ཆ་ཤས་ཙམ་བགོ་སྐལ་དུ་བབས་པ་དེར་གཡུང་དྲུང་བོན་གྱི་བསྟན་
པའི་འབྱུང་ཁུངས་ལེགས་བཤད་རིན་པོ་ཆེའི་མཛོད། མདོ་སྔགས་བླ་མེད་དང་
བཅས་པའི་ལམ་གྱི་རིམ་པའི་གཞུང་སྡེ་སྣོད་རིན་པོ་ཆེའི་མཛོད། ཐེག་པ་ཐམས་
ཅད་ཀྱི་གྲུབ་མཐའི་གནས་གསལ་བར་སྟོན་པ་ལུང་རིགས་རིན་པོ་ཆེའི་མཛོད། བླ་
མེད་ཐེག་པའི་གཞི་ལམ་འབྲས་གསུམ་རྒྱ་ཆེར་གསལ་བ་དབྱིངས་རིག་རིན་པོ་ཆེའི་
མཛོད། རྫོགས་ཆེན་སྡེ་གསུམ་གྱི་སྙིང་པོའི་དགོངས་བཅུད་ཡང་ཟབ་ནམ་མཁའ་
མཛོད་བཅས་མཛོད་ཆེན་ལྔ་དང་། དེ་མིན་གསང་པ་སེམས་ཕྱོགས་སྐོར་གྱི་ཡང་
བཅུད། ཨ་ཁྲིད་ཆེན་མོའི་སྐོར། ཕྱག་རྫོགས་ཟུང་འཇུག་གི་བཀའ་བབས་ཆུ་བོ་
གཅིག་འདྲེས་རྫོགས་ཆེན་སྐུ་གསུམ་རང་ཤར་གྱི་བོན་སྡེ་སོགས། འཕྲུལ་ངག་
གཡུང་དྲུང་བོན་གྱི་བཀའ་བརྟེན་རྣམས་ཀྱི་ཡང་ཞུན་སྙིང་པོར་དྲིལ་བ་སྔར་མེད་
ཀྱི་ལེགས་བཤད་གསར་དུ་དྲངས་པས་བསྟན་པ་འདི་ལ་སྟོན་པ་གཉིས་པ་ལྟ་བུའི་
མཛད་པ་ཕྲིན་ལས་རྒྱ་ཆེར་སྤེལ་བ་དང་། རྗེ་ཉིད་ཀྱི་སློབ་མའི་མཆོག་གྱུར་ཐུགས་
སྲས་འཇའ་ལུས་པ་ཟླ་བ་གྲགས་པ་དང་། བསྟན་གཉིས་གཏེར་གྱི་བདག་པོ་གསང་
སྔགས་གླིང་པ། ཨ་མདོ་རྔ་ལྗོངས་བཀྲ་ཤིས་འཁྱིལ་གྱི་མཆོག་སྤྲུལ་ཚུལ་ཁྲིམས་བསྟན་
པའི་རྒྱལ་མཚན། ཉག་རོང་བྱ་བཏང་མཆོག་སྤྲུལ་ཚེ་དབང་འགྱུར་མེད་དང་སུ་
ལ་བསྐལ་བཟང་བསྟན་པའི་རྒྱལ་མཚན་སོགས་རྒྱ་བོད་བལ་གསུམ་གྱི་སའི་ཆར་



གཏོགས་པའི་ངེས་གསང་རྟོགས་པའི་རྣལ་འབྱོར་གྱི་སློབ་མའི་གྲངས་མི་ཉུང་བ་
བསྐྱངས་པ་སོགས་འབྲེལ་ཚད་དོན་ལྡན་གྱི་སྒོ་ནས་བསྟན་པ་རིན་པོ་ཆེ་ཕྱོགས་བཅུར་
དར་ཞིང་བསྐལ་བརྒྱར་བརྟན་པའི་མཛད་པ་རླབས་པོ་ཆེ་རྣམས་ལེགས་པར་རྫོགས་
ཏེ་དགུང་ལོ་དོན་དྲུག་པ་ཤིང་ཁྱི་ལོར་སྣང་ལུས་སེམས་ཀྱི་བག་ཆགས་གཞི་ལ་སངས་
ནས་ཟག་མེད་འཇའ་ལུས་སུ་གཤེགས་སོ། ། གཡུང་དྲུང་བསྟན་པའི་རྒྱལ་མཚན་
ནམ། ཨ་གཡུང་དུ་འབོད་པས། སྤྱི་ལོ་༡༩༨ ༣ལོའི་ཟླ་ཚེས་ལ།
( མཆན། ཨ་གཡུང་རིན་པོ་ཆེས་བྲིས་པའི་གྲུབ་དབང་ཤར་རྫ་པའི་རྣམ་ཐར་མདོར་བསྡུས་
འདི་ཀོ་ཁུངས་བཙན་བྱིན་ཆེར་དམིགས་ཏེ་འདི་གར་ཁོང་གི་གསུང་ཇི་བཞིན་དུ་བཀོད་པའོ། ། ）
S



དཀར་ཆག
pad
3
4
103
128
129
མཁས་ཤིང་གྲུབ་པའི་དབང་པོ་བཀྲ་ཤིས་རྒྱལ་མཚན་ལ་གསུང་གི་སྒོ་
ནས་འདུད་པའི་ཚིག་ཕྲེང་ཨུཏྤལ་ཆུན་པོ་བཞུགས།
སངས་རྒྱས་བསྟན་འཛིན་གསོལ་འདེབས།
ཞལ་གདམས་ཚིག་བཅད།
ལྷག་པ་ཚུལ་ཁྲིམས་ཀྱི་བསླབས་པའི་རྣམ་འབྱེད་སྐལ་ལྡན་དྭངས་
འདྲེན་བཞུགས་སོ།
ཞལ་གདམས་ཚིག་ལྷུག་འགོ་བརྗོད།
ལོག་སྤྱོད་དམར་ཆོག་དགག་པའི་གཏམ་སེང་གེའི་ང་རོ།
ཆང་གི་ཉེས་དམིགས།
ཆང་གི་ཉེས་དམིགས་མདོར་བསྡུས།
ཤའི་ཉེས་དམིགས་མདོར་བསྡུས།
སྒོག་ཙོང་གི་ཉེས་དམིགས།
རྗེས་ངན་སྣ་ད་ཁ་དུ་གཉིས་ཀྱི་ཉེས་དམིགས།
བསྔོ་སྨོན་སྒོ་དག་ཚིག་བཞི་པའི་འགྲེལ་པ།
ཇ་ཡི་ཉེས་དམིགས།
རྩམ་པའི་ཉེས་དམིགས།
པགས་ཤུན་གོས་ཀྱི་ཉེས་དམིགས།
138
【47
48
154
156
164
167
369
72
1



174
【78
181
185
88
195
241
འཁོར་ལོའི་ཕན་ཡོན།
ཇོ་དར་གྱི་ཕན་ཡོན།
ངན་སོང་དོང་སྤྲུགས་ཀྱི་འགྲེལ་པ།
མ་ཏྲི་མུ་ཡེའི་འགྲེལ་པ།
རྒྱ་གྲོག་གསོས་པའི་ཕན་ཡོན།
ཉམས་མགུར་བདེ་སྟོང་རིང་མོ།
མན་ངག་རིན་པོ་ཆེ་ཨ་ཁྲིད་ཀྱི་སྔོན་འགྲོའི་ཚིག་བཤད་སྐོར་གྱི་དོན་
གསལ་བར་བྱེད་པའི་ཚིག་འགྲེལ་བློ་གསར་དགའ་སྟོན་ཞེས་བྱ་བ་
བཞུགས།
གྲུབ་དབང་མངྒ་ཝེར་ཞིའི་རྣམ་ཐར་གསོལ་འདེབས་མཆོག་ཐུན་
སྦྲང་ཆར་འབེབས་པའི་ཆུ་འཛིན་ཞེས་བྱ་བ་བཞུགས།
ཀུན་མཁྱེན་བླ་མ་དམ་པ་གྲུབ་དབང་བཀྲ་ཤིས་རྒྱལ་མཚན་གྱི་ཞབས་ལ་
ཅུང་ཟད་བསྔགས་པ་ནོར་བུའི་ཕྲེང་བ་ཞེས་བྱ་བ་བཞུགས་སོ།། -
རིས་མེད་བླ་སྤྲུལ་རྣམས་ཀྱིས་ཕུལ་བའི་གསོལ་འདེབས་ཕྱོགས་བསྒྲིགས།
ཞུ་འཕྲིན་ཕྱོགས་བསྒྲིགས།
ཀུན་མཁྱེན་རྒྱལ་ཚབ་པའི་སྐྱེས་རབས་ཀྱི་གསོལ་འདེབས་ཨུ་དུམ་ཝ་
རའི་ཆུན་པོ་ཞེས་བྱ་བ།
སྨོན་ལམ་དཀོན་མཆོག་གསུམ་གྱི་བདེན་པ།
260
266
274
288
303
311



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
མཁས་ཤིང་གྲུབ་པའི་དབང་པོ་བཀྲ་ཤིས་
རྒྱལ་མཚན་ལ་གསུང་གི་སྒོ་ནས་
འདུད་པའི་ཚིག་ཕྲེང་ཨུཏྤལ་
ཆུན་པོ་བཞུགས།
༄༅། ། རྣམ་འདྲེན་བྱེ་བའི་སྐར་ཚོགས་བཀྲ་བའི་དབུས།། མཁྱེན་བརྩེའི་འོད་
དཀར་སྣང་བས་རབ་དཔག་པའི།། གྲུབ་མཆོག་སྟོན་ཟླ་གཞོན་ནུའི་དཀྱིལ་འཁོར་
ཡང་།། སྲིད་ཞི་མགྲིན་སྔོན་གཙུག་ཏུ་བསྔགས་པར་འོས༎ ༧ བསྒྲུང་ཡས་ཚོགས་གཉིས་
ཆུ་གཏེར་འཁྱིལ་པ་ལས། འཁྲུངས་པའི་གཟུགས་སྐུ་ཡིད་བཞིན་ནོར་བུའི་དཔྱིད།
མཐའ་ཡས་འགྲོ་བའི་རེ་འདོད་ཀུན་བཀང་ཀྱང་། ཡོན་ཏན་འཛད་མེད་ཚུལ་དེ་
ཨེ་མ་རྨད།། ༧ བློ་ལྡན་ཕལ་གྱིས་རྣམ་པར་མ་ཕྱེད་པའི།། ཟབ་ཅིང་ཆ་ཕྲའི་ཐེག་
དགུའི་རྣམ་བཞག་དག །ཨུ་དུམ་ཝ་རའི་འདབ་མ་ཇི་བཞིན་ཏུ།། མ་འདྲེས་གསལ་བར་
ཁྱོད་ཀྱིས་བསྟན་དེ་རྨད།། ༧ གྲུབ་སྨྲ་ཡོངས་ཀྱིས་དཔོག་པར་མ་གྱུར་པའི། རང་
བཞིན་སྟོང་ལ་རྒྱུ་འབྲས་རུང་བ་དང་།། རྟེན་རྣམས་སྟོང་ལ་འགལ་འདུ་མེད་པའི་
དོ། ཚུལ་དེ་ཁྱོད་ཀྱིས་ལེགས་པར་གདམས་ལ་བསྟོད། ༧ ཟབ་ཕྲའི་དཀའ་གནད་
ཐ་རམ་གྱིས་བསྡམས་པས།། གསང་ཆེན་བོན་མཛོད་སྤྱོད་པའི་སྐབས་དབེན་ཚེ།།
རྣམ་དཔྱོད་འཕྲུལ་ལྡེས་ཕྱེས་ནས་རིམ་གཉིས་ཀྱི། གཏེར་དང་སྤྲད་པའི་བཀའ་
དྲིན་སྙིང་ནས་དྲན། ༧ རྩོལ་བཅས་སྒྲུབ་པའི་གཤོག་རླབས་མ་བྲལ་བའི། གསང་གྲུབ་
འདབ་ཆགས་སྟོང་གིས་མ་དཔོག་པའི།། བླ་མེད་ཐེག་པ་ཀུན་གྱི་ཡང་རྩེ་མཆོག །བཙལ་
མེད་རླབས་ཀྱིས་ལྡིང་བའི་ཁྱུང་ཆེན་ཁྱོད།། ༧ ཟབ་གསལ་རྒྱ་ཆེའི་ཤེས་རབ་མཆོག་
ཨ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མངའ་བའི། མཁས་པ་འབུམ་གྱིས་རྣམ་པར་དབྱེ་དཀའི་གནས།། སེམས་ཀློང་མན་
ངག་སྡེ་ཡི་ཁྱད་པར་གནད།། མ་འདྲེས་ཁྱོད་ཀྱིས་གསལ་བར་བསྟན་ལ་འདུད།།
༧ དྲི་མེད་སྡེ་གསུམ་ཆུ་གཏེར་འཁྱིལ་བ་ལས།། མན་ངག་སྙིང་པོ་ཡིད་བཞིན་ནོར་
བུའི་དཔལ། རང་གཞན་ཐོས་བསམ་སྒོམ་པའི་རྒྱལ་མཚན་རྩེར། དངོས་སུ་ལོངས་
སྤྱོད་ཐོབ་པ་ཁྱོད་ཀྱི་དྲིན། ༧ ཀུན་རྫོབ་ཐིག་ལེ་ལམ་བྱེད་ལས་དཔག་པའི། སྣ་ཚོགས་
རྩོལ་བའི་ངལ་བ་ཀུན་སྤངས་ནས།། དོན་དམ་ཟབ་མོའི་ཐིག་ལེ་ལམ་བྱེད་འདི།།
ཁྱོད་བསྟན་གཞན་ལས་དཔག་པའི་ཁྱད་བོན་ལགས།། ༧ རིམ་བརྒྱུད་འཛིན་པ་
རྣམས་ཀྱིས་ལྟ་ཅི་སྨོས།། བླ་མེད་ཞུགས་པའི་སྐྱེས་བུ་སྟོང་གིས་ཀྱང་། མ་ཕྱེད་གཅིག་
ཏུ་ཞེན་པ་ཟབ་ཕྲའི་གནས།། སེམས་དང་ཡེ་ཤེས་གཉིས་ཀྱི་ཁྱད་པར་ནི། ༧ མིག་
ལྡན་སྐྱེས་བུས་པད་མའི་འདབ་མ་ལ།། མ་འདྲེས་སོ་སོར་མངོན་སུམ་མཐོང་ཡོད་
ལྟར།། ཁྱད་པར་གསལ་བར་ཉིད་ཀྱིས་བསྟན་པ་ན།། ངོ་མཚར་མི་འཛིན་བློ་ལྡན་
སུ་ཞིག་ཡོད། དེ་ལྟར་སེམས་ནི་ལམ་བྱེད་མ་ཡིན་པར།། བློ་འདས་རིག་པ་ལམ་བྱེད་
རྩལ་བཏོན་ནས། ཁྱོད་ཀྱི་ལེགས་བཤད་དག་ལས་བསྟན་པ་འདི། འགྲན་ཟླ་མེད་པའི་
ཁྱད་བོན་རྨད་དུ་བྱུང་།། ༧ རྣམ་དག་འདུལ་བའི་གཞུང་ལུགས་འཛིན་པ་ལ།།
བསླབ་གསུམ་གཏེར་མཛོད་བཀྲ་ཤིས་རྒྱལ་མཚན་ཉིད།། ཤིན་ཏུ་རྨད་བྱུང་ཁྱད་
པར་འཕགས་པས་ན། རྒྱས་སྲས་ཡིད་ཀྱི་ཁྱེའུ་ཆུང་དངོས་དང་འདྲ། ༧ གྲུབ་པའི་
དབང་པོ་རྣམ་འདྲེན་ཁྱོད་ཉིད་ནི།། གསང་ཆེན་སྔགས་ཀྱི་བོན་སྡེ་འཆད་པའི་ཚེ།།
སྔགས་བདག་ཆེན་པོ་སྟོང་རྒྱུང་མཐུ་ཆེན་སོགས།། མཁས་བཞིའི་རྗེས་སུ་གོམ་
པའི་འདེགས་འཇོག་བྱེད།། ༧ གཡས་རུའི་མཁས་མཆོག་བློ་གྲོས་རྒྱལ་མཚན་དང་།
ཀུན་མཁྱེན་སྤྱན་གཅིག་གཉིས་ཀྱིས་འགྲེལ་ཚུལ་ལྟར།། ཁྱོད་ཀྱི་ལེགས་བཤད་ཁྲི་
གདུགས་གཞོན་ནུའི་དཔྱིད། སྙིགས་འགྲོའི་བློ་མུན་སེལ་བའི་གཉེན་གཅིག་ལགས།
2



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
༧ ཁྱད་པར་ཁྱོད་ཀྱིས་མཉམ་མེད་བླ་མ་ཡི།། བསྟན་པ་མར་ཞི་དྭངས་པའི་རྒྱལ་
མཚན་མཆོག །གསལ་བྱེད་བྱི་དོར་འབུམ་གྱིས་གཅེས་སྤྲས་བཅས།། མི་ནུབ་སྲིད་
རྩེར་བསྒྲེངས་ལ་སྙིང་ནས་གུས།། ༧ ཁྱོད་ཀྱིས་གསུངས་པའི་ཟབ་མོའི་བོན་སྡེ་
ལ།། པཎ་གྲུབ་བྱེ་བས་ལེགས་པར་བརྟག་ན་ཡང་།། གནོད་པའི་གནས་ནི་ཀུན་
ནས་མ་མཐོང་ཞིང་།། དཔྱད་པ་གསུམ་གྱིས་རྣམ་པར་དག་ལ་འདུད།། ༧ དེ་ལྟར་
བསྟན་པ་རྣམ་པར་དག་པའི་ཕྱིར།། སྟོན་པ་པོ་ཡང་རྣམ་པར་དག་པས་ན།། ཁྱོད་
ཉིད་ཚད་མའི་སྐྱེས་མཆོག་དམ་པ་རུ།། ཡིན་པར་ལུང་རིག་ཚད་མ་ཀུན་གྱིས་གྲུབ།
༧ ཚད་མའི་སྐྱེས་མཆོག་ཁྱེད་སྐུ་ཅི་འདྲ་བ།། འཁོར་དང་སྐུ༔ ཁྱེད་ཀྱི་མཚན༔ དེ་
འདྲ་ཁོ་ནར་བདག་སོགས་འགྱུར་པར་ཤོག །ཁྱེད་ལ་བསྟོད༔ བདག་སོགས་གང་
དུ་གནས༔ ནད་དང་དབུལ་ཕོངས༔ བོན་དང་བཀྲ་ཤིས་འཕེལ་བར་མཛད་དུ་གསོལ།
ཞེས་པ་འདི་ནི་ཇི་འགིང་གནམ་གྱི་རྒྱལ་པོའི་གདུང་ལས་འཁྲུངས་པའི་མཆོག་སྤྲུལ་གུ་རུའི་མཚན་ཅན་གསུང་གིས་
བསྐུལ་ངོར། སྨན་དགོན་དཔོན་སློབ་སངས་རྒྱས་བསྟན་འཛིན་པས་ཤིང་ལུག་ཟླ་༩ཚེས་༥ལ་གུས་པ་ཆེན་པོས་བརྩམས་
པའོ། །སརྦ་མངྒ་ལམ།
ཨེ་མ་ཧོ། རྗེ་བཙུན་སྨྲ་སེང་ཐུགས་གསང་དྷི ༔ ཡིག་ལས།། བརྩེ་ཆེན་ཉག་
ཐག་སྤྲོ་བསྡུའི་རྣམ་འགྱུར་གྱིསསྟོབས་ལས་སྨིན་པ་རིགས་བརྒྱའི་ཁྱབ་བདག་
མཆོག །སངས་རྒྱས་བསྟན་འཛིན་ཞབས་ལ་གསོལ་བ་འདེབས། ཞེས་ཡོངས་འཛིན་
ཆེན་པོའི་གསོལ་འདེབས་འདི་འང་བློ་ཉིས་བསྐུལ་ངོར་གོང་གི་སློབ་འབངས་བསྟན་རྣམ་པས་དྭངས་རའི་ཕྱོགས་སུ་
འགྲོ་ཁར་སྨན་དགོན་ནས་བྲིས་སོ། །



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཤར་རྫའི་གྲུབ་དབང་མངྒ་ཝེར་ཞི་ཡི།།
ཞལ་གདམས་ཚིག་བཅད་སྐལ་བཟང་རྒྱུད་སྨིན་མགུར།།
ཤེལ་དཀར་མེ་ལོང་གཟུགས་བཟང་འཆར་བའི་ངོག །
མ་འདྲེས་དོན་འབྱེད་ཟུང་འཇུག་འཁོར་ལོའི་རྒྱུ།
༄༅། །ཅི་པར་རདྨ་ཐ་ཚན་སིདྷི་འདུ།
སྐྱབས་གནས་ཀུན་འདུས་ཀྱི་ངོ་བོ་རྒྱལ་བ་སྐུ་གསུམ་གྱི་བདག་ཉིད་
དཔོན་གསས་བླ་མ་དམ་པ་ཀུན་ཏུ་འཆང་ཆེན་པོ་ལ་ཕྱག་འཚལ་ལོ།།
ཟབ་ཞི་སྤྲོས་བྲལ་ལྷ་ལམ་ཡང་དག་སྤང་མེད་དོན་དམ་མཆོག།
ཐར་ལམ་བྱང་ཆུབ་ཉེ་སྒྲུབ་འབྲས་སྨིན་ཡོན་ཏན་དྲན་གསལ་བོན།།
རྣམ་བཀྲ་སྣང་བའི་གཏེར་ལ་དཔལ་གྱིས་ཉིན་བྱེད་ཆུ་ཟླ་ངོམ།།
གྲོས་ཀྱི་བློ་བསྐུལ་ཐོས་རེག་དྲི་ས་སྤང་བླང་བྱེད་པའི་གྲོགས
མཚུངས་མེད་དཔོན་གསས་བླ་མ་དམ་པའི་ཞལ་བཟང་གསུང་གི་མགུར།།
གང་སྐུའི་འདྲ་འབག་མངོན་དུ་མཇལ་བཞིན་ལས་ཅན་ཡིད་གདུངས་བ།།
ཕྱོགས་གཅིག་བསྡུས་པའི་བདུད་རྩིའི་རྒྱུན་བཟང་ངོམས་མེད་རྟག་ཏུ་རོལ།།
ཤེལ་དཀར་ཕྲེང་བ་ཇི་བཞིན་མ་འདྲེས་རྣམ་འབྱེད་འདི་ཁོ་ན།།
ཞེས་ཀྱི་དབུ་བརྗོད་ཚིག་རྣམས་གསང་སྔཊ་གླིང་པ་བདག་གིས་བྱས་ཤིང་། གང་དེའི་ཉམས་མགུར་ཚིཊ་སུ་བཅད་
པ་རང་གཞན་ཀུན་ལ་ཕན་པའི་གྲོས་འདེབས་ཀྱི་སྐོར་རྣམས་ཕྱོཊ་གཅིག་ཏུ་བསྒྲིཊ་པ་ལས། ཐོག་མར་དགུང་ལོ་བཅུ་



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
བསམ་
དགུའི་ཐོག་ཏུ་ཕྱིན་ཚེ་ངེས་ཤེས་ཆེན་པོ་སྐྱེས་ནས་མགུར་འདི་གསུངས་པ།།
དཔལ་ཀུན་བཟང་གདུང་ལས་གྲོལ་བ་ཡི། དབྲ་ཁྱུང་གི་བརྒྱུད་འཛིན་སྤྲུལ་
པའི་སྐུ།། ཡབ་དྲན་པའི་རྣམ་འཕྲུལ་རིན་པོ་ཆེ། མཚན་ཡོངས་གྲཊ་བསྟན་འཛིན་
དབང་གི་རྒྱལ།། རྗེ་འགྲན་ཟླ་བྲལ་བའི་བླ་མ་ལ། ཡིད་དུང་དུང་ངང་ནས་གསོལ་
བ་འདེབས།། བུ་བློ་ཐག་ཆོད་པར་བྱིན་གྱིས་རློབས།། ངས་ཕྱི་མའི་དོན་གཅིག་བ་
ལམ་ནས། བློ་དྲན་བསམ་རླུང་གིས་གཏོར་ཏེ་ཐལ།། ཁྱོད་ཉོན་དང་སྙིང་མེད་
བློ་མང་བ།། ད་བསམ་བློ་མང་པོ་བཏང་རྒྱུ་མེད།། སྔ་བསམ་ཕྱི་འདུན་བྱ་རྒྱུ་མེད།
བློ་ཐག་གཅིག་ལ་ཆོད་ལ་ཞོག །ཀུན་མི་རྟག་བསམ་པའི་བློ་འདི་དང་། སྐྱོ་ཆད་དེ་
བ་ཡི་ཁོང་འཁྲུག་གཉིས།། ལམ་ཐར་པ་བསྒྲུབ་འདོད་ངེས་འབྱུང་གསུམ།། ཡིད་
དུང་ངེ་བྱུང་བའི་དད་པ་བཞིས།། དུས་ནམ་ཡང་རང་རྒྱུད་གདུང་གདུང་ནས།།
དུས་ད་ནི་བློ་ཐག་མི་གཅོད་རེ།། ཚེ་འདི་ལ་འབྱོར་པའི་ལོངས་སྤྱོད་ནོར།། འདིར་
བསམ་ན་སྡུག་བསྔལ་གཞི་མ་རེད། ད་མུ་གེས་ཤི་ཡང་བྱ་རྒྱུ་མེད། དུས་ད་ནི་བསགས་
པ་སུས་ཁྱེར་ཁྱེརཀ ཚེ་ད་རེས་བདེ་སྐྱིད་སྙན་གསུམ་དེ། བློ་ཐག་ཆོད་ངང་ནས་སྤང་
ལ་ཞོག །ད་ལྟོག་འཁྱུག་གི་སྡུག་བསྔལ་ཅི་བྱུང་བྱུང་། ཚེ་འདི་ཐོག་སྙིང་རུས་མི་བསྐྱེད་
ཅིང་། ལམ་ཐར་པའི་བྱང་ཆུབ་མི་སྒྲུབ་ན། ཕྱིས་མི་ལུས་འདི་དང་འཕྲད་མི་འགྱུར།།
དུས་ད་རེས་རང་དབང་ཆེ་དུས་འདིར།། ལུས་ན་རྒས་དུས་ཀྱིས་མ་གཏུག་གོང་།།
སྙིང་རུས་པའི་ཁོང་གི་བརྩོན་འགྲུས་ཀྱིས།། དོན་ཡང་དག་ཅིག་སྒྲུབ་པའི་དུས་ལ་བབ།།
ད་ཕྱི་མའི་དོན་ཞིག་མི་བསྒྲུབ་ན།། ལུས་དལ་འབྱོར་ལྡན་ཡང་དུད་འགྲོ་རེད།།
དོན་ཤེས་ཤེས་འདྲ་ཡང་གླེན་པ་རེད། དུས་ད་རེས་མནོ་བསམ་མ་གཏོང་ན།།
རང་འཆི་ཁར་ཐུག་དུས་འགྱོད་པ་འབྱུང་།། སང་བར་དོའི་གཡང་ལ་སྐྱི་རེ་འཇིགས།།
གནས་ངན་འགྲོར་ལྟུང་རྟིང་སྡུག་རེ་བསྔལ། ད་བསམ་པའི་བློ་སྣའི་དགེ་བ་འདིས།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དུས་ད་ལྟར་ཟས་མེད་རྒྱཊ་མེད་ནས།། སྲོག་མུ་གེའི་ཁ་རུ་ཆོད་གྱུར་ཀྱང་།། བློ་ཐག་
ཆོད་མིན་རེ་བླ་མ་དཔང་།། ཚིག་འདི་ལ་མི་དོན་ཕྱིས་འགྱུར་ན།། ཤི་དམྱལ་བ་མིན་
པའི་འགྲོ་ས་མེད། ཚིག་དེ་སྐད་ཤར་རྫ་སྟེང་ཆེན་གྱི། ལྷ་བྲག་བཙན་མཆོད་པའི་
སྒྲུབ་ཁང་དུ།། སྤྲང་མདོ་མེད་རང་ལོ་བཅུ་དགུའི་སྟེང་།། སྙིང་ཁོང་གི་སྐྱོ་ཤས་རྒྱས་
པའི་དུས།། མིག་མཆི་མས་བཀང་ནས་རང་ལ་གདམས།། དགེའོ།།
ཡང་རེ་ཞིག་ཉམས་ལེན་ལ་ཡོད་སྐབས་ནམ་འཆི་ངེས་མེད་ཀྱི་འདུ་ཤེས་བསྐྱེད་པས། རང་ལ་རང་འཇིཊ་སེམས་
དཔག་ཏུ་མེད་པ་སྐྱེས་ཚེ་མི་རྟག་དྲན་བསྐུལ་གྱི་ཚིག་ཕྲེང་འདི་བྱས་སོ།། ཀྱེ་མ་ཀྱེ་མ་འཁྲུལ་སྣང་རྟག་
འཛིན་ཅན།། ཤ་ཁྲག་ལུས་འདི་སྒྱུ་མའི་རྟ་གླང་ཙམ། ལང་ཚོ་དར་བ་སྟོན་ཀའི་མེ་
ཏོག་ཙམ།། ལུས་སེམས་འབྲེལ་བ་ནམ་གཞུག་འབུ་སྦྲང་ཙམ། བརྩིཊ་པའི་མཁར་
ཁང་ཆུ་ཁའི་ལྦུ་བ་ཙམ། བསཊ་པའི་ནོར་རྫས་སྦྲང་མའི་རྩིགསོག་ཙམ། སྙན་དང་
གྲཊ་པ་ནམ་མཁའི་འབྲུག་སྒྲ་ཙམ།། ཚེ་འདིའི་བདེ་སྐྱིད་རྨི་ལམ་སྣང་བ་ཙམ།། དེ་
བས་དེ་ལ་རྟག་པའི་ས་མེད་ཅིང་།། ཐམས་ཅད་མི་རྟག་འགྱུར་བའི་བོན་ཅན་ན།།
ཀྱེ་མ་ཁྱོད་ཀྱི་དྲན་པས་ཅི་དྲན་ནམ། ཕྱི་མར་དགོས་པའི་དགེ་བ་མི་བྱེད་པར།། འཆི་
བདག་གློ་བུར་སླེབ་ན་ཅི་ཞིག་བྱ། ཀྱི་ཧུད་སྐྲག་མི་ཤེས་པ་ལས་རེ་ངན།། མལ་གྱི་
མཐའ་མ་འཆི་བའི་ཉལ་ས་ན། ཟས་ཀྱི་མཐའ་མ་ཆུ་ཐིག་པ་རེ་བཏུང་། གཉེན་གྱི་
མཐའ་མ་གྲོགས་ཀྱིས་མཐའ་ནས་བསྐོར།། གཏམ་གྱི་མཐའ་མ་ཁ་ཆེམས་འཇོག་དུས་
དེར།། ཅིས་ཀྱང་འཆི་ངེས་སེམས་ཁོང་སྡུག་གིས་ཁེངས། སྔར་བྱས་སྡིག་པའི་ལས་
ནི་རི་བས་ཆེ།། ད་དགོས་དགེ་བའི་ལས་ནི་ཅུང་ཟད་མེད།། རང་ལ་རང་གིས་
འགྱོད་ཀྱང་ཕན་པ་མེད།། འཆི་ལ་འཇིཊ་ཀྱང་ཕན་པའི་བྱ་ཐབས་བྲལ། ཤིར་མི་
འདོད་ཀྱང་ལས་ཀྱི་དབང་མ་མཆིས།། དགེ་བྱེད་སྙམ་ཀྱང་བྱེད་པའི་ལོང་མི་འདུག །
གཉེན་ལ་འཇུས་ཀྱང་གཉེན་གྱིས་སྡོང་མི་ཐེབས། གཏོ་ལ་རེ་ཡང་གཏོ་ཡིས་བསླུ་མི་
6



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ནུས། སྨན་ལ་བཟའ་ཡང་སྨན་གྱིས་སྲོག་མི་འཚོ།། བླ་མར་འབོད་ཀྱང་བླ་མས་འཆི་
མི་བཟློག །ལུས་ལ་ཆགས་ཀྱང་ལུས་སེམས་འབྲལ་ལ་ཉེ། ཅིབྱས་ཅི་ཡིས་མི་བཟློག་དུས་
བྱུང་ཚེ།། སྲོག་སྙིང་ཁ་རུ་ལྷུང་འདྲའི་འཇིགས་སྐྲག་དང་།། སེམས་སྡུག་རི་བོ་
ཙམ་གྱིས་ནོན་བཞིན་དུ།། མི་འདོད་བར་དོའི་གནས་སུ་འཁྱམས་དགོས་ན།། རྟེན་
པའི་ལུས་མེད་རྣམ་ཤེས་དྭ་བུར་བུད། འདུག་པའི་དབང་མེད་ལས་ཀྱིས་རྗེས་
ནས་དེད། འགྲོ་བའི་ས་མེད་ངན་སོང་གཡང་ལ་ལྷུང་།། བདེ་བའི་སྐབས་མེད་
སྡུག་བསྔལ་དྲག་པོས་གཟིར། ཐར་བའི་དུས་མེད་བསྐལ་པའི་ཡུན་དུ་སྦྱོང་། ཅི་
འདྲའི་དུས་ཤིག་སྟེང་དུ་འོང་ངེས་ན།། ལས་ངན་ཁྱོད་ཀྱིས་མ་གོ་མ་ཤེས་སམ། ངན་
སོང་གསུམ་གྱི་སྡུག་བསྔལ་ཆེན་པོ་འདི། ཅི་ཙམ་ཚོར་ཡང་སྐྲག་པའི་སེམས་མེད་
པར།། བསམ་ན་བ་གླང་ལུས་དང་ཁྱད་ཅི་ཡོད།། ད་ནི་ཕྱི་མའི་དགེ་རྒྱུགས་མི་
བསྒྲུབ་པར། རང་མགོ་རང་གིས་གཡོགས་པའི་གལ་མི་འདུག །མ་ཡེངས་མ་ཡེངས་
དགེ་ལ་མྱུར་དུ་འབུངས། གཏམ་འདི་ཡེངས་ལ་མ་བསྐུར་སྙིང་མེད་པོ།། ཁ་ཙམ་
ཚིག་ཙམ་མ་བཞག་སྙིང་མེད་པོ།། དལ་འབྱོར་ཆུད་གསོན་མ་བྱེད་སྙིང་མེད་པོ།།
བསམ་བློ་ཞིབ་ནས་གཞིག་དང་སྙིང་མེད་པོ།། ད་ནི་མྱུར་དུ་བྱང་ཆུབ་མི་སྒྲུབ་ན།།
ང་ང་ཟེར་བའི་བདག་ཏུ་འཛིན་པ་འདིའི། སྒྱུ་མའི་ཁོང་བུ་མི་གཙང་ཕུང་པོ་འདི།།
ད་ལྟར་རྐྱེན་གྱིས་འཇིག་ན་ཅི་ཞིག་བྱ།། དེ་བས་རྙིང་ལ་དགེ་བ་བྱ་ཐབས་མེད།
དེ་ཕྱིར་ད་ནི་སྙིང་ལ་རུས་པ་བསྐྱེད།། སྤྲང་པོའི་རེ་ས་དྲིན་ཆེན་བླ་མ་དེ། རྗེ་གཅིག་
དྲན་པ་དེ་དང་དབྱེ་རུ་མེད།། མོས་གུས་སྙིང་ནས་བསྐྱེད་ནས་གསོལ་བཏབ་ན།།
ཁྱེད་ཀྱི་ཐུགས་རྗེས་བདག་ལ་མྱུར་གཟིགས་ལ།། ལས་ངན་བུ་ཡི་ལམ་སྣ་བསྒྱུར་དུ་
གསོལ།། མ་ལུས་རྒྱལ་བ་རྒྱ་མཚོའི་བརྩེ་ཆེན་དྲིལ་ནས། སྐལ་དམན་བདག་དང་
བདག་འདྲའི་ལྟ་སྐལ་བྱོན་པའི། ལྷ་གཅིག་བླ་མ་འོད་དཀར་གནས་འཛིན་དེ
ཨj



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཁྱེན་ནོ།། ལེགས་ཚོགས་ཡོན་ཏན་རྩ་བ་བླ་མ་ལགས་ཏེ། སངས་རྒྱས་དངོས་སྣང་
མ་གོ་མི་རུ་གཟུང་མང་། བྱང་ཆུབ་སྒྲུབ་རྟེན་ཞིག་ལ་མི་ལུས་མཆོག་ཀྱང་། ཚེ་འདི་
ཁོ་ན་བསྒྲུབས་ནས་སྟོང་ལོག་བྱེད་མང་། ནམ་ཕུགས་འཆི་དགོས་བསམ་པ་ཀུན་
ལ་ཡོད་ཀྱང་། ནམ་འཆི་ངེས་མེད་མ་ཤེས་གློ་བུར་ཤི་མང་། སྡུག་བསྔལ་སྡུག་བསྔལ་
ཤེས་ནས་འཇིགས་སྐྲག་སྐྱེས་ཀྱང་། བདེ་བར་སྡུག་བསྔལ་མ་ཤེས་ངན་འགྲོར་ལྟུང་
མང་། སྒོ་གཉིས་དགེ་བའི་ལས་ལ་ཚུལ་བཞིན་སྤྱད་ཀྱང་།། སྒོ་གཅིག་ལས་སུ་མ་རུང་
ཕྱིན་ཅི་ལོག་མང་། འདི་ཕྱིའི་སྐྱབས་གནས་དཀོན་མཆོག་གསུམ་ལ་བྱེད་ཀྱང་།
བློགཏད་ངེས་པར་འཆའ་ས་གཞན་དུ་བྱེད་མང་། མཁན་སློབ་དཔང་པོའི་མདུན་
ནས་སྡོམ་པ་ཞུས་ཀྱང་། སྤང་བླང་ཚུལ་བཞིན་མི་ནུས་ངོས་ལྐོག་བྱེད་མང་། གཞན་
དོན་ཁས་བླངས་བྱས་ནས་སེམས་མཆོག་བསྐྱེད་ཀྱང་། ཞེ་ཕུག་རང་འདོད་བཅུག་
ནས་དགེ་སྒྲུབ་བྱེད་མང་། གསང་སྔགས་ལམ་སྒོར་ཞུགས་ནས་དབང་བཞི་ཐོབ་ཀྱང་།།
སྒོ་གསུམ་ཐ་མལ་བཞག་པའི་སྔགས་མཁན་བྱེད་མང་།། འཁྲུལ་རྟོག་དར་ཙམ་
འགགས་པའི་ལྷ་སྐུ་བསྐྱེད་ཀྱང་། དེ་ཉིད་བདེན་མེད་མ་ཤེས་ཐེར་ཟུག་གོལ་མང་། -
སྒྲུབ་པ་དང་དུ་ལེན་ནས་བསྙེན་པ་བསྐྱལ་ཡང་། ཚེ་འདིའི་འདོད་པ་མ་སྤང་འཁོར་
བའི་རྒྱུ་མང་།། ཚེ་གཅིག་རི་ལ་བརྟེན་ནས་དགེ་སྦྱོར་བྱེད་ཀྱང་། འདུ་འཛིའི་བྱ་བ་
མ་སྤང་གཡེང་བས་ཁྱེར་མང་།། སྒོ་གསུམ་བག་ཡངས་བྱས་ནས་གནས་ལུགས་སྐྱོང་
ཡང་རྟོག་པ་རང་གྲོལ་མ་ཤེས་རྟོག་འཛིན་བྱེད་མང་། བླ་མར་བསྟེན་ནས་བོན་
ལ་ཐོས་བསམ་སྦྱོང་ཡང་། ཚིག་དོན་ཡིད་ལ་མ་ངེས་དོན་མེད་སོང་མང་། ཚིག་དོན་
ཕལ་ཆེར་ཉམས་ངོས་ཤར་བ་གྱུར་ཀྱང་།། རང་རྒྱུད་འདུལ་བྱེད་མ་ཤེས་ལོག་པར་
སོང་མང་།། ད་ནི་ཕྱི་མར་ཕན་ངེས་དགེ་བ་བྱ་ན།། ཚེ་འདིའི་ཆེ་སྙན་གྲགས་པ་བློ་
ཡིས་གཏོང་ནས།། དམན་པའི་བརྟུལ་ཞུགས་ཟུངས་ལ་དགེ་བ་བྱོས་ཤིག །ང་ཆེ་



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ང་བཟང་བསམ་པའི་ང་བོས་བསླུ་བས། བསླུ་བྱེད་དེ་འདྲ་བྱུང་བ་ཞུམ་པས་བརྟུལ་ལ།
རང་སྐྱོན་རང་གིས་འདོན་ཞིང་རང་བསྐུལ་གྱིས་ཤིག །ཁོམ་དལ་རྒྱགས་སྐྱིད་ངང་
གིས་དགེ་སྦྱོར་མི་འགྲུབ། འཁྱག་ལྟོག་ངལ་སྣང་བྱུང་བ་ངན་འགྲོར་འགྲན་ལ།
གྱོང་འདི་ལྟོ་གོས་གཏམ་གསུམ་པོ་ལ་བསྐུར་ཞིག །ལོ་གྲངས་ཟླ་གྲངས་བསྒོམས་
པས་སངས་རྒྱས་མི་འགྲུབ།། ཚེ་དང་སྒོམ་པ་མཉམ་སྐུལ་དམ་བཅའ་གཟུང་ལ།།
རྒྱུན་དུ་ཡེངས་མེད་བསྒོམ་ལ་བརྩོན་འགྲུས་མ་ཆུང་།། དེ་སྐད་སྤྲང་འཁྱམས་མདྨ་
ཝེར་ཞིའི་མིང་གིས།། ཐུན་མོང་ལམ་གྱི་བོན་ལ་ཐོས་བསམ་སྦྱོང་སྐབས།། དོན་གྱི་
སྙིང་པོ་ཕྱུངས་ནས་རང་ལ་གདམས་སོ།།
རྒྱལ་ཀུན་ངོ་བོ་བརྒྱུད་གསུམ་བོན་གྱི་བདག །སེམས་དཔའི་རྣམ་འཕྲུལ་སྐྱབས་
ཡུལ་འདུས་པའི་དབྱིག །དྲིན་ཆེན་བླ་མ་ཐར་པའི་ལམ་འདྲེན་མཆོག །དུས་ཀུན་
འབྲལ་མེད་སྤྱི་བོའི་རྒྱུན་དུ་བཞུགས། ཀྱེ་མ་སྙིགས་འགྲོ་འདི་མཐོང་ཡི་རེ་མུག །ཀྱི་
ཧུད་སུ་ཞིག་སུ་ལ་ཡིད་རྟེན་བྱེད།། ཤེས་ན་མི་སྲུན་སྲིན་པོའི་གླིང་འདྲ་འདིར།། ད་ནི་
རང་དབང་རང་གིས་བསྒྱུར་ན་རེམ།། ད་ནི་རང་ཐག་བོན་ལ་གཅོད་ན་རེམ།། ཕྱི་
ནས་རྫུན་ཆེན་སྒྱུ་མ་བསླུ་བྲིད་མཁས། ནང་དུ་རིག་པ་ཅོལ་ཆུང་སྒྱུར་ཁ་སླ།། ནམ་
ཀྱང་འཁྲུལ་སྣང་སྒྱུ་མས་བསླུས་བསླུས་ནས། ད་ནི་སྒྱུ་མའི་བསླུ་ལ་ཆགས་དགོས་མེད།
ད་ནི་སྣང་ཁོའི་རྗེས་སུ་འབྲང་དགོས་མེད། ད་ནི་ཚེ་འདིའི་བྱ་བ་བྱེད་དགོས་མེད།།
ད་ནི་རང་ཆུས་རང་གིས་ཕུང་དགོས་མེད།། ད་ནི་དམྱལ་བ་རང་ཐོག་ལེན་དགོས་
མེད།། སྐྱིད་པ་བྱུང་ཡང་སྔོན་མའི་ལས་དབང་ལ། ཤིན་ཏུ་སྡུག་ཀྱང་དེ་ཡང་སྔོན་
མའི་ལས།། ད་ནི་སྐྱིད་ཀྱང་ཅི་སྐྱིད་སྡུག་ནའང་སྡུག །ཕྱི་མའི་དོན་ཞིག་འགྲུབ་ན་
ཅི་བྱུང་བྱུང་།། འབྱོར་ཡང་ནོར་གྱིས་མི་ཕན་སྡུག་བསྔལ་རྒྱུ། མཐོ་ཡང་སུས་ཀྱང་
མི་བཀུར་ཀུན་དང་འགྲས།། མཁས་ཀྱང་རང་རྒྱུད་མི་ཐུལ་ང་ཆེའི་རྒྱུ།། ད་ནི་ཅིས་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱང་ཕན་པ་མེད་པ་ངེས། ད་ལོ་མཐོ་ཡང་སང་ཕོད་དམའ་སར་ལྟུང་། ན་ནིང་བསྟོད་
ཀྱང་ད་ལོ་ཀུན་ཀས་སྨོད།། ཚེ་ཐབས་
བས་གོ་ས་མཐོ་བས་ཅི་ལ་ཕན། དེ་རིང་ཟོས་ཟོས་
སང་ཉིན་མི་གཙང་རྒྱུ།། བཟའ་བཏུང་རོལ་རོལ་ཟ་འདོད་ཚིམ་དུས་མེད།། ཅི་ཙམ་
ཟོས་ཀྱང་མི་ཕན་ཕྱི་ཕྱིར་ཆགས།། ཞིམ་མངར་ཞེན་སྲེད་ཆེ་བས་ཅི་ཞིག་བྱ།། གོང་
མའི་ཐུགས་མ་མཉེས་ཀྱང་ད་མི་བཟུང་། འོག་མའི་སེམས་མ་མགུ་ཡང་ད་མི་སྐྱོང་།།
གཞན་དག་རྣར་མ་སྙན་ཡང་ཅི་དགར་གྱིས།། འཇིག་རྟེན་མི་ངོ་སྲུང་བས་ཅི་ལ་ཕན།
སྡོམ་པ་ཞུས་ཀྱང་མི་ངོར་མཛེས་ཆོས་སོང་།། བསྙེན་སྒྲུབ་བྱས་ཀྱང་ཚེ་འདིའི་དབང་
ལ་འཆོར། དགོན་པར་འདུག་ཀྱང་འཁོར་བ་སྒྲུབ་ལ་རྒྱུག །ཅུང་ཟད་ཐོས་ཀྱང་
དྲེགས་པའི་རྒྱུ་བསྐྱེད་གྱུར། སྒོམ་ལོ་བྱས་ཀྱང་ཉོན་མོངས་ཇེ་ཆེར་བྱུང་།། ཟོག་པོ་
བོན་བྱེད་ང་འདྲ་སུ་ཞིག་ཡོད། རྩ་བ་སྡིག་བཅུ་ཙམ་ཡང་མི་བསྲུང་བ། ཉིས་བརྒྱ་
ལྔ་བཅུ་བཤད་པ་ངོ་རེ་ཚ།། ཉམ་ཐག་མཐོང་ན་མིག་ཡང་མི་བལྟ་བར།། གཞན་ཕན་
བྱང་སེམས་སྨྲ་བ་ཁོང་རེ་ཁྲེལ། སྒོ་གསུམ་དཀྱིལ་འཁོར་གསུམ་ལས་འདས་བཞིན་དུ།།
གསང་སྔགས་པ་ཞེས་རློམ་པ་ཞེ་རེ་ནོངས།། རང་གི་རྣམ་ཤེས་གར་འགྲོར་མི་ཤེས་
པར།། གཞན་གྱི་རྣམ་ཤེས་དྲོང་ཟེར་སེམས་རེ་འཁྱག །རང་དབང་སྐད་ཅིག་ཙམ་
ཡང་མི་ཐོབ་པར།། གཞན་ལ་དབང་བསྐུར་བྱེད་པ་ཡི་རེ་མུག །རང་ངོ་རང་ལ་མ་
འཕྲོད་འཁྲུལ་བཞིན་དུ།། གཞན་ལ་ངོ་སྤྲོད་བྱེད་པ་སྙིང་རེ་ན།། ད་ལྟའི་སྤྱོད་ཚུལ་
འདི་ལ་ཚེ་སྐྱལ་ན།། དམྱལ་བ་མིན་པའི་འགྲོ་ས་མེད་ཐག་ཆོད།། ད་ནི་ཟོག་པོར་མ་
བྱེད་རང་རྒྱུད་སྦྱོང་། ཡིད་ཁུང་གཏིང་ནས་དག་པ་མ་གྱུར་ན།། ལུས་ངག་དགེ་སྦྱོར་
བྱེད་པ་ངལ་བའི་རྒྱུ། རང་གིས་རང་ལ་བརྟག་དཔྱད་ཐོངས་གྱིས་ལ། དེ་སྔར་སྐྱེས་
ནས་དེ་རིང་ཐུག་གི་བར།། ཕྱི་མར་ཕན་པའི་དགེ་བ་ཅི་འགྲུབ་ལྟོས།། དེ་རིང་ཤི་ན་
བར་དོ་གཅོད་བྱེད་གང་།། ངན་སོང་སྐྱེ་ན་སྡུག་བསྔལ་བཟོད་དམ་དྲིས།། ད་རེས་
{)



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཐར་པའི་བྱང་ཆུབ་མི་སྒྲུབ་ན།། དལ་འབྱོར་མི་ལུས་ཐོབ་པས་ཅི་ལ་ཕན། སྙིང་ནས་
ཐར་པ་དོན་གཉེར་མི་བྱེད་ན། ལུས་ངག་དགེ་སྦྱོར་ཞུགས་ལོས་ཅི་ལ་ཕན། བསམ་
དོན་སྙིང་པོའི་ཐོག་ཏུ་མི་ཁེལ་ན། ཡིད་སྨོན་བསམ་དྲན་མང་བས་ད་མ་ཕན།།
ཚིག་དོན་སྣ་གཅིག་རང་ཐོག་མི་ལེན་ན།། མཐོང་ཚད་དཔེ་རུ་བྲིས་པས་ད་
་ད་མ་ཕན།།
ཚེ་གཅིག་ཐར་པའི་བྱང་ཆུབ་མི་སྒྲུབ་ན། འཁོར་བར་སྐྱོ་ཤས་སྐྱེ་བས་ད་མ་ཕན།།
གོང་མའི་ཚུལ་བཞིན་རི་སུལ་མ་འགྲིམ་ན།། ཞལ་གདམས་གཏམ་སོགས་མང་བས
ད་མ་ཕན། ད་ནི་འཁོར་བ་འདི་ལ་ཡིད་ཕྱུང་ནས།། འགྲོ་ཀུན་ཕ་མའི་འདུ་ཤེས་སུ་
འཆང་སྟེ། དབེན་པའི་གནས་སུ་གཅིག་པུར་སྒོམ་དུ་ཕྱིན། འདི་ནི་སྤྲང་འཁྱམས་
མངྒའི་མིང་ཅན་དེས།། རང་སྤྱོད་ངན་པ་མཐོང་ཚེ་ཡི་མུག་ནས། རང་ལ་རང་གི་
བསམ་པ་དཀར་པོས་བྱས།།
བླ་མ་དང་རང་རིག་དབྱེར་མེད་ལ་ཕྱག་འཚལ་ལོ།། དེ་ཡང་རང་ལོ་སོ་བདུན་ཆུ་མོ་ལུག་
གི་རང་གེགས་ཐོག་ཏུ་སླེབ་པའི་ཚེ། ལུང་སྔོན་བྲག་ཕུག་ཏུ་མཆེད་གྲོགས་དམ་པ་གཡུང་དྲུང་བསྟན་པའི་མདུན་སར་
ཚེ་དབང་བོད་ཡུལ་མའི་ཚེ་སྒྲུབ་ལ་ཡོད་སྐབས། ཟླ་བ་བཅུ་པའི་ཚེས་བཅུ་གཉིས་ནུབ་མོར་ཉལ་བའི་རྨི་ལམ་དུ།
བདག་གི་སྡུན་དུ་མི་ནག་པོ་མདུང་ཐུང་ཙམ། རལ་པ་གཟིངས་པ། མིག་སྐྱེར་བ། ཁ་གདངས་པ། ལོག་གཡས་རལ་གྲི་
འཛིན་པ། གཡོན་ཞགས་པ་ནག་པོ་གྲུ་ལ་བསྐོན་པ། རྒྱབ་ཏུ་ལྕགས་ཀྱི་དྲྭ་བ་ཁུར་བ་ཞིག་བྱུང་ནས་བདག་ལ་འདི་སྐད་
ཕེ་ཤ ཀྱི་ཧུད་སྙིང་མེད་ཀྱི་མི་རོ། ཤེས་མེད་ཀྱི་གླེན་པ། མདོ་མེད་ཀྱི་སྤྲང་རྒན་
ད་ཅི་བྱེད།། ང་འཆི་བདག་གཤིན་རྗེའི་སུན་མ་སླེབ་པའི་དུས་འདིར།། ཁྱོད་ཕ་རོལ་
གཤིན་རྗེའི་ཁྲིམས་སར་འགྲོ་དགོས་འདུག །ད་རིགས་དྲུག་གི་གཡང་སར་འགྲིམ་
གྱིན།། སྲན་མི་བཏུབ་པའི་སྡུག་བསྔལ་ཆེན་པོ་མྱོང་གི །ཐབས་འདྲ་ཡོད་ན་གྱིས་
ཤིག །མེད་ན་མྱུར་དུ་འདོངས།། ཞེས་ཟེར་ནས་གདོང་སྔོ་ཧུར་རེ་སྡོད་དོ། དེ་ལ་བདག་ཀྱང་འཇིགས་
སྐྲག་གི་སྣང་བ་བག་ཙམ་ཞིག་བྱུང་ཡང་། ད་རུང་ལྷ་འདྲེའི་ཆོ་འཕྲུལ་འདྲ་ཡིན་ཡང་ཆ་མེད་སྙམ་སྟེ། ལན་གཅིག་ཤག་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གིས་འདུལ་བར་བསམ་ནས་སྨྲས་པ།།
ན་མོ་གུ་རུ་ཡག རང་སྣང་གསལ་སྟོང་འོད་ལྔའི་ཀློང་ཡངས་སུ།། སྐྱོན་བྲལ་གསེར་
གྱི་པདྨའི་རྩེ་དེ་རུ། སྐྱེ་མེད་ནམ་མཁའི་བླ་མ་ཤེལ་བཞིན་མཚན། ཡིད་ཉིད་མི་འབྲལ་
གཏིང་ནས་གསོལ་བ་འདེབས།། འཁྲུལ་པའི་གར་བརྒྱར་གཡོ་བའི་སྤྲང་པོ་ང་།།
སྣ་ཚོགས་བྱ་བ་མང་བའི་གྲོང་ཁྱེར་དུ།། འཕུར་འཕུར་འཕུར་ཡང་མ་རིག་རྒྱ་ལ་
འཐུམས།། བཏར་བཏར་འཐོན་ཀྱང་སྲིད་པའི་འཆིང་བས་བཅིངས། བསྒྲུབས་
བསྒྲུབས་གྲུབ་ཀྱང་འཁོར་བ་ལས་མ་འཕགས། བསྒོམས་བསྒོམས་གོམས་ཀྱང་འཁྲུལ་
པའི་གཡུལ་མི་བཟློག །ད་ནི་གཤིས་ངན་ལས་མཐའ་འདི་ལ་ཐུག །བསླུ་མེད་ཐུགས་
རྗེ་མྱུར་བའི་བླ་མ་བདུན།། བརྡ་ཐབས་ངག་གི་རྒྱུད་ནས་འདིར་གཤེགས་ལ།།
ཐར་ལམ་ཁོང་ནས་སྟོར་བའི་བོན་རྒན་གྱི།། འཁོར་བའི་འབྲེལ་ཐག་ངན་པ་གཅོད་
དུ་གསོལ།། མི་སྲུན་ཁྲོ་གཏུམ་འབར་བའི་མི་ནག་ཁྱོད།། དོ་ནུབ་སྲོད་འདིར་སྤྲང་
པོར་ཉམས་ཚད་སློང་། མི་ནག་ཁ་ནས་ཚིག་རྩུབ་ཅི་མི་སྨྲ། གོང་མའི་རྗེས་སུ་ཞུགས་
པའི་སྤྲང་པོ་ང་།། སྙིང་མེད་མ་ཡིན་སྙིང་པོ་གཅིག་ཏུ་དྲིལ། མི་རོ་མ་ཡིན་ཚོགས་
དྲུག་ཡུལ་ལ་སྤྱོད།། ཤེས་མེད་མ་ཡིན་ཤེས་རབ་བློ་ལ་སྦྱོང་།། ཤིན་ཏུ་གླེན་ཀྱང་བདེ་
སྡུག་བླང་དོར་མཁས། མདོ་མེད་མ་ཡིན་མདོ་དོན་ལྟ་བ་བསྒོམས། སྤྲང་རྒན་ཡིན་
ཡང་གོང་མའི་ཚུལ་དང་མཐུན།། ཅི་བྱེད་སྙམ་ན་ཆོས་མཐུན་སྤྱོད་པ་བྱེད།། འཆི་
བདག་གཤིན་རྗེའི་སུན་མ་སླེབ་སྲིད་ཀྱང་། སྤྲང་པོ་འགྲོ་དགོས་བསམ་པ་ཡེ་མི་གདའ།།
གཤིན་རྗེའི་ཁྲིམས་སར་འགྲིམ་པའི་དུས་ཡིན་རྒྱུ།། སོ་བདུན་ཚེ་གེགས་བླ་མའི་ལུང་
གིས་བསྲིང་། ལར་ཡང་རིགས་དྲུག་གཡང་སར་འགྲིམ་དགོས་ན། རིགས་དྲུག་
རང་སྣང་ཤེས་པའི་གདམས་པ་སྦྱོང་། སྲན་མི་བཏུབ་པའི་སྡུག་བསྔལ་མྱོང་སྲིད་ན།།
བྱུང་ཚད་ཚོར་བ་མེད་བའི་བཟོད་པ་བསླབ།། ཐབས་ཡོད་ཕུང་ཁམས་གསོ་བའི་
12



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
འཚོ་བ་བསྟེན། སྤྲང་པོ་སྐུ་ཚེ་རིང་བའི་ཚེ་སྒྲུབ་བྱ། ཐབས་མེད་མ་ཡིན་ད་རུང་ཐབས་
འགའ་ཡོད།། དེ་ཕྱིར་སྤྲང་པོ་མྱུར་དུ་འདོངས་མི་དགོས། མི་ཁྱོད་ལྷ་འམ་འདྲེ་ནི་
ཆ་མེད་པས། ང་ལ་བར་ཆོད་མ་བྱེད་གནས་སུ་དེངས། ནོར་མེད་སྤྲང་པོ་བྲག་ཕུག་
སྡོད་དུ་ཆུག །ཞེས་སྨྲས་ཙ། ཡང་མི་ནག་དེས་འདི་སྐད།།
ཀྭ་ཡེ། ཁྱོད་ཉོན་དང་མི་རྟག་སྒྱུ་མ་པ།། དོན་ཇི་བཞིན་རྒྱུད་ལ་མི་ཁེལ་བའི།།
ཚིག་དོན་དང་མ་འབྲེལ་སྡིག་པོ་ཆེཁ་བཤད་པ་མཁས་པས་ཤག་མི་ཐེབས།། དོན་
ཡིན་ཚུལ་ཇི་བཞིན་མ་སྒྲིབ་པར།། ང་འཆི་བདག་གི་ཐུགས་ལ་ས་ལེར་གསལ། ལུས་
དལ་འབྱོར་སྙིང་པོ་སྟོང་ལོག་ཏུ།། དུས་དོ་ནུབ་འཆི་བདག་གན་དུ་འདོངས།།
ལར་ད་ཙམ་དུས་ལ་བབ་པའི་ཚེ།། ལུས་དངོས་པོར་གྱུར་ཀྱང་ཕན་པ་མེད། དཔའ་
གོ་མཚོན་ཅན་གྱིས་འཐབ་ཏུ་མེད།། སྨྲ་ཞལ་ལྕེ་མཁས་པས་བཤད་དུ་མེད།། ཟས་
ནོར་དང་ལྡན་པས་བསླུར་མེད་དེ། ཚེ་རི་རབ་ཙམ་གྱིས་གཡོར་དུ་མེད།། ཆུང་ཁབ་
དང་སྐུད་པས་བྲིད་དུ་མེད།། དུས་ཅི་བྱས་ཅི་ཡིས་འདི་མི་བཟློག ཐབས་སྣ་དགུ་
བྱས་ཀྱང་སྣ་དགུ་རྡུགས།། ང་འཆི་བདག་གཤིན་རྗེའི་ཁྲིམས་ལུགས་ཡིན།། ལར་
ད་ལྟའི་སྐྱེ་འགྲོ་སེམས་ཅན་ཀུན།། ང་འཆི་བདག་གི་འཁོར་དུ་མི་འབྱུང་མེད།།
ཁྱོད་གཅིག་པོ་སྡོད་པའི་དབང་མ་མཆིས།། དུས་དོ་ནུབ་འཆི་བའི་དུས་ལ་བབ།།
གནས་མཐོ་བརྩིགས་དམའ་བརྩིགས་སྡོད་དབང་མེད།། ནོར་ཆེ་བསགས་ཆུང་
བསགས་སྤྱད་དབང་མེད།། ཚེ་རིང་ངམ་ཐུང་ངམ་དབུགས་ཐག་གསུམ།། ལས་
བཟང་བྱས་ངན་བྱས་རྗེས་སུ་འབྲང་།། ད་སྐད་ཅིག་ཙམ་ཡང་དབང་མེད་པར།།
ལུས་མི་འདོད་མལ་དུ་ཧྲིལ་ལེ་བཞག །གཤིས་རིག་པ་གཅེར་བུར་བུད་ནས་སུ།
གྲོགས་མ་རུང་བདུད་དང་འགྲོགས་ནས་འགྲོ། ལམ་བར་དོའི་འཕྲང་རར་འགྲིམ་
གྱིན་འགྲོ། ལུས་གཅེར་བུར་ལས་ཀྱིས་ཀུན་ཏུ་འཁྱམས།། ལས་རྣམ་སྨིན་རིགས་
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དྲུག་སོ་སོའི་ཞིང་། དུས་ད་ལྟར་སྡུག་བསྔལ་མྱོང་རན་འདུག ། ཅེས་ཟེར་བྱུང་བ་དང་།
དེ་མ་ཐག་ཏུ་མ་རུང་གཤིན་རྗེའི་སྣང་བར་གྱུར་ནས་གཟུགས་གནམ་ས་ཁེངས་པ་ཙམ་གྱིས་འཇིགས་རྔམ་བསྟན་པ་ལ།
བདག་ནི་ལུས་སྲོག་ལ་བཟོད་དུ་མེད་པའི་འཇིགས་སྐྲག་གི་སྣང་བ་ཤར་ཏེ། སྙིང་ཚ་ཧྲག་གེ་བ་སྤུ་ཟེལ་ཁྱམ་མེ་བྱུང་
ནས། ད་ཅི་བྱེད་བྲོས་པའི་ཐབས་ནི་མི་འདུག ཞུས་པས་སྙིང་རྗེ་ནི་མི་གདའ། ཐབས་གང་གིས་བྱ་ཐབས་བྲལ་བ་
འདི་ལ་བསམ་གྱིན། ལུས་སེམས་སྡུག་བསྔལ་གྱིས་ནོན་པའི་སྡུག་གླུ་འདི་ཐལ་ལོ།།
ན་མོ་གུ་རུ་ཡ། གནས་སྤྱི་གཙུག་འཇའ་ཟེར་འཁྲིགས་པའི་ཀློང་། ལྷ་རིགས་
བརྒྱའི་ཚོམ་བུར་མཛེས་པའི་དབུས།། ཕ་བླ་མ་འོད་ཕུང་ཀྱི་ལེར་བཞུགས། ཞབས་
པདྨོའི་མདངས་ལ་སྤྱི་བོས་མཆོད།། སྤྲང་ད་སྐྱིད་བསམ་ཙ་གློ་བུར་དགྲ།། བདུད་
ནག་པོ་གཤིན་རྗེ་རྩར་ན་སླེབ།། སྐྱིད་མི་རྟག་འགྱུར་བའི་སྡུག་བསྔལ་དེ།། དུས་དེ་
རིང་སྤྲང་པོའི་ཐོག་ཏུ་བབ། དགྲ་འཆི་བདག་གཤིན་རྗེས་དབང་མི་སྟེར།། ལུས་
མི་རྟག་ཆུས་ལྷེ་སྟོང་ལ་ཁད།། ངག་སྨྲ་བའི་རྒྱུན་ཐག་ཆད་ལ་ཁད།། ཡིད་རྟེན་མེད་
བྱིའུ་འཕུར་ལ་ཁད།། གནས་མི་འདོད་ཕ་རོལ་ཕྱིན་ལ་ཁད། ལས་རྣམ་སྨིན་སྡུག་
བསྔལ་མྱོང་ལ་ཁད།། ཆུང་ཨ་མར་སྐྱེས་དང་ད་ཡན་ཆད། ལས་དོན་མེད་རྣམ་གཡེང་
ངང་དུ་ཐལ།། ཁྱོད་འཆི་བདག་ཕེབ་ཙ་ང་རེ་འགྱོད། ད་བསམ་ན་སྲོག་ཁ་ཕྱེས་པ་
ཙམ། ཚུལ་འདི་ལ་སྐྱོ་བའི་བོན་རྒན་ངས།། རྟེན་མི་ལུས་ཐོབ་པའི་དུས་སྟེང་འདིར།།
དོན་སྙིང་པོ་ལོན་ངེས་བྱ་བསམ་ཡང་། གཟོད་ནམ་ཕུགས་སྒྲུབ་སྙམ་མ་གཏོགས་པ།།
དུས་ད་ལྟར་འཆི་བསམ་ཡིད་ལ་མེད།། ང་བོན་རྒན་མདོ་མེད་ཀྱི་རང་ཆུས་ཕུང་།།
ཡིད་འོང་གི་གཉེན་ལ་ཞེན་ཅིང་ཆགས།། ཡིད་མི་འོང་དགྲ་ལ་སྡང་སེམས་བྱས།
ཚུལ་བླང་དོར་མ་ཤེས་རྨོངས་པ་ང་།། ཡར་ཤེས་རབ་ཅན་ལ་དོགས་སེམས་བསྐྱེད།།
མར་དམན་པའི་སྡེ་ལ་ང་རེ་ཁེངས།། ལས་ཅི་བྱས་ཉོན་མོངས་ཤ་སྟག་སོང་།། དུས་
ད་ལྟར་རང་རྒྱུད་བསྲེགས་ནས་གདའ། ཚུལ་འདི་ལ་སྐྱོ་བའི་བོན་རྒན་ང་། ལས་



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
འདི་ལ་བསམ་གྱིན་ཕྱི་ཕྱིར་འགྱོད། རིག་མ་རིག་གཞན་སྲོག་གྲངས་མེད་བཅད།
ཡིད་ཚིམས་མེད་འདོད་པའི་ཡུལ་ལ་སྤྱད།། རྒྱུ་ཆགས་ཞེན་རགས་པས་གཞན་ནོར་
བླངས། རྒྱུད་རྩུབ་པས་གཞན་གྱི་མཚངས་ནས་བགྲངས། རང་མཐོ་འདོད་མི་བདེན་
ཚིག་གིས་བསྟོད། དུས་བག་མེད་ངག་འཁྱལ་གཏམ་ལ་ཞེན།། གཞན་མཐུན་གཉིས་
ཕྲ་མ་ཚིག་གིས་ཕྱེས།། ནོར་རང་འདོད་གཞན་ལ་མེད་དགའ་བྱས།། རྒྱུད་ངན་པས་
གཞན་ལ་གནོད་པ་ཤོམ། འདི་རྒྱུ་འབྲས་ཡིད་མ་ཆེས་པས་ཕུང་། དུས་ད་ལྟར་ཡིད་
རྩ་འཁུམས་ནས་གདའ། ཚུལ་འདི་ལ་སྐྱོ་བའི་བོན་རྒན་ང་།། དུས་སྔོན་དུ་མ་དྲན་
ཕྱི་ཕྱིར་འགྱོད། དུས་ད་ལྟར་འདི་སྣང་འགག་ལ་ཉེ།། དབུ་ཡ་ཀིའི་སྐྲ་ལོ་ཕྱར་ཕྱུར་ནས།
ཞབས་མ་ཀིའི་ལོང་བུ་ཡན་ཆད་དུ།། སྲན་བཟོད་མི་བཏུབ་པའི་ཟུག་གཟེར་བྱུང་།
ཕ་བླ་མ་ཤེལ་བཞིན་མཚན་འཆང་བ། དུས་ད་ལྟར་མཁའ་སྤྱོད་གནས་སུ་བཞུགས།།
བུ་མོས་པ་ཅན་གྱི་སྤྱན་སྔ་ནས།། ཞལ་འཛུམ་པའི་ཚུལ་གྱིས་ལམ་སྣ་དྲོངས།།
ཞེས་དེ་སྐད་གླེང་པའི་ཚེ་ཡང་མི་ནག་དེས་འདི་སྐད།།
ཀཱ་མདོ་མེད་བོན་རྒན་དོན་མ་རྟོགས།། འཇིགས་གཤིན་རྗེའི་སྣང་བ་བག་རེ་
ཚ། ལམ་བར་དོའི་འཕྲང་རིང་སྐྱི་རེ་འཇིགས།། གནས་རིགས་དྲུག་སྡུག་བསྔལ་ཡ་
རེ་ང་། རྒྱུ་ངན་པ་དུག་གསུམ་ལས་ངན་བསགས། དུས་ད་ལྟར་དམྱལ་བའི་ཡུལ་དུ་
འདོངས། ཞིང་དམྱལ་ཁམས་བཅོ་བརྒྱད་གནས་སུ་སྦྱོང་། ཟ་འདོད་ཚེ་མེ་མདག་
ཁ་རུ་བླུགས།། བཏུང་འདོད་ན་ཁྲོ་ཞུན་ཁོང་དུ་དབུལ། ཉལ་འདོད་ན་ལྕགས་སྲེག་
ཐང་ལ་སྒྲེ།། ལྡང་འདོད་ན་གསལ་ཤིང་རྩེ་རུ་བསྐྱོན། འགྲོ་འདོད་ན་མེ་འོབས་ནང་
དུ་བསྐྱུར།། སྲན་བཟོད་དཀའི་སྡུག་བསྔལ་མྱོང་ཐག་ཆོད། ལས་འདི་ལ་བསམ་
ན་ཁྱོད་རེ་འཕོངས། རྒྱུ་ཆགས་དབང་གིས་བསྐལ་བརྒྱར་ཡི་དྭགས་འཕོ།། གཞི་གཏི་
མུག་རྨོངས་པས་མུན་གླིང་བསྟིམ། གནས་ངན་སོང་སྡུག་བསྔལ་བཟོད་དཀའི་ལས།།
5



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དུས་ད་ལྟར་ཐོག་ཏུ་འབབ་ཐག་ཆོད། དེར་ཕན་ངེས་ཆོས་ལ་ཇི་ཙམ་མཆིས། ད་
འགྱོད་པའི་ཕྱིས་ས་བོན་རྒན་ཁྱོད། སྦྱིན་དགེ་ཚོགས་ཀྱི་རྒྱགས་ཕྱེ་མི་འདུག་གམ།།
ཚུལ་དཀའ་ཐུབ་ཀྱི་ཡན་ལག་མི་ཚང་ངམ། གོས་བཟོད་པའི་ཕུབ་ཆུང་མ་རལ་ལམ།།
གྲོགས་བརྩོན་འགྲུས་ཀྱི་རྟ་ཕོ་མ་སྣད་དམ།། གནས་བསམ་གཏན་གྱི་སྐུ་མཁར་མ་
ཞིག་གམ།། དོན་ཤེས་རབ་ཀྱི་དམག་མི་མ་སྟོར་རམ། དགྲ་བདག་འཛིན་གྱི་ཁོལ་
པོ་མ་བགྱིད་དམ། ད་དམྱལ་བའི་འགྲམ་གཞི་འདིང་བ་ཡི། ཕུག་རྣམ་སྨིན་གྱི་ལས་
ངན་བསག་གམ་ཅི།། ད་འགྱོད་ཀྱང་ལོང་ཁོམ་མེད་པ་རུ།། གནས་ཕ་རོལ་ཡུལ་དུ་
འགྲོ་དགོས་གདའ། ཞེས་ཟེར་བ་དང་། དེ་ལ་བདག་གིས་ཀྱང་ཅིས་ཀྱང་འཆི་དགོས་པར་འདུག་སྟེ། ད་
རུང་ཞུ་བ་ཞིག་ཕུལ་ན ལན་གཅིག་བཤོལ་ཐུབ་པ་ཙམ་མི་འབྱུང་ངམ་སྙམ་སྟེ། ཡང་འདི་སྐད་དུ་སྨྲས།།
སྤྱན་ཡར་གཟིགས་དབུ་ཡི་ཐད་ཀའི་ཀློང་། འཇའ་གོ་རེ་སྐོར་བའི་དབུས་དཀྱིལ་
དུ། ཕ་བླ་མ་འཛུམ་བག་འོད་ཀྱི་སྐུ།། ཡིད་མི་ལྡོག་དད་པའི་རྩེར་མཆོད་ནས། ཁྱོད་
འཆི་བདག་སུན་མའི་སྙན་ལམ་དུ།། སྤྲང་འཆི་ལ་བཤོལ་བའི་ཚིག་འདི་ཞུ། ང་སྤྲང་
རྒན་བློ་སྣ་རིང་ཆེས་པས། ཀུན་མི་རྟག་སྒྱུ་མའི་བོན་ཅན་དུ།། ཕུགས་རང་གཞན་
འཆི་བ་ངེས་བསམ་ཀྱང་། དུས་དོ་ནུབ་ཙམ་གྱི་དབང་མེད་པར།། དབུགས་རྒྱུ་བ་
ཙམ་ཡང་མི་ཁོམ་པར། ཁྱོད་འཆི་བདག་གི་སུན་མ་སླེབ་པ་འདི། དུས་ད་ལྟར་མིན་
པ་ཡིད་ལ་མེད།། སྤྲང་མདོ་མེད་ཀྱི་མདོ་དོན་འཆོར་ནས་གདའ།། ང་ཤེས་མེད་
སྣང་བར་ཡན་ཆེས་པས།། ཚེ་ཡན་ཆད་ཟས་ནོར་ངོམས་མེད་དུ།། རྒྱུད་རང་ཁེངས་
ཀྱི་གཞན་དོན་མ་གཏོགས་པར།། ཚུར་རང་རྒྱུད་རང་གིས་གདུལ་སྙམ་པའི།། རྒྱུ་
རྣམ་དཀར་དགེ་བ་སྒྲུབ་བསམ་དེ། དུས་དོ་ནུབ་མིན་པར་ངས་མ་དྲན།། ཁྱོད་འཆི་
བདག་ཕེབ་ཙ་ང་རེ་འགྱོད། དབུགས་བྱང་ཁོག་ཁེངས་པའི་སྨྲེ་སྔགས་ཤིག །སྲོག་
ཁ་ཁོང་ཕྱེས་པའི་སྙིང་སྟོར་ཞིག །ལུས་འགས་ལ་ཐུག་པའི་སྐྲག་བསྔངས་ཤིག །དུས་



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ད་ལྟར་སྤྲང་རྒན་མྱོང་གི་གདའ།། ཁྱོད་འཆི་བདག་གཤིན་རྗེ་སྐུ་ཚེ་རིང་། ད་ལན་
གཅིག་བོན་རྒན་ཕྱིས་འཇོག་འཚལ། ངས་ད་ཁོམ་བརྩིས་པའི་དགེ་བ་ཞིག །སྔར་
བསྒྲུབས་ལོར་བྱས་ཀྱང་དོན་མེད་དུ།། ལས་ཕལ་ཆེར་རྣམ་གཡེང་ངང་དུ་ཐལ།།
ད་ཕྱི་མར་ཕན་པའི་དགེ་སྦྱོར་ཞིག །ཡོད་དགོས་པར་མཆིས་ཏེ་མི་གདའ་བ།།
ལུས་མི་རྟག་གློ་བུར་མ་ཤེས་ཤིང་།། ལས་སྡིག་པའི་ཉེས་དམིགས་མ་མཐོང་གི།
རྒྱུ་འཁོར་བ་དང་དུ་བླང་བས་ཕུང་།། དུས་ད་ལྟར་བོན་རྒན་སྐྱོ་སྟེ་གདའ། ད་ལན་
གཅིག་འཆི་ལ་བཤོལ་ཐེབས་ན།། བོན་བློ་ལྡོག་རྣམ་བཞིས་རང་བློ་གདུལ། མ་འགྲོ་
དྲུག་རྫོགས་བྱང་ཐོབ་པར་སྨོན།། ཡུལ་དཀོན་མཆོག་གནས་བཞི་སྐྱབས་སུ་བཙལ།།
ཚོགས་རྣམ་གཉིས་རྫོགས་ཐབས་རྟག་ཏུ་བརྩོན།། སྔར་སྒྲིབ་གཉིས་སྟོབས་བཞི་ཚང་
པས་བཤགས། ལམ་ཐར་པ་བསྟན་པའི་སློབ་དཔོན་བཙལ། དུས་གཏན་གྱི་འདུན་
མ་མྱུར་དུ་བསྒྲུབ། དེ་གྲུབ་ནས་གདོད་གཅིག་ཕ་རོལ་འགྲོ །དུས་ད་ལྟར་བོན་རྒན་
འགྲོ་རྒྱུ་ལ།། ངས་བྱང་སེམས་མི་ཆུང་བཙས་ཀྱང་དགོས།། མདངས་ཚུལ་ཁྲིམས་
སྐྱེ་མཆེད་སྨིན་ཀྱང་དགོས།། སྦྱིན་དགེ་བའི་རྒྱགས་ཕྱེ་བརྡུང་ཡང་དགོས། གོས་
བཟོད་པའི་གོ་ཆ་ཚེམ་ཡང་དགོས།། གྲོགས་བརྩོན་འགྲུས་རྟ་ཕོ་བཙལ་ཀྱང་དགོས།།
གནས ས་བསམ་གཏན་མཁར་དཔེ་བརྩིགས་ཀྱང་དགོས། མཚོན་ཤེས་རབ་རལ་གྲི་
ཕྱུང་ཡང་དགོས། དགྲ་བདག་འཛིན་རྩ་བ་བཅད་ཀྱང་དགོས། ཁྱོད་འཆི་བདག་
གཤིན་རྗེ་སྐུ་ཚེ་རིང་། དུས་དེ་བར་འཆི་ལ་བཤོལ་ཐུབ་མཛོད།། ཅེས་སྨྲས་པས། ཡང་མི་
ནག་དེས་ཕྱི་ལ་འདི་སྐད།། ཁྱོད་འཆི་ལ་འཇིགས་པའི་ཆོས་པ་མཚར། རྒྱུ་འཁོར་བ་དང་ལེན་
བྱ་བཏང་མཚར།། ནོར་ཞེན་ཆགས་ཆེ་བའི་རྣལ་འབྱོར་མཚར།། རང་གར་འགྲོ་
མི་ཤེས་འཕོ་འདེབས་མཚར།། སེམས་རང་ངོ་མ་འཕྲོད་ངོ་སྤྲོད་མཚར།། ལས་རང་
དོན་ཕུགས་བཅུག་གཞན་དོན་མཚར།། དོན་རང་ལ་མེད་པའི་ཆོས་བཤད་མཚར།
?



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བློ་ཆོས་བརྒྱུད་མ་སྤང་དགེ་སློང་མཚར།། ལས་འདུ་འཛི་མང་བའི་དབེན་པ་མཚར།།
མཚར་སྣ་དགུ་ཚང་བའི་བོན་རྒན་ཁྱོད། སྐབས་འཆི་བའི་དུས་སྟེང་མ་སླེབ་ཀྱང་།།
དུས་རྟག་ཏུ་ངེས་མེད་རྣམ་བཞིའི་ཚུལ། ཡིན་ངེས་པར་འདི་ལ་ལེགས་པར་སོམ།།
གཟོད་གདོད་གཅིག་འཆི་བདག་གན་དུ་འདོངས། ཁྱོད་ཤེས་མེད་བློ་སྣ་རིང་ཆེས་པས།
ང་བློ་གྲོས་གསལ་བའི་མི་ཆུང་དེ།། དུས་ད་ལྟར་འཆི་བདག་གཟུགས་སུ་བསྟན།
ད་ཀུན་གཞི་སྟོང་པའི་ཀློང་དུ་འགྲོ །ཚིག་དེ་ཀུན་རྒྱུད་ལ་ངེས་པར་གྱིས། ཞེས་ཟེར་ནས་
རང་བཞིན་གྱི་ངང་དུ་ཡལ་ནས་སོང་། ངས་ཀྱང་དེ་སྔ་ནི་རྣམ་གཡེང་དང་ལེ་ལོའི་དབང་དུ་ཐར་ཟིན། ད་ནི་ཚེའི་ལྷག་
མ་ཅུང་ཟད་ཅིག་ཡོད་པ་འདི་ལ་སྙིང་ལ་རུས་པ་བཅུག་ནས་བློ་སྣ་ཞིག་མ་བཟུང་ན། དགྲ་འཆི་བདག་གཤིན་རྗེའདིའང་
ནམ་སླེབ་ཆ་ནི་མི་འདུག་པར། མ་ཟད་དོ་ནུབ་རང་ལའང་མི་འབྱུང་བའི་ངེས་པ་མེད་པས། ད་ནི་སྔ་བསམ་ཕྱི་མནོས་
མེད་པར་དགེ་བ་ཡང་དག་མི་བསྒྲུབ་རེ་སྙམ་པའི་ངོས་ནས་རང་ལ་རང་གིས་བསྐུལ་འདེབས་ཀྱི་ཚིག་འདི་སྤེལ་ལོ།།
ཕ་མཚན་ལྡན་བླ་མ་འོད་དཀར་འཆང་། ཐུགས་བྱམས་བརྩེའི་བསིལ་འོད་
འདིར་སྤྲོས་ལ། བུ་བློ་རྨོངས་མགོ་འཐུམ་ཀུཎྜ་པ། ཡིད་མཉེན་ལྕུག་གི་འདབ་བརྒྱ་
དགྲོལ་དུ་གསོལ། ད་བཟོད་དཀའི་སྡུག་བསྔལ་འབེབས་པའི་ཞིང་། གནས་རིགས་
དྲུག་འཁོར་བའི་གྲོང་ཁ་འདིར།། དུས་ཐར་མེད་གཏན་དུ་འཁོར་འཁོར་ནས།།
ལས་ཟིན་མེད་བྱ་བ་བྱས་བྱས་ནས།། སྡུག་མཐའ་མེད་ལས་ཀྱིས་མནར་མནར་ནས།།
རྒྱུ་མ་རིག་འཁྲུལ་པས་བཅིངས་བཅིངས་ནས།། དུས་ད་ནི་སྤྲང་རྒན་སྐྱོ་སྟེ་གདའ།།
རྟེན་དལ་འབྱོར་མི་ལུས་ཐོབ་ལུགས་ཀྱི།། བོན་གཡུང་དྲུང་བསྟན་དང་མཇལ་ལུགས་
ཀྱི།། ལས་གང་བྱས་རང་དབང་ཡོད་ལུགས་ཀྱི།། སྔོན་བསོད་ནམས་བསགས་པའི་
འབྲས་བུ་འདྲ། ཚུལ་འདི་ལ་བསམ་གྱིན་རྙེད་དཀའི་ལུས།། ཐོབ་འདི་ནི་དོན་ཡོད་
མི་བྱེད་རེ། ཕྱི་སྣོད་ལ་དུས་བཞིས་འཕོ་འགྱུར་ཆེ། ནང་སེམས་ཅན་སྐྱེ་འཆིའི་འཁོར་
ལོ་བསྐོར། རྟེན་གློ་བུར་བཅོས་མེད་ཐོག་ཏུ་འབེབས།། ཚུལ་འདི་ལ་བསམ་གྱིན་
18



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
མི་རྟག་པ།། རྒྱུད་ལོང་མེད་བརྩོན་འགྲུས་མི་བསྐྱེད་རེ།། ཚུལ་མེ་འོབས་འདྲ་བའི་
འཁོར་བ་འདིར། རྒྱུད་དམྱལ་མེ་འབར་བས་བསྲེགས་བསྲེགས་ནས།། དུས་བསྐལ་
བརྒྱར་བཀྲེས་སྐོམ་མྱོང་མྱོང་ནས།། གཏན་ཐར་མེད་མུན་མཚོར་སྦྱོང་སྦྱོང་ནས།།
དགྲ་འཆི་བདག་ཁ་རུ་སོང་སོང་ནས། གཡུལ་འཐབ་རྩོད་ཕམ་རྒྱལ་བྱས་བྱས་ནས།།
རྒྱུད་རྣམ་གཡེང་ལེ་ལོས་ཁྱེར་ཁྱེར་ནས།། ཚུལ་འདི་ལ་བསམ་གྱིན་འཁོར་བའི་གནས།
དུས་ད་ནི་མི་འདོད་ཕྱིར་ཕྱག་འཚལ།། རྒྱུ་དུག་མེ་འདྲ་བ་མི་དགེའི་ལས། ཚོགས་
དཀར་དགེ་བ་བསྲེགས་པའི་མེ། ཡར་ཐར་པའི་རྒྱུན་ལམ་གཅོད་པའི་མཚོན།།
མར་ས་འོག་དམྱལ་བར་སྦྱོང་བའི་ལས།། སྲན་བཟོད་དཀའི་སྡུག་བསྔལ་འབེབས་
པའི་རྒྱུ། དེ་ཤེས་ན་རང་སྲོག་རང་བཅད་གཞི།། ཚུལ་འདི་ལ་བསམ་གྱིན་མི་དགེ་
བཅུ།། དུས་ད་ནི་གཏན་དུ་མི་སྤང་རེ།། རྒྱུ་ཆགས་ཞེན་རགས་པའི་ཟང་ཟིང་ནོར།།
ཆོག་མི་ཤེས་འཁོར་བའི་ས་བོན་ཞིག །ལས་ཐར་མེད་དམྱལ་བའི་གཏིང་ཕུལ་
ཞིག །ལམ་མཐོ་རིས་ཐར་པའི་སྒོ་འགེགས་ཤིག །རྒྱུ་ཀུན་འབྱུང་སྡུག་བསྔལ་འཛད་
མེད་གཅིག །ཚུལ་འདི་ལ་བསམ་གྱིན་སྡུག་བསྔལ་རྒྱུ།། དུས་ད་ནི་བསོག་འཇོག་
བྱེད་རེ་ཤི། རྒྱུད་རང་ཁེངས་དྲེགས་པའི་རང་བཅིང་ཅན། དོན་ཉམས་མྱོང་མེད་
པའི་ང་རྟོགས་ཅན། ཆོས་རང་དོན་མེད་པའི་གཞན་དོན་ཅན།། ཚེ་དལ་ཁོམ་མེད་
པའི་གྲོང་ཆོག་མཁན།། ཚུལ་འདི་ལ་བསམ་གྱིན་རང་ཉིད་ཕུང་།། ད་དཀོར་ནག་
རྒྱུག་འབྱམས་བྱེད་རེ་ཤི།། གནས་སྡུག་བསྔལ་ཁོར་ཡུག་གྲོང་ནག་ལ། ལས་རྣམ་
གཡེང་བྱ་བ་ཟིན་དུས་མེད།། རྒྱུ་ཉོན་མོངས་བག་ཆགས་འཛད་དུས་མེད།། རྒྱུད་
སྐྱོ་ཤས་ངེས་འབྱུང་འཁྲུངས་དུས་མེད། དོན་ཀུན་བཟང་དགོངས་པ་འཆར་དུས་
མེད་། ཚུལ་འདི་ལ་བསམ་གྱིན་སྲིན་པོའི་གྲོང་། གནས་དེ་ལ་ཕྱི་མིག་བལྟར་རེ་ཤི།།
ཚུལ་འཁོར་བ་འདྲ་བའི་གྲོང་དགོན་དེར།། རྒྱུ་ཆགས་སྡང་ཉོན་མོངས་འཕེལ་བའི་
19



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གནས། ལས་འདུ་འཛིའི་བྱ་བཞག་མང་བའི་གནས།། མི་ཤེས་མེད་རང་ཆུས་ཕུང་
བའི་གནས།། རྒྱུ་དགེ་བ་ལེ་ལོས་ཁྱེར་བའི་གནས། ཚུལ་འདི་ལ་བསམ་གྱིན་རང་
དོན་སྟོར།། ད་རྣམ་གཡེང་འཁོར་དགོན་བསྟེན་རེ་ཤིཀ དོན་རང་རྒྱུད་མ་གྲོལ་མཁས་
རློམ་ཅན།། ཉམས་མྱོང་དུ་མི་དགོས་བཤད་པ་མང་།། རྒྱུད་ཉོན་མོངས་འཕེལ་བའི་
བརྩོད་པ་བསླང་།། རང་མཁས་འདོད་གཞན་ལ་སྨོད་དགོས་འབྱུང་།། ཚིག་ཟིན་
པ་མེད་པར་དཔེ་ཁར་འགྲིམས།། ཚུལ་འདི་ལ་བསམ་གྱིན་ཐ་སྙད་མཁན། རྒྱུད་
དྲེགས་པའི་མཁས་པ་བྱེད་རེ་ཤི། དོན་བྱང་ཆུབ་ལམ་སྟོར་རྣམ་གཡེང་ཅན།།
ལག་ཟིན་མེད་བྱ་བས་མི་ཚེ་འཛད།། ངག་འཛད་མེད་སྨྲ་བས་ཆགས་སྡང་སྐྱེ།
ཡིད་དོན་མེད་བསམ་པས་སེམས་དོན་སྟོར། ལས་བག་མེད་སྤྱོད་པས་སྡོམ་ཁྲིམས་
འཆལ། ཚུལ་འདི་ལ་བསམ་གྱིན་འཁོར་བའི་ལས།། ད་དོན་མེད་བྱ་བ་བྱེད་རེ་ཤི།།
མིག་ཡར་ལྟོས་དག་པའི་རི་སུལ་དུ། དཔལ་རྒྱལ་བ་སྲས་བཅས་གཤེགས་པའི་ཤུལ།།
ཕ་བླ་མ་གྲུབ་པ་ཐོབ་པའི་ས། ལམ་ཐར་པའི་ས་ལ་ཉེ་བའི་གནས། དཔལ་རྒྱལ་བས་
བསྔགས་པའི་རི་ཁྲོད་ཡོད། གནས་དེ་རུ་དགེ་སྦྱོར་ངང་གིས་འཕེལ། ལམ་ཕ་རོལ་
ཕྱིན་དྲུག་ངང་གིས་རྫོགས། རྒྱུ་ཉོན་མོངས་བག་ཆགས་ངང་གིས་འཛད།། ཉམས་
འོད་གསལ་ཁོར་ཡུག་ངང་གིས་འཆར། གནས་དེ་རུ་སྤྲང་རྒན་མྱུར་དུ་འདོངས།།
རྒྱུ་ཉོན་མོངས་སྐྱེ་འཕེལ་གྲོང་ནག་ཏུ། དུས་བསྐལ་པ་གསུམ་དུ་འབད་པ་བས།།
དོན་བླ་མེད་སྒོམ་པའི་རི་སུལ་དུ། ཕྱོགས་གོམ་གསུམ་བོར་བའི་བསོད་ནམས་ཆེ།།
དེ་རྒྱལ་བའི་གསུང་གིས་བསྔགས་པ་ཡིན།། སྐྱབས་མཐར་ཐུག་རྒྱལ་བའི་སྲས་གྱུར་
པའི།། ཕ་བཀའ་དྲིན་ཅན་གྱི་བླ་མ་བདུན། ཡིད་མི་ཕྱེད་དད་པའི་རྩེ་རུ་བཞུགས།།
དཔལ་རྒྱལ་བ་དངོས་བྱོན་བདེ་ཆེན་གླིང་།། ལམ་རིམ་གཉིས་ཀྱིས་སྣང་སེམས་ལྷ་
རུ་བསྟན།། རིག་འཛིན་པ་ནམ་མཁའ་གྲགས་པའི་དབང་། གནད་དྲུག་གི་གདམས་
20



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
པའི་ཕ་ནོར་ཕོག །ཕ་དབྲ་དཀར་གྱི་བརྒྱུད་པ་ཤེལ་བཞིན་མཚན།། དོན་སངས་
རྒྱུས་རང་གི་སེམས་སུ་བསྟན།། དཔལ་རྒྱལ་བའི་རྒྱལ་ཚབ་གཤེན་བསྟན་འཛིན།།
ཕྱི་སྤྱོད་ལམ་སོ་ཐར་སྒོ་རུ་བཅུག །ཐུགས་བྱམས་སྙིང་གི་ཕུལ་བྱུང་བདེ་ཆེན་འོད།།
ནང་སེམས་སུ་འགྲོ་དྲུག་མ་རུ་བསྟན།། གདུང་རབ་དཀར་གྱི་བརྒྱུད་པ་རཉྫའི་མཚན།།
སྔགས་སྨིན་དབང་གི་ཉེ་ལམ་བཏོད་དེ་ཐལ།། ཉམས་དོན་རྟོགས་ཀྱི་རྣལ་འབྱོར་
བསམ་ཡེ་པས། དོན་སྣང་སེམས་འོད་གསལ་ཀློང་གྲོལ་བྱས། དགོས་ཁོང་གི་བཀའ་
དྲིན་གཞལ་དུ་མེད། ཁོང་བཀའ་དྲིན་ཅན་གྱི་བླ་མ་བདུན།། དུས་ད་ལྟར་སྤྲང་པོའི་
སྤྱི་བོར་ནས།། འཇའ་ཁ་དོག་ལྔ་ཡི་གུར་དཀྱིལ་དུ།། ཞལ་འཛུམ་པའི་ངང་ནས་
བརྩེགས་མར་བཞུགས།། སྐྱབས་གཞན་དུ་མི་ཚོལ་བླ་མ་མཁྱེན། ལམ་འཇིགས་པའི་
སྐྱེལ་མ་བླ་མར་བཅོལ།། ནད་ནའང་སྨན་པ་བླ་མར་འབོད། སྤྲང་འཆི་ནའང་འཕོ་
འདེབས་བླ་མར་རེ། ལམ་ལོག་པའི་ལམ་མཁན་བླ་མས་མཛོད།། གེགས་གོལ་སའི་
འཕྲང་ལས་བླ་མས་སྒྲོལ། དོན་ལོག་པའི་མུ་མཐའ་བླ་མས་སོལ། སྤྲང་འཁོར་བའི་
འདམ་ལས་མ་ཐར་བས།། དུས་ད་ལྟར་བླ་མའི་ཐུགས་རྗེས་དྲོངས།། སྐྱབས་བསླུ་
མེད་མཐར་ཐུག་དཀོན་མཆོག་གསུམ།། དོན་ངོ་བོ་གཅིག་དྲིལ་བླ་མ་རྗེར།། ལུས་
བ་སྤུ་གཡོ་བའི་གདུང་ཤུགས་ཀྱིས།། སེམས་མི་ལྡོག་དད་པ་རབ་བསྐྱེད་དེ།། བུ་མོས་
པ་ཅན་གྱིས་གསོལ་བཏབ་ཚེ། ཁོང་ཐུགས་རྗེར་བཏང་འབྲལ་ཡོད་མི་སྲིད། གནས་
མི་མེད་ལུང་སྔོན་བསམ་གཏན་ཁྲོད།། མདངས་འཁྲི་ཤིང་བལྟ་ན་སྡུག་གི་ཚལ།།
གྲོགས་བྱིའུ་ཆུང་གི་བསྟོད་དབྱངས་འབྱིན་ས་དེར། སྤྲང་འཁྲུལ་སྣང་རྨི་ལམ་བག་
ཙམ་ལ།། ཚིག་དེ་སྐད་རིག་པའི་ལོ་ཙཱས་བསྒྱུར།། དོན་ལམ་གྱི་སྐུལ་འདེབས་ཚིག་
གི་ཕྲེང་།། རྒྱུད་སྐྱོ་ཤས་ངེས་འབྱུང་སྲད་བུ་ལ།། རང་གཞན་ཕན་བློ་ཡིས་བརྩོན་
ཏེ་བརྒྱུས།། དོན་ངེས་ཤེས་རྡུལ་ཙམ་མེད་པ་ཡི།། ཚིག་མཐོ་རུ་རློམ་པའི་མངྒ་ལ།།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པར་
གྲོགས་སྙིང་དང་འདྲ་བའི་ཤེས་མཆོག་དང་། རྒྱུད་སྐྱོ་ཤས་ལྡན་པའི་སྦྱིན་རྒྱལ་ནས།།
འདི་བྲིས་ཤིག་གསུངས་པ་ཡིད་ལ་གཅགས།། བརྡས་མཚོན་པའི་གཏམ་དེ་ལྡེམ་
རྐྱང་གི། ཚིག་རྫོབ་པོ་ཆེར་བྱས་གྲོགས་ལ་མངགས།། སྤྲང་ང་ལ་མ་བརྟག་རང་དང་
བསྟུན།། ཚིག་སྙན་སྙན་དུམ་རེ་དོན་ལ་གཞིག །གཏམ་འཐད་འཐད་དུ་འདྲ་ན་
ཡིད་ལ་འཆང་། དེ་མི་དགོས་དུ་མཐོང་ན་བཞག་པས་ཆོག །རྫུན་རྔམ་པོ་ཆེར་སོང་
བ་མཐོལ་ལོ་བཤགས།། དེ་སྲིད་ཀྱི་འཕེལ་བའི་རྣམ་དཀར་དགེ །ཀུན་རྫོགས་བྱང་
ཐོབ་པའི་ཆེད་དུ་བསྔོ།།
དྲི་མེད་པད་དཀར་གེ་སར་གསར་པའི་རྩེར།། ཉ་གང་ཟླ་བ་རྒྱས་པའི་གདན་
སྟེངས་སུ། ལྷ་གཅིག་བླ་མ་འོད་དཀར་གནས་འཛིན་ལ། ལྡེམ་དགོངས་མེད་པ་
སྙིང་ནས་སྐྱབས་གཅིག་ཞུ། ལམ་ཞུགས་བྱང་ཆུབ་དད་མོས་སྐལ་བཟང་ཁྱེད།།
ཡང་དག་ཐར་པའི་བྱང་ཆུབ་བསྒྲུབ་པ་ལ། འདི་ལྟར་དགོས་ཀྱི་ཐུགས་ལ་དགོངས་
མཛོད་དང་། རྒྱལ་འཕགས་གོང་མའི་བཀའ་ལུང་འདི་ལྟར་ལགས། ཐོག་མ་འཁོར་
བར་བདེ་མེད་སྡུག་བསྔལ་ཞིང་། ནམ་ཡང་ཟད་དང་ཟིན་པའི་མཐའ་མེད་པར།།
ངེས་པར་གྱུར་པ་འདི་ལ་རབ་སྐྲག་ནས། ཡང་དག་བྱང་ཆུབ་ལམ་ལ་འཇུག་པ་སྟེ།
བཟོད་དཀའི་ངན་སོང་གནས་གསུམ་སྡུག་བསྔལ་འདི།། ནམ་ཞིག་ལུས་ཀྱིས་མྱོང་
པ་མི་དགོས་དང་། ད་ལྟར་སེམས་ལ་དྲན་ན་སྙིང་རྩ་འདར། བསམ་ན་འདི་ལས་
འཇིགས་པ་ཡོད་རེ་ཀན།། རེ་ཞིག་ལྷ་མི་བདེ་བ་ལྟར་གནས་ཀྱང་། འདི་ནི་མི་བདེན་
རྨི་ལམ་བཞིན་དུ་ངེས།། ནམ་ཞིག་ངན་སོང་གནས་སུ་ཕྱིས་འགྲོ་བས། སྡུག་བསྔལ་
ལས་ནི་བདེ་བ་འགའ་ཡང་མེད།། དེ་ཕྱིར་འཁོར་བའི་གནས་ལ་བདེ་མེད་པར།།
ནམ་ཡང་ཟིན་མེད་སྡུག་བསྔལ་རང་བཞིན་དུ།། བཟོད་དཀའ་གྱུར་པ་འདི་ནི་རབ་
ཤེས་ནས།། ཡང་དག་ཐེག་གསུམ་ལམ་ལ་འཇུག་པ་ལགས།། དེ་ནས་སྡུག་བསྔལ་
32



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
་ལས་ཐར་འདོད་པ། སེམས་ཅན་ལུས་སུ་གྱུར་པ་སུ་ཡང་རུང་།། གང་ཡང་ཕ་མར་
མ་བྱས་སུ་ཞིག་ཡོད། འདི་རྣམས་དོན་དུ་སངས་རྒྱས་ཐོབ་འདོད་དགོས།། བར་
དུ་སྒོ་གསུམ་གཡེང་བས་ཁྱེར་མི་བྱ། དྲན་དང་ཤེས་བཞིན་གཉིས་ཀྱིས་སེམས་བཟུང་
ནས།། རྣམ་དཀར་དགེ་བ་ཆུང་དང་ཆུང་ནས་བསྒྲུབ། སྡིག་པ་ཕྲ་ཡང་མི་བརྙས་
ཤིན་ཏུ་སྤངས། ཐ་མ་འགྲོ་ཀུན་ཕ་དང་མར་ཤེས་ནས།། དེ་རྣམས་དོན་དུ་སངས་
རྒྱས་ཐོབ་འདོད་ཀྱིས།། རྣམ་དཀར་དགེ་བ་དེ་ཡི་ཕྱོགས་སུ་བསྔོས། འཁོར་གསུམ་
དམིགས་པ་མེད་པའི་རྒྱས་ཡང་གདབ།། དེ་ལྟར་ཐོག་མཐའ་བར་དུ་དགོས་པའི་བོན།།
ཡང་དག་འདི་དང་མ་འབྲེལ་དགེ་བ་གང་། བྱས་ཀྱང་མངོན་མཐོ་ལྷ་མིའི་གོ་འཕང་
ལས། ངེས་ལེགས་རྣམ་མཁྱེན་ཐོབ་པར་མ་ཡིན་ནོ།། ནམ་ཡང་སྡིག་པ་སྡུག་བསྔལ་
རྒྱུ་ཡིན་པས།། ཉེས་པ་ཅུང་ཟད་རེས་ཀྱང་དམྱལ་བར་སྦྱོང་། ཆུང་ངུའང་བརྙས་
པར་མི་བྱ་ཤིན་ཏུ་སྤོངས།། ངེས་པར་རང་དོན་ཡིན་ནོ་ཤེས་པར་མཛོད། གང་ཞིག་
གཉེན་ལ་ཆགས་ཤིང་དགྲ་ལ་སྡང་། བར་མར་གྱུར་རྣམས་གཏི་མུག་ཁོ་ནའི་ངང་།།
མཐོ་ལ་དོགས་སེམས་དམའ་ལ་རང་ཁེངས་ནས། ཅི་སྤྱོད་ཉོན་མོངས་ལས་སུ་འགྲོ་
སྙམ་སྟེ། ལུས་ཀྱི་སྲོག་གཅོད་རྐུ་དང་བུད་མེད་སྤྱད། ངག་གིས་རྫུན་དང་ཚིག་རྩུབ་
ངག་འཁྱལ་དབྱེན།། ཡིད་ཀྱི་བརྣབ་སེམས་གནོད་སེམས་ལོག་པར་ལྟ། རྩབ་འདི་
ལས་འདུས་པས་གང་ཐུབ་སྤོངས།། ད་ལྟར་ཟས་ནོར་ལོངས་སྤྱོད་ཆེར་བསགས་
ཀྱང་།། རང་ཉིད་མི་རྟག་ཕ་རོལ་འཆི་དགོས་ཀྱི། འཆི་བའི་རྗེས་སུ་མི་འབྲང་ཡིད་
ཆེས་ན།། འདི་ལ་གཞིག་ཅིང་བློ་ཡིས་ཐོངས་པར་མཛོད།། ནམ་ཞིག་འཆི་ལ་ཐུག་
པའི་དུས་བྱུང་ཚེ། ནོར་ལ་ཆགས་མེད་བློ་ཡིས་མི་ཐོང་གི༎ སླར་ལ་འཁོར་བར་ལྟུང་
བའི་རྒྱུ་ཡིན་པས། ལོངས་སྤྱོད་ཡི་དྭགས་ནོར་བཞིན་འཆང་མ་མཛོད།། མདོ་མེད་
བོན་འཁྱམས་གཏམ་ལ་ཡིད་ཆེས་ན། ད་ལྟར་རང་དབང་རང་ལ་ཡོད་དུས་འདིར།།
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མ་ཆགས་ཆགས་མེད་ལོངས་སྤྱོད་དགེ་ཕྱོགས་ཐོངས།། ངེས་པར་སྙིང་གཏམ་ཡིན་
ནོ་གོ་བར་མཛོད།། སྙིང་ནས་ཐར་པར་འདོད་པའི་བློ་ཡོད་ན།། རྣམ་དཀར་དགེ་
བ་ཁ་ལག་ཞོར་དུ་འབྱུང༌།། སྒོ་གསུམ་རྣམ་གཡེང་མ་བཏང་གྲོགས་པོ་ལགས།།
འདིར་སྒྲུབ་ཕྱི་མར་མངོན་འོང་ཡིད་ཆེས་མཛོད།། ཕ་རོལ་ཕྱི་མར་དགོས་པའི་དོན་
འགྲུབ་ན། ད་ལྟའི་ཚེ་འདི་གང་ལྟར་ཡིན་ཀྱང་ཉན། སྐབས་ཙམ་ཚེ་འདིར་མ་ཆགས་
བློ་བསྐྱེད་དང་།། ཕྱི་མའི་བདེ་སྡུག་རང་གིས་བསྒྱུར་དུ་ཡོད། སུས་ཀྱང་རང་རྒྱུད་
རང་གིས་མི་བསྲེགས་ཀྱི། ནམ་ཡང་རང་སེམས་རང་ལ་དཀར་ངེས་པས། དལ་
འབྱོར་ཐོབ་པའི་སྙིང་པོ་རྣམ་དཀར་དགེ། །སྙིང་ནས་བསྒྲུབ་པར་དགོས་ཀྱི་ཐུགས་
བཞེས་མཛོད།། དར་ཙམ་མི་ལུས་ཐོབ་པའི་སྐབས་ཙམ་འདིར།། རང་དོན་སྙིང་
པོ་ལྷ་ཆོས་མི་སྒྲུབ་ན། ནམ་ཡང་ལུས་འདི་མི་རྟག་འཆི་ངེས་ཀྱི།། ཕྱིས་ནི་འདི་འདྲའི་
དབང་དང་ལྡན་མི་འགྱུར།། འགྱུར་ཁུག་དབྱངས་དང་ལྡན་པའི་སྙན་ཚིག་དང་།
རྣམ་འགྱུར་འཇའ་ཚོན་རིས་ཀྱི་ལེགས་བཤད་སོགས།། འདི་ཙམ་ཚིག་ལ་མ་བལྟ་
བློས་གཞིག་དང་། ངེས་པར་སྙིང་གཏམ་མིན་རེ་བླ་མ་དཔང་།། མདོ་མེད་བོན་
འཁྱམས་རང་རྒྱུད་མ་ཁྲོལ་གྱི།། གཞན་ལ་འདི་འདྲ་གདམས་པ་ཤིན་ཏུ་དབེན།།
འོན་ཀྱང་གོང་མའི་གསུང་དང་མི་འགལ་བས།། སྤྲང་པོས་མཁས་འདོད་མ་ཡིན་
སྙིང་ཚིག་ཡིན། དེ་ལྟར་ཟོལ་གཏམ་མང་བའི་བསྐུལ་འདེབས་འདི།། དོན་སྟོར་
བློ་སྣ་མང་བའི་མངྒ་ལ།། བྱ་བཞག་ལས་ཁུར་མང་བའི་ཤུ་བྷཾ་གྱིས། ཨུ་ཚུགས་བསྐུལ་
བ་མང་ཕྱིར་ཤར་མར་བྲིས། ཅེས་གྲོགས་ཤུ་བྷཾ་གྱི་གསུང་དང་། སླར་ཡང་བཙུན་པ་གཡུང་དྲུང་བསྟན་
དབོང་ནས་ཡང་ཡང་བསྐུལ་ངོར་སྤྲང་མངྒའི་མིང་གིས་བྲིས་སོ།།
བཅོས་མེད་དད་པའི་པད་དཀར་བཞད་པའི་རྩེར།། འབྲལ་མེད་གདུང་ཤུགས་
འོད་ལྔའི་ཀློང་དཀྱིལ་དུ།། ཚད་མེད་ཐུགས་རྗེའི་བླ་མ་ཤེལ་བཞིན་མཚན། སྙིང་



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
མེད་སྤྲང་པོ་མོས་པས་གསོལ་བ་འདེབས།། རྣམ་གཡེང་ནད་ཀྱིས་ཟིན་པའི་སྤྲང་
པོ་ངས།། དོན་མེད་འདུ་འཛིའི་འབྲེལ་ཐག་མ་བཅད་ན།། འཁོར་བའི་བྱ་བཞག་
ལས་ལ་ཟིན་དུས་མེད།། ད་ནི་བྱར་མེད་གཅིག་ལ་དྲིལ་སྙིང་འདོད། རང་རྒྱུད་མ་
གྲོལ་གཞན་ལ་དགེ་བསྐུལ་མཁན།། རང་ཁེངས་དྲགས་པའི་ཉོན་མོངས་མི་ཐུལ་ན།།
ཇི་ཙམ་འབད་ཀྱང་གཤིས་ངན་གྲོལ་དུས་མེད།། ད་ནི་རང་རྒྱུད་རང་གིས་གདུལ་
སྙིང་འདོད། བག་མེད་གཏམ་ལ་དགའ་བའི་འདྲི་བཤད་མཁན།། འཛད་མེད་ངག་
འཁྱལ་སྨྲ་བ་མི་བཞག་ན།། ཆགས་སྡང་རྩོད་པའི་ཉོན་མོངས་ཞི་དུས་མེད།། ད་ནི་
མི་སྨྲ་ལྐུགས་པར་བྱེད་སྙིང་འདོད། འཁོར་གཡོག་གྲོགས་ལ་ཆགས་པའི་འགྲོགས་
འདྲིས་མཁན། གཉེན་འདུན་གདུང་བའི་བཤལ་ཐག་མི་བཅད་ན།། སུ་དང་འགྲོག་
ཀྱང་ཆོས་དང་འགལ་བའི་མི།། ད་ནི་རོགས་མེད་གཅིག་པུར་རྒུར་སྙིང་འདོད།།
འཛིན་ཆགས་མ་ཞིག་ནོར་ལ་ཞེན་ཆགས་ཅན། ཅི་ཡང་དགོས་མེད་རྒྱུད་ལ་མ་ཤར་ཚེ།
བག་ཆགས་འཁོར་བའི་ས་བོན་ཟད་དུས་མེད། ད་ནི་ཆགས་མེད་བྱ་བྲལ་བྱེད་སྙིང་
འདོད།། ཟ་འདོད་གྲོང་དུ་འཁྱམས་པ་
ས་པའི་གཞན་དོན་མཁན།། ངོམས་མེད་དཀོར་
ནག་བཟའ་བ་མི་བཞག་ན།། ལས་ཀྱི་སྒྲིབ་པ་འཐུག་པོ་འཛད་དུས་མེད། ད་ནི་སྤྲང་
པོ་རི་ལ་འཁྱམས་སྙིང་འདོད།། ནོར་ལ་ཆོག་མི་ཤེས་པའི་གསོག་འཇོག་མཁན།།
གང་མཐོང་བདག་ཏུ་བཟུང་བ་མི་བསྐྱུར་ན།། འཁོར་བའི་སྡུག་བསྔལ་འདི་ལས་
ཐར་དུས་མེད། ད་ནི་ཅི་མེད་སྤྲང་པོར་བྱེད་སྙིང་འདོད།། མཛེས་དགུ་ལུས་ལ་བགོ་
བའི་འཕྱོ་ར་ཅན།། བཟང་འདོད་གོས་ཀྱིས་བརྒྱན་པ་མི་བསྐྱུར་ན།། རྟག་ཏུ་སེར་
སྣའི་ལས་ངན་འཛད་དུས་མེད།། ད་ནི་གོས་མེད་གཅེར་བུར་དབྱུང་སྙིང་འདོད།
ལང་ཚོ་གཟུགས་ཀྱིས་བརྒྱགས་པའི་རང་ཁེངས་ཅན། ཞིམ་དགུའི་བཟའ་བཏུང་
རོལ་པ་མི་བསྐྱུར་ན།། ཉོན་མོངས་ཆགས་པའི་འདོད་སེམས་སྤང་དུས་མེད། ད་
25



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནི་ལྟོ་རྒྱུབ་སྤྲང་ལ་སྦྱར་སྙིང་འདོད། ཆགས་སྡང་ཞེན་པ་རགས་པའི་དགེ་སྒྲུབ་མཁན།
བརྩིགས་པའི་ཁང་བུ་བསྐྱུར་དུ་མི་འདོད་ནགང་སྒྲུབ་འཁོར་བའི་ལས་ལས་
འཕགས་མི་ནུས། ད་ནི་འཁྲུས་པའི་མཁར་ཁང་བསྒྱུར་སྙིང་འདོད། སྐྱིད་འདོད་
མལ་དུ་ཉལ་བའི་ཉམས་ལེན་མཁན།། རྟག་ཏུ་ལེ་ལོའི་དགྲ་དཔུང་མི་བཅོམ་ན།།
མལ་དགུའི་འབོལ་གདན་ཕིག་ཀྱང་ངལ་བའི་རྒྱུ།། ད་ནི་མི་ཉལ་བརྩོན་འགྲུས་བསྐྱེད་
སྙིང་འདོད། ཡུལ་དགུའི་སྐྱིད་ས་ཚོལ་བའི་རོ་སྙོམས་མཁན།། གང་བྱུང་སྡུག་བསྔལ་
ལམ་དུ་མི་སློང་ན། རྒྱལ་ཁམས་མཐའ་ནས་བསྐོར་ཀྱང་ངལ་བའི་རྒྱུ།། ད་ནི་མི་འགྲོ་
སྤྲང་པོ་ཉལ་སྙིང་འདོད། ཉམས་ལེན་དཔེ་ཁར་ཤོར་བའི་ཐོས་བསམ་མཁན།།
རང་རྒྱུད་ཉོན་མོངས་འདུལ་དུ་མི་མཁས་ན།། ཐེག་དགུ་བློ་ལ་ཆུད་ཀྱང་ངལ་བའི་རྒྱུ
ད་ནི་ཐོས་མེད་དོན་གཅིག་དྲིལ་སྙིང་འདོད།། ཟིན་མེད་བྱ་བ་མང་བའི་མངྒ་ཡིས།།
དོན་མེད་རྣམ་གཡེང་འདི་ལ་ཡིད་སྐྱོ་ནས། མི་མེད་དབེན་པའི་རི་ལ་སྙགས་འདོད་
ཀྱི།། ཁ་བཤད་རྐྱང་པའི་གཏམ་འདི་རང་ལ་བྱས།།
རྣམ་འདྲེན་རྒྱལ་བ་སྲས་བཅས་འདུས་པའི་སྐུ། མོས་པ་ཅན་ལ་ལྷག་པར་ཐུགས་
བརྩེ་བའི། སངས་རྒྱས་དངོས་བྱོན་དྲིན་ཆེན་བླ་མ་ལ། མི་ཕྱེད་དད་པའི་ངང་གིས་
གསོལ་བ་འདེབས།། ཁྱེད་ཉིད་ལྟ་སྣང་ཆོས་ཀྱིས་མ་གོས་པའི། སྙིང་ནས་ཡང་དག་
བྱང་ཆུབ་སྒྲུབ་དགོངས་ན།། ང་ཡི་བསམ་པ་བཟང་གིས་གསོལ་འདི་ད་
སྤྲང་པོ་གྲགས་འདོད་མ་ཡིན་སྙིང་གཏམ་ཡིན།། ཐོག་མེད་དུས་ནས་རིགས་དྲུག་
གཡང་སར་འགྲིམ། བཟོད་དཀའ་གྱུར་པའི་ལས་ངན་སྣ་ཚོགས་སྤྱོད། ད་ནི་འཁོར་
བ་འདི་ལ་ཡིད་ཕྱུང་ནས། ཐར་པ་དོན་གཉེར་གྱིས་ཤིག་སྙིང་གཏམ་ཡིན།། ཐར་
མེད་ལས་ཀྱིས་མནར་བའི་གྲོང་ནག་འདིར།། གང་ནས་བསམ་ཀྱང་སྡུག་བསྔལ་
འབའ་ཞིག་ཏུ། ད་དུང་བདེ་བར་མཐོང་འདི་སྙིང་རེ་ན། འཁོར་ངན་འབྲེལ་ཐག་
26



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཆོད་ཅིག་སྙིང་གཏམ་ཡིན།། ཅི་ཡང་བདེན་མེད་ཡིན་གྱི་ཞེན་ཆགས་སྐྱུངས།།
གང་ཡང་མི་རྟག་ངེས་ཀྱི་འཁོར་ངན་བསྐྱུར།། སུས་ཀྱང་མི་ཕན་ངེས་ཀྱི་གཅིག་པུར་
སྡོད། བློ་ཐག་ད་ལྟར་ཆོད་ཅིག་སྙིང་གཏམ་ཡིན།། མཐོ་ཡང་རང་ལ་མི་ཕན་ཀུན་
དང་འགྲས།། མཁས་ཀྱང་རང་རྒྱུད་མི་ཁྲོལ་རྩོད་པ་འཕེལ། འབྱོར་ཡང་ནོར་གྱིས་
མི་འཚོ་སྡུག་བསྔལ་རྒྱུ། ཅི་ཡང་དགོས་པ་མེད་ཀྱི་སྙིང་གཏམ་ཡིན། ཚེ་ལ་ངེས་པར་
མེད་ཀྱི་དབེན་པར་བསྟེན།། ནམ་འཆི་ཆ་ཡང་མེད་ཀྱི་འཆི་ཆོས་གྱིས། འཆི་རྐྱེན་
གློ་བུར་ཡིན་གྱི་བློ་སྣ་བསྟུང་།། དལ་འབྱོར་སྟོང་བསྐོར་མ་ཤོར་སྙིང་གཏམ་ཡིན།།
འཆི་བ་མངོན་དུ་ཤེས་ཀྱང་བློ་ཐག་རིང་། ནམ་ཕུགས་མི་རྟག་ངེས་ཀྱང་འདུག་ཆུས་
གཟབ།། ད་དུང་ཆོས་པ་རྣམ་དག་ཡིན་སྙམ་བྱེད།། འཆི་དགོས་བསམ་པ་མ་རིང་
སྙིང་གཏམ་ཡིན།། གང་བསམ་འགྲུབ་དུས་མི་འོང་འཁྲུལ་པའི་བློ། བསམ་དོན་
ཐོག་ཏུ་མི་ཁེལ་སྡུག་བསྔལ་རྒྱུ། མདོ་མེད་དྲན་བསམ་མང་བས་དོན་དང་རིང་།
བསམ་པའི་བློ་སྣ་མ་མང་སྙིང་གཏམ་ཡིན། འཁོར་བའི་ལས་ནི་ཆུ་ཡི་རི་མོ་འདྲ།
གཅིག་རྗེས་གཅིག་སླེབ་ནམ་ཡང་ཟིན་དུས་མེད།། ངལ་བ་དོན་མེད་སྤྱོད་འདི་འཁྲུལ་
པའི་བློ། རྣམ་གཡེང་བྱ་བ་སྤོངས་ཤིག་སྙིང་གཏམ་ཡིན། ཉེས་པ་ཀུན་གྱི་གཞི་མ་
ལོངས་སྤྱོད་ནོར།། ཇི་ཙམ་འབྱོར་ཡང་འདོད་པ་ཕྱི་ཕྱིར་མང་།། དགོས་དགུ་ཚང་
ཡང་ད་དུང་ཆོག་ཤེས་མེད།། ལོངས་སྤྱོད་སྡིག་ནོར་མ་བསག་སྙིང་གཏམ་ཡིན།།
དགེ་སྦྱོར་བག་རེས་རང་རྒྱུད་ཕྱི་ཕྱིར་གྱོང་།། སྡོམ་པ་སྣ་རེས་གྲལ་གྱི་མཐོ་སར་
འཁྱམས།། ཡོན་ཏན་གཅིག་མེད་རྟག་ཏུ་བཟང་པོར་རློམ།། གཞན་ལས་མཐོ་སྣང་
མ་ཆེ་སྙིང་གཏམ་ཡིན། བོན་དང་ཆོས་ལ་རིས་སུ་མ་ཆོད་པར། གང་ཡང་ཡང་དག་
དོན་དུ་གཅིག་པས་ན། གང་ནས་ཞུགས་ཀྱང་སངས་རྒྱས་བསྟན་པ་ལ།། ཐོས་ཆུང་
བློ་ཡིས་མ་ཕྱེ་སྙིང་གཏམ་ཡིན།། དང་པོ་དཀོར་ཟས་བག་རེས་ངོམས་པར་སླ།།
27



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བར་དུ་རང་གི་དགེ་བློའི་རྩ་བ་ཆད། ཐ་མར་དཀོར་ཟན་བླ་མ་ངོམས་དུའང་མེད།།
ཟ་འདོད་གྲོང་དུ་མ་འཁྱམས་སྙིང་གཏམ་ཡིན།། དང་པོ་ཆོས་པ་ཡིན་གྱི་དགོས་མེད་
ཟེར། བར་དུ་གང་བྱུང་བླངས་ཤིང་མགུ་བར་དཀའ། ཐ་མར་ཟས་ནོར་རྒྱུད་ནས་
འཐབ་རྩོད་སློང་། དེ་འདྲའི་མཚང་རྟགས་མ་བཏོན་སྙིང་གཏམ་ཡིན།། ད་ལོར་
དགེ་བྱེད་ཡིན་ཟེར་རི་ལ་བསྟེན།། ལོ་གསུམ་གཞན་ལ་དོགས་ནས་མི་ངོ་བསྲུང་།།
ཐ་མར་ངོ་ཚ་མེད་པར་གྲོང་དུ་འཁྱམས། དེ་འདྲའི་ཆོས་པ་མ་བྱེད་སྙིང་གཏམ་ཡིན།
མི་མེད་ལུང་སྟོང་དབེན་པའི་གནས་ཉིད་དུ།། ཕྱིན་པར་ཙམ་གྱིས་ཉོན་མོངས་ངང་
གིས་ཆུང་། ཉམས་དང་རྟོགས་པའི་ཡོན་ཏན་ཤུགས་ཀྱིས་འཕེལ། མི་ཚེ་རི་ལ་སྐྱོལ་
ཞིག་སྙིང་གཏམ་ཡིན།། རྟག་ཏུ་འགྲོ་ཀུན་ཕ་དང་མར་ཤེས་ནས། དེ་དོན་སངས་
རྒྱས་ཐོབ་པར་བྱ་སྙམ་པ། བཅོས་མིན་སེམས་ཀྱི་དཀྱིལ་ནས་རབ་བསྐྱེད་དེ།།
བྱང་ཆུབ་སེམས་མཆོག་སྐྱེད་ཅིག་སྙིང་གཏམ་ཡིན། གང་ཞིག་འཁོར་བའི་འཇིགས་
ལས་སྐྱོབས་བྱེད་པ། ཀུན་གྱི་མཆོག་གྱུར་རིན་ཆེན་རྣམ་གསུམ་ལ། ཡིད་ཆེས་དྭངས་
བའི་དད་པ་བརྟན་པོ་ཡིས། འདི་ཕྱིའི་བློ་གཏད་ཟུངས་ཤིག་སྙིང་གཏམ་ཡིན།།
རང་གི་དྲིན་ཐོབ་རྩ་བའི་བླ་མ་དེ། བཀའ་དྲིན་སངས་རྒྱས་ལས་ཀྱང་ལྷག་པས་ན།།
གདུང་ཤུགས་བ་སྤུ་གཡོ་བའི་ཕྱག་རྒྱ་བཅས།། རྒྱུན་དུ་གསོལ་བ་ཐོབ་ཅིག་སྙིང་གཏམ་
ཡིན།། འདི་ལྟར་འཁོར་བ་འདས་པ་ཐབས་ཅད་ཀུན།། རང་གི་སེམས་ཀྱིས་བྱས་
པ་ཁོ་ན་གསུངས།། སེམས་འདི་རྟོགས་ན་སངས་རྒྱས་ལོགས་ན་མེད། རང་སེམས་
ཁོ་ནར་ཉམས་ལེན་སྙིང་གཏམ་ཡིན།། སེམས་ཞེས་བྱ་བ་དྲན་བསམ་མཁན་པོ་ལ།།
ཅེར་གྱིས་བལྟས་པས་མཐོང་པའི་ཡུལ་མེད་པ།། སྟོང་པས་སྟོང་པ་མཇལ་བའི་ངང་
ཚུལ་ཅན།། ཡེངས་མེད་རྒྱུན་དུ་སྐྱོང་བ་སྙིང་གཏམ་ཡིན།། ཕར་ལ་མ་བལྟ་ལྟ་མཁན་
ཉིད་ལ་ལྟོས།། བལྟ་མཁན་ཉིད་ལ་བལྟས་པས་སྟོང་པར་མཐོང་། སྟོང་ཉིད་མཐོང་
28



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
དུ་མེད་དེ་སེམས་ཀྱི་གཤིས།། བརྗོད་མེད་དོན་ལ་གནས་པ་སྙིང་གཏམ་ཡིན།། མ་
བཅོས་ངང་དུ་གནས་པ་གནས་པ་ལ།། དེ་ལས་དྲན་རྟོག་གཡོ་བ་འགྱུ་བའོ། །དེ་ཉིད་
ངོ་བོ་སྐྱོང་ཤེས་རིག་པ་སྟེ། དེ་གསུམ་གཅིག་ཏུ་དྲིལ་བ་སྙིང་གཏམ་ཡིན།། དེ་ཡང་
དོན་དུ་དྲིལ་ན་རང་བཞིན་གྱི།། གནས་ལུགས་མ་བཅོས་དྲན་པའི་རྒྱུན་སྐྱོང་དང་།།
ཁྱད་དུ་གནས་འགྱུ་ངོས་ཀྱིས་བཟུང་མི་དགོས།། རིག་པས་ཤུགས་ཀྱིས་ཕྱེད་འོང་
སྙིང་གཏམ་ཡིན།། བྱར་མེད་གཞི་རྩ་བྲལ་བའི་ལྟ་བ་ལ།། ཞེན་མེད་ངང་གི་གནས་
པ་སྒོམ་པ་སྟེ། དེ་དང་མི་འབྲལ་ཤུགས་འབྱུང་སྤྱོད་པའོ། །དེ་ཉིད་མངོན་གྱུར་འབྲས་
བུ་སྙིང་གཏམ་ཡིན། ལྟ་བ་མཐོང་དུ་མེད་ཀྱི་སྟོང་ཉིད་ངང་། སྒོམ་པ་དམིགས་པ་
མེད་པའི་ངང་གནས་ཡིན། སྤྱོད་པ་འཛིན་མེད་རྒྱ་ཡན་ལྷུགས་པ་ལ། དེ་གསུམ་
ཐ་དད་མི་བྱ་སྙིང་གཏམ་ཡིན། ལྟ་བ་ཞེན་མེད་ཡུལ་ལས་འདས་པར་གཅེས།།
སྒོམ་པ་དམིགས་མེད་བློ་ལས་འདས་པར་གཅེས།། སྤྱོད་པ་རང་བཞིན་དོན་དང་
ལྡན་པར་གཅེས།། ལྟ་སྒོམ་གཅིག་ཏུ་དྲིལ་བ་སྙིང་གཏམ་ཡིན།། རང་སེམས་མི་སྒྲུབ་
རང་ལ་རང་ཆས་ལ། སྣང་བ་མི་སྤྱང་རིག་པའི་རང་གདངས་ཡིན།། སྣང་སེམས་
དབྱེར་མེད་གསལ་སྟོང་ཟུང་འཇུག་ཉམས།། ཞེན་མེད་ངང་གིས་སྐྱོང་བ་སྙིང་གཏམ་
ཡིན།། མདོར་ན་ད་ལྟའི་ཤེས་རིག་རང་གསལ་འདི། གང་ཡང་བདེན་པར་མ་གྲུབ་
ངོ་བོ་སྟོང་།། འདི་ཉིད་ཐད་ཀར་སྐྱོང་དང་སྣང་བ་ཀུན།། འཛིན་མེད་ངང་གིས་གྲོལ་
བ་སྙིང་གཏམ་ཡིན། དེ་མིན་སེམས་ཀྱི་འགྱུ་རྟོག་མ་ཆོད་པས། དེ་བཞིན་ལམ་པའི་
རྟོགས་ཚད་འདྲི་མི་ནུས།། རྟག་ཏུ་བོན་ཆོས་རིས་མེད་ཉམས་ཅན་ལ།། ཞུ་འབུལ་
རྩགདར་བཅད་པ་སྙིང་གཏམ་ཡིན། དེ་ཡང་རང་གི་སེམས་ལ་བརྟག་དཔྱད་དང་།
རྟག་ཏུ་རང་ཆེ་དྲེགས་པས་རྒྱུད་ཁེངས་ནས།། དུག་ལྔ་སྔར་བས་བག་ཙམ་མ་ཆུང་བར།
ཟས་ནོར་འཁོར་ལ་ཆགས་ཞེན་ཆེ་འདུག་ན། ཆོས་དེས་རང་གི་སེམས་ལ་མ་ཕན་པས།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དེ་ལ་ཡང་དག་དོན་ནི་མེད་པར་ངེས། འདི་འདྲའི་ཉོན་མོངས་སེམས་ཀྱིས་མ་གོས་ན།
གང་ལྟར་བྱས་ཀྱང་དགེ་བ་ལས་མེད་པས། རང་རྒྱུད་འདི་ལ་དཔྱད་པ་ཡང་ཡང་ཞུ།
ཞེས་པའང་གྲོགས་པོ་སྐལ་བཟང་ཚེ་བརྟན་གྱིས་བསྐུལ་ངོར་སྤྲང་མངྒས་བྲིསསོ།།
ཕྱོགས་བཅུའི་སངས་རྒྱས་ཀུན་ནས་ལྷག་པའི་ལྷ།། ཡང་དག་ཁྲི་གཙུག་རྒྱལ་བ་
དངོས་བྱོན་པའི།། བཀའ་དྲིན་འཁོར་ཐབས་མེད་པའི་བླ་མ་ལ། སྙིང་ནས་གསོལ་
བ་འདེབས་སོ་ཐུགས་རྗེས་ཟུངས། དིང་སང་སྙིགས་མར་དམ་སྲི་མངོན་དུ་རྒྱུག །མདོ་
མེད་ཁ་ཅིག་ནག་མོས་བསླུས་མཐོང་ནས།། རང་དང་གཞན་ལ་ཕན་པའི་ཞལ་
གདམས་ཤིག །དགོས་པར་མཆིས་ན་སྙིང་ནས་གསོལ་འདི་དགོངས།། བདག་ཀྱང་
དང་པོ་འཁོར་བའི་བྱ་བས་བསླུས།། བར་དུ་འཁོར་བའི་ལས་ལ་སྐྱོ་བ་སྐྱེས། ཐ་མར་
ང་དག་དོན་ལས་བསམ་རྒྱུ་མེད།། གྲོགས་ཁྱོད་ཐོག་མཐའ་བར་གསུམ་ང་དང་
མཐུན།། ད་ནི་འཁོར་བའི་ལས་ལ་སྒྱིད་ལུགས་ནས།། ད་ལྟར་རང་གིས་རང་ལ་དམ་
བཅས་ཏེ། ཡིད་ལ་དྲན་པ་ཙམ་གྱིས་སྤངས་པ་ཡིན།། ཁྱོད་ལའང་འཐད་པར་འདུག་
ན་འདི་ལྟར་ལགས།། བུད་མེད་བྱ་བ་མཐོང་བའི་དུག་ཅན་ཡིན། མིག་གིས་རིག་
ན་སྡུག་བསྔལ་ནད་ཀྱིས་ཟིན།། བུད་མེད་བྱ་བ་དམ་སྲི་མངོན་རྒྱུག་ཡིན། དྲན་པ་
ཙམ་གྱི་ཡིད་སེམས་འདྲེ་ཡིས་བསླུ།། བུད་མེད་བྱ་བ་འཁོར་བའི་བཙོན་དོང་ཡིན།།
ཉེ་བར་གྱུར་ན་འཁོར་བའི་བཙོན་རར་ཚུད། བུད་མེད་བྱ་བ་བཙན་དུག་ནག་པོ་ཡིན།
རོལ་པ་གྱུར་ན་རང་སྲོག་རང་གིས་གཅོད།། བུད་མེད་བྱ་བ་གཤིན་རྗེའི་གདོས་ཐག་
ཡིན།། འབྲེལ་པར་གྱུར་ན་ཐར་མེད་གདོས་ཀྱིས་འདོག །བུད་མེད་བྱ་བ་ལན་ཚྭའི་
ཆུ་དང་འདྲ།། བཏུང་བ་ཙམ་གྱིས་ནམ་ཡང་ཚིམས་དུས་མེད།། དེའི་ཕྱིར་ཉེས་པ་
འདི་ལ་བསམ་ཤེས་ན། དགེ་བའི་གཞི་མ་ཚུལ་ཁྲིམས་ལམ་ལ་བསླབ།། ཚུལ་ཁྲིམས་
མེད་ན་མྱ་ངན་མཚོ་ལ་རྐྱལ། ནམ་ཡང་དགའ་བདེའི་ཉི་མ་ཤར་མི་སྲིད། ཚུལ་ཁྲིམས་
30



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
མེད་ན་དུག་གི་སྡོང་པོ་རྒྱས། ནམ་ཡང་སྨན་གྱི་འབྲས་བུ་སྨིན་མི་འགྱུར། ཚུལ་ཁྲིམས་
མེད་ན་དམྱལ་བའི་འདམ་རྫབ་འདྲ།། ནམ་ཡང་བདེ་གནས་སྐམ་ལ་སླེབས་མི་སྲིད།
ཚུལ་ཁྲིམས་མེད་ན་ལྕགས་རྡོ་མཚོར་བསྒྱུར་འདྲ།། ནམ་ཡང་ཐར་པའི་འབྲས་བུ་
ཐོབ་མི་སྲིད།། ཚུལ་ཁྲིམས་མེད་པའི་ཐར་ལམ་སྒྲུབ་ཐབས་མེད།། ཐར་པའི་ལམ་
ནི་སངས་རྒྱས་བསྟན་ལ་རག །སངས་རྒྱས་བསྟན་པ་ཚུལ་ཁྲིམས་ལ་ཐུག་སྟེ།།
ཚུལ་ཁྲིམས་མེད་ན་བསྟན་པ་མེད་ཅེས་གསུངས།། དེས་ན་ལམ་རྣམས་ཀུན་ལས་
ཚུལ་ཁྲིམས་བསྔགས།། ཚུལ་ཁྲིམས་མེད་ན་བྱང་སེམས་སྐྱེ་མི་འགྱུར།། སྨོན་འཇུག་
རྩ་བ་གཞན་ཕན་ཁོ་ན་ཡིན།། སྤང་ལམ་གཞན་གནོད་གཞིར་བཅས་སྤང་དགོས་
ཕྱིར། དེའི་ཕྱིར་བྱང་སེམས་པ་ལའང་ཚུལ་ཁྲིམས་དགོས།། ཚུལ་ཁྲིམས་མེད་ན་
གསང་སྔགས་འགྲུབ་མི་འགྱུར།། གང་ཞིག་ཅེ་ན་གསང་བ་དོན་རྒྱུད་ལས།། ཀུན་
གྱི་ཐོག་མར་གསོ་སྦྱོང་སྦྱིན་པར་བྱ།། ཚུལ་ཁྲིམས་འཆལ་བའི་གསང་སྔགས་འགྲུབ་
མི་འགྱུར།། ཞེས་གསུངས་བསྒྱུར་ལམ་པ་ལའང་ཚུལ་ཁྲིམས་དགོས།། ཚུལ་ཁྲིམས་
མེད་ན་ལྟ་སྤྱོད་ཡ་ཆར་བསྣོལ།། ཅིས་དོན་ཕྱིར་ན་མདོ་དཀའ་སྤྱོད་པ་ལས།། ལྟ་བ་
ཡས་ཕུག་ཐེག་ཆེན་དོན་དམ་འཛིན།། སྤྱོད་པ་མས་འཛེགས་འདུལ་ཁྲིམས་ཟབ་
མོ་བསྲུང་།། ཞེས་གསུངས་གྲོལ་ལམ་སྣོད་དུའང་ཚུལ་ཁྲིམས་དགོས། དེས་ན་ཚུལ་
ཁྲིམས་ཉམས་པར་མ་གྱུར་ཚེ།། མི་ནས་ལྷ་རུ་གོ་འཕང་རིམ་བགྲོད་དེ།། རྣམ་པར་
དག་པའི་འབྲས་བུ་ཐོབ་ཅེས་གསུངས། དེའི་ཕྱིར་ཚུལ་ཁྲིམས་ཉམས་པར་བྱ་མི་རུང་།།
ཚུལ་ཁྲིམས་ཉམས་ན་བདེ་གཤེགས་ཐུགས་ཀྱིས་ཁྲེལ།། གསང་གསུམ་ཡི་དམ་ལྷ་
ཡིས་བཀའ་ཆད་དབབ།། གནས་གསུམ་མཁའ་འགྲོའི་ཚོགས་ཀྱིས་དངོས་གྲུབ་ཡལ།
བརྒྱུད་གསུམ་བླ་མ་རྣམས་ཀྱི་བྱིན་རླབས་ཆུང་། བོན་སྐྱོང་སྲུང་མ་རྣམས་ཀྱིས་ལས་
མི་བྱེད།། དེ་ཕྱིར་སྡོམ་ཉམས་ཅན་ལ་ལྷ་མི་འཁོར།། མ་རུངས་དམ་སྲི་ཕོ་མོ་རྟག་
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཏུ་འཁོར།། འཇིག་རྟེན་དྲེགས་པའི་ནག་ཕྱོགས་ཁྱི་བཞིན་རྒྱུག །ཕྱི་མར་ཅི་སྨོས་
མདོ་དང་ཡང་རྩེ་ལས། ཚུལ་ཁྲིམས་ཉམས་པ་ངན་འགྲོར་ལྟུང་བའི་ཚེ། དེ་ལ་ཤེས་
རབ་ཆེ་བས་སྐྱོབས་མི་ནུས། ཚུལ་ཁྲིམས་སྣ་གཅིག་ཉམས་ན་བྱོལ་སོང་སྐྱེ།། ཞེས་
གསུངས་སྡུག་བསྔལ་རྩ་བ་ཉོན་མོངས་པ། ཡིད་ལ་དྲན་པ་ཙམ་གྱིས་ཉེས་པ་ཡིན།།
ངག་ཏུ་བརྗོད་པར་གྱུར་ནས་ཉམས་པར་འགྱུར།། ལུས་ཀྱིས་སྦྱོར་བས་ལྟུང་བར་
གྱུར་པའོ། སྦྱོར་གསུམ་ཚང་ན་ཉམས་པ་ཆེན་པོར་གསུངས། དེས་ན་ལུས་ངག་
སྦྱོར་བ་མི་དགོས་དང་། ཡིད་ལ་དྲན་པ་ཙམ་ཡང་བྱར་མི་རུང་།། སྲོག་གི་དྭངས་
མ་ཐིག་ལེ་ཉུང་འབྲུ་ཙམ། ཉམས་པར་གྱུར་ན་ཞག་བདུན་ཚེ་ཉམས་ཤིང་། ལུས་
ཁམས་དཔའ་བོ་མཁའ་འགྲོའི་ཚོགས་བཤིགས་ཏེ། བར་དོའི་ཡིད་གཟུགས་བྱེ་བ་
ཕྲག་བརྒྱ་རེས།། འཇུག་ཐབས་མེད་པས་ལན་གཅིག་ཤི་དང་མཚུངས། སྲོག་དང་
ཕྲལ་བའི་ཉེས་པ་ཡོད་དོ་སྐད།། དེ་ཕྱིར་བཙུན་པར་ཚུལ་ཁྲིམས་དགོས་ཞེས་པ།
བློ་གསལ་གྲོགས་པོས་བསྐུལ་བར་མ་བཟོད་ནས།། ཚུལ་མེད་ཁྲིམས་འཆལ་སྤྲང་
པོ་མངྒས་བྲིས།། དེའི་དོན་ཡིད་ལ་འཆང་དང་བཀའ་དྲིན་ཆེ།། དགེའོ།།
མཉམ་མེད་འདྲེན་པའི་གཙོ་བོ་བླ་མ་བདུན། ངོ་བོ་གཅིག་དྲིལ་འོད་དཀར་
གནས་ངན་འཛིན།། བདག་གི་སྤྱི་བོར་པད་དཀར་ཟླ་བའི་སྟེང་། བྱང་ཆུབ་ཐོབ་
ཀྱང་མི་འབྲལ་རྟག་ཏུ་བཞུགས།། ཚེ་འདི་དོན་ཡོད་བྱ་བའི་རྣམ་དཀར་གྲོགས།།
ཁྱོད་གཉིས་རང་ཡུལ་ཆས་པའི་དགའ་སྟོན་དུ། སྤྲང་པོས་ནོར་གྱི་རྫོང་འདེབས་
མ་མཆིས་ཀྱང་། འཛད་མེད་ཁ་སྟོང་ཚིག་གི་རྫོང་ཞིག་འདེབས།། ཐར་མེད་འཁོར་
བའི་བཙོན་ར་ཆེན་པོ་འདིར།། བཟོད་གླགས་མེད་པའི་བསྡུག་བསྔལ་སྤྱོད་སྤྱོད་
ནས།། ད་ནི་འཁོར་བ་འདི་ལས་ཡིད་དབྱུང་སྟེ།། ད་རེས་ཡང་དག་ལམ་ལ་འཇུག་
པར་མཛོད། རྟེན་བཟང་འདི་འདྲ་ཐོབ་པ་ལན་གཅིག་ཙམ།། ཡིན་པར་ངེས་འདི་
32



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
རིག་པས་དཔྱད་དང་ཤེས།། དེས་ན་ཡང་དག་དོན་ལ་འདུན་བསྐྱེད་དེ། ད་རེས་
དལ་འབྱོར་སྙིང་པོ་ལེན་པར་མཛོད།། བསམ་ན་ལུས་འདི་མི་རྟག་གློ་བུར་བ།།
སོང་ཉིན་ཙམ་ལའང་བརྟན་པ་མ་ངེས་ཤིང་།། དེ་རིང་མི་འཆི་བསམ་པའི་གདེང་
མེད་ན།། ད་རེས་བློ་སྣ་འཕྲལ་བཅད་དགེ་ལ་འབད།། ཚེ་གཅིག་ནོར་ལ་བརྩོན་པ་
ཆེར་སྤྱོད་ཀྱང་། རང་ཉིད་ངལ་བ་དོན་མེད་མ་གཏོགས་པར།། སེམས་ལ་ཁེངས་
དུས་ཙམ་ཞིག་མི་འདུག་ན། ད་རེས་ལོངས་སྤྱོད་བསག་པ་དགེ་ལ་མཛོད། དེ་སྔར་
སྐྱེ་ལུས་བླངས་པ་གང་གི་ཚེ། དོན་མེད་འཁོར་བའི་བྱ་བ་ཆེར་སྤྱོད་ཀྱང་།། ལས་འདི་
ཟིན་པ་ཙམ་ཞིག་མ་གྱུར་ན།། ད་རེས་ཚེ་འདིའི་བྱ་བ་ལིངས་ཀྱིས་བསྒྱུར།། གཏན་
གྱི་བདེ་བ་སྒྲུབ་འདི་ད་རེས་ཙམ། ཡིན་ཕྱིར་བཟོ་རིག་བསླབ་སོགས་མི་དགོས་དང་།
གཅིག་པུའི་ལྟོ་གོས་ཙམ་ནི་ཤུགས་ཀྱི་འབྱུང་།། ད་རེས་ཚེ་གཅིག་དགེ་ལ་འབད་
འབུངས་འདོན།། སྒོ་གསུམ་དགེ་ལ་བརྩོན་པར་ཆེ་སྤྱོད་ཀྱང་། རང་རྒྱུད་དྲེགས་
པའི་སེམས་ཀྱིས་ཁེངས་གྱུར་ན། ཉམས་དང་རྟོགས་པའི་ཡོན་ཏན་མི་འབྱུང་ཕྱིར།།
ད་རེས་དྲེགས་པའི་སེམས་གཞོམ་ཞུམ་པར་བསྐྱེད།། ས་སྟེང་མི་དང་བློ་སྣ་མི་བསྟུན་
པར།། རང་ཉིད་ཡང་དག་དོན་ལ་མདུན་བསྐྱེད་དེ། དབེན་པའི་རི་ངོགས་བདེ་
བའི་གནས་བཟུང་སྟེ། རེ་ས་བཞུགས་ས་མི་མེད་ལུང་སྟོང་མཛོད། ཡང་དག་མཆོག་
གི་བྱང་ཆུབ་སྒྲུབ་པ་ལ།། སྙན་དང་གྲགས་པས་སངས་རྒྱས་མི་ཐོབ་ཕྱིར།། འཇིག་
རྟེན་བོན་བརྒྱད་དབང་དུ་མ་ཤོར་ལ།། ད་རེས་ཚེ་འདིར་དམན་པའི་སར་བཟུང་
མཛོད།། བཟའ་བཏུང་དངོས་པོ་བཟང་ཡང་མི་གཙང་རྒྱུ། ཟོས་ཚད་སྙིང་པོ་མེད་
པར་མུན་རྡོ་ལྟར།། ཟོས་ཀྱང་སེམས་ལ་ངོམས་དུས་མི་འདུག་ན། ད་རེས་གང་བྱུང་
ཟས་ཀྱིས་ཆོག་ཤེས་མཛོད། དྲོ་འཇམ་མཛེས་པའི་གོས་དང་རྒྱན་བཟང་ཡང་།།
རང་ཉིད་དྲེགས་པའི་རྒྱུ་བསྐྱེད་མ་གཏོགས་པར།། ལུས་ལ་ལྷག་པའི་བདེ་དྲོད་མི་
33



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྐྱེ་ཕྱིར། ད་རེས་གོས་འདི་གང་བྱུང་དུག་པོ་གོན།། བཤད་པའི་གཏམ་ལ་རྒྱལ་
ཕམ་རྩོད་བྱས་ཀྱང་། རང་གི་རང་རྒྱུད་བསྲེགས་པའི་རྒྱུ་ཙམ་ལས། དོན་ལ་དགོས་
པའི་སྙིང་པོ་མི་འདུག་ཕྱིར།། ད་རེས་གཏམ་གྱི་རྒྱལ་ཀ་མི་ལ་བྱིན། དེ་སྔར་ལྟོ་གོས་
གཏམ་ཕྱིར་ལུས་སྲོག་ཀྱང་།། བསྐྱལ་ནུས་ཙམ་གྱིས་བརྩོན་པ་ཆེར་སྤྱོད་ཀྱང་།།
ནམ་ཡང་རང་ངན་མ་གཏོགས་མེད་ངེས་ན། ད་རེས་གྱོང་འདི་ལྟོ་གོས་གཏམ་ལ་
བསྐུར།། སྟོང་ཉིད་ཟབ་མོ་བླ་མའི་བྱིན་རླབས་ཀྱིས།། རྟོགས་པར་ཡིན་ཕྱིར་ལུས་
སེམས་གཟེངས་བསྟོད་ལ། སྙིང་ནས་མོས་པའི་གདུང་ཤུགས་ཆེར་བསྐྱེད་དེ།།
ད་རེས་རེ་ས་བླ་མ་དཀོན་མཆོག་མཛོད།། རང་དོན་རྐྱང་པ་འདི་ལ་ཡིད་སེམས་ནས།
ཚེ་རབས་དུ་མར་དོན་ལ་འབད་གྱུར་ཀྱང་། བླ་མེད་བྱང་ཆུབ་ཐོབ་པར་མ་རྒྱུར་ན།།
ད་རེས་གཞན་དོན་ཁོ་ནའི་སེམས་འདི་ཟུངས།། སངས་རྒྱས་བསྟན་ལ་བྱང་ཆུབ་
སྒྲུབ་པའི་ཐབས།། མང་དུ་མངའ་བ་འབྲས་བཟང་དང་བཅས་ཀྱང་།། དེ་དག་ཀུན་
གྱི་རྩ་བ་རང་གི་སེམས།། ད་རེས་སངས་རྒྱས་རང་སེམས་སྟེང་ནས་བསྒྲུབ། ལྡང་
སོགས་སྤྱོད་ལམ་རྣམ་བཞི་གང་གི་ཚེ། ཐམས་ཅད་བདེན་མེད་སྒྱུ་མའི་རྣམ་རོལ་གྱིས།
ནམ་མཁའ་ཇི་བཞིན་དམིགས་མེད་ཕྱམ་བདལ་ནས། ད་རེས་ཉམས་ལེན་གནད་
དང་མ་བྲལ་མཛོད།། དེ་བཞིན་རྒྱལ་སྲས་དམ་པའི་སྤྱོད་ཚུལ་ལྟར།། རྒྱུན་དུ་ཡེངས་
མེད་བརྩོན་འགྲུས་ཤུགས་བསྐྱེད་དེ།། གཏན་གྱི་འདུན་མ་ད་རེས་ཙམ་ཡིན་ཕྱིར།།
ད་རེས་བྱང་ཆུབ་སྒྲུབ་པར་ལྷུར་ལེན་མཛོད།། དེ་སྐད་ལྷག་བསམ་རྣམ་པར་དཀར་
བའི་གཏམ། གཏམ་འདི་གྲོགས་པོས་བསྐུལ་ཕྱིར་མངྒ་ཡིས།། ཅུང་ཞིག་རྒན་དང་
གཞོན་པའི་འདུ་ཤེས་ཀྱིས། དྲང་པོར་བཤད་འདིས་ཁྱོད་གཉིས་ཐུགས་དགྱེས་མཛོད།།
གྲོགས་མཆེད་དབང་ལྡན་དང་། བསོད་ནམས་ཚུལ་ཁྲིམས་གཉིས་ཀྱིས་བསྐུལ་ནས་བྱས་སོ།།
ཕྱོགས་བཅུའི་རྒྱལ་བ་སྲས་དང་བཅས་རྣམས་ཀྱི།། ཐུགས་རྗེའི་གཏེར་གྱུར་
34



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
བླ་མ་རིན་པོ་ཆེ། བསྟན་འཛིན་དབང་གི་རྒྱལ་པོར་གསོལ་བ་འདེབས། ཐུགས་
ཡིད་གཅིག་ཏུ་འདྲེས་པར་བྱིན་གྱིས་རློབས།། རང་མ་དུལ་བས་གཞན་བསྐུལ་མི་
རིག་ཀྱང་།། གྲོགས་ཁྱེད་གསུངས་ནན་སླར་མི་ལྡོག་ཙམ་དུ།། སྙིང་ནས་ཕྱུང་བའི་
ཚིག་འགའ་བསྐྲུན་གྱུར་ན།། དད་པའི་སེམས་ཀྱིས་སྙིང་གི་དཀྱིལ་དུ་ཆོངས། ད་
རེས་ཚེ་གཅིག་སངས་རྒྱས་སྒྲུབ་ནུས་པའི།། ཡིད་བཞིན་ནོར་ལས་ལྷག་པའི་ལུས་
རྙེད་ཚེ།། སྙིང་ནས་ཡང་དག་བོན་ལ་བརྩོན་བསྐྱེད་དེ། དལ་འབྱོར་དོན་ཡོད་གྱིས་
ཤིག་སྙིང་གི་བུ། དེ་རིང་ལུས་འདིར་གཅེས་སྤྲས་གཟབ་གྱུར་ཀྱང་། སོང་ཉིན་མགོ་
ལག་རྐང་པས་གཡབ་བཞིན་དུ།། གཅེར་བུར་ཆུ་ལ་ཕྱུང་ཡང་ཅི་ཆ་ཡོད། ལུས་འདི་
སྒྱུ་མ་ཡིན་ནོ་སྙིང་གི་བུ།། ལོངས་སྤྱོད་འབྱོར་པ་མང་ཡང་ཤུལ་དུ་ལུས།། ཁང་ཞིང་
བཀོད་པ་ཆེ་ཡང་གཞན་གྱིས་སྤྱོད།། སྟོབས་དང་མངའ་ཐང་འཛོམ་ཀྱང་འཆི་བའི་
དུས།། གང་གིས་ཕན་པ་མེད་དོ་སྙིང་གི་བུ།། བསགས་པའི་ཟས་ནོར་ཡོད་ཀྱང་མི་
བསླུ་ལ།། བརྩིགས་པའི་མཁར་ཁང་བཙན་ཀྱང་མི་ཕན་ཞིང་།། བརྩེ་བའི་ཉེ་འབྲེལ་
མང་ཡང་མི་སྟོང་སྟེ། རང་ཉིད་གཤིན་རྗེས་ཁྲིད་དོ་སྙིང་གི་བུ། དར་ཕྲུག་སྐུ་ལ་མཛེས་
ཀྱང་སེར་སྣ་ཚེ། བཟའ་བཏུང་རོ་བཅུད་མངར་ཡང་མི་གཙང་རྒྱུ། རྒྱུ་ནོར་སྙིང་
ལ་སྡུག་ཀྱང་སྡུག་བསྔལ་གཞི། ཅི་ཡང་དགོས་པ་མེད་དོ་སྙིང་གི་བུ།། འཁོར་བ་བཙོན་
ར་ཡིན་གྱི་བདེར་མ་འཛིན།། གཉེན་བཤེས་བཙོན་རྫི་ཡིན་གྱི་གྲོས་མ་གདབ།།
རང་ཉིད་བཙོན་པ་ཡིན་གྱི་སུན་བསྐྱེད་དེ།། ད་རེས་འཁོར་བ་འདི་ལས་ཡིད་དབྱུང་
མཛོད། ངས་ཀྱང་ཕྱི་མའི་དོན་ཞིག་མ་གཏོགས་པར། ཚེ་འདི་མི་སྒྲུབ་སྙམ་པ་ཡིད་
ལ་ཡོད།། ཁྱོད་ཀྱང་དེ་བཞིན་ཚེ་འདི་བློས་ཐོངས་ལ། ཕྱི་མ་ཁོ་ན་སྒྲུབས་ཤིག་སྙིང་
གི་བུ།། ཕྱི་མ་སྒྲུབ་ཐབས་དག་ལ་མང་ཡོད་ཀྱང་།། བསྡུ་ན་སྤང་བསྒྱུར་གྲོལ་གསུམ་
ལ་འདུས་ཏེ། ཉོན་མོངས་སྤང་དང་བསྒྱུར་དང་རང་སར་གྲོལ།། ལམ་གྱི་དངོས་
35



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཞི་ཙམ་ཡིན་སྙིང་གི་བུ། དེ་ལ་ངེས་འབྱུང་བྱང་སེམས་སྟོང་ཉིད་གསུམ། བཅོས་
མ་མིན་པ་རྒྱུད་ལ་སྐྱེ་དགོས་པས།། ཐུན་མོང་ལམ་གྱིས་རང་གི་རྒྱུད་སྦྱོང་ནས།།
དེ་དག་རྒྱུད་ལ་བསྐྱེད་མཛོད་སྙིང་གི་བུ། དེ་ཡང་འཁོར་བར་ངེས་པ་འབྱུང་འདོད་ཀྱི་
བློ་མེད་གྱུར་ན་དེ་དག་གང་སྒྲུབ་ཀྱང་། འཁོར་བར་འཁོར་བའི་རྒྱུ་ཙམ་མ་གཏོགས་
པར། ཐར་པའི་རྒྱུར་འགྲོ་དཀའོ་སྙིང་གི་བུ། གལ་ཏེ་འཁོར་བ་ལས་ནི་ཡིད་ཕྱུང་
ཡང་།། བཅོས་མིན་སེམས་བསྐྱེད་རྒྱུད་ལ་མ་སྐྱེས་ན། དེ་དག་ཐེག་ཆེན་ལམ་དུ་མི་
འགྱུར་བས།། རྫོགས་སངས་རྒྱས་ལ་མི་ཕན་སྙིང་གི་བུ།། ངེས་འབྱུང་བློ་དང་བྱང་
ཆུབ་སེམས་བསྐྱེད་གཉིས།། བཅོས་མིན་སྐྱེས་ཀྱང་གནས་ལུགས་སྟོང་པ་ཉིད།།
དེ་མ་རྟོགས་ན་ཐར་དང་ཐམས་ཅད་མཁྱེན། གཉིས་ཀ་ཐོབ་མི་སྲིད་དོ་སྙིང་གི་བུ།
དེ་ཕྱེར་དང་པོ་འཁོར་བའི་ཉེས་དམིགས་སོགས།། སྔོན་འགྲོའི་བོན་གྱི་བློ་སྦྱོང་སྔོན་
བཏང་ནས།། ཀོ་ཁེངས་ལྟ་བུའི་རྒྱུད་འདི་གདུལ་བྱས་ཏེ།། ཡིད་གཏིང་འཁུལ་ངེས་
གྱིས་དང་སྙིང་གི་བུ། ཐུན་མོང་ལམ་གྱིས་རང་རྒྱུད་མི་འདུལ་ཞིང་། ལམ་གནད་
དེ་དག་རྒྱུད་ལ་མི་བསྐྱེད་ན། ཐེག་པ་གོང་མའི་བོན་ལ་བརྩོན་བྱས་ཀྱང་། ཡང་དག་
ལམ་དུ་མི་འགྲོ་སྙིང་གི་བུ། མདོར་ན་ཡ་ཀི་སྲིད་པའི་རྩེ་མོ་ནས། མནར་མེད་དམྱལ་
བ་ཡན་གྱི་འཁོར་གནས་འདིར། བདེ་མེད་སྡུག་བསྔལ་ཞིང་དུ་ངེས་མཐོང་ནས།།
སྙིང་ནས་ཐར་པ་སྒྲུབ་དགོས་སྙིང་གི་བུ། གང་ཞིག་འཁོར་བའི་གནས་འདིར་འཁོར་
བ་པ།། གང་ཡང་ཕ་མར་མ་བྱས་སུ་ཞིག་ཡོད།། དེ་རྣམས་དོན་དུ་སངས་རྒྱས་ཐོབ་
འདོད་ཀྱི།། བྱང་ཆུབ་སེམས་མཆོག་སྐྱེད་ཅིག་སྙིང་གི་བུ། འདི་ལྟར་འཁོར་བ་འདས་
པ་ཐམས་ཅད་ཀུན།། རྫུན་སྣང་སྒྱུ་མ་ཙམ་ལས་བདེན་མེད་པས།། ཐམས་ཅན་སྒྱུ་
མའི་དཔེ་བརྒྱད་ཅི་བཞིན་དུ།། བོན་དང་སེམས་གཉིས་བསྲེས་ཤིག་སྙིང་གི་བུ།།
ཉེས་པ་ཀུན་གྱི་གཞིར་གྱུར་འཁོར་གནས་འདིར།། འཇིགས་པ་དུ་མས་ཉན་པའི་
3



ཞལ་གདམས་དང་བློ་བསྟོད་གསོལ་འདེབས་སོགས་ཀྱི་སྐོར།
ཚུལ་བསམ་ནས། སྙིང་ནས་གདུང་བའི་མོས་གུས་ཆེར་བསྐྱེད་དེ། གནས་བཞིར་
སྐྱབས་སུ་ཟུངས་ཤིག་སྙིང་གི་བུ།། དཀར་ནག་ལས་ལ་ཡིད་ཆེས་དད་པ་ཡིས།།
བདེ་སྡུག་ས་བོན་ཕྲ་ནས་བླང་དོར་གྱི།། གནས་ལ་གཟབ་ཅིང་སྔོན་བསགས་ལས་
སྒྲིབ་དག །སྟོབས་བཞིས་བཤགས་སྦྱོང་བྱོས་ཤིག་སྙིང་གི་བུ། འཇིག་རྟེན་འཁོར་
བའི་གྲོང་དང་གྲོང་དགོན་དུ།། རྟག་ཏུ་ཉེས་པའི་གཞི་བསྐྱེད་མང་བའི་ཕྱིར། ད་
ནི་བཙོན་ར་ལྟ་བུའི་འདུ་ཤེས་ཀྱིས།། གཅིག་པུར་རི་སུལ་འགྲིམ་ཞིག་སྙིང་གི་བུ།
རྟོགས་པའི་ཀློང་སྒོམ་རྣམ་གསུམ་མ་ཤར་བར།། སྙིང་རྗེ་བྱང་སེམས་སྦྱང་པ་མ་
གཏོགས་པར།། དངོས་སུ་འགྲོ་དོན་བྱེད་པའི་དུས་མ་ཡིན།། དེ་བས་དཀོར་ལ་མ་
འབག་སྙིང་གི་བུ། དིང་སང་ཐུན་སྒོམ་ཙམ་ཡང་མ་ཐོབ་པས།། བསྙེན་སྒྲུབ་ཅུང་
ཟད་རེ་ལ་ཡིད་གཏད་ནས། འགྲོ་དོན་བྱ་ཆོག་སྙམ་པ་དེ་དག་ནི། བདུད་ཀྱིས་བསླུས་
པར་ཡིན་གསུངས་སྙིང་གི་བུ།། དེས་ན་རང་འདོད་འབའ་ཞིག་ཡིད་བྱས་ཏེ།།
ངོམས་མེད་དཀོར་ནག་ཟ་བ་འགྲོ་དོན་མིན།། འགྲོ་དོན་འདོད་ན་དབེན་པའི་རི་
སུལ་དུ། བྱང་ཆུབ་སེམས་གཉིས་སྒོམས་ཤིག་སྙིང་གི་བུ།། གྲོགས་ཁྱོད་སྙིང་ནས་
བྱང་ཆུབ་བསྒྲུབ་སྙམ་ན།། རང་རྒྱུད་རང་གིས་གདུལ་ཞིང་རང་མགོ་སྨད། རང་
ལ་རང་གིས་བརྟགས་ནས་རང་སྐྱོན་སྤོངས།། རང་གིས་རང་བསྐུལ་མཛོད་ཅིག་
སྙིང་གི་བུ། ཚོགས་སུ་ཁ་མ་མང་ལ་སེམས་མ་ཡེངས།། གཅིག་པུ་ལས་མ་མང་ལ་མལ་
མ་དོར།། རྒྱུན་དུ་བླ་མ་མ་སྤང་བློ་མ་མང་།། དུས་ལ་དགེ་སྦྱོར་མ་ཆག་སྙིང་གི་བུ།།
ཉོན་མོངས་གཞི་བསྐྱེད་བདག་འཛིན་དགྲ་ལྟར་གདུལ། དགེ་རྩ་འཇོམས་བྱེད་ཁོང་
ཁྲོ་དུག་ལྟར་སྤོངས།། ཡོན་ཏན་གཅོད་བྱེད་ང་རྒྱལ་རྩེ་ལྟར་དོར། བསམ་སྤྱོད་དགེ་
བར་གྱིས་ཤིག་སྙིང་གི་བུ།། དགེ་བའི་གཞི་མ་དད་པ་རྒྱུད་ལ་བསྐྱེད།། དེ་ཡི་གྲོགས་
སུ་བརྩོན་འགྲུས་མྱུར་དགོས་པས།། དེ་ཉིད་སྐྱེད་བྱེད་མི་རྟག་འཆི་བ་སོམས།།
7



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དེ་དག་ཚུལ་བཞིན་སློབ་མཛོད་སྙིང་གི་བུ། སྡིག་པ་སྤང་ལ་ཉེས་དམིགས་མཐོང་
དགོས་ཀྱི། དགེ་བ་སྒྲུབ་ལ་ཕན་ཡོན་ཤེས་དགོས་ཀྱི།། དེ་ལ་རྣམ་འབྱེད་ཤེས་རབ་
གསལ་དགོས་ཀྱི།། ད་རུང་ཐོས་བསམ་སྦྱོངས་ཤིག་སྙིང་གི་བུ།། རྣམ་རྟོག་མ་སྤངས་
སེམས་ཉིད་རྒྱན་ཤར་ཅིང་། སྣང་བ་ཡེ་ཤེས་གྲོགས་སུ་ཤར་གྱི་བར། བླ་མའི་མན་
ངག་དགོས་ཀྱི་དེ་བས་ན། ད་རུང་བླ་མར་བསྟེན་ཅིག་སྙིང་གི་བུ། དེ་ཡང་སྙིང་ནས་
དད་པའི་སེམས་མེད་ན།། བླ་མའི་ཐུགས་རྒྱུད་གཏིང་ནས་མི་ཁུག་ཅིང་། གདམས་
ངག་ཟབ་མོ་འབྱིན་པའི་ཐབས་མེད་པས། རང་དབང་བླ་མར་ཕུལ་ཞིག་སྙིང་གི་བུ།
དེ་སྐད་སྙིང་ནས་སྨྲས་པའི་གཏམ་དེ་དག །དད་ལྡན་ཚུལ་རྒྱལ་ཞེས་ཀྱིས་བསྐུལ་
པའི་ངོར།། བཤད་པ་རང་ལ་མེད་པའི་མངྒ་ཡིས། ཅུང་ཞིག་མཆེད་ལ་བརྩེ་བའི་
སེམས་ཀྱིས་བྲིས།།
བསྐལ་མང་ཞིག་སྲིད་པར་འཁྱམས་ཀྱང་།། ད་རེས་ཀྱི་ལུས་རྟེན་འདི་འདྲ།
མ་རྙེད་ནི་ངེས་པ་ཡིན་ཕྱིར། དལ་འབྱོར་གྱི་སྙིང་པོ་ལེན་མཛོད། ཕྱིས་སུ་ནི་འདི་
འདྲ་མི་རྙེད། རྟེན་བཟང་འདི་ནོར་ལས་ལྷག་པས། མི་ལུས་འདི་ཆུད་ཟོས་མ་གཏོང་།།
བོན་རྒན་ངས་སྙིང་གཏམ་ཡིན་ནོ། །རང་རེ་ཚོས་རྙེད་པའི་ལུས་རྟེན། དེ་རིང་དང་
སོང་ཉིན་ཙམ་ལས།། རྟག་པ་དང་བརྟན་པ་མེད་ཕྱིར།། ལོ་མང་ཞིག་སྡོད་གྲབ་མ་
བྱེད།། བརྟག་ན་ནི་མི་ལུས་ཆུ་ལྕི། མི་ཚེ་འདི་རིང་པོ་མི་འདུག །གློ་བུར་དུ་འཆི་
བདག་སླེབ་འོང་། དེ་དུས་ནི་འགྱོད་ཀྱང་མི་ཕན།། ཡ་ཀི་དེ་སྲིད་པའི་རྩེ་ནས།།
མ་ཀི་ཡི་མནར་མེད་ཡན་ཆད།། སྡུག་བསྔལ་བ་ཁོ་ནས་གདུངས་ཏེ།། འཁོར་གནས་
འདིར་བདེ་བ་མེད་ངེས། དམྱལ་གནས་སུ་ཁྲོ་ཞུན་ཁོལ་མ། རྒྱ་མཚོ་ལས་མང་ཞིག་
བཏུང་ཡང་།། ད་དུང་ཡང་སྐྱོ་བའི་སེམས་མེད།། བསམ་ན་ནི་རང་ལ་སྙིང་ན།།
སྡུག་བསྔལ་དེ་མྱོང་དགོས་བྱུང་བ།། གཞན་མ་ནི་སུས་ཀྱང་མ་བྱས། རང་ཉིད་ཀྱི་
38



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
བསམ་དང་སྦྱོར་བ། མི་དགེ་བ་ཁོ་ནས་བྱས་སོ། བསམ་སྦྱོར་འདི་འཁོར་བར་ཤོར་ན།།
སྡུག་བསྔལ་གྱི་རྒྱུར་འགྱུར་ཕྱིས་ཀྱང་།། ཐར་མེད་ཀྱི་གནས་ནས་མི་འབྱུང་། དགེ་
སྡིག་ལ་བླང་དོར་ཞིབ་མཛོད།། དེས་ན་ནི་སྐལ་བཟང་ཁྱོད་ཉིད།། བཞུགས་ས་དེ་
རི་ལ་མཛོད་ཅིག །བསམ་པ་དེ་དགེ་ལ་ཁོལ་ཞིག །སྤྱོད་པ་དེ་བག་ཡོད་བྱོས་ཤིག །ཁམས་
གསུམ་འདིར་གནས་པའི་སེམས་ཅན།། ཕ་མ་རུ་མ་གྱུར་མེད་ངེས།། འདི་དག་ཀུན་
སངས་རྒྱས་འཐོབ་ཕྱིར།། དགེ་བ་ལ་སྙིང་རུས་མ་ཆུང་། འདི་ལྟར་གྱི་འཁོར་འདས་
བོན་རྣམས།། རང་བཞིན་གྱི་བདེན་པར་མ་གྲུབ། རྫུན་སྣང་གི་སྒྱུ་མའི་དཔེ་ལྟར།།
དམིགས་མེད་ཀྱི་གདེང་དང་མ་བྲལ།། ཚེ་རབས་ནས་བསགས་པའི་དགེ་ཚོགས།
ཉིན་རེ་བཞིན་བསྔོ་བའི་མཇུག་བསྡུས།། དེ་ལྟར་གྱི་དམ་པ་རྣམ་གསུམ།། འདི་ག་
ལ་ལམ་གྱི་སྲོག་མཛོད།། ང་མེད་ལ་ངར་འཛིན་སེམས་འདི།། ཕྱི་སྣོད་ཀྱི་ངོག་ནས་
བཙལ་ཀྱང་།། ཏིལ་འབྲུ་ཙམ་རྙེད་པའི་རྒྱུ་མེད། ནང་ལུས་ཀྱི་སྐྲ་རྩེ་མན་ནས།།
རྐང་པ་ཡི་སེན་སྣ་ཡན་ཆད།། ཕྱི་ནང་གི་ལུས་ལ་བཙལ་ཀྱང་། འདི་ཞེས་ཀྱི་དངོས་
པོ་མ་རྙེད། ད་དུང་ཡང་བཙལ་གདར་བཅད་ཚེ།། ང་མེད་ལ་ངར་འཛིན་མཁན་པོ།།
བསམ་དྲན་མཁན་མ་གཏོགས་གཞན་ན།། མེད་པ་འདི་ཁོ་ཐག་ཆོད་ཚེ། དེ་ཉིད་
ཀྱི་བྱུང་ཁུང་གནས་ས།། མཐའ་མ་ཡི་ཐིམ་ཡུལ་དཔྱད་པས།། གཞན་ནས་མིན་རང་
གནས་རང་གསལ།། ཇི་བཞིན་དུ་རྗེན་གཅེར་མཐོང་ཡང་།། འདི་ཞེས་ཀྱི་མཚན་
མ་མ་གྲུབ།། རང་བཞིན་གྱི་ངོ་བོ་སྟོང་སྟེ། ཡོད་བྱས་ན་ངོ་བོ་སྟོང་པ། མེད་བྱས་
ན་རང་བཞིན་གསལ་བ། སྨྲ་བརྗོད་དང་བསམ་ངོར་བྲལ་བའི། རང་ངོ་དེ་རང་གིས་
མཐོང་སྟེ། གནས་ལུགས་ཀྱི་རང་ཞལ་མཇལ་ཚེ། ངོ་འཕྲོད་པ་དེ་ལ་ཟེར་རོ། །དེ་
ཉིད་དེ་ཉམས་སུ་ལེན་ན། སྔ་ཕྱི་ཡི་རྟོག་པ་བཅད་ནས།། ད་ལྟར་གྱི་སྐད་ཅིག་ཤེས་པ།།
ངོ་བོ་ལ་དཔྱད་ན་སྟོང་པ།། སྟོང་བཞིན་དུ་རང་ལ་རང་གསལ། འདི་ཀ་ཉིད་མ་
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཅོས་པ་རུ། རང་བབ་ཀྱི་གནས་ལུགས་སྟེང་དུ། བདག་མེད་དུ་བསྐྱུར་ལ་ཞོག་ལ།
རངབཞིན་གྱི་དྲན་པའི་རྒྱུན་ཐག །ཁྱད་དུའང་མ་འཛིན་ངང་གིས།། མ་ཡེངས་
པར་རྩེ་གཅིག་སྐྱོང་དང་། གནས་འགྱུ་གཉིས་ཤུགས་ཀྱིས་ཕྱེད་འོང་། གྲོས་འདེབས་
སུ་ལེགས་པའི་ཁ་ད། གྲོགས་པོ་དེ་ཚུལ་ཁྲིམས་དཔལ་བཟང་། ཐུགས་དགྱེས་ཕྱིར་
སྤྲང་རྒན་མངྒས།། བྲིས་པ་ལགས་ཐུགས་ལ་ཞོག་མཛོད།
ཨ་ཧོ། སྤྱི་གཙུག་ནམ་མཁའི་དབྱིངས་ཀློང་འོད་གུར་གྱི་ནང་ཤོད།། འདབ་
སྟོང་གྱེས་པའི་པད་སྟེང་འོད་དཀར་གྱི་གདན་ལ།། དཀྱིལ་འཁོར་རིགས་བརྒྱའི་
བདག་ཉིད་བླ་མ་དེ་བཞུགས་ནས། བུ་ངན་ལྟ་སྤྱོད་ངན་པས་འཆིང་བ་འདི་དགྲོལ་
ཞིག །སྔོན་ནས་ལས་འཕྲོ་དཀར་བ་རྣམ་དཀར་གྱི་གྲོགས་པོ། ཐམས་ཅད་སྒྱུ་མར་
ཤེས་པ་ཤེས་རབ་ཀྱི་བློ་ཅན།། དམ་པ་ཉིད་ཀྱི་ལམ་གྱི་གེགས་སེལ་དུ་དམིགས་ནས།།
སྤྲང་པོའི་སྙིང་གཏམ་སྙིང་ནས་སྨྲ་བ་ཞིག་འདོད་དོ། །ཐོས་པས་ཅི་བྱ་ཐོས་དོན་
སེམས་ལ་ནི་མ་ངེས།། བསམ་པས་ཅི་བྱ་བསམ་དོན་ཉམས་སུ་ནི་མི་ལེན།། སྒོམ་པས་
ཅི་བྱ་ཉོན་མོངས་རྣམ་རྟོག་ནི་མ་ཞི། དེ་འདྲའི་ཐོས་བསམ་སྒོམ་པ་བྱེད་པ་དག་
བསྒྱུར་ཐོངས།། བསམ་པས་ཅི་ཕན་བསམ་ཚད་འཁོར་བ་ཡི་གཞི་མ།། བྱས་པས་
ཅི་ཕན་བྱས་ཚད་ངན་སོང་གི་ས་བོན། བཤད་པས་ཅི་ཕན་བཤད་ཚད་ཆགས་སྡང་
གི་རུ་མ། ད་ནི་རང་རྒྱུད་བསྲེག་བྱེད་ལས་སྤྱོད་དེ་བསྐྱུར་ཐོངས། རྟོག་པ་རང་སར་
ཞིག་པའི་གདེང་ཚད་དང་ལྡན་ཏེ། སྐུ་དང་ཡེ་ཤེས་རོལ་པའི་རྩལ་སྦྱོང་ཞིག་མེད་ན།།
ཅི་བསྐྱེད་ཅི་སྒོམ་ཐབས་ཅད་འཁོར་བ་ཡི་ས་བོན། རྟོག་པས་རྟོག་པ་སློང་བའི་བསྐྱེད་
རྫོགས་དེ་བསྐྱུར་ཐོངས།། ལྷ་སྐུ་རིག་རྩལ་མ་རྫོགས་ཐ་མལ་གྱི་ངང་ནས།། ཚེ་འདིའི་
འདོད་པའི་རྟོག་པ་ཡིད་བྱེད་ཀྱི་བློ་ཡིས།། རང་བསྟོད་གཞན་ལ་སྨོད་པའི་ངག་ཀྱལ་
དང་བསྲེས་པའི།། ཉོན་མོངས་དཔུང་རྩལ་འདོན་བྱེད་བསྙེན་སྒྲུབ་དེ་བསྐྱུར་ཐོངས།།



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
བལྟས་པས་ཅི་ཕན་རང་གཤིས་རྗེན་པ་ནི་མ་མཐོང་། སྒོམ་པས་ཅི་བྱ་དམིགས་མེད་
རྒྱ་ཡན་ནི་མ་རྟོགས། སྤྱོད་པས་ཅི་བྱེད་ཚུལ་འཆོས་ཟོལ་སོགས་ནི་མ་ཞིག །བློ་ཡིས་
ཁྱད་བཅོས་བྱས་པའི་ལྟ་སྒོམ་དག་བསྐྱུར་ཐོངས།། ཁ་གདངས་མིག་བསྒྲད་བཞིན་
སྡུད་མཆེ་གཙིགས་ཀྱི་ངང་ན། སྣང་བ་འུར་ཟིངས་བསྐྱེད་པའི་ཧཱུཾ་ཕཊ ཋ ཀྱི་སྒྲ་བཅས།
ལྷ་འདྲེ་གཉིས་སྣང་འཛིན་པ་ཞེ་སྡང་གི་སེམས་ཀྱིས།། མཐོང་མཐོང་དགྲ་རུ་འཛིན་
པའི་དྲག་ལས་དེ་བསྐྱུར་ཐོངས།། བསམ་སྤྱོད་འཁྱོགས་པོར་སོང་ཡང་དྲང་སྲོང་
ཞིག་ཡིན་སྐད།། གཞན་ཕན་སེམས་དང་བྲལ་ཡང་བྱང་སེམས་ཤིག་སྨྲ་སྐད།།
ཉོན་མོངས་རང་ཁར་སྤྱོད་ཀྱང་གསང་སྔགས་ཤིག་རློམ་སྐད།། ངན་སོང་རང་ཐོག་
ལེན་པའི་སློབ་པ་བ་བསྐྱུར་ཐོངས།། མི་རྟགས་མི་ལ་བཤད་ཀྱང་ཤི་སྙམ་ནི་མི་སེམས།།
ལས་འབྲས་གཞན་ལ་བསྟན་ཀྱང་སྡིག་ཉིད་ཀྱིས་རང་བཅིངས།། བཤད་རྒྱུ་བོན་
དུ་འདུག་ཀྱང་བསམ་རྒྱུ་དེ་རྒྱུ་ནོར།། རང་རྒྱུད་གཡེང་བྱེད་བོན་བཤད་བོན་གཏམ་
དེ་བསྐྱུར་ཐོངས།། ཕུ་མདའ་ལ་རྒྱུག་དཔེ་ཆ་ལག་བཟུང་གི་རྟོགས་ལྡན། གཅིག་
ཁར་མ་བྱུང་གཉིས་བཟའ་གསུམ་བསམ་གྱི་ངང་ནས།། བྱུང་ཚད་བསག་ཅིང་བསགས་
པ་སེར་སྣ་ཡིས་འཆིངས་ཏེ།། རྣམ་སྨིན་ཁུར་ཆེན་འཆང་བའི་དཀོར་སྡུད་དེ་བསྐྱུར་
ཐོངས།། གདོང་མིག་ཅེར་ཅེར་བལྟས་ཀྱང་རང་གཤིས་ནི་མ་མཐོང་། ཌཱ་སིལ་ཁྲོལ་
ཁྲོལ་འཁྲོལ་ཡང་དམིགས་ཡུལ་ནི་མི་དྲན། བཞིན་འཛུམ་མོལ་མོལ་བྱེད་ཀྱང་བསམ་
རྒྱུ་ནི་ཟས་ནོར།། ངན་སོང་འགྲམ་རྡོར་འགྲོ་བའི་འཕོ་འདེབས་དེ་བསྐྱུར་ཐོངས།།
དབང་བཞི་མི་ལ་བསྐུར་ཀྱང་རང་དབང་ནི་མ་ཐོབ།། དབང་དམ་གཞན་ལ་བཤད་
ཀྱང་དམ་འགལ་ཅན་རང་ཉིད།། དཔོན་སློབ་གཉིས་ཀ་མནར་མེད་བུད་ཤིང་དུ་
འགྲོ་བའི།། ཁྲོམ་དཀྱིལ་སྐྱེ་འཕངས་བསྟོད་པའི་དབང་བསྐུར་དེ་བསྐྱུར་ཐོངས།
དང་པོ་ཆེར་འདོད་བློ་ཡིས་བླ་མ་ལ་ཁས་ལེན།། བར་དུ་འདོད་པས་གདུངས་ནས་
4 ༣



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཚམས་མལ་དུ་མི་ཚུགས།། ཐ་མར་བཅས་མཚམས་རལ་ཏེ་ཡོད་བདག་གི་སྒོར་
འགྲིམ། ངོ་སྲུང་འདོད་པས་བཤིག་རྒྱུའི་དམ་བཅའ་དེ་བསྐྱུར་ཐོངས།། དང་པོ་
མཚམས་སྒོ་སྦྱར་ནས་གྱེར་བཟླས་ལ་བརྩོན་སྐད། བར་དུ་བུག་སྒོར་མི་ཁྲིད་འབྲེལ་
མེད་ཀྱི་གཏམ་བཤད། ཐ་མ་ངོ་ཚ་མེད་པ་གྲོང་ནག་གི་སྒོར་གཡེང། དེ་འདྲ་འདོད་
པས་འཁྱེར་པའི་མཚམས་སྒྲུབ་དེ་བསྐྱུར་ཐོངས།། ཤ་ཁྱེར་ཁྲག་ཁྱེར་ཟེར་ཡང་གཅེས་
འཛིན་ནི་མ་ཞིག །ལྷ་མེད་འདྲེ་མེད་བཤད་ཀྱང་འདྲེ་རྟོག་ནི་མ་ཆོད།། ཕཊ ཋ སྒྲ་
ངར་སྐད་བཅས་ཡང་དམིགས་རྩལ་ནི་མི་འདུག །རང་ལ་རང་འདྲེ་ལངས་པའི་
གཅོད་པ་དེ་བསྐྱུར་ཐོངས། ཕྱི་འདྲེ་ནང་གི་རྟོག་པ་ཡིན་པ་འདི་མ་ཤེས། སློང་ཚད་
སེམས་ལས་ཆེ་བ་མེད་པ་འདི་མ་ཚོར། ད་རུང་ས་དམིགས་འགྲིམ་ཞིང་འདྲེ་ཚོལ་
གྱི་རྟོག་བཅས།། གྲོང་དང་ས་མདོར་ཉལ་བའི་གཉན་ས་བ་བསྐྱུར་ཐོངས།། ཞིམ་
ཆུ་ལྟོ་རུ་ཟོས་ཀྱང་ཟ་འདོད་ནི་མི་ཚིམས།། མངར་དགུ་སྐོམ་དུ་བཏུང་ཡང་ངོམས་
དུས་ནི་མི་འདུག །ཟོས་ཟོས་འཐུང་འཐུང་ཐ་མར་མི་གཙང་རྒྱུར་འགྲོ་བས། ད་ནི་
གང་བྱུང་ཟས་ཀྱི་ཆོག་ཤེས་རེ་མཛོད་ཅིག །ང་རྒྱལ་དྲེགས་སེམས་ལ་སོགས་ཉོན་
མོངས་ཀྱི་གཞི་བསྐྱེད།། དར་ཕྲུག་ཚ་ཆུང་འཇམ་པོའི་སྟོད་གོས་དང་སྨད་ཤམ།།
གོན་དུ་སེར་སྣས་མི་སྟེར་གོས་མཛོད་དེས་ཅི་བྱ། ད་ནི་ཕྱིང་ཐུལ་སྐྱ་བོའི་ཆོག་པ་
དེ་ཟུངས་ཤིག །བྱ་བ་སྤང་ན་བྱར་མེད་རྩོལ་བྲལ་ཞིག་ཟིན་སྐད།། སྨྲ་བ་བཅད་
ན་སྨྲར་མེད་བརྗོད་བྲལ་ཞིག་གོ་སྐད། དྲན་རྟོག་ཀློད་ན་དྲན་སྟོང་མཐའ་བྲལ་ཞིག་
འཆར་སྐད། ད་ནི་ཅི་ཡང་མི་དགོས་གཤིས་ཐོག་ཏུ་ཞོག་ཅིག །ལྷ་གཅིག་སྒོམ་ན་
རང་རིག་གསལ་སྟོང་ལྷ་སྒོམས་ཤིག །སྔགས་གཅིག་བཟློ་ན་སྨྲར་མེད་བརྗོད་འདས་
སྔགས་ཟློས་ཤིག །སྒྲུབ་པར་བྱེད་ན་རང་སེམས་སངས་རྒྱས་དེ་སྒྲུབས་ཤིག །དེ་
མིན་ལྷ་སྒོམ་སྔགས་བཟླས་དགོས་པ་ཡང་མི་འདུག །གཏམ་འདི་རང་གིས་རང་
42



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ལ་གདམས་པ་ཞིག་ཡིན་ལ། ཉིད་ལའང་འདྲའམ་སྙམ་ནས་ཕུལ་བ་ཡང་ལགས་ཏེ།།
མི་འདྲ་ལྟ་དགོངས་མཐོན་པོའི་གདེང་ཚད་དང་ལྡན་ན།། ནོངས་པ་གྱུར་པའི་འཆལ་
ཚིག་མཐོལ་བཤགས་རང་བཞེས་ཤིག །གལ་ཏེ་བདེན་པར་མཆིས་ན་གཟིགས་མོ་
རེ་མཛད་ནས། ཡིད་ཁོང་ཁྲོ་བ་མེད་པའི་ཉམས་བཞེས་དེ་མ་དམན། དེ་སྐད་མཆེད་
གྲོགས་དམ་པར་དགེ་བསྐུལ་དུ་བསམ་ནས། ཚིག་དོན་རྒྱུད་ལ་མེད་པའི་མངྒ་ཡིས་
སྨྲས་སོ།།
དཔལ་སངས་རྒྱས་ཀུན་འདུས་བླ་མ་རྗེ།། ཕ་བསྟན་འཛིན་དབང་གི་རྒྱལ་པོ་ལ།
བདག་སྒོ་གསུམ་གུས་པས་གསོལ་བ་འདེབས།། མགོན་ཁྱེད་ཉིད་ཞིང་ཁམས་གང་
ན་བཞུགས།། བདག་དིང་སང་བླ་མ་སྙིང་ནས་དྲན།། ཕ་བླ་མའི་སྐུ་དཀྱིལ་ཡིད་ལ་
འཆར། སྐུ་རྒྱལ་བའི་སྤྱི་གཟུགས་གྱེར་སྤུངས་དངོས།། གསུང་དབྱངས་ཀྱིས་སྐལ་
ལྡན་ཐར་ལམ་ཕྱེད། ཐུགས་དགོངས་པས་དུས་གསུམ་ས་ལེར་མཁྱེན། མཛད་སྤྱོད་
པ་ཡོན་ཏན་འབའ་ཞིག་ལ། ཟླར་མེད་པའི་བརྟུལ་ཞུགས་སྤྱོད་པ་འཆང་། རྗེའགྲན་
ཟླ་བྲལ་བའི་བླ་མ་ཁྱེད།། མཚན་ཐོས་པ་ཙམ་གྱིས་གདུང་བ་འཕེལ།། སྐུའི་མཛད་
སྤྱོད་དྲན་ན་བ་སྤུ་གཟིང་། གསོལ་བཏབ་ན་བྱིན་རླབས་ཐོགས་རྡུགས་མེད།།
བླ་མའི་བཀའ་དྲིན་དྲན་ཙམ་ན།། ལུས་སྐྱི་ཤ་གཟིང་པའི་མོས་གུས་ཀྱིས།། ཡིད་
གཏིང་ནས་གདུང་བའི་མཆི་མ་འཆོར། ཕ་བླ་མ་དྲན་པའི་སྤྲང་པོ་ངས། ཡིད་རྩེ་
གཅིག་མོས་པས་གསོལ་བཏབ་ན།། སྤྲང་ང་ལ་ཐུགས་རྗེས་མྱུར་དུ་གཟིགས།།
དབྱིངས་ཐུགས་ཉིད་མཁའ་ལྟར་དག་པ་ནས།། ཐུགས་བརྩེ་བས་བདག་ལ་བྱིན་
ཆེན་ཐོབ། ཉིན་མཚན་མེད་འཁྲུལ་པ་གཞིར་དག་ནས།། དོན་གཡུང་དྲུང་ལྟ་བུའི་
ཏིང་ངེ་འཛིན།། དུས་ད་ལྟར་བདག་གི་རྒྱུད་ལ་སྤོར།། ཕ་ཁྱེད་ལྟར་བདག་ཀྱང་བྱིན་
གྱིས་རློབས། དཔལ་རྒྱལ་བའི་སྲས་གྱུར་བླ་མ་བདུན།། ད་དྲན་ཞིང་དྲན་ན་གདུང་
JIW
43



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བ་འཕེལ། དྲིན་བསམ་ཞིང་བསམ་ན་མོས་གུས་འབར།། ཕ་བླ་མའི་ཐུགས་རྗེས་
བཟུང་དུ་གསོལ། རྐྱེན་བར་ཆད་སོལ་ཞིག་ཐུགས་རྗེ་ཅན།། མཆོག་ཐུན་མོང་སྩོལ་
ཅིག་བཀའ་དྲིན་ཅན།། ཉམས་རྟོགས་པ་སྤོར་ཞིག་བྱིན་རླབས་ཅན། བདུད་ཉོན་
མོངས་གཞོམ་ཞིག་མཐུ་སྟོབས་ཅན། དགྲ་བདག་འཛིན་ཆོམས་ཤིག་མཁྱེན་བརྩེཅན།།
འདྲེ་མི་མིན་གདུལ་ཅིག་ནུས་མཐུ་ཅན།། རྗེ་བླ་མའི་བཀའ་དྲིན་རྗེས་དྲན་ནས།།
མིག་མཆི་མས་བཀང་ནས་བླ་མ་བོས།། ཚིག་འདི་ནི་སྤྲང་པོ་མངྒས་སོ།།
ད་ནི་ཁྱོད་ཉིད་སྔར་འདྲའི་ལས་སྤངས་ནས།། ཚེ་ལྷག་ཅི་ཡོད་དགེ་ལ་སྐུལ་
སྙམ་ན། ནམ་མཁས་ཁྱབ་པའི་སེམས་ཅན་ཐམས་ཅད་ནི།། རང་གི་ཕ་མར་མ་གྱུར་
གཅིག་མེད་པས། འདི་རྣམས་དོན་དུ་སངས་རྒྱས་ཐོབ་འདོད་ཀྱི།། བསམ་པས་
ཀུན་ནས་བསླངས་ནས་ཉིན་རེ་བཞིན། སེམས་ཅན་སྲོག་མ་གཅོད་ལ་རྐུ་མ་བྱེད།
མི་ཚངས་མ་སྤྱོད་དབྱེན་དང་རྫུན་མ་སྨྲ། ངག་འཁྱལ་དང་ནི་ཚིག་རྩུབ་ཡང་མ་སྨྲ།
འདོད་སེམས་མ་བྱེད་ཞེ་ངན་མ་འཆང་ལ།། ལས་འབྲས་དག་ལ་ཐེ་ཚོམ་མ་བྱེད་
ཅིག །དེའི་སྟེང་ལྡི་ཤིག་ཡན་ཆད་སྲོག་སྐྱོབ་གྱིས།། འཁྱག་ལྟོག་ཅན་ལ་ཟས་གོས་
སྦྱིན་པ་ཐོངས།། དགེ་བཅུའི་ཁྲིམས་བསྲུང་རྟག་ཏུ་དྲང་པོར་སྨྲོས། ཚིག་འཇམ་
སྨྲ་ཞིང་ཁ་ཏོན་རྒྱུན་དུ་གྱིས།། གཞན་ལ་མཐུན་འཇུག་སྨྲ་དང་ཕན་སེམས་དང་།
བརྩེ་སེམས་གྱིས་ལ་ལས་འབྲས་ཡིད་ཆེས་བསྐྱེད། དེ་ནས་འགྲོ་ལ་སྙིང་རྗེ་དཔག་
མེད་བསྒོམ།། རང་ཉིད་རྒྱལ་བ་ཡབ་ཡུམ་སྐུ་རུ་བསྐྱེད།། ཡབ་ཀྱི་ཐུགས་ཁར་གསེར་
འཁོར་རྩིབས་དྲུག་པའི།། ལྟེ་བར་ཨཾ་ལ་རྩིབས་དྲུག་འབྲུ་དྲུག་དང་། ཡུམ་གྱི་ཐུགས་
ཀར་ཤེལ་པད་འདབ་དྲུག་པའི།། ལྟེ་བར་མ་ལ་འདབ་དྲུག་འབྲུ་དྲུག་བསྒོམ། དེ་
ལས་འོད་འཕྲོས་རིགས་དྲུག་སེམས་ཅན་རྣམས།། འོད་དུ་འཕྲོས་ནས་སངས་རྒྱས་
ཐོབ་པར་བསམ།། དེ་ཡི་ངང་ནས་མ་ཏྲི་རྒྱུན་དུ་བགྲང་།། ཉལ་ཁར་སྔར་བྱས་སྡིག་



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
བཟང་
ལ་དུག་འཐུང་ལྟར།། སྙིང་ནས་འགྱོད་ཅིང་ཕྱིས་མི་བྱེད་པ་ཡི།། སྡོམ་སེམས་དང་
བཅས་གཤེན་ལྷ་སྤྱི་བོ་རུ།། བསྒོམས་ནས་བདུད་རྩི་འབེབས་སྦྱོང་དམིགས་པའི་
ངང་།། ཡིག་བརྒྱ་ཉེར་གཅིག་བཟླས་ལ་དེའི་རྗེས་སུ།། རང་གཞན་ག
གཞན་གཉིས་ཀྱི་དུས་
གསུམ་བསགས་པའི་དགེ། ཐམས་ཅད་ཕྱོགས་གཅིག་བསྡུས་ནས་མཁའ་མཉམ་འགྲོ།།
སངས་རྒྱས་འཐོབ་ཕྱིར་བྱང་ཆུབ་ས་ལ་སྔོས།། དེ་ལྟར་རྒྱུན་དུ་མ་བརྗེད་སྙིང་རུས་
གྱིས། ད་རེས་སངས་རྒྱས་གོ་འཕང་ཚེ་གཅིག་གིས། སྒྲུབ་པར་ཆོག་པའི་རྟེན་བཟ
འདི་རྙེད་དུས།། མི་ཚེ་སྟོང་ཟད་བྱས་ན་རོ་དང་འདྲ། དེ་ཕྱིར་ཨ་ཁུ་ཁྲོ་ཚས་ད་ཕྱིན་
ཆད། མ་ཏྲི་འདོན་ཞིང་དགེ་སྒྲུབ་སྡིག་སྤང་ལ། འབད་ཀྱང་འདི་འདྲ་ཡི་གེ་ཞིག་
མེད་ན། ཅི་དགོས་མི་ཤེས་གསུངས་ཕྱིར་མངྒས་བྲིས།།
མཆོག་གསུམ་འདུས་པའི་ངོ་བོ་བླ་མ་ལ། སྙིང་ཁུང་རུས་པའི་གཏིང་ནས་གསོལ་
བ་འདེབས།། རེ་ས་གཞན་ན་མེད་དོ་ཐུགས་རྗེ་ཅན། ཐར་པའི་ལམ་ལ་དྲོངས་ཤིག་
བཀའ་དྲིན་ཅན། ད་རེས་ཡིད་བཞིན་ནོར་ལས་ལྷག་པ་ཡི། རྙེད་དཀའི་རྟེན་བཟང་
འདི་འདྲ་ཐོབ་དུས་འདིར། དོན་མེད་འཁོར་བའི་ལས་ལ་མི་ཡེངས་པར། དོན་
ཆེན་རང་ཆུས་ཚུགས་ཤིག་སྙིང་གི་བུ།། དེ་རིང་སོང་ཙམ་མི་འཆི་ངེས་མེད་ན།།
ཡུན་རིང་སྡོད་གྲབས་བྱེད་པ་རང་རེ་འཁྲུལ། བློ་སྣ་མ་རིང་ལོང་མེད་རྒྱུད་ལ་བརྟེན།
མྱུར་དུ་ཡང་དག་ལམ་ལ་འཇུག་པར་མཛོད།། ཟིན་མེད་བྱ་བ་མ་མང་རོ་ལྟར་
འདུག །དོན་མེད་བསམ་པ་མ་མང་དོན་ལ་བསྒོམ།། འབྲེལ་མེད་ལོང་གཏམ་མ་
མང་སྨྲ་བ་ཆོད།། རྟག་ཏུ་བསམ་པའི་བློ་རྩེ་བོན་ལ་ཐོངས།། ལོངས་སྤྱོད་འབྱོར་པ་
ཆེ་ཡང་སྡུག་བསྔལ་རྒྱུ། དགོས་མེད་རྒྱུད་ལ་རྟེན་དང་ནོར་གྱི་མཆོག །བདེ་མེད་
འཁོར་བར་གནས་ན་ཉོན་མོངས་འཕེལ།། ཚེ་གཅིག་དབེན་པར་བརྟེན་དང་དོན་
ཆེན་འགྲུབ།། ཞིམ་དགུའི་བཟའ་བཏུང་རོལ་ཡང་མི་གཙང་རྒྱུ།། ཞིམ་མངར་བོན་
45



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་མཛོད་དང་གཏན་དུ་འཚོ། གོས་དང་རྒྱུན་བཟང་ཡོད་ཀྱང་སེར་སྣའི་རྒྱུ།
གང་བྱུང་ཧྲུལ་པོ་གོན་དང་རྒྱལ་བ་དགྱེས།། ཐར་མེད་འཁོར་བའི་བཙོན་ར་རྒྱབ་
ཏུ་བསྐྱུར། ཐར་པ་བྱང་ཆུབ་སྒྲུབ་ལ་བརྩོན་འགྲུས་བསྐྱེད།། དཀར་ནག་ལས་འབྲས་
སོམས་ལ་དགེ་དང་སྡིག །བླང་དོར་ཞིབ་ཏུ་མཛོད་ཅིག་སྙིང་གཏམ་ལགས།།
རྟག་ཏུ་དམ་པ་གསུམ་གྱིས་ཟིན་པ་ཡི།། སྒོ་གསུམ་དགེ་ལ་སྤྱད་དང་སྔོན་བྱོན་གྱི།།
འཕགས་པའི་སེམས་དཔའ་རྒྱ་མཚོའི་བགྲོད་ཤུལ་ལམ། ཡིན་ཕྱིར་ལམ་གྱི་མཐིལ་
བཅོལ་གནད་དུ་ཟུངས། མདོར་ན་རྒྱུན་དུ་དྲན་དང་ཤེས་བཞིན་གྱིས། རང་རྒྱུད་
འདུལ་བ་གདམས་པའི་གནད་བསྡུས་ཡིན། སྙིང་ནས་བརྩེ་བའི་སེམས་ཀྱིས་སྨྲས་
པའི་གཏམ།། དེ་ལ་རེ་ཞིག་ཁྱོད་གཉིས་ཉམས་ལེན་ཞུ། དགེ་འདུན་མ་བསོད་ནམས་དཔལ་
མོ་དང་། གཡུང་དྲུང་ལྷ་མོ་གཉིས་ཀྱིས་བསྐུལ་ངོར་སྤྲང་མངྒས་བྲིས་སོ།།
དྲི་མེད་པད་དཀར་གྱེས་པའི་ཟེའུ་འབྲུའི་རྩེར།། འོད་དཀར་ཟླ་བའི་གདན་
ལ་མཆོག་གསུམ་ལྷའི།། ཐུགས་རྗེའི་རང་གཟུགས་མངོན་ཤར་བླ་མ་ལ།། སྙིང་ནས་
གསོལ་བ་འདེབས་སོ་བྱིན་གྱིས་རློབས།། གྲོགས་ཁྱོད་སྙིང་ནས་བྱང་ཆུབ་སྒྲུབ་
དགོངས་ན། འདི་སྣང་འཁོར་བའི་ཆོས་ཀྱིས་མ་གོས་པའི། དྲང་པོའི་ཚིག་འགའ་
ཞུ་བ་ཐུགས་ལ་འཆང་། ཕན་པའི་གདམས་ངག་ཡིན་ནོ་སྙིང་གི་བུ། དང་པོ་བླ་མ་
བསྟེན་ནས་གདམས་ངག་ཞུ།། བར་དུ་བླ་མ་མི་དགོས་རང་མོས་བྱེད། མཐའ་མ་
བླ་མའི་གསུང་ལ་ཐན་དུ་བལྟཀ དེ་འདྲའི་སློབ་མ་མ་བྱེད་སྙིང་གི་བུ།། དམན་ལ་གནས་
ཀྱང་མཐོན་པོའི་ས་ལ་སྟོབས། བཅོལ་བ་མི་སྒྲུབ་མ་བཅོལ་ལས་ལ་འབད།། དགོས་
རྒྱུ་མི་སྒྲུབ་མི་དགོས་བོན་ལ་རྒྱུག །དེ་འདྲ་ནམ་ཡང་མི་བྱ་སྙིང་གི་བུ། བཟའ་རྒྱུས་
མི་ཆོག་གསོག་རྒྱུའི་ཟས་ནོར་ཚོལ། གོན་རྒྱུས་མི་ཚིམས་བཞག་རྒྱུའི་གོས་ལྷམ་བཙལ།
དགོས་དགུ་ཚང་ཡང་ད་དུང་ཆོག་ཤེས་མེད། དེ་འདྲའི་ཆོས་པ་ཅི་བྱ་སྙིང་གི་བུ།།
46



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
མི་ནུས་བཤད་ཀྱང་མི་ཕོད་གཅིག་ཀྱང་མེད།། མི་དགོས་སྨྲ་ཡང་དགོས་རྒྱུ་ཡིད་ལ་
བཏགས། ཞི་ཉམས་སྟོན་ཀྱང་ཁོང་སྙིང་རྡོ་བས་ས། དེ་འདྲའི་རྟོགས་ལྡན་མི་འཚལ་
སྙིང་གི་བུ།། རང་ངོ་མ་འཕྲོད་རོ་མགོར་ཅ་ཅོ་སྒྲོགས། རང་དབང་མ་ཐོབ་མི་མགོར་
དབང་བསྐུལ་བྱེད། རང་དོན་མ་འགྲུབ་གཞན་དོན་བྱེད་སྐད་པ། དེ་འདྲས་རང་
ཆུས་རླག་གོ་སྙིང་གི་བུ།། སྒྲུབ་རྒྱུ་མཐོ་ཡང་བསམ་རྒྱུ་ཚེ་འདིའི་དོན། རྒྱུད་ཚོད་དམན་
ཡང་སྤྱོད་ཚད་དགུང་དུ་གཤེགས། ལུས་ཚུགས་དམའ་ཡང་སེམས་ཁོང་གནམ་བས་
མཐོ།། དེ་འདྲ་ནམ་ཡང་མ་མཛད་སྙིང་གི་བུ།། རང་རྒྱུད་བོན་དང་འགལ་ཡང་བོན་
བྱེད་གཟུགས། སྒོ་གསུམ་བྱ་བས་གཡེང་ཡང་བྱ་བྲལ་ཚུལ། སེམས་རྒྱུད་ཞེན་པས་
འཆིངས་ཀྱང་རྣལ་འབྱོར་ཞེས། དེ་འདྲའི་ཆོས་པས་ཅི་ཕན་སྙིང་གི་བུ།། དབེན་
པ་བརྟེན་ཡང་འདུ་འཛི་བྱ་བས་བྲེལ།། བྱ་བ་སྤང་ཡང་གཉིད་རྨུགས་ལེ་ལོས་ཁྱེར།།
གལ་ཏེ་བརྩོན་ནའང་མན་ངག་གནད་དང་བྲལ།། དེ་འདྲས་སངས་རྒྱས་འགྲུབ་
དཀའ་སྙིང་གི་བུ།། ཆོ་འཕྲུལ་ནང་ན་ཆེ་ཡང་འདྲེ་ལ་རེ།། འདྲེ་རྟོག་ནང་ནས་ལངས་
ཀྱང་གཞན་སྣང་འཛིན།། གཅེས་འཛིན་ཁོང་དུ་ཞུགས་ཀྱང་ཕཊ སྒྲ་མཐོ།། དེ་འདྲའི་
གཅོད་མཁན་མི་དགོས་སྙིང་གི་བུ།། དབེན་པའི་གནས་སུ་རྩེ་གཅིག་མི་སྒོམ་པར།།
རལ་ཕྱེད་སྤྱི་བོར་བཅིངས་ནས་གྲོང་ནག་ཉུལ། ཟས་གོས་ནོར་ལ་རྔམ་པའི་སྒོམ་
ཆེན་དེ།། ནམ་ཡང་བྱ་དགོས་མེད་དོ་སྙིང་གི་བུ།། རང་རྒྱུད་བོན་དང་མཐུན་པར་
མི་བྱེད་ན།། པུས་འཁྱུད་སྦ་མཁར་ལ་སོགས་བྱ་ཆ་བདུན། གཟབ་ཀྱང་རྒྱལ་བའི་
ཐུགས་ཁྲེལ་རྒྱུར་འགྲོ་བས།། ཤོམ་ར་ཚེ་དགོས་མེད་དོ་སྙིང་གི་བུ། ད་རེས་རྟེན་བཟང་
འདི་འདྲ་རྙེད་པའི་དུས།། སྙིང་ནས་ཡང་དག་བོན་ལ་མ་སྤྱོད་ན།། ཕྱིས་སུ་སངས་
རྒྱས་བསྟན་དང་མི་འཕྲོད་ཅིང་། མི་ཁོམ་གནས་སུ་སྐྱེའོ་སྙིང་གི་བུ། གཞན་དག་
རྣམས་ལ་འཆི་བ་འོང་ལུགསཀྱིས།། རང་ཡང་དེ་བཞིན་ནམ་འཆི་ངེས་མེད་པས།།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ན་ཚོད་གཞོན་ལ་ཡིད་རྟེན་མ་བྱེད་མིན།། འཆི་བདག་གློ་བུར་སླེབ་འོང་སྙིང་གི་བུ།
མ་ཀི་དམྱལ་གནས་ལྕགས་སྲེག་འབར་བའི་སྟེང་། བཟོད་དཀའི་སྡུག་བསྔལ་ཐོག་
ཏུ་འབེབས་པའི་རྒྱུ། མི་དགེ་བཅུ་ལས་གཞན་མིན་སྡིག་པའི་ལས། ཕྲ་ཡང་མི་བརྙས་
སྤོངས་ཤིག་སྙིང་གི་བུ། སྲིད་པའི་རྩེ་ནས་མནར་མེད་དམྱལ་བ་ཡན། འགྲོ་བ་འདི་
དག་མ་རྒན་ཡིན་ངེས་པས། དེ་རྣམས་དོན་དུ་སངས་རྒྱས་ཐོབ་འདོད་པ། བཅོས་
མིན་བློ་ལ་བསྐྱེད་མཛོད་སྙིང་གི་བུ། མདོར་ན་རང་རྒྱུད་བོན་གྱིས་གདུལ་བྱས་ནས།།
རྟག་ཏུ་ངེས་འབྱུང་ཟབ་མོས་རྒྱུད་བསྐུལ་ཏེ། རྒྱུན་དུ་བརྩོན་འགྲུས་དྲག་པོ་མ་བསྐྱེད་
ན།། ཆོས་པའི་གཟུགས་བརྙན་འགྲོའོ་སྙིང་གི་བུ། དེ་སྐད་སྙིང་གྲོགས་ཤེས་རབ་
ཡེ་ཤེས་ནས། སྙིང་ལ་ཕན་པའི་ཞལ་གདམས་དགོས་གསུངས་པས། སྙིང་མེད་
མངྒས་གང་དྲན་བྲིས་པ་འདི། སྙིང་ལ་ཆོངས་དང་སྤྲང་པོའི་སྙིང་གཏམ་ལགས།།
སྲས་བཅས་རྒྱལ་བའི་ཐུགས་རྗེའི་གཏེར་གྱུར་པའི།། མཚུངས་མེད་བླ་མ་དམ་
པའི་ཞབས་འཁོར་ཉིད། བདག་གི་སྤྱི་བོའི་གཙུག་ཏུ་བཏེགས་བྱས་ནས། བརྩེབ་ཆེན་
པོས་རྗེས་སུ་བཟུང་བར་འཚལ།། ཐར་མེད་འཁོར་བའི་བཙོན་ར་དོག་པོའི་ནང་།
ལས་ཀྱིས་མནར་བའི་ཁམས་གསུམ་མ་རྒན་འགྲོ །བཟོད་དཀའི་སྡུག་བསྔལ་མེ་
ལྟར་འབར་བཞིན་ལ། བསམ་ན་སེམས་ལ་བཟོད་གླགས་འདུག་རེ་ཀན།། གྲོགས་
ཁྱེད་སྙིང་ནས་སྙིང་རྗེ་ཆེར་བསྐྱེད་ནས། དེ་རྣམས་དོན་དུ་སངས་རྒྱས་གོ་འཕང་ཉིད
མྱུར་དུ་བསྒྲུབ་པར་འདོད་ན་སྒྲུབ་ཐབས་ལཕན་པའི་བསླབ་བྱ་དགུ་གཉིས་བཅོ་
བརྒྱད་ཡོད། ཚེ་འདིའི་སྣང་བ་བསླུ་ཐབས་མཁས་དང་གཅིག །ཕ་མ་སྤུན་གྱི་བཤོལ་
འདེབས་བྱེད་དང་གཉིས།། རང་ཉིད་བློ་ལ་ཕྱིར་བཤོལ་འབྱུང་དང་གསུམ། འདི་
གསུམ་དབང་དུ་མ་ཤོར་རྦད་གཅོད་ཀྱིས།། ལུས་ཀྱི་ཟིན་མེད་བྱ་བྱེད་མང་དང་
གཅིག །ངག་གི་འབྲེལ་མེད་སྐད་ཆ་མང་དང་གཉིས།། ཡིད་ཀྱི་དོན་མེད་བསམ་
2
48



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
མནོ་མང་དང་གསུམ། འདི་གསུམ་དགེ་སྦྱོར་བདུད་ཡིན་ཁྱོད་ཀྱིས་སྤོངས། འཇིག་
རྟེན་མི་དང་འགྲོགས་འདྲིས་མང་དང་གཅིག །གཉེན་ཚན་གྲོགས་ཀྱི་ལས་ཁུར་
དགོས་དང་གཉིས།། ཟང་ཟིང་ནོར་གྱི་འབྱོར་པ་ཚེ་དང་གསུམ། འདི་གསུམ་དགེ་
སྦྱོར་དགྲ་ཡིན་རིང་དུ་དོར། ཐར་པའི་གཞི་མ་ངེས་འབྱུང་བློ་དང་གཅིག །སངས་
རྒྱས་འཐོབ་བྱེད་བྱང་ཆུབ་སེམས་དང་
བ་དང་གཉིས།། འཁོར་བ་སྒྲོལ་བའི་ཤེས་རབ་ཟ་
མོ་གསུམ།། འདི་གསུམ་མེད་ཐབས་མེད་དོ་ཁྱོད་ཀྱིས་བརྟེན། ཚེ་འདིའི་འདུན་
མ་བློ་ཡིས་གཏོང་དང་གཅིག །ཕྱི་མའི་འདུན་མ་དང་དུ་ལེན་དང་གཉིས། རྟག་
ཏུ་བླ་མའི་གསུང་བཞིན་སྒྲུབ་དང་གསུམ། འདི་གསུམ་རྒྱུན་དུ་མ་བརྗེད་རྒྱུད་ལ་ཁོལག།
ཟས་ལ་ཆཊ་མེད་སྤྲང་ཟས་ཟ་དང་གཅིག །གོས་ལ་ཆཊ་མེད་ཧྲུལ་པོ་གྱོན་དང་གཉིས།།
གནས་ལ་ཆཊ་མེད་བྲག་ཕུག་བརྟེན་དང་གསུམ།། འདི་གསུམ་སངས་རྒྱས་སྒྲུབ་
པས་དོར་མི་བྱ། དེ་ལྟར་དཀའ་འཕྲང་དགུ་ལས་ཐར་བྱས་ནས།། ཕན་པའི་གདམས་
ངག་དགུ་ལ་བསླབ་མཛོད་དང་།། ཚེ་གཅིག་སངས་རྒྱས་སྒྲུབ་བའི་ཐབས་མཆོག་
གི །གདམས་པའི་ཡང་བཅུད་ཡིན་ནོ་སྙིངགི་གྲོགས།། དེ་སྐད་དགེ་ཚུལ་གཡུང་
དྲུང་ལྷ་མོ་ལ། དགེ་བྱེད་གཟུགས་བརྙན་མངྒའི་མིང་གིས་སྨྲས། དགེ་བའི་མཐུན་
རྐྱེན་མ་ལུས་རྫོགས་གྱུར་ནས། དགེ་བྱེད་ཡང་རབ་གཅིག་ཏུ་འགྱུར་བར་ཤོག།།
བདག་གི་སྤྱི་གཙུག་པད་དཀར་ཟླ་བའི་སྟེང་། སྐྱབས་ཀྱི་མཐར་ཐུག་དྲིན་ཆེན་
བླ་མ་རྗེའི།། ཞབས་སེན་པདྨོའི་རྣམ་པ་བཏེགས་བྱས་ནས།། བྱང་ཆུབ་མ་ཐོབ་བར་
དུ་བཞུགས་སུ་གསོལ། གྲོགས་ཁྱོད་བྱང་ཆུབ་ས་ལ་རབ་མོས་ནས། ཚེ་གཅིག་དགེ་
བ་ཁོ་ན་བྱེད་སྙམ་ན།། གོ་སླའི་ཚིག་འགའ་ཞུ་བ་ཐུགས་ལ་ཆོངས།། ཕན་པའི་ཁ་ཏ་
ཡིན་ནོ་ཤེས་པར་མཛོད། ད་རེས་རྟེན་བཟང་འདི་འདྲ་རྙེད་པའི་དུས། དོན་ཆེན་
བྱང་ཆུབ་སྙིང་པོ་མི་སྒྲུབ་པར། དོན་མེད་ལས་ལ་བརྩོན་པས་ཅི་ཞིག་བྱ།། ད་ནི་མི་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཚེ་ཡེངས་ལ་མ་བསྐུར་ཞིག །དེ་སྔར་དོན་མེད་བྱ་བ་ཆེར་སྤྱད་ནས། མི་ཚེ་དེ་ཙམ་
སྟོང་པར་ཟད་གྱུར་ཀྱང་། ད་དུང་བྱང་ཆུབ་སྒྲུབ་པའི་བློ་མེད་པར། བསམ་ན་བྱོལ་
སོང་ལུས་དང་ཁྱད་ཅི་ཡོད། གཞན་ལ་འཆི་བ་མི་རྟག་འོང་ལུགས་ལ། བསམ་ན་
རང་ཡང་དེ་བཞིན་འཆི་ངེས་ཀྱི།། ད་ནི་འཆི་བ་ཕྱིས་འཇོག་མ་བྱེད་པར།། མྱུར་དུ་
ཡང་དག་ལམ་ལ་འཇུག་པར་མཛོད།། ད་ལྟར་ན་ཞིང་རྒས་པས་མ་བཏུབ་ཅིང་།།
ཅི་བྱས་རང་དབང་ཡོད་པའི་དུས་ཐོག་འདིར། འཆི་ཁར་ཕན་པའི་ལྷ་ཆོས་མི་བྱེད་ན།།
ཤི་བའི་རོ་དང་ཁྱད་པར་ཅི་ཞིག་ཡོད།། གྲོགས་ཁྱོད་སྙིང་ནས་ནང་དུ་བསམ་མཛོད་
དང་། རང་རེས་ལོ་གྲངས་དེ་ཙམ་སོང་གི་བར།། དོན་མེད་འཁོར་བའི་བྱ་བ་མ་གཏོཊ་
པར།། ཕྱི་མར་ཕན་པའི་དགེ་སྦྱོར་བྱས་འདུག་གམ། ད་ཡང་ཚེ་ལྷག་ཅུང་ཟད་ལུས་པ་
འདི། དེ་བཞིན་འཁོར་བ་སྒྲུབ་ལ་འཛད་གྱུར་། འཆི་ཁར་བྲང་དང་ལག་པ་འཐབ་
བཞིན་དུ། མིག་མཐར་མཆི་མས་བསྐོར་ནས་འཆི་དགོས་འབྱུང་། ངན་འགྲོར་འཕེན་
བྱེད་དུག་གསུམ་ལས་ཡིན་ཕྱིར། རང་རྒྱུད་ཆགས་སྡང་རྨོངས་པའི་དབང་གྱུར་པས།།
མི་དགེའི་ལས་ལ་རྟག་ཏུ་སྤྱད་སྤྱད་ནས། ཤི་ནས་ངན་འགྲོར་མི་འགྲོ་གདེང་ཅི་ཡོད།།
གལ་སྲིད་ངན་སོང་གནས་སུ་སྐྱེས་གྱུར་ན།། ཚེ་འདིར་མེས་སྲེག་བཟའ་བཏུང་གིས་
གདུངས་བ། ཅུང་ཟད་རེ་ཡང་ཆགས་པ་དཀའ་ལུགས་ལ། དཔག་ན་ངན་འགྲོའི་
སྡུག་བསྔལ་ག་ལ་བཟོད། དེས་ན་རང་ཆུས་རང་གིས་མི་ཕུང་བར། རང་གིས་རང་
ལ་ཕན་པ་སྒྲུབ་སྙམ་ན། ཕྱི་མ་ཁོ་ནའི་དོན་ལ་སེམས་གཏད་ནས།།
་ལ་སེམས་གཏད་ནས། མི་ཚེ་བོན་ལ་
སྐྱོལ་ཞིག་སྙིང་གི་གྲོགས།། ཚེ་འདི་དགེ་སྦྱོར་སྒྲུབ་ལ་ཟད་གྱུར་ན།། འཆི་ཁར་རང་
ཉིད་རང་ལ་སེམས་སྤྲོ་ནས།། དགེ་བའི་སྣང་བ་འབའ་ཞིག་འཆར་ནས་སུ།། དག་
པའི་ཞིང་དུ་སྐྱེ་བ་སྨོས་ཅི་དགོས།། དེའི་ཕྱིར་ད་ནི་སྐྱིད་སྡུག་གང་བྱུང་ཡང་།།
འདིའི་བྱ་བ་རྒྱབ་ཏུ་བསྐྱུར་ནས་སུ།། ཕྱི་མ་ཁོ་ན་སྒྲུབ་པ་མ་གཏོགས་པར། ཅི་ཡང་
ཚེ་



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
བྱ་དགོས་ཡོད་རེ་བླ་མ་དཔང་། ཕྱི་མ་སྒྲུབ་པའི་ཐབས་ལ་མང་ཡོད་ཀྱང་། རྩ་བ་
ངེས་འབྱུང་བློ་དང་བྱང་ཆུབ་སེམས།། སྟོང་ཉིད་ཟབ་མོ་གསུམ་གྱིས་མ་ཟིན་ན།།
ཐར་པའི་རྒྱུ་ལ་འགྲོ་བ་གཅིག་ཀྱང་མེད།། དེ་ཕྱིར་དང་པོ་སྲིད་པའི་རྩེ་མོ་ནས།།
མནར་མེད་དམྱལ་བ་ཡན་གྱི་འཁོར་གནས་འདི།། ཐར་མེད་བཙོན་ཁང་ལྟ་བུའི་
འདུ་ཤེས་སུ།། བཞག་ནས་དེ་ལས་ཐར་འདོད་བློ་བསྐྱེད་དགོས།། དེ་ཡང་རྫོགས་
པའི་སངས་རྒྱས་ཐོབ་པ་ལ།། སེམས་ཅན་ཐམས་ཅད་ཕ་དང་མར་ཤེས་ནས།།
བླ་མེད་བྱང་ཆུབ་མཆོག་ཏུ་སེམས་བསྐྱེད་པ།། བཅོས་མ་མིན་པ་བློ་ལ་སྐྱེ་བ་དགོས།།
འདི་ལྟར་འཁོར་བ་འདས་པ་ཐམས་ཅད་ཀུན།། རྫུན་སྣང་སྒྱུ་མ་ཙམ་ལས་བདེན་
མེད་པས།། སྤྱོད་ལམ་གང་ཡང་རང་ཁར་མི་ཤོར་བར། སྟོང་ཉིད་ཟབ་མོས་ཡོངས་
སུ་ཟིན་པར་མཛོད།། མདོར་ན་བྱང་ཆུབ་མཆོག་ཏུ་སེམས་བསྐྱེད་ནས།། དངོས་
གཞི་དམིགས་མེད་ལྟ་བས་ཟིན་བྱེད་ཅིང་། དགེ་བ་གང་ཡང་བསྔོ་བས་མཇུག་བསྡུས་
དང་།། ལམ་གྱི་གནད་འགགས་འདིར་མ་འདུས་པ་མེད། དེ་སྐད་སྙིང་ལ་ཕན་པའི་
སྙིང་གཏམ་འདི།། སྙིང་གྲོགས་དཔལ་འབྱོར་ཞེས་ཀྱི་སྙིང་ནོར་དུ།། སྙིང་པོ་གཅིག་
དྲིལ་ཞལ་གདམས་དགོས་གསུངས་པས། སྙིང་མེད་མངྒས་སྙིང་ནས་བསམ་ཚད་བྲིས།
བརྒྱད་ཁྲི་བཞི་སྟོང་བོན་གྱི་ཡང་སྙིང་གཟུངས།། སྒྲ་ཙམ་ཐོས་པས་ཀྱང་ནི་ངན་འགྲོ་
ལས།། ཡོངས་སུ་འདའ་བར་བྱེད་འདི་འབྱུང་བའི་གནས།། སྟོན་པ་སངས་རྒྱས་
དེ་ལ་ཕྱག་འཚལ་ལོ།། རང་རེས་ཐོག་མ་མེད་པའི་དུས་དག་ནས།། ང་བདག་འགོང་
པོས་རང་རྒྱུད་རློམ་ནས་སུ།། མི་དགེའི་ལས་ལ་རྟག་ཏུ་སྤྱད་སྤྱད་ནས། གཟུགས་
སུ་མཆིས་ན་བར་སྣང་འདི་ཡང་ཁེངས།། འདི་མ་འབྱོང་ན་རྫོགས་པའི་སངས་
རྒྱས་དག །ཐོབ་པ་ལྟ་ཅི་ངན་འགྲོའི་གནས་ལས་ཀྱང་། མི་ཐར་ངེས་ཕྱིར་དང་
པོ་རང་རྒྱུད་ཀྱི།། སྡིག་སྒྲིབ་བག་ཆགས་སྦྱོང་བ་གནད་དུ་ཆེ། དེ་ཡང་མཚམས་མེད་
51



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་སོགས་སྡིག་ལྟུང་གང་།། བཤགས་པས་མི་འདག་བ་ནི་མེད་གསུངས་ན།།
བཤགས་ཐབས་ལ་ཡང་རྒྱལ་བས་མང་བསྟན་ཀྱང་། ཀུན་ནས་མཆོག་གྱུར་ཡིག་
བརྒྱའི་སྒོམ་བཟླས་ཡིན། དེ་ལ་འཇུག་ཐབས་སྟོབས་བཞི་ཚང་དགོས་པས། སྔར་
བྱས་ལས་ལ་ཁོང་དུ་དུག་སོང་ལྟར།། སྙིང་ནས་འགྱོད་ཅིང་ཕྱིན་ཆད་མི་བྱེད་པའི།།
སྡོམ་སེམས་དང་བཅས་སྐྱབས་སེམས་སྔོན་བཏང་ནས།། རང་གི་སྤྱི་གཙུག་པད་
དཀར་ཉི་ཟླའི་སྟེང་། དྲིན་ཆེན་བླ་མ་གཤེན་ལྷའི་རྣམ་པ་རུ།། དཀར་གསལ་རྒྱན་
ལྡན་གཡོ་མེད་བཞུགས་པ་ཡི།། ཐུགས་ཀར་ཟླ་སྟེང་བསྭོ འི་མཐར་ཡིག་བརྒྱའི་
སྔགས། གཡས་སུ་ཀྱི་ལེར་འཁོར་ལས་ཡེ་ཤེས་ཀྱི།། བདུད་རྩིའི་རྒྱུན་བབས་སྐུ་དཀྱིལ་
ཡོངས་ཁེངས་ནས།། སྤྱི་བོ་ནས་ཐོན་ཕྱག་གི་བུམ་པར་ཞུགས། བུམ་པའི་ཁར་ལུད་
བདག་གི་སྤྱི་བོ་ཡི། དབུ་མར་ཞུགས་པས་སྡིག་ལྟུང་བག་ཆགས་ཀུན།། འོག་སྒོར་
དུད་ཁུའི་རྣམ་པར་བྱུང་བ་ཡིས།། ལན་ཆགས་བདག་པོ་ཐམས་ཅད་ཚིམས་གྱུར་
ནས།། རང་ལུས་འོད་ཀྱི་ཕུང་པོར་སོང་བར་བསམ། འདི་མཚམས་ཡིག་བརྒྱ་ཅི་
ནུས་བགྲང་བ་དང་།། སླར་ཡང་རང་ལུས་ལྷར་གསལ་བདུད་རྩིའི་ཆར།། བ་སྤུའི་
བུག་སྒོ་ནས་འབབ་འགྲོ་ལ་ཕོག །ཀུན་གྱི་སྡིག་ལྟུང་བག་ཆགས་དག་ནས་སུ།།
ཐམས་ཅད་ཀུན་བཟང་སྐུ་རུ་གྱུར་པར་བསམ།། ཡིག་བརྒྱ་ཇི་འགྲུབ་བཟླས་ལ་དེའི་
རྗེས་སུ།། བདག་སོགས་ནམ་མཁའི་མཐའ་མཉམ་འགྲོ་ཀུན་གྱིས།། ཐོག་མེད་དུས་
ནས་ད་ལྟ་ཡན་ཆད་དུ།། མི་དགེ་སྡིག་པའི་ལས་ངན་གང་བགྱིས་པ།། ཐམས་ཅད་
རྒྱལ་བའི་དྲུང་དུ་མཐོལ་ཞིང་བཤགས། བྱང་ཞིང་དག་ནས་ཚངས་པ་སྩལ་དུ་གསོལ།།
སྙམ་པའི་ཚིག་ཕྲེང་དག་ཀྱང་བརྗོད་བྱས་ཏེ། ཕྱི་ནང་སྣོད་བཅུད་འོད་ཞུ་རང་ལ་ཐིམ།།
རང་ཡང་འོད་གསལ་འདུས་མ་བྱས་ལ་ཐིམ།། ཅུང་ཟད་མཉམ་པར་བཞ
བཞག་ལ་སྒོ་
དག་བརྗོད། སྡིག་ལྟུང་བག་ཆགས་ཇི་ཙམ་མཆིས་ན་ཡང་། དུས་གཅིག་འདག་
52



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
པ་ཐམས་ཅད་མཁྱེན་དེས་གསུངས།། དེ་ཕྱིར་རྒྱུན་དུ་ཡིག་བརྒྱ་བཟླས་ལ་བརྩོན།།
དེ་སྐད་གོ་ལམ་རྒྱལ་བ་གཡུང་དྲུང་གིས།། བསྐུལ་བ་ཇི་ལྟར་སྤྲང་པོ་མངྒས་བྲིས།།
གང་གིས་མཚུངས་མེད་རྩ་བའི་བླ་མ་ཉིད།། བདག་གི་སྤྱི་བོའི་གཙུག་ཏུ་བཀོད་
བྱས་ནས།། སྙིང་ནས་མོས་པའི་སེམས་ཀྱིས་གསོལ་བཏབ་ན།། རང་གཞན་ཀུན་
ལ་ཐུགས་རྗེས་བཟུང་དུ་གསོལ།། ཚེ་སྔོན་བསོད་ནམས་བསགས་པའི་མཐུ་ལས་སུ།།
དལ་བའི་ལུས་རྟེན་རྙེད་པའི་སྐལ་བཟང་ཁྱེད།། ཡང་དག་ཐར་པའི་བོན་ལ་ཡིད་
ཕྱོགས་ནས།། ཚེ་གཅིག་སངས་རྒྱས་བསྒྲུབ་པར་བྱ་དགོངས་ན།། སྲིད་པའི་རྩེ་ནས་
མནར་མེད་དམྱལ་བ་ཡན།། འཁོར་བ་འདི་དག་སྡུག་བསྔལ་རང་བཞིན་
ན་དུ།།
ངེས་པར་གྱུར་པ་འདི་ལས་ཡིད་ཕྱུང་ནས། ཐར་པར་བསྒྲུབ་པ་སྤྲང་པོའི་སྙིང་གཏམ་
ལགས།། དེ་ནས་ནམ་མཁའི་མཐས་ཁྱབ་སེམས་ཅན་ཀུན།། རང་གི་ཕ་མའི་འདུ་
ཤེས་སུ་བཞག་ནས། དེ་རྣམས་དོན་དུ་སངས་རྒྱས་ཐོབ་འདོད་ཀྱིས།། དགེ་ལ་བརྩོན་
པ་སྤྲང་པོའི་སྙིང་གཏམ་ལགས།། འདི་ལྟར་ཟ་ཉལ་འགྲོ་འདུག་ལ་སོགས་པ།།
སྤྱོད་ལམ་གང་ཡང་རང་ཁར་མི་གཏོང་ཞིང་། ཐམས་ཅད་རྨི་ལམ་ལྟ་བུའི་འདུ་ཤེས་
ཀྱིས། ལམ་དུ་སློང་བ་སྤྲང་པའི་སྙིང་གཏམ་ལགས། རང་གཞན་ཀུན་གྱི་དགེ་ཚོགས་
གང་བགྱིས་པ། ཐམས་ཅད་ཕྱོགས་གཅིག་བསྡུས་ནས་ཉིན་རེ་བཞིན། མཁའ་མཉམ་
འགྲོ་རྣམས་སངས་རྒྱས་ས་ཐོབ་ཕྱིར།། བསྔོ་སྨོན་མཛད་པ་སྤྲང་པོའི་སྙིང་གཏམ་
ལགས།། ཚེ་གཅིག་དོན་ལ་ཉམས་ལེན་བྱེད་འདྲ་ཡང་། བླ་མའི་མན་ངག་ཟབ་མོས་
མ་ཟིན་ན།། ངལ་བ་དོན་མེད་ཉིད་དུ་འགྱུར་སྲིད་པས།། བླ་མ་བསྟེན་པ་སྤྲང་པོའི་
སྙིང་གཏམ་ལགས།། བསླུ་མེད་གཏན་གྱི་སྐྱབས་གནས་རྣམ་བཞི་ལ།། ཡིད་གཏིང་
འཁུལ་བའི་དད་མོས་ཆེར་བསྐྱེད་ནས།། རྟག་ཏུ་སྤྱི་བོར་སྒོམ་པ་མི་བརྗེད་ཅིང༌།།
སྐྱབས་འགྲོ་འདོན་པ་སྤྲང་པོའི་སྙིང་གཏམ་ལགས།། ཐོག་མེད་དུས་ནས་བསགས་
53



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་སྡིག་ལྟུང་གང་༌། སྙིང་ནས་འགྱོད་པའི་སེམས་ཀྱིས་མཐོལ་བཤགས་ཤིང་།།
ཕྱིན་ཆད་མི་བགྱིད་སྡོམ་སེམས་དང་བཅས་ཏེ།། སྡིག་སྒྲིབ་སྦྱོང་བ་སྤྲང་པོའི་སྙིང་
གཏམ་ལགས།། སྒོ་གསུམ་དགེ་ལ་བརྩོན་པ་ཆེར་བསྐྱེད་ཀྱང་། ཚེ་འདིའི་འདོད་
པའི་རྗེས་སུ་ཡིད་ཤོར་ན། དེ་ཉིད་དེ་བས་འབྲས་བུ་མེད་ངེས་པས། འདིར་ལ་མི་
བསམ་སྤྲང་པོའི་སྙིང་གཏམ་ལགས། ལྷ་གཅིག་ཀུན་བཟང་རིགས་བརྒྱ་འདུས་པའི་
གཙོ།། སྔགས་གཅིག་ཨ་དཀར་གཟུངས་བརྒྱའི་ཡང་སྙིང་མཆོག །དམིགས་པ་ཞིག་
ལ་བདུད་རྩི་འབེབས་སྦྱོང་བས།། སྡིག་སྦྱོང་མི་དགོས་སྤྲང་པོའི་སྙིང་གཏམ་ལགས།
འདི་བཟླས་ཙམ་གྱིས་རྒྱལ་བའི་ཐུགས་རྗེས་བཟུང༌།། མི་མིན་ལྷ་སྲིན་འབྱུང་པོའི་
བསྐྱེད་མི་ཚུགས།། སྔོན་གྱི་ལས་ནད་དག་ཀྱང་གཅོད་བྱེད་པ། འདི་ལས་མཆོག་
མེད་སྤྲང་པོའི་སྙིང་གཏམ་ལགས།། བསྐལ་པར་བསགས་པའི་ལས་སྒྲིབ་དག་ཀྱང་
འབྱོངས། རང་བྱུང་ཡེ་ཤེས་འབད་མེད་ཤུགས་ཀྱིས་འཆར།། ས་བཅུ་ལམ་ལྔའི་
ཡོན་ཏན་མ་ལུས་ཀུན། གཅིག་ཅར་ཐོབ་པ་སྤྲང་པོའི་སྙིང་གཏམ་ལགས།། ངན་
སོང་འཁོར་བའི་སྡུག་བསྔལ་ཡང་གཅོད་ནས།། འགྲོ་ཀུན་བདེ་ཆེན་ས་ལ་མངོན་
རེག་སྟེ། འཁོར་བ་དོང་ནས་སྤྲུགས་པར་གྱུར་པ་དག །འདི་ལས་གཞན་མིན་སྤྲང་
པོའི་སྙིང་གཏམ་ལགས།། དེ་སྐད་དགེ་བཤེས་ནོར་བུའི་མཚན་ཅན་གྱིས།། དོང་
སྤྲུགས་སྙིང་པོའི་ཕན་ཡོན་སྨྲ་དགོས་ཞེས།། གསུང་ལན་མི་ལྡོག་ཙམ་དུ་མངྒ་ཡིས།།
དགེ་ལ་བྲོད་པ་སྐྱེ་ཕྱིར་གཏམ་འདི་བྱས།།
བཀའ་དྲིན་མཚུངས་མེད་རྩ་བའི་བླ་མ་ལ། ཁ་གཏིང་མེད་པར་སྙིང་ནས་གསོལ་
བ་འདེབས།། གྲོགས་ཁྱོད་རྒྱུན་དུ་རང་རྒྱུད་དྲང་པོ་ཡི།། ལམ་ལ་གཟུད་བྱེད་ཞལ་
གདམས་ཤིག་དགོས་ན།། རྙེད་དཀའི་མི་ལུས་ཆུད་ཟོས་མ་བྱེད་ཅིག །འཆི་དགོས་
བསམ་པ་རིང་ལ་མ་བཞག་ཅིག །དགོས་མེད་ལས་ལ་བརྩོན་པ་མ་ཚེ་ཞིག །དགོས་
54



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ངེས་དགེ་བ་ཞར་བྱུང་མ་བྱེད་ཅིག །རང་ཆེ་མ་འབྱིན་གཞན་སྐྱོན་མ་འདོན་
ཅིག །གཞན་བསྟོད་བྱུང་ན་རང་སྣང་མ་མཐོ་ཞིག །གཅིག་མཐར་མ་ཕྱིན་གཉིས་
སྒྲུབ་མ་རྩོམ་ཞིག །གཉིས་ངོར་འཕྲད་ཚེ་གཅིག་གཤེ་མ་བྱེད་ཅིག །དམན་ལ་གནས་
དུས་མཐོ་ལ་མ་མཆོངས་ཤིག །མཐོ་ལ་ཡོད་ན་དམན་ལ་མ་རྒྱུག་ཅིག །གཞན་ནོར་
མཐོང་ན་ཆགས་སེམས་མ་བསྐྱེད་ཅིག །རང་ནོར་དགེ་ལ་གཏོང་ཕོད་མ་ཆུང་
ཞིག །དགེ་སྦྱོར་ཆག་གོ་སྐད་ཆ་མ་མང་ཞིག །རང་རྒྱུད་གཡེང་བྱེད་བསམ་མནོ་
མ་སྤྲོས་ཤིག །བསགས་དང་བསྲུང་དཀའ་ལོངས་སྤྱོད་མ་གསོག་ཅིག །གསོན་ངལ་
ཤི་སྡུག་ཕྱུག་པོ་མ་བྱེད་ཅིག །རང་ཕུང་གཞན་རླག་ཚིག་རྩུབ་མ་སྨྲར་ཞིག །གཞན་
སྨྲ་བྱུང་ན་ཁོང་ཁྲོ་མ་བསྐྱེད་ཅིག །ངོ་དགའ་ལྐོག་གཤེ་གྲོགས་དང་མ་འགྲོ་ཅིག །འདི་
ཕྱི་གཉིས་ཕུང་གྲོགས་མོ་མ་བསྟེན་ཅིག །ཁ་ཡངས་ཁོང་དྲེད་སློབ་མ་མ་བསྡུ་
ཞིག །གཡེང་དང་ལེ་ལོས་དགོན་པ་མ་བཟུང་ཞིག །ཚོང་དང་འདུ་འཛིའི་བྱ་བ་
མ་བྱེད་ཅིག །ཕྱི་དཀར་ནང་ནག་བྱ་ཆས་མ་བྱེད་ཅིག །ཉོན་མོངས་སྐྱེ་དུས་གཉེན་
པོ་མ་ཆུང་ཞིག །རྣམ་སྨིནའཛད་དཀའ་དཀོར་ལ་ཡེ་མ་འབག །ཉེས་པས་གོས་
ཀྱི་གྲོང་དུ་འཁྱམས་ཚོད་བཟུང་།། ཆགས་སྡང་སྐྱེ་ཡི་སྐད་ཆའི་གླེང་མ་བསླང་།།
ལྟུང་བས་ཕོག་གི་དམ་ཉམས་གྲོགས་མ་བསྟེན།། དགོས་ཚད་མི་རྙེད་དགོས
དགོས་མེད་
རྒྱུད་ལ་བསྟེན། བསམ་ཚད་འགྲུབ་བཀའ་བསམ་པ་བོན་ལ་བསྒྱུར། ད་ནི་ཚེ་འདིའི་
བྱ་བ་བྱེད་དགོས་མེད།། ད་ནི་མི་ཚེ་གཡེང་ལ་བསྐུར་དགོས་མེད། ད་ནི་དགེ་བ་ཕྱི་
བཤོལ་བྱེད་དགོས་མེད།། ད་ནི་མདོ་མེད་བོན་འཁྱམས་བྱེད་དགོས་མེད།། ད་ནི་
འདི་ཕྱི་གཉིས་མེད་བྱེད་དགོས་མེད། སྤྲང་པོས་སྙིང་ནས་ཞུ་ན་སྙིང་གཏམ་འདི།
འདི་དོན་ཚིག་ཐོག་མ་བཞག་ཉམས་ལེན་ཞུ། དེ་སྐད་གྲོགས་པོ་གཡུང་བསྟན་གྱིས་བསྐུལ་ངོར།
ཤར་རྫའི་རི་ལ་སྤྲང་པོ་མདྨས་བྲིས།། །།
E



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འདབ་བརྒྱད་པདྨ་གྱེས་པའི་གདན་སྟེངས་སུ།། མ་ལུས་དཀོན་མཆོག་རྒྱ་མཚོའི་
དབྱིག་འཆང་བ།། ང་ཡི་བླ་མ་ཤེལ་བཞིན་མཚན་ཅན་ལ།། ཁ་གཏིང་མེད་པར་སྙིང་
ནས་གསོལ་བ་འདེབས།། ཐར་མེད་བཙོན་ར་འདི་ལ་ཁྱོད་སྐྱོ་ནས།། འགྱུར་མེད་
དད་པའི་གདུང་ཤུགས་ཀྱིས་བསྐྱེད་དེ།། བཅོས་མེད་རང་བློ་གཏིང་ནས་གཅིག་
ཆོད་དེ། འབད་མེད་ཁྱོད་ལ་གྲུབ་པར་མཛོད་ཅིག་གུ། ཁྱོད་གསུང་འཕྲད་ཚེ་སྣང་
བ་འུར་གཟིངས་ནས། ཚིག་དོན་མཇལ་བས་སྤུ་ལྡང་སྐྱི་ཤ་ཟ། མིག་གི་སྒོ་མོར་མཆི་
མ་ཕྲུག་གིས་འདྲེས། བཅོས་མིན་དག་སྣང་སྙིང་ནས་མ་ཤར་རེ། གྲོགས་ཁྱོད་སྔོན་
གྱི་འཕྲོ་སད་རིགས་ཅན་ངེས། དེ་ཡང་རང་ཐག་རང་གིས་བཅད་པ་ལས།། དེ་ལས་
གཞན་པའི་དབང་ཆེན་སུ་ཞིག་ཡོད།། སུས་ཀྱང་བྱར་མེད་ཡིན་ནོ་སྙིང་གི་གྲོགས།།
མཐོན་པོ་བསྟོད་ཀྱང་མི་མཉེས་ཐུགས་མི་ཟིན།། དམན་པ་སྐྱོང་ཡང་མི་ཕན་སེམས་
མི་མགུ། འཇིག་རྟེན་མི་ངོ་བསྲུང་བས་ཅི་ཞིག་བྱ།། སྐྱོ་རོགས་སེམས་ལ་མཛོད་ཅིག་
སྙིང་གི་གྲོགས།། ལོངས་སྤྱོད་འབྱོར་ཡང་མི་ཕན་ཆོག་མི་ཤེས།། མཁོ་དགུ་ཚང་ཡང་
ད་རུང་དགོས་པ་མང་།། སྒྱུ་མའི་ཟང་ཟིང་བསྒྲུབས་པས་ཅི་ཞིག་བྱ།། ལོངས་སྤྱོད་
དགེ་ལ་སོགས་ཤིག་སྙིང་གི་གྲོགས།། ཞིམ་དགུ་ཟོས་ཀྱང་ཟ་དགོས་ཇེ་ཐུ་ལ། མངར་
དགུ་འཐུང་ཡང་དེ་བས་བཏུང་འདོད་ན།། ཟས་སྐོམ་ཞེན་སྲེད་ཆེ་བས་ཅི་ཞིག་བྱ།།
ཞིམ་མངར་བོན་ལ་མཛོད་ཅིག་སྙིང་གི་གྲོགས། ཡིད་མཐུན་གྲོགས་དང་འགྲོགས་
ན་དགེ་བ་འགྲིབ། མི་མཐུན་དགྲ་ལ་ཉེ་ན་ཉོན་མོངས་འཕེལ།། སྙིགས་མའི་སྐྱེ་བོ་
བསྟེན་པས་ཅི་ཞིག་བྱ། གྲོགས་པོ་རང་ལ་བཅོལ་ཞིག་སྙིང་གི་གྲོགས།། བརྩོན་པ་
ནོར་ལ་བྱས་ཀྱང་འབྱོར་དཀའ་ཞིང་། མཁོ་བ་རང་ལ་མང་ཡང་རྙེད་དཀའ་ན།།
མི་འགྲུབ་བསམ་པ་མང་བས་ཅི་ཞིག་བྱ།། དགོས་མེད་རྒྱུད་ལ་བསྟེན་ཅིག་སྙིང་
གི་གྲོགས།། སྐྱིད་པ་ཀུན་ལ་འདོད་ཀྱང་འབྱུང་བ་དཀའ། སྡུག་བསྔལ་མི་དགོས་
6



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
བཞིན་དུ་ཚོར་བ་མང་། སྡུག་བསྔལ་གཞིར་གྱུར་སྐྱིད་ཀྱང་ཅི་ཞིག་དགའ། སྐྱིད་
སྡུག་ལམ་དུ་སློངས་ཤིག་སྙིང་གི་གྲོགས།། ཤ་ཆང་ཞིམ་མངར་ཟས་ནི་ལྷག་པ་ཙམ།།
དེ་མིན་གང་བྱུང་ཟ་བས་ལུས་འཚོ་ཙམ།། དེ་བཞིན་ཆོས་པའི་འཚོ་བ་ཤུགས་ཀྱིས་
འབྱུང་། དཀོར་ནག་རྗེས་འདེད་མི་དགོས་སྙིང་གི་གྲོགས།། དབེན་པའི་རི་ཕུག་
ཉལ་བའི་ཆོས་པ་ལ། མཛེས་འདོད་གོས་ཀྱི་རྒྱན་ཆས་མི་དགོས་པས། ཚ་གྲང་ལུས་
ལ་ཐུབ་ན་དེས་ཆོག་ཙམ། གང་བྱུང་དུགས་པོ་གོན་ཞིག་སྙིང་གི་གྲོགས།། ཆོས་པས་
རང་ཡུལ་བཟུང་ན་ཆགས་སྡང་འབྱུང༌།། ཆ་མེད་ཡུལ་དུ་འཁྱམས་པས་དགེ་སྦྱོར་
འཕེལ། དགེ་བྱེད་རང་ཡུལ་སྤང་བ་སྔོན་བྱོན་གྱི། རྒྱལ་འཕགས་ལུགས་སྲོལ་ཡིན་
ནོ་སྙིང་གི་གྲོགས།། ལར་ཡང་དགེ་བྱེད་པ་ལ་མི་ཁྲིམས་མེད། རང་ཐག་རང་གིས་
ཆོད་ན་གཅིག་ཆོད་ཡིན།། དགེ་བྱེད་རི་ལ་བྲོས་ན་ཡ་མེད་ཡིན།། རང་མིན་གཞན་
ལ་མི་ལྟོས་སྙིང་གི་གྲོགས།། སེམས་ཞེས་བྱ་བ་བླ་མས་ངོ་སྤྲོད་པ། རང་གི་གོ་བས་
ཉམས་སུ་མྱོང་བ་དེ།། གནས་འགྱུར་རིག་པས་གཞི་ལ་ཚད་བཅད་དེ། ལུང་དང་
བླ་མའི་མན་ངག་བསྟེན་ཤེས་བྱ།། འོན་ཏང་སེམས་ཀྱི་ངོ་བོ་སྟོང་པ་སྟེ། སྟོང་པའི་
གཞི་རྩ་སེམས་ལ་མ་ཆོད་ན།། མཉམ་བཞག་སྒོམ་པའི་གནས་ཆ་ཆེར་ཡོད་ཀྱང་།།
འཁྲུལ་རྟོག་ཉོན་མོངས་ལམ་སློང་དེས་དཀའ་ཙམ།། དེས་ན་སེམས་འདི་ཡེ་ནས་
ངོ་བོ་སྟོང་། རྒྱུ་དང་རྐྱེན་གྱིས་མ་བསྐྱེད་སྐྱེ་བ་མེད། དངོས་དང་མཚན་མས་མ་བསྟན་
འགགས་པ་མེད།། དུས་གསུམ་འཕོ་འགྱུར་མེད་ཀྱང་གནས་པའང་མེད། སྐྱེ་འགག་
གནས་གསུམ་བྲལ་བའི་རང་སེམས་འདི།། ནམ་མཁའི་ངོགས་བཞིན་ཕྱི་ནང་མེད་
པར་ཁྱབ།། ཉི་ཟླའི་འོད་བཞིན་གསལ་སྒྲིབ་མེད་པར་གནས།། ཆུ་བོའི་རྒྱུན་བཞིན་
གཞུག་མ་རྒྱུན་ཆད་མེད།། ཉམས་སུ་རང་གིས་མྱོང་ཡང་བརྗོད་པར་ད་
པར་དཀའ།།
སྒྲིབ་མེད་རང་ལ་གསལ་ཡང་མཚོན་པར་བྲལ།། ཤར་བ་རང་གིས་ཤེས་ཀྱང་མཐོང་
j7



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དུ་མེད། ད་ལྟར་མངོན་སུམ་རྗེན་པ་འདི་ཀ་བ། འདི་ཉིད་ཉམས་སུ་བླང་ན་ད་ལྟའི་
གཤིས།། རང་གསལ་ཤེས་པ་མ་འགག་རྗེན་གཅེར་བ། ཕྱི་ནང་ཡུལ་སེམས་གཉིས་
ཀྱིས་མ་གོས་པར། གོ་མྱོང་རྟོགས་གསུམ་མཛོད་དང་གཞན་མ་མཆིས། འདྲེ་ཞེས་
བྱ་བ་རྣམ་རྟོག་ཙམ་མ་གཏོགས།། སྲིད་འདིར་བཙལ་བས་རྙེད་པར་མ་གྱུར་ན།།
འདྲེར་འཛིན་རྟོག་པ་རང་གི་སེམས་ཉིད་ཡིན།། སེམས་ཉིད་སྟོང་པ་ཟང་ཐལ་གཉུག་
མའི་ངང་། སེམས་འདི་གཅིག་ཆོད་གཉེན་ས་བརྒྱ་ཆོད་ཡིན།། སེམས་ལས་གཉེན་
པའི་གཉེན་ས་ལོག་ན་མེད།། རང་སེམས་མ་ཆོད་སྲིད་འདིའི་གཉེན་པའི་ས། ཇི་
ཙམ་ཆོད་འདྲ་དོན་ལ་ཕན་དགོས་ཆུང་།། གྲོགས་ཁྱེད་ཀུན་གཞི་ཡངས་པའི་གཉེན་
ས་རུ།། བདག་འཛིན་འདྲེ་རྒོད་འགོང་པོས་གནས་བཅས་ནས།། རྒྱུན་དུ་རྟོག་པའི་
ཆོ་འཕྲུལ་འགྱེད་ཀྱིན་སྣང་། འདྲེ་དེ་ཐུལ་ན་ཆོ་འཕྲུལ་ཀུན་ཞི་གྱུར།། དོན་ལ་ཟོལ་
མེད་ལྷུན་གྲུན་ཐོགས་མེད་ཀྱིས། བཟོད་དཀའི་འཁོར་བའི་འཇིགས་པ་འདི་ཤེས་
ནས།། འདི་སྣང་བྱ་བཞག་སྙིང་པོ་མེད་དགོངས་ཏེ། བསམ་གླགས་མེད་པར་རི་
ལ་བྲོས་པའི་ཚེ།། ཡིད་གཏིང་འཁུལ་བའི་ཡིག་འཕྲིན་ཕེབས་པ་ལ།། བཟོད་མེད་
མངྒས་མ་བཟོད་ལན་མ་ལྡོག །ཁ་བཤད་རྐྱང་པའི་གཏམ་འདི་ཁར་བཏོན་ཏེ།།
ཤར་རྫའི་རི་ནས་འཕྲིན་པ་ཤར་དུ་ཐལ།།
ཀྱེ་མ་ཀུན་གྲོལ་གསང་བ་རྩལ་གྱི་ཐུགས་རྗེས་བཟུང་། རིག་འཛིན་བདུད་འདུལ་
གླིང་པར་གསོལ་བ་འདེབས།། དབྲ་སྤྲུལ་དྲན་པ་བདུད་འདུལ་ལ་ཕྱག་འཚལ།།
བྲག་དཀར་གཡུང་དྲུང་བསྟན་འཛིན་ཁྱེད་མཁྱེན་ནོ། །གཤེན་རྒྱལ་བསྟན་འཛིན་
ག་གི་བྱིན་གྱིས་རློབས།། འོད་ཟེར་མཐའ་ཡས་ཅན་གྱིས་མཆོག་ཐུན་སྩོལ།
བསམ་གཏན་ཡེ་ཤེས་འབར་གྱིས་ཉམས་རྟོགས་སྤོར།། རིན་ཆེན་གཞན་ཕན་སྙིང་
པོས་བར་ཆད་སོལ།། སྐྱེ་མེད་དོན་རྟོགས་གཡུང་དྲུང་བསྟན་པ་ནས།། ཁྱོད་ནི་དང་
8



ཞལ་གདམས་དང་བློ་བསྟོད་གསོལ་འདེབས་སོགས་ཀྱི་སྐོར།
པོ་ཉིད་ནས་རྣམ་རིག་བཟང་།། དེ་སྟེང་སྦྱོང་བརྩོན་ངོ་འཚར་ཆེར་གྱུར་པས། ད་
ལྟར་ཇི་ཙམ་ཉམས་དང་རྟོགས་པ་ཀུན།། ཡི་གེར་འབྲི་ནས་བདག་ལ་གསལ་གདབ་
དང་།། ཉམས་ལེན་དྲན་བསྐུལ་ཕྱིར་དུ་སྦྱིན་དགོས་གསུངས།། ངས་ནི་ཡང་ཡང་
རང་ལ་བརྟགས་བྱས་པས། དོན་གྱི་རྟོགས་པ་བདག་ལ་མེད་ཐག་ཆོད།། ད་དུང་
རང་གིས་རང་ལ་ཞིབ་བརྟགས་པས། ལོག་པའི་ལྟ་སྤྱོད་དུ་མས་འཆིངས་མཐོང་ནས།།
དེ་དག་རང་ལ་ངེས་པར་བྱ་བའི་ཕྱིར།། མདོ་ཙམ་ཡི་གེར་བཀོད་པ་འདི་ལྟ་སྟེ།།
བསོད་ནམས་བྱེ་བས་བསྐྲུན་པའི་མི་ལུས་འདི།། རྙེད་དཀའ་བ་དག་མངོན་སུམ་
མྱོང་བཞིན་དུ། དགེ་ལ་མི་བརྩོན་ལེ་ལོར་བྱེད་བྱེད་ནས། ངས་ནི་དལ་འབྱོར་ཆུད་
གསོན་བྱེད་པར་འདྲ། གཞན་དག་ནང་ཤིར་ནུབ་ཤིར་མཐོང་བཞིན་དུ། སང་
ཕོད་བཞེ་ཕོད་འདུག་ཆུས་ལ་བརྩོན་ཏེ༎ འཆི་དགོས་བསམ་པ་རིང་ལ་བཞག་བཞག་
ནས།། ངས་ནི་ཚེ་གཅིག་འདུན་མ་ཤོར་བ་འདྲ།། ཀོ་ལང་བཙང་བཙན་བས་ཀྱང་
དམ་སོང་ནས།། བཟོད་སྲན་ཤའུ་བས་ཀྱང་ཆུང་གྱུར་པས།། རྟག་ཏུ་ཁོང་ཁྲོའི་ལས་
ལ་སྤྱད་སྤྱད་ནས།། ང་ནི་དམྱལ་བའི་བུད་ཤིང་འགྱུར་བར་འདྲ།། ཚེ་ལུས་འདི་ལ་
ནོར་གྱི་འབྱོར་མེད་ཅིང་། འབྱོར་པ་དེ་ཡང་སེར་སྣས་འཆིངས་གྱུར་བས། བསོད་
ནམས་བསགས་ལ་གཏོང་ཕོད་མེད་ལུགས་ཀྱི། ང་ནི་ཡི་དྭགས་ལུས་སུ་འགྲོ་བར་འདྲ།
གཞི་ནས་དགེ་བའི་ལས་སྤྱོད་འགྲུབ་དཀའ་ཞིང་།། ཅུང་ཟད་འགྲུབ་པའང་མ་དག་
དྲི་མས་སྦགས། ད་དུང་དེ་ལས་རློམ་སེམས་སྐྱེས་སྐྱེས་ནས།། ང་ནི་དགེ་བའི་ལས་
སྐལ་ཟད་པ་འདྲ།། ཡ་ཀི་དགོན་པའི་དོན་ཀྱང་ངར་ཐུག་ཅིང་།། མ་ཀི་སྡེ་པའི་མགོ་
འཛིན་ངས་དགོས་པས།། ང་ནི་གཞན་ཆུས་བསྒྲུབ་ལ་རྒྱུག་རྒྱུག་ནས། ངས་ནི་རང་
ཆུས་རང་གིས་ཕུང་བར་འདྲ།། རང་ལ་རྣམ་འབྱེད་ཤེས་རབ་མི་གསལ་ཅིང་།།
གཞན་གྱི་སྨྲས་ལའང་ཡིད་ཆེས་མི་བསྐྱེད་ཀྱི།། བླང་དོར་གནས་ལ་ཤེས་པའི་མིག་
$9



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལོང་ནས།། ང་ནི་གཏི་མུག་མུན་ལྟར་འཐིབས་འོང་གི། མི་མཐུན་གྱུར་རམ་ཡིད་
མི་འོང་བའི་མིས། གནོད་པ་ཇི་སྨོས་སྨྲར་མ་ལེགས་པས་ཀྱང་། དེ་ལ་མི་བཟོད་སེམས་
ཁོང་གཏིང་འཁྲུགས་ནས།། ང་ནི་ཞེ་སྡང་མེ་ལྟར་འབར་འོང་གི། ན་ཆུང་མཛེས་
མའི་བཞིན་རས་ངོམ་པའམ།། གཞན་གྱི་རྒྱུ་ནོར་ལོངས་སྤྱོད་མཐོང་ནའང་འདྲ།།
ངས་ནི་དེ་ལ་ལོངས་སུ་སྤྱོད་འདོད་ནས། ང་ནི་འདོད་ཆགས་ཆུ་ལྟར་ཁོལ་འོང་གི།
གང་དག་གང་ཡང་གོང་དུ་ཤོར་དོགས་ཀྱི། དེ་དང་དེ་བའི་བསམ་པས་རང་གདུངས་
ནས།། ངས་ནི་མཆེད་དང་གྲོགས་ལ་གཤེ་གཤེ་སྟེ། ང་ནི་ཕྲག་དོག་ས་ལྟར་སྐྱེ་འོང་
གི། ཁྲོན་པའི་ནང་གི་སྦལ་པའི་དཔེ་བཞིན་དུ།། དམ་པའི་མཁྱེན་དཔྱོད་རྣམ་ཐར་
མ་མཐོངས་ནས། ཅུང་ཟད་ཐོས་དང་སྦྱོང་པས་རྒྱུད་ཁེངས་ཏེ། ང་ནི་ང་རྒྱལ་རླུང་
ལྟར་འཚུབས་འོང་གི། བསགས་པ་ཐམས་ཅད་ཐ་མར་འཛད་གྱུར་ཅིང་།། འཆི་
དུས་རྗེས་སུ་ལུས་རྒྱུ་ཤེས་བཞིན་དུ།། ང་ནི་སྒྱུ་མའི་ནོར་ལ་དགའ་དགའ་ནས།།
ངས་ནི་བོན་ཁལ་ནས་བྲེ་བརྗེ་འོང་གི། གང་ཡང་རུང་སྟེ་གཞན་གྱིས་སྨོད་བྱུང་ན།།
དེ་མ་ཐག་ཏུ་རྒྱུད་འཁྲུགས་བཞིན་ལོག་སྟེ།། ཚིག་གཅིག་ལན་དུ་ཚིག་གཉིས་ཕར་
བརྗོད་ནས། ངས་ནི་བསོད་ནམས་ཕུང་པོ་བཤིགས་ཀྱིན་འདུག །དབེན་པར་བསྟེན་
ཡང་འདུ་འཛིའི་དབུས་ན་བྲེལ། མཚམས་སྒོ་བཅད་ཀྱང་རྣམ་ཤེས་གྲོང་དུ་འཁྱམས།།
སྨྲ་བཅད་བྱས་ཀྱང་རྣམ་རྟོག་རང་ཁར་ཤོར།། ངས་ནི་འདི་ཕྱི་གཉིས་མེད་བྱེད་ཀྱིན་
འདུག །སྟོན་དུས་ཨ་མྲའི་འབྲས་བུ་ཅི་བཞིན་དུ། ནང་མ་སྨིན་ཀྱང་སྨིན་པའི་ཚུལ་
བཟུང་སྟེ། ཁ་སྟོབས་མཐོན་པོས་བོན་བཤད་བྱེད་བྱེད་ནས།། ངས་ནི་རང་གཞན་
གཉིས་མགོ་བསྐོར་གྱིན་འདུག །རི་ལ་བསྟེན་པས་འདུ་འཛི་ཇེ་མང་བྱུང་།། གཅིག་
པུར་འདུག་པས་ལེ་ལོ་ཇེ་ཆེ་བྱུང་།། སེམས་ལ་བལྟས་པས་བསམ་རྒྱུ་ཇེ་མང་བྱུང་
།
ང་ལ་ཉམས་མྱོང་དེ་འདྲ་འབྱུང་གིན་འདུག །གཞན་གྱིས་བཀུར་བཞིན་ང་རྒྱལ་
60



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཇེ་ཆེར་བྱུང་། ཉམས་ལེན་བྱས་བཞིན་ཉོན་མོངས་ཇེ་རྒྱས་བྱུང་། ན་ཚོད་འཛེག་
བཞིན་འདོད་པ་ཇེ་ཆེ་བྱུང་། ང་ལ་ལྟོཊ་པ་དེ་འདྲ་འཆར་གྱིན་འདུག །འཁོར་བ་
འདི་ལ་ཞེན་པ་ཆེ་ལུགས་དང་།། ཚེ་འདི་ཁོ་ན་དོན་དུ་གཉེར་ལུགས་དང་།། རྒྱུད་ལ་
སྐྱོ་ཤས་བག་ཙམ་མེད་ལུགས་ཀྱིས།། ང་ནི་གཏན་དུ་འཁོར་བར་འཁྱམས་ཉན་
འདུག །ལུས་ངག་བྱ་བྱེད་ལོང་གཏམ་དག་གིས་ཁྱེར། སེམས་རྒྱུད་འཁྲུལ་སྣང་
རྟོག་པ་དག་གིས་འཆིངས།། ད་དུང་དོན་ཆུང་མིང་ཆེན་འཛིན་འཛིན་ནས།།
ངས་ནི་རང་མགོ་རང་གིས་གཡོགས་ཀྱིན་འདུག །ངས་ནི་ཤོར་ས་ལྔ་ལ་ཤོར་བར་འདྲ།།
ང་ནི་གོལ་ས་བཞི་ལ་གོལ་ཉན་འདུག །ངས་ནི་ཐུན་སྒོམ་གཡང་ས་མི་ཆོད་འདྲ།།
ང་ལ་དྲོད་དུ་སྤེལ་མ་འབྱུང་གིན་འདུག །ཡེ་ཤེས་དུམ་བུ་རེ་ལ་ཉམས་སུ་ལྟ། དེ་
འདྲའི་ཉམས་ལེན་དེ་ཡིས་བསླུ་བསླུ་འདྲ། གསུངས་པ་དེ་ནི་ང་ལ་ཤིན་ཏུ་མང་།
ང་ནི་རིག་པ་དུམ་བུར་ཆོད་ཀྱིན་འདུག །ངས་ནི་རང་གིས་རང་ལ་ཞིབ་དཔྱད་ཚེ།།
ང་ནི་ཁོང་སྙིང་ཆུ་བས་འཁྱགས་འོང་གི །ང་ནི་ང་རང་ཉིད་ལ་སྙིང་ན་ནས།། ང་
འདྲའི་བོན་འཁྱམས་རྣམས་ལའང་ཡི་མུག་སྐྱེ།། མཆོག་ཀྱང་གཉུག་མའི་དྲན་རྒྱུན་
རྒྱུན་མཐུད་ལ། རྟག་ཏུ་ཡེངས་མེད་རྒྱུད་ལ་མ་བརྟེན་ན།། སྒོ་གསུམ་ཐ་མལ་ལུས་
པའི་སྒོམ་མཁན་གྱིས། སངས་རྒྱས་རེ་བ་འཁྲུལ་པ་ཡིན་ནམ་སྙམ།། ཞེས་པའང་བཤེས་
གཉེན་དམ་པ་གཡུང་དྲུང་བསྟན་པའི་གསུང་ལན་དུ་སྤྲངའཁྱམས་མངྒའི་མིང་གིས་བྲིས་སོ།
མཐའ་མེད་འཁོར་བའི་སྡུག་བསྔལ་ཆེན་པོ་ལས། བསྒྲལ་ནས་གཏན་བདེའི་
གྲོང་དུ་ཁྲིད་མཛད་པ། དྲིན་ཆེན་བླ་མ་སངས་རྒྱས་དངོས་ཉིད་ཀྱི།། ཞབས་རྡུལ་
གུས་ཕྱག་དང་བཅས་སྤྱི་བོར་བཀོད།། མཁྱེན་པ་རྒྱས་ཤིང་ཐུགས་རབ་གསལ་ཁྱེད་ལ།།
བདག་འདྲའི་མཆིད་གྲོས་གསོལ་བ་འོས་མིན་ཀྱང་། ཁྱེད་ཐུགས་དགྱེས་པ་བྱ་
ཕྱིར་ཚིག་འགའ་ཞུ། བདེན་པར་གཟིགས་ན་ཐུགས་དགོངས་དབྱིངས་སུ་རོལ།།
6



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ད་རེས་མི་ཁོམ་ལོག་པའི་གནས་སྤངས་ནས།། འཛམ་གླིང་སོག་ཀར་མི་ལུས་ཐོབ་
དུས་འདིར། འདི་སྣང་འཁོར་བའི་བོན་ལ་ཡིད་ཕྱུང་ནས།། ཚེ་གཅིག་ཐར་པ་བསྒྲུབ་
ན་མི་ལེགས་སམ། ལུས་རྟེན་འདི་ལ་དགེ་བའི་འདུན་ལྡན་ཞིང་། དེ་ཡང་ཕྱིར་བཤོལ་
རྟོག་པས་མ་ཁྱེར་གོང་། སྙིང་ནས་བརྩོན་པས་ཐུགས་ཐག་རྦད་གཅོད་དེ། གཅིག་
པུར་རི་ལ་སྒོམ་ན་མི་ལེགས་སམ།། སྐུ་ཚེ་རིང་ཡང་ལོ་བརྒྱ་ཁ་མི་ལོང་། སྐུ་ལུས་གཞོན་
ཡང་ལོ་གྲངས་འགའ་ནས་རྒས།། དེ་ལས་ད་ལྟར་ལུས་སེམས་དར་དུས་འདིར།།
འབད་པ་དགེ་ལ་འདོན་ན་མི་ལེགས་སམ། སྐྱེས་པ་ཙམ་ནས་འཆི་བའི་རང་བཞིན་ན།
ན་ཚོད་གཞོན་ལ་ཡིད་རྟེན་མི་ཕོད་ཀྱི།། ད་ལྟར་རང་དབང་རང་ལ་ཆེ་དུས་འདིར།།
བོན་ལ་བློ་སྣ་བསྟུང་ན་མི་ལེགས་སམ།། ནམ་ཞིག་གཤིན་རྗེའི་ཕོ་ཉ་སླེབ་པའི་ཚེ།།
ཚེ་འདིར་བསགས་པའི་ཟས་ནོར་ལོངས་སྤྱོད་དང་།། རང་གི་ལུས་ཀྱང་བཞག་ནས་
འགྲོ་དགོས་ན། ཐོབ་ཐང་རྣམ་དཔྱོད་ཆེ་བས་ཅི་ཞིག་བྱ།། ལོངས་སྤྱོད་སྒྲུབ་ཀྱང་
རང་བཞིན་རྙེད་དཀའ་ཞིང་།། རྙེད་པར་གྱུར་ཀྱང་ཐུགས་མཛོད་ཁེངས་དཀའ་ན།།
དེ་ཡང་དགྲའམ་ཟུན་གྱིས་བརླག་འགྱུར་བས། དོན་མེད་ངལ་བ་དེ་འདྲས་ཅི་ལ་ཕན།
འཁོར་སློབ་འདུ་ཡང་ད་གཟོད་འབྲལ་རྒྱུ་ལ།། ལོངས་སྤྱོད་བསགས་ཀྱང་ཐ་མར་
འཛད་ངེས་ཤིང་། ཆེ་སྙན་ཐོབ་པའང་གློག་བཞིན་མི་བརྟན་པས། སྟོབས་དང༌
མངའ་ཐང་མཐོ་བས་ཕན་པ་མེད། ཕ་མའི་གདུང་སེམས་དམྱལ་བའི་ལྕགས་སྒྲོག་
ཡིན།། ཡོན་བདག་བསྟོད་བཀུར་བདུད་ཀྱི་བསླུ་བྲིད་ཡིན།། དུས་ངན་གྲོགས་པོ་
ཐར་པའི་གེགས་ཤིང་ཡིན། དེ་བས་དེ་དག་དབང་དུ་མ་ཤོར་ལག ད་རེས་ཚེ་གཅིག་
སངས་རྒྱས་བསྒྲུབ་ནུས་པའི།། རྟེན་བཟང་འདི་འདྲ་རྙེད་དུས་བྱང་ཆུབ་ལམ།།
སྙིང་ནས་བསྒྲུབ་པར་དགོས་ཀྱི་དེ་བས་ན།། ཐུགས་ཐག་བོན་ལ་ཆོད་དང་མཁས་
པ་ཡིན། ཕྱི་མའི་བྱང་ཆུབ་སྒྲུབ་པ་རྩོམ་བཞག་ནས། འདི་དོན་ཁོ་ནར་སྒྲུབ་ལ་རྒྱུན་
62



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
བརྩོན་ཏེ། མི་ཚེ་གཞན་དཀོར་བསྡུད་ལ་ཟད་གྱུར་ན།། སངས་རྒྱས་བསྟན་དང་
འཕྲད་པ་དོན་མེད་འགྱུར།། སྔོན་དུ་རྗེ་བཙུན་དམ་པ་ཡབ་སྲས་སོགས།། གཅིག་
པུར་རི་ལ་སྒྲུབ་པ་རང་མཛད་པས།། བསྟན་དང་འགྲོ་བའི་དོན་ཆེན་བྱུང་ཚུལ་
འདུག །དེ་བས་མཆོག་ཀྱང་སྤྱན་མིག་ཡར་གཟིགས་འཚལ།། ཚེ་འདིའི་བདེ་སྐྱིད་
རྨི་ལམ་སྣང་བ་ཙམ།། དེ་བས་ད་ལྟར་ཕ་རོལ་འགྲོར་གྱུར་ན།། འདི་དོན་སྒྲུབ་པ་
བྱིས་པའི་ལས་ལས་དམན།། དེ་ཕྱིར་ཚེ་འདིའི་དོན་ལ་འབད་མི་འཚལ།། མདོར་
ན་འཁོར་བར་ཐར་འདོད་མ་སྐྱེས་པས། ལོ་བརྒྱར་སྒྲུབ་པ་བྱས་ཀྱང་ཚེ་འདི་དང་།།
འབྲེལ་ཕྱིར་ཡང་དག་ལམ་དུ་མི་འགྱུར་བས། འདིར་ལས་ཕྱི་མའི་ལམ་ལ་ཕན་ཐབས་
མེད།། དེ་ཕྱིར་ཚེ་འདིའི་རྟོག་པ་ཕྱིར་དོར་ནས། འཁོར་བའི་འདམས་ལས་ཐར་
འདོད་བློ་བསྐྱེད་དེ། ཚེ་གཅིག་སྒྲུབ་པ་ཁོ་ནར་མཛད་བྱོས་ལ། སྐུ་ཚེ་རི་ལ་སྐྱོལ་དང་
དོན་ཆེན་འགྲུབ།། དེ་ཡང་བྱང་ཆུབ་སྒྲུབ་པའི་ཐབས་དག་གི། འབྲས་བུ་ཐར་དང་
ཐམས་ཅད་མཁྱེན་པ་གཉིས།། དེ་ཡང་གཞན་མིན་ངེས་འབྱུང་བྱང་སེམས་གཉིས།།
བཅོས་མ་མིན་པ་རྒྱུད་ལ་སྐྱེས་པས་ཏེ།། དེས་ན་ཐུན་མོང་ལམ་གྱིས་རྒྱུད་སྦྱོང་ནས།།
ལམ་གནད་དེ་དག་རྒྱུད་ལ་སྐྱེས་པ་དང་། རིམ་གྱིས་ཐེག་ཆེན་ལམ་ལ་བསླབ་མཛད་པ།།
དམ་པའི་སྲོལ་བཟང་ལགས་ཕྱིར་ཐུགས་ལ་འཆང་། དེང་སང་དེ་དག་རྒྱུད་ལ་མི་
བསྐྱེད་ནས།། ཐེག་པ་གོང་མའི་བོན་ལ་འཇུག་སྐད་པ། དེ་ནི་འཁོར་བར་འཁོར་
བའི་རྒྱུ་ཙམ་ལས།། ཐར་པའི་ལམ་ལ་ཕན་པ་འབྱུང་ཚུལ་མེད།། དེ་ཕྱིར་དལ་འབྱོར་
རྙེད་དཀའ་དོན་ཆེ་དང་།། འཆི་བ་མི་རྟག་འཁོར་བའི་ཉེས་དམིགས་དང་།། ལས་
འབྲས་དག་ལ་བསླུ་བ་མེད་ཚུལ་སོགས། བློ་ལྡོག་བོན་བཞིས་རང་བློ་བཏུལ་མཛོད་ལ།།
ཚེ་འདིའི་ཞེན་པ་གཏིང་ནས་ལོག་པ་དང་། ཁམས་གསུམ་འཁོར་བར་མེ་འོབས་
ལྟར་མཐོང་དང་།། འགྲོ་ཀུན་ཕ་མའི་འདུ་ཤེས་འཆར་བ་ཞིག །ཐོག་མར་རྒྱུད་ལ་
63



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྐྱེད་པ་གནད་དུ་ཆེ། དེ་དག་དམན་པའི་ལས་སྤྱོད་དུ་གཟིགས་ནས།། དེ་ལས་ལྷག་
པའི་ཐུགས་དགོངས་ཡོད་གྱུར་ན།། དེ་བཞིན་དེ་བའི་མཛད་པ་ཉིད་དགོངས་ཀྱི།།
དེ་འདྲའི་བྱ་བ་རླབས་ཆེན་ངས་མ་ཐོབ། འོན་ཏང་སྐུ་སྐྱེ་གོང་མའི་རྣམ་ཐར་བཞིན།
གདུལ་བྱའི་སྣང་བའི་མོས་པ་མི་ལོག་དང་།། ལུགས་གཉིས་བྱ་བ་མགོ་མཐའ་མཉམ་
པ་ཞིག །མཛད་པ་དེ་འདྲ་ལེགས་པའི་རྣམ་བཞག་ལགས། དེ་སྐད་མཆོག་སྤྲུལ་
སྐལ་བཟང་གྲགས་པའི་དཔལ།། གང་དེས་ཁྱི་ལ་སེང་གཟིགས་ལྟ་བུ་ཡིའདི་ལྟར་
གསུང་གིས་བསྐུལ་བར་མ་བཟོད་ནས།། ཁ་བཤད་རྐྱང་པ་འདི་ནི་མངྒས་བྲིས།། །།
འཇིགས་རུང་གསུམ་གྱི་གནས་ན་མི་བཟོད་པའི།། སྡུག་བསྔལ་དུ་མས་མནར་
ལས་རབ་བསྒྲལ་ཏེ། ཐར་པ་བདེ་ཆེན་གླིང་དུ་འགོད་མཛད་རྗེ། མཚུངས་མེད་བླ་
མའི་ཞབས་ལ་ཕྱག་འཚལ་ལོ། །རང་རེ་ཐོག་མའི་དུས་ནས་ད་བར་དུ།། སྲིད་པའི་
མེ་འོབས་ཀློང་དུ་རབ་བྱིང་ནས།། བཟོད་དཀའི་སྡུག་བསྔལ་མཐར་མེད་མྱོང་
གྱུར་པ།། བདག་འཛིན་ཉོན་མོངས་གདོན་ཆེན་ཁོ་ཡིས་བྱས།། ད་རེས་རྙེད་དཀའི་
མི་ལུས་མཆོག་ཐོབ་ཅིང་། མཇལ་དཀའི་དགེ་བའི་བཤེས་དང་ལེགས་མཇལ་ནས།།
ཐོས་པར་བཀའ་བའི་བོན་ལ་སྤྱོད་དུས་འདིར། ཉོན་མོངས་དགྲ་བོ་ཐུལ་བར་བྱ་
དགོས་པས། རྒྱལ་བའི་བསླབ་གསུམ་འཛིན་པའི་ཁུར་ཁྱེར་ནས། ཉོན་མོངས་རང་
ཁར་སྤྱད་པ་ང་འདྲ་བ། ཆོས་པའི་ནང་གི་ཆོས་པ་ཐ་ཆད་དེ།། དེ་ལྟར་མ་མཛད་
ཉམས་ལེན་ཁོ་ཐོག་དབབ། ཚེ་འདིར་གནོད་པ་ཅུང་ཟད་བྱས་པ་ཡང་། དགྲ་ཞེས་
བཟུང་ནས་འདུལ་བར་བྱ་དགོས་ན།། སྡུག་བསྔལ་མཐའ་མེད་གནས་སུ་བསྐྱུར་
བྱེད་པ།། ཉོན་མོངས་དགྲ་འདི་ཅིའི་ཕྱིར་འདུལ་མི་དགོས། དེ་ཡང་ཉོན་མོངས་
དགྲ་འདི་འདུལ་བ་ལ། ཐེག་པ་ཆུང་འབྲིང་ཆེན་པོའི་སྒོར་བསྟུན་ཏེ། ཉོན་མོངས་
སྤང་བསྒྱུར་གྲོལ་བ་གང་རུང་གིས།། དེ་ཉིད་རང་ཁར་མི་སྤྱོད་གདུལ་བྱ་སྟེ། བྱང་
64



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
སེམས་ལྡན་ལ་ཁོང་ཁྲོ་སྐྱེས་པ་ན།། ཁོང་ཁྲོ་སྐད་ཅིག་བསྐལ་པ་མཉམ་པ་དང་།།
བླ་མར་དམིགས་པའི་ཁོང་ཁྲོ་ཇི་སྙེད་པས།། དེ་ཉིད་བསྐལ་པར་དམྱལ་བར་སྦྱོང་
བ་དང་། ཁོང་ཁྲོ་དྲག་པོ་སྐད་ཅིག་སྐྱེས་པས་ཀྱང་།། བསྐལ་པ་དང་ནི་བསྐལ་པ་
བརྒྱ་སྟོང་གི། ལེགས་སྤྱོད་སོགས་ཏེ་བསོད་ནམས་གང་ཡིན་པ། དེ་ཉིད་དེ་བས་
འཇོམས་པར་འགྱུར་བར་གསུངས།། དེ་བཞིན་འདོད་པས་ཐར་པའི་སྲོག་བཅད་
ཅིང་།། ཉེས་པ་ཀུན་བསླང་འཁོར་བར་འཕགས་མི་སྟེར། ང་རྒྱལ་ཅུང་ཟད་རྒྱུད་
ལ་སྐྱེས་པས་ཀྱང་། ཡོན་ཏན་ཐམས་ཅད་ཕྱགས་མས་བཏབ་བཞིན་འགྲོ། དེ་ལ་
སོགས་པའི་ཉེས་པ་ཚད་མེད་ཅིང་། འཁོར་བ་གྲུབ་པར་བྱེད་པ་དུག་ལྔ་སྟེ། དེ་མ་
གྲོལ་ན་ཐར་པ་མི་ཐོབ་གསུངས། དེ་ཕྱིར་ཉོན་མོངས་གཉེན་པོས་འདུལ་བར་གཅེས།
སྔོན་ཆད་རང་གིས་གཞན་ལ་གནོད་བྱས་པས།། དེ་ཡི་ལས་ལན་ད་ལྟར་སྨིན་པ་དང་།
ཕ་རོལ་ཉོན་མོངས་གདོན་གྱིས་རྒྱུད་རློམ་པས།། ཤེས་པ་སོར་མི་གནས་པ་སྨྱོན་པ་
འདྲ། སེམས་ཅན་ཐམས་ཅད་ཕ་མར་མ་གྱུར་པ།། མེད་པ་རྒྱལ་བའི་གསུང་རབ་
རྣམས་ལས་གསུངས།། གནོད་བྱེད་མེད་ན་བཟོད་པ་སྒོམ་མེད་པས། ལས་ངན་
འཛད་དང་བསོད་ནམས་ཐོབ་པའང་མེད། དེ་བས་གཞན་ལ་སྡང་བ་མི་བྱ་བར།།
བུ་གཅིག་པ་ལ་མ་ཡིས་རྩེ་གདུང་ལྟར།། གཞན་གྱི་གནོད་པར་ཇི་མི་སྙམ་པ་ཡིས།།
རྟག་ཏུ་འགྲོ་ལ་བྱམས་པ་བསྐྱེད་པར་བྱ། བུད་མེད་རྣམས་ལ་མ་དང་བུ་མོ་དང་།
སྲིང་མོའི་འདུ་ཤེས་བཞག་ཅིང་ཆགས་མི་བྱ། གལ་ཏེ་ཆགས་ན་བུ་ག་སྒོ་དགུ་ནས།།
ཟག་པ་ལུད་ཅིང་མི་གཙང་ཕུང་པོར་བསམ།། ཚུལ་བཞིན་མ་ཡིན་ཡིད་ལ་བྱེད་པ་ན།།
སྲས་བཅས་རྒྱལ་བས་མཁྱེན་ན་ཐུགས་ཁྲེལ་ཞིང་།། འཇིག་རྟེན་ལྷས་ཀྱང་ཤེས་ནས་
སྨོད་པ་དང་། ཀུན་ཏུ་བསྒྲགས་ནས་འདིར་ཡང་ངན་པར་གྲགས།། དེ་བས་ཚུལ་
ཁྲིམས་དར་དཀར་ཡོལ་བ་ལ།། དྲི་མས་ཕོག་གིས་དོགས་ནས་བཙའ་བཞིན་དུ།།
65



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྟག་ཏུ་དྲན་དང་ཤེས་བཞིན་བག་ཡོད་ཀྱིས། སྡོམ་པ་བསྲུང་ཞིང་ཟས་ནོར་སྦྱིན་
ལ་བསླབ།། སེམས་ཅན་ཀུན་ལ་བདེ་གཤེགས་སྙིང་པོས་ཁྱབ། དེ་བས་སྨོད་མི་རུང་
བ་རྒྱལ་བས་གསུངས། དེ་ཕྱིར་གང་གིས་ཐུག་པ་མེད་པ་རུ།། ཡངས་པའི་རྒྱ་བསྐྱེད་
ཀུན་གྱི་ཡོན་ཏན་བརྗོད།། དེ་བཞིན་ང་མེད་ཞི་བར་གནས་པ་སོགས།། གང་ལ་གང་
འདུལ་གཉེན་པོའི་སྟོབས་འགྲན་ཅིང་།། དེ་བས་དེ་ཉིད་སླར་ལྡང་མི་ནུས་པར།།
སྙིང་ནས་ལངས་པའི་བརྩོན་འགྲུས་བསྐྱེད་ལ་འདུལ།། སྤྱིར་ནི་ཉོན་མོངས་བདག་
ཏུ་འཛིན་ལས་དང་།། དེ་ཉིད་ངོ་བོ་མ་རིག་པ་ལས་བྱུང་། དེ་ཕྱིར་བདག་འཛིན་
ཁོ་ན་དགྲར་བཟུང་ནས།། ཤེས་རབ་སྒྲོན་མེས་མ་རིག་མུན་གསལ་བྱ། དེ་ཡང་མི་
རྟོག་ངང་ལ་གནས་གྱུར་ཀྱང་། ཉོན་མོངས་མངོན་གྱུར་མགོ་ནན་ཙམ་མ་གཏོགས།།
དེ་ཉིད་རྩབ་དྲུང་ཕྱུང་མི་ནུས་པ།། ཡུལ་གཞན་འཁུམས་པའི་དགྲུ་བཞིན་སླར་ལྡང་
འགྱུར།། འོན་ཏང་ཞི་བར་ཅུང་ཟད་མི་གནས་པ།། དེ་ལ་ལྷག་མཐོང་ཡེ་ཤེས་འན་
བའང་མེད། དེ་མེད་པས་ནི་བདག་འཛིན་སྤང་མེད་པས།། ཉོན་མོངས་རྣམ་རྟོག་
ཞི་བ་ག་ལ་འགྱུར། དེ་ཕྱིར་བོན་གྱི་ཡང་སྙིང་ཨ་ཁྲིད་ཀྱི། གདམས་པ་བླ་མའི་དྲུང་
ནས་ཞུས་བྱས་ལ། ཞི་ལྷག་ནས་ནི་རིམ་བཞིན་བློ་སྦྱོངས་པས། བདག་འཛིན་རྩད་
བཅད་བདག་མེད་དོན་རྟོགས་འགྱུར།། ལར་ནི་ཐེག་པ་འོག་མས་དུག་སྤངས་ནས།།
དེ་ཉིད་འདུལ་བའི་གཉེན་པོ་བསྟེན་ཡིན་ཀྱང་།། འདི་ནི་དུག་ལྔ་སྤངས་ནས་ཡེ་ཤེས་
ཀྱི།། གཉེན་པོ་བསྟེན་མིན་དེ་ཉིད་རང་གྲོལ་ཏེ།། དུག་ལྔ་སྤང་ལོག་ཡེ་ཤེས་མཚོན་
དུ་མེད།། ཅི་མི་སྤངས་པའི་སེམས་ཉིད་ཉག་གཅིག་མ། གསུངས་པ་ཇི་བཞིན་རང་
ཤར་རང་གྲོལ་དུ།། དེ་ཉིད་ཡེ་ཤེས་ཡིན་པར་ཤེས་པར་བྱ། མདོར་ན་ངར་ཞེས་འཛིན་
པའི་མཁན་པོ་འདི།། བཙལ་བས་མ་རྙེད་བཙལ་མཁན་རང་སྟོར་ཏེ།། དེ་དང་དེ་
ཡི་ངོ་བོ་སྟོང་ཧར་གྱིས།། སོང་ནས་ང་མེད་གཞི་རྩ་ཆོད་ཙམ་ན།། ཉོན་མོངས་རྣམ་
འཚར་
66



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
རྟོག་རྩད་ནས་འཇོམས་འགྱུར་པ།། དཔེར་ན་རྩ་བ་ཆད་པའི་སྡོང་པོ་ཡི།། ཡལ་
ག་ལོ་འདབ་ཤུགས་ཀྱིས་སྐམ་དང་མཚུངས།། དེ་ཕྱིར་བདག་འཛིན་རྩད་ནས་གཅོད་
མཛོ་
ཛོད་དང་།། རྟོག་པ་སྤང་མེད་ཡེ་ཤེས་ལྷག་གིས་འཆར།། ཞེས་པ་འང་དགེ་སྦྱོང་ཤེས་རབ་
མཆོག་ལྡན་ནས་ངས་ཀྱང་དགེ་སྦྱོར་བག་རེ་བསྒྲུབས་ལོ་ཡོད་ཀྱང་། དུག་ལྔའི་དབང་དུ་འཆོར་ནས་དགེ་བ་རྣམ་དག་
ཅིག་ཏུ་མི་འོང་འདུག་པས། དེ་ལ་དུག་ལྔའི་ཉེས་དམིགས་དང་གཉེན་པོ་བསྟེན་ཚུལ་སོགས་ཀྱི་ཞལ་གདམས་ཤིག་
བྲིས་གསུང་པའི་ལན་དུ་སྤྲང་རྒན་དུག་ལྔ་མེ་འབར་མངྒའི་མིང་གིས་བྱས་སོ།
སྤྲོས་བྲལ་གཉུག་མའི་ངོ་བོ་མངོན་མཐོང་སྟེ། རང་རིག་རྗེན་པ་བསྟན་མཛད་
བླ་མ་ལ། སྙིང་ནས་མོས་པའི་སེམས་ཀྱིས་སྐྱབས་གསོལ་ནས།། ཁྱོད་དང་བདག་
བཅས་ཐུགས་རྗེས་བཟུང་དུ་གསོལ། གྲོགས་ཁྱོད་ཡང་དག་བྱང་ཆུབ་སྒྲུབ་དགོངས་ན།
འདི་སྣང་འཁོར་བའི་ཆོས་དང་མི་མཐུན་པའི།། བདེན་པའི་ཚིག་འགའ་ཞུའོ་ཐུགས་
ལ་ཟུངས།། ཤ་ཚེའི་ཁ་ད་ཡིན་ནོ་སྐུ་ཚེ་རིང་། ཚེ་སྔོན་བསོད་ནམས་བསགས་པའི་
མཐུས་བྱས་པའི།། དལ་བའི་ལུས་རྟེན་བཟང་པོ་འདི་རྙེད་ཚེ། དོན་མེད་འཁོར་
བའི་ལས་ལ་ཚེ་བསྐྱལ་ནས། དལ་འབྱོར་ཆུད་གསོན་མ་བྱེད་སྐུ་ཚེ་རིང་། ལྗོངས་འདིའི་
སེར་སྐྱ་ཕོ་མོ་ལ་སོགས་པ།། རྒས་གཞོན་གོ་རིམ་མེད་པར་གློ་བུར་དུ།། འཆི་བདག་
གཤིན་རྗེས་ཁྲིད་པའི་ཚུལ་སོམས་ལ།། འཆི་བ་ཕྱིས་འཇོག་མ་བྱེད་སྐུ་ཚེ་རིང་།།
རང་རེ་ཉོན་མོངས་གདོན་གྱིས་རྒྱུད་རློམ་ནས།། ལས་སྤྱོད་གང་ཡང་མི་དགེར་གྱུར་
འདི་ལ།། བསམ་ན་ཤི་ནས་ངན་འགྲོར་འགྲོ་ཉེ་བས། བླང་དོར་ཚུལ་བཞིན་གྱིས་
དང་སྐུ་ཚེ་རིང་།། གལ་སྲིད་ངན་སོང་གནས་སུ་སྐྱེས་གྱུར་ཚེ།། བཟོད་དཀའི་སྡུག་
བསྔལ་ཐོག་ཏུ་ཕེབས་ནས་སུ།། བསྐལ་པའི་ཡུན་དུ་གནས་ངན་དེར་སྦྱོང་ན།།
སྡུག་འདི་ཆགས་པ་མི་འདུག་སྐུ་ཚེ་རིང་། ཚེ་འདིའི་སྣང་བ་རྨི་ལམ་ཡུན་ཙམ་ལས།།
བརྟན་པའི་ས་མེད་འགྱུར་བའི་རང་བཞིན་དུ། གྱུར་པར་ངེས་ཕྱིར་ཚེ་འདིས་ཅི་
37



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཞིག་བྱ།། འདི་སྣང་བློ་ཡིས་ཐོངས་མཛོད་སྐུ་ཚེ་རིང་། འདི་ལ་སྐྱིད་ཀྱང་སྐྱིད་པ་མི་
བརྟན་ཅིང་། ཤིན་ཏུ་སྡུག་པར་གྱུར་ཀྱང་དེ་བཞིན་ཏེ།། ད་རེས་སྐྱིད་སྡུག་གང་བྱུང་
ལམ་འཁྱེར་ལ། མི་ཚེ་སྡུག་ཟད་གྱིས་ཤིག་སྐུ་ཚེ་རིང་། ཚེ་འདི་ཁོ་ན་ཡིད་ལ་བྱེད་
གྱུར་ན།། འཁྲས་ས་རི་ལ་བྱས་ཀྱང་མི་ཕན་ཞིང་། ལག་ལེན་དགེ་ལ་འབད་ཀྱང་མི་
བཟང་
ང་གི།། དེ་བས་འདི་ལ་མ་བསམ་སྐུ་ཚེ་རིང་།། སྔོན་བྱོན་བླ་མ་གོང་མ་ཐམ་
ཅད་ཀྱང་། འདིའི་དོན་རྒྱབ་བསྐྱུར་མཛད་ནས་མ་གཏོགས་པར།། འདི་ཕྱི་མཉམ་
བཞེས་མཛད་པའི་གྲུབ་ཐོབ་ཅིག །ས་སྟེང་འདི་ན་མ་བྱུང་སྐུ་ཚེ་རིང་། དིང་སང་
ང་འདྲའི་དགེ་བྱེད་ཁུར་འཛིན་པས།། བསམ་པ་ཚེ་འདིའི་འདོད་ལ་ཤོར་གྱུར་ནས།།
དགེ་བ་གང་བྱས་འཁོར་བའི་རྒྱུར་སོང་འདུག །དེ་བས་དེ་འདྲར་མ་མཛད་སྐུ་ཚེ་རིང་
།
དེས་ན་སྤྲང་ལུས་གོང་མའི་གདན་ས་ཡིན།། དེ་ཕྱིར་གྲོགས་ཁྱོད་མིའི་ཡུལ་རང་ཡུལ་
སོགས། གར་ཕྱིན་གར་འདུག་སྤྲང་པོའི་ཚུལ་བཟུང་ལ། ཕྱི་མ་ཁོ་ན་སྒྲུབ་ཤིག་སྐུ་
ཚེ་རིང་།། འཚོ་བའི་ཟས་ལ་བསོད་སྙོམས་ཁོ་ནས་གྱིས། སྡིག་པས་མི་གོས་རྒྱལ་བ་
གོང་མས་གནང་། མི་ཟས་ཟ་ན་རང་དགེ་ཆག་འགྱུར་བས། འཚོ་བ་གཞན་ལ་མ་
བརྟེན་སྐུ་ཚེ་རིང་། གོན་པའི་གོས་ལ་གར་རྙེད་ཚེམ་པོ་གྱིས།། དེ་ལས་བཟང་བ་རང་
རེས་རྙེད་དཀའ་ཞིང་། རྙེད་པར་གྱུར་ཀྱང་དྲེགས་པ་སྐྱེ་འགྱུར་བས། རྟག་ཏུ་དུག་
པོ་གོན་ཞིག་སྐུ་ཚེ་རིང་།། ཁ་ཡིས་ཆོས་ཆོས་ཟེར་བས་མི་ཕན་པས།། ཆོས་ཤིག་བྱ་
ན་བློ་ཐག་གཅིག་ཆོད་ལ། སྐྱིད་རུང་སྡུག་རུང་དབེན་པའི་རི་སུལ་དུ། ན་གི་དུར་
སར་གྱིས་ཤིག་སྐུ་ཚེ་རིང་། ཤ་ཆང་ལ་སོགས་སྡིག་དང་འདྲེས་པའི་ཟས། ཞིམ་མངར་
ཅན་གྱི་བཟའ་བཏུང་མི་འཛོམ་གྱི།། དེ་མིན་གང་བྱུང་ཟས་ཀྱིས་ཆོག་ཤེས་ནས།།
བཟར་དགའ་བཏུང་འདོད་མ་ཆེ་སྐུ་ཚེ་རིང་། རང་ཡུལ་ཕྱོགས་ནས་ཆོས་ལ་འགྲོའོ་
སྐད།། ཆོས་ལ་ཕྱིན་ཚེ་སྟོང་པར་བསྡད་གྱུར་ན།། ད་གཟོད་ལོག་དུས་ཁྱི་རྒན་རྒྱུར་



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཕྱིན་འདྲ། དེ་བས་སྟོང་འཁྱམས་མ་བྱེད་སྐུ་ཚེ་རིང་། གཉེན་གྲོགས་དོན་མེད་རྣམས་
ཀྱི་ལས་ཁུར་ནས།། རང་དོན་བྱང་ཆུབ་སྒྲུབ་པ་ཕྱིར་དོར་ན།། དོན་མེད་མིས་ཀྱང་
བཞད་གད་གཏོང་འོང་གི །བུ་ཁྱོད་རང་མདོ་མ་ཤོར་སྐུ་ཚེ་རིང་། རྒྱལ་བའི་བསླབ་
གསུམ་འཛིན་པའི་ཁུར་ཁྱེར་ནས།། རལ་ནག་ཁྱི་རོ་ཙམ་ཞིག་མགོར་བཅིངས་ཏེ།།
ཉིན་བཞིན་གྲོང་འགྲིམ་བྱེད་ན་མཚངས་རེ་ཆེ།། ཁྱེད་ཉིད་དེ་འདྲ་མ་མཛད་སྐུ་ཚེ་
རིང་། ཤ་ཁྲག་གདོས་ལུས་ཕུང་པོ་རྟར་བཀལ་ནས།། མི་མགོར་ཞྭ་གྱོན་ཞྭ་མགོར་
ཏོག་བཙུགས་ཏེ།། དབྱར་འབྲོག་དགུན་རོང་འཁྱམས་བའི་བླ་གཟུགས་དེ། མི་ཐོན་
ཐོན་ཀྱང་མི་དགོས་སྐུ་ཚེ་རིང་། དགོན་པར་གནས་ན་གཏམ་དང་འདུ་འཛིས་ཁྱེར།།
གྲོང་དུ་འཁྱམས་ཚེ་བུད་མེད་ཆང་ལ་རྔམ། ད་དུང་ཤི་གསོན་སྟོང་གི་དཀོར་ལ་རྩོད།།
དེ་འདྲའི་བོན་འཁྱམས་མ་བྱེད་སྐུ་ཚེ་རིང་། དེ་ལྟར་སྐུ་ཚེ་རིང་རྒྱུའི་ཨ་ཁམས་ལ།།
སྐུ་ཚེ་རིང་གི་ཞུ་ཚིག་ཉི་ཤུ་པ།། སྐུ་ཚེ་རིང་པོའི་བསླབ་བྱའི་དམིགས་གནད་དུ།།
སྤྲང་རྒན་མངྒའི་མིང་གིས་གང་དྲན་བྲིས།། ཞེས་པའང་གྲྭ་ཨ་ཁམས་ཞེས་པས་ཡང་ཡང་བསྐུལ་
ངོར་རྗེ་སྤྲང་ཕྱིང་ཐུལ་ཅན་གྱིས་གང་དྲན་བྲིས་སོ།
ཀུན་བཟང་རྒྱལ་སར་ཟིན་པའི་བླ་མ་དེས་ཁྱེད་ལ།། རྟག་ཏུ་གཟིགས་པ་མ་རལ་
ཉམས་རྟོགས་རང་སྤོར་ཞིག །ཡེ་ནས་ཉེས་པའི་མ་གོས་སངས་རྒྱས་ཀྱི་དགོངས་པ།།
དེ་རྟོགས་མངོན་དུ་གྱུར་ལ་བརྩོན་འགྲུས་ཀྱི་གྲོགས་ཀྱིས།། རང་ཤེས་རིག་པ་འཚོ་
སྐྱོང་ཁོ་ནར་རག་ལས་གཞན། གང་གིས་མིན་ཅིང་བཤད་དང་ཡིག་ལྟོས་ཀྱིས་ག་ལ།
འོན་ཏང་ཁྱོད་ཐུགས་དགྱེས་ན་ཅུང་ཟད་ཅིག་ཞུའོ། །སེམས་ཞེས་བྱ་བ་དྲན་རྟོགས་
གློ་བུར་དུ་བསྐྱེད་མཁན། ཁོ་ཉིད་ལགས་ཕྱིར་ད་ལྟའི་སྐད་ཅིག་གི་ཤེས་རིག །སེམས་
ཀྱིས་སེམས་ལ་ཡེངས་མེད་རྩེ་གཅིག་གིས་བལྟས་པས། བལྟ་བྱའི་ཡུལ་བྲལ་དངོས་
མེད་ཟང་ཐལ་གྱི་ངང་དུ། ལྟ་བྱེད་མཁན་པོ་རང་ངོར་རང་བཞིན་གྱིས་སྟོར་ནས།།
69



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
a?
བལྟ་བྱ་ལྟ་བྱེད་མ་གྲུབ་གཤིས་ལུགས་ཀྱི་ངང་ཉིད།། ཕྱོགས་དང་མཐར་ལྷུང་མེད་
བར་ཀུན་ཁྱབ་ཀྱི་བདག་ཉིད། གང་ལའང་མ་རེག་མ་བརྟེན་ཀུན་བྱེད་ཀྱི་མཁན་པོ།།
ཅིའང་མཐོང་མེད་འགག་མེད་ངོ་མཚར་གྱི་ལྟས་མོ།། དུས་གསུམ་སྐྱེ་འགག་མེད་
པའི་རང་སེམས་ཀྱི་ངང་འདི། གསལ་དང་འགྲིབ་པ་མེད་ཀྱི་རང་ཤར་ཞིག་ཡིན་ལ།
རྒྱུ་དང་རྐྱེན་ལ་མ་ལྟོས་རང་བྱུང་ཞིག་ལགས་པས།། འདི་ལ་ལྟ་དང་སྒོམ་པ་བྱ་རྒྱུ་
ཞིག་མེད་པས།། རང་བཞག་ངང་དུ་རང་ཤེས་རྗེན་པ་རུ་འཆར་བ།། འདི་ཀ་རང་
ཤར་ངོ་བོ་སྒྲིབ་མེད་ཀྱི་ངང་ནས། ཕྱི་ནང་ཡུལ་སེམས་གཉིས་ཀྱིས་མ་གོས་པར་བྱས་
ཏེ། བློ་དང་རྟོག་པས་མ་འཆིང་སྐྱེ་མེད་དུ་ཞོག་དང་
། དྲན་རྟོག་རང་བྱུང་རང་ཤར་
རང་གྲོལ་གྱི་ངང་དུ།། རྟོགས་པའི་གོམས་ཚོད་ལོན་ནས་མཐུན་རྐྱེན་དུ་འགྱུར་གྱི།།
དེ་སྐད་འཁྲུལ་པ་ཁ་འབྱམས་མངྒའི་མིང་དེ་ཡིས།། མཆེད་གྲོགས་ཕུན་ཚོགས་ཞེས་
པའི་ཐུགས་དགྱེས་ཕྱིར་སྨྲས་སོ།།
རང་རིག་རྗེན་པ་བསྟན་མཛད་བླ་མར་འདུད། སྤྲོས་བྲལ་ཆོས་སྐུའི་ངོ་བོ་སྐྱོང་
འདོད་ན།། འདུ་འཛིའི་བྱ་བས་དབེན་པའི་གནས་མཆོག་ཏུ། རང་ཉིད་གཅིག་
པུར་རྟག་ཏུ་གནས་བྱས་ཤིང་།། དྲིན་ཐོབ་བླ་མ་སངས་རྒྱས་དངོས་ཉིད་དུ།། སྙིང་
ནས་མོས་པའི་སེམས་ཀྱིས་གསོལ་བཏབ་ནས། དབང་བཞི་བླངས་རྗེའི་ཐུགས་ཡིད་
གཅིག་བསྲེས་ཏེ།། བདེ་བའི་སྟན་ལ་མཉམ་པའི་ཕྱག་རྒྱ་བཅས།། གཡོ་མེད་ངང་
དུ་དར་ཙམ་འཁོད་བྱས་ལ། སྔ་ཕྱིའི་རྟོག་པ་སྐྱེལ་བསུ་ཡང་སྤངས་ནས།། ད་ལྟའི་
དྲན་པ་མ་འགག་རྗེན་ཅེར་བ། ངོ་བོ་སྟོང་ལ་རང་བཞིན་གསལ་བ་བོ།། གསལ་སྟོང་
དབྱེར་མེད་ཆོས་སྐུའི་དགོངས་པ་འདི།། ཕྱི་རུ་མི་ཞེན་ནང་དུ་མི་འཛིན་ཞིང་། ཡིད་
ཀྱིས་མི་བྱེད་བློ་ཡིས་མ་གོས་པ།། རྟོག་པས་མ་བསླད་རང་ཤར་རྗེན་པའི་ངང་།།
འཛིན་མེད་ངང་ནས་ཡེང་མེད་རྩེ་གཅིག་ཏུ། རྒྱུན་ཏུ་དྲན་པའི་རྒྱུན་ཐག་འཐུད་



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
བྱོས་ལ། གནས་ལུགས་རྗེན་པའི་ངོ་བོ་སྐྱོངས་མཛོད་དང་། བཟང་ངན་རྣམ་རྟོག་
རང་ཞི་རང་ཡལ་ནས།། སྤྲོས་བྲལ་གཉུག་མའི་ངོ་བོ་མངོན་མཐོང་སྟེ། རྟོག་པ་སྤང་
མེད་སེམས་ཉིད་རྒྱན་ཤར་ཅིང་།། སྣང་བ་ཡེ་ཤེས་གྲོགས་སུ་ལེགས་འཆར་ནས།།
སྣང་སེམས་དབྱེར་མེད་ཆོས་སྐུའི་ཞལ་མཐོང་སྟེ། རང་གཞན་དོན་གཉིས་འབད་
མེད་ལྷུན་གྲུབ་འབྱུང་། ཆོས་སྤྱོད་ཀརྨ་ཉི་མས་བསྐུལ་ནས་སུ།། སྤྲང་འཁྱམས་མངྒའི་
མིང་ཅན་དེ་ཡིས་བྲིས།།
མཁྱེན་ནོ་མཚུངས་མེད་བླ་མ་དམ་པས།། རང་གཞན་ཀུན་ལ་ཐུགས་རྗེས་ཟུངས་
ཤིག །ད་རེས་དལ་འབྱོར་མི་ལུས་ཐོབ་དུས། སྙིང་ནས་དགེ་ལ་བརྩོན་པ་དགོངས་ན།
ཚེ་འདིའི་བྱ་བ་བློ་ཡིས་གཏོང་དགོས། འདིར་བདེ་སྡུག་བསྔལ་གཞི་མར་གྱུར་ཅིང་།།
འདི་དོན་སྒྲུབ་པ་མནོག་ཆུང་བྱ་བ།། དེ་ཕྱིར་དགྲ་འདུལ་དང་ནི་གཉེན་སྐྱོང་།།
ནོར་བསགས་ཕྱིར་དུ་ཚོང་ཁེ་སོ་ནམ། གང་ཡང་དོན་མེད་བྱ་བར་གྱུར་པས།།
གྲོགས་ཁྱོད་དེ་འདྲ་བྱ་དགོས་མི་འདུག །རང་རེ་ད་ལོ་དང་ནི་སོང་ཡོད། ནམ་འཆི་
ངེས་པ་མི་འདུག་དེ་བས། མྱུར་དུ་དགེ་ལ་བརྩོན་འགྲུས་མཛོད་ཅིག །དེ་ཡང་དུས་
དང་རྣམ་པར་ཀུན་དུ།། དྲིན་ཆེན་བླ་མ་སངས་རྒྱས་དངོས་ཀྱི། འདུ་ཤེས་འཆང་
ལ་དད་མོས་གུས་པས། སྙིང་ནས་གསོལ་བ་བཏབ་པ་མ་བརྗེད། ཉིན་རེ་བཞིན་
དུ་སྡིག་པ་མི་དགེ །ཕྲ་ཞིང་ཕྲ་ནས་སྤང་བ་དང་ནི།། རྣམ་དཀར་དགེ་བ་མ་ཏྲི་རྡོག་
གཅིག །ཆུང་ངུ་མ་བསམ་གང་འགྲུབ་གྱིས་ལ། རྟག་ཏུ་དགེ་སྡིག་བླང་དོར་གཟོབ་
མཛོད།། རང་རེ་ཉོན་མོངས་གདོན་གྱིས་རློམ་པས།། ཕྱི་མར་ངན་སོང་འཕེན་པའི་
རྒྱུ་དག །མ་ཚང་མེད་པ་བསྒྲུབས་ནི་ཚར་ཟིན། འདི་ལ་སྙིང་ནས་འགྱོད་བཤགས་
མེད་ན།། འཁོར་བའི་གནས་ལས་ཐར་པ་ལྟ་ཅི།། ངན་སོང་གནས་ནས་ཀྱང་ནི་ཐར་
དཀའ།། དེ་ཕྱིར་སྙིང་ནས་འགྱོད་སེམས་བསྐྱེད་ལ། ཡིག་བརྒྱ་བཟླས་ལ་སྟོང་ཉིད་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསྒོམ་མཛོད། ཚེ་འདི་དང་ནི་ཕྱི་མ་གཉིས་ཀའི། རེ་ས་དཀོན་མཆོག་གསུམ་ལས་
མེད་པས། སྙིང་ནས་དད་པས་བློ་སྙིང་བཀལ་ནས།། རྟག་ཏུ་སྐྱབས་འགྲོ་གསོལ་
འདེབས་གྱིས་ཤིག །འདི་ལྟར་འཁོར་བ་འདས་པ་ཐམས་ཅད།། རང་སེམས་ཁོ་
ནས་བྱས་པ་གསུངས་པས། གང་ཡང་སྤང་ལེན་དགག་སྒྲུབ་བྲལ་བས། ཐམས་
ཅད་རང་རིག་རྩལ་དུ་ལྟོས་ལ། རིག་པའི་ངོ་བོ་སྟོང་པ་ཟང་ཐལ། ཡེ་ནས་རང་
ལ་རང་ཤར་ཡིན་པས།། རང་གཤིས་རྗེན་པའི་ངོ་བོ་འདི་ཀ །བཟོ་བཅོས་མེད་པར་
རང་སར་ཞོག་ལ། རང་ཤར་ངོ་བོ་རང་ལ་གསལ་བ།། མ་བརྗེད་ཙམ་གྱིས་ཆོག་ཅིང་
དེ་ལས། བློ་ཡིས་ཁྱད་བཅོས་བྱས་པའི་སྒོམ་གྱིས།། རང་མགོ་བསྐོར་བ་མང་བས་
དེ་ཕྱིར། ཁྱད་དུ་ལྟ་སྒོམ་རྩོལ་བས་མ་བསྒྲུབ།། ངང་གི་རིག་པའི་གསལ་ངར་ཕྱུང་ལ།།
སྐད་ཅིག་ཡེངས་བ་མ་ཞུགས་བསྒོམ་དང་། ཉོན་མོངས་རྣམ་རྟོག་ཕྲ་རགས་ཅི་སྐྱེས།
ངང་དེར་རང་ཞི་རང་གྲོལ་གྱུར་ཏེ།། རྣམ་རྟོག་རང་སེམས་རྩལ་དུ་ཤེས་ནས།།
རེ་དོགས་ཐེ་ཚོམ་མི་དགོས་པ་འབྱུང་།། ལར་ཡང་རྣམ་རྟོག་འཁྲུལ་པ་ཡིན་ཕྱིར།།
ཐོལ་གྱིས་སྐྱེས་ཚེ་ཅེར་གྱིས་ལྟོས་དང་། རྣམ་རྟོག་ངོ་བོ་སྟོང་པར་གྲོལ་ནས། རང་
རིག་ཡེ་ཤེས་ལྷག་གིས་འཆར་གྱི། དེ་སྐད་གྲོགས་མཆེད་ཁྲ་མིང་ཅན་གྱིས།། ཡང་
ཡང་བསྐུལ་ནས་དགེ་བྱེད་གཟུགས་བརྙན།། མངྒའི་མིང་དེས་ཡི་གེར་བྲིས་སོ།།
དམིགས་མེད་སྤྲོས་པ་དང་བྲལ་ཉག་གཅིག་ཀློང་།། ཡེ་དག་ཀུན་བཟང་ལྷ་ཞལ་
མཇལ་འདོད་ན།། འཁོར་བའི་བཙོན་རར་བྱིས་པའི་གྲོགས་དག་དང་། འབྲེལ་
བཅད་ནས་ནི་གཅིག་པུར་རི་སུལ་ཏུ། གནས་པར་བྱ་བ་དང་པོའི་གང་ཟག་སྟེ།།
ངེས་པའི་དོན་ལ་ཡོངས་སུ་བློ་འབྱོངས་པ།། དེ་དག་དེ་ལ་བྱོལ་བ་མི་རིག་ཅིང་།།
གང་ཡང་དག་པའི་ཞིང་དུ་མཐོང་ཕྱིར་ན། ལྷག་པ་ཡང་ནི་སེམས་ཉིད་གྲོགས་སུ་ཆེ།
དེ་ཕྱིར་ཕྱོགས་མེད་འགྲིམ་པའི་རྣལ་འབྱོར་པ། རང་གི་དགོངས་ཉམས་དང་བསྟུན་
2



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
དེ་བཞིན་དུ།། དགོངས་སྤྱོད་ཟབ་མོ་ཡོངས་སུ་རྟོགས་པར་མཛོད། ལར་ནི་སེམས་
ཞེས་བྱ་བའི་སྒྲ་བོ་ཆེ།། རྣམ་པར་དཔྱོད་ན་ཅི་ཡང་མ་གྲུབ་སྟེ།། ཡེ་ནས་འདི་ཞེས་
བྱ་བའི་མཚན་མ་མེད།། མེད་བཞིན་སྐད་ཙམ་ཡང་ནི་མ་འགགས་པ།། རང་རིག་
གཉུག་མའི་ངོ་བོ་མངོན་གསལ་ཏེ། གསལ་བ་འཛིན་མེད་གཤིས་ལུགས་སྟོང་པ་
ཉིད།། གསལ་སྟོང་དབྱེར་མེད་བར་སྣང་ཉི་འོད་བཞིན།། དབྱེ་བས་མི་ཕྱེད་ཟུང་
འཇུག་ཆེན་པོའི་ངང་།། གཟོད་མ་ཉིད་ནས་འཕོ་འགྱུར་མང་བར་གནས།། སྒོམ་
པས་སླར་ལ་གསལ་བ་མི་འགྱུར་ཞིང་།། མ་བསྒོམས་བས་ཀྱང་འགྲིབ་པ་ག་ལ་སྟེ།།
གདོད་ནས་ནམ་མཁའ་ཇི་བཞིན་སྟོང་པ་ཆེ། མ་བྱུང་མི་འབྱུང་ད་ལྟར་མི་གནས་པས།
བསྟས་པས་མི་མཐོང་བསྒོམ་པས་ཅི་ལ་ཟིན། ལྟ་སྒོམ་མཁན་པོ་རང་ཡང་སྟོང་པ་ན།།
སྟོང་པས་སྟོང་པ་མཐོང་དང་ཟིན་པ་མེད་ཀ ཡེ་ནས་སྟོང་ཉིད་རང་གསལ་ཆེན་པོ་ལ།
སླར་ལ་ལྟ་སྒོམ་བྱ་བ་བསླུ་བའི་རྒྱུ།། དེ་ཕྱིར་མ་ལྟ་མ་སྒོམ་རང་སར་ཞོག །བཞག་
བྱ་བཞག་བྱེད་ལས་ཀྱང་འདས་པས་ན། དང་པོའི་གནས་ལུགས་དེ་ཀ་ཀུན་ཏུ་བཟང་།།
མ་བཅོས་ངོ་བོ་རང་ལ་འཆར་དུ་ཆུག །གཟོད་གཅིག་དོན་དམ་འཆར་བ་མ་ཡིན་
ཀྱང་། ཡེ་ནས་རང་ངོ་རང་གིས་མཐོང་ཚུལ་ལགས།། དེ་གའི་ངང་དུ་ཕྱི་ནང་རྟོག་
ཚོགས་བློ། མ་འགག་སེམས་ཀྱི་འཆར་ཚུལ་ཙམ་མ་གཏོགས། ངོ་བོ་ཉིད་ལ་མ་སྐྱེས་
སྐྱེ་བ་མེད།། ཐམས་ཅད་དམིགས་མེད་ཡང་དག་བདེ་བ་ཆེ། ཚོགས་དྲུག་ཡུལ་གྱི་
སྣང་བ་འདི་དག་ཀྱང་། དམ་པའི་དོན་ལ་རང་བཞིན་མེད་པས་ན།། ཐམས་ཅད་
རྨི་ལམ་ཡུལ་གྱི་སྣང་བ་བཞིན། བདེན་མེད་སྒྱུ་མའི་རྣམ་རོལ་ཆེན་པོ་སྟེ། གང་ཡང་
དག་པ་རབ་འབྱམས་ཞིང་དུ་ངེས། དེས་ན་ཡང་དག་གཤིས་ཀྱི་གནས་ལུགས་ཉིད།།
གདོད་ནས་ཡེ་གྲོལ་ཆེན་པོར་གནས་གྱུར་ཀྱང་།། མ་རིག་དབང་གིས་དོན་ལ་རྨོངས་
གྱུར་པས། འཁྲུལ་སྣང་སྒྱུ་མའི་གྲོང་དུ་སྡུག་བསྔལ་ཞིང་།། ན་རག་སྒོ་དགུའི་གནས་
73



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སུ་སྦྱོང་གྱུར་པ།། དེ་ཉིད་དེའི་དོན་མ་རྟོགས་པ་ལས་ཏེ།། ད་ནི་འཁྲུལ་པའི་ཕུ་ཐག་
ཆོད་བྱས་ལ། རིག་པའི་རྒྱལ་པོའི་རང་སར་བཟུང་བ་གཅེས།། དེའང་གང་ཟག་
དབང་པོའི་ཁྱད་པར་ལ།། དཔག་ནས་ཐབས་མཁས་ལམ་ལ་བསླབ་ཚུལ་སོགས།།
བཅུད་ལྡན་བླ་མའི་དྲུང་ནས་ཞུ་བྱས་ལ། གདོད་མའི་གཞི་ཐོག་གྲོལ་བ་མ་གྱུར་བར།།
ལམ་ལ་བརྩོན་འགྲུས་བསྐྱེད་པ་དམ་པའི་ལུགས། དེ་སྐད་རྒྱལ་ཁམས་འགྲིམ་པའི་
རྣལ་འབྱོར་པ། ཆོས་སྤྱོད་ཆོས་དབྱིངས་རང་གྲོལ་ཞེས་བྱ་དེས། འདི་ལྟར་གསུང་གི་
ས་ཡང་ཡང་བསྐུལ་བྱས་ཚེ།། འཁྲུལ་འཁྱམས་བོན་སྒོམ་མངྒའི་མིང་ཅན་དེས།།
དབེན་པའི་རི་ལ་ཉམས་ལེན་ཞོར་དུ་བྲིས།
ཀྭ་ཡེ་གསོན་དང་དགེ་བཙུན་མ། ཁ་མིག་ཡར་ལྟོས་རི་སུལ་དུ། ག་ལེར་སེམས་
ཀྱི་ངང་སྐྱོང་ནས།། ང་མེད་གཞི་རྩ་གཅོད་འདོད་ན།། ཅ་ཅོའི་གཏམ་ལ་མ་ཡེངས་
བར།། ཆ་ལུགས་ལྔ་ལྡན་ཕྱག་རྒྱའི་ངང་།། ཇ་སྐབས་རེ་བཞིན་རང་སེམས་ལ།།
ཉ་ར་མ་ཆུང་ལྟོས་མཛོད་དང་།། ཏ་ལེར་འཆར་བའི་ཡེ་ཤེས་འོད། ཐ་མལ་ཡོངས་
ཀྱི་རྒྱུད་ལ་གནས། ད་ནས་རྣམ་གཡེང་ལས་སྤང་ཞིང་། ན་འཆིའི་སུན་མ་བྱུང་གི་བར།།
བར་མ་ཆད་པར་རྣམ་དཀར་དགེ །ཕ་རོལ་དོགས་པ་མི་སྒྲུབ་ན། བ་གླང་ལུས་
དང་ཁྱད་ཅི་ཡོད། མ་ཀི་དམྱལ་ཐང་འབར་བའི་སྟེང་། ཙ་མོ་སྐམ་ལ་བསྐྱུར་བ་བཞིན།།
ཚ་ཞིང་བསྲེགས་པའི་སྡུག་སྔལ་དག །ཛ་ཧུའི་རྒྱུན་ལྟར་མྱོང་འགྱུར་ན།། ཝབཞིན་
སྐད་ངན་སྒྲོག་དགོས་འགྱུར།། ཞྭ་དཀར་བོན་གྱི་སྒོར་ཞུགས་ཀྱང་། ཟ་དང་ཉལ་
དང་གཏམ་དང་ནི། འ་རེ་འུ་རེས་ཚེ་ཟད་ན།། ཡ་མེད་གཤིན་རྗེས་བཟུང་བའི་དུས།།
ར་བཞིན་འབར་ཞིང་དབང་མེད་པར།། ལ་མོར་གནས་ནས་འགྲོ་དགོས་པས།།
ཤ་ཚའི་འགྲོ་ལ་རབ་དགོངས་ནས།། ས་ལམ་དབྱིངས་བགྲོད་སེམས་བསྐྱེད་དེ།།
ཧ་ར་ཅེར་མཐོང་གདམས་པའི་མཆོག །ཨ་ཁྲིད་བོན་ལ་བློ་སྦྱོང་མཛོད།། དགེ་



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
བཙུན་མ་ཚུལ་ཁྲིམས་བཟང་མོའི་ངོར།། སྤྲང་མངྒས་སོ།།
རིགས་བརྒྱའི་བདག་ཉིད་མཚུངས་མེད་བླ་མ་ལ། སྙིང་ནས་མོས་པའི་སེམས་
ཀྱིས་སྐྱབས་གསོལ་ན།། རྣམ་པར་ཀུན་ཏུ་ཐུགས་རྗེས་རབ་གཟུང་ནས། འགྲོ་བའི་
བློ་སྣ་དགེ་ལ་བསྒྱུར་དུ་གསོལ།། གསོན་དང་སྐལ་བཟང་གྲོགས་མཆོག་དམ་པ་ལགས།།
སྙིང་ནས་དགེ་བ་དོན་དུ་གཉེར་དགོངས་ན།། རྒྱལ་འཕགས་གོང་མའི་བཀའ་ལས་
གསུངས་བཞིན་དུ།། ང་ཡི་ཚིག་འགའ་ཞུ་བ་ཐུགས་ལ་ཟུངས། སྔོན་དུ་བསོད་
ནམས་བསགས་པའི་མཐུས་བྱིན་པའི།། མངོན་མཐོ་ངེས་ལེགས་གང་ཡང་བདེ་བླགས་
སུ། སྒྲུབ་པ་མཆོག་པའི་རྟེན་བཟང་འདི་རྙེད་དུས།། སྙིང་ནས་དགེ་ལ་བརྩོན་པར་
གྱིས་དང་གྲོགས།། དེ་ཡང་སྙིང་ལ་རུས་པ་ལེགས་བཅུག་ནས།། བརྩོན་པའི་སྟོབས་
ཀྱིས་དགེ་ལམ་མ་ཞུགས་ན།། རྣམ་གཡེང་ངང་དུ་མི་ཚེ་ཟད་གྱུར་ཏེ། ཆོས་མེད་འདི་
ཀའི་ངང་དུ་འཆི་དགོས་འབྱུང་།། དེ་ཚེ་རང་ཉིད་རང་ལ་ཡི་མུག་ནས།། སྙིང་ནས་
ཟུག་གཟེར་ལྡང་ཡང་ཕན་པ་མེད། ལས་ངན་བསགས་པ་ཆེ་ཡང་བསྐྱུར་ཐབས་བྲལ།
ཕྱི་མའི་སྡུག་བསྔལ་དྲན་ཡང་ཐབས་མ་མཆིས།། དེ་ཕྱིར་འཆི་ཁར་རྣམ་དཀར་དགེ་
བའི་ལས། གང་གི་ཀྱང་ནི་ཕན་པ་མི་འགྱུར་ཕྱིར། ད་རེས་འཆི་ཁར་ཕན་པའི་དགེ་
སྦྱོར་ལ། ནན་ཏན་བསྐྱེད་ཅིང་དོན་ལ་འབད་པར་རིག །དེ་ཡང་ཚེ་འདིའི་འདོད་
པ་མ་སྤང་ན། ཇི་ལྟར་སྤྱད་ཀྱང་ཡང་དག་དོན་དང་རིང་། གང་ལྟར་བསྒྲུབས་ཀྱང་
ཐར་པའི་རྒྱུར་འགྲོ་དཀའ།། དེ་ཕྱིར་འདི་སྣང་བློ་ཡིས་གཏོང་མཛོད་ལ།། ཡ་ཀི་དག་
པའི་རི་ལ་གནས་བྱས་ཤིང་། ཚེ་དང་སྒྲུབ་པ་མཉམ་སྐུལ་དམ་བཅས་ནས།། ནམ་
འཆི་ངེས་མེད་ཚུལ་ལ་ཐུགས་གཏད་དེ།། བྱང་ཆུབ་སེམས་གཉིས་སྦྱོང་ལ་འབད་
བར་བྱ། འདི་ལྟར་འཁོར་བའི་མཚོ་ལ་བྱིང་པའི་འགྲོ།། གང་ཡང་ཕ་མར་མ་བྱས་
མེད་ངེས་པས།། ཐམས་ཅད་སྡུག་བསྔལ་ལས་གྲོལ་བདེ་འཐོབ་ཕྱིར། བླ་མེད་བྱང་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཆུབ་མཆོག་ཏུ་སེམས་བསྐྱེད་ཅིང་།། རིགས་ཀུན་འདུས་གཙོ་དྲིན་ཆེན་བླ་མ་ལ།།
སྙིང་ནས་མོས་པའི་གདུང་བ་ཆེར་བསྐྱེད་དེ། སྤུ་ལྡང་སྐྱི་ཟ་མཆི་མ་གཡོ་དང་བཅས།།
མཚན་ནས་འབོད་ཅིང་གསོལ་བ་ཐོབ་བྱས་ལ།། དབང་བཞི་དམིགས་པས་རང་
རྒྱུད་སྨིན་པ་དང་།། ཐུགས་ཡིད་དབྱེར་མེད་བསྲེས་ལ་དེའི་རྗེས་སུ།། སྔར་བསམ་
ཕྱི་མནོའི་རྟོག་པ་རྦད་བཅད་དེ། མ་བཅོས་རང་ལུགས་ངང་དུ་ཆོམ་གྱིས་ཞོག །དེ་
ཡང་བཞག་རྒྱུའི་ངོ་བོ་སྟོང་པ་ལ།། བཞག་མཁན་རང་ཡང་རང་བཞིན་མ་གྲུབ་སྟེ།
བཞག་བྱ་གཞག་བྱེད་ལས་འདས་གཉུག་མའི་ངང་།། མ་གཡོས་རང་སར་གནས་
པ་གནས་པ་ལ། དེ་ལ་རྣམ་རྟོག་ཕྲ་རགས་ལྡང་འགྱུར་བ། གང་ཡང་བདེན་པར་
མ་གྲུབ་ངོ་ཐོག་དེར། རང་ཞི་རང་ཡལ་གྱུར་ན་འགྱུ་རིག་གཉིས། གདུལ་བྱ་འདུལ་
བྱེད་འཛིན་པ་འཁྲུལ་པའི་བློ། །དེ་ཕྱིར་གནས་ཀྱང་ངོ་བོ་སྟོང་པ་ལ།། འགྱུ་ཡང་
སྟོང་པའི་གནས་སྐབས་ལས་གཞན་ཅི།། གང་ཡང་རིག་སྟོང་རྗེན་པ་འདི་ཉིད་ལས།།
གཞན་པའི་ཉམས་སུ་ལེན་བྱར་མ་མཆིས་སྙམ།། འོན་ཀྱང་རང་སེམས་སྟོང་ཉིད་
ཟང་ཐལ་དུ། ཡེ་ནས་འགྱུར་བ་མེད་པར་མ་ཤེས་ན། སླར་ལ་སྟོང་པ་བློ་ཡིས་བཟོ་
བྱེད་དེ།། ཡིད་བྱེད་སྒོམ་པ་རང་མགོ་བསྐོར་བའི་རྒྱུ། རང་སེམས་སྟོང་པ་རིག་པའི་
སྙིང་པོ་ཅན།། སྤྲོས་པའི་མཐའ་བྲལ་བདེ་བ་ཆེན་པོའི་ངང་།། ཕྱོགས་དང་མཐར་
ལྷུང་མེད་པར་དེ་བཞིན་ཉིད། ཡེ་ནས་རང་གནས་ཤེས་པ་ལྟ་བ་ལགས། སེམས་
ཉིད་རྣལ་མ་ཟང་ཐལ་ཆེན་པོའི་ངང་།། བཟོ་མེད་ལྷུག་བཞག་རང་ཤར་རྗེན་པ་ཉིད།།
རྩེ་གཅིག་ཡེང་མེད་དྲན་པའི་རྒྱུན་སྐྱོངས་ཤིང་། སྒྲིབ་མེད་ངང་དུ་གནས་པ་སྒོམ་
པ་ལགས། འཛིན་མེད་རིག་པ་རྒྱ་ཡན་ཆེན་པོའི་ངང་། བྱ་བྱེད་གང་ཡང་ཆུ་ལ་རི་
མོ་བཞིན། ཐམས་ཅད་བདེན་མེད་སྒྱུ་མའི་རྣམ་རོལ་དུ། སྤང་བླང་དམིགས་གཏད་
བྲལ་བ་སྦྱོད་པ་ལགས།། འཁོར་བ་མ་སྤང་སངས་རྒྱས་མ་བསྒྲུབས་པར།། གདོད་
76



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ནས་འཕོ་འགྱུར་བྲལ་བའི་ངོ་བོ་ཉིད།། རང་ལ་རང་ཤར་རང་རིག་འགྱུར་མེད་སྐུ༎
ཡེ་གནས་ཐོག་ཏུ་ཕྱིན་པ་འབྲས་བུ་ལགས།། མདོར་ན་རང་སེམས་སྟོང་པ་ཟང་ཐལ་
གསལ་རྒྱུ་མེད་དེ་རིག་པའི་རང་ངོ་སྟོང་། སྟོང་རྒྱུ་མེད་དེ་གཏིང་གསལ་འོད་
པོ་ཆེ། ཡོད་པ་མ་ཡིན་བཙལ་བས་རྙེད་མ་གྱུར།། མེད་པ་མ་ཡིན་དུས་གསུམ་འདུ་
འབྲལ་མེད།། སྐྱེ་བ་མེད་དེ་ངོ་བོ་ཀ་ནས་དག །འགགས་པ་མེད་དེ་ཀུན་འབྱུང་མཛོད་
པོ་ཆེ། གནས་རྒྱུ་མེད་དེ་གཞི་དང་རྩ་བ་བྲལ། འགྱུ་རྒྱུ་མེད་དེ་ངོ་ཉིད་གཡོ་བ་མེད།།
གཅིག་ཏུ་མ་ངེས་རྣམ་པར་སོ་སོར་གསལ།། མང་པོ་མ་ཡིན་མཉམ་ཉིད་གདལ་པ་ཆེ།།
དཔེ་ཡིས་མཚོན་མེད་ཚིག་གི་བརྗོད་པ་བྲལ།། བལྟས་པས་མཐོང་མེད་མ་བལྟས་
ལྷང་ངེ་གསལ།། བསྒོམས་ཀྱང་རང་ལ་མ་བསྒོམ་ཀྱང་ནི་རང་། རང་ལ་རང་ཤར་
རང་ངོ་མཐོང་བ་མེད།། མཐོང་མེད་ངང་དུ་མ་བཅོས་ལྷུག་པ་རུ།། རང་བཞག་དྲན་
པའི་རང་ཚུགས་མ་ཤོར་བ། རྟག་ཏུ་ཡེངས་བ་མེད་པར་བསྒོམས་མཛོད་དང་།།
ཕྲ་རགས་རྣམ་རྟོག་རང་སེམས་རང་ཞི་ནས། རང་གསལ་ཤེས་པ་ངོ་བོ་སྟོང་བཞིན་དུ།།
གཡོ་མེད་ངང་དུ་འགྱུར་མེད་གནས་གྱུར་ཏེ།། བདེ་ཆེན་བོན་སྐུ་རང་ལས་མངོན་
འབྱོན་འགྱུར།། དེ་སྐད་ཤར་རྫའི་སྤྲང་པོ་མངྒ་ལ།། གོང་བཙུན་ནམ་འོད་ཅེས་བྱས་
བསྐུལ་བའི་ངོར།། གང་དྲན་ཡི་གེར་བཀོད་འདི་དགེ་གྱུར་ཅིག །
ཡང་རེས་ཤིག་གྲོགས་མཆེད་ཁྲི་འོད་བྱ་བས་གྲོང་ཡུལ་དགོན་གནས་རི་ཁྲོད་གསུམ་ལ་ཁྱད་པ་ཡོད་ཚུལ་དང་རང་
སེམས་ཉམས་སུ་ལེན་ཚུལ་མདོར་བསྡུས་ཤིག་འབྲི་དགོས་གསུངས་པའི་ལན་དུ་འདི་སྐད་སྨྲས།།
སྐྱབས་རྗེ་བཙུན་དམ་པ་འགྲོ་བའི་མགོན། ཕ་བླ་མ་རྣམས་ཀྱི་ཞབས་ལ་འདུད།།
གྲོགས་གཡུང་དྲུང་ཁྲི་འོད་གསོན་འཚལ་དང་། ལམ་ཐར་པ་སྒྲུབ་པའི་ཐབས་གཅིག་
ཞུ།། དུས་དིང་སང་སྙིགས་མ་ལྔ་བདོ་ལ། སྤྱིར་དགེ་ལ་འདུན་པ་ཅན་ཉུང་ཞིང་།།
ཡང་ཁྱད་པར་ཚེ་འདི་བློས་གཏོང་དཀོན།། དེ་ལས་ཀྱང་དབེན་རི་ཟིན་པ་དཀོན།།
ཤུ7



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཁྱོད་སྙིང་ནས་བྱང་ཆུབ་བསྒྲུབ་དགོངས་ན།། འོག་འཁོར་བའི་གྲོང་ནག་སྤང་ཡང་
དགོས།། བར་རྣམ་གཡེང་གྲོང་དགོན་བསྐྱུར་ཡང་དགོས།། སྟེང་རི་ཁྲོད་དབེན་པར་
བསྟེན་ཡང་དགོས། འོག་གྲོང་ནག་དེ་དམྱལ་བའི་བཤའ་ཁང་ཡིན།། བར་གྲོང་
དགོན་དེ་རང་དོན་སྟོར་ས་ཡིན། སྟེང་རི་ཁྲོད་དེ་དོན་གཉིས་འགྲུབ་ས་ཡིན།།
འོག་གྲོང་ནག་ལ་དུག་ལྔམེ་ལྟར་འབར། བར་གྲོང་དགོན་ལ་འདུ་འཛི་མེ་ལྟར་འབར།།
སྟེང་རི་ཁྲོད་ལ་ཡེ་ཤེས་མེ་ལྟར་འབར། འོག་གྲོང་ནག་དེ་དཔོན་གྱིས་བདག་འཛིན་
བྱེད། བར་གྲོང་དགོན་དེ་བླ་མས་བདག་འཛིན་བྱེད། སྟེང་རི་ཁྲོད་དེ་ལྷ་ཡིས་བསྲུང་
སྐྱབས་བྱེད།། འོག་གྲོང་ནག་པས་དགྲ་ཟས་རྐུ་ཟས་ཟ། བར་གྲོང་དགོན་པས་གཤིན་
ཟས་དཀོར་ཟས་ཟ།། སྟེང་རི་ཁྲོད་པས་ཟག་མེད་ཏིང་འཛིན་རོལ། འོག་གྲོང་ནག་
པས་གསོད་གཅོད་ལས་ལ་བརྩོན། བར་གྲོང་དགོན་པས་ཆགས་སྡང་ལས་ལ་བརྩོན།
སྟེང་རི་ཁྲོད་པས་དགེ་སྦྱོར་ལས་ལ་བརྩོན། འོག་གྲོང་ནག་ལ་ཁྱི་དང་བུད་མེད་མང་།།
བར་གྲོང་དགོན་ལ་ཚོང་པ་རྐུན་མ་མང་། སྟེང་རི་ཁྲོད་ལ་བྱ་བྱིའུ་རི་དྭགས་མང་།
འོག་གྲོང་ནག་དེ་མི་ངན་རེ་རེས་ཕུང་།། བར་གྲོང་དགོན་དེ་དམ་ཉམས་རེ་རེས་
ཕུང་།། སྟེང་རི་ཁྲོད་དེ་རྣལ་འབྱོར་རེ་རེས་སྐྱོང་།། ཁྱོད་དེའི་ཕྱིར་རི་ཁྲོད་དབེན་པ་
བསྟེན།། རི་ཁྲོད་བསྟེན་པའི་སྙིང་པོ་ལ།། དལ་འབྱོར་རྙེད་པ་དཀའ་ཚུལ་སོམས།།
ནམ་འཆི་ངེས་མེད་འདུ་ཤེས་བསྐྱེད། ངན་སོང་སྡུག་བསྔལ་ཡིད་ལ་བསྒོམ།།
དགེ་སྡིག་བླང་དོར་ཞིབ་ཏུ་སྤྱད། གཞན་ཕན་སེམས་ཀྱིས་ཟིན་པར་གྱིས། དཀོན་
མཆོག་བཞི་ལ་སྐྱབས་འགྲོ་བྱ།། སྔོན་བསགས་ལས་བ
།ས་ལས་ངན་སྟོབས་བཞིས་སྦྱོང་།།
ཚོགས་གཉིས་བསགས་ལ་ནན་ཏན་བསྐྱེད།། དྲིན་ཆེན་བླ་མར་གསོལ་བ་ཐོབ།
ཐུགས་ཡིད་དབྱེར་མེད་གཅིག་ཏུ་བསྲེས།། དེ་ནས་རང་སེམས་ཉམས་ལེན་བྱ།།
བདེ་བའི་གདན་ལ་གཡོ་མེད་འདུག །ལུས་བྱེད་སྒྲིམ་ལ་སེམས་བྱེད་ལྷོད། སྔར་
78



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ལམ་
སོང་རྟོག་པའི་རྗེས་མ་དེད། ཕྱིས་འོང་རྟོག་པའི་མདུན་པ་བསུ།། ད་ལྟའི་ཤེས་
པ་བཟོ་མ་འཆོས།། གནས་ལུགས་ངང་དུ་ཁྲིག་གེར་ཞོག །སེམས་ཀྱིས་སེམས་ལ་ཅེར་
གྱིས་ལྟོས།། བལྟས་པས་མཐོང་རྒྱུ་མི་འདུག་ན།། ལྟ་མཁན་ཉིད་ལ་ཅིར་ལྟོས་བྱ།།
ལྟ་མཁན་རང་ཡང་སྟོང་པ་ཉིད། སྟོང་པའི་ངོ་བོ་གསལ་ལྷང་ངེ། གསལ་སྟོང་དབྱེར་
མེད་བདེ་མལ་ལེ།། རེ་དོགས་མེད་པ་སྟོང་ཧར་རེ།། འདི་ལ་ལྟ་བ་ཟེར་བ་ཡིན།།
དེ་ཡི་ངང་ལ་མི་འབྲལ་བར།། གོམས་པ་བསྐྱེད་ལ་སྒོམ་པ་ཟེར། དེ་ཉིད་སྤྱོད་ལམ་
ཐམས་ཅད་དང་། འདྲེས་པ་བྱ་བ་སྤྱོད་པ་ལགས།། ལྟ་སྒོམ་སྤྱོད་གསུམ་དེ་ལ་ཟེར།།
གྲོགས་ཁྱེད་སེམས་ལ་ངེས་བྱས་ལ།། རྟག་ཏུ་ཡེངས་མེད་ཉམས་ལེན་མཛོད།།
གྲྭ་སློབ་ཁྲི་འོད་ཀྱི་ངོར་སྤྲང་སྒོམ་མངྒའི་མིང་གིས་བྲིས་སོ།།
རྒྱལ་ཀུན་བརྩེ་ཆེན་དྲིལ་བ་སྙིང་རྗེའི་ལྷ།། ལྗོངས་འདིར་འགྲོ་བའི་མགོན་པོ་
མངོན་བྱོན་པའི། གང་གིས་འགྲན་བྲལ་བསྟན་འཛིན་དབང་རྒྱལ་རྗེར།། སྙིང་ནས་
མོས་པ་བསྐྱེད་ཅིང་གསོལ་བཏབ་ན།། རང་སྐྱོན་ངན་པ་རང་གིས་མཐོང་བ་དང་།།
རང་མཚངས་མ་ལུས་རང་ལ་ཤར་བ་དང་།། རང་སེམས་གྱོང་པོ་གཏིང་ནས་ཐུལ་
བ་དང་། རང་གདུལ་བླ་མ་ནང་ནས་ཤར་བར་མཛོད།། སྔོན་ནས་ལས་འཕྲོ་མཆོག་
ཏུ་དཀར་བ་ཡི།། གོང་མའི་ལུང་གིས་བསྔགས་པའི་མི་མོ་ཁྱེད།། བདག་འདྲ་སྐྱེ་
བོ་ཕལ་གྱི་རྣམ་པར་ཐར། སྨྲ་བ་མི་འོས་གྱུར་ཀྱང་དད་ལྡན་ཁྱེད། གཞི་ནས་དག་པའི་
སྣང་བ་ཆེར་ལྡན་པས།། དམན་ལ་མཆོག་གི་ཡོན་ཏན་མངོན་མཐོང་ནས།། སྙིང་
ནས་བཀའ་མཆིད་སྩལ་བ་མི་ལྡོག་ཕྱིར།། ཡིན་ཡིན་མིན་མིན་ཚིག་འགའ་ཞུ་བ་བགྱི།།
སྔོན་ནས་རྣམ་དཀར་ལས་ཀྱིས་ཉོས་པ་ཡི། རྟེན་བཟང་འདི་དང་ལན་གཅིག་འཕྲད་
པ་འདི།། འཁོར་མཚོ་བསྒྲལ་བའི་གྲུ་བོ་དངོས་མཐོང་ནས།། དགེ་ལམ་ཞུགས་པ་
སྤྲང་པོའི་རྣམ་ཐར་ལགས། ཕྱི་ནང་སྣོད་བཅུད་ཐམས་ཅད་མི་རྟག་ཅིང་།། སྐྱེས་
79



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཚད་འཆི་ཞིང་འཆི་རྐྱེན་གློར་བུར་ན། རང་ཡང་དེ་བཞིན་འཆི་བར་ངེས་བསམ་ནས།
བློ་སྣ་བསྟུང་བ་སྤྲང་པོའི་རྣམ་ཐར་ལགས།། མེ་འོབས་ལྟ་བུའི་སྲིད་པའི་གྲོང་ཁྱེར་
འདིར།། གང་ནས་བསམ་ཀྱང་སྡུག་བསྔལ་འབའ་ཞིག་ལས། བདེ་བའི་གོ་སྐབས་
ཅུང་ཟད་མེད་མཐོང་ནས།། མི་ཆོས་གཏོང་བ་སྤྲང་པོའི་རྣམ་ཐར་ལགས།། དགེ་
སྡིག་ལས་ཀྱིས་འབྲས་བུ་བདེ་དང་སྡུག །བསྐལ་པ་བརྒྱར་ཡང་ཆུད་མི་འཛའ་བ་རུ།།
རང་གི་སྟེང་དུ་སྨིན་པ་ངེས་རྟོགས་ནས།། བླང་དོར་གཟབ་པ་སྤྲང་པོའི་རྣམ་ཐར་
ལགས།། འདི་ལྟར་སྲིད་པའི་རྩེ་ནས་མནར་མེད་ཡན།། ཟག་བཅས་ལས་ཀྱིས་
འཕངས་པའི་འགྲོ་བ་རྣམས།། སྡུག་བསྔལ་དུ་མས་མནར་བའི་ཚུལ་བསམ་ནས།།
བྱམས་སྙིང་བསྐྱེད་པ་སྤྲང་པོའི་རྣམ་ཐར་ལགས།། སྲིད་པའི་གྲོང་འདིར་ལས་ཀྱིས་
འཁོར་བ་པ།། གང་ཡང་ཕ་མའི་རང་བཞིན་ཡིན་ངེས་པསའཁོར་མཚོའི་འདམ་
ལས་བསྒྲལ་བའི་སྙིང་སྟོབས་ཀྱིས།། སེམས་མཆོག་བསྐྱེད་པ་སྤྲང་པོའི་རྣམ་ཐར་
ལགས།། འཇིགས་རུང་འབར་བའི་གནས་ན་མི་བཟོད་པའི། སྡུག་བསྔལ་གསུམ་
གྱིས་མནར་ལ་རབ་སྐྲག་ནས།། བསླུ་མེད་གཏན་གྱི་སྐྱབས་གནས་རྣམ་བཞི་ལ།།
སྐྱབས་སུ་འགྲོ་བ་སྤྲང་པོའི་རྣམ་ཐར་ལགས།། ཐོག་མེད་དུས་ནས་བསགས་པའི་
ལས་ངན་གྱིས།། བཟོད་དཀའི་སྡུག་བསྔལ་སྦྱིན་ལ་རབ་སྐྲག་ནས།། སྟོབས་བཞིའི་
ངང་ནས་བདུད་རྩི་འབེབ་སྦྱོང་བཅས། ཡིག་བརྒྱ་འདྲེན་པ་སྤྲང་པོའི་རྣམ་ཐར་
ལགས།། སྟུག་པོ་བཀོད་སོགས་ནམ་མཁའི་མཐས་བཏུག་པའི།། ཇི་སྲིད་ཞིང་ཁམས་
དེ་སྲིད་སྐྱེ་འགྲོ་བཅུད།། རྒྱལ་བར་ཕུལ་བས་ཚོགས་ཆེན་རྫོགས་འགྱུར་བས།།
མཎྜལ་འབུལ་བ་སྤྲང་པོའི་རྣམ་ཐར་ལགས། ཇི་སྙེད་རྒྱལ་བ་མ་ལུས་འདུས་པའི་སྐུ།
སྙིགས་མའི་འགྲོ་བ་སྒྲོལ་བའི་དཔའ་བོ་ཆེ། དྲིན་ཆེན་བླ་མ་སངས་རྒྱས་དངོས་ཉིད་དུ།
སྙིང་དཀྱིལ་བསྒོམ་པ་སྤྲང་པོའི་རྣམ་ཐར་ལགས།། བསམ་རྒྱུ་བླ་མ་མིན་པ་ཡིད་ལ་མེད།།
80



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
འདུག་ས་རི་ཁྲོད་མིན་པའི་གནས་ས་མེད།། སྒྲུབ་རྒྱུ་སངས་རྒྱས་མིན་པའི་འབྲས་
གཞན་མེད།། བསམ་སྤྱོད་དག་པ་སྤྲང་པོའི་རྣམ་ཐར་ལགས།། གོས་སུ་དུག་སློག་
མིན་པའི་གོན་བསམ་མེད། ནོར་དུ་ཐོད་ཕོར་མིན་པའི་འཆང་བསམ་མེད།།
ཟས་སུ་སྤྲང་ཟས་མིན་པའི་ཟ་བསམ་མེད།། དམན་ས་ཟིན་པ་སྤྲང་པོའི་རྣམ་ཐར་
ལགས།། ལས་སུ་དགེ་བ་མིན་པའི་བྱར་བསམ་མེད། ལོངས་སྤྱོད་ཚོགས་གཉིས་
མིན་པའི་གསོག་བསམ་མེད།། གྲོགས་པོ་རང་རིག་མིན་པའི་རྟེན་བསམ་མེད།།
ཚེ་བློས་ཐོངས་པ་སྤྲང་པོའི་རྣམ་ཐར་ལགས།། སེམས་ཉིད་རང་བཞིན་ནམ་མཁའི་
ངང་ཚུལ་ཅན། སྤྲོས་པའི་མཐའ་བྲལ་བདེ་བ་ཆེན་པོའི་ཀློང་།། ཡེ་གྲོལ་ངང་དུ་བཟོ་
མེད་ལྷུག་པ་རུ།། མཉམ་པར་འཇོག་པ་སྤྲང་པོའི་རྣམ་ཐར་ལགས། བོན་རྣམས་
ཡེ་ནས་ངོ་བོ་སྟོང་པ་ལ།། སྡུག་བསྔལ་མིང་མེད་ཐམས་ཅད་བདེ་བ་ཆེ།། བདེ་སྡུག་
ཡོངས་བྲལ་སེམས་ཉིད་རིན་པོ་ཆེ། སྙིང་རྗེའི་དོན་ལྡན་སྤྲང་པོའི་རྣམ་ཐར་ལགས།།
བོན་རྣམས་ཡེ་ནས་མཉམ་པར་གནས་པ་ལ།། དགྲ་དང་གཉེན་མེད་རང་རིག་ངང་
དུ་མཉམ། བྱམས་སྡང་ཡོངས་བྲལ་སེམས་ཉིད་རིན་པོ་ཆེ། བྱམས་པའི་དོན་ལྡན་
སྤྲང་པོའི་རྣམ་ཐར་ལགས། བོན་རྣམས་ཡེ་ནས་མཐའ་དང་བྲལ་བ་ལ། དགའ་
དང་མི་དགའི་མཚན་མ་གདོད་ནས་དག །འཕོ་འགྱུར་ཡོངས་བྲལ་སེམས་ཉིད་
རིན་པོ་ཆེ།། དགའ་བའི་དོན་ལྡན་སྤྲང་པོའི་རྣམ་ཐར་ལགས། བོན་རྣམས་ཡེ་ནས་
གཉིས་མེད་ཆེན་པོ་ལ། བདག་དང་གཞན་མེད་བོན་ཉིད་ཀློང་དུ་མཉམ།། ཕྱོགས་
རིས་ཡོངས་བྲལ་སེམས་ཉིད་རིན་པོ་ཆེ།། བཏང་སྙོམས་དོན་ལྡན་སྤྲང་པོའི་རྣམ་
ཐར་ལགས།། བོན་རྣམས་ཡེ་ནས་འཛད་མེད་གཏེར་ཆེན་ལ།། བྱིན་ལེན་མེད་པ་
རང་བཞིན་དོན་དང་ལྡན།། སེར་སྣ་ཡོངས་བྲལ་སེམས་ཉིད་རིན་པོ་ཆེ། སྦྱིན་པའི་
དོན་ལྡན་སྤྲང་པོའི་རྣམ་ཐར་ལགས།། བོན་རྣམས་ཡེ་ནས་དགག་སྒྲུབ་བྲལ་བ་ལ།།
81



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དགེ་དང་སྡིག་མེད་ཐམས་ཅད་རོ་གཅིག་སྟེ། བསྲུང་མཚམས་ཡོངས་བྲལ་སེམས་
ཉིད་རིན་པོ་ཆེ།། ཚུལ་ཁྲིམས་དོན་ལྡན་སྤྲང་པོའི་རྣམ་ཐར་ལགས། བོན་རྣམས་
ཡེ་ནས་ནམ་མཁའ་ལྟ་བུ་ལ། དགྲ་གཉེན་གཉིས་མེད་མཉམ་པ་ཆེན་པོའི་ངང་།།
ཕན་གནོད་ཡོངས་བྲལ་སེམས་ཉིད་རིན་པོ་ཆེ།། བཟོད་པའི་དོན་ལྡན་སྤྲང་པོའི་
རྣམ་ཐར་ལགས། བོན་རྣམས་ཡེ་ནས་ལྷུན་གྱིས་གྲུབ་པ་ལ། གང་ཡང་བྱ་བྱེད་བྱས་
པ་ལས་འདས་ཏེ། རྩོལ་སྒྲུབ་ཡོངས་བྲལ་སེམས་ཉིད་རིན་པོ་ཆེ།། བརྩོན་འགྲུས་
དོན་ལྡན་སྤྲང་པོའི་རྣམ་ཐར་ལགས།། བོན་རྣམས་ཡེ་ནས་གཡོ་བ་མེད་པ་ལ།།
ཐམས་ཅད་འགྱུར་མེད་གཡུང་དྲུང་ཆེན་པོ་སྟེ།། གཡོ་འཁྲུགས་དང་བྲལ་སེམས་
ཉིད་རིན་པོ་ཆེ། བསམ་གཏན་དོན་ལྡན་སྤྲང་པོའི་རྣམ་ཐར་ལགས།། བོན་རྣམས་
ཡེ་ནས་སྟོང་ཞིང་བདག་མེད་ལ།། སྤྲོས་པའི་མཐའ་དང་བྲལ་བ་དབུ་མའི་ལམ།།
གོལ་ལྟུང་ཡོངས་བྲལ་སེམས་ཉིད་རིན་པོ་ཆེ།། ཤེས་རབ་དོན་ལྡན་སྤྲང་པོའི་རྣམ་
ཐར་ལགས། བོན་རྣམས་ཡེ་ནས་བྱམས་པ་ཆེན་པོ་ལ། ཉོན་མོངས་ཞེ་སྡང་བྱ་བའི་
མིང་མ་གྲུབ།། སྟོང་ཉིད་ཡེ་ཤེས་མཐའ་བྲལ་ཆེན་པོའི་ངང་།། བཟོ་མེད་གནས་པ་
སྤྲང་པོའི་རྣམ་ཐར་ལགས། བོན་རྣམས་ཡེ་ནས་ཡེ་ཤེས་ཆེན་པོ་ལ། ཉོན་མོངས་
གཏི་མུག་བྱ་བའི་མིང་མ་གྲུབ།། མེ་ལོང་ཡེ་ཤེས་རང་གསལ་ཆེན་པོའི་ངང་། འཛིན་
མེད་གནས་པ་སྤྲང་པོའི་རྣམ་ཐར་ལགས། བོན་རྣམས་ཡེ་ནས་ཞི་བ་ཆེན་པོ་ལ།།
ཉོན་མོངས་ང་རྒྱལ་བྱ་བའི་མིང་མ་གྲུག མཉམ་ཉིད་ཡེ་ཤེས་བདེ་བ་ཆེན་པོའི་ངང་།
རྩོལ་མེད་གནས་པ་སྤྲང་པོའི་རྣམ་ཐར་ལགས། བོན་རྣམས་ཡེ་ནས་སྦྱིན་པ་ཆེན་
པོ་ལ། ཉོན་མོངས་འདོད་ཆགས་བྱ་བའི་མིང་མ་གྲུབ། སོར་རྟོགས་ཡེ་ཤེས་མ་འདྲེས་
གསལ་བའི་ངང་།། རྟོག་མེད་གནས་པ་སྤྲང་པོའི་རྣམ་ཐར་ལགས། བོན་རྣམས་
ཡེ་ནས་ཡངས་པ་ཆེན་པོ་ལ།། ཉོན་མོངས་ཕྲག་དོག་བྱ་བའི་མིང་མ་གྲུབ།། བྱ་གྲུབ་
82



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཡེ་ཤེས་ལྷུན་གྱིས་གྲུབ་པའི་ངང་། གཏད་མེད་གནས་པ་སྤྲང་པོའི་རྣམ་ཐར་ལགས།།
དེ་འདྲའི་རྣམ་ཐར་དམ་པ་གོང་མ་ལས།། བདག་འདྲས་འཛིན་པ་རི་བང་རྭ་དང་
མཚུངས། འོན་ཀྱང་རྗེས་འཇུག་དྭངས་བ་བསྐྱེད་ཕྱིར་དང་། སྐད་ཅིག་ཤེས་པའི་
མཚན་ཉིད་གཞལ་ནས་བྲིས།། ཨ་ཅང་དེ་དག་སྤྲང་པོའི་ཁ་སྟོབས་ཏེ། བདག་ནི་
སྐྱོན་གྱི་ཕུང་པོར་གྱུར་པ་ལ། ཕྲ་མོའི་ཡོན་ཏན་གྱིས་ཀྱང་བདག་ལ་དབེན།། དེ་ཕྱིར་
མཆོག་གི་རྣམ་ཐར་ང་ལ་མེད།། དམན་པ་མཆོག་ཏུ་རློམ་ན་རྒྱལ་བས་ཁྲེལ།། སྐྱོན་
ཅན་ཡོན་ཏན་སྨྲ་ན་ལྷ་འདྲེས་ཤེས།། མེད་ལ་ཡོད་སྐད་བྱས་པ་ངོ་ཚའི་གནས།།
དྲང་པོར་སྨྲས་ན་དེ་འདྲའི་འཇིགས་དང་བྲལ། བདག་ནི་མ་རིག་འཁྲུལ་པའི་དབང་
གྱུར་པས།། ང་མེད་ང་འཛིན་འགོང་པོས་རྒྱུད་རློམ་ནས།། དཀར་ནག་ལས་ཀྱིས་
རིགས་དྲུག་གྲོང་ཁ་འདིར།། ཡང་ཡང་འཁོར་བ་སྤྲང་པོའི་རྣམ་ཐར་ལགས།།
མ་ཀི་ལྕགས་ཐང་འབར་བའི་ས་གཞིའི་སྟེང་།། བཟོད་དཀའི་སྡུག་ལ་གཏད་པའི་
སྐྱེ་ལུས་དག །གྲངས་མེད་མཆིས་ཤིང་ད་རུང་དེར་འཇུག་ཅིང་། སྡུག་བསྔལ་མྱོང་
ངེས་སྤྲང་པོའི་རྣམ་ཐར་ལགས།། ནང་དུ་བསམས་ན་སེམས་ལ་གཡོ་སྒྱུ་ཆེ།། ཕྱི་
རུ་བརྟགས་ན་སྤྱོད་ལམ་ཚུལ་འཆོས་མཁས།། རིག་རིག་མཐོང་མཐོང་རང་སྐྱོན་
མི་སྤང་བརརང་མགོ་གཡོགས་པ་སྤྲང་པོའི་རྣམ་ཐར་ལགས།། ལོང་མེད་བཤད་
ཀྱང་རྣམ་གཡེང་མི་སྤང་ཞིང་།། ལོ་གྲངས་མཐོ་ཡང་རྒས་སྙམ་མི་འབྱུང་གི །གཞན་
ཤིར་མཐོང་ཡང་འཆི་བར་མི་སེམས་པ།། བློ་སྣ་རིང་བ་སྤྲང་པོའི་རྣམ་ཐར་ལགས།།
དལ་འབྱོར་ཐོབ་ཀྱང་དགེ་ལ་མི་འབད་ཅིང་།། དགེ་ལམ་ཞུག་ཀྱང་རྣམ་གཡེང་མི་
སྤང་གི།། ཁོམ་ལོང་ཡོད་ཀྱང་དོན་ལ་མི་སེམས་པ། ལེ་ལོ་ཚེ་བ་སྤྲང་པོའི་རྣམ་ཐར་
ལགས།། ཁ་ཚིག་འཇམ་ཡང་སེམས་ཁམས་མི་འཇམ་ཞིང་།། ཁ་ཆོས་མཁས་ཀྱང་
ལག་ཏུ་མི་ལེན་གྱི།། ཁ་ལྟ་མཐོ་ཡང་རྒྱུད་ལ་མི་འདུག་གི། ཁ་དོན་འཛོལ་བ་སྤྲང་
83



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པོའི་རྣམ་ཐར་ལགས།། ལས་འབྲས་སྨྲར་ཡང་སྡིག་ལ་མི་འཛེམ་ཞིང་། སྡོམ་པ་ཞུས་
ཀྱང་ངོས་ལྐོག་མི་ཐུབ་ཀྱི། དབང་བཞི་ཐོབ་ཀྱང་དམ་ཚིག་མི་བསྲུང་བ། རང་རྒྱུད་
འཚིགས་པ་སྤྲང་པོའི་རྣམ་ཐར་ལགས།། ཉིན་མོར་གཏམ་དང་འདུ་འཛི་གཡེང་
བས་ཁྱེར།། མཚན་མོར་དུད་འགྲོ་ཇི་བཞིན་མལ་དུ་འཐུམ།། ནང་ནུབ་ལྟོ་དང་ཁ་
ཟས་བྱ་བ་གཟབ། ངན་གོམས་ཆེ་བ་སྤྲང་པོའི་རྣམ་ཐར་ལགས།། ཉེས་ཀུན་རྩ་
བ་བདག་འཛིན་ལྷ་ལྟར་བཀུར། རང་རྒྱུད་བསྲེག་བྱེད་དུག་ལྔ་མེ་ལྟར་སྤར།། སྡུག་
བསྔལ་གཞི་མ་སྡིག་བཅུ་ནོར་ལྟར་བསགས། ལས་སྤྱོད་ལོག་པ་སྤྲང་པོའི་རྣམ་ཐར་
ལགས། ཅུང་ཟད་འབྱོར་ཡང་ཆོས་ཕྱོགས་གཏོང་ཕོད་མེད། གལ་ཏེ་གཏོང་ཡང་
ཚེ་འདིའི་སྙན་འདོད་དེ། དེ་ཡང་ང་རྒྱལ་རློམ་སེམས་ཀྱིས་གོས་ཏེ། བསོད་ནམས་
ཟད་པ་སྤྲང་པོའི་རྣམ་ཐར་ལགས། དགོས་མེད་བཤད་ཀྱང་དོན་གཉེར་ནོར་ལ་ཚེ།
བསླབ་གཉེར་བརྩོན་ཡང་བསམ་པ་ནོར་གྱིས་གདུངས།། སྒྲུབ་པ་རེམ་ཡང་སེམས་
རྒྱུད་གདོན་གྱིས་འཆིངས། ཁོང་གྱོད་ཆེ་བ་སྤྲང་པོའི་རྣམ་ཐར་ལགས། སྤྱོད་ལམ་
དག་ཀྱང་སེམས་ཁམས་དུག་བས་རྩོག །སྨྲར་ལུགས་ལེགས་ཀྱང་བྱེད་ལུགས་ཁྱི་
བས་སྡུག །སྒྲུབ་པ་བཟང་ཡང་བསམ་པ་ཚེ་འདིར་ཤོར། བསམ་སྤྱོད་ལོག་པ་སྤྲང་
པོའི་རྣམ་ཐར་ལགས།། རང་དོན་མ་འགྲུབ་གཞན་དོན་བྱེད་ལ་རེ། གཉིས་དོན་
མ་ཐོན་མདོ་དོན་རླུང་ལ་བསྐུར།། གཉིས་ཕུང་གྱུར་ཀྱང་ད་དུང་དེ་ལ་སེམས།།
ཤེས་རྒྱ་ཆུང་བ་སྤྲང་པོའི་རྣམ་ཐར་ལགས།། མི་རྟག་བཤད་ཀྱང་རང་ཉིད་འཆིར་
མི་ཤེས། འཆི་བ་ཤེས་ཀྱང་འཆི་རྒྱགས་དགེ་མི་སྤྱད།། དགེ་ལ་བརྩོན་ཀྱང་འདི་སྣང་
བློས་མི་གཏོང་།། ཤེས་རབ་དམན་པ་སྤྲང་པོའི་རྣམ་ཐར་ལགས།། ལྷག་པ་ཚུལ་ཁྲིམས་
བསླབ་པའི་སྒོར་ཞུགས་ཀྱང་།། གནོང་དང་བཀག་པའི་དབྱེ་བ་མི་ཤེས་ཤིང་།།
ལྟུང་བྱུང་མ་བྱུང་དྲན་པས་མི་གསལ་ག རྨོངས་ཚབས་ཆེ་བ་སྤྲང་པོའི་རྣམ་ཐར་ལགས།།
34



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཀུན་ཀྱང་ཕ་མར་མ་གྱུར་མེད་ཟེར་ཅིང་།། ཐེག་ཆེན་གཡུང་དྲུང་སེམས་དཔའི་རྗེས་
བསླབ་ཀྱང་།། གཞན་ལ་གནོད་པ་སྒྲུབ་པ་མི་སྤང་བ།། སྡང་སེམས་ཆེ་བ་སྤྲང་པོའི་
རྣམ་ཐར་ལགས།། ཚེ་ན་དངོས་སུ་སྐྱོན་དང་མཚངས་ནས་བརྗོད། ཆུང་ན་ཐབས་
ཀྱིས་སྨོད་ཅིང་ལྐོག་གཤེ་བྱེད། ད་དུང་རང་གི་མཚངས་སུ་མ་ཤེས་པ། རོག་སྡང་
ཚེ་བ་སྤྲང་པོའི་རྣམ་ཐར་ལགས།། གཏམ་དང་བྱ་བ་གང་དང་གང་ལའང་། ཚེ་འདིའི་
ཆུས་དང་རང་སྲིད་ཉམས་དོགས་ནས།། ཕྱི་མའི་དོན་ཆེན་ཡིན་ཀྱང་རྒྱང་བསྲིང་
ཞིང་། རང་བཙའ་མཁས་པ་སྤྲང་པོའི་རྣམ་ཐར་ལགས།། རྒྱུད་ལ་འདོད་ཞེན་བག་
ཆགས་ཆེར་མཆིས་ཤིང་།། མི་ཡུལ་རང་ཡུལ་གར་སླེབ་གར་ཕྱིན་ཀྱང་། གཏམ་དང་
བྱ་བས་གཞན་སྣང་བསླུ་མཁས་ཏེ། ཁ་གསག་ཆེ་བ་སྤྲང་པོའི་རྣམ་ཐར་ལགས།།
ཅུང་ཟད་དགེ་བའི་ལས་ལ་སྤྱད་བྱས་ཀྱང་། ཚེ་འདིའི་འདོད་པའི་རྟོག་པ་ཚེ་རགས་
པས།། བྱས་བྱས་སྒྲུབ་འདི་བདེ་ཙ་མ་ཉིད་ལས།། ཐར་པའི་རྒྱུ་དབེན་སྤྲང་པོའི་རྣམ་
ཐར་ལགས། ཕྱི་རུ་བལྟས་ན་བྱ་ཆས་སུ་བས་མཛེས། ནང་དུ་བལྟས་ན་དུག་ལྔགཞན་
བས་རགས།། བར་དུ་ལྟས་ན་ངོ་དགའ་ཚུལ་འཆོས་མཁས།། ལྟ་སྤྱོད་འཛམ་པ་སྤྲང་
པོའི་རྣམ་ཐར་ལགས།། ཐ་མ་རང་རྒྱུད་མ་ཆོམ་ཞིང་ས་ལ།། སྐྱེ་རྒྱུད་མཐོན་པོ་ཡིན་
བློའི་ས་བོན་བཏབ། ང་རྒྱལ་མཐོན་མཐོ་བླ་གཟུགས་འབྲས་བུ་སྨིན། རྣམ་སྤྲུལ་བཟང་
པོ་སྤྲང་པོའི་རྣམ་ཐར་ལགས།། ཁ་ན་བཤད་རྒྱུའི་ལྟ་བ་མཁའ་ལྟར་དག །སེམས་
ལ་བསྒོམ་རྒྱུའི་ལྟ་བ་མུན་ལྟར་གནག །བར་ན་རྣམ་རྟོག་འཁྲུལ་པ་ཆུ་ལྟར་ལྷུད།།
དགོངས་ཉམས་མཐོན་པོ་སྤྲང་པོའི་རྣམ་ཐར་ལགས།། དེ་སོགས་རྣམ་པར་ཐར་
ལ་ཟད་མཐའ་མེད།། དེ་འདྲའི་རྣམ་ཐར་བརྗོད་པས་ཅི་ཞིག་བྱ། རྣམ་ཐར་འདི་
འདྲར་བསམ་ན་ཡིད་མུག་སྐྱེ།། སུའང་རྣམ་ཐར་འདི་འདྲ་མི་འཛིན་འཚལ།།
ལར་ནི་མ་རིག་འཁྲུལ་པའི་དབང་གྱུར་ནས།། སེམས་ཅན་སྐྱོན་གྱི་ཕུང་པོ་ཡིན་
3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འདུག་ཕྱིར། གང་ལ་བསམ་ཀྱང་ཡོན་ཏན་ངེས་མེད་ཤིང་། ཅིལ་དཔྱད་ཀྱང་བཟང་
པོའི་རེ་བ་ཟད། དེ་ལས་ཅུང་ཟད་དགེ་ལ་སྤྱོད་ཚུལ་དང་། བློ་ཁ་ཅུང་ཟད་བོན་
ལ་ཕྱོགས་ཚུལ་དང་། བསམ་སྤྱོད་ཅུང་ཟད་དགེ་བར་འགྱུར་ཚུལ་སོགས། བག་
ཙམ་སྨྲར་ཡོད་འདྲ་ཡང་སྨྲ་མི་འདོད།། ད་ནི་ཅི་བསམ་མ་བསམ་དགེ་བ་བསམ།།
དེ་ལས་ཆེ་ཐབས་གོ་ས་འཛིན་མི་བསམ། ཐོབ་ཐང་རྣམ་དཔྱོད་ཆེན་པོ་སྒྲུབ་མི་བསམ།
མགོ་མེད་དགོན་པའི་གྲྭ་པའང་བྱེད་མི་བསམ།། དད་མེད་ཡུལ་སྡེའི་བླ་མ་བྱེད་མི་
བསམ། མདོ་མེད་སྟོང་རྒྱུག་བོན་འཁྱམས་བྱེད་མི་བསམ།། ཤེས་མེད་གླེན་པའི་
ཁ་ཏ་ཉན་མི་བསམ། ཁྲེལ་མེད་དཔོན་པོའི་ཁྲིམས་ལམ་བསྲུང་མི་བསམ། ཁ་འཇམ་
ཁོང་བརྩུབ་གྲོགས་པོ་བསྟེན་མི་བསམ།། གདུལ་དཀའ་ཁེངས་སླ་སློབ་མ་སྐྱོང་མི་
བསམ། སྒྲུབ་དགོས་ཁོམ་མེད་རྟོགས་ལྡན་བྱེད་མི་བསམ། མགོ་འབད་མཇུག་ཆད་
བསྙེན་སྒྲུབ་བྱེད་མི་བསམ།། ཐོས་མང་སྒྲུབ་ཉུང་མཁས་པ་བྱེད་མི་བསམ། ཤེས་
དགོས་བརྩོན་མེད་བསླབ་གཉེར་བྱེད་མི་བསམ། གསོག་དཀའ་མེད་སླ་ལོངས་སྤྱོད་
བསྡུ་མི་བསམ། ད་ནི་ནོར་ཡང་མི་བསམ་སྒྱུ་མའི་ནོར།། ཅི་ཙམ་འབྱོར་ཡང་ཐ་མར་
བསྐྱུར་ངེས་པས།། སྟོང་གསུམ་ནོར་ལ་དབང་ཡང་དགའ་རྒྱུ་མེད། ད་ནི་གྲོགས་
ཀྱང་མི་བསམ་དུས་ངན་མི།། སུ་དང་འགྲོགས་ཀྱང་ཆོས་དང་འགལ་གྱུར་པས།།
གྲོགས་མེད་གཅིག་བུར་སོང་བས་སྡུག་རྒྱུ་མེད། ད་ནི་ལྷ་ཡང་མི་བསམ་ལྷ་ཡང་རང་།།
སེམས་ཉིད་ཀུན་བཟང་བདག་ཞལ་མཇལ་གྱུར་པས།། སྣང་སྲིད་ལྷ་སྐུས་འགེང་
ཀྱང་དད་མི་སྐྱེ།། ད་ནི་འདྲེ་ཡང་མི་བསམ་འདྲེ་ཡང་རང་།། གཉིས་འཛིན་འདྲེ་རྟོག་
ནང་ནས་ཆོད་གྱུར་པས། སྲིད་གསུམ་འདྲེ་ཡིས་འཁྱེར་ཀྱང་བག་མི་ཚ།། ད་ནི་སྒོམ་
ཡང་མི་བསམ་བསྒོམ་རྒྱུའི་སེམས།། རྩོལ་མེད་ནམ་མཁའི་ཀློང་བཞིན་དབྱིངས་གདལ་
བས། ཉམས་སུ་ལེན་རྒྱུ་ཟད་ཀྱང་བྱ་རྒྱུ་མེད། ད་ནི་སྤྲང་པོ་ཅིར་དགར་བྱེད་སྙིང་
86



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
འདོད།། ད་ནི་གྲོག་མེད་གཅིག་བུར་འདུག་སྙིང་འདོད།། ད་ནི་དཔོན་མེད་མགོ་
ཡང་བྱེད་སྙིང་འདོད།། ད་ནི་གཡོག་མེད་གཅིག་བདག་བྱེད་སྙིང་འདོད། ད་ནི་
ཀུན་དང་འབྲེལ་ཐག་གཅོད་སྙིང་འདོད།། བསྟོད་ཀྱང་མི་དགའ་ངོ་དགའ་བྱེད་
པ་ཤེས།། སྨད་ཀྱང་མི་སྡུག་རང་མཚངས་རང་ལ་ངེས།། བྱིན་ཀྱང་མི་དགའ་སེར་
སྣའི་གཞི་བསྐྱེད་ལ། འཕྲོག་ཀྱང་མི་སྡུག་སྔོན་མའི་བུ་ལོན་སོད། མཐོ་ཡང་མི་དགའ་
དམའ་སར་བབ་པར་ཤེས། དམའ་ཡང་མི་སྡུག་དགེ་ལམ་ཞུགས་པ་བདེ། དར་
ཡང་མི་དགའ་ང་རྒྱལ་ཁེངས་སེམས་སྐྱེ།། རྒུད་ཀྱང་མི་སྡུག་རང་གི་ལས་དབང་ཡིན།།
རྒྱུགས་ཀྱང་མི་དགའ་ཉོན་མོངས་འཕེལ་ཆེ་ལ། ལྟོགས་ཀྱང་མི་སྡུག་དཀའ་སྤྱོད་
སངས་རྒྱས་གཞི།། གསོན་ཡང་མི་དགའ་ལས་ངན་མི་སྤང་གི །ཤིར་ཡང་མི་སྡུག་
ནམ་ཡང་ཐར་པ་མེད།། སྐྱིད་ཀྱང་མི་དགའ་སྐྱིད་སྣང་མི་རྟག་ལ། སྡུག་ཀྱང་ཅི་བྱར་
སྔོན་ལས་ཟབ་མོས་སྐོས།། འབྱོར་ཡང་མི་དགའ་འབྱོར་པ་གཞན་གྱིས་སྤྱད།།
དབུལ་ཀྱང་མི་སྡུག་དགྲ་ཟླའི་འཚེ་བ་ཉུང་། ནད་ལ་མི་སེམས་ལས་ངན་འཛད་བྱེད་
ལ། གདོན་ལ་མི་སྐྲག་ཐར་པའི་སྡོང་འདེབས་ཡིན། གཉན་ལ་མི་དགའ་དགེ་བའི་
གགས་ཤིང་ལག དགྲ་ལ་མི་སྡང་བཟོད་པའི་ཕ་ཡུལ་ཡིན། ད་ནི་ཅི་བྱུང་མ་བྱུང་རང་
དགར་བྱེད།། ད་ནི་སུ་མགུ་མ་མགུ་གང་དགར་གྱིས། དུས་ངན་དམུ་རྒོད་འགྲོ་བའི་
རྒྱུད་མི་ཐུལ། ཤེས་མེད་གླེན་པའི་རྣ་བར་ཆོས་མི་གོ །དྲེད་པོ་ཆོས་དྲེད་སྙིང་ལ་དད་
མི་སྐྱེ། ད་ནི་སུ་ལ་བསམ་ཀྱང་ཡི་མུག་སྐྱེ།། ད་ནི་གང་ལ་བསམ་ཀྱང་སྐྱོ་བ་འཕེལ།།
ཆོས་པས་ཆོས་པ་འཚེ་བས་ཡིད་འདི་སྐྱོ། ཆོས་པ་དགྲ་རུ་མཐོང་བས་ཡིད་འདི་སྐྱོ།།
བླ་མས་བླ་མར་འགྲན་པས་ཡིད་འདི་སྐྱོ།། བླ་མཚངས་ངོ་མི་ཤེས་པས་ཡིད་འདི་སྐྱོ།།
གྲྭ་པས་གྲྭ་པར་སྡང་བས་ཡིད་འདི་སྐྱོ།། གྲྭ་པ་སྡོམ་ཁྲིམས་ཞིག་པས་ཡིད་འདི་སྐྱོ།།
ཇོ་མོས་ཇོ་མོར་སྨོད་པས་ཡིད་འདི་སྐྱོ།། ཇོ་མོས་བྱི་ཕྲུག་ཚར་བས་ཡིད་འདི་སྐྱོ།།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྲོགས་པོས་གྲོགས་པོར་གཤེ་བས་ཡིད་འདི་སྐྱོ། གྲོགས་པོ་རོག་སྡང་ཆེ་བས་ཡིད་འདི་ཚོ།
ཀུན་གྱིས་ཤིར་མི་དྲན་པས་ཡིད་འདི་སྐྱོ།། འཆི་རྒྱགས་དགེ་བ་མི་སྒྲུབ་ཡིད་འདི་སྐྱོ།།
ཆོས་པས་འདི་སྣང་སྒྲུབ་པས་ཡིད་འདི་སྐྱོ། ཆོས་པ་ང་རྒྱལ་ཆེ་བས་ཡིད་འདི་སྐྱོ།
རྟོགས་ལྡན་དཀོར་ལ་བརྩོན་པས་ཡིད་འདི་སྐྱོ། དཀོར་ལ་ཆོག་ཤེས་མེད་པས་ཡིད་
འདི་སྐྱོ།། ད་ནི་བསམ་ཞིང་བསམ་ན་སྐྱོ་བ་འཕེལ།། ད་ནི་བསམ་ཞིང་བསམ་ན་སྙིང་
རླུང་ལྡང་།། ད་ནི་བསམ་ཞིང་བསམ་ན་ཡི་མུག་སྐྱེ། ཀྱེ་མ་ཀྱེ་མ་དུས་ངན་སྙིགས་
མའི་མི། རང་སྨྱོགཞན་སྨྱོ་ས་སྟེང་སྨྱོན་པས་ཁེངས། རང་ཕུང་གཞན་ཕུང་མི་དགེའི་
ལས་ལ་སྤྱད།། རང་སྡུག་གཞན་སྡུག་སྡུག་བསྔལ་གསུམ་གྱིས་མནར།། ད་ནི་རང་
གཞན་གང་ལ་བསམ་བྱས་ཀྱང་། རང་དོན་སྙིང་པོ་ལྷ་ཆོས་མི་བྱེད་པ། རང་གཞན་
གཉིས་ཀ་སྡུག་ལ་སྦྱར་སྦྱར་ནས།། རིག་རིག་མཐོང་མཐོང་སྙིང་གི་ཚེར་མར་གྱུར།།
ཀྱེ་མ་རྒྱལ་བ་སྙིང་རྗེའི་རང་གཟུགས་ཅན།། ཉམ་ཐག་འགྲོ་ལ་ཐུགས་རྗེས་མི་
གཟིགས་ན།། ལས་ངན་རྒྱུན་རིང་འགྲོ་བ་སུ་ཡིས་སྐྱོབ།། ཐར་མེད་བརྩོན་རར་ཆུད་
རྣམས་སུ་ཡིས་འདོན།། དམུས་ལོང་གཡང་སར་འགྲིམས་འདི་སུ་ལ་བཅོལ།།
ན་རག་སྒོ་དགུར་སྦྱོང་འདི་སུ་ཡིས་གཟིགས། བཟོད་དཀའི་སྡུག་བསྔལ་མྱོང་བར་
སུ་ཡིས་མཁྱེན།། ཞིང་འདིའི་རྒྱལ་སྲས་འཕགས་པའི་ཚོགས་རྣམས་ཀྱང་། སྙིགས་
མའི་འགྲོ་ལ་ཐུགས་རྗེས་རབ་དགོངས་ལ།། སེམས་ཅན་ཐར་པའི་ལམ་ལ་དཀྲི་བ་
དང་།། ཉམ་ཐག་འགྲོ་ལ་སྙིང་རྗེས་གཟིགས་མཛད་ཀྱེ།། དང་པོ་དམ་པའི་རྗེས་སུ་
འགྲན་པའི་གཏམ། གཏམ་འདི་ཇི་བཞིན་བདག་ལ་མ་ཡིན་ཀྱང་། ཡང་དག་བོན་
ལ་འདུན་པ་རབ་བསྐྱེད་ནས།། ཁྱོད་ཀྱི་མོས་པ་མི་བཅག་ཕྱིར་དུ་བྲིས། བར་དུ་རང་
སྤྱོད་རང་གིས་གཞལ་བའི་གཏམ། གཏམ་འདི་ཡིན་ཀྱང་ཡིན་ལ་བདེན་ཀྱང་བདེན།
བདེན་བཞིན་ རང་མཚངས་རང་ལ་ངེས་ཕྱིར་དང་།། གཞན་ལའང་ཕན་ནམ་སྙམ་
SS



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ནས་བྲིས་པ་ལགས། ཕྱི་མ་བསམ་པ་ཆོས་ལ་བསྐུར་ཕྱིར་དང་།། རང་དང་གཞན་
གྱི་སྤྱོད་ལ་སྐྱོ་ནས་ཏེ། གཏམ་འདི་བརྗོད་དོན་མེད་ཀྱང་ཤུགས་ཀྱིས་ཐལ། འོན་
ཀྱང་བདེན་པར་མཐོང་ན་ཡིད་འཇོག་དང་།། ཚིག་འགའ་དོན་གྱི་ཐོག་ཏུ་ཕེབས་
ཤས་ཆེ།། དེ་ལྟར་ཐོག་མཐའ་བར་གྱི་ཆོས་མཐུན་གཏམ། དབེན་ལ་ཉམས་དགའ་
གཡུང་དྲུང་ལྷུན་པོའི་རིར།། བྲག་དཀར་སེང་གེ་མཆོངས་འདྲའི་བྲག་འོག་ཏུ།།
ལྷ་ཤིང་ཤུགས་པའི་ཁྲོད་དུ་ལྷ་གྲོགས་ཀྱིས།། ལྷ་རྫས་དྲི་མེད་རྒྱུད་ནས་བསྐུལ་བའི་
ངོས། ལྷ་ཆོས་བསྒྲུབ་རློམ་མངྒའི་མིང་གིས་བྲིས།། ལྷ་མིའི་རྣ་བར་སྙན་པའི་བཀྲ་
ཤིས་ཤོག ། ཅེས་པའང་རིགས་ལྡན་གྱི་མི་མོ་དབང་གི་སྒྲོན་མས། ཤོག་བུ་དང་ལྷ་རྫས་དྲི་མེད་ཀྱི་མཚམས་སྦྱར་
ནས་ཁྱེད་ཀྱི་རྣམ་ཐར་མདོར་བསྡུས་ཤིག་ཅིས་ཀྱང་འདྲི་དགོས་ཞེས་གསུངས་པའི་ལན་དུ། སྤུང་སྒོམ་མངྒའི་མིང་
ཅན་གྱིས་བྲིས་པ་དགེའོ།།
སྐྱབས་རྗེ་བཙུན་དམ་པ་འགྲོ་བའི་མགོན།། དཔལ་སངས་རྒྱས་ཀུན་གྱི་ཐུགས་
སྲས་མཆོག །རྗེ་མཚུངས་མེད་དཔལ་ལྡན་བླ་མ་ལ། ཡིད་ཁ་གཏིང་མེད་པར་གསོལ་
བ་འདེབས། ལམ་ཐར་པ་དོན་གཉེར་སྐྱེས་བུ་རྣམས།། བདག་སྤྲང་པོའི་ངག་ལ་
གསོན་འཚལ་དང་། ངས་བྱང་ཆུབ་བསྒྲུབ་པའི་ཐབས་ཤིག་སྨྲ། སེམས་གྱོང་ཁེངས་
མེད་པར་འདི་ནི་བཞེས།། ད་སངས་རྒྱས་སྒྲུབ་པའི་ཐབས་དག་ལ། བཀའ་གསང་
བ་བསམ་གྱིས་མི་ཁྱབ་ཀྱང་།། ཁྱད་འཕགས་པ་བླ་མེད་ཐེག་པ་སྟེ།། སྙིང་རུས་ཅན་
ཚེ་གཅིག་སངས་རྒྱས་ཐོབ། དེར་འཇུག་པའི་ལམ་རིམ་གྲངས་མང་ཡང་། ཡང་
ཟབ་ཀྱི་གནད་བསྡུས་མན་ངག་ཁྲིད།། རྗེ་གྲུབ་ཐོབ་གོང་མའི་ཐུགས་དམ་བཅུད།།
ལམ་འདི་འདྲ་གངས་རིའི་ཁྲོད་ན་དཀོན།། དེ་ཉམས་སུ་ལེན་ན་འདི་ལྟར་ཏེ།།
ཐར་ལམ་གྱི་རྩ་བ་ངེས་འབྱུང་དང་།། ཡང་སངས་རྒྱས་གཞི་མ་བྱང་ཆུབ་སེམས།།
དེ་བཅོས་མིན་རྒྱུད་ལ་མེད་ཐབས་མེད། གནད་དེ་འདྲ་རྒྱུད་ལ་སྐྱེ་བ་ལ། གནས་
3g



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཁམས་གསུམ་འཁོར་བའི་གྲོང་ཁ་འདིར། བདེ་མེད་པར་སྡུག་བསྔལ་འཁོར་ར་
ཡུག །དཔེ་མེ་འོབས་ལྟ་བུའི་འདུ་ཤེས་དགོས། དེར་སྦྱོང་པའི་འགྲོ་བ་ཐ་དག་ཀུན།།
མར་མ་གྱུར་གང་ཡང་མེད་ཤེས་ནས།། དེ་ཐམས་ཅད་སངས་རྒྱས་ཐོབ་སླད་དུ།།
ལམ་བྱང་ཆུབ་དོན་དུ་གཉེར་བ་དགོས།། ངེས་འབྱུང་བློ་དང་བྱང་ཆུབ་སེམས།།
བཅོས་མིན་རྒྱུད་ལ་སྐྱེས་གྱུར་ཀྱང་།། རང་སེམས་གནས་ལུགས་མ་རྟོགས་ན།།
སངས་རྒྱས་ཐོབ་པ་ག་ལ་འགྱུར།། རང་སེམས་གནས་ལུགས་རྟོགས་པ་ལ། བླ་མའི་
མན་ངག་ཟབ་མོ་དགོས།། མན་ངག་ཟབ་མོས་མ་ཟིན་ན། ཡིག་རིས་ལ་སངས་རྒྱས་
འོང་པ་མིན། ལུང་ལས་ཀྱང་ནི་འདི་གསུངས་ཏེ། དགེ་ལེགས་ཡོན་ཏན་ཀུན་གྱི་
གཞི།། བཤེས་གཉེན་བསྟེན་པ་ཉིད་ལས་བྱུང་། འཁྲིད་བྱེད་གདམས་པ་མང་ན་ཡང་།
ཁྲིད་མཁན་བླ་མ་གཙོ་བོར་བཟུང༌།། ཞེས་སོགས་རྒྱ་ཆེར་གསུངས་པའི་ཕྱིར།།
བླ་མའི་མན་ངག་ལོན་པ་དང་། བླ་མ་སངས་རྒྱས་དངོས་མཐོང་ནས།། མོས་གུས་
ཀྱི་གསོལ་བ་གདབ་པར་གཅེས། བླ་མ་དུས་གསུམ་སངས་རྒྱས་ལ། མོས་གུས་གཏིང་
ནས་མ་ཚུད་ན། སངས་རྒྱས་རེ་བ་འཆལ་བ་ཡིན།། མོས་གུས་སྙིང་ནས་སྐྱེ་བ་ལ།།
བླ་མ་སངས་རྒྱས་དངོས་མཐོང་དགོས།། བླ་མ་མི་རུ་བཟུང་ནས་སུ།། བྱིན་རླབས་
སེམས་ལ་འཇུག་འདོད་དེ།། བྱེ་མ་བརྩིར་བས་མར་འབྱུང་ངམ།། ལུང་ལས་ཀྱང་
ནི་འདི་གསུངས་ཏེ། མོས་ཤིང་གུས་པ་མེད་གྱུར་ན།། རྒྱུད་ལ་བྱིན་རླབས་འཇུག་
མི་ནུས། རྗེ་ཡི་བྱིན་རླབས་ཆུ་བོ་འདི།། མོས་གུས་ཅན་ལ་འཇུག་པ་གཅིག །ཅེས་
སོགས་གསུངས་པ་དེ་ཡི་ཕྱིར།། བླ་མ་སངས་རྒྱས་དངོས་ཤེས་ནས།། ལུས་བ་སྤུ་
གཟིངས་པའི་མོས་གུས་ཀྱིས། སྙིང་ནས་གསོལ་བ་བཏབ་གྱུར་ན།། བྱིན་རླབས་
འཇུག་པ་གོར་མ་ཆག །བྱིན་རླབས་ཞུགས་པས་རྟོགས་པ་འཆར། རྟོགས་པ་ཤར་
བས་གཟུང་འཛིན་གྲོལ། གཟུང་འཛིན་གྲོལ་བས་སངས་རྒྱས་འཐོབ། དེ་ཕྱིར་གསོལ་
90



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
བ་གདབ་པར་གཅེས། གསོལ་བ་བཏབ་པའི་ཚུལ་ལ་ཡང་། བླ་མ་ཡི་དམ་རྣམ་པ་རུ།།
སྤྱི་བོའི་གཙུག་ཏུ་བསྒོམ་བྱས་ལ།། ངག་སྙན་པའི་དབྱངས་ཀྱིས་བླ་མར་བོས།།
ཡིད་མོས་གུས་ཆེན་པོས་གསོལ་བ་ཐོབ། མིག་མཆི་མ་འཁྲུག་པའི་གདུང་བ་བསྐྱེད།།
ལུས་བ་སྤུ་ཟིང་པའི་དད་པ་གྱིས།། འགྲོ་ན་བླ་མ་ནམ་མཁར་བསྒོམ། བསྐོར་བ་བྱེད་
པའི་ཚུལ་གྱིས་སོང་། འདུག་ན་བླ་མ་སྤྱི་བོར་བསྒོམ། མོས་གུས་གྱིས་ལ་གསོལ་བ་ཐོག།
ཟ་ན་བླ་མ་མགྲིན་པར་བསྒོམ། ཅི་ཟ་ཅི་འཐུང་ཕུད་ཀྱིས་མཆོད།། ཉལ་ན་བླ་མ་སྙིང་
དཀྱིལ་བསྒོམ། འཁྲུལ་པ་རང་དག་ངང་དུ་ཉོལ། བསྒྲུབ་ན་བླ་མ་གཅིག་བུར་བསྒྲུག
ལྷ་བརྒྱ་བསྒྲུབས་པས་ཁྱད་པར་འཕགས། བསྒོམས་ན་བླ་མ་གཅིག་བུར་བསྒོམ།
ཕྱི་ནང་ལྷ་སྐུ་འབུམ་ཕྲག་གཅིག །བསྒོམས་པ་བས་ཀྱང་བསོད་ནམས་ཚེ།། བསྙེན་
ན་བླ་མ་གཅིག་བུར་བསྙེན།། དཀྱིལ་འཁོར་བརྒྱ་ལ་བསྙེན་པ་བས། བླ་མའི་གསོལ་
འདེབས་ཚར་གཅིག་མཆོག །དེ་ཕྱིར་དྲིན་ཆེན་བླ་མ་ལས།། འོ་ཅག་རེ་ས་སུ་ཞིག་ཡོད།
སྐྱིད་རུང་སྡུག་རུང་བླ་མ་ལ། སྙིང་ནས་བློ་གཏད་མ་ཆུང་ཞིག །སྐྱིད་ན་མཆོད་རྒྱུ་
བླ་མར་གྱིས།། སྡུག་ན་རེ་ས་བླ་མར་གྱིས།། ན་ན་སྨན་པ་བླ་མར་གྱིས།། འཆི་ན་འཕོ་
འདེབས་བླ་མར་གྱིས།། ཕྱི་མའི་ལམ་འདྲེན་བླ་མར་བཅོལ།། ལམ་གོལ་ན་བླ་མར་
གསོལ་བ་ཐོབ། ཁམས་རྨུགས་ན་བླ་མའི་མཚན་ནས་བོས།། ཡིད་འཁྲུགས་ན་བླ་
མར་བྱིན་རླབས་ཞུས།། རྐྱེན་ལྡང་ན་བླ་མ་ཁྱེད་ཤེས་གྱིས།། ད་ཤི་རུང་གསོན་རུང་
བླ་མ་ལ། ཡིད་ཁྱེད་ཤེས་དད་པས་བློ་བཀལ་ན། རྗེ་བླ་མས་ནམ་ཡང་བསླུ་མི་སྲིད།།
དེ་ཕྱིར་བླ་མ་ཁོ་ན་ལ། མོས་གུས་ཆེན་པོས་གསོལ་བ་ཐོབ།། གསོལ་བ་བཏབ་རྗེས་
དབང་བཞི་བླང་། ཐུགས་ཡིད་དབྱེར་མེད་གཅིག་ཏུ་བསྲེས། དེ་ནས་ལུས་སེམས་
ལྷོད་དེ་ཞོག །དང་པོ་སེམས་འདི་གར་འདུག་ལྟོས། བལྟས་པས་སེམས་ལ་མཐོང་
རྒྱུ་མེད། ལྟ་མཁན་ཉིད་ལ་ཅིར་ལྟོས་བྱ། ལྟ་མཁན་ཉིད་ཀྱང་ངོ་བོ་སྟོང་།། ལྟ་བྱ་
91



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལྟ་བྱེད་ལས་འདས་ཏེ། ངོ་བོ་སྟོང་པ་ཧ་རེ་བ།། རང་བཞིན་གསལ་བ་ལྷང་ངེ་བ།།
གསལ་སྟོང་ཟུང་འཇུག་ལྷན་ནེ་བ། ཀུན་བཟང་དགོངས་པ་དེ་ལ་ཟེར།། འདི་ཉིད་
སྒོམ་དུ་ཁྱེར་བ་ལ།། ལྟ་སྒོམ་རྩོལ་བ་མ་ཞུགས་དགོས། གཟུང་འཛིན་སྒྲོགས་སུ་
མ་བཅུག་དགོས། བློ་ཡི་རྟོག་དཔྱོད་མ་ཤོར་དགོས། བཟོ་བཅོས་སྤང་བླང་མ་བྱེད་
དགོས། ཤོར་ས་ལྔ་ལ་མ་ཤོར་དགོས། གོལ་ས་བཞི་ལ་མ་གོལ་དགོས། ཡུལ་གྱི་སྟེང་
ན་མ་ཞེན་དགོས།། སེམས་ཀྱི་རྟོག་པས་མ་བསླད་དགོས། གཉེན་པོ་བློ་ཡིས་མ་བསྐྱེད་
དགོས། སྐྱེ་མེད་ངང་དུ་ཁྲོལ་ལེར་ཞོག །འགགས་མེད་ངང་དུ་སང་ངེར་ཞོག །གཉིས་
མེད་ངང་དུ་ལྷན་ནེར་ཞོག །རང་བཞིན་མེད་པར་ས་ལེར་ཞོག །ཕྱི་ནང་མེད་པར་
ཧར་རེ་ཞོག །གསལ་སྒྲིབ་མེད་པར་ལྷང་ངེར་ཞོག །བཞག་པས་བཞག་རྒྱུ་སྟོང་
སང་ངེ་། བཞག་མཁན་ཡུལ་མེད་ཟང་ཐལ་ལེ། བཞག་བྱ་གཞག་བྱེད་མཐའ་དང་
བྲལ།། མཐའ་བྲལ་ལྟ་བ་འཕོ་འགྱུར་མེད།། འཕོ་འགྱུར་མེད་ལ་རང་བཞིན་མེད།།
ནམ་མཁའ་བཞིན་དུ་ཕྱམ་གྱིས་ཐོངས།། སྒོམ་བློའི་རྩོལ་བ་ཤིག་གིས་ཤིགས།།
རྣམ་རྟོག་དྲན་པ་ལྷོད་ཀྱིས་ཀློད། གཉེན་པོ་ཡེ་ཤེས་ཐུར་གྱིས་བཏོན། ལར་མ་བལྟས་
ལྟ་བའི་བྱད་མི་མཐོང་།། དེ་ཕྱིར་ལྟ་བ་གནད་དུ་རིག །བལྟས་པས་ལྟ་བ་མཐོང་དུ་
མེད།། གཞི་མེད་རྩ་བྲལ་ལྟ་བའི་གནད།། མ་བསྒོམ་གནས་ལུགས་དོན་མི་རྟོགས།།
དེ་ཕྱིར་སྒོམ་པ་རབ་ཏུ་གཅེས།། བསྒོམ་པས་སྟོང་ཉིད་ཟིན་པ་མེད།། དམིགས་མེད་
ཟང་ཐལ་སྒོམ་པའི་གནད།། མ་སྤྱོད་རིག་པའི་རྩལ་མི་ཐོན།། དེ་ཕྱིར་སྤྱོད་པ་ཤིན་
ཏུ་བསྔགས།། སྤྱོད་པས་སྤྱོད་མཁན་རང་ངོར་སྟོང་།། བླང་དོར་ཟད་པ་སྤྱོད་པའི་
གནད། མ་སྒྲུབ་འབྲས་བུ་ཐོབ་ཏུ་མེད། དེ་ཕྱིར་ཉམས་ལེན་གལ་རེ་ཆེ། བསྒྲུབས་
པས་འབྲས་བུ་འཐོབ་ཏུ་བྲལ། ངོ་ཉིད་འབྲས་བུ་འབྲས་བུའི་གནད།། རྣམ་རྟོག་
མེད་ན་ཡེ་ཤེས་མེད།། བུད་ཤིང་མེད་ན་མེ་འབྱུང་ངམ། དེ་ཕྱིར་རྣམ་རྟོག་ལམ་སློང་
92



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
གཅེས།། ལར་རྣམ་རྟོག་ལམ་དུ་སློང་བ་ལ། གཉེན་པོ་གཞི་མེད་རྩ་བྲལ་དགོས།།
གནས་འགྱུ་སྒོམ་དུ་འཁྱེར་བ་ལ།། འཁྱེར་མཁན་དངོས་མེད་ཟང་ཐལ་དགོས།།
གཉུག་མའི་དྲན་ཐག་བསྲིང་བ་ལ། བློ་ཡི་འཛིན་པ་མ་ཞུགས་དགོས།། རིག་པའི་
རང་སོ་འཛུགས་པ་ལ།། རྟོག་པའི་བྱ་ར་མ་ལངས་དགོས།། ལྟ་བའི་ཕ་མཁར་བཟུང་
བ་ལ། བློས་བྱས་སྒོ་ལྕགས་མ་བརྒྱབ་དགོས། སྒོམ་པའི་རུ་དར་ཕྱར་བ་ལ། འཁྲུལ་
པའི་སེར་བུ་མ་ལྡང་དགོས། སྤྱོད་པའི་བྲོ་གར་འཁྲབ་པ་ལ། ཞེན་པའི་སྒྲོགས་
ཀྱིས་མ་འཆིང་དགོས། འབྲས་བུ་མྱུ་གུ་རང་སྨིན་ལ། རེ་བའི་སད་ཀྱིས་མ་གོས་དགོས།།
དེ་ལྟར་རྒྱུན་དུ་རང་སེམས་ལ། བསྒོམ་གྱིན་གོམས་པའི་ཚད་ལོང་ལག ད་ལྟར་བཙན་
སར་ཟིན་པར་གྱིས། ད་ལྟར་བཙན་ས་མ་ཟིན་ན། འཆི་ཁར་ཐུག་ཙ་འགྱོད་པ་འབྱུ།
འགྱོད་པས་མི་ཚད་ངན་འགྲོར་འགྲོ། ངན་འགྲོར་སོང་ན་ཐར་པ་མེད། བུ་འབུངས་
ཤིག་འབུངས་ཤིག་དགེ་ལ་འབུངས། རང་དབང་ཡོད་དུས་རང་ཆུས་ཚུག །དལ་
འབྱོར་ཐོབ་དུས་སྙིང་པོ་ལོངས།། བླ་མ་མཇལ་དུས་གདམས་ངག་ཞུས། དབེན་
པར་ཕྱིན་དུས་ཉམས་སུ་ལོངས། སྤྲང་བསམ་པ་བཟང་པོའི་ཁ་ད་ཡིན།། ཁྱོད་མ་
བརྗེད་ཐུགས་ཀྱི་དཀྱིལ་དུ་ཞོག །དུས་ནམ་ཞིག་ཕ་རོལ་འགྲོ་བའི་དུས། ཁྱོད་བདག་
བཅས་དྲིན་ཆེན་བླ་མའི་དྲུང་། ཚོམ་གཅིག་ཏུ་སྐྱེ་བའི་སྨོན་ལམ་གདབ།། ཞེས་གོང་
རྒྱལ་དགེ་བཤེས་གཡུང་དྲུང་ཡེ་ཤེས་མཚན་གྱིས་བསྐུལ་ངོར་རྫ་སྤྲང་མངྒའི་མིང་གིས་ཤར་རྫའི་དབེན་ས་བདེ་ཆེན་རི་
ཁྲོད་དུ་བྲིས་པ་དགེའོ། །
ཡེ་ནས་མ་འགགས་སྒྱུ་འཕྲུལ་ཆེན་པོའི་ཞིང་།། ངོ་བོ་གསལ་སྒྲིབ་མེད་པའི་བླ་
མ་ལ།། གཤིས་ལུགས་སྟོང་པའི་ངང་དུ་འདུད་བྱས་ནས། རང་གཞན་ཀུན་ལ་བརྩེ་
བའི་གཏམ་འདི་སྨྲར། ལུས་རྟེན་འདི་ལ་སངས་རྒྱས་མི་བསྒྲུབ་ན།། མི་ལུས་ཐོབ་
པའི་ཕན་པ་མི་གདའ་ལགས།། ནམ་འཆི་ངེས་མེད་རྒྱུད་ལ་མ་སྐྱེས་ན། ཆོས་པ་ཡིན་
93



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་
ལོས་ཕན་པ་མི་གདའ་ལགས།། འཁོར་བ་སྡུག་བསྔལ་རང་བཞིན་མ་ཤེས་ན།།
དགེ་སྦྱོར་བྱེད་ལོས་ཕན་པ་མི་གདའ་ལགས།། དགེ་སྡིག་བླང་དོར་ཚུལ་བཞིན་མི་
བྱེད་ན།། ཐོས་བསམ་སྦྱོང་ལོས་ཕན་པ་མི་གདའ་ལགས།། སྙིང་ནས་ཐར་པ་དོན་
དུ་མི་གཉེར་ན།། བསྙེན་སྒྲུབ་བྱེད་ལོས་ཕན་པ་མི་གདའ་ལགས། ངོས་ལྐོག་མེད་
པའི་སྡོམ་པ་མ་བསྲུང་ན། དྲང་སྲོང་ཡིན་ལོས་ཕན་པ་མི་གདའ་ལགས། རང་འདོད་
རྩ་བ་ནང་ནས་མ་ཆོད་ན།། གཞན་ཕན་བསྒྲུབ་ལོས་ཕན་པ་མི་གདའ་ལགས།།
ཉོན་མོངས་དུག་ལྔ་གཏིང་ནས་མ་ཆོམས་ན།། གསང་སྔགས་ཡིན་ལོས་ཕན་པ་མི་
གདའ་ལགས། རང་དོན་བྱང་ཆུབ་སྙིང་པོ་མི་བསྒྲུབ་ན། མཁས་པ་ཡིན་ལོས་ཕན་
པ་མི་གདའ་ལགས།། འདུ་འཛིའི་འབྲེལ་ཐག་གཏིང་ནས་མ་ཆོད་ན། དབེན་པ་
བསྟེན་ལས་ཕན་པ་མི་གདའ་ལགས།། སྐུ་དང་ཡེ་ཤེས་རོལ་པ་མ་ཤེས་ན།། བསྐྱེད་
རྫོགས་སྒོམ་ལོས་ཕན་པ་མི་གདའ་ལགས། བོན་རྣམས་གདོད་ནས་སྟོང་པ་མ་ཤེས་ན།།
བཟླས་བརྗོད་བྱེད་ལོས་ཕན་པ་མི་གདའ་ལགས།། ཚད་མེད་སྙིང་རྗེ་རྒྱུད་ལ་མ་ཤར་
ན། སྟོང་ཉིད་རྟོགས་ལོས་ཕན་པ་མི་གདའ་ལགས།། ང་མེད་གཞི་རྩ་ནང་ནས་མ་
ཆོད་ན།། སེམས་ངོ་འཕྲོད་ལས་ཕན་པ་མི་གདའ་ལགས།། ལྟ་སྒོམ་མཁན་པོ་སྟོང་
པར་མ་ཤེས་ན།། ཉམས་ལེན་བྱེད་ལོས་ཕན་པ་མི་གདའ་ལགས།། ཕྱི་ནང་དངོས་
མེད་ཟང་ཐལ་མ་ཤེས་ན། ལྟ་བ་རྟོགས་ལོས་ཕན་པ་མི་གདའ་ལགས།། གདོད་ནས་
འཕོ་འགྱུར་བྲལ་བ་མ་ཤེས་ན།། སྒོམ་པ་བསྒོམ་ལོས་ཕན་པ་མི་གདའ་ལགས།།
ཐམས་ཅད་རང་གི་རྩལ་དུ་མ་ཤེས་ན།། སྤྱོད་པ་དག་ལོས་ཕན་པ་མི་གདའ་ལགས།།
སྣང་སེམས་དབྱེར་མེད་བོན་སྐུར་མ་ཤེས་ན། འབྲས་བུ་བསྒྲུབ་ལོས་ཕན་པ་མི་གདའ་
ལགས།། སྐད་ཅིག་ཡེངས་མེད་རྒྱུད་ལ་མ་བརྟེན་ན།། སྒོམ་ཆེན་ཡིན་ལོས་ཕན་པ་
མི་གདའ་ལགས།། རྣམ་རྟོག་ངོ་བོ་སྟོང་པར་མ་ཤེས་ན། གཉེན་པོ་བསྟེན་ལོས་ཕན་
94



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
པ་མི་གདའ་ལགས།། སྣང་ཚད་བདེན་མེད་སྒྱུ་མར་མ་ཤེས་ན།། རྟོགས་པ་མཐོ་ལོས་
ཕན་པ་མི་གདའ་ལགས།། སྒོ་གསུམ་བྱ་བྱེད་ལས་དང་མ་འདྲེས་ན།། ཡིན་ལུགས་
ཤེས་པས་ཕན་པ་མི་གདའ་ལགས། སྤྱོད་ལམ་བཞི་ལ་རྒྱུད་ལ་མ་ངེས་ན། ཐུན་བཞིར་
སྐྱོང་ལོས་ཕན་པ་མི་གདའ་ལགས།། དེ་དག་སྙིང་པོ་གནད་ཀྱི་ཚིག་འགའ་སྟེ།། དེ་
ལ་ཀུན་གྱིས་གཟིགས་རྟོགས་མཛད་པར་ཞུ། ཞེས་པའང་རྫ་སྤྲང་མངྒའི་མིང་ཅན་གྱིས་གཡུང་
དྲུང་ལྷུན་པོའི་རི་ལ་བྲིས་སོ།།
༄༅། །ཡང་རེ་ཞིག་རིག་ལྡན་གྱི་མཁའ་འགྲོ་མ་དབང་གི་སྒྲོན་མས་འདི་ལྟར་འཇིག་རྟེན་གྱི་ཁམས་ན་བདག་འདྲའི་ཉམ་
ཐག་གི་ནད་པ་ཇི་སྙེད་གཅིག་ཡོད་པ་དེ་དག་ལ་ཕན་ཕྱིར་ལན་ཆགས་སྟོང་འཇལ་བྱེད་ཐབས་ཤིག་བྲི་དགོས་གསུངས་པ་ལ།
ངས་འདི་སྐད་བྱས། ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་མལག ཁམས་གསུམ་འཁོར་
བའི་སེམས་ཅན་གྱི། ལན་ཆགས་ངན་པ་བྱང་བར་ཤོག །དེ་ཡང་ལན་ཆགས་འཇལ་
ཐབས་ལ། འདི་ལྟར་གྱི་ནི་ཟབ་པར་མཐོང་།། ཁམས་གསུམ་འཁོར་བའི་སེམས་
ཅན་རྣམས། ཚེ་རབས་ཐོག་མ་མེད་པ་ནས། འཁོར་བའི་གནས་འདིར་འཁྱམས་ནས་སུ།།
བདག་འཛིན་འགོང་པོས་རྒྱུད་རློམས་ཏེ། གཞན་ལ་གནོད་པའི་ལས་བྱས་པ། དེ་
ཡི་ལས་ལན་འདིར་འཁོར་ཞིང་། ན་ཞིང་ཚ་དང་ཁོལ་བ་དང་། དབུལ་ཅིང་འཕངས་
དང་བཀྲེས་པ་དང་། གདོན་དང་མེ་ཁ་ལྡང་གྱུར་ཏེ། མི་འདོད་སྣ་ཚོགས་བྱུང་བ་ལ་
སྔོན་མའི་ལས་དབང་མི་ཤེས་ནས།། སླར་ལ་སྡང་བའི་སེམས་བསྐྱེད་ཅིང་།། རང་
ཁའི་གྲོང་བོན་འབོད་ནས་སུ།། སེམས་ཅན་མང་པོའི་སྲོག་བཅད་དེ། ཕ་རོལ་མནན་
བསད་བསྐྲད་པ་དང་། དྲག་རྩུབ་འབར་བའི་ལས་སྤྱོད་པ།། དེ་ཡིས་ཕ་རོལ་གནོད་
གྱུར་ཅིང་། ཡང་ནི་ལས་ངན་ཕྱིས་བསོག་སྟེ།། དེ་དག་སྐྱེ་བ་ཐམས་ཅད་དུ།། ལས་
ཀྱིས་སྦྱོང་ཞིང་ལས་ཀྱིས་མནར།། ནམ་ཡང་སྡུག་བསྔལ་ལས་གཞན་དུ།། བདེ་བའི་
གོ་སྐབས་ཡོད་མི་འགྱུར།། དེ་འདྲའི་ལས་ངན་སྦྱོང་འདོད་ན།། སེམས་ལ་སྙིང་རྗེ་
1



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དཔག་མེད་བསྐྱེད། ངག་ཏུ་དོང་སྤྲུག་སྙིང་པོ་བློས། མི་འདོད་ཐོག་ཏུ་གང་བབ་པ།
ཐམས་ཅད་སྔར་མའི་ལས་སུ་བལྟ། ད་ལྟ་ན་ཞིང་ཚ་བ་ནི།། སྔར་མའི་སྲོག་བཅད་
ལས་ཀྱིས་ཉོས། དེ་ལ་གཞན་གྱི་སྲོག་སྐྱོབ་ཅིང་། བྱམས་དང་སྙིང་རྗེས་ལན་ཆགས་
འཇལ།། ད་ལྟར་དབུལ་ཅིང་འཕངས་པ་ནི།། སྔར་མའི་རྐུ་འཕྲོག་ལས་ཀྱིས་ཉོས།།
དེ་ལ་ཟས་ནོར་སྦྱིན་གཏོང་ཞིང༌། ཕན་སེམས་དང་ནི་གཏོང་སེམས་བསྐྱེད།།
ད་ལྟར་མི་འདོད་བྱུང་བ་ནི།། སྔར་མའི་ལས་ངན་དག་གིས་ཉོས། དེ་ལ་དགེ་བཅུ་
དང་ལེན་ཅིང་། བྱང་ཆུབ་སེམས་ལ་ནན་ཏན་བསྐྱེད།། ལར་ནི་བདེ་སྡུག་གང་ཡང་
རུང་། ཐམས་ཅད་སྔོན་མའི་ལས་ཡིན་ཏེ། དཔེར་ན་སོས་ཁར་དྲོད་གཤེར་དག །ལྡང་
བའི་དུས་སུ་ས་གཞི་ལ། འབྲས་བུ་གང་བཏབ་སྟོན་ཁ་རུ། རང་རང་སྨིན་པར་འགྱུར་
བ་ལྟར།། སྔར་མར་ལས་གང་བྱས་པ་ཡི།། འབྲས་བུ་དག་ནི་འདིར་སྨིན་ཅིང་།།
འདི་ལ་སྡིག་པ་གང་བྱས་པའི།། འབྲས་བུ་ཕྱི་མར་སྨིན་འགྱུར་བས།། ལས་མ་བྱང་
པར་སྡུག་བསྔལ་ཀྱང་།། མི་འདོད་བཞིན་དུ་འབྱུང་གྱུར་ཏེ། དེས་ན་ཚེ་རབས་ཐོག་
མེད་ནས། བསད་པ་སྲོག་གི་ལན་ཆགས་དང་།། རྐུས་པ་ནོར་གྱི་ལན་ཆགས་དང་།།
འཕྲོག་ཅིང་བཅོམ་པའི་ལན་ཆགས་དང་།། བརྡུང་ཞིང་བཙོག་པའི་ལན་ཆགས་
དང་།། གཤེ་ཞིང་སྨོད་པའི་ལན་ཆགས་དང་།། བཟའ་བ་ཟས་ཀྱི་ལན་ཆགས་དང་།
འཐུང་བ་སྐོམ་གྱི་ལན་ཆགས་དང་། བགོ་བ་གོས་ཀྱི་ལན་ཆགས་དང༌།། འགྲོགས་
པ་གྲོགས་ཀྱི་ལན་ཆགས་དང་།། མཐོ་བ་མཁར་གྱི་ལན་ཆགས་དང་། དམའ་བ་ས་
ཞིང་ལན་ཆགས་དང་། བྲན་ཁོལ་ཕོ་མོའི་ལན་ཆགས་དང་།། གཉེན་གྲོགས་སྲིད་
སྡེའི་ལན་ཆགས་དང་།། ཤ་ཟོས་ཁྲག་འཐུང་ལན་ཆགས་དང་།། པགས་གོན་རུས་
གཞོམ་ལན་ཆགས་དང་།། ཞོ་བཞོ་རྨོས་རྨོས་ལན་ཆགས་དང་། ཁལ་བཀལ་ཞོན་
རྟའི་ལན་ཆགས་དང་། གཤིན་དཀོར་ཟོས་པའི་ལན་ཆགས་དང་། དགེ་བའི་གེགས་
96



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
བྱས་ལན་ཆགས་དང་།། གཞན་བདེ་འཕྲོག་པའི་ལན་ཆགས་སོགས།། ལས་ངན་
བསགས་པ་ཚན་ཚེ་ཞིང་།། དཔག་ཏུ་མེད་ཅིང་གཞལ་མི་ལོངས།། ཆུ་ཡི་གཏེར་དང་
རི་རབ་ལྷུན། དེ་ལས་ཡང་ནི་ཆེར་སོང་བས།། ལས་འདི་ཟད་པ་ཤིན་ཏུ་དཀའ།།
ལས་འདི་མ་བྱང་བར་དུ་ཡང་། སྡུག་བསྔལ་དག་ཀྱང་རྒྱུན་མི་ཆད།། དེས་ན་དེ་དག་
གཉེན་པོ་ནི། སྟོང་པ་ཉིད་ལ་བློ་བཞག་ན། དེ་ལས་ཟབ་པ་ཡོད་མ་མཐོང་།། བྱང་
ཆུབ་མཆོག་ཏུ་སེམས་བསྐྱེད་ན། དེ་ལས་ཟབ་པ་ཡོད་མ་མཐོང་།། ཡིག་བརྒྱའི་སྒོམ་
བཟླས་བྱེད་གྱུར་ན།། དེ་ལས་ཟབ་པ་ཡོད་མ་མཐོང་། དོང་སྤྲུག་སྙིང་པོ་བཟླས་གྱུར་
ན། དེལས་ཟབ་པ་ཡོད་མ་མཐོང་། ལར་ཡང་ནད་ཟུགས་ཆེ་བ་སོགས། སྡུག་བསྔལ་
འབྱུང་བ་དག་ལ་ཡང་། ལས་ཚན་ཆེ་ནས་འབྱུང་བ་དང་། ལས་ངན་འཕྲོ་ཟད་འབྱུང་
བ་གཉིས།། ཡོད་དེ་བདུད་འདུལ་རྩ་རྒྱུད་ལས།། ལ་ལ་ལས་དག་སྡིག་ཟད་ཡིན།།
ལ་ལ་ལས་ངན་འཕྲོ་ལན་ཡིན། ཞེས་གསུངས་བྱང་ཆུབ་སེམས་དཔའ་ནི།། མནར་
ཞིང་མནར་བ་ལས་ཟད་རྟགས།། ཡིན་པར་ངེས་ཕྱིར་ཉིད་འདྲའི་ནད། མཆོག་
ཏུ་ལྟ་བར་བྱ་དགོས་ཏེ།། གཉེན་པོ་སྟོང་ཉིད་འབྱོངས་པ་དང་།། དགེ་སྦྱོར་གནད་
དུ་སོང་ཕྱིར་ཡིན། སྟོང་པ་ཉིད་ནི་བསྒོམས་བསྒོམས་པ།། འདུས་བྱས་དགེ་རྩ་
བསྒྲུབས་བསྒྲུབས་པ། དེ་དག་ན་ཞིང་ཚ་མེད་ཅིང་།། སྡུག་བསྔལ་དག་ཀྱང་འབྱུང་
མེད་ན།། དེ་ཙམ་ངོ་མཚར་ཆེ་རྒྱུ་མེད། དེ་དག་ལས་ངན་ཚན་ཆེ་བས།། ཚེ་འདིར་
གཉེན་པོས་མ་སློང་ནས།། ཕྱི་མ་རྣམས་སུ་སྨིན་འགྱུར་ཏེ།། གཉེན་པོ་དགེ་བ་མཐུ་
ཆེ་ན།། ལས་ངན་ཚེ་འདིར་སྨིན་གྱུར་ནས།། ལས་ཟད་ཙམ་ནས་སངས་རྒྱས་ངེས།
དེ་ཕྱིར་ཉིད་ཀྱི་ནད་ཟུག་འདི། ངོ་མཚར་ཆེའོ་དང་དུ་ལོངས། དེ་སྔར་རིམ་གྲོ་བྱས་
པ་ཡང་།། ཤིན་ཏུ་གནད་དུ་སོང་བར་འདུག །ད་ཡང་དེ་བཞིན་རིམ་གྲོ་དང་།།
དགེ་སྦྱོར་དག་ལ་བརྩོན་བཞིན་ཏུ། ནད་ཟུག་ཇེ་ཆེར་བྱུང་བ་ན།། དེ་ནི་ཤིན་ཏུ་ངོ་
97



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཚར་ཆེ། དེའདྲའི་ནད་འདི་ངེད་ཀྱི་སྟེང་། བྱུང་ན་འཕྲལ་དུ་བཟོད་དཀའ་ཡང་།།
མི་འདོད་བཞིན་དུ་སྤང་ཐབས་མེད།། བསྐྱུར་བས་བསྐྱུར་ཐབས་མ་མཆིས་ཤིང་།།
བཞག་པས་བཞག་རྒྱུ་མི་འདུག་སྟེ།། ལས་ངན་ཚེ་འདིར་ཟད་གྱུར་པས། ཕུགས་
སུ་བསམ་ན་མི་དགའ་མེད། ཡང་ཁྱད་ཉིད་ཀྱི་ནད་ཟུག་འདི། སྟོང་ཉིད་པ་ལ་མཆོག་
ཏུ་བསྔགས།། ཉིན་མཚན་མེད་པར་ཉམས་ལེན་ལ།། དྲན་བསྐུལ་ཡང་ཡང་བྱེད་
བྱེད་ནས།། སྐད་ཅིག་ཙམ་ཡང་ཡེངས་མི་བཅོལ།། རྒྱུན་དུ་གཡོ་ཞིང་ཁོལ་བ་དང་།།
ཉིན་ཀྱང་སྣང་བ་ཟང་མ་ཟིང་། མཚན་ཀྱང་སྣང་བ་ཟང་མ་ཟིང་། གཉིད་ཀྱང་སྣང་
བ་ཟང་མ་ཟིང་། སད་ཀྱང་སྣང་བ་ཟང་མ་ཟིང་།། ཟང་མ་ཟིང་ལ་བཞག་རྒྱུ་མེད།།
ཟང་མ་ཟིང་ལ་ཡལ་རྒྱུ་མེད། བོགས་འདོན་དེ་ལས་ཆེ་བ་མེད།། རྩལ་སྦྱོང་དེ་ལས་ལྷག་
པ་མེད། སྒྲིབ་སྦྱང་དེ་ལས་མཆོག་ཏུ་མེད།། བསམ་ན་དེ་འདྲའི་ནད་ཟུག་དེ།
རྟ་བརྒྱས་ཉོས་ཀྱང་ཁུག་མི་འགྱུར།། དེ་ཕྱིར་ཉིད་ཀྱི་ནད་ཟུག་འདི།། སྟོང་ཉིད་
བསྒོམས་པའི་འབྲས་བུ་རེད། དགེ་སྦྱོར་བསྒྲུབས་པའི་བསོད་ནམས་རེད། རིམ་
གྲོ་བྱས་པའི་ཕན་ཡོན་རེད།། གཉེན་པོའི་མཐུ་ཡིས་སློང་བ་རེད། མི་འདོད་ནའང་
བྱུང་བ་རེད། མི་དགོས་ནའང་ཡོད་པ་རེད།། ད་ཡང་འདི་ལ་དགའ་བར་བསྒོམ།།
ན་ཞིང་ཚ་བའི་སྨོན་ལམ་གདབ། གཞན་གྱི་སྡུག་བསྔལ་རང་ཐོག་ཏུ། བླང་ཞིང་
བདེ་སྡུག་གཏོང་ལེན་གྱིས།། ཉིད་འདྲ་མ་གཏོགས་འདི་འདྲའི་ནད།། ན་དགོས་
འདྲ་ཡང་ན་མི་མེད།། དཔེར་ན་ཡིད་བཞིན་ནོར་བུ་དེ། བསོད་ལྡན་མིན་པའི་ལག་
མི་འབྱུང་།། དེ་བཞིན་འདི་འདྲའི་ཟུག་རྔུའི་ནད།། ལས་དག་མིན་པར་ན་མི་སྲིད།།
ངས་ནི་སྙིང་ནས་བསམ་ཙ་ན། དེ་འདྲ་ཡིན་པར་ཐག་ཆོད་དོ། །དེ་ནི་ལས་འབྲས་
ལ་བསམས་ནས། ལན་ཆགས་འཇལ་
ལ་ཐབས་བསྟན་པ་སྟེ། འདི་འདྲའི་གདམས་པ་
ཤིན་ཏུ་དཀོན།། ཟབ་པ་ཀུན་གྱི་མཐར་ཐུག་ཡིན། རྒྱུད་ལུང་ཀུན་གྱི་སྙིང་པོ་ཡིན།
98



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཞེས་ཌཱཀྐི་དབང་མོས་གཞན་དོན་དུ་སྒྱུ་མའི་ཟུག་རྔུ་བཞེས་ཚུལ་བསྟན་པ་ལ་མཚོན་ན་ས་གཞན་དག་གི་ནད་ལམ་དུ་
སློང་ཐབས་སུ་རྫ་སྤུང་མངྒའི་མིང་གིས་བྲིས་པའོ།།
༄༅། །སྤྲོས་བྲལ་གཉུག་མའི་ངོ་བོ་བསྟན་མཛད། མཚུངས་མེད་དྲིན་ཆེན་བླ་
མ་མཁྱེན་ནོ། །ཐོབ་པ་དཀའ་བའི་མི་ལུས་རིན་ཆེན།། འདི་རྙེད་དུས་སུ་ཚེ་འདིའི་
བྱ་བ།། བསྒྲུབ་པར་བྱེད་ལ་མི་ཚེ་འཛད་ན།། འཆི་ཁར་རང་གིས་རང་ལ་འགྱོད་ནས།།
འཇིགས་སྐྲག་ངང་དུ་འཆི་དགོས་འབྱུང་གི།། ཤི་བའི་འོག་ཏུ་ངན་སོང་སྐྱེས་ན།།
ཚེ་འདིར་མེས་བསྲེགས་བཟའ་བཏུང་གིས་གདུངས།། ཅུང་ཟད་རེ་ཡང་བཟོད་པར་
དཀའ་བས།། ཕྱི་མའི་སྡུག་བསྔལ་ཅི་འདྲས་བཟོད་སྙམ། བུ་ཁྱོད་སྙིང་ནས་ཆོས་
ལ་འབད་ན། ངན་སོང་སྡུག་བསྔལ་དྲན་པར་གྱིས་ལ། སྡིག་པ་ཕྲ་ཞིང་ཕྲ་ནས་སྤང་
མཛོད།། དགེ་བ་ཆུང་ངུ་ནས་ནི་བསྒྲུབ་ཅིང་། རྣམ་གཡེང་ངང་དུ་མི་ཚེ་བཟང་པོ།།
འཛད་མ་བཅུག་ལ་བརྩོན་འགྲུས་གྱིས་ཤིག །འཁོར་འདས་གཞི་མ་རང་སེམས་
ངོ་བོ། འདི་རྟོགས་མ་རྟོགས་ཁྱད་པར་ཆེ་བས། བཅུད་ལྡན་བླ་མའི་དྲུང་དུ་གཏུག་ལག
མས་པ་དམར་ཁྲིད་བྱས་ནས་ང་བདག །གཞི་དང་རྩ་བ་ཡང་ཡང་བཅད་ཅིང་།།
བྱུང་གནས་ཐིམ་ཡུལ་དག་ལ་དཔྱོད་པས།། ང་མེད་གཞི་རྩ་ནང་དུ་ཆོད་ནས།།
མེད་དམ་བྱས་ན་ཀུན་གྱི་བྱེད་པོ།། གསལ་གསལ་ཧྲིག་ཧྲིག་འགག་པ་མེད་པ།།
ཡོད་དམ་བྱས་ན་སྔོས་མཚོན་བྲལ་ཞིང་། ལྟས་པས་མཐོང་མེད་གཞལ་བྱའི་ཡུལ་མིན།
འདི་ཉིད་སྐྱོང་ན་གནས་ལུགས་ངང་དུ།། བཟོ་མེད་ལྷུག་བཞག་གཉུག་མའི་དྲན་
རྒྱུན།། ཁྱད་དུ་མ་འཛིན་ངང་གི་སྐྱོང་ཞིང་། རྟག་ཏུ་ཡེང་བ་མེད་པར་བསྒོམ་དང་།
གདམས་ངག་གནད་ཙམ་དེ་ལ་འདུས་ཡོད།། ཅེས་པས་ཆོས་སྤྱོད་ཆོས་དབང་མིང་གིས་ནན་བསྐུལ་
ཡང་ཡང་བྱས་པ་ལས་རྫ་སྤྲང་རི་ཁྲོད་པས་བྲིས་སོག་
ཞི་བར་སོན་ཀྱང་སྲིད་པ་སྒྲོལ་ལ་གཤེགས།། ཐུགས་རབ་ཞི་ཡང་རྣམ་པར་གཏུམ་
གདམས



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་ཚུལ། མ་དག་དབེན་ཀྱང་ཕལ་པའི་སྤྱོད་ཚུལ་བསྟན། གང་གི་ཟླ་བྲལ་བསྟན་
འཛིན་དབང་རྒྱལ་མཁྱེན། གང་ཞིག་ཉེས་པའི་གཞིར་གྱུར་ཁྱིམ་སྤང་ནས། སྤྱན་
མིག་ཡར་ལྟོས་ཅན་གྱི་གྲོགས་མོ་དག །ལེགས་པར་སོམས་དང་ལེགས་པའི་ཚིག་
འགའ་གདམས།། སྙིང་དཀྱིལ་འཆང་དང་སྙིང་གཏམ་མིན་རེ་ཤིཀ འཁོར་བའི་ཁྱིམ་
ནི་བརྩོན་ར་བས་ཀྱང་དོགས།། དེ་རིང་བདེ་བདེ་སོང་ཉིན་བདེ་བ་མེད།། བཟུང་
བས་ཅི་བྱ་ཆགས་སྡང་བསྐྱེད་པའི་གཞི།། ད་ནི་ཁྱིམས་སྤངས་རབ་ཏུ་བྱུང་ན་བསམ།
ལས་ཀྱི་ཟླ་གྲོགས་བཙོན་རྫི་བས་ཀྱང་བརྩོན། ད་ལོ་དགའ་དགའ་སང་ཕོད་དགའ་
བ་མེད། འགྲོགས་པས་ཅི་བྱ་ངན་སོང་ཁྲིད་པའི་གྲོགས།། ད་ནི་སྲིན་ཟླའི་འབྲེལ་
ཐག་གཅོད་ན་བསམ། ལན་ཆགས་བུ་ཕྲུག་སྲོག་གཤེད་བས་ཀྱང་ངན།། དང་པོ་
བརྩེ་ཡ་
ཡང་ཐ་མར་དགྲ་ལ་འགྱུར། བསྐྱེད་པས་ཅི་བྱ་དམྱལ་བར་འཕེན་པའི་རྒྱུ།།
ད་ནི་ལས་ངན་སྤྱོད་པ་བསྐྱུར་ན་བསམ། འཁོར་བའི་ཁྱིམ་ཐབ་དུག་སྦྲུལ་ཚང་བས་
འཇིགས། དང་པོ་བྱམས་བྱམས་ཐ་མར་ཇོ་ལགས་འཐབ། འབྲེལ་བས་ཅི་བྱ་རང་
སྡུག་རང་ཉོ་ཡིན། ད་ནི་གཏན་གྱི་སྡུག་བསྔལ་གཅོད་ན་བསམ། གོང་མའི་ཞལ་
རས་བདུད་ཀྱི་བཞིན་བས་སྡུག །དེ་རིང་མགུ་མགུ་སོང་ཉིན་མགུ་བ་མེད།། འཆོས་
པས་ཅི་བྱ་མྱ་ངན་བསྐྱེད་པའི་གཞི།། ད་ནི་གཉེན་གྱི་ངོ་སྲུང་བསྐྱུར་ན་བསམ།།
འོག་མའི་ཁྲོས་ཚིག་དུག་གི་མདའ་བས་ཚ། ཕར་ལ་བརྩེ་བྱས་ཚུར་ལ་ཁྲོས་ཏེ་འོང་
སྐྱོང་བས་ཅི་བྱ་ཉོན་མོངས་འཕེལ་བའི་རྒྱུ།། ད་ནི་བྲན་ཁོལ་སྐྱོང་དར་བསྐྱུར་ན་བསམ།
འཁོར་བའི་ལས་སྤྱོད་ཆུ་གཉེར་བས་ཀྱང་མང་། བྱས་བྱས་བསྒྲུབས་བསྒྲུབས་ནམ་
ཡང་ཟིན་དུས་མེད། སྤྱད་པས་ཅི་བྱ་རང་གིས་རང་ངལ་ཡིན། ད་ནི་འཁོར་བའི་
བྱ་བ་བསྐྱུར་ན་བསམ། རྒྱུ་ནོར་ཟང་ཟིང་བཙན་དུག་བས་ཀྱང་ཐུ།། ཇི་ཙམ་འབྱོར་
ཡང་སེམས་ལ་ཁེངས་དུས་མེད།། བསགས་པས་ཅི་བྱ་སྡུག་བསྔལ་བསྐྱེད་པའི་གཞི།།
100



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ད་ནི་ལོངས་སྤྱོད་སྡིག་ནོར་སྤང་ན་བསམ། འཁོར་བའི་བསླུ་ཐབས་སྒྱུ་མའི་འཕྲུལ་
བས་མཁས།། ཇི་ཙམ་མནར་ཀྱང་བློ་ཡིས་ཐོང་དུས་མེད།། ཞེན་པས་ཅི་བྱ་རང་གིས་
རང་བསླུ་ཡིན།། ད་ནི་ཚེ་འདིའི་འཁྲི་བ་གཅོད་ན་བསམ།། དབེན་པའི་རི་ཁྲོད་ལྷ་
ཡི་གནས་ལས་སྐྱིད།། རྒྱུ་ནོར་མེད་པས་ལུས་སེམས་ངལ་བ་མེད།། དགྲ་གཉེན་མེད་
པས་ཆགས་སྡང་སྐྱེ་བ་མེད།། དེ་བས་དབེན་པའི་གནས་གཅིག་བཟུང་ན་བསམ།
ཕྱིང་ཐུལ་སྐྱ་བོ་ལུས་ལ་ཕན་སྟོབས་ཆེ། དངོས་པོ་ཞན་པས་གཞན་གྱི་འཚེ་བ་མེད།།
ཟད་པས་མི་འཇིགས་སེམས་ལ་བདེ་བ་ཐོབ།། དེ་བས་གང་བྱུང་དུག་པོ་གྱོན་ན་
བསམ།། འཚོ་བ་བསོད་སྙོམས་ཤུགས་ཀྱིས་འབྱུང་བའི་ཟས།། སྡིག་པས་མི་གོས་
རྒྱལ་བས་གནང་བ་ཡིན།། སེར་སྣ་མི་དགོས་སློང་དུ་ཕྱིན་པས་ཆོག །དེ་བས་དག་
པའི་འཚོ་བ་བསྟེན་ན་བསམ།། དབེན་པའི་བྱ་བྱིའུ་འགྲོགས་པའི་གྲོགས་སུ་བཟང་།།
སྙན་པའི་དབྱངས་ཀྱིས་སེམས་ལ་དགའ་བ་སྦྱིན།། མི་སྙན་མི་སྨྲ་ཁྲོ་བ་ཡང་མི་བསྐྱེད།།
དེ་བས་གྲོགས་སུ་བྱ་བྱིའུ་བསྟེན་ན་བསམ།། བསགས་པའི་ནོར་ལ་འཕགས་པའི་
ནོར་བདུན་མཆོག །ཉོན་མོངས་དུག་ལྔའི་དགྲ་ལ་མ་འཆོར་ན། བྱང་ཆུབ་བར་
དུ་མི་འཛད་ཇེ་འཕེལ་འགྲོ། དེ་བས་ནོར་དུ་དགེ་བཅུ་བསག་ན་བསམ།། བློ་རྩེ་
གཏད་ས་དྲིན་ཆེན་བླ་མ་བཟང་། རང་གིས་བྱུང་ན་སངས་རྒྱས་དངོས་དང་མཚུངས།།
འདི་ཕྱི་གཉིས་ཀར་བདེ་བ་ཁོང་གིས་བྱེད། དེ་བས་རང་དབང་བློ་མར་ཕུལ་ན་བསམ།།
དེང་སང་བསམ་སྤྱོད་དམན་པའི་འགྲོ་བ་ལས།། ཁ་མིག་ཡར་ལྟའི་བརྒྱ་ལས་གཅིག་
བྱུང་ན། དེ་ལ་གྲོས་འདེབས་གཅིག་དབེན་བཤོལ་འདེབས་བརྒྱ། དེ་བས་བློ་ཐག་
གཅིག་ལ་གཅོད་ན་བསམ། རང་ཐག་རང་གི་གཅོད་ན་བྱར་མེད་ཡིན། རང་དབང་
རང་གིས་བསྒྱུར་ན་དབང་ཆེན་ཡིན། དེ་བས་མི་དང་བློ་སྣ་མི་བསྟུན་པར།། ཅིས་
ཀྱང་བོན་ལ་བློ་ཐག་གཅོད་ན་བསམ།། འཁོར་བ་བསྒྲུབ་པ་འདིར་སྡུག་ཕྱི་མར་
0



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྡུག སངས་རྒྱས་བསྒྲུབ་པ་འདིར་བདེ་ཕྱི་མར་བདེ། དེ་བས་བདེ་སྡུག་འདམ་
ཀ་མ་ནོར་ལ།། ད་རེས་གཏན་གྱི་བདེ་བ་སྒྲུབ་ན་བསམ།། དེ་ལྟར་སྤྲང་པོའི་བསམ་
ཚུལ་བཅུ་དང་བརྒྱད། འཁོར་བའི་ཁྱིམ་ཐབས་སྤང་བའི་གྲོགས་མོ་ལ། བློ་ཡི་དྲན་
པ་གསོ་ཕྱིར་མངྒ་བས། གཡུང་དྲུང་ལྷུན་པོའི་རི་ལ་བྲིས་འདི་དགེ །
302



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ལྷག་པ་ཚུལ་ཁྲིམས་ཀྱི་བསླབས་པའི་རྣམ་འབྱེད་
སྐལ་ལྡན་དྭངས་འདྲེན་བཞུགས་སོ།།
༄༅། །སྐུ་གསུམ་མངོན་དུ་གྱུར་ཀྱང་སོར་སྐྱེས་ཚུལ། ཞི་བའི་ས་ལ་གཤེགས་ཀྱང་
སྲིད་པར་བཞུགས།། བགྲོད་མེད་ལམ་ལ་གནས་ཀྱང་བགྲོད་ཚུལ་བསྟན།། བསླུ་མེད་
དྲིན་ཆེན་བླ་མས་ཁྱོད་ལ་སྐྱོངས་། ཐམས་ཅད་མཁྱེན་པའི་གོ་འཕང་བསྒྲུབ་པ་ནི།།
རྒྱལ་བའི་བསྟན་ལས་གཞན་དག་གང་གིས་མིན།། དེ་ཡང་གནད་དུ་བསྡུས་ན་
བསླབ་གསུམ་བོན། ཚུལ་ཁྲིམས་ཏིང་འཛིན་ཤེས་རབ་གསུམ་ལ་འདུས། དེ་ལ་ཚུལ་
ཁྲིམས་རྣམ་པར་དག་གྱུར་ན།། ཏིང་འཛིན་ཤེས་རབ་གཅིག་ལས་གཅིག་སྐྱེ་འགྱུར།།
དེ་ཕྱིར་ཡང་དག་བྱང་ཆུབ་བསྒྲུབ་པའི་ཐབས། ཀུན་གྱི་གཞི་མ་ཚུལ་ཁྲིམས་བསླབ་
པར་གཅེས།། དེས་ནས་ཕྱི་མར་ལྷ་མི་ཐོབ་ཕྱིར་དང་།། ཚེ་འདིའི་འཇིགས་པ་ཙམ་
ལས་སྐྱོབས་འདོད་ན། སོ་སོར་ཐར་པའི་སྡོམ་པ་མི་འགྱུར་བས། དང་པོ་ངེས་འབྱུང
བསམ་པས་ཟིན་པར་བྱ། དེ་ཡང་རང་ཉིད་ཞི་བདེ་ཙམ་མ་གཏོགས། གཞན་ཕྱིར་
སྡོམ་པ་བླངས་པ་མ་ཡིན་ན། ཉན་ཐོས་སོར་ཐར་ཐེག་དམན་པ་ཞེས་བྱ།། ཐེག་ཆེན་
ལུགས་ལ་སེམས་བསྐྱེད་ཀྱིས་ཟིན་དགོས། སྤྱིར་ནི་ཁྱིམ་པ་རབ་བྱུང་གཉིས་སུ་དབྱེ།
དེའང་རིགས་ཀྱི་ཕྱེ་ན་བཞི་ཡིན་ཏེ། བསྙེན་གནས་དགེ་བསྙེན་གཙང་གཙུག་དྲང་
སྲོང་བཞི།། མཐོ་རིས་ཐར་པ་འཐོབ་པའི་གཞི་མ་ལགས།། བསྙེན་གནས་ལའང་
རྩ་བཞི་ཁ་ཟས་བཞི།། སྒོ་གསུམ་མ་དག་སྤྱོད་པ་རྣམས་སྤངས་ཏེ། ཡན་ལག་འདི་
བརྒྱད་ཟླ་བ་བྱུང་ངོ་ཅོག །ཁྱད་པར་( ཉ་སྟོང་བརྒྱད་ཉེར་གཉིས་ཅན་གྱི་དུས་སུ་བསྲུང་
བ་ལགས། དགེ་བསྙེན་ཚངས་པར་སྤྱོད་དང་ཕར་ཆེར་（རྩབཞི་ཁ་ཟས་བཞི། ལོག་སྤྱོད་སོགས་
3



ཚོ
ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
{
རྩ་བཞི་ལོག་ལྟ་དང་ལྔ། ) བསྲུང་། ཡོངས་རྫོགས་སྣ་འགའ་ལ་སོགས་《སྲོག་གཅོད་)མང་
ན་ཡང་།། ཚངས་སྤྱོད་དགེ་བསྙེན་རྩ་བཞི་ཁ་ཟས་གཅིག །ཇི་སྲིད་འཚོ་བའི་བར་
དུ་བསྲུང་བ་ལགས།། གཙང་གཙུག་རྩ་བཞི་ལྷག་མ་མི་དགེ་དྲུག །ཁ་ཟས་བཞི་དང་
ཁྲི་སྟན་སྡེ་གསུམ་དང་།། གསེར་དངུལ་ལེན་པ་རྒྱན་བྱུགས་བག་མེད་སྤྱོད།། གླུ་གར་
བྲོ་རོལ་དུས་མིན་སྒྲ་སོགས་སྤོངས། དྲང་སྲོང་རྩེ་བ་སྲོག་རྫུན་རྐུ་མི་ཚངས། ཡན་ལག་
རིགས་ལ་ངག་འཁྱལ་ཚིག་རྩུབ་མོ། །ཕྲ་མ་མངན་སེམས་གདུག་སེམས་ལོག་པ་ལྟ།། མི་
དགེ་དྲུག་ལས་དྲུག་ཅུ་རྩ་གསུམ་གྱེས།། གཏི་མུག་ཞེ་སྡང་འདོད་ཆགས་ཕྲག་དོག་
ཁེངས།། རྩ་བ་གྲངས་སུ་མི་རྩིབའི་ལུགས་ཡིན་གསུངས།། )ཉོན་མོངས་ལྔ་ལས་དྲུག་ཅུ་རྩ་བརྒྱད་
ཀྱིས། མངན་སེམས་འདོད་སེམས་འཇུར་འགེགས་བྱུང་ཚོར་དང་། ཉོན་མོངས་ཡིད་
ལྡང་ལེ་ལོ་ཕྱི་ཅིར་སྨོན། གཉིས་སུ་ལྟ་བ་སེར་སྣ་འཁོར་ཆགས་པ།། བསམ་པ་གཡེང་
དང་འཁྲུལ་པའི་བློ་འབྱུང་བ། འཁྲུལ་ལྟའི་རིགས་ལས་གྱེས་པ་བརྒྱ་དང་བཅུ།། ཁྲི་
སྟན་མཐོན་པོ་དང་ནི་རིན་ཆེན་ཁྲི།། གཞའ་ཚོན་རིས་ཀྱི་གདན་དུ་འདིང་བ་གསུམ།།
ཁ་ཟས་མང་ཐུན་ཤ་དང་ཡུ་ཏིའི་ཆང་།། ཨག་ཙང་སྒོག་པ་ཕྱི་དྲོའི་ཁ་ཟས་བཞི།།
ཁྲིམས་ཆེན་ཡུལ་མཁར་ཁབ་སྲས་སློབ་འབངས་དང་།། འཁོར་གཡོག་ཟས་ནོར་སྡེ་
བདུན་གཅིག་ཏུ་བརྩི།། སིལ་བུ་གསེར་དངུལ་ལེན་དང་གནས་གཅིག་འདུག །རེག་
པ་རྒྱན་དང་བྱུག་པ་མ་དག་སྤྱོད།། གླུ་གར་བྲོ་རོལ་དུས་མིན་སྒྲ་སོགས་ཡང་།། གཅིག་
ཏུ་བརྩིས་པས་གཉིས་བརྒྱ་ལྔ་བཅུ་སྟེ།། སྡེ་བཞིའི་ཁྲིམས་ཀྱི་རིམ་པ་ཅུང་ཟད་ལགས།
ཕྱི་ཡི་སྤྱོད་ཚུལ་དག་ལ་ལྔ་ཡོད་དེ།། སྐྲ་ནི་དགོན་པར་སོར་གཉིས་གྲོང་ཡུལ་དུ།།
སོར་མོ་ཕྱེད་དང་གཉིས་ལས་མི་རིང་བ།། མྱུར་དུ་བྲེག་ཅིང་ཚྭ་ཚྭ་བཏབ་པར་
གསུངས། （གཅིག ) ཆུ་ལ་བརྟགས་ཏེ་ཆུ་ཚག་རྣམ་པས་བཙགས། ཉི་ཤར་ཁྲུས་དང་
ལོངས་སུ་སྤྱོད་འོས་བྱ། (གཉིས་ | གོས་དྲུག་གདིང་བདུན་ཉིན་མོའི་དུས་སུ་བགོ །ཞྭ་
04



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ལྷམ་དགེ་སྤྱོད་དུས་སུ་གོན་པ་མིན།། ལྷན་ཆུང་དུགས་པོ་རྩི་བེར་རྣམ་དག་གོས།།
བཟང་སྡུག་མེད་དེ་རབ་ཏུ་བྱུང་བས་གོན།། （གསུམ་) གནང་བའི་རྫས་ལ་ཧོས་རུ་
བསིལ་བ་ནི། བཙུག་པ་ཕྱག་དང་བསྐོར་བ་བྱེད་པའི་རྟེན།། བསིལ་ཏེ་ལྷ་ལ་སྒྲ་སྙན་
མཆོད་པ་འབུལ།། དབེན་པར་གནས་ཚེ་གཅན་སྤྱང་འཇིགས་པར་སྐྱབས། ཁྲུས་
བུམ་སྤུ་གྲི་ཚེམ་ཁབ་གཞི་བསྐུར་ཕྲེང་། ཁྲུས་དང་སྐུ་བསིལ་ཚེམས་དྲུབ་བཟའ་བཅའ་
འདྲེན།། （ བཞི）སྤྱོད་ཚུལ་ལའང་མལ་ནས་ལྡང་པའི་ཚེ། གོས་ཀྱིས་ཤར་སྐྱོབས་
མིས་མི་མཐོང་བར་བྱ། འགྲོ་ན་དབྱར་དགུན་མཚན་མོའི་དུས་སུ་མིན། སྟོན་དཔྱིད་
ཉིན་མོའི་དུས་སུ་འགྲོ་བ་ལགས། ཟུར་འགྲོས་མཆོངས་རྒྱུག་རྒྱང་མིག་གཅིག་བུར་
མིན།། བཤིབས་ཏེ་མི་འགྲོ་འབེན་གང་ཙམ་དུ་བལྟ། འདུག་ན་ཁ་སྦུབ་གན་རྐྱལ་
རྐང་རྐྱང་དང་།། བསྒྲིལ་དང་ཁྱི་ཚུག་མི་བྱ་སྐྱིལ་ཀྲུང་འདུད།། བཟའ་བ་སྐྱ་རེངས་
ཤར་ནས་ཉིན་ཕྱེད་བར།། ཕུད་ཀྱིས་བླ་མར་མཆོད་ཅིང་ལོངས་སུ་སྤྱོད།། འཐབ་
ཅིང་རྒོད་དང་སྨྲ་ཞིང་བཟའ་བར་མིན།། ཉལ་དང་འགྲོ་ཡིན་བག་བཞི་རྐྱང་མི་ཟ།།
འགྲམ་མི་སྤོར་ལ་འཁུར་འབུར་སོས་མི་བཅད། ཧུབ་ཆེན་སོགས་སྤངས་བག་དང་
ལྡན་པར་བཟའ།། ཉལ་ན་ཁ་སྦུབ་ （གཏི་མུག) གན་རྐྱལ་ (འདོད་ཆགས་)གཡོན་ཞེ་སྡང་)
ཕབ།། གཞན་སྔས་མི་བཤིབས་སེང་གེའི་སྟོབས་ཀྱིས་ཉལ། སྨྲ་ན་ངག་འཁྱལ་
ཚིག་རྩུབ་ང་རོ་སྤང་། དབྱལ་ཚེ་ལག་པས་ཁ་ཡང་བཀབ་པར་གསུངས། རྒན་སྦྲིད་
ཚེ་བསྟོད་གཞོན་ལ་སྨོན་ལམ་གདབ།། འཆགས་པ་ཆེ་ཆུང་སྔོ་གསེབ་ལམ་འཕྲང་མིན།
མིས་མི་མཐོང་སར་དོང་སྤྲུགས་སྙིང་པོས་བསྔོ།། གནང་བའི་རྫས་དང་ཞྭ་ཕྲེང་
དེར་མི་འཆང་།། ཚུལ་གྱི་སྤྱོད་ལུགས་ཅུང་ཟད་སྨྲས་པ་ལགས། （ལྔ ) གཙང་གཙུག་
ཡན་ཆད་ཕོ་མོ་ཁྱད་པར་མེད། བར་སློབ་མ་ནི་དྲང་སྲོང་བཞིན་དུ་གསུངས། སྤྱོད་
ཚུལ་རྣམ་ལྔ་གཙང་གཙུག་པ་ལའང་ཡིནདྲང་སྲོང་མ་ལ་སུམ་བརྒྱ་དྲུག་ཅུར་
མི་
）
105



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཤད། དེ་ཡང་རང་གཞན་འཁོར་བ་ངན་སོང་རྒྱུ། གང་ཡང་དགག་རྒྱུ་ཡིན་པས་
ཤེས་པར་མཛོད།། མཐོ་རིས་ཐར་པར་ཐོབ་པའི་རྒྱུར་འགྱུར་བ། ཅིའང་བསྒྲུབ་པ་
བྱ་ཡི་ཤེས་ལྡན་ལགས། མདོར་ན་བསླབ་པའི་གནས་ཀུན་དྲན་བྱས་ཏེ། རྟག་ཏུ་ཤེས་
བཞིན་ཁོ་ནའི་སེམས་བཟུང་ནས། རྒྱུན་དུ་བག་ཡོད་སྤྱོད་ཚུལ་བསླབ་ཤེས་ན། ཚུལ་
ཁྲིམས་མང་ཡང་འདི་ལ་འདུས་པར་ལགས། དེ་ལྟར་ཕྱི་རུ་ཚུལ་ཁྲིམས་སྤྱོད་པར་
བསླབ། ནང་དུ་རང་སེམས་ལྟ་བར་གོམས་པ་བསྐྱེད།། རྟག་ཏུ་ལྟ་སྤྱོད་ཟུང་འབྲེལ་
བསླབ་པ་ན།། ཐམས་ཅད་མཁྱེན་དེ་མི་རིང་འཐོབ་པར་གསུངས།། དེ་ལྟར་ཚུལ་
ཁྲིམས་རྣམ་གྲངས་མདོར་བསྡུས་ཙམ། བསླབ་གསུམ་རྣམ་དག་དྲང་སྲོང་རཏ་ཡིས།
བསླབ་པའི་སྡེ་སྣོད་ཆེ་བའང་བློས་མི་དཔོག །བློ་དང་མཐུན་པའི་དཔེ་རྒྱུད་རིག་
པ་དཀོན།། དེ་ཕྱིར་བླང་དོར་དགག་སྒྲུབ་མི་ཤེས་པས། སོ་ཐར་སྡོམ་པ་ཕྱོགས་ཙམ་
མ་གཏོགས་པ། བསྲུང་བ་ཅི་སྨོས་མིང་ཙམ་བརྗོད་པའང་དཀོན།། དེ་ཕྱིར་བསླབ་
པའི་རྣམ་དབྱེ་ཟུར་ཙམ་ཞིག །དྲན་ཤེས་ཀྱི་ནི་ཡུལ་དུ་བཟུང་བདེའི་ཕྱིར།། བྲིས་
ཤིག་གསུངས་པའི་ལན་དུ་མི་ལྡོག་ཙམ།། ཤར་རྫའི་རི་ལ་སྤྲང་བཙུན་མངྒས་བྲིས།།
ཉེས་པ་བཤགས་སོ་དགེ་བ་འགྲོ་ལ་བསྔོ།།
༄༅། །ཐར་མེད་བཙོན་རར་ཆུད་པའི་མ་རྒན་འགྲོ། བྱམས་བརྩེའི་སྐྱོ་ངལ་ནམ་
ཡང་མི་སྐྱོ་བའི།། རྒྱལ་དང་རྒྱལ་བའི་སྲས་པོ་ཇི་སྙེད་ཀྱི།། ཐུགས་རྗེའི་མངའ་བདག་
དྲིན་ཆེན་བླ་མར་འདུད།། ཐམས་ཅད་མཁྱེན་པའི་གོ་འཕང་བསྒྲུབ་པ་ལ།། ལམ་
གནད་མ་ལུས་བསྡུས་ན་ངེས་འབྱུང་དང་། བྱང་ཆུབ་སེམས་གཉིས་དག་ལ་འདུས་
པའི་ཕྱིར། དེ་ཡང་ཐེག་པ་མཆོག་དམན་གཉིས་ལས་སུ།། ཐེག་དམན་ལམ་ཞུགས་
ངེས་འབྱུང་ཤེས་རབ་གཉིས།། རྒྱུད་ལ་སྐྱེས་ན་བསྒྲུབ་བྱའི་དོན་འགྲུབ་ཙམ།། དེ་
ལས་བླ་མེད་བྱང་ཆུབ་ཐོབ་འདོད་པས།། གཞན་དོན་བྱང་ཆུབ་མཆོག་ཏུ་སེམས་
106



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
བསྐྱེད་པ། མེད་ན་བསྒྲུབ་བྱའི་འབྲས་བུ་ག་ལ་བ། དེ་ཕྱིར་བྱང་ཆུབ་སེམས་མཆོག་
རིན་པོ་ཆེ། རྒྱུད་ལ་མ་སྐྱེས་པ་དག་སྐྱེས་པ་དང་།། སྐྱེས་པ་མི་ཉམས་དེ་ཉིད་གོང་
འཕེལ་ཐབས། རྒྱུ་འབྲས་མན་ངག་བདུན་ལ་བློ་སྦྱང་ཞིང་། བྱང་ཆུབ་སེམས་ད་
དཔའི་
ཚུལ་ཁྲིམས་རྣམ་གསུམ་ལ།། ཐུགས་དམ་གཅེས་སྤྲས་མཛད་པ་བྱང་སེམས་སྡོམ།།
འདི་ལྟར་འཁོར་བའི་གནས་འདིར་འཁོར་བ་པ། གང་ཡང་ཕ་མར་མ་གྱུར་གཅིག་
མེད་དེ།། ཐོག་མེད་དུས་ནས་འཁོར་བར་འཁྱམས་པ་དང་། མཐོ་དམན་གནས་
སུ་སྣ་ཚོགས་ལུས་བླངས་ཕྱིར།། ཕ་མར་བྱས་ཚེ་ད་ལྟའི་ཕ་མ་བཞིན།། བྱམས་བརྩེས་
སྐྱོང་དང་ཕན་བཏགས་བསམ་མི་ཁྱབ། དེ་ཕྱིར་དྲིན་ཆེ་དྲིན་དུ་གཟོ་བྱ་སྟེ། ཚེ་འདིར་
ཕན་བཏགས་ཕྲ་མོ་བྱས་ནའང་།། དྲིན་ཆེ་ཡིན་ཞེས་ཕན་ལན་བྱ་དགོས་ན། ཐོག་
མའི་དུས་ནས་སྐྱོང་བའི་མ་རྒན་འགྲོར།། ཅི་ཕྱིར་དྲིན་ལན་ལན་གྱིས་གཟོ་མི་དགོས།
དེ་ཕྱིར་དེ་དག་བདེ་བ་ལྡན་འདོད་དང་། སྡུག་བསྔལ་བྲལ་འདོད་བྱམས་དང་སྙིང་
རྗེ་དང་། ངེས་པར་སྡུག་བསྔལ་བསལ་བྱ་བདེ་བ་དག །འཐོབ་པར་བྱའོ་སྙམ་པའི་
ལྷག་བསམ་སོགས།། བྱང་ཆུབ་སེམས་ཀྱི་རྒྱུ་ལ་ནན་ཏན་བྱ། བྱང་ཆུབ་སེམས་དཔའི་
ཚུལ་ཁྲིམས་རྣམ་གསུམ་ནི། མི་དགེ་སྡོམ་དང་དགེ་བ་བོན་བསྡུད་དང་། སེམས་
ཅན་དོན་བྱེད་ཚུལ་ཁྲིམས་གསུམ་ཡིན་ལ། དང་པོ་མི་དགེ་སྡོམ་པའི་ཚུལ་ཁྲིམས་ནི།།
སྡོམ་པ་འོག་མའི་སྤང་བྱ་གྱུར་པ་ཀུན།། འདི་ཡི་སྐབས་སུ་སྡོམ་པའི་ཚུལ་ཁྲིམས་ལ།།
ཁྱད་པར་ཡེ་གཤེན་བསླབ་པ་སུམ་བརྒྱ་སོགས། ཤིན་ཏུ་རྒྱ་ཆེ་གསུངས་ཀྱང་མདོ་
བསྡུ་ན།། བླ་མ་དང་ནི་སྦྱིན་བདག་བསླུ་བ་དང་། གང་ཟག་དམ་པ་རྣམས་ལ་སྨོད་
པ་དང་། འགྱོད་པ་མེད་ལ་འགྱོད་པ་བསྐྱེད་པ་དང་། མི་སྙན་སྒྲོགས་པར་བྱེད་དང་
བཞི་པོ་ནི།། ནག་པོ་བོན་བཞི་ཞེས་བྱ་སྤང་བྱ་ལ།། བླ་མ་དང་ནི་སྦྱིན་བདག་མི་
བསླུ་ཞིང་། གང་ཟག་དམ་པ་རྣམས་ལ་བསྟོད་པ་དང་། གཞན་དགའ་བསྐྱེད་ཅིང་
07



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྙན་པ་སྒྲོགས་པ་བཞི།། དཀར་པོ་བོན་བཞི་ཡིན་པས་རྟག་ཏུ་སློབ། གཞན་ཡང་
སྡིག་སྤྱོད་ཅན་དང་ལོག་ལྟ་ཅན།། ཐེག་པ་དམན་པའི་གྲོགས་དང་འགྲོག་མི་བྱ།།
གཞན་དོན་སེམས་ཞུམ་རང་དོན་ཡིད་བྱེད་དང་།། ཉོན་མོངས་ཡིད་ལ་མི་བྱ་སྤང་
བྱ་ལ། ལུས་ཀྱིས་སྡིག་སྤྱད་ངག་ཏུ་གཞན་སྐྱོན་བརྗོད།། གཞན་མི་དད་པའི་སྤྱོད་
པ་བྱེད་པ་སྤང་། གཉིས་པ་དགེ་བ་བོན་བསྡུད་ཚུལ་ཁྲིམས་ལཚད་མེད་བཞི་དང་
ཕ་རོལ་ཕྱིན་པ་དྲུག ཚད་མེད་བཞི་ལས་སྙིང་རྗེ་ཚད་མེད་ལ། འགྲོ་བའི་སྡུག་བསྔལ་
ལ་དམིགས་སྙིང་རྗེ་དང་།། གཞན་གྱི་རྐྱེན་ལ་དམིགས་པའི་སྙིང་རྗེ་དང་། གནས་
ལུགས་མ་རྟོགས་པ་ལ་སྙིང་རྗེ་བསྒོམ། སྙིང་རྗེ་ཚད་མེད་གཞན་དག་སྡུག་བྲལ་དང་།།
བྱམས་པ་ཚད་མེད་བདེ་བ་འཐོབ་པར་སྨོན། དགའ་བ་ཚད་མེད་དེ་ལ་སྤྲོ་བསྐྱེད་དེ།
བཏང་སྙོམས་ཚད་མེད་དགྲ་གཉེན་མཉམ་པའོ།། ཕར་ཕྱིན་དྲུག་ལས་བོན་གྱི་
སྦྱིན་པ་དང་། སྐྱོབ་ཀྱི་སྦྱིན་པ་ཟང་ཟིང་སྦྱིན་པ་གསུམ།། མི་དགེ་སྡོམ་དང་དགེ་བ་
བོན་བསྡུད་དང་།། སེམས་ཅན་དོན་བྱེད་པ་ཡི་ཚུལ་ཁྲིམས་གསུམ།། སྡུག་བསྔལ་
དང་ལེན་གནོད་པ་མི་སྙམ་དང་།། བོན་ལ་ངེས་པར་སེམས་པའི་བཟོད་པ་གསུམ།།
གོ་ཆ་དང་ནི་དོན་ལ་སྦྱོར་བ་དང་། ཡོངས་སུ་མཐར་ཕྱིན་བྱེད་པའི་རྩོན་འགྲུས་
གསུམ། ཡོན་ཏན་མངོན་གྲུབ་དམིགས་པར་མི་གཡོ་བ། དེ་ལ་དབང་འབྱོར་ཅན་
གྱི་བསམ་གཏན་གསུམ།། ཐོས་པས་སྒྲ་འཛིན་བསམ་པས་དོན་རྟོགས་དང་།།
སྒོམ་པ་ཉམས་སུ་ལེན་པའི་ཤེས་རབ་གསུམ། གཞན་ཡང་བྱང་ཆུབ་སེམས་ཀྱི་ཕན་
ཡོན་དང་། ཉམས་ན་ཉེས་དམིགས་ཐོབ་དཀའི་གནས་ལ་བསམ། ཡན་ལག་བདུན་
དང་སེམས་བསྐྱེད་ཆོ་ག་དང་། འདུས་བྱས་དགེ་བ་དག་ལ་རྟག་ཏུ་བརྩོན།། ཐེག་
ཆེན་གང་ཟག་དང་ནི་སངས་རྒྱས་བསྟན།། སེམས་ཅན་རྣམས་ནི་གཅེས་པར་བཟུང་
བྱའོ། །གསུམ་པ་སེམས་ཅན་དོན་བྱེད་ཚུལ་ཁྲིམས་ལ།། ཕན་གདགས་པ་དང་
I08



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
གདགས་པ་ཆེན་པོ་ལས།། ཕན་གདགས་པ་ནི་གནས་སྐབས་སེམས་ཅན་རྣམས།།
ཟས་གོས་དང་ནི་གཏོ་དཔྱད་སོགས་ཀྱིས་སྐྱོབ།། གདགས་པ་ཆེན་པོ་བསྡུ་དངོས་
བཞི་པོ་ཡིས།། འགྲོ་རྣམས་ཐར་པའི་ལམ་ལ་བཀྲི་བ་སྟེ།། སྦྱིན་པས་འཁོར་བསྡུད་
དེ་ལ་སྙན་སྨྲ་དང་།། དོན་ལ་སྤྱོད་དང་དོན་མཐུན་རང་ཡང་བརྩོན།། སེམས་ལུང་
ལྟར་ན་ཚུལ་ཁྲིམས་གསུམ་པོ་དེ། སྤང་བྱ་བཞི་དང་བླང་བྱ་བཞི་དང་ནི།། སེམས་
བསྐྱེད་མ་བཞི་དག་ལ་འདུས་པར་གསུངས། སྤང་བྱ་བཞི་ནི་ཀུན་འབྱུང་ཉོན་མོངས་
དང་།། བདག་ལྟ་གཉིས་དང་སངས་རྒྱས་མི་འདོད་དང་། འདོད་ཀྱང་རང་དོན་ཁོ་
ན་འདོད་པ་དང་། བླང་བྱ་བཞི་ནི་ངེས་འབྱུང་ཤེས་རབ་དང་། སྙིང་རྗེ་ཚད་མེད་
བླ་མེད་སྨོན་ལམ་བཞི། སེམས་བསྐྱེད་མ་བཞི་མི་（འཁོར་བ་ལ།) ཆགས་བརྟུལ་ཞུགས་
(ཀྱི་སེམས་བསྐྱེད།) དང་། མ་རིག་པ་ལ)རིག་པའི་ཡེ་ཤེས་(སེམས་བསྐྱེད་)ཚད་（སེམས་ཅན་རྣམལ།)
མེད་ཟུང་འཇུག་ （སེམས་བསྐྱེད་༽དང་།། འགྲོ་དྲུག་འདྲེན་པ་ཐུག་རྗེའི་སྟོབས་
(ཀྱི་སེམས།) བསྐྱེད་བཞི། བྱམས་འབུམ་ལས་ནི་སེམས་ཅན་སེམས་གསོད་པ།། སྤང་ནས་
བྱང་ཆུབ་མཆོག་ཏུ་སེམས་བསྐྱེད་པ།། བྱང་ཆུབ་སེམས་དཔའི་སྡོམ་གཅིག་ཡིན་
པར་བཤད། དེ་ལྟར་བྱང་ཆུབ་སེམས་ཀྱི་བསླབ་བྱ་ལ། སྤང་བླང་འཛོལ་མེད་བྱ་བ་
གནད་དུ་ཆེ། བྱང་ཆུབ་སེམས་འདི་རྒྱུད་ལ་སྐྱེས་མ་ཐག །མིང་དོན་འཕོས་ནས་བྱང་
ཆུབ་སེམས་དཔའ་ཞེས། བརྗོད་པར་བྱ་ཞིང་ལྷ་མིས་མཆོད་པར་བྱེད། མཚམས་
མེད་ལ་སོགས་སྡིག་ཆེན་ཐམས་ཅད་ཀྱང་།། འདི་ཉིད་རྒྱུད་ལ་སྐྱེས་དང་སྟོང་པར་
འགྱུར།། དགེ་བ་གང་བྱས་འཁོར་བའི་དྲི་མ་ཡིས།། གོས་པར་མི་འགྱུར་རྣམ་པར་
དག་པ་དང་། ཁོང་ཁྲོ་ལ་སོགས་ཉོན་མོངས་དག་གིས་ཀྱང་། དགེ་འབྲས་མི་འཛད་
གོང་ནས་གོང་འཕེལ་འགྱུར།། བྱང་ཆུབ་སེམས་འདི་རྒྱུད་ལ་སྐྱེས་པ་དང་། གཉིས་
ལོག་དང་ནི་བག་མེད་གྱུར་ཀྱང་རུང༌། བསོད་ནམས་རྒྱུན་མི་འཆད་པ་འབྱུང་བར་
109



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསུངས།། གོམ་གཅིག་བོར་བའི་སྐད་ཅིག་སེམས་དང་ནི།། ཁམས་གསུམ་གང་
བཅས་པའི་སེམས་ཅན་ལ། སྲོག་སྦྱིན་དགེ་བ་བྱས་པ་ཆར་མི་ཉེ།། མདོ་ཕྲན་ལ
གསུངས་གཞན་ཡང་ཕན་ཡོན་ནི།། མདོ་རྒྱུད་ཀུན་ནས་ཤིན་ཏུ་རྒྱ་ཆེར་གསུངས།།
སྡོམ་པ་གསུམ་ལས་ཉེས་དམིགས་ཤས་ཆེ་དང་། ཕན་ཡོན་ཤས་ཆེ་གཉིས་ཀ་ཆ་
མཉམ་གསུམ།། ཡོད་དེ་འདི་ནི་ཕན་ཡོན་ཤས་ཆེའོ།། དེ་ལྟར་བྱང་སྡོམ་བསླབ་བསྡུས་
བསྟན་པ་འདི། བསླབ་གྲོགས་ཚེ་སྐྱིད་ཅེས་བྱས་བསྐུལ་བའི་ངོར།། རང་གཞན་དོན་
དུ་མངྒའི་མིང་གིས་བྲིས།། དགེ་བས་འགྲོ་ཀུན་སངས་རྒྱས་མྱུར་ཐོབ་ཤོག །
རང་རིག་མངོན་དུ་བསྟན་མཛད་བླ་མ་རྗེ།། མཐུ་སྟོབས་བྱིན་རླབས་བདག་ཉིད་
ཡི་དམ་ལྷ།། མཆོག་ཐུན་དངོས་གྲུབ་རྩ་བ་མཁའ་འགྲོ་མ། ལེགས་ཉེས་སྟོང་འཛིན་
སྲུང་མའི་ཚོགས་རྣམས་ལ།། ལུས་དང་ངག་ཡིད་གུས་པས་ཕྱག་འཚལ་ལོ། །ཐབས་
ཅད་མཁྱེན་པའི་གོ་འཕང་སྒྲུབ་པ་ལ། ལུང་དང་མན་ངག་བསམ་གྱིས་མི་ཁྱབ་ཀྱང་།།
གསང་སྔགས་དབང་བཞི་ཟབ་མོ་བླངས་བྱས་ནས།། ཕྱི་ཚུལ་རྣམ་དག་ཚུལ་ཁྲིམས་
སྒོར་ཞུགས་ཤིང་། ནང་དོན་བྱང་ཆུབ་སེམས་ལ་བློ་སྦྱང་སྟེ།། རིམ་གཉིས་ཟུང་འཇུག་
ལམ་ལ་མངོན་བསླབ་ཅིང་།། གསང་དམ་མིག་འབྲས་བཞིན་དུ་བསྲུང་བ་ནི།།
གསང་སྔགས་མྱུར་ལམ་ཟབ་མོ་ཡིན་པས་ན། གསང་སྔགས་དབང་དམ་ཚུལ་བཞིན་
བསྲུང་གལ་ཆེ། དེ་ཡང་དམ་ཚིག་ཚུལ་བཞིན་བསྲུང་བ་ལ། དམ་ཚིག་རྣམ་གྲངས་
སེམས་ལ་ངེས་དགོས་པས།། དེ་དག་རྒྱུད་ལས་གསུང་བཞིན་མདོར་བསྡུས་ནས།།
སྣོད་ལྡན་སློབ་མས་བསྐུལ་ཕྱིར་འདིར་བཤད་བྱ།། དེ་ལ་སྔ་འགྱུར་ཕྱི་འགྱུར་གཉིས་
ལས་སུ། དང་པོ་ལ་འང་རྩ་བ་ཡན་ལག་གཉིས། རྩ་བ་སྐུ་གསུང་ཐུགས་ཀྱི་དམ་ཚིག་
ལས། སྐུ་ཡི་དམ་ཚིག་བྱང་ཆུབ་སེམས་གཉིས་དང་། དཔོན་གསས་མཆེད་གྲོགས་
དག་ལ་བསྲུང་བྱ་སྟེ།། དང་པོ་དོན་དམ་བྱང་ཆུབ་སེམས་དང་ནི། ཀུན་རྫོབ་བྱུང་
1 10



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཆུབ་མཆོག་ཏུ་སེམས་བསྐྱེད་པ།། ཉམས་པ་མེད་པར་རྟག་ཏུ་བསྲུང་བྱའོ།། གཉིས་
པ་དཔོན་གསས་དག་ལ་དྲུག་ཡོད་དེ། རྫོགས་པའི་སངས་རྒྱས་སྤྱི་ཡི་སློབ་དཔོན་ལ།།
ལམ་འདྲེན་པ་དང་དབང་བཞི་བསྐུར་བ་དང་། ཆགས་ཉམས་སྐང་དང་ཤེས་རྒྱུད་
གྲོལ་བ་དང་།། མན་ངག་ཟབ་མོ་བསྟན་པའི་བླ་མ་དྲུག །ཡི་དམ་ལྷ་བས་ཀྱང་ནི་
གཉེན་པ་ལ།། ལུས་ངག་ཡིད་གསུམ་སྒོ་ནས་སྨད་མི་བྱ། གསུམ་པ་མཆེད་ལ་དབྱེ་
ན་བཞི་ཡོད་དེ། སེམས་ཅན་རྣམས་ནི་སྤྱི་ཡི་མཆེད་གྲོགས་ལ།། གསང་སྔགས་སྒོར་
ཞུགས་རྣམས་ནི་རིང་བ་དང་། ལྟ་སྤྱོད་མཐུན་པ་ཉེ་བའི་གཡུང་དྲུང་སྤུན།། བླ་མ་
གཅིག་པ་འདྲེས་པ་ཆེན་པོ་སྟེ། དེ་དག་གང་ལའང་འཐབ་དང་སྨད་མི་བྱ། གཉིས་
པ་གསུང་གི་དམ་ཚིག་གསང་སྔགས་གསུམ། རྒྱུ་དང་རྐྱེན་དང་བཟླས་པའི་སྔགས་
གསུམ་སྟེ། ས་བོན་སྐུ་བསྐྱེད་བསྙེན་འཛབ་རྒྱུན་དུ་བཟླས། གསུམ་པ་ཐུགས་ཀྱི་
དམ་ཚིག་གསང་བ་བཅུ། སྦྱོར་སྒྲོལ་ལ་སོགས་ལྟ་བ་ཟབ་མོ་དང་།། གཟུངས་མ་ལ་
སོགས་སྤྱོད་པ་བརླབས་ཆེན་དང་།། ཡི་དམ་མཚན་དང་རང་གི་གསང་མཚན་དང་།
གྲུབ་པའི་རྟགས་སོགས་མི་བཤད་སྤྱི་གསང་བཞི།། སྒྲུབ་པའི་གནས་དང་དུས་དང་
གྲོགས་དང་རྫས། གཞན་ལ་གསང་བྱ་དེ་ནི་བར་གསང་བཞི།། གསང་བ་འོས་དང་
གལ་ཏེ་མི་འོས་ཀྱང་།། བླ་མས་གསང་བ་གཉེར་དུ་གཏད་པ་སོགས།། མཆོག་ཐུན་
དངོས་གྲུབ་མྱུར་ཕྱིར་ཐུབ་པར་གསང། གཉིས་པ་ཡན་ལག་དམ་ཚིག་ལའང་གཉིས།།
ཐུན་མོང་མ་ཡིན་པ་དང་ཐུན་མོང་བ།། དང་པོ་ཐུན་མིན་དག་ལ་ལྔ་ཚན་ལྔ།། དང་
པོ་ལའང་སྦྱོར་སྒྲོལ་མ་བྱིན་ལེན།། རྫུན་དུ་སྨྲ་དང་ངག་ཏུ་བརླང་པོ་བརྗོད།། སྦྱོར་
སྒྲོལ་ལའང་དབྱེ་ན་ལྔ་ཡོད་དེ། དང་པོ་རང་བཞིན་དག་པའི་སྦྱོར་སྒྲོལ་ནི།། འཁོར་
འདས་བོན་ཉིད་དབྱིངས་སུ་མཉམ་པའོ། །གཉིས་པ་དབང་པོ་ཡུལ་གྱི་སྦྱོར་སྒྲོལ་ནི།།
ཡུལ་ཤེས་ལྷ་དང་ལྷ་མོར་ལྟ་བའོ། །གསུམ་པ་ཏིང་འཛིན་ཟབ་མོའི་སྦྱོར་སྒྲོལ་ནི།།
Y 2



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཐམས་ཅད་སྐྱེ་མེད་ངང་དུ་བཞག་པའོ། །བཞི་པ་ཐབས་ལ་མཁས་པའི་སྦྱོར་སྒྲོལ་ནི།།
སྔོན་གྱི་དབལ་གཤེན་ཚུལ་བཞིན་སྤྱོད་པའོ། །ལྔ་པ་མངོན་དུ་ཕྱུང་བའི་སྦྱོར་སྒྲོལ་ནི།།
ཡབ་ཡུམ་སྦྱོར་ཞིང་ཞིང་བཅུ་བསྒྲལ་བའོ། །རྫུན་དུ་སྨྲ་དང་མ་བྱིན་ལེན་པ་ནི།།
དགེ་བར་འགྱུར་ན་ཐབས་མཁས་བྱས་ལ་སྤྱད།། བརླང་པོ་ཚིག་ནི་གསང་སྔགས་
མི་མོས་དང་། ལོག་ལྟ་ཅན་ལ་ཚིག་རྩུབ་སྨྲ་བའོ། །གཉིས་པ་ཞེ་སྡང་འདོད་ཆགས་
གཏི་མུག་དང་། ང་རྒྱལ་ཕྲག་དོག་མི་སྤང་དམ་ཚིག་ལྔ། བསྒྲལ་བའི་ཞིང་བཅུ་དག་
ལ་སྡང་སེམས་བསྐྱེད།། ལྷ་དང་བླ་མ་སེམས་ཅན་དོན་ལ་ཆགས།། ཡི་དམ་ལྷ་ཡི་
ང་རྒྱལ་བསྒོམ་པ་དང་། བཟང་ངན་བླང་དོར་བྲལ་བའི་གཏི་མུག་དང་
། ཕྱི་རོལ་ལོག་
པའི་ལམ་ལ་ཕྲག་དོག་པ།། ཡང་དག་དུག་ལྔ་ཞེས་བྱ་བླང་བྱའོ། །དེ་ལས་ལྡོག་པ་
ལོག་པའི་དུག་ལྔའོ། །གསུམ་པ་དྲི་ཆེན་དྲི་ཆུ་མང་ས་དང་། རཀྟ་བྱང་སེམས་དང་
དུ་བླང་བྱ་ལྔའོ། །ལྔ་ཚན་བཞི་པ་སྒྲུབ་བྱའི་དམ་ཚིག་ལ།། རིགས་ལྔ་ཡབ་ལྔ་ཡུམ་
ལྔ་ཡེ་ཤེས་ལྔ།། སྐུ་གསུང་ཐུགས་དང་ཡོན་ཏན་འཕྲིན་ལས་ལྔར། ལྔ་ལྔ་དབྱེ་བས་
བཞི་བཅུ་རྩ་ལྔ་ཡོད། ལྔ་ཚན་ལྔ་པ་ཤེས་པར་བྱ་བ་ལ།། ཕུང་ལྔ་འབྱུང་ལྔ་ཚོགས་
བརྒྱད་ཡུལ་བརྒྱད་དང་། སྒལ་ཚིགས་དང་ནི་ཕྱག་ཞབས་སོར་མོ་བཅུ། མཐེ་བོང་
བཞི་སོགས་ལྷ་རུ་ཤེས་བྱའོ། །གཉིས་པ་ཐུན་མོང་དམ་ཚིག་ལའང་གཉིས།། བདག་
དོན་བསྲུང་དང་གཞན་དོན་བསྲུང་བ་སྟེ། སྡོམ་པ་འོག་མ་གཉིས་ཀྱི་བསླབ་བྱ་རྣམས།།
སྐབས་འདིར་ཐུན་མོང་དམ་ཚིག་ཡིན་པར་བཤད།། གཉིས་པ་ཕྱི་འགྱུར་བཀའ་
ལས་གྲགས་པ་ནི། བླ་མར་སྨོད་དང་ཡི་དམ་སྤང་ལེན་དང་
། བདེ་གཤེགས་བཀའ་
འདས་གཡུང་དྲུང་སྤུན་ལ་བརྩོད།། བྱང་ཆུབ་སེམས་ཉམས་རྩ་ལྟུང་ཡིན་པར་བ་
ཇི་བཞིན་མི་བྱེད་སྣོད་ལྡན་ལ་མི་སྟོན། སྟོན་ཀྱང་ལུང་ལོག་ཨ་དཀར་ཁས་ལེན་བྱེད།།
ཕུང་པོ་ཡབ་དང་བུད་མེད་ཡུམ་ལ་སྨོད། བདུད་ལབྱུང་སེམས་ཏིང་འཛིན་ལྷ་མི་གསལ།
112



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
བོན་ལ་སོམ་ཉི་རང་གཞན་གྲུབ་མཐའ་སྨོད།། བཀའ་ལ་ར་ཆོད་ལུང་ལ་དཔེ་རྐུན་
བྱེད།། ཚོགས་ཀྱི་འཁོར་ལོ་བརྩོད་དང་ཐེག་དམན་ཞེན།། རྒོད་ལྕམ་ལུང་མ་ཟིན་
སྤྱད་འགྲོ་ལ་འཚེ།། མ་སྨིན་གསང་སྒྲོགས་དད་ཅན་སུན་འབྱིན་དང་། རང་སྨིན་
མི་བྱེད་གཞན་གྱི་བདེ་བ་འཕྲོག །དེ་ནི་ཡན་ལག་ཉི་ཤུ་ཞེས་བྱ་ལ། སྤྱི་དམ་སུམ་
ཅུ་ཞེ་སྡང་འདོད་ཆགས་དང་། གཏི་མུག་ང་རྒྱལ་ཕྲག་དོག་དུག་སྐྱོན་ལྔ། སྡིག་སྤྱོད་
བསམ་ངན་དམ་པར་བསྐུར་བདེབས་དང་། ནོར་འཕྲོག་དབྱེན་བྱེད་དུག་སྤྱོད་
ལྔ་ཞེས་བྱ། མ་གནོང་དཀོར་འབགས་བོན་གྱི་བསྟན་པ་བཤིག །སློབ་དཔོན་ཡུམ་
བསླད་བླ་མའི་བཀའ་ལས་ལོག །ཡོན་བདག་འཁྲུགས་སློང་སྤང་བའི་དམ་ཚིག་ལྔ།།
རང་སེམས་མི་ཉམས་བསྟན་འཛིན་གཤེན་མི་སྨོད།། གྲུབ་མཐའ་ཞུགས་པ་མི་བསྒྲལ་
གཡེན་མི་བརྡུང་། སྐྱེ་བོ་སྟབས་ལ་མི་བཅད་མི་འདའི་དམ། སྣང་སྲིད་གཞལ་ཡས་
དུག་ལྔ་ཡེ་ཤེས་ལྔ།། དུག་གསུམ་སྐུ་གསུམ་སྣོད་བཅུད་ལྷ་ལྷ་མོ། །འདོད་ཡོན་བདུད་
རྩི་ལྔ་རུ་བསྒྱུར་བྱའོ།། མཚན་ལྡན་ཐབས་ཤེས་དམ་རྫས་ལྟ་བ་དང་། བཟའ་བ་ཚོགས་
འཁོར་བསྟན་དགྲ་སྦྱོར་སྒྲོལ་དང་། དབྱིངས་ཤེས་སྒོམ་པ་དུས་མིན་སྤྱོད་པའོ། །སྦོམ་
པོ་བཅུ་དྲུག་མུ་སྟེགས་ལྷ་ལ་དད།། ཞིང་དག་ཉམས་སོད་མ་རྫོགས་འགྲོ་དོན་བྱེད།
རྫོགས་པ་ཁྱད་གསོད་སྨིན་མིན་དབང་བསྐུར་བ།། མི་ཞུ་ནོར་ལེན་འཁོར་བར་ལོང་
བཏགས་དང་། དགེ་བའི་གེགས་བྱེད་སྒྲུབ་ལ་གནོད་འཁྲུགས་གཏོང་།། བྱང་ཆུབ་
སེམས་གཞོམ་ཕ་མའི་སེམས་སུན་འབྱིན།། ཚོགས་ལ་རློམ་སེམས་ནོར་ཕྱིར་བོན་
ཚོང་བྱེད།། སྐྱེ་བོར་གྲུབ་ལོར་མན་ངག་གཡོ་སྒྱུས་བྲུ།། སྡིག་འདྲེས་ཚོགས་སོགས་
མི་བྱ་སྤང་བྱའོ།། དམ་ཉམས་གནས་གཅིག་ཚོགས་འདྲེས་ཟས་ཟོས་དང་། ཉམས་
གསོ་ལོག་བསྔོས་མཐོ་ནས་དམའ་སར་མཆོང་།། དོན་མིན་སྟོན་བྱེད་རང་གི་ཁས་
བླང་ཆག །བསྐྱེད་རིམ་ཐེར་ཟུག་གོལ་བ་ཉེས་བྱས་དགུ།། ལྟ་བ་ལོག་དང་སྒོམ་པ་
】 【3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གོལ་བ་དང་། སྤྱོད་པ་འགྱུར་དང་འབྲས་བུ་སད་ལ་ཤོར།། ཆེ་བ་བཞི་སྟེ་དེ་དག་
སྤང་བྱའོ། །ཉེས་པའི་རྒྱུ་ནི་བདག་བསྟོད་གཞན་སྨད་བྱེད།། ཁེ་གྲགས་འདོད་དང་
རང་ཆེ་འབྱིན་པ་དང་།། ཆང་དང་གཏམ་དང་གཡེང་བའི་ལས་ལ་དད།། གཅིག་
པུ་མི་ཚུགས་འདུས་པའི་གསེབ་ལ་དགའ། གཞན་ལ་བསྐུར་བཏབ་བཀའ་ལ་ཕྱོགས་
རིས་ཚེ།། དྲན་ཤེས་མི་བརྟན་བག་མེད་ལས་ལ་སྤྱོད།། དེ་དག་ཤིན་ཏུ་མི་བྱ་སྤང་
བྱའོ། །དེ་ལྟར་གསང་སྔགས་དམ་ཚིག་ཉམས་མེད་བསྲུང། ཚེ་གཅིག་སངས་རྒྱས་
འཐོབ་པ་གདོན་མི་ཟ། གལ་ཏེ་གསང་སྔགས་དབང་བཞི་བླང་བྱས་ནས།། དམ་
ཚིག་མི་བསྲུང་རྩི་ལག་ཉམས་གྱུར་ན།། མནར་མེད་གནས་སུ་ལྟུང་བའང་གདོན་
མི་ཟ།། དེ་ཕྱིར་བླང་དོར་གནས་ལ་གཟབ་པར་རིགས།། ཞེས་པའི་སྔགས་སྡོམ་རྣམ་
བཤད་མདོར་བསྡུད་འདི། ཁྲོ་རིགས་སྲས་པོ་ཡིད་བཞིན་དབང་རྒྱལ་དང་། དགེ་བཙུན་ཚུལ་དབང་གཉིས་ཀྱིས་
བསྐུལ་བའི་ངོར། ཤར་རྫ་བཀྲ་ཤིས་རྒྱལ་མཚན་གྱིས་སྦྱར་དགེ།
༄༅། །སྐལ་བཟང་མཆོག་སྤྲུལ་ཡིད་བཞིན་ལེགས་གྲུབ་ཁྱེད།། སྙན་གྱིས་གསོན་
དང་ཚིག་འགའ་ཞུ་བར་བྱ།། ད་རེས་སངས་རྒྱས་སྒྲུབ་རྟེན་མཆོག་གྱུར་པ། ཡིད་
བཞིན་ནོར་ལས་ལྷག་པའི་ལུས་བཟང་འདི།། ཐོབ་དུས་བྱང་ཆུབ་སྒྲུབ་པ་དམ་བཅས་
ནས།། ཕྱི་སྣོད་ནང་བཅུད་འཕོ་ཚུལ་འགྱུར་ཚུལ་བསམ། སྙིང་ནས་ཡང་དག་བྱང་
ཆུབ་སྒྲུབ་པ་ལ། རྒྱུན་དུ་བློ་མ་རིང་ལ་བློ་སྣ་བསྟུང་། དམ་ཚིག་སྡོམ་པ་མིག་གི་འབྲས་
བཞིན་བསྲུང་། དམ་ཚིག་སྡོམ་པ་མ་ཉམས་པ་དག་གིས། གང་ལྟར་བྱས་ཀྱང་བཏུབ་
ཅེས་དགོངས་མཛོད་གསུངས།། དེ་ཕྱིར་སྡོམ་པ་གཙང་བ་གནད་དུ་ཆེ།། ཉེ་རིང་
ཀུན་ལ་བསམ་པ་བཟང་པོར་སྦྱང་། བསམ་པ་བཟང་པོ་གསེར་འདྲ་འཆང་བ་དེས།།
རྣམ་པར་དག་པའི་འབྲས་བུ་ཐོབ་ཅེས་གསུངས།། བསམ་པ་བཟང་ན་ས་དང་ལམ་
ཡང་བཟང་།། བསམ་པ་ངན་ན་ས་དང་ལམ་ཡང་ངན།། དམ་ཚིག་སྡོམ་པ་མིག་ལྟར་
134



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
བསྲུང་གྱུར་ཀྱང་།། བསམ་པ་ངན་ན་དེ་ཡིས་ཅི་ཞིག་བྱ།། ཚེ་ཐོབ་གོ་ས་རྣམ་དཔྱོད་
ཆེ་ན་འང་། བསམ་པ་ངན་ན་ཁྱི་ལུད་དར་བཏུམ་འདྲ།། བསམ་པ་ངན་ན་བསྙེན་
སྒྲུབ་བྱས་མི་ཕན། བསམ་པ་ངན་ན་ལྟ་སྒོམ་བྱེད་དེས་ཅི། དེ་ཕྱིར་སེམས་སྒོ་བརྟགས་
པ་གནད་དུ་ཆེ།། གཞན་ལ་འགྲན་སེམས་མ་བྱེད་དག་སྣང་བསྐྱེད།། གཞན་དག་
ཚེ་བར་གྱུར་ལ་དགའ་བར་བསྒོམ། རང་བདེ་འདོད་ན་གཞན་བདེ་ཐབས་ལ་འབད།
རང་ཆེ་འདོད་ན་རང་རྒྱུད་རང་གིས་འདུལ།། རང་མཐོ་འདོད་ན་རྟག་ཏུ་དམན་
ས་ཟུངས། གཞན་དོན་འདོད་ན་རྟག་ཏུ་དགེ་ལ་འབད། དེ་དག་ཐུགས་ལ་འཇོག་
པ་གནད་དུ་ཆེ།། དཀོར་ཟས་གང་བྱུང་དགེ་བའི་ཕྱོགས་ལ་ཐོངས།། དཀོར་དང་
དད་ཟས་གཤིན་ཟས་ཅི་བྱུང་ཡང་།། ད་ལྟ་ཚེ་འདི་རང་ལ་བཅོལ་བ་ཡིན། དེ་ཉིད་
ཆོས་དང་དགེ་བར་མ་སོང་ན། ཕྱི་མར་དེ་ལ་དངོས་པོ་ཅི་ཞིག་སྦྱིན།། དེ་ཕྱིར་རང་
དགའི་འདོད་ཕྱོགས་མ་སྒྲུབ་ལ།། གང་བྱུང་ཚོགས་སུ་གཏོང་བ་གནད་དུ་ཆེ།།
བཞུགས་ས་དག་ཀྱང་དབེན་པའི་རི་ལ་མཛོད། བཞུགས་པའི་དོན་པོ་བྱང་ཆུབ་
སེམས་གཉིས་སྦྱོང་། སྡིག་ལྟུང་བག་ཆགས་རྒྱུན་དུ་བཤགས་སྦྱང་མཛོད། དཀོན་
མཆོག་གསུམ་ལ་སྐྱབས་འགྲོ་གསོལ་འདེབས་ཀྱིས།། གཞི་བྱེས་གང་ཡང་དགེ་སྦྱོར་
ཆག་མི་བྱ། ཉོན་མོངས་ཅི་སྐྱེས་གཉེན་པོས་བཏུལ་བ་དང༌།། བསགས་པ་ཆོས་
ལ་མཛད་པར་གནད་དུ་ཆེ། རང་སེམས་ངོ་བོ་རིག་པའི་སྙིང་པོ་ཅན། གསལ་གསལ་
ཧྲིག་ཧྲིག་ངོ་བོ་འཛིན་མེད་འདི།། ཡོད་པ་མ་ཡིན་དངོས་མཚན་རྡུལ་ཙམ་མེད།།
མེད་པ་མ་ཡིན་སྣང་སྲིད་སེམས་ཀྱི་ཚུལ།། ཐམས་ཅད་ཆུ་ཟླའི་འཁོར་ལོ་བཞིན་དུ་
སྣང་། འདི་ཉིད་གཟོ་བཅོས་མེད་པར་གནས་ལུགས་ངང་། རང་བབ་ཐོག་ཏུ་བཞག་
པ་གནས་པ་ལ།། དེ་ལ་དྲན་རྟོག་ཕྲ་རགས་ཅི་ཤར་ཡང་།། སེམས་ཀྱི་རང་རྩལ་ཉི་
མའི་འོད་ཟེར་བཞིན།། སྤང་དང་བླང་བ་མེད་པར་གཉུག་མའི་ངང་།། རང་ཤར་
;



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རང་གྲོལ་ཤེས་ན་འགྱུར་རིག་གཉིས།། བློ་ཡིས་དགག་སྒྲུབ་བྱེད་པ་འཁྲུལ་པའི་གཞི།།
ལགས་ཕྱིར་ད་ལྟའི་ཤེས་རིག་རང་གསལ་འདི།། ཁྱད་འཛིན་བློ་ཡིས་མ་གོས་ངང་
སྐྱོང་དང་། ཉམས་ལེན་སྙིང་པོ་བྱ་བ་དེ་རང་ཡིན།། ཅི་ཞིག་རང་སེམས་ངོ་བོ་སྟོང་
ཧར་རེ།། སོང་ནས་ང་མེད་གཞི་རྩ་ཆོད་ཙམ་ན། རྣམ་རྟོག་ཕྲ་རགས་གང་ཤར་གང་
དྲན་ཀྱང་། དེ་ཉིད་དེ་བའི་ངང་ལས་མི་འདའ་བར།། དཔེར་ན་ཆུ་རླབ་ཆུ་ལ་ཐིམ་
པར་ལྟར། སྟོང་པའི་ཀློང་དུ་སྟོང་པའི་འདུ་འཕྲོ་ཡིན།། གང་ཡང་སྤང་བླང་དགག་
སྒྲུབ་མཐའ་དང་བྲལ། དེ་ཕྱིར་རིག་སྟོང་ངོ་བོ་རྗེན་པ་འདི། ཡུལ་ལ་མ་ཞེན་སེམས་
ཀྱི་མི་འཛིན་པར། ཐད་ཀར་ལྷུག་བཞག་ངོ་བོར་མ་སྒྲིབ་པར།། གསལ་དྭངས་ངང་
དུ་ཡེངས་མེད་རྩེ་གཅིག་ཏུ། གཉུག་མའི་དྲན་རྒྱུན་མཐུད་པ་གནད་དུ་ཆེ། དེ་ལྟར་
ལམ་གནད་སྙིང་པོ་ཕྱུངས་པ་འདི།། མཆོག་སྤྲུལ་ཡིད་བཞིན་ལེགས་སྒྲུབ་མཚན་
ཅན་དེས། སྔ་མོའི་དུས་ནས་ཡང་ཡང་བསྐུལ་བའི་ངོར། བསམ་གཏན་གླིང་ནས་
བོན་རྒན་བཞུད་ཁར་གདམས།། དེ་ཕྱིར་ད་གཟོད་ན་ཚོད་ཐོན་དུས་དེར། ཐུགས་
ལ་བཅགས་ནས་ཉམས་ལེན་མཛད་པར་ཞུ།། མ་བརྗེད་མ་བརྗེད་ཐུགས་ལ་འཇོག་
པར་མཚལ།།
༄༅། །གང་ཞིག་མཚན་ཙམ་ཐོས་ཀྱང་ངན་འགྲོའི་འཇིགས་ལས།། ཡོངས་སུ་སྐྱོབ་
པར་ནུས་པའི་རིན་ཆེན་རྣམ་གསུམ། དུས་ཀུན་འབྲལ་བ་མེད་པར་སྤྱི་བོར་བཞུགས་
ནས།། བདག་འདྲ་སྙིགས་མའི་འགྲོ་ལ་ཐུགས་རྗེས་གཟིགས་ཤིག །ཐུགས་དགོངས་
མཐོ་ཞིང་ཤེས་རྒྱ་ཡོངས་སུ་ཆེ་བའི། དམ་པ་ཁྱེད་ལ་བདག་འདྲས་མཆིད་གྲོས་གསོལ་
བ། ཤིན་ཏུ་མི་རིགས་གྱུར་ཀྱང་ཁྱད་ཐུགས་དགྱེས་ཕྱིར། ཟུར་ཙམ་ཞུ་བར་བྱའོ་ཐུགས་
ལ་ཞོག་མཛོད།། སྔོན་དུ་བསོད་ནམས་བསགས་པའི་མཐུ་ལས་བྱུང་བའི།། ལུས་
རྟེན་འདི་འདྲ་རྙེད་པ་ད་རེས་ཙམ་ཡིན། མི་ཚེ་ཡང་ཡེངས་མ་གཏོང་སྙིང་རུས་བསྐྱེད་
I 16



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ལ།། དལ་འབྱོར་རྟེན་ལ་དོན་གྱི་སྙིང་པོ་ལོངས་ཤིག །གནས་སྐབས་དུས་ལ་འཕོ་
ཚུལ་འགྱུར་ཚུལ་འདི་ལ། ཐུགས་བསམ་ལེགས་པར་བཞེས་དང་སྟོབས་དང་སྙན་
གྲགས།། མངའ་ཐང་ལོངས་སྤྱོད་རྒྱས་པས་ཅི་ཞིག་བྱ་ཡི།། བོན་ལ་བློ་ཐག་མ་རིང་
བློ་སྣ་བསྟུང་མཛོད། འཁོར་བ་གང་དུ་སྐྱེས་ཀྱང་སྡུག་བསྔལ་ལས་ནི།། བདེ་བ་འགའ་
ཡང་མེད་པ་འདི་ལ་བསམ་ན།། འདི་སྣང་དང་དུ་ལེན་པ་འཁྲུལ་པའི་གཞི་མ།།
འདི་དོན་བསྒྲུབ་པ་ཅི་བྱ་རྒྱབ་ཏུ་བསྐྱུར་ཐོངས།། འདི་དང་ཕྱི་མ་ཀུན་ཏུ་སྡུག་བསྔལ་
མེད་ཅིང་།། གནས་སྐབས་མཐར་ཐུག་ཐམས་ཅད་བདེ་བར་འདོད་ན། བདེ་སྡུག་
གཞི་མ་དགེ་སྡིག་གཉིས་ཀྱི་ལས་སྤྱོད།། ཕྲ་ཞིང་ཕྲ་བ་ནས་ནི་བླང་དོར་གཟོབ་མཛོད།།
ལོངས་སྤྱོད་འབྱོར་པ་ཆེ་ཡང་རང་སྡུག་གཞི་མ། ཚེ་ལུས་དབང་པོ་དར་ཡང་ད་གཟོད་
རྒུད་འགྲོ །ནམ་ཕུགས་འཆི་ཁར་ཕན་པའི་དགེ་སྦྱོར་མེད་ན། ལུས་རྟེན་འདི་འདྲ་
རྙེད་པ་དོན་མེད་གྱུར་སོང་། སྙིང་ནས་ཡང་དག་བྱང་ཆུབ་སྒྲུབ་པ་དགོངས་ན།།
ཚེ་འདིའི་ཆེ་སྙན་གྲགས་པ་བློ་ཡིས་གཏོང་དགོས།། འདི་སྣང་ཁོ་ན་སྒྲུབ་པའི་བླ་
གཟུགས་འཛིན་པ།། ཐོབ་ཐང་རྣམ་དཔྱོད་ཆེ་ཡང་དོན་དང་རྒྱབ་འགལ།། དིང་
སང་སྙིགས་མའི་སེམས་ཅན་བསོད་ནམས་དམན་པས།། སངས་རྒྱས་བསྟན་པ་ས་
སྟེང་ཡུན་རིང་བཞུགས་དཀའ།། ད་རེས་ལན་ཅིག་སངས་རྒྱས་བསྟན་དང་འཕྲད་
དུས། དོན་མེད་ལས་ལ་མ་ཡེངས་བསྟན་ལ་འཇུག་མཛོད། སྙིང་ནས་ལངས་པའི་
བརྩོན་འགྲུས་དྲག་པོ་བསྐྱེད་ལ།། ཚེ་འདིའི་བྱ་བ་ཆེ་བཞག་ཆུང་བཞག་མཛད་ནས།།
བློ་སྣ་འཕྲལ་བཅད་དགེ་ལམ་ཞུགས་པར་དགོས་ཀྱི།། ནམ་ཕུགས་དགེ་སྦྱོར་བྱ་བསམ་
རང་མགོ་རང་གཡོག །དགུང་ལོ་ཉུང་ལ་བློ་ཡི་གཏད་སོ་མ་བྱེད། ཚེ་ཐུང་འདི་
ལ་སྐུ་ཚེ་ཡུན་རིང་འཚོ་དཀའ། ཁོམ་ལོང་ཡོད་དུས་བོན་ལ་བརྩོན་འགྲུས་མེད་ན།།
འཆི་ཁར་ཐུག་དུས་འགྱོད་ཀྱང་ཕྱིས་པས་མི་ཕན།། དགེ་སྦྱོར་གཞི་མ་བྱང་ཆུབ་སེམས་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལ་བློས་སྦྱོང་། སྐྱིད་རུང་སྡུག་རུང་བློ་ཕུཊ་དཀོན་མཆོག་ལ་གཏོད། སྔོན་བསགས་
ལས་སྒྲིབ་སྟོབས་བཞིས་བཤགས་སྦྱོང་དང་ནི།། མོས་གུས་བསྐྱེད་ལ་བླ་མ་སྤྱི་བོར་
བསྒོམ་མཛོད།། དེ་ཡང་ཚེ་གཅིག་སངས་རྒྱས་སྒྲུབ་པར་དགོངས་ན།། མདོ་རྒྱུད་
བསྟན་བཅོས་ཀུན་གྱི་བརྗོད་བྱའི་སྙིང་པོ། སྔོན་བྱོན་སངས་རྒྱས་སྲས་བཅས་
གཤེགས་པའི་ཤུལ་ལམ། བྱང་ཆུབ་སེམས་གཉིས་དག་ལ་ཐུགས་དམ་མཐིལ་མཛོད།།
རང་སེམས་མ་བཅོས་དེ་བཞིན་ཉིད་ཀྱི་སྙིང་པོ། མངོན་ཏུ་རྟོགས་པ་བྱེད་ན་མྱུར་
ལམ་ཟབ་མོ། །ཡིན་ཕྱིར་ལུང་དང་བླ་མའི་མན་ངག་བསྟེན་ཏེ། མ་ནོར་ཡང་དག་
ལྟ་བ་རྟོགས་པར་མཛོད་ཅིག །གཡོ་མེད་ངང་དུ་གནས་པ་གནས་པར་ཡིན་གྱི།།
དེ་ལ་དྲན་རྟོག་གཡོ་བ་འགྱུ་བ་ལགས་ཏེ། དེ་ཉིད་རང་གྲོལ་ཤེས་པ་རིག་པ་ཟེར་
ཡང་། དོན་དུ་ངོ་བོ་གཅིག་ལ་དབྱེ་བསལ་བྲལ་ལོ། །གནས་འགྱུ་རིག་གསུམ་སེམས་
ཀྱི་བཟོ་བྱེད་ཤེས་ན།། ཐབས་ཅད་རང་རིག་ངོ་བོ་དབྱེར་མེད་རྟོགས་ཏེ།། སྤང་བླང་
དགག་སྒྲུབ་བྲལ་བ་གདོད་མའི་གཤིས་ལུགས། རྣམ་རྟོག་གང་ཡང་སྤང་མེད་རང་
ཤར་རང་གྲོལ། གཞི་མེད་ཟང་ཐལ་རྟོགས་ན་ལྟ་བ་ཟབ་མོ། །དེ་ལ་དམིགས་གཏད་
བྲལ་བ་སྒོམ་པ་ཡིན་ལ། དེ་ཉིད་རྐྱེན་དང་བསྲེ་བ་སྤྱོད་པ་ལགས་ཏེ། དེ་ལ་འགྱུར་
བ་མེད་པ་འབྲས་བུ་ཟེར་རོ། །ལྟ་བ་གཏད་མེད་ཡུལ་ལས་འདས་པ་དང་ནི།།
སྒོམ་པ་སྒོམ་མཁན་རྩད་ནས་གཅོད་པ་གནད་ཟབ།། སྤྱོད་པ་ཡང་དག་བོན་དང་
མཐུན་པ་མཆོག་སྟེ།། ལྟ་སྒོམ་སྤྱོད་འབྲས་གནད་ཅིག་རྟོགས་པ་གལ་ཆེ།། རྟོག་པ་
རང་སར་ཞི་བ་ཞི་གནས་ཡིན་ལ།། དེ་ཡི་ངོ་བོ་མཐོང་བ་ལྷག་མཐོང་ལགས་ཏེ།
ཟུང་འཇུག་ངང་དུ་བཞག་པ་མཉམ་བཞག་དང་ནི། དེ་ཉིད་སྤྱོད་ལམ་བརྟེན་པ་
རྗེས་ཐོབ་ཡིན་ནོ། །ཡང་ཞིག་རྣམ་རྟོག་དང་བྲལ་མཉམ་པར་བཞག་དང་།། རྣམ་
རྟོག་རང་སར་གྲོལ་བ་རྗེས་ཐོབ་ཡེ་ཤེས།། དབྱེར་མེད་རོ་ཅིག་རྟོགས་པ་མཉམ་རྗེས་
118



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
འདྲེས་ཏེ། དེ་ལ་གོམས་འདྲིས་བྱེད་པ་ཉམས་ལེན་སྙིང་ཏིག །དེ་ཡང་སྒོམ་དུས་
གསལ་ལ་མི་སྒོམ་མེད་ན།། ཐུན་སྒོམ་མགོ་ཚུགས་ཙམ་སྟེ་སྙིང་རུས་བསྐྱེད་ལ།།
ཉིན་མཚན་ཀུན་ཏུ་ཐུན་བཞིའི་རྣལ་འབྱོར་བརྩོན་ཏེ།། ཡེངས་མེད་རྒྱུད་ལ་བརྟེན་
པ་ཤིན་ཏུ་གལ་ཆེ། སྤྱོད་ལམ་རྣམ་པ་བཞི་སོགས་གང་དང་གང་ལ། དྲན་པས་ཟིན་
པ་ཙམ་གྱི་ངོ་ཐོག་ཕྱིན་ནས། རིག་སྟོང་རྗེན་པའི་ངོ་བོ་མངོན་དུ་རྟོགས་ཏེ། བྱུར་
མེད་ངང་དུ་གནས་པ་ངང་སྒོམ་ངང་སླེབ། ཉིན་མཚན་ཀུན་ཏུ་ངོ་བོ་མངོན་དུ་འཆར་
ཏེ། དྲན་པས་ཟིན་དང་མ་ཟིན་ཁྱད་པར་མེད་ཅིང་།། དུས་དང་གནས་སྐབས་ཀུན་
ཏུ་འཕོ་འགྱུར་བྲལ་བ། རིན་ཆེན་གསེར་གླིང་ལྟ་བུའི་དགོངས་པ་ཡིན་ནོ། །དེས་
ན་གནས་ལུགས་ངང་དུ་མ་བཅོས་ལྷུག་པར། རང་བཞིན་བཟོ་མེད་བཞག་མེད་
ཐད་ཀའི་ངོ་བོ། །ཡུལ་མེད་ཟང་ཐལ་རང་རིག་རྗེན་པ་འདི་ཀ །འཛིན་མེད་ཡེངས་
མེད་སྐྱོང་བ་ཉམས་ལེན་སྙིང་པོ། དེ་སྐད་ཁྲོ་རིགས་བླ་མ་ཡིད་བཞིན་དབང་རྒྱལ།།
གང་དེས་གཞན་ཕན་ཕྱིར་དུ་བཀའ་ཡིས་བསྐུལ་བས།། ཤར་རྫའི་སྤྲང་འཁྱམས་
མངྒའི་མིང་ཅན་དེ་ཡིས། སྐུ་འབུམ་རི་ཁྲོད་ཅེས་བྱའི་དབེན་པར་བྲིས་སོ།།
༄༅། །མ་ནོར་གཞུང་ལུགས་ཇི་བཞིན་འཛིན། སྒྲིམ་བུའི་གླད་འགེམས་མིའི་སེང་
།རྒྱལ་བ་གཉིས་པ་མཉམ་མེད་པ། ནམ་ཡང་མི་འབྲལ་སྙིང་དབུས་རོལ།།
དིང་སང་སྙིགས་མའི་དུས་ངན་འདིར།། སྔར་སྲོལ་བཟང་པོ་ཕར་ཕར་ནུབ།།
ཕྱིས་སྲོལ་གསར་པ་ཚུར་ཚུར་དར། བཀའ་རྒྱུད་བྱིན་ཅན་ཕར་ཕར་ནུབ། རང་
བཟོའི་བོན་སྐོར་ཚུར་ཚུར་དར།། དེ་འདྲའི་དུས་ཀྱི་ཐ་མ་འདིར།། སྤྱིར་ན་དགེ་
ལ་འདུན་པ་དཀོན། ཡང་དགོས་འཁོར་བ་བློས་བཏང་དཀོན། ཁྱད་པར་རང་རྒྱུད་
ཐུལ་བ་དཀོན།། གདམས་ངག་རྒྱུད་ལ་སྦྱར་བ་དཀོན།། རང་ལུགས་མི་བྱེད་གཞན་
ལུགས་བསླབ།། རང་རྒྱུད་མི་ཐུལ་གཞན་འདུལ་རློམ།། རང་སྐྱོན་མི་བརྟག་གཞན་
1 19



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྐྱོན་བགྲང་།། རང་དོན་མི་སྒྲུབ་གཞན་དོན་རེད། གཅིག་མཐར་མ་ཕྱིན་གཉིས་སྒྲུབ་
རྩོམ།། ལྷ་ཆོས་བསྐྱུར་ནས་མི་ཆོས་བྱེད། བདེ་བ་སྤང་ནས་སྡུག་བསྔལ་ལེན།།
ཡང་ཞིག་གསོན་དང་སྐལ་ལྡན་རྣམས།། སྙིང་ནས་བོན་ལ་སྤྱད་སྙམ་ན།། ཉམས་
ལེན་ཨ་རྫོགས་སྙན་གསུམ་མཆོག །མཆོག་ཐུན་མ་བྱམས་རྣམ་གསུམ་མྱུར།།
ཡི་དམ་ཁྲོ་ཕུར་ཞང་གསུམ་ཟབ། མཐུ་རྩལ་སྟག་མེ་གཤེད་གསུམ་ཚེ། བྱིན་རླབས་
རྒྱ་བོད་དྲན་གསུམ་མྱུར།། གཅོད་རྒྱུད་ཞི་རྒྱས་དབང་དྲག་མཆོག །སྦྱོང་རྒྱུད་གཏོ་
ཀློང་ཀུན་གསུམ་འཕགས། ནད་ལ་མ་ཁྱུང་རྣམ་གསུམ་བསྔགས།། སྒྲུབ་ཐག་ཡབ་
སྲས་གཞུང་རྣམས་ཉེཀ ཁ་བཏོན་སྙིང་པོ་རྣམ་གསུམ་གྱིས། གཟིགས་རྟོགས་མཛོད་
མདོ་གསུམ་ལ་བྱ།། ཐོས་པ་གབ་མཛོད་ས་གསུམ་སྦྱོང་། ལྟ་སྤྱོད་དབུ་འདུལ་ཇི་བཞིན་
སྤྱོད།། རྒྱུད་སྦྱོང་ལམ་རིམ་གཉིས་ལ་གྱིས།། བསྟན་སྲུང་མ་བདུད་བཙན་གསུམ་
མྱུར།། ལུགས་སུ་གྲྭ་ས་ཡར་བཞུགས་སྐྱོང་།། དུས་བབ་སྤྲུལ་སྐུ་རྣམ་གསུམ་བཀའ།།
ཡིད་ཆེས་རྣམས་ལ་ཚུལ་བཞིན་སྤྱོད།། ལུང་གིས་མ་ཟིན་གཏེར་སྟོན་དང་།། རང་
གཞན་འདྲེས་པའི་བཀའ་སྡེ་དང་། གང་ཟག་བླུན་པོས་རང་བཟོ་དང་། བྱིན་རླབས་
མེད་པའི་ཆོ་ག་དང་། གནད་དོན་མེད་པའི་ཁྲིད་སྐོར་དང་། ཚིག་མགོ་བསྡུམ་པའི་
ཟ་ཆོག་དང་།། རང་མཚངས་འདོན་བྱེད་བླུན་གཏམ་སོགས།། ཆ་ཆོལ་ཅན་གྱི་བོན་
སྡེ་རྣམས། བོན་གྱི་ཆོམ་རྐུན་བསྟན་པའི་འདྲེ།། དེ་འདྲར་རྒྱང་ནས་བྱོལ་བྱས་ཏེ།།
རིང་དུ་བཞག་ཅིང་སྨོད་མི་ཀ རང་ལུགས་མི་འཆོལ་སྔར་སྲོལ་བཟུ། གཞན་བསྟན་
མི་སྨོད་རང་བསྟན་སྐྱོང་། རང་མིན་གཞན་ལ་བློ་མི་འཇུག །དེ་དག་ཐུགས་ལ་ཞེན་
པར་བཟུང་། བསྟན་ལ་ལྷག་བསམ་བཟང་པོ་ཡིག གཏམ་འདི་སྤྲང་པོ་མངྒས་བྲིས།།
༄༅། །སྐྱབས་ཀྱི་མཐར་ཐུག་དྲིན་ཆེན་བླ་མས། དུས་ཀུན་མི་འབྲལ་ཐུགས་རྗེས་
ཟུངས་ཤིག །བློ་ཁ་ཆོས་ལ་ཕྱོགས་པའི་གྲོགས་པོ། དལ་འབྱོར་དོན་ཡོད་བྱ་བ་
120



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
དགོངས་ན།། འཁོར་བའི་བཙོན་རར་བྱིས་པའི་གྲོགས་དང་།། འབྲེལ་བཅད་ནས་
ནི་རང་གི་སྣ་ཐག །བཤེས་གཉེན་དམ་པའི་ཕྱག་ཏུ་གཏད་ནས།། བླ་མས་ཅི་གསུངས་
དང་ལེན་བྱེད་དེ། དབེན་པའི་རི་ལ་མི་ཚེ་བསྐྱལ་ན། ཕྱི་མའི་དོན་ཆེན་འགྲུབ་པ་
ངེས་ཀྱི། དེ་མིན་ལུས་སེར་ཙམ་གྱི་བཙུན་གཟུགས། འདུག་པའི་གནས་ནི་མི་ནག་
ཁང་ཁྱིམ། བཟའ་བའི་ཟས་ནི་གཤིན་ཟས་དཀོར་ཟས། འགྲོགས་པའི་གྲོགས་ནི་
མི་སྐྱ་ཕོ་མོ། བྱེད་པའི་ལས་ནི་འཁོར་བའི་སོ་ནམ། རྒྱབ་ཏུ་བསྐྱུར་རྒྱུ་གྱེར་དབྱངས་
བརྡུངས་གསུམ།། དང་དུ་ལེན་རྒྱུ་མནའ་སྡིག་ཁྲེལ་གསུམ།། ཡང་ཡང་བསམ་རྒྱུ་
གཞོན་ནུའི་སྐྱེ་མཆེད།། ཕར་ཕར་བརྗེད་རྒྱུ་བླ་མའི་གདམས་ངག །ངོ་འཛུམ་གཡོས་
ས་འཇིག་རྟེན་མི་མོ།། སྡང་མིག་བྱེད་ས་དམ་པའི་རྗེས་འཛིན།། ནོར་དང་ཐུག་
ན་རང་སྲོག་འཕངས་མེད།། ཆོས་དང་ཐུག་ན་རྒྱང་ནས་བྱོལ་བདེ་འདྲའི་སེར་
གཟུགས་དམ་འགོང་མངོན་རྒྱུག །གསོན་ན་མི་ཡིན་ཤི་ན་འདྲེ་ཡིན།། དེ་ཕྱིར་ཆོས་
ལ་མོས་པའི་གྲོགས་ཁྱེད། བཞུགས་ས་དབེན་པའི་རི་ལ་མཛོད་ཅིག །བློ་ཕུཊ་དམ་
པའི་ཆོས་ལ་གཏོད་ཅིག །རང་དབང་བླ་མ་ཉིད་ལ་ཕུལ་ཞིག །བླ་མ་སངས་རྒྱས་
དངོས་སུ་སྒོམ་ཤིག །སྡོམ་པ་ངོ་ལྐོག་མེད་པར་སྲུང་ཤིག །དྲན་དང་ཤེས་གཞིན་
རྒྱུད་ལ་བརྟན་ཅིག །ཆོག་ཤེས་སྒྱུ་མའི་ནོར་ལ་གྱིས་ཤིག །འབྱོར་པ་གང་ཡོད་ཆོས་
ཕྱོགས་ཐོངས་ཤིག །མི་དགེ་སྡིག་ཚོགས་ཕྲ་ནས་སྤོངས་ཤིག །སྔོན་བསགས་ལས་
ངན་སྟོབས་བཞིས་སྦྱོངས་ཤིག །དགེ་བ་ཆུང་ངུ་ནས་ནི་སྒྲུབས་ཤིག །བསགས་
པ་དགེ་ལ་མཛོད་ལ་མདོར་ན།། རྒྱུན་དུ་རང་རྒྱུད་རང་གིས་གདུལ་ཞིང་། བྱང་ཆུབ་
སེམས་ལ་ནན་ཏན་མཛད་དེ༎ རང་སེམས་ཁོ་ན་ཉམས་ལེན་གྱིས་དང།། ཆོས་ཀྱི་
གནད་འགག་གཅིག་ཏུ་དྲིལ་ན། འདི་ལས་མེད་དོ་གྲོགས་མཆེད་དམ་པ། དེ་ཡང་
རང་སེམས་ཆོས་སྐུའི་དགོངས་པ།། གདོད་ནས་རྣམ་ཐར་གསུམ་གྱི་རང་བཞིན།།
2



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྟོང་པ་ཆེན་པོ་མཚོན་མེད་སྨོན་མེད།། མུ་བཞི་མཐའ་བརྒྱད་དང་བྲལ་ཡུལ་སྟོང་།།
རྟག་པའི་དངོས་པོ་མ་སོང་རང་སྟོང་།། དེ་ཡང་གློ་བུར་མ་ཡིན་ཡེ་སྟོང་།། སུས་ཀྱང་
མ་བྱས་རང་བཞིན་གྱིས་སྟོང་། ཉི་ཚེ་མ་ཡིན་ཐམས་ཅད་ཀུན་སྟོང་། བཟང་ངན་
སྤང་བླང་མེད་པ་མཉམ་སྟོང་།། བདག་ཏུ་རྟོག་པའི་བློ་དང་བྲལ་ཏེ། ཅིར་ཡང་མ་
གྲུབ་ནམ་མཁའ་ལྟ་བུ།། བསམ་བརྗོད་བྲལ་བའི་རིག་པ་ཟང་ཐལ།། ཚིག་དང་ཡི་
གེས་དཔེས་མཚོན་མེད་པ།། བློ་ཡིས་བརྟཊ་དང་གཞལ་བྱའི་ཡུལ་མིན། རེ་དོགས་
འཆིངས་བ་ཀུན་ལས་གྲོལ་བའི།། དང་པོའི་གནས་ལུགས་དྲི་མེད་རྗེན་པ། ཡེ་སངས་
རྒྱས་ཀྱི་དགོངས་པའི་མཐིལ་ཡིན།། འདི་ཉིད་མ་བཅོས་མ་བསྒྱུར་མ་བསླད།།
རང་ཤར་རྗེན་པའི་ངོ་བོ་འདི་ཀ །བཟོ་བཅོས་སྤང་བླང་མེད་པ་སྐྱོང་མཛོད།
དེ་ཡང་གནས་ཀྱང་ཆོས་སྐུའི་དགོངས་པ།། འགྱུ་ཡང་དེ་ཡི་ཆོ་འཕྲུལ་ལས་ཅི།།
གང་ཡང་དོན་དམ་མཆོག་ཏུ་ངེས་ཏེ། སྤང་བླངས་དགག་སྒྲུབ་མེད་པར་རོ་
གཅིག །རང་ཤར་རང་གྲོལ་གྱིས་དང་དེ་དག །ཉམས་ལེན་གནད་ཀྱི་སྙིང་པོ་ཡིན་
ཞེས། དྲིན་ཆེན་དམ་པའི་ཞལ་ནས་བྱོན་པ། ལགས་ཕྱིར་ཐུགས་དམ་སྙིང་པོར་
ཆོངས་ཤིག །དེ་ལས་སྟོང་པ་ཡིད་ཀྱིས་བསྒྲུབ་དང་། གནས་དགའ་འགྱུ་སྡུག་ཅན་
གྱི་ལྟ་ག ཡང་དག་དོན་དང་རྒྱབ་འགལ་གྱུར་ཏེ། གོལ་བའི་ལམ་དུ་ངེས་པར་བཤད་
ཀྱི།། དེས་ན་འགྲོ་དང་འདུག་དང་བཤད་དང་། ཉལ་ལ་སོགས་དང་སྤྱོད་ལམ་གང་
ཡང་། སྟོང་རིག་མ་བུ་འཕྲད་པའི་ངང་དུ།། རྟག་ཏུ་ཡེངས་བ་མེད་པར་སྒོམ་མཛོད།།
དེ་སྐད་ཆོས་སྤྱོད་སྐལ་བཟང་རྡོ་རྗེས། འདི་ལྟར་གསུང་གིས་ཡང་ཡང་བསྐུལ་བས།།
བོན་སྤྲང་འཁྱམས་པོ་མངྒའི་མིང་གིས། གཉེན་ཐུབ་ཅེས་བྱའི་དབེན་པར་བྲིས་སོ།
༄༅། །ༀ་སྭ་སྟི། རབ་འབྱམས་རྒྱལ་བ་ཀུན་ལས་ཆེས་བསྔགས་པ། མི་མཇེད་
འདུལ་དཀའ་གདུལ་བའི་སྙིང་སྟོབས་ཅན། འདྲེན་པ་མཉམ་མེད་དམུ་རྒྱལ་གཤེན་
122



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
དེ་ལ། བྱང་ཆུབ་བར་དུ་མི་ལྡོགས་དད་ཕྱག་འཚལ། དེ་ལ་བདག་ཅག་སྟོན་པ་གཤེན་
རབ་ཅེས།། སྙན་པའི་བ་དན་ས་གསུམ་ཁྱབ་པ་ཡི།། ལྷ་མིའི་མགོན་གྱུར་དམུ་རྒྱལ་
སྲས་པོ་དེས།། དང་པོ་བྱང་ཆུབ་མཆོག་ཏུ་ཐུགས་བསྐྱེད་ནས།། གྲངས་མེད་གསུམ་
དུ་ཚོགས་བསགས་སྒྲིབ་སྦྱངས་ཏེ།། མཐར་ཐུག་མངོན་པར་རྫོགས་སངས་རྒྱས་ནས་
སླར།། གཟིགས་དགོངས་ལྔ་ཡི་ཞིང་གྱུར་འོལ་མོའི་གླིང་། སོ་བརྒྱད་མཁར་ལ་དམུ་
རྒྱལ་ཐོད་དཀར་དང་། ལྷ་མོ་རྒྱལ་བཞད་ཐབས་ཤེས་རོལ་པ་ལས། ལོ་ཟླ་ཞག་དུས་
ཀུན་གྱི་དང་པོ་ལ། ཡུམ་གྱི་གློ་དཀར་གཡས་ནས་སྐུ་བལྟམས་ཏེ། བསྟན་པ་སྤེལ་
དང་འགྲོ་བ་འདུལ་བ་དང༌།། ཁབ་བཞེས་སྲས་སྤྲུལ་འགྲོ་དོན་རྒྱ་ལགས་ཕྱད།།
བདུད་བཏུལ་བ་དང་བསྟན་པ་རྗེས་བཞག་དང༌།། ཁྱིམ་དང་འཁོར་སྤང་མྱ་ངན་
ལས་འདས་པ།། མཛད་པ་བཅུ་གཉིས་མཐའ་རུ་ཕྱིན་པར་མཛད། དེ་ཡང་བསྟན་
པ་རྗེས་བཞག་མཛད་པའི་སྐབས།། ལྷོ་ཕྱོགས་ཞིང་ནས་རྒྱལ་བུ་གསལ་མཆོག་ཅེས།།
སྔོན་སྨོན་སྟོབས་ཀྱིས་ཚེ་འཕོས་ཞིང་འདི་རུ།། ཀོང་ཙེ་འཕྲུལ་གྱི་རྒྱལ་པོ་བྱ་བ་སྐྱེས།།
རྒྱལ་བུ་དེ་ཡིས་གཞན་ལས་ཆེས་དཔག་པའི།། དགེ་བ་བྱ་སྙམ་ཞིང་དེའི་ལྷོ་ཕྱོགས་སུ།།
སྲིན་རྒྱལ་དབང་སྡུད་སྲིན་ཕྲུག་བརྒྱ་འཚོགས་ནས།། རྒྱ་མཚོའི་ནང་དུ་གསས་ཁང་
རྨིང་བཏིང་སྟེ། མཚོ་ཁར་ཐོན་ཚེ་བར་ཆད་དབང་དུ་ལུས།། ཡིད་ཆད་ནས་ནི་ཡུལ་
གཞན་འཁྱམས་པའི་ཚེ།། ཀེང་ཙེས་ལུང་བསྟན་ལྷ་ཀླུ་མི་སོགས་ཀྱི།། དགེ་ལ་ཕྱོགས་
པ་ཀུན་འདུས་གསས་ཁང་གི །འཕྲོ་ལུས་སླར་བཞེངས་གསས་ཁང་མཐའ་གྲུབ་
ནས།། དཀར་ནག་བཀྲ་གསལ་རྒྱ་མཚོའི་གླིང་ཐོག་འབར། ཞེས་ཀྱི་མཚན་གསོལ་
དགེ་བསམ་མཐར་ཕྱིན་སྐབས།། བདུད་སྲིན་ལ་སོགས་མྱ་ངན་སེམས་སྐྱེས་ནས།།
གདུག་པའི་དམག་ཚོགས་རླུང་ལྟར་འཚུབས་ནས་ནི།། གསས་ཁང་རྒྱ་མཚོའི་གཏིང་
དུ་རླག་ལ་ཁད།། དེ་ཚེ་ཀོང་ཙེ་འཕྲུལ་གྱི་རྒྱལ་པོ་ནི། ཡིད་མུག་ག་ཆད་གནམ་དུ་
123



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཁ་བལྟས་ནས། འཇིག་རྟེན་ཁམས་ན་སེམས་ཅན་དོན་མཛད་པ། སུ་ཞིག་བཞུགས་
ཡོད་བདག་ལ་སྙིང་རྗེ་རེམ།། ཞེས་ཀྱི་འོ་དོད་ལྷང་ལྷང་བོས་པ་དེ།། སུ་ཡི་ཐོས་ན་
དམུ་རྒྱལ་གཤེན་དེ་ཡིག སྙན་དུ་གསན་ནས་རྒྱལ་བ་གཤེན་རབ་ཉིད། གཡུང་དྲུང་
སེམས་དཔའ་ལྔ་སྟོང་ལྔ་བརྒྱ་དང་། བཅས་ནས་ཀོང་ཙེའི་མདུན་གྱི་ནམ་མཁའ་
ནས། གསས་མཁར་རྩེར་བྱོན་བགེགས་ལས་རྣམ་རྒྱལ་གྱི། ཏིང་ངེ་འཛིན་གྱི་ངང་
ལས་མི་གཡོ་བར།། ཞལ་ནས་གཟུང་སྔགས་ངག་གི་སྒྲ་སྒྲོགས་ཚེ།། སྤྱི་གཙུག་བྱ་ཁྱུང་
ཆུ་སྲིན་ཟ་བ་དང་།། གཡས་གཡོན་འབྲུག་གཉིས་ཀླུ་ཕྲུག་ཟ་བ་དང་། དེ་འོག་སེང་
གཉིས་གནོད་སྦྱིན་ཟ་བ་དང་།། ཕྱོགས་བཞིར་ཁྲོ་བཞི་ལམ་གྱིས་གསལ་བ་བྱུང་།།
ཀླུ་དང་གནོད་སྦྱིན་ཆུ་སྲིན་ཕྱི་མ་དང་།། བདུད་སྲིན་དམག་ཚོགས་ཕྱོགས་ཕྱོགས་
བྲོས་ཏེ་སོང་། ཤུལ་དུ་སྲིན་རྒྱལ་ཧདྷ་སྐྱེས་གཅིག་དེ། ཤིན་ཏུ་བྲེད་འདར་རིངས་ནས་
བརྒྱལ་ཏེ་སྣང་།། དེ་ཚེ་ཀོང་ཙེ་འཕྲུལ་གྱི་རྒྱལ་པོ་དེས།། རིན་ཆེན་འགྱིང་དཀར་སྲིན་
གྱི་སྙིང་ཀར་རེག །སྟོན་པའི་ཞལ་ནས་སྔགས་ཀྱི་བྱིན་རླབས་པས། སྲིན་ལུས་གནས་
སྤར་དག་པའི་ལྷར་གྱུར་ནས། སྟོན་པའི་བསྟན་པ་ཇི་སྲིད་གནས་ཀྱི་བར།། དེ་སྲིད་
བདག་ཀྱང་ཁྱེད་ཀྱི་བསྟན་པ་བསྲུང་།། ཞེས་ཀྱི་ཁས་བླང་སྲོག་གི་སྙིང་པོ་ཕུལ།།
དེ་ཚེ་འཇིག་རྟེན་གཡོ་དང་འགུལ་དང་ལྡེག །རྒྱ་མཚོ་འཆོལ་ཞིང་རི་རབ་རྣམས་འདར་
ཚེ། དཔལ་མགོན་ཆེན་པོ་གསང་བ་ལག་ཆེན་དང་། ཡིད་བཞིན་དབང་རྒྱལ་ལྷ་
དབང་བརྒྱ་བྱིན་དང་།། འདོད་པ་དགུ་འགྱུར་གཙུག་ན་རིན་ཆེན་དང་།། ཀླུ་རྒྱལ་
འཇོག་པོ་ཐག་བཟང་རིང་སྐྱེས་དང་། ཁ་ལ་འོད་འབར་འཇིག་རྟེན་མགོན་པོ་བརྒྱད།
དཔལ་མགོན་འབུམ་ཕྲག་བཅོ་ལྔའི་འཁོར་དང་བཅས།། སྟོན་པའི་སྤྱན་སྔར་སྤྲིན་
བཞིན་འདུས་ནས་སུ།། སངས་རྒྱས་བསྟན་བསྲུང་གཤེན་གྱི་ཁ་འཛིན་ཅི
ཁྱེད་ཀྱི་བསྟན་པ་འཛིན་སྐྱོང་སྤེལ་བ་རྣམས།། བསྲུང་ཞིང་སྐྱོབ་དང་གང་བཅོལ་
1 24



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཕྲིན་ལས་སྒྲུབ། ཁྱད་པར་སངས་རྒྱས་བསྟན་པ་རིན་པོ་ཆེ། ས་སྟེང་གནས་དང་
ཡོངས་སུ་འཕེལ་བ་དང་།། སྐྱེ་རྒུའི་ཚེ་གཡང་དཔལ་གསུམ་རྒྱས་པ་ནི། འཇིག་རྟེན་
དཔལ་དང་མགོན་པོ་ངེད་ལ་དབང་།། དེ་ཕྱིར་བསྟན་པ་ཚུལ་བཞིན་སྤྱོད་པ་ལ།།
ཚེ་གཡང་དཔལ་བསྐྱེད་ཅི་འདོད་སྟེར་བ་བྱེད། བསྟན་བཤིག་ཉམས་པའི་གཤེད་
མའང་ངེད་ཀྱིས་བགྱི།། ཞེས་ཀྱི་ཁས་བླང་རང་རང་སྲོག་སྙིང་ཕུལ། དེ་ནས་སྟོན་
པས་རྣམ་པར་རྒྱལ་བའི་བོན།། རྩ་བ་ཡན་ལག་རྒྱས་པ་གཏན་ལ་ཕབ།། བསྟན་
པ་རྗེས་བཞག་གསས་ཁང་རབ་གནས་མཛད།། ཀོང་ཙེ་འཕྲུལ་རྒྱལ་ཉིད་ཀྱང་དེ་ཉིད་
དུ། དགྲ་བཅོམ་པ་ཡི་འབྲས་བུ་མངོན་དུ་ཐོབ། ད་ཡང་མི་དབང་དམ་པ་ཁྱེད་ཉིད་
ལ། སྔོན་གྱི་སངས་རྒྱས་སེམས་དཔའི་ཚུལ་བཞིན་དུ།། ཚེ་གཡང་དཔལ་དང་འདོད་
པ་ཀུན་འབྱུང་བའི།། རིན་ཆེན་གཡང་གི་སྒྲམ་བུ་འདི་གཏད་པས།། མཛད་མེད་
ལོངས་སྤྱོད་གཏེར་ལ་སྤྱོད་གྱུར་ཅིག །དེ་བཞིན་དེ་ཡི་དཔལ་འབྱོར་ངེས་འཐོབ་ཚེ།།
སངས་རྒྱས་མཆོད་དང་སེམས་ཅན་རེ་སྐོང་དང་།། རྟེན་གསུམ་བཞེངས་དང་དགེ་
འདུས་བསྙེན་བཀུར་དང་།། བསོད་ནམས་ཚོགས་ཆེན་བསགས་ལ་མཁས་འགྱུར་
ནས།། དེ་ཉིད་འདི་ཡི་ཕན་ཡོན་དམ་པ་སྟེ།། དེ་ཡིས་གནས་སྐབས་ཕུན་ཚོགས་ལུས་
རྙེད་ཅིང་། ཚེ་འདིར་བདེ་སྐྱེད་དཔལ་ལ་ལོངས་སྤྱོད་དེ།། མཐར་ཐུག་རྫོགས་པའི་
སངས་རྒྱས་འཐོབ་པ་སོགས།། དེ་ཉིད་མཐུ་ལས་འབྱུང་བ་ངེས་པའི་ཕྱིར།། གླིང་
མཆོག་འདིར་སྤྱོད་འབྲས་བུ་ཆུད་མི་ཟ།། ཅི་ཕྱིར་མཛམ་གླིང་གང་དུ་སྐྱེས་གྱུར་ཀྱང་།།
ལས་ཀྱི་ས་པ་ཞེས་བྱ་མདོ་འདུས་གསུངས།། དེ་ལྟར་མ་གྱུར་ཚེ་འདི་ཁོ་ན་ཡི། དོན་
ལ་དགོངས་ནས་འདི་ལ་སྒྲུབ་བྱེད་ཅིང་།། དེ་ཡི་དོན་འགྲུབ་འབྱོར་པས་ཕྱུག་གྱུར་
ཀྱང།། བསག་དང་བསྲུང་དཀའ་དེ་བཞིན་སྤེལ་བའང་དཀའ། བཙན་པོས་འཕྲོག་
དང་འཇབ་བུས་རྐུ་བ་དང་།། དགྲ་ཡིས་བརླག་དང་ཟུན་གྱིས་ཕུང་བ་དང་། འདྲེ་
125



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡིས་འཁྱེར་དང་རང་བཞིན་སྟོང་པ་དང་། དེ་སོགས་སྡུག་བསྔལ་ཀུན་གྱི་གཞི་མ་སྟེ།
དུག་ལྔ་ཉེས་པའི་རྩ་བ་ནོར་ལས་བྱུང་། ནོར་ནི་ནོར་བ་ཡིན་པས་ཤིན་ཏུ་ནོར།།
ཞེས་སོགས་ལུང་ལས་གསུངས་ཤིང་ཕྱི་མའང་།། དེ་བཞིན་སྡུག་བསྔལ་གནས་ནས་
འབྱུང་མི་འགྱུར།། དེ་ཕྱིར་འདི་ཕྱི་གཉིས་ཀའི་སྡུག་བསྔལ་གཞི། ལགས་ཕྱིར་ནོར་
ལ་ཆོག་ཤེས་བྱ་དགོས་ཤིང་། དེ་ལྟར་ནའང་གཟེར་མིག་མདོ་ལས་ཀྱང་།། ཆོག་ཤེས་
དམ་པའི་ཚད་གཅིག་མ་བཟུང་ན། འཇིག་རྟེན་གསེར་དུ་གྱུར་ཀྱང་ངོམས་དུས་མེད།།
ཅེས་གསུངས་པས་ན་སྒྱུ་མའི་ནོར་སྤང་ནས།། ལོངས་སྤྱོད་འཕགས་ནོར་བདུན་
པོ་བསགས་བྱས་ཏེ། དམ་པ་གསུམ་གྱི་མཛོད་དུ་སྦས་གྱུར་ན།། དགྲ་བོས་འཕྲོག་
མེད་བོར་དང་སྟོར་མེད་ཅིང་། བྱང་ཆུབ་བར་དུ་མི་འཛད་ཇེ་འཕེལ་འགྲོ །དེ་བས་
ནོར་དུ་དགེ་བཅུ་བསགས་པར་རིགས། །ཞེས་པའང་གོང་རྒྱལ་མཆོག་སྤྲུལ་ཉི་མའི་ལྷས་བའི་
གཡང་སྒྲུབ་འཛུགས་སྐབས། གཡང་སྒྲུབ་ཀྱི་བྱུང་ཁུངས་དང་ཕན་ཡོན་མདོར་བསྡུས་ཤིག་འབྲི་དགོས་ཀྱི་
བཀའ་ཕེབས་པ་དང་། སླར་ཡང་སྙིང་བུ་མཆོག་རྒྱལ་ནས་ཟང་ཟིང་གི་ཉེས་དམིགས་ཀྱི་མཐར་བརྒྱུན་ནས་
འབྲི་ན་ལེགས་གསུང་པ་ལྟར་མངྒའི་མིང་གིས་བྲིས་སོ།།
འཁོར་མཚོར་གནས་པའི་སོ་སྐྱེས་ཉོན་མོངས་ནད་ཀྱིས་ཤིན་ཏུ་གདུངས་བ་རྣམས།།
ཐར་པའི་འབྲས་བུ་མངོན་སུམ་ཐོབ་པར་བྱེད་པའི་ནོར་མཆོག་བདེ་བའི་ལམ།
དྲང་བ་དོན་གྱི་ཉིང་ཁུ་ཉི་འོད་འབུམ་ཕྲག་རིས་མེད་ཕྱོགས་བདལ་བས།།
རྨོངས་མུན་རྟོག་པའི་དྲ་བ་མ་ལུས་གཅིག་ཆར་ཉིད་དུ་ཀུན་སེལ་གྱུར།།
ངེས་པ་དོན་གྱི་སྣང་བ་ཡོངས་སུ་འཆར་བྱེད་གྲོས་ཀྱི་གྲོགས།།
གང་དེའི་རྣམ་འབྱེད་རིག་པའི་ཡེ་ཤེས་མེ་ལོང་གཡའ་བྲལ་ངོས།།
126



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
འཆར་འདི་སྐལ་ལྡན་རིང་མིན་མྱུར་དུ་གྲོལ་བྱེད་སྙིང་གི་ནོར།།
འདི་དོན་དུས་ཀུན་འདའ་མེད་ཉམས་སུ་ལེན་རྣམས་རྨད་དུ་བྱུང་།།
གང་གིས་མཚུངས་བྲལ་གྲུབ་དབང་མངྒ་ཝེར་ཞི་ཡི།།
དགོངས་གསང་ཀློང་གྲོལ་ཐོས་བསམ་ཉམས་ལེན་རྒྱུད་སྨིན་མགུར།།
ཆུ་བོ་གཅིག་འདྲེས་གོ་རིམ་ཕྱོགས་གཅིག་བསྡུད་བྱེད་པ།།
རྗེ་དེའི་དངོས་སློབ་ཐ་ཤལ་གསང་སྔགས་གླིང་པའོ།།
༄༅། །སྐྱབས་མཆོག་དྲིན་ཅན་བླ་མ་ཁྱེད་ཉིད་ནི།། དད་གསུམ་རབ་ལྡན་ལས་
ཅན་རྣམས་ཀྱི་དོན།། ཇི་སྲིད་འགྲོ་བའི་ཞིང་ཁམས་མ་སྟོང་བར།། ཞལ་འཚོ་གཡུང་
དྲུང་ཁྲི་ཆེན་རྒྱུན་བཞུགས་གསོལ། བཅུད་བཟང་ཐུགས་རྗེའི་གྲུ་ཆར་གྱིས། གདུལ་
བྱའི་ཤེས་རྒྱུད་རབ་རླན་ནས།། བྱང་ཆུབ་མྱུ་གུ་འཁྲུངས་གྱུར་པས། མཁའ་ཁྱབ་
བསོད་ནམས་འདི་གྱུར་ཏོ།། དགེ་འབྲས་གང་མཆིས་པ།། མ་གྱུར་ཡོངས་ལ་བསྔོ།།
བླ་མེད་ལམ་ཞུགས་ནས། ཉིད་ཀྱི་རྗེས་འཛིན་ཤོག །དགེའོ། །དགེའོ།།
མཉམ་མེད་བླ་མའི་ཞལ་ལུང་གཏན་གྲོས་གྲོགས།། དྲང་ངེས་ཉམས་མེད་བསྐལ་
བཟང་རྒྱུད་སྨིན་མགུར།། སློབ་འབངས་སྤྱི་དང་དབལ་ཁྱུང་བླ་བྲང་གིས། ཡོན་
སྦྱར་བོན་སྦྱིན་སྤར་དུ་བསྐྲུན་པའི་དགེས།། གདམས་ངག་ཉི་མའི་ཟེར་བཞིན་
ཕྱོགས་ཁེངས་ཤིང་། སློབ་བརྒྱུད་འཛིན་པའི་ས་སྟེང་གང་བར་ཤོག །ཅེས་ཀྱི་
གྲུབ་དབང་བླ་མའི་ཞལ་གདམས་ཚིགས་བཅད་སྐོར་རྣམས་ཕྱོགས་གཅིག་ཏུ་བསྡུས་པ་འདིའང་གྲོགས་འགས་
ནན་བསྐུལ་བྱས་བཞིན་དབུ་མཐའི་ཚིག་བརྒྱུན་སྤྱིར་བྱུང་མ་གཏོགས་གྲུབ་དབང་མཆོག་གི་གསུང་དྲི་མེད་རྣམས་
གསང་སྔགས་གླིང་པས་བསྒྲིགས་པ་སྟེ། དགེ་བས་མཁའ་ཁྱབ་གྲོལ་བའི་རྒྱུར་གྱུར་ཅིག །
27



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཤར་རྫའི་གྲུབ་དབང་མངྒ་ཝེར་ཞི་ཡི།།
ཞལ་གདམས་ཚིག་ལྷུག་དད་ལྡན་སྨིན་གྲོལ་གསུངས།།
ཆུ་བོའི་རྒྱུན་བཞིན་རྩོལ་མེད་དལ་བབ་ཚུལ།།
དྲི་བྲལ་ཡོན་ཏན་དང་ལྡན་པདྨའི་རྒྱ
༄༅། །རྗེ་བཙུན་སྨྲ་བ་ཟླར་མེད་ཐུགས་རྗེའི་གཏེར་གྱུར་དྲིན་ཆེན་བླ་མ་དཔལ་སངས་
རྒྱས་རྒྱལ་བ་རྒྱ་མཚོའི་ངོ་བོར་གྱུར་པ་ལ་ཕྱག་འཚལ་ཞིང་སྐྱབས་སུ་མཆིའོ། །
བྱིན་གྱིས་རློབ་པར་མཛད་དུ་གསོལ་ལོ།།
སྔོན་བསགས་བསོད་ནམས་འབུམ་གྱི་ཆུ་གཏེར་འཇིང་ཟབ་ལས་ཐོན་པ།
ཡོན་ཏན་མི་ཟད་འབྱུང་གནས་ཡིད་བཞིན་ནོར་བུའི་དབྱིག་བཟང་པོ།།
སྐྱེ་རྒུའི་དབུལ་ཕོངས་སེལ་མཛད་དཔལ་ལྡན་བླ་མའི་ཞབས་པད་ལ།
དད་པས་སྤྱི་བོར་གཏུག་ཅིང་གདུང་བའི་དབྱངས་ཀྱིས་སྐྱབས་གསོལ་ནས།།
རང་དང་གཞན་ལ་ཕན་ཕྱིར་གང་དེའི་ཞལ་གདམས་ལྷུག་པའི་སྐོར།།
ཕྱོགས་གཅིག་འདི་ན་སྒྲིག་འདི་གསང་སྔགས་གླིང་པ་བདག་ཡིན་ནོ། །
སྐལ་ལྡན་རྗེས་འཇུག་ཡོད་ན་དད་པའི་བརྩེ་དགས་དང་དུ་ལོངས།།
རང་གཞན་ཐར་པར་ཉེ་བའི་བློ་གྲོས་མི་ཟད་འབྱུང་གནས་འདི།།
ཞེས་སྨྲ་བའི་དབང་པོ་མཉམ་མེད་ཤར་རྫ་པ་བཀྲ་ཤིས་རྒྱལ་མཚན་གྱི་ཞལ་གདམས་ལྷུག་པའི་སྐོར་རྣམས་ཕྱོགས་
གཅིག་ཏུ་སྒྲིག་པ་ལས། ཐོག་མར་ལོག་སྤྱོད་དམར་ཆོག་དགག་པའི་གཏམ་སེང་གེའི་ང་རོ་བཞུགས་སོ།།
28



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
༄༅། །སྲིད་ཞི་རྟོགས་གྲོལ་མངོན་དུ་མཛད་ནས་ཀྱང་།། ཀུན་ལ་མཁའ་ལྟར་ཁྱབ་
པའི་ཐུགས་རྗེ་ཡིས།། ཇི་སྙེད་འགྲོ་རྣམས་ཐར་པའི་སར་བཀོད་པ། ཀུན་གྱི་བླར་
གྱུར་རྣམ་མཁྱེན་གཤེན་ལ་འདུད།། སྔོན་ཚེ་སེམས་ཅན་གྱི་དོན་མཛད་པའི་སངས་
རྒྱུས་དང་སེམས་དཔའ་ཆེན་པོ་ཐབས་མཁས་ཤིང་།། ཐུགས་རྗེ་ཆེན་པོ་དང་ལྡན་
པ་རྣམས་ཀྱིས་དུས་རྟག་ཏུ་སེམས་ཅན་ཐམས་ཅད་མའི་བུ་ལྟར་ཐུགས་བརྩེ་བ་ཆེན་
པོའི་ཡོངས་སུ་སྐྱོངས་ཤིང་། ཐུགས་རྗེ་ལ་ཕྱོགས་རིས་མེད་པར་བཞུགས་པ་ལ།
མ་རུང་ལོག་ལྟའི་སྡེ་མུ་སྟེགས་དང་། བདུད་དང་། སྲིན་པོའི་ཚོགས་རྣམས་ཀྱིས་
དཀར་ནག་གི་བསྟན་པ་བརྩོད་ནས་སངས་རྒྱས་ཀྱི་བསྟན་པ་ལ་བར་དུ་བཅད།
སེམས་ཅན་ལ་གནོད་ཅིང་འཚེ་བར་བྱེད་པ་ལ། སངས་རྒྱས་རྣམས་ཀྱི་ཐུགས་ལ་
སྡང་སེམས་ཀྱི་ཁྲོ་བ་མེད་ཀྱང་བསྟན་པ་དང་སེམས་ཅན་གྱི་ཆེད་དུ་བདུད་སྲིན་འབྱུང་
པོ་ཐམས་ཅད་འདུལ་བར་དགོངས་ནས། གསང་སྔགས་ཡི་དམ་གྱི་དཀྱིལ་འཁོར་
ཞལ་ཕྱེས་ནས་མངོན་སྤྱོད་དྲག་པོའི་ལས་ལ་ཞུགས་ཏེ། བདུད་སྲིན་མུ་སྟེགས་ཀྱི་
གས་ཐམས་ཅད་དབང་དུ་བསྡུས་ནས་དུག་གསུམ་རྩད་ནས་བཅད། ཕུང་
པོ་ཚོགས་སུ་སྒྲོལ། རྣམ་ཤེས་བོན་ཉིད་ཀྱི་དབྱིངས་སུ་བཀོད་དེ། སངས་རྒྱས་ཀྱི་
བསྟན་པ་དར་བ་དང་། སེམས་ཅན་ལ་བདེ་སྐྱིད་འབྱུང་བ་ལ་སོགས་གཞན་དོན་
ཁོ་ནར་མཛད་པ་ཡིན་ཏེ། དབལ་གྱི་བོན་པོ་སྟག་ལ་མེ་འབར་གྱི་ཞལ་ནས། ལས་
ཀྱི་སྲིན་པོའི་གཟུགས་བྱང་ལ།། ཕྲིན་ལས་དྲག་པོའི་ཕུར་པ་ཐོབས། སྡིག་ཅན་སྲིན་
པོ་བསྒྲལ་གྱུར་ན།། སེམས་ཅན་ཐུགས་རྗེས་གཟུངས་བ་ཡིན། གཞན་དོན་བྱང་
ཆུབ་དེ་ཡིན་མོད། ཅེས་གསུངས་ལ། དིང་སང་གཤེན་པོ་རྣམས་ཀྱིས་སྔོན་གྱི་དབལ་
གཤེན་དེ་དག་གི་རྗེས་འཇུག་ཡིན་པར་རློམ་ནས། དུས་རྟག་ཏུ་གྲོང་ནག་ཏུ་འཁྱམས་
ཏེ། གསང་སྔགས་ཀྱི་ཡི་དམ་གང་ཟབ་པ་རེའི་དཀྱིལ་འཁོར་ཞལ་ཕྱེ་ལོར་བྱེད་ཅིང་
སྡེ་ཚོགས་
12



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཉེས་མེད་ཀྱི་སེམས་ཅད་གཡག་གམ། ར་ལུག་གང་རུང་ཞིག་གི་སྲོག་གཅོད་ནས་
དེའི་ནང་ཁྲོལ་ཐམས་ཅད་ཕྱིར་ཕྱུང་སྟེ་ཤ་སྣ་དང་ཁྲག་སྣ་གཙང་མ་ཞིག་བླང་དགོས་
ཟེར་ནས། གློ་སྙིང་དང་ཤ་ཚིལ་ཁྲག་ཙ་རེ་བླངས་ཏེ།། དེ་ལ་གཙང་མར་འཛིན་ནས་
ཡི་དམ་གང་ཡིན་དེའི་གཏོར་མ་རེ་ལ། ཤ་ཚལ་པ་རེ། ཁྲག་ཐིག་པ་རེ་བཞག
ནང་གི་མཆོད་རྫས་ཐམས་ཅད་ཤ་ཁྲག་གིས་བརྒྱན། ཡི་དམ་དེའི་ཕྲིན་ལས་ཀྱི་སྒོ་
རུ་ཞུགས་པར་རློམ་ནས། ཆགས་སྡང་གི་ལས་ང་
ང་གི་ལས་ངན་བསག་པ་འདུག་སྟེ། དེ་ཕྱི་པ་
མུ་སྟེགས་པ་ལྟ་བུ་ཞིག་གི་ལུགས་འདྲ་ཡིན་ན་མ་གཏོགས་ནང་པ་སངས་རྒྱས་པའི་
བོན་གྱི་བསྟན་པ་ནི་མ་ཡིན། ནང་པ་སངས་རྒྱས་པའི་བོན་གྱི་བསྟན་པ་ཡིན་ན་
བོན་ལ་སྐྱབས་སོང་འགྲོ་ལ་གནོད་མི་འཚེ། ཞེས་གསུངས་པ་ཡིན་པས། ལུང་རྟོགས་
ཀྱི་བོན་རིན་པོ་ཆེ་ལ་སྐྱབས་སུ་སོང་ནས་སེམས་ཅན་ལ་གནོད་འཚེ་སྤང་དགོས་
རྒྱུ་ཡིན་པ་ལ། ཡོན་བདག་དེས་ངེད་ལ་བླ་མ་དང་གྲྭ་པ་འདི་ལྟ་བུ་ཞིག་འབྱོན་ནས་
བསྲུང་བ་དང་རིམ་གྲོ་བྱ་དགོས་ཟེར་ཏེ་སེམས་ཅན་གྱི་སྲོག་ལ་འཚེ་བ་བྱིན་ནས།
དེའི་ཤ་ཁྲག་ལ་ལོངས་སྤྱོད་ན་ཅིའི་ཕྱིར་སྐྱབས་འགྲོའི་སྡོམ་པ་ལ་མི་འགལ། དེ་བཞིན་
དུ་སྔོན་གྱི་གཡུང་དྲུང་སེམས་དཔའ་དག་གི་རྗེས་འཇུག་ཡིན་ཁུལ་བྱེད་ཅིང་དགེ་
སློང་བ་ཡིན། དགེ་ཚུལ་བ་ཡིན་ཟེར་འདུག་སྟེ་གཡུང་དྲུང་སེམས་དཔའ་དེ་དག་
གི་རྗེས་འཇུག་པ་ཡིན་ན་སེམས་ཅན་ལ་གནོད་པ་སྤང་དགོས་པ་ལ། གང་དུ་འགྲོ་
ཡང་གཏོ་དང་རིམ་གྲོའི་ཆེད་དུ་སེམས་ཅན་ཞིག་གི་སྲོག་བཅད། དེའི་ཤ་ཁྲག་ལ་
ལོངས་སྤྱོད་པའི་ཚེ། ཕྱི་སོ་ཐར་གྱི་སྡོམ་པ་ལ་རྩ་བ་བཞི་ལས་སྲོག་བཅད་ཀྱི་སྡོམ་
པ་དང་འགལ། ཡན་ལག་ཁ་ཟས་ཀྱི་སྡེ་ལ་མང་ཐུན་ཤ་ཟོས་པའི་ལྟུང་བ་འབྱུང་
ཞིང་རྩ་བ་དང་ཡན་ལག་གཉིས་ཀ་དུས་གཅིག་ལ་མེད་པར་འགྱུར། ཁྱད་པར་བྱང་
ཆུབ་སེམས་དཔའི་སྡོམ་པ་ནི་མཐའ་ཡས་པའི་སེམས་ཅན་དང་ཁྱད་པར་སྡུག་བསྔལ་
130



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཅན་གྱི་ཉམ་ཐག་པའི་འགྲོ་བ་རྣམས་ལ། སྙིང་རྗེ་ཕྱོགས་མེད་ཀྱིས་སྐྱོངས་ཞིང་
དེ་དག་ལ་ཕན་གདག་གི་སྡོམ་པ་ཡིན་ཞིང་། བདག་ཅག་གི་སྟོན་པས། བསྟན་པའི་
ལས་ནི་སྙིང་རྗེ་ཡིན།། སྙིང་རྗེའི་དོན་གྱིས་སེམས་
གྱིས་སེམས་ཅན་དྲངས།། ཞེས་དང་། འདའ་
ཀར་ཞལ་ཆེམས་ལས། འཁོར་དུ་གཏོགས་པའི་སྡེ་བརྒྱད་པོ།། མཐའ་ཡས་སེམས་
ཅན་མང་པོ་ལ།། སྙིང་རྗེ་ཕྱོགས་མེད་སེམས་ཀྱིས་སྐྱོངས།། བདག་ལ་བརྩེ་གདུང་
དེ་ཉིད་དོ། །ཞེས་གསུངས་པ་ལ་གང་སྙིང་རྗེའི་ཡུལ་དུ་གྱུར་པའི་སེམས་ཅན་དེ་
སྲོག་བཅད། དེའི་ཤ་ཁྲག་དེ་བྱང་ཆུབ་སེམས་དཔའི་ཁུར་ལེན་པའི་བླ་མའམ་གྲྭ་
པ་རྣམས་ཀྱི་མདུན་དུ་དྲང་ཙ་ན། ལུས་ངན་གྱི་སེམས་ཅན་དེ་ལ་སྙིང་རྗེ་བག་ཙམ་
ཡང་མི་ཤར་བ། གཅན་སྤྱང་རོ་ལ་ལྷག་པ་བཞིན་ཞིམ་ཞིམ་དང་མངར་མངར་མཛད་
ནས་གསོལ། རང་ལ་བཟའ་རྒྱུ་དང་བཏུང་རྒྱུ་འབུལ་བ་བྱེད་པའི་ཡོན་བདག་དེ་
རང་ཕྱོགས་བཟུང་ནས་དེ་ལ་དབང་བསྐུར་དང་བསྲུང་བ་སྐྱོབས་པ་བྱེད། ལས་
ངན་གྱི་རྣམ་པར་སྨིན་པའི་འདྲེ་འབྱུང་པོ་དེ་གཞན་ཕྱོགས་བཟུང་ནས་དེ་ལ་ཞེ་སྡང་
བསྐྱེད་དེ། བསད་པ་དང་། མནན་པ་དང་། བསྐྲད་པའི་སྟངས་ཀ་བྱེད་པ་དེས་
ཅིའི་ཕྱིར་བྱང་སེམས་དང་མི་འགལ། དེ་ལྟ་བུ་གཅིག་གསོ་བའི་ཆེད་དུ་གཅིག་གི་སྲོག་
ལ་འཚེ་བར་བྱེད། སྙིང་རྗེའི་རྩ་བ་ཆོད་དེ་ཁྲ་དང་སྤྱང་ཀི་ལྟ་བུར་གྱུར། ཤེས་བྱ་
ལོག་པར་འཁྲུལ་པས། དུས་གཏན་དུ་འཁོར་བའི་སྡུག་བསྔལ་ལས་མི་ཐར་བ་བྱེད་དེ།
བདག་ཅག་གི་སྟོན་པས། ཁམས་གསུམ་སེམས་ཅན་མཉམ་པའི་ཆ་ལ་མི་འཇོག་
པར།། གཅིག་བསད་གཅིག་གསོ་བྱ་བའི་བོན་ནི་བདག་གིས་མི་ཤེས་སོ། །དེ་ནི་ལོག་
པར་གོལ་བས་བྱ་རུ་མི་རུང་ངོ་། །ཞེས་དང་གབ་པ་ལས། ལ་ལ་བསད་ནས་ལ་ལ་
གསོ་བ་ནི། ཁྲ་དང་སྤྱང་ཀིའི་ལས་དང་མཚུངས་པའོ། །ཞེས་དང་། ཞེ་སྡང་གདུག་
པས་དགྲ་བགེགས་འདུལ་བ་ཤེས་བྱ་ལོག་པར་འཁྲུལ། ཞེས་གསུངས་སོ། །དེ་
31



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལས་ཀྱང་གསང་བ་སྔགས་ཀྱི་སྡོམ་པ་ནི། དིང་སང་བླ་མ་རྣམས་ནས་གསང་སྔགས་
ཀྱི་དབང་བཞི་སྐྱེ་བོ་ཕོ་མོ་ཡན་ཆད་ལ་བསྐུར་འདུག་པས་བླ་མ་དང་གྲྭ་པ་ཞིག་ཡིན་
ཕྱིན་ཆད། ཡི་དམ་རེ་རེའི་དབང་མ་ཐོབ་པ་ནི་སུ་ཡང་མེད་ལ། དབང་ཐོབ་ནས་
གསང་སྔགས་ཀྱི་དམ་ཚིག་སྲུང་དགོས་པ་ལ། སྔགས་སྡོམ་གྱི་རྩ་དམ་ལྔ་པ་ལས།
རང་སེམས་མ་དག་དམ་ཚིག་གསང་སྒོར་ཤོར། ཞེས་དང་། ཕུར་པ་ལས། རྔམ་པའི་
ང་རོས་སེམས་ཀྱི་གཏིང་དཀྲུག་པ། ཞེས་གསུངས་པས་རྩ་དམ་ལྔ་པ་ནི། བྱང་ཆུབ་
སེམས་སྙིང་རྗེའི་རྩབ་ཅན་གྱི་སྡོམ་པ་ཡིན་ཏེ། བདག་ཅག་གི་སྟོན་པས། ཆབ་དཀར་
སྔགས་ལ་བསྙེན་སྒྲུབ་ཟབ་མོའི་གཞི།། སྤྱོད་པའི་སྤྱད་ཐབས་སེམས་ཅན་སྙིང་རྗེས་
བཟུང་། ཞེས་དང་། སྔཊ་སྡོམ་ལས། ཁམས་གསུམ་སེམས་ཅན་སྤྱི་ལ་འཚེ་བ་གཏོང་
ཞེས་དང་། ཞེ་སྡང་དབང་གིས་གཞན་གྱི་སྲོག་ཀྱང་གཅོད།། གཏི་མུག་དབང་གིས་
བདེན་རྫུན་ངོ་མ་ཤེས། ང་རྒྱལ་དབང་གིས་བདེན་པའི་ཚིག་ལས་འདས།། འདོད་
ཆགས་དབང་གིས་མི་དབང་ནོར་ལ་རློམ།། ཕྲག་དོག་དབང་གིས་ཕ་རོལ་ཡོན་ཏན་
སྨད།། ཅེས་དང་། སྤུ་གྲིའི་སོར་འདས་མ་ཉེས་ལྷ་སྲིན་བརྡུང་། ཞེས་གསུངས་པས།
སྤུ་གྲིའི་སོ་ལས་འདས་ཞེས་པ་ནི། སྣང་སྲིད་ལྷ་འདྲེ་ཉེས་མེད་ལ་བརྡུང་རྡེག་བྱེད་
པ་སྟེ། གང་དུ་ཆས་ཀྱང་ཡི་དྭགས་ཀྱི་སྡེར་གཏོགས་པའི་མི་མ་ཡིན་པའི་ལྷ་སྲིན་
གཡེན་ཁམས་འབྱུང་པོ་ཉམས་ཐག་པ་དེ་རྣམས་ལ། ཞེ་སྡང་དང་ཕྲག་དོག་གློ་བུར་
དུ་ལངས་ནས་མནན་པ་བསད་པ་བསྐྲད་པ་ལ་སོཊ་པའི་གདུག་སེམས་ཞེ་ལ་འཆང་།
ལོག་པའི་སྤྱོད་པ་ལ་ཞུགས། གཞན་མ་ཉེས་པའི་སེམས་ཅན་ཞིག་གི་སྲོག་ལ་འཚེ་
བ་བྱིན་ནས། འདོད་ཆགས་དབང་གིས་ཤ་ཟར་རློམ། ཁྲག་འཐུང་རློམ་ཁོ་ནར་
བྱེད་ཅིང་རྟག་ཏུ་གཏི་མུག་གི་མུན་པ་ནག་པོས་བསྒྲིབས་ཏེ སྔགས་སྡོམ་གྱི་ལྟུང་བའི་
གནས་མི་ཤེས་པར་ལྷ་བསྒོམ་ལོར། སྙིང་པོ་བཟླས་ལོར་བྱེད་་ཅིང་རང་ཁ་མའི་བོན་
【32



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
པོ་ལ་ཞེན། ད་དུང་ཡང་རིགས་རུས་དང་ཆོ་འབྲང་བཤད། སངས་རྒྱས་ཀྱི་བཀའ་
ལུང་ཁྱད་དུ་བསད། བླ་མ་གོང་མ་དག་གི་མཛད་སྤྱོད་ལ་ལོག་པར་ལྟ། རང་མ་
གཏོགས་གཞན་ལ་ཁས་མི་ལེན། རྟག་ཏུ་ང་རྒྱལ་ཁོ་ནའི་ལས་ལ་སྤྱོད་དེ། གསང་
སྔགས་ཀྱི་རྩ་ལག་གི་དམ་ཚིག་ལ་ལྟུང་བ་ཕོག་པས་ཤི་མ་ཐག་ཏུ་དམྱལ་བ་མིན་པའི་
འགྲོ་ས་མེད་ལ་གལ་ཏེ་ལས་ཀྱི་དབང་གིས། སྡིག་པའི་ཁ་གང་ན་བདུད་མ་ཊཾ་ནག་
པོ་ལྟ་བུའི་དྲེགས་པ་བདུད་སྲིན་གྱི་ལུས་སུ་སྐྱེ་སྟེ། སྔགས་ལས། ལྷ་གཉེན་སྒོང་
བཅགས་ཐིག་ནག་དམྱལ་བར་འགྲོ། ཞེས་དང་། སྔོན་གྱི་དུས་ན་ཐར་པ་ནག་པོ་
བྱ་བ་སྟོང་ཉིད་དང་སྙིང་རྗེས་མ་ཟིན་པའི་གསང་སྔགས་ཀྱི་སྦྱོར་སྒྲོལ་དྲག་པོའི་ལས་
ལ་ཞུགས་པས། ཕྱིས་བདུད་མ་ཊཾ་ནག་པོར་སྐྱེ་བ་སྡེ་སྣོད་སོགས་ནས་གསུངས།
དེ་བཞིན་ཏུ་ཡི་དམ་གྱི་དཀྱིལ་འཁོར་ལ་གཞན་སེམས་ཅན་དེ་མི་འདོད་བཞིན་དུ་
སྲོག་འཕྲོག་པའི་ཤ་ཁྲག་གིས་བརྒྱན་ནས་ལྷ་ཡེ་ཤེས་པ་སྤྱན་དྲངས། དེ་ལ་ཤ་ཁྲག་
གི་མཆོད་པ་འབུལ་ཚུལ་བྱེད་དེ། དཔེར་ན་མའི་སྔོན་དུ་བུ་གསོད་པའི་ཤ་འདྲེན་ན།
ས་ཤ་བཟའ་བ་ལས་བལྟ་ཡང་མི་ཕོད་བཞིན། ཡེ་ཤེས་ཀྱི་ལྷ་ནི་སེམས་ཅན་ཐམས་
ཅད་ལ་བུ་གཅིག་གི་མ་ལྟ་བུའི་ཐུགས་བརྩེ་བ་དང་ལྡན་པ་ཡིན་པས། ཤ་ཁྲག་བཞེས་
པ་ལྟ་ཅི། དེའི་སྒྲ་ཙམ་ཐོས་པས་ཀྱང་རྒྱལ་བ་རྣམས་དབྱིངས་ནས་བཤུམ་ཞིང་ཞལ་
མི་མངོན་པའི་དབྱིངས་སུ་ཡར་གཟིགས་པར་འགྱུར་ཏེ། སྔགས་ལས། དམ་ཉམས་
སྒྲ་ཐོས་ཙམ་གྱིས་དབྱིངས་ནས་བཤུམ། ཞེས་དང་ཡུམ་གྱི་ཞལ་ནས། དྲག་པོའི་
ལས་ལ་ང་མི་འཇུག་ཅེས་པ་ནས། སྙིང་རྗེ་མ་དང་བྲལ་གྱུར་ནས། མ་ཡིས་བུ་རྣམས་
བོར་བ་ཡིན། ཞེས་ཀྱི་བར་དུ་གསུངས། དེར་མ་ཟད་གཏོར་མ་ལ་བསྔོས་ནས་གསོད་
པའི་ཤ་ཟོས་པའམ་ཤ་ལ་རེག་པ་ཙམ་བྱས་པ་པོས་ཡི་དམ་གྱི་དཀྱིལ་འཁོར་ལ་ཉེ་
བ་འམ། གཏོར་མ་ལ་རེག་པ་ཙམ་གྱིས་ལྷ་ཡེ་ཤེས་པ་ཐམས་ཅད། དེ་མ་ཐག་ཏུ་
མས་ བ
33



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དབྱིངས་སུ་གཤེགས་ནས་བདུད་དང་སྲིན་པོའི་ཚོགས་ཐམས་ཅད་དེ་ལ་དགའ་
ནས་དད་ཅིང་འཁོར་བར་འགྱུར་ཏེ། བདག་ཅག་གི་སྟོན་པས། ཤ་ཟོས་དྲི་དང་
ལྡན་པའི་ཤིན་ཏུ་དྲི་ངན་པས། གཙང་མའི་ལྷ་རིགས་རྣམསཀྱང་མི་འཁོར་འབྲོས་
པར་འགྱུར།། བདུད་རིགས་སྲིན་པོ་རྣམས་ནི་དད་ཅིང་འཁོར་བར་འགྱུར།། ཞེས་
སོ། བླ་མ་ཁ་ཅིག་གིས། ཤཟ་ཁྲག་འཐུང་འཁོར་གྱིས་བསྐོར་བ་ནི། ཞེས་པ་ཡིན་པས།
གསང་སྔགས་ཨ་དཀར་ཐེག་པའི་སྒོར་ཞུགས་ནས་ཉམས་སུ་ལེན་པ་ལ་དམ་ཅན་
དབལ་མོ་མ་སྲིང་གི་ཚོགས་རྣམས། ཤ་ཁྲག་གཟན་དུ་བཙུག་ཅིང་དམ་རྫས་དམར་
ལ་བསྟེན། ཞེས་དང་། ཤ་ཆང་བཟའ་བཏུང་ཐབས་ཤེས་ཀྱི་རོལ་པ་ཞེས་བྱ་བ་ཡིན་
ཟེར་ཞིང་སྲོག་གཅོད་པའི་ཤ་ཁྲག་ལ་ལོངས་སྤྱོད་པར་འདུག་སྟེ། དེ་ལྟ་བུ་དེ་སྡེ་སྣོད་
ལ་མིག་ལོང་། སངས་རྒྱས་ཀྱི་བཀའ་ལུང་ལ་ལོག་པར་འཛིན་པ་ཡིན་མ་གཏོགས།
ཆགས་སེམས་དབང་གིས་ཤ་ཆང་ལ་ལོངས་སྤྱོད་ན་ཐབས་ཤེས་ཀྱི་རོལ་པ་ཅི་ལྟར་
ཡིན། བཀའ་ལྷོ་གཏེར་ནས། ཤ་ཟ་ཁྲག་འཐུང་འཁོར་གྱིས་བསྐོར་གསུངས་པ་དེ།
ཤ་ཁྲག་གི་མཆོད་པ་ཚུལ་བཞིན་འབྱོར་པ་ཞིག་ལ་གསུངས་པ་ཡིན་ཞིང་། ཟ་འདོད་
ཀྱི་དབང་གིས་སེམས་ཅན་སྲོག་འཕྲོག་པའི་ཤ་ཁྲག་ལ་ཅིའི་ཕྱིར་གསུངས་པ་ཡིན་ཏེ།
གཏེར་ཁ་དེ་ཉིད་ལས། ཤ་ཁྲག་མཆོད་པ་ཚུལ་བཞིན་མ་འབྱོར་བ། དབལ་མོ་མ་ཚོཊ་
ཐུགས་དང་ཅི་འགལ་བ། ཞེས་གསུངས་སོ།། ཤ་ཁྲག་གི་མཆོད་པ་ཚུལ་བཞིན་འབྱོར་
བ་དེ་ཅི་ལྟར་ཡིན་ན། དུག་ལྔ་རྩད་ནས་གཅོད་པའི་ཕྱིར་ཤ་རྣམ་པ་ལྔས་མཆོད་
པར་ཡིན་ཏེ། བུ་མེད་ཁྱི་རྟ་བ་གླང་མ་ཧེ་སོགས།། བམ་ཆེན་ཤ་ལྔ་འབུལ་གྱི་བཞེས་
སུ་གསོལ། ཞེས་སྔགས་གཞུང་ནས་གསུངས་པ་ལྟར། བུད་མེད་དང་། ཁྱི་དང་།
རྟ་དང་། བ་གླང་དང་། མ་ཧེ་ལྔའི་ཤ་དང་
། ཡང་ན་སེང་གླང་རྟ་རྨ་བྱ་མཁའ་ལྡིང་
ཤ་དང་ལྔ་ནི་ཚུལ་བཞིན་འབྱོར་པའི་ཤ་ཡིན་ལ། དེ་ལྟར་གྱི་ཤ་ཁྲག་རུས་གསུམ་
1344



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
མཆོད་པ་དེ་ཡང་། དོན་དུ་དུག་གསུམ་རྩད་ནས་གཅོད་པའི་དོན་དུ་འབུལ་བ་ཡིན་གྱི།
དུག་གསུམ་དང་འབྲེལ་པའི་མཆོད་པ་ཅིའི་ཕྱིར་ཡིན་ཏེ། བདག་ཅག་གི་སྟོན་པས།
ཁ་ཁྲག་མཆོད་པ་སྤྱོད་ལ་འགལ། གཏི་མུག་རྩད་གཅོད་དོན་ལ་འབྲེལ།། རུས་པའི་
ཁྲལ་ཁྲོལ་སྤྱོད་ལ་འགལ། ཞེ་སྡང་དབྱིངས་སྒྲོལ་དོན་ལ་འབྲེལ། རཀྟའི་མཆོད་
པ་སྤྱོད་ལ་འགལ། འདོད་ཆགས་རྩད་གཅོད་དོན་ལ་འབྲེལ། ཞེས་གསུངས། དེ་
ལྟར་་ལྔ་པོ་དེ་ཡང་གཙང་དམེ་གཉིས་རྟོག་གིས་འཆིངས་བའི་གང་ཟག་གིས་འབུལ་
ནུས་པར་མ་ཡིན་པས། སེམས་ཅན་ཚེ་ཟད་ནས་རང་བཞིན་གྱིས་འཕོས་པའམ་
ནད་གཙང་མས་ཤི་བ་སོགས་ཀྱི་ཤ་ཁྲག་ལ་བྱ་དགོས་པ་ཡིན་ནོ། །ཡང་ཁ་ཅིག་གིས།
འབྲས་བུ་ཐེག་པ་རྣམས་ལ་འཇུག་པའི་ཚེ་ཤ་ཁྲག་གིས་མཆོད་པ་མི་རུང་། དེ་དག་
ནི་ཡེ་ཤེས་པའི་ལྷ་ཡིན། དེ་ལས་གཞན་པའི་རྒྱུའི་ཐེག་པ་བཞི་དང་ཆབ་ནག་སྲིད་
པ་རྒྱུད་ཀྱི་བོན་སྒོ་ལ་སྤྱོད་པའི་ཚེ། སྲོག་གཅོད་པའི་ཤ་ཁྲག་ཡིན་ཀྱང་མི་འགལ་ཏེ།
འཇིག་རྟེན་པའི་ལྷ་འདྲེ་བདུད་བཙན་མ་མོའི་ཚོགས་རྣམས་ནི་ཤ་ཁྲག་ལ་སྲེད་པ་
ཆེ་བའི་ཕྱིར་རོ་ཟེར་ན། དེ་ཡང་ཅི་ལྟར་ཡིན་ཏེ། རྒྱུའི་ཐེག་པ་བཞི་དང་ཆབ་ནག་
སྲིད་པ་རྒྱུད་ཀྱི་བོན་སྒོ་ཡང་སངས་རྒྱས་ཀྱི་བསྟན་པ་ཡིན་ཞིང་། སངས་རྒྱས་ཀྱི་
བསྟན་པ་ཡིན་ན་སེམས་ཅན་ལ་གནོད་པ་སྤང་དགོས་པ་གཞིར་བཅས་ཏེ། བདག་
ཅག་གི་སྟོན་པས། ཆབ་ནག་རྒྱུ་ཡི་བོན་ལ་སྤྱོད་པ་ཡང་། སྤྱོད་པའི་སྤྱོད་ཐབས་སེམས་
ཅན་སྲོག་མི་བཅད།། ཅེས་དང་གབ་པ་ལས། འཁོར་བའི་ལུས་བླངས་འཁོར་བའི་
བཙོན་ར་ན།། འཁོར་བའི་སྲོག་གཅོད་འཁོར་བའི་ལྷ་འདྲེར་མཆོད།། འཁྲུལ་པ་
དེས་ཀྱང་མཉམ་པའི་དོན་ལ་འགྲིབས།། ཞེས་གསུངས་པས། སྲོག་བཅད་པའི་ཤ་
ཁྲག་ནི་རྣམ་པ་ཀུན་ཏུ་སྤང་དགོས་ལ་གཞན་སྲོག་མ་གཅོད་པའི་ཤ་ཁྲག་དེ་དག་
ལ་ཡང་འབུལ་བར་བྱ་སྟེ། བདག་ཅག་གི་སྟོན་པས། རང་རེས་སྲོག་མ་བཅད་པའི་
35



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཤ་སྣ་མང་པོ། ཁྲག་སྣ་མང་པོ། ཞེས་པ་ནས། ལྕེའི་རོ་འདོད་པ་རྣམས་ལ་སྤྲུལ་པར་
བྱས་ལ། ལན་ཆགས་སུ་གཞལ་ལོ། །འདོད་པའི་སྡུག་བསྔལ་གཅིག་དེས་ཁེར་
རོ། །ཞེས་ཀྱི་བར་དུ་གསུངས་སོ། །ཡང་ཁ་ཅིག་གིས། ཚེ་སྔོན་ནས་གཏོར་ཤ་དང་
དམར་ཆོག་བྱས་པ་ཡིན་པས། ད་ནི་དེ་འདྲ་བཅད་ན་མི་ནོར་ལ་ན་ཚ་དང་གོད་
ཁ་མི་དགེ་བ་སྣ་ཚོགས་འབྱུང་བས། དེ་བཅད་དུ་མི་རུང་ཟེར་ན། སྔགས་ལས།
དམ་ཅན་མཐོང་བ་ཙམ་གྱིས་སྤྲིན་བཞིན་འདུས། ཞེས་དང་། དམ་ལ་གནས་པར་
གདུང་ཤུགས་མེ་ལྟར་འབར།། ཞེས་གསུངས་པས། སངས་རྒྱས་ཀྱི་བཀའ་ལུང་ཚུལ་
བཞིན་དུ་སྒྲུབ་ཅིང་དམ་ལ་གནས་པ་ལ་མི་དགེ་བ་འབྱུང་བའི་ཐབས་ཅི་ཡོད།
འཇིག་རྟེན་པའི་ལྷ་འདྲེ་ལ་སེམས་ཅན་སྲོག་ལ་འཚེ་བར་བྱས་པའི་ཤ་ཁྲག་གིས་མཆོད་
ན། གནས་སྐབས་སུ་དམར་ཆོག་བྱེད་པ་དེ་དང་།
སེམས་ཅན་ལ་གནོད་པར་བྱེད་
པའི་འདྲེ་དེ་གཉིས་གཅིག་སྡོང་གཅིག་གིས་བྱེད་ནས་ཕན་པ་ལྟར་ཡོད་ཀྱང་།
མཐར་ཡོན་བདག་དང་བླ་མ་གཉིས་ཀར་ན་ཚ་གོད་ཁ་གློ་བུར་དུ་གཏོང་ཞིང་མི་
དགེ་བ་སྣ་ཚོགས་པ་འབྱུང་ཞིང་ཤི་མ་ཐག་ཏུ་ངན་སོང་དུ་འགྲོ་བ་ལས་འོས་མེད།
གཞན་ཡང་གྲུབ་མཐའ་ལ་ཕྱོགས་རིས་ཀྱིས་འཆིངས་བ་ཁ་ཅིག་གིས། རང་ཕྱོགས་
མཐོ་བར་འདོད་ནས་དེ་ལ་བསྟོད་པ་དང་སྙན་པ་བརྗོད། གཞན་ཕྱོགས་དམའ་
བར་འདོད་ནས་དེ་ལ་ངན་སྨྲ་དང་ཟུར་ཟ་གཏོང་ཞིང་བོན་པོ་མུ་སྟེགས་ཀྱི་གྲལ་
དུ་འཇོགས་པ་ཡང་། དོན་དུ་འདི་ལྟ་བུ་རེ་ལ་ཐ་སྙད་འཇོག་པ་མིན་ན་བོན་པོ་ཅིའི་
ཕྱིར་མུ་སྟེགས་ཡིན། བོན་པོས་ཀྱང་གཞི་སྐྱབས་འགྲོ་དང་སེམས་བསྐྱེད་ལ་བླངས།
ལམ་སྡོམ་པ་གསུམ་ལ་འཇུག །ཐག་ལྟ་བ་ཟབ་མོ་བཀའ་རྟགས་ཀྱི་ཕྱག་རྒྱ་བཞི་ལྡན་
གྱིས་བཅད་པ་ཡིན་ཏེ། བདག་ཅག་གི་སྟོན་པས། ལྟ་བ་ནི་ཡས་ཕུག་ཅིག །སྤྱོད་
པ་ནི་མས་འཛེགས་ཤིག །གཞི་སྙིང་རྗེ་ཆེན་པོ་ལ་ལོང་ཞིག །ཐབས་ཕ་རོལ་ཕྱིན་
336



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
པ་དྲུག་པ་སྤྱོད་ཅིག །ཅེས་དང་། ལྟ་བར་བཀའ་རྟགས་ཀྱི་ཕྱག་རྒྱ་བཞི་དང་བཅས་
ཏེ་ཨེ་མ་ཧོ། །ཞེས་གསུངས་པས། བོན་པོ་མུ་སྟེགས་ཡིན་ཀྱང་ལྟ་སྤྱོད་འདི་ལྟ་བུ་ལ་
འཇུགས་པ་ཡིན། མིན་ཀྱང་ལྟ་སྤྱོད་འདི་ལྟ་བུ་ལ་འཇུགས་པ་ཡིན། གཞན་ནང་
པ་སངས་རྒྱས་ཀྱི་ཆོས་སུ་རློམ་པ་ལའང་འདི་ལས་
་ལས་གཞན་པའི་ཐབས་ལམ་ཡོད་པ་
མི་རིགས་སོ། །ཀྭ་ཡེ་བོན་པོ་རྣམས་གསོན་དང་། ནང་པ་སངས་རྒྱས་ཀྱི་ཆོས་ཐམས་
ཅད་ཀྱི་འབྱུང་ཁུངས། གྲུབ་མཐའི་རྒྱལ་པོ་སངས་རྒྱས་གཡུང་དྲུང་གི་བོན་རིན་པོ་
ཆེའི་སྒོ་རུ་སྐྱེས་པའི་དུས་འདིར། ཟ་འདོད་དབང་གིས་གསང་སྔགས་ཀྱི་བོན་ཟབ་
མོ་རྣམས་གྲོང་ནག་ཏུགྱེར། ཉམས་ཆུང་བའི་སེམས་ཅན་དུད་འགྲོའི་སྲོག་གཅོད།
དེའི་ཤ་ཁྲག་ལ་ལོངས་སྤྱོད་དེ་མ་ཉེས་པའི་སྣང་སྲིད་ཀྱི་ལྷ་འདྲེ་བརྡུང་རྡེག་དང་
མནན་བསྐྲད་བྱེད། གཞན་སེམས་ཅན་ལ་གནོད་པ་བསྐྱལ། དེ་ལྟ་བུའི་སངས་
རྒྱས་ཀྱི་དབུ་སྨད། བསྟན་པའི་བླ་བཙོང་། དཀོན་མཆོག་གི་རྐང་འདྲེན་པ་རྣམས་
རང་རྒྱུད་བདུད་ཀྱིས་དཔུང་ཕུལ། ལྷན་སྐྱེས་འདྲེས་ཁ་སླུ། ནག་ཕྱོགས་འགོང་
པོའི་སྣ་འདྲེན། ཐར་མེད་འཁོར་བའི་གདོས་ལ་ཐོགས་ཏེ། དེ་ལྟ་བུའི་དམར་ཆོག་
མཁན་པོ་དེའི་རྒྱུད་ལ་སྐྱོ་ཤས་དང་ངེས་འབྱུང་། དད་པ་དང་དག་སྣང་། བྱམས་
དང་སྙིང་རྗེ་ལ་སོགས་ལམ་གྱི་ཡོན་ཏན་ཏིལ་འབྲུ་ཙམ་ཡང་མེད་པ་མ་རུང་བདུད་
སྲིན་དམག་ལ་ཆས་པ་ལྟ་བུ་རྒྱུད་རྩུབ་ཧྲག་གེ། ཤེས་པ་ཁྲོ་ལིང་ངེ་། ཤ་ཟ་གཅན་
སྤྱང་གིས་གཟན་ཚོལ་བ་ལྟ་བུ་རྟག་ཏུ་ཟ་རློམ། འཆའ་རློམ། འཐུང་རློམ་ཁོ་ནར་
བྱེད་པ་དེ་ལྟ་བུའི་དམ་ཉམས་ཀྱི་རྗེས་སུ་མ་འབྲེང་། འོ་སྐོལ་གྱི་སྟོན་པ་རྣམ་པ་ཐམས་
ཅད་མཁྱེན་པ་རྒྱལ་བ་གཤེན་རབ་མི་བོ། རིག་འཛིན་གྲུབ་ཐོབ་བརྒྱད་ཅུ། གཏེར་
སྟོན་གཤེན་གྱེར་རྨ་དབྱིལ། རྗེས་འཛིན་བྲུ་ཞུ་སྤ་རྨེའུ། རྗེ་ཅིག་མཉམ་མེད་ཤེས་
རབ་རྒྱལ་མཚན་རྒྱུད་འཛིན་དང་བཅས་པའི་བླ་མ་དམ་པ་དེ་རྣམས་ཀྱི་རྗེས་སུ་འབྲེང་
137



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དགོས། སྤྱོད་ཚུལ་བསླབ་དགོས། སངས་རྒྱས་ཀྱི་ལུང་། བླ་མའི་བཀའ་རྣམས་ལ་
རིག་དགོས། བལྟ་དགོས། ཤེས་དགོས། གོ་དགོས། རང་གིས་རང་བཅིངས་པས་
མི་ཕན། དེ་ལྟ་བུ་ལ་ཅི་ནས་གསོན་པར་མཛོད་འཚལ། །ཐེག་གསུམ་བོན་གྱི་གངས་
རི་མཐོན་པོའི་རྩེར། ཐེག་ཆེན་གདོང་ལྔའི་ང་རོ་འབྱིན་པའི་ཚེ།། ཐེག་དམན་ལོག་
སྤྱོད་ཝ་ངན་གཟན་ཚོལ་བ།། ཐེག་དགུའི་མཐར་བསྐྲད་ཁུང་བུར་བརྒྱལ་ཏེ་ཤི།།
ཅེས་ལོག་སྤྱོད་དམར་ཆོག་དགག་པའི་གཏམ་སེང་གེའི་ང་རོ་ཞེས་བྱ་བ། རབ་བླ་རིན་རྣམ་པ་དང་ཉག་བཙུན་བསོད་
ནམས་ཚུལ་ཁྲིམས་དབང་ལྡན་གཉིས་ཀྱིས་བསྐུལ་ངོར་སྤྲང་སྒོམ་བཀྲ་ཤིས་རྒྱལ་མཚན་གྱིས་ཤར་རྫའི་ཞིང་དུ་བྲིས་པའོ།།
༄༅། །རིང་ནས་ཐུགས་བསྐྱེད་ཟབ་མོའི་ཀུན་སློང་ནས། གྲངས་མེད་གསུམ་དུ་
ཚོགས་གཉིས་ལེགས་བསགས་ཏེ།། བཅུ་གཅིག་ས་ལ་སྤྲུལ་པའི་སྐུ་སྟོན་པ།། གདུལ་
དཀའ་འདུལ་མཛད་དམུ་རྒྱལ་གཤེན་ལ་འདུད།། དེ་ལ་སྤྱི་གྲུབ་མཐའ་ལ་ཕྱི་པ་མུ་
སྟེགས་པ་དང་། ནང་པ་སངས་རྒྱས་པ་གཉིས་སུ་ཡོད་དེ། ཐེག་རིམ་ལས། ཕྱི་པ་མུ་
སྟེགས་པ་དང་ནང་པ་སངས་རྒྱས་པ། ཞེས་གསུངས། དེ་ལ་ཕྱི་པ་ནི་ནང་པའི་ལྡོག་
ཕྱོགས་ཏེ། ནང་པ་སངས་རྒྱས་ཀྱི་བསྟན་པ་ལ་ཕྱིན་ཅི་ལོག་ཏུ་མཐོང་བའོ། །དེའི་
གྲུབ་མཐའ་སུན་འབྱིན་པའི་ཕྱིར་དུ་བདག་ཅག་གི་སྟོན་པས་མུ་སྟེགས་ཚར་གཅོད་
གཏན་ཚིགས་ཐེག་པའི་མདོ་རྒྱུད་ལ་སོགས་མང་དུ་གསུངས་ཏེ་གཞན་དུ་བལྟ་བར་
བྱའོ། །ནང་པ་ལ་དབྱེ་ན་བསྟན་པ་སྔ་དར་གཤེན་རབ་ཀྱི་བསྟན་པ་དང་། ཕྱི་དར་
ཐུབ་པའི་བསྟན་པ་གཉིས་སུ་ཡོད་དེ། རྩ་འགྲེལ་ལས། སྐུའི་སྟོན་པ་གཤེན་རབ་
གསུང་གི་སྟོན་པ་ཐུབ་པ་གསུངས་པའི་ཕྱིར་རོ། །དེ་གཉིས་ཀྱང་བསྟན་པ་གཅིག་
ལ་སྟོན་པ་གཉིས་བྱོན་པ་མ་ཡིན་ཏེ། དེ་ལྟར་འབྱོན་མི་སྲིད་པའི་ཕྱིར་རོ། །འོ་ན་
གང་ཡིན་ཞེ་ན། ཐུབ་པ་ནི་གཤེན་རབ་ཀྱི་གསུང་གི་བསྟན་པའི་ཟུར་སྡོང་དུ་བྱོན་
པ་སྟེ། དེ་ལྟར་མདོ་རྒྱུད་བསྟན་བཅོས་ཀུན་ནས་གསུངས་པའི་ཕྱིར་རོ། །དེ་ལྟར་
38



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
སྟོན་པ་གཉིས་ཀའི་བསྟན་པའི་སྲོག་ཤིང་དམ་རྩ་བ་ནི་སོ་ཐར་གྱི་སྡོམ་པ་ཡིན་ཏེ།
རྒྱུ་མཚན་སངས་རྒྱས་ཀྱི་བསྟན་པའི་ཉམས་ལེན་ཐམས་ཅད་མདོར་བསྡུ་ན་བསླབ་
པ་རིན་པོ་ཆེ་གསུམ་ལ་འདུས་ཤིང་། དེ་ལའང་ལྷག་པ་ཚུལ་ཁྲིམས་ཀྱི་བསླབ་པ་
གཙོ་བོར་བཟུང་དགོས་ཏེ། ཚུལ་ཁྲིམས་རྣམ་པར་དག་ན་བསླབ་པ་གོང་མ་གཉིས་
དེའི་ཤུགས་ལས་སྐྱེ་བར་འགྱུར་བའི་ཕྱིར་རོ། །ལྷ་འགྲེལ་ལས། དང་པོ་ཚུལ་ཁྲིམས་
མ་ཉམས་པས་སྒྲིབ་པ་དག །སྒྲིབ་པ་དག་པས་ཏིང་འཛིན་གསལ། ཏིང་འཛིན་
གསལ་བས་ཤེས་རབ་གྲོལ།། ཞེས་གསུངས། གཞན་ཡང་སོ་ཐར་དང་བྱང་སེམས་
གསང་སྔགས་གསུམ་ལས་ཀྱང་། ཐོག་མར་སོ་ཐར་གྱི་སྡོམ་པར་གཙོ་བོ་བྱ་དགོས་ཏེ།
ཚུལ་ཁྲིམས་རྣམ་པར་དག་པར་བསྲུང་བ་ཡིན་ན། གཞན་སྡོམ་པ་གོང་མ་གཉིས་
ཀྱང་ཡང་དག་པ་ཞིག་ཏུ་འགྱུར་བའི་ཕྱིར། ལུང་ལས་ཀྱང་། ཀུན་གྱི་ཐོག་མར་གསོ་
སྦྱང་སྦྱིན་པར་བྱ།། ཚུལ་ཁྲིམས་འཆལ་བས་གསང་སྔགས་འགྲུབ་མི་འགྱུར།། ཏ་
ལའི་འགོ་བཅད་ལོ་མ་འཕེལ་རྒྱས་མིན།། ཞེས་གསུངས། ལུང་གིས་ཀྱང་ངེས་ཏེ།
བྱམས་མ་འབུམ་ལྔ་ལས། སངས་རྒྱས་བསྟན་པ་ཚུལ་ཁྲིམས་ཡིན།། ཚུལ་ཁྲིམས་
མེད་ན་བསྟན་པ་མེད།། ཅེས་དང་། རྒྱལ་བ་གཉིས་པ་མཉམ་མེད་བླ་མས་ཀྱང་།
བསྟན་པའི་སྲོག་ཤིང་འདུལ་བ་ཡིན། ཞེས་གསུངས། དེ་ལ་སོགས་ཏེ་བསྟན་པའི་
གཞི་མར་ཚུལ་ཁྲིམས་ཀྱི་བསླབ་པ་ཡིན་པ་མདོ་རྒྱུད་ཀུན་ནས་གསུངས་པས་ན།
ཚུལ་ཁྲིམས་རྣམ་པར་དག་པར་བསྲུང་དགོས། ཚུལ་ཁྲིམས་རྣམ་པར་དག་པ་ལ་
རྩ་བ་དང་ཡན་ལག་གི་སྡོམ་ཁྲིམས་ལ་ཉེས་ལྟུང་གི་དྲི་མས་མ་གོས་པ་གལ་ཆེ།
རྩ་ལག་གི་སྡོམ་ཁྲིམས་ལ་ཉེས་ལྟུང་གི་དྲི་མས་མ་གོས་པར་བྱ་བ་ལ་ཉེས་པ་ཐམས་
ཅད་ཀྱི་གཞི་མ་ཁ་ཟས་ཆང་སྤང་དགོས། ཁ་ཟས་ཆང་མ་སྤང་ན་ཆང་གིས་ཉེས་
པ་མི་བསྐྱེད་པ་གཅིག་ཀྱང་མེད་དེ། མདོ་ལས། ཆང་གི་ཉེས་དམིགས་ཉི་ཤུ་རྩ་དྲུག་
39



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་། མཛད་ཁྲིམས་ལས་ཉེས་དམིགས་སུམ་ཅུ་རྩ་དྲུག་བཤད་པས་སོ། །དེ་ལ་མདོ་
ལུགས་ཀྱི་ཉེས་དམིགས་ཉེར་དྲུག་ནི། ཆང་འཐུང་བ་ལ་བརྟེན་ནས་མི་དགེ་བ་ཐམས་
ཅད་སྐྱེ་སྟེ། སྔར་སྡིག་པ་སྤང་ཞིང་དགེ་བ་ཚུལ་བཞིན་སྒྲུབ་པ་ཞིག་ཡིན་ནའང་ཆང་
འཐུང་བ་ཙམ་གྱིས་དགེ་བཅུ་ནན་གྱིས་འགག །ངག་འཁྱལ་ལ་སོགས་མི་དགེ་བའི་
སྒོ་བྱེ་སྟེ་སྡུག་བསྔལ་གྱི་རྒྱུ་མ་ལུས་པ་བསགས་ནས་གཏན་དུ་འཁོར་བར་འཁྱམས་
པའི་རྒྱུ་བྱེད་པ་དང་གཅིག །སེམས་ཉིད་གནས་ལུགས་ཀྱི་དོན་ལ་མཉམ་པར་
བཞགས་ཀྱིན་སེམས་ཞི་བར་གནས་ཙ་ན། ཆང་འཐུང་བ་ཙམ་གྱིས་སེམས་ཁོང་
འཁྲུག་ནས་ཆགས་སྡང་ལ་སོགས་རྣམ་རྟོག་མང་པོ་སྐྱེ་སྟེ་བསམ་གཏན་ལ་བར་ཆད་
བྱེད་པ་དང་གཉིས། རིག་པའི་ཡེ་ཤེས་གསལ་སྒྲིབ་མེད་པར་རང་ལ་རང་ཤར་དུ་
རྒྱུད་ལ་བསྐྱེད་ཅིང་བསྒོམ་ཙ་ན། བྱིང་རྨུགས་འཐིབ་གསུམ་ལ་སོགས་སེམས་ལ་
མ་རིག་གི་མུན་པ་འཐིབས་ནས་དྲན་པ་མི་གསལ་བར་བྱེད་པ་དང་། གསུམ།
སྤྱོད་ཚུལ་རྣམ་པར་དག་ཅིང་ལུས་ཀྱི་འདུག་སྟངས་གཟོབ་ནས་ཡོད་ཙ་ན། ཆང་
འཐུང་བ་ཙམ་གྱིས་སྔར་གྱིས་འདུག་ཚུག་ཅིག་ནས་རོ་ཉལ་དང་རྐང་རྐྱང་གཞོག་
སྙེལ་ལ་སོགས་བྱེད་ཅིང་དམ་པའི་སྤྱན་ལམ་དུ་མི་མཛེས་པ་དང་
། བཞི། དྲན་པ་
དང་ཤེས་བཞིན་གྱིས་ཁྲིམས་དང་དམ་ཚིག་ཉམས་པ་མེད་པར་བསྲུང་ཞིང་གནས་
ཙ་ན། ཆང་འཐུང་བ་ཙམ་གྱིས་བསླབ་པ་ཡིད་ལ་མི་ངེས་ཤིང་དྲན་ཤེས་ཉམས་པར་
བྱེད་པ་དང། ལྔ། ཞི་དུལ་དང་བག་ཡོད་ཀྱི་བསླབ་པ་ལ་གནས་ཤིང་ཚུལ་དང་ལྡན་
ཙ་ན། ཆང་འཐུང་བ་ཙམ་གྱིས་བག་ཟོན་མེད་ཅིང་གླུ་ལེན་པ་དང་བྲོ་འཁྲབ་པ་
ལ་སོགས་རང་གིས་བྱེད་པ་དང་གཞན་ལ་བྱེད་དུ་བཅོལ་བ་སོགས་མ་དག་པའི་སྤྱོད་
འཆལ་ལྡང་པར་འགྱུར་བ་དང་། དྲུག །ངག་གི་ལྷའི་བསྙེན་པ་དང་
པ་དང་བཟླས་
བརྗོད་བྱེད་ཅིང་སྨྲ་བ་བཅད་ནས་ཡོད་ཙ་ན། ཆང་འཐུང་བ་ཙམ་གྱིས་སྙིང་པོ་ལ་
140



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
སོགས་བཟླས་བརྗོད་མི་བྱེད་པར་བདག་བསྟོད་གཞན་སྨོད་ཀྱི་ངག་འཁྱལ་བ་དང་།
གཞན་ལ་ཚིག་རྩུབ་སྨྲ་བ་ལ་སོགས་ངག་གི་མི་དགེ་བ་ཐམས་ཅད་
གེ་བ་ཐམས་ཅད་བསྐྱེད་པར་བྱེད་
པ་དང་
། བདུན། མཁན་སློབ་ལ་སོགས་རྩ་བའི་བླ་མ་རྣམས་ལ་མོས་གུས་དང་དག་
སྣང་ཆེར་ཡོད་པ་ལ་ཆང་འཐུང་བ་ཙམ་གྱིས་བླ་མ་ལ་སྨོད་པ་དང་། སྐྱོན་འདོགས་
པ་ལ་སོགས་བྱེད་ཅིང་དམ་པའི་ཡོན་ཏན་དང་བཀའ་དྲིན་མི་དྲན་པ་དང་། བརྒྱད།
བྱམས་པ་ལ་སོགས་སྟོབས་ལྔ་རྒྱུད་ལ་བསྐྱེད་ཅིང་དོན་ལ་གནས་ཙ་ན། ཆང་མཐུང་
བ་ཙམ་གྱིས་དགྲ་ཟླ་ཡིད་ལ་རྒྱུ་ནས་སྡང་སེམས་སྐྱེ་བ་དང་། བུད་མེད་དང་ནོར་
རྫས་ཡིད་ལ་རྒྱུ་ནས་ཆགས་སེམས་ཆེ་བ་འབྱུང་བ་དང་། གཞན་གྱི་ཡོན་ཏན་མཐོང་
བ་ལ་མི་དགའ་ནས་ཕྲག་དོག་བྱེད་པ་དང་། རང་ལ་ཡོན་ཏན་ལྟ་བུ་བག་ཙམ་ཡོད་
པ་ལ་ཆེན་པོར་སེམས་ནས་གཞན་ལ་ངོམ་ཞིང་ང་རྒྱལ་བྱེད་པ་དང་། གཉིད་འཐིབས་
ལ་སོགས་གཏི་མུག་གི་གཞི་བསྐྱེད་དེ་དུག་ལྔའི་རྣམ་རྟོག་གཡོས་པའི་རྒྱུར་བྱེད་པ་
དང་། དགུ་། འཕྲུལ་ངག་བདེན་པའི་བོན་ལ་ཉན་ཅིང་ཐོས་བསམ་སྦྱང་ཙ་ན།
ཆང་འཐུང་བ་ཙམ་གྱིས་དོན་ལ་མི་བརྩོན་པ་དང་ཡིད་རྨོངས་ཤིང་བརྗེད་ངས་ཆེ་
བ་འབྱུང་བ་དང་། བཅུ། ཐར་ལམ་ཟབ་མོ་ཚུལ་ཁྲིམས་ཀྱི་ལམ་ལ་བསླབ་ཅིང་རྣམ་
པར་དག་པ་ལ་གནས་ཙ་ན། ཆང་འཐུང་བ་ཙམ་གྱིས་མི་བསད་པ་བུད་མེད་ལ་
སྤྱོད་པ་རྐུ་བྱེད་པ་ལྷ་མཐོང་འདྲེ་མཐོང་གི་རྫུན་སྨྲ་བ་ལ་སོགས་བྱེད་དེ། དེ་ཡང་
ཆང་གིས་མྱོས་ནས་མི་བསད་པ་དང་། བླ་མ་དང་གྲྭ་པ་སོགས་ལ་ཆང་སྐྱོན་ཞུགས་
ནས་སྡོམ་པ་དང་དམ་ཚིག་ཉམས་པ་ཡང་མང་པོ་ཡོད་ཅིང་དིང་སང་ལྷ་མཐོང་དང་
འདྲེ་མཐོང་གི་མངོན་ཤེས་སྨྲར་བ་རྣམས་ཀྱང་ཕལ་ཆེར་ཆང་ལ་བསྟེན་ནས་སྨྲ་བ་
མང་ཞིང་། དེ་བཞིན་ལུས་དང་ངག་གི་སྤྱོད་ངན་ལྡང་ཞིང་ཚུལ་འཆལ་བ་ད
་དང་།
སྒོ་གསུམ་མི་དགེ་བའི་ལས་ལ་སྤྱོད་ཅིང་ཁྲིམས་ཉམས་པ་ལ་སོགས་ཉེས་པ་ཀུནགྱི་
འ་
Y ༔ 1



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཞི་མར་གྱུར་པ་དང་། བཅུ་གཅིག །སྔར་ནས་མི་སྤྱོད་ལམ་མཛེས་ཤིང་ཁྲེལ་འཛེམ་
ཆེ་བ་ཡོད་པ་ཞིག་ཡིན་ནའང་། ཆང་འཐུང་བ་ཙམ་གྱིས་སྤྱོད་ལམ་མི་མཛེས་ཤིང་
ངོ་ཚ་ཁྲེལ་མེད་པར་གྱུར་ནས་བུད་མེད་སོགས་ལ་ཁ་སྨྲར་དང་ལག་འཐབ་བྱེད་ཅིང་
ཀུན་གྱིས་འཕྱ་ཞིང་སྨོད་པར་བྱེད་པ་དང་། བཅུ་གཉིས། རླུང་མཁྲིས་ཁྲག་དང་
བད་ཀན་ལ་སོགས་ནད་ཐམས་ཅད་ཀྱང་ཆང་འཐུང་བ་ལ་བརྟེན་ནས་ལྡང་ཞིང་ན་
ཚ་རྒྱུན་མི་ཆད་ཅིང་འཇིག་རྟེན་པའི་ཁ་སྐད་ལའང་། ཉིན་གཅིག་སྨྱོན་པ་ཉིན་
གཅིག་ནད་པ་ཟེར་བའི་དཔེ་ལྟར་སྡུག་བསྔལ་དང་ན་ཚའི་རྟེན་གཞིར་གྱུར་པ་དང་།
བཅུ་གསུམ། ཆང་གིས་མྱོས་པ་ལ་བརྟེན་ནས་གཡང་ལ་ལྷུང་བ་དང་འཕྱམ་ལ་ཡར་
བ་དང་གཞན་དང་འཐབ་མོ་བྱེད་པ་ལ་སོགས་ཀྱིས་ཚེ་ལ་གློ་བུར་གྱི་བར་གཅོད་
འབྱུང་བ་དང་། བཅུ་བཞི། སྔར་བསམ་པ་བརྟན་པོ་སྤྱོད་ལམ་དལ་བ་ཞིག་ཡིན་
ནའང་། ཆང་གིས་བརྒྱག་པ་དང་བསམ་པ་ཡང་
ཡང་མི་བརྟན་ཏེ། དྲན་རྒྱུ་ཇེ་མང་བཤད་
རྒྱུ་ཇེ་མང་བྱ་བྱེད་ཇེ་མང་ལ་འགྲོ་ཞིང་། སྒོ་གསུམ་གྱི་རང་ཚུགས་མི་ཟིན་པར་འགྱེལ་
བ་དང་མུ་ཅོར་སྨྲ་བ་སོགས་ཀྱིས་ཀུན་གྱིས་ཡིད་དུ་མི་འོང་བ་དང་། བཅོ་ལྔ།
དུས་རྒྱུན་དུ་དགེ་སྒྲུབ་སྡིག་སྤང་ལ་བརྩོན་འགྲུས་བརྩམ་པ་ཞིག་ཡིན་ནའང་།
ཆང་འཐུང་ཉིན་དགེ་སྤྱོད་ཐམས་ཅད་ཆག་ནས་དགེ་བ་མེད་པའི་སྟེང་དུ་གཞན་
ལ་མི་སྙན་པ་བསྒྲོགས་པ་ལ་སོགས་སྡིག་པ་སྣ་ཚོགས་སྤྱོད་ཅིང་གཞན་
རྣམས་ཀྱང་མི་མོས་པ་དང་། བཅུ་དྲུག །ཟས་ནོར་དང་ལོངས་སྤྱོད་ཐམས་ཅད་
མཆོད་སྦྱིན་ལ་གཏོང་ནུས་པའི་བློ་སྐྱེས་པ་དང་། ཆང་འཐུང་བ་ཙམ་གྱིས་སེར་སྣ་
དང་འཇུངས་གེགས་བྱེད་ཅིང་ང་རྒྱལ་རློམ་སེམས་དག་ཀྱང་འབྱུང་བས་ཚོགས་
བསག་པ་རྣམ་པར་མ་དག་པར་འགྱུར་བ་དང་། བཅུ་བདུན། བྱང་ཆུབ་སེམས་
དཔའི་སྡོམ་པ་ལ་གནས་ཤིང་ཀུན་ལ་བྱམས་པ་དང་བརྩེ་བས་སྦྱོང་ཙ་ན། ཆང་འཐུང་
42



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
བས་གཞན་ཡིད་དུ་མི་འོང་བ་ལ་གནོད་སེམས་སོགས་གློ་བུར་དུ་ལྡང་ཞིང་སེམས་
སྐྱོན་ཅན་དུ་འགྱུར་པ་དང་། བཅོ་བརྒྱད། གཞན་གྱི་གནོད་པ་བྱེད་པ་སོགས་ལ་
ཁོང་མི་ཁྲོ་ཞིང་སྲན་དང་བཅས་པས་བཟོད་པ་སྦྱང་ཙ་ན། མི་བཟོད་ཅིང་སྡུག་སྤྲོ་
ཐུང་ཞིང་ཁྲོ་གཏུམ་ཆེ་བར་འགྱུར་ཏེ། ཆང་གིས་མྱོས་པའི་མི་ལ་ཀུ་རེའི་ཚུལ་དུ་
གཏམ་སྨྲས་པ་ཡང་ཁོང་ཁྲོ་བསྐྱེད་པའི་རྐྱེན་དུ་གྱུར་ནས་དེ་མ་ཐག་ཏུ་ཁ་ལག་ཐམས་
ཅད་ཚུབས་ཀྱི་ལེར་སོང་ནས་འཐབ་ཏུ་ཡོང་བ་ལྟ་བུ་དང་། བཅུ་དགུ། དགེ་བ་ལ་
བརྩོན་འགྲུས་བསྐྱེད་དེ་རྣམ་གཡེང་དང་ལེ་ལོ་སྤངས་བས་གཞན་དད་ཅིང་འདུན་
པ་ལ། ཆང་འཐུང་བས་ཉེས་སྤྱོད་སྣ་ཚོགས་སྤྱད་པས་གཞན་གྱི་སྣང་བ་ལོག་ནས་
དད་པ་འགྲིབ་པའི་རྐྱེན་དུ་འགྱུར་བ་དང་
། ཉི་ཤུ། དགྲ་གཉེན་གཉིས་མེད་ཀྱི་དོན་
ལ་མཉམ་པར་བཞག་ཅིང་བཏང་སྙོམས་ཚད་མེད་ལ་བློ་སྦྱོང་བྱེད་ཙ་ན། ཆང་འཐུང་
བ་ཙམ་གྱིས་དགྲ་གཉེན་ཉེ་རིང་གཉིས་བཟུང་ནས་ཆགས་སྡང་གི་ལས་ངན་བསགས་
པ་དང་། ཉེར་གཅིག །དགེ་སྡིག་སྤང་བླང་བྱེད་པ་ལ་ལུས་སེམས་ཀྱི་སྟོབས་བསྐྱེད་
ཅིང་དྲང་པོར་གནས་པའི་ཚེ། ཆང་འཐུང་བ་དང་སེམས་ལ་གཡོ་སྒྱུ་ལ་སོགས་ཡང་
མ་དག་པ་སྐྱེ་ཞིང་དགེ་བའི་སྟོབས་ཞན་པ་དང་
། ཉེར་གཉིས། ཉམ་ཐག་གི་འགྲོ་
བ་ལ་སྙིང་རྗེ་དང་བྱམས་པ་བསྒོམ་ཙ་ན། ཆང་འཐུང་བ་དང་། རྒན་པ་དང་ཉམས་
ཆུང་བའི་རིགས་ལ་བརྙས་པ་དང་མཚངས་འདོན་བྱེད་ཅིང་སྨོད་པ་སོགས་དམན་
ལ་སྡང་བར་འགྱུར་བ་དང་། ཉེར་གསུམ། བོན་སྒོ་ལ་ཡིད་ཆེས་ཀྱི་དད་པ་ཐོབ་
ཅིང་ཡིད་གཉིས་ཐེ་ཚོམ་མེད་པར་འཇུག་པ་མོས་པ་དང་། ཆང་འཐུང་བ་ན་རེ་
དོགས་དང་སོམས་ཉི་བྱེད་དེ་དོན་ལ་ཡིད་མི་ཆེས་ཤིང་ཕྱིས་ལས་ངན་བསགས་པ་
དང་། ཉེར་བཞི། འཁོར་བ་ལ་མི་ཆགས་པའི་བརྟུལ་ཤུགས་བསྐྱེད་ཅིང་དབེན་པའི་
གནས་བསྟེན་པ་ན། ཆང་འཐུང་བ་དང་གཉེན་ཚན་དང་ནོར་ཟས་དྲན་ནས་འཁོར་
【43



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བ་ལ་ཕྱིར་ལྡོག་པ་དང་། ཉེར་ལྔ། རིཊ་པ་གསལ་ཤིང་བློ་རྣོ་བ་དག་ཀྱང་ཆང་འཐུང་
བ་དང་བློ་རྨུག་ཅིང་མི་དྲན་པ་དང་ནོར་འཁྲུལ་ཆེ་བ་འབྱུང་སྟེ། ཆང་གི་ཉེས་
དམིགས་ཉི་ཤུ་རྩ་དྲུག་བཤད་དོ། །གཞན་ཡང་མཛད་ཁྲིམས་ལས་ཉེས་དམིགས་
སུམ་ཅུ་རྩ་དྲུག་བཤད་པ་ནི། ཆང་མཐུང་བ་པོ་ཚེ་འདིར་དབུལ་པོར་འགྱུར་ཏེ།
ད་ལྟར་མིའི་ནང་དུ་སྔ་མ་འདི་ལ་ནོར་ཟས་ཆེན་པོར་ཡོད་ཟེར་བ་དག་ཀྱང་།
ནས་ལ་སོགས་རྒྱུ་ནོར་དགེ་བའི་ཕྱོགས་སུ་བཏང་མ་ནུས་པར་ཕལ་ཆེར་ཆང་གི་རྒྱུ་
ཁོ་ནར་ཟད་དེ་དིང་སང་སྤྲང་པོར་གྱུར་པ་ལྟ་བུ་དང་། གཅིག །ཆང་འཐུང་བ་པོ་
ནད་ཀྱིས་འཚེ་ཞིང་འདུ་བ་རྣམ་པ་བཞི་འཁྲུགས་པར་འགྱུར་ཏེ། ཕལ་ཆེར་ཆང་
ལ་བརྟེན་ནས་ནད་སློང་ནས་འཆི་བའི་རྐྱེན་བྱེད་པར་མང་བ་དང་། གཉིས། དེ་
བཞིན་དུ་གཞན་ལ་འཐབ་འཛིང་དང་བརྩོད་པ་ལ་སོགས་བསླང་ནས་ཡུལ་ཁམས་
ཀྱི་འཁྲུགས་གཞི་བསྐྱེད་པ་དང་། གསུམ། གཞན་གྱི་མཚངས་འབྲུ་བ་དང་།
ཚིག་ངན་སྨྲ་བ་ལ་སོགས་མིའི་ཁྱུར་ཞུགས་པ་ཙམ་གྱིས་ཀུན་མི་བདེ་བར་བྱེད་པ་
དང་། བཞི། ཀུན་གྱི་གསང་ཞིང་སྦ་བའི་གནས་སོགས་ཀྱང་ཐམས་ཅད་ལ་བསྟན་
ཞིང་མི་ཀུན་གྱིས་གད་མོ་བཏབ་ཅིང་ཐལ་བ་གཏོར་བས་བླ་ཚེ་ཉམས་པ་དང་།
ལྔ། གཏམ་ངན་མི་སྙན་པ་གང་ཐོས་་
འོས་པ་ཐམས་ཅད་མི་ཀུན་གྱི་རྣ་ལམ་དུ་བསྒྲགས་
ནས་ཐམས་ཅད་ཀྱི་ཡིད་དུ་མི་འོང་ཞིང་དམོད་མོ་བྱེད་པ་དང་། དྲུག །ཤེས་རབ་
གསུམ་གྱིས་བློ་སྦྱང་བྱེད་པ་ན་དེ་དག་ལ་མི་བརྩོན་ཅིང་ཐོས་བསམ་ཉམས་པར་འགྱུར་
བ་དང་། བདུན། ཟང་ཟིང་དང་ལོངས་སྤྱོད་ཀྱི་བསྙེན་བཀུར་ཐོབ་པར་འགྱུར་
བ་རྣམས་ཀྱང་མི་ཐོབ་པར་བྱེད་ཅིང་ཀུན་ཏུ་ངན་པ་གྲགས་པ་དང་། བརྒྱད། ས་
གཉན་དང་རི་གཉན་ལ་སོགས་སུ་ཉལ་བ་ལྟ་བུ་ལ་བརྟེན་ནས་རྒྱལ་པོའི་ཆད་པ་
ལ་སོགས་མི་འདོད་པ་ཐོག་ཏུ་བབ་པ་དང་། དགུ །ཨུ་ཡའི་གསང་ཚིག་ལ་སོགས་
144



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
གསང་བ་འོས་པའི་གཏམ་རྣམས་ཁྲོམ་བསྒྲགས་བྱེད་པ་དང་། བཅུ། ཚེ་འདི་དང་
ཕྱི་མ་གཉིས་ཀའི་ལས་དང་བྱ་བ་གང་ཡང་མི་འགྲུབ་པར་འགྱུར་བ་དང་། བཅུ་
གཅིག །ཁྲེལ་ངོ་ཚ་དང་མི་ཁ་གཏམ་ངན་སྣ་ཚོགས་བསྐྱེད་ཅིང་སྡུག་བསྔལ་དང་
མྱ་ངན་འབྱུང་བ་དང་། བཅུ་གཉིས། ཕ་དང་མ་དང་བླ་མ་ལ་སོགས་ལ་མི་བརྩི་
བར་ཤག་དང་དམོད་མོ་འདེབས་ཤིང་ལས་ངན་ཚན་ཆེན་བསགས་པ་དང་།
བཅུ་གསུམ། ཡོན་ཏན་ཅན་ནམ་ཡུལ་གོང་མ་རྣམས་ལ་བཀུར་སྟི་དང་རིམ་གྲོ་མེད་
པར་འགྱུར་བ་དང་། བཅུ་བཞི། བོན་དང་ཆོས་ལ་སོགས་ཕྱོགས་རིས་བྱེད་ཅིང་
བོན་ནམ་ཆོས་སྤང་གི་ལས་ངན་བསགས་པ་དང་། བཅོ་ལྔ། སངས་རྒྱས་ཀྱི་སྐུ་
གཟུགས་དང་གསུང་རབ་སོགས་ལ་གུས་པ་མི་བྱེད་ཅིང་འགོམ་ཡུག་བྱེད་པ་དང་།
བཅུ་དྲུག །དགེ་བའི་བཤེས་གཉེན་དང་། བསྟན་པ་འཛིན་པ་དང་། ཚུལ་ཁྲིམས་
བསྲུང་བ་རྣམས་ལ་གུས་པར་མི་འགྱུར་བ་དང་། བཅུ་བདུན། སྡིག་པ་སྤྱད་པ་དང་
རང་འདྲ་ཤ་ཆང་ལ་ལོངས་སྤྱོད་པ་སོགས་ལ་ཡིད་དགའ་ཞིང་དེ་དག་བསྟེན་པར་
འགྱུར་བ་དང་། བཅོ་བརྒྱད། མཁས་པ་རྣམས་དང་དགེ་བའི་གྲོགས་ལ་མི་བསྟེན་
ཅིང་མ་དག་སྐྱེ་བོ་རྣམས་དང་ལྷན་གཅིག་ཏུ་གནས་པ་དང་། བཅུ་དགུ། དམ་པ་
གོང་མ་རྣམས་ཀྱི་རྗེས་སུ་མི་བཟུང་ཞིང་ཐུགས་ཁྲེལ་བར་འགྱུར་བ་དང་། ཉི་ཤུ།
ངོ་ཚ་དང་ཁྲེལ་འཛེམ་མེད་པར་གཏམ་ངན་སྨྲ་ཞིང་མ་དག་པའི་སྤྱོད་ཚུལ་ངན་པ་
སྤྱད་པ་དང་། ཉེར་གཅིག །བུད་མེད་རྣམས་ལ་ཤེས་པ་བག་མེད་དུ་རྒྱུ་ཞིང་ཁྲེལ་
དང་ངོ་ཚ་མེད་པར་བུད་མེད་དང་ཁ་ལག་འཐབ་ཅིང་མཚན་མོ་གྲོང་དུ་འཁྱམས་
པར་འགྱུར་བ་དང་། ཉེར་གཉིས། རང་ལ་ཉེ་བའི་གཉེན་ཚན་རྣམས་ཡིད་མི་དགའ་
ནས་རང་ལ་སྨ་ཕབ་བྱེད་པ་དང་། ཉེར་གསུམ། བཟླས་བརྗོད་དང་ཀློག་འདོན་
ལ་སོགས་བྱེད་པའི་ཚེ་སྔགས་དང་ཡི་གེའི་སྒྲ་མི་ཕྱེད་པ་ལྕེ་དབ་དིབ་ཏུ་འགྱུར་བ་
Y45



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་། ཉེར་བཞི། གཏམ་དང་ཤག་བྱེད་པའི་དུས་རང་ལ་གནོད་པའི་ཚིག་ཐམས་
ཅད་སྨྲར་ཞིང་ཉེས་པ་ཐམས་ཅད་རང་ཐོག་ཏུ་ཁྲིད་པ་དང་། ཉེར་ལྔ དགོན་གནས་
དང་འཚོགས་འདུ་ཆེན་པོ་རྣམས་མི་བདེ་བའི་སྤྲུགས་གཞི་ཆེན་པོ་བསྐྱེད་པར་འགྱུར་
བ་དང་། ཉེར་དྲུག །སྒོ་གསུམ་བག་ཡོད་ཀྱི་བྱ་བ་ལས་གཡེལ་ཞིང་མི་དགེ་བའི་གཞི་
བསྐྱེད་པས་ཐར་པ་དང་མྱ་ངན་ལས་འདས་པའི་ས་ལ་རིང་དུ་བྱེད་པ་དང་། ཉེར་
བདུན། དབང་པོ་སྨྱོས་ཤིང་དྲན་པ་ཤེས་བཞིན་ཉམས་ནས་སྡོམ་པ་དང་དམ་ཚིག་
ལ་ལྟུང་བ་ཕོག་པའི་དམ་ཉམས་སུ་འགྱུར་བ་དང་
། ཉེར་བརྒྱད། བླ་མ་ལ་དད་མོས་
དང་འདུན་པ་ལ་སོགས་གཡེལ་ཞིང་མཆོག་ཐུན་མོང་གི་དངོས་གྲུབ་ཀྱི་སྐལ་བ་ཆད་
པར་འགྱུར་བ་དང་
། ཉེར་དགུ། རང་ལ་བསམ་པ་དཀར་བའི་མི་ལ་ཚིག་རྩུབ་དང་
གཏམ་ངན་སྨྲ་ཞིང་མཚངས་འདོན་བྱེད་པ་དང་། སུམ་ཅུ། མི་རྣམས་ཀྱིས་བདེན་
པར་མི་འཛིན་ཅིང་ཀུན་གྱིས་སྨོད་པར་འགྱུར་བ་དང་། སོ་གཅིག །ནོར་དང་ལོངས་
སྤྱོད་རང་ལ་འབྱོར་པ་ཐམས་ཅད་ཀྱང་གཞན་ལ་ཤོར་ནས་མེད་པར་འགྱུར་བ་དང་།
སོ་གཉིས། རང་གི་ལུས་རྒྱན་དང་ཐ་ན་ཁ་ཕོར་ཡན་ཆད་ཕྱིར་སྟོར་ནས་ལོངས་སྤྱོད་
དང་བྲལ་བར་འགྱུར་བ་དང་། སོ་གསུམ། དུས་རྟག་ཏུ་ཉམས་ཆུང་ཞིང་མི་ཀུན་
གྱིས་སྨྲར་ཕབ་བྱེད་ཅིང་གཏམ་ཀྱི་བདེན་པ་མི་ཐོབ་པར་འགྱུར་བ་དང་། སོ་བཞི།
དོན་མེད་དུ་ཨོང་དང་ཀི་བཏབ་པས་སྣང་སྲིད་ཀྱི་ལྷ་འདྲེ་འཁྲུགས་ཤིང་མི་བདེ་བ་
འབྱུང་བ་དང་། སོ་ལྔ། ལུས་ཞིག་ཅིང་ཚེ་འཕོས་ནས་ངན་སོང་དང་ཁྱད་པར་དམྱལ་
བ་ངུ་འབོད་དུ་སྐྱེས་ཏེ་ཁྲོ་ཞུན་ཁོལ་མ་དག་ཁར་བླུག་ཅིང་སྡུག་བསྔལ་མི་བཟོད་
པར་མྱོང་བར་འགྱུར་བ་ལ་སོགས་ཉེས་དམིགས་སུམ་ཅུ་རྩ་དྲུག་བཤད་དོ། །གཞན་
ཡང་ཆང་གིས་ཉེས་པ་མི་བསྐྱེད་པ་གཅིག་ཀྱང་མེད་ཅིང་། འདུལ་བ་ལས། ཆང་
ཞེས་བྱ་བའི་ཁ་ཟས་འདི། མཐོ་རིས་ཐར་པའི་སྒོ་འགེགས་ཡིན།། ངན་སོང་འགྲོ་
346



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
བའི་གཏིང་ཕུལ་ཡིན།། ཞེས་གསུངས་པས། ཆང་ནི་འཐུང་བ་ལྟ་ཅི། ལག་ཏུ་
ཡང་བླང་བར་མི་བྱ་སྟེ། ལུང་ལས། དེ་ལྟར་ཉེས་སྐྱོན་ཀུན་འབྱུང་བས། ཁོང་དུ་
བསྟིམ་པར་ཅི་སྨོས་ཀྱིས།། གཞན་ལ་སྦྱིན་པ་བྱ་བ་ཡི།། རང་གི་ལག་དུ་བླང་མི་བྱ།
ཞེས་གསུངས། དེ་བས་ན་ཆང་ནི་སྤྱིར་སངས་རྒྱས་ཀྱི་བསྟན་པ་དང་ཁྱད་པར་འདུལ་
བའི་རྩ་ལག་གི་སྡོམ་ཁྲིམས་ལ་དུག་དེ་ལས་ཆེ་བ་མེད་ཅིང་།། བླ་མ་དང་གྲྭ་པ་ཀུན་
ནས་བཏུང་མི་རུང་ཞིང་ཆང་ལ་གནང་བའི་སྐབས་ཀྱང་གཏན་ནས་ཡོད་པ་མ་ཡིན།
ལུང་ལས་ཀྱང་། སྨྱོས་པའི་ཆུ་ནི་བག་མེད་སྤྱོད་པའི་གཞི།། སུ་ཡིས་འཐུང་ན་ངན་
སོང་རྒྱུ་སོགས་ཏེ།། སྡིག་སྒྲིབ་ཉེས་ཆེན་སྡིག་པའི་རྩ་བ་འདི།། རྩེ་མཆོག་གིས་ཀྱང་
བླང་བར་མི་བྱའོ། །ཞེས་དང་། སྨྱོས་པར་འགྱུར་བ་ལ་སོགས་གཡེལ་བར་བྱེད།
ལུས་ཞིག་ཚེ་འཕོས་ངན་སོང་གནས་སུ་སྐྱེ། དེ་ཡིས་ནང་ནས་དམྱལ་བར་སྐྱེ་བ་
ཡིན། ཞེས་གསུངས། དེ་ལྟར་ཆང་གི་ཉེས་དམིགས་མདོ་ཙམ་བསྟན་པ་འདིའང་། མཁའ་འགྲོ་དབང་གི་
སྒྲོན་མ་དང་། གོང་རྒྱལ་དགེ་བཤེས་གཡུང་དྲུང་ཡེ་ཤེས་ཁྱུང་དབོན་ཉི་མ་རྒྱལ་མཚན་སོགས་གྲོགས་མཆེད་འགས་
བསྐུར་ངོས་རྫ་སྤྲང་མངྒ་ཝེར་ཞིའི་མིང་གིས་ཉིན་གཅིག་ཤར་མར་བྲིས་པས་བསྟན་འགྲོའི་དོན་ཆེན་ནུས་པར་ཤོག །
བླ་མ་རྣམས་ལ་ཕྱག་འཚལ་ལོ། །དེ་ཡང་ཆང་གི་ཉེས་དམིགས་མདོར་བསྡུ་ན།
ཆང་གིས་ཕུང་བ་གསུམ་ཡོད་དེ། ཚེ་འདིའི་རང་སྲིད་ཕུང་། ཕྱི་མའི་བདེ་འབྲས་
ཕུང་། ནམ་ཕུག་གི་འདུན་མ་ཕུང་། ཡང་ཆང་
རང་གིས་མི་མཐོང་བ་གསུམ་ཡོད་དེ།
དམ་པའི་ཡོན་ཏན་མི་མཐོང་། རང་གི་སྐྱོན་མི་མཐོང་། ཉེས་པའི་གནས་མི་མཐོང་།
ཡང་ཆང་གིས་མི་དྲན་པ་གསུམ་ཡོད་དེ། བོན་གྱི་བྱིན་རླབས་མི་དྲན། བླ་མའི་བཀའ་
དྲིན་མི་དྲན། གྲོགས་ཀྱི་ཁ་ད་མི་དྲན། ཡང་ཆང་གིས་དྲན་པ་གསུམ་ཡོད་དེ།
དགྲ་ལ་ཞེ་སྡང་དྲན། གཉེན་ལ་དགའ་གདུང་དྲན། བུད་མེད་ལ་ཆགས་སྤྱོད་དྲན།
ཡང་ཆང་གིས་མི་ཤེས་པ་གསུམ་ཡོད་དེ། དགེ་བའི་ཕན་ཡོན་མི་ཤེས། སྡིག་པའི་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཉེས་དམིགས་མི་ཤེས། བསླབ་པའི་གནང་དགག་མི་ཤེས། ཡང་ཆང་གིས་ཤེས་
པ་གསུམ་ཡོད་དེ། གཞན་ལ་ངན་བྱེད་ཤེས། ལས་ལ་སྒྱུ་བཙུད་ཤེས། གཏམ་ལ་
རྫུན་སྦྱར་ཤེས། ཡང་ཆང་གིས་མི་འབྱེད་པ་གསུམ་ཡོད་དེ། བཟང་ངན་ཤན་མི་
འབྱེད། དགེ་སྡིག་གོ་མི་འབྱེད། ཕྱི་ནང་ཆ་མི་འབྱེད། ཡང་ཆང་གིས་མང་བ་གསུམ་
ཡོད་དེ། ལུས་བྱ་བྱེད་མང་། ངག་ལོང་གཏམ་མང་། ཡིད་བསམ་དྲན་མང་།
ཡང་ཆང་གིས་ཉམས་པ་གསུམ་ཡོད་དེ། སོ་ཐར་གྱི་སྡོམ་པ་ཉམས། བྱང་སེམས་
ཀྱི་བསླབ་པ་ཉམས། གསང་སྔགས་ཀྱི་དམ་ཚིག་ཉམས། ཡང་ཆང་གིས་ཤོར་བ་
གསུམ་ཡོད་དེ། རང་རྒྱུས་མི་ལ་ཤོར། རང་ནོར་དགྲ་ལ་ཤོར། རང་དབང་བདུད་
ལ་ཤོར། ཡང་ཆང་གིས་ཤོར་བ་གསུམ་ཡོད་དེ། རིག་པའི་ཚུགས་ཤོར། གསལ་
བའི་མདངས་ཤོར། སྒོམ་པའི་དམིགས་ཤོར། ཡང་ཆང་གིས་ཤོར་བ་གསུམ་ཡོད་དེ།
བྱ་ཆའི་དགེ་སྤྱོད་ཤོར། དྲན་དང་ཤེས་བཞིན་ཤོར། དམ་ཚིག་སྡོམ་པ་ཤོར།
ཡང་ཆང་གིས་འགག་པ་གསུམ་ཡོད་དེ། དྲན་པའི་སྒོ་འགག ། སྣང་བའི་ཡུལ་
འགག ། ཤེས་པའི་རྒྱུན་འགག ། ཡང་ཆང་ལ་དགོས་པ་གསུམ་ཡོད་དེ ཁ་ལ་དུག་
ཆུ་འཐུང་དགོས། སྣ་ལ་དུག་ཐལ་བླུག་དགོས། གྲོགས་སུ་ནག་མོ་བསྟེན་དགོས།
ཡང་ཆང་གིས་བསྐྱེད་པ་གསུམ་ཡོད་དེ། ལུས་ལ་ན་ཚ་བསྐྱེད། སེམས་ལ་དུག་ལྔ་
བསྐྱེད། ཕྱི་མའི་སྡུག་བསྔལ་བསྐྱེད། ཡང་ཆང་གིས་སྦྱར་བ་གསུམ་ཡོད་དེ། རང་
སྡུག་ལ་སྦྱར། གཞན་ཕུང་ལ་སྦྱར། གཉིས་ཀ་སྡིག་ལ་སྦྱར། དེ་ལ་སོགས་ཉེས་པ་
ཐམས་ཅད་ཀྱི་གཞི་མ་ཆང་ལ་ཐུག་པས། ཆང་གིས་ཉེས་པ་བཤད་ན་འཛད་པ་མི་
འདུག་ཀྱང་རེ་ཞིག་དེ་ཙམ་ལགས། ཅེས་མཆོག་སྤྲུལ་གཡུང་དྲུང་མཚན་ཅན་དང་། དགེ་བཤེས་
གཡུང་དྲུང་ཡེ་ཤེས་གཉིས་ཀྱིས་བསྐུལ་བས་སྤྲང་མངྒ་མིང་གིས་བྲིས་པའོ།།
༄༅། །དག་པ་གཉིས་ལྡན་བདེ་གཤེགས་སྐུལ་ལུང་རྟོགས་ཟབ་རྒྱས་བོན་གྱི་གསུང།
】 48



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
རིག་གྲོལ་གཉིས་ལྡན་སེམས་དཔའི་ཐུགས་མངའ་དབྱེར་མེད་མཆོག་གསུམ་ཀུན་
འདུས་རྗེ། མཁྱེན་བརྩེ་གཉིས་ལྡན་དྲིན་ཆེན་བླ་མ་འདོད་འབྱུང་ཡིད་བཞི
ནོར་བུའི་དཔལ། གུས་པ་གཉིས་ལྡན་གདུང་བ་དྲག་པོས་བསྟོད་དོ་རྣམས་ཀུན་ཐུགས་
རྗེ་བརྩེ་བས་སྐྱོངས། །དེ་ལ་ཡང་མདོ་ལས། བསྟན་པའི་ལས་ནི་སྙིང་རྗེ་ཡིན། སྙིང་
རྗེའི་དོན་གྱིས་སེམས་ཅན་སྐྱོང་། ཞེས་སངས་རྒྱས་བསྟན་པའི་ཉམས་ལེན་ཐམས་
ཅད་མདོར་ཧྲིལ་གྱིས་དྲིལ་ན་རྟག་ཏུ་ཚད་མེད་སྙིང་རྗེ་ཆེན་པོས་སེམས་ཅན་རྣམས་
སྐྱོང་ཞིང་དེ་དག་གནས་སྐབས་དང་མཐར་ཐུག་གི་བདེ་བ་ལ་སྦྱོར་བའི་བསམ་པས་
ཀུན་ནས་སློང་ནས་ལུས་ངག་དགེ་སྤྱོད་ལ་ཅི་ནུས་སུ་འབད་པ་དེ་ལ་འདུས་པ་ལ།
དེ་ཚུལ་བཞིན་དུ་ཉམས་སུ་ལེན་པ་པོ་དེ་ཉིད་སངས་རྒྱས་ཀྱི་རྗེས་འཇུག་ཅེས་སྨྲ་
བར་ཡིན་གྱི། དེ་ལས་ལྡོག་པའམ་རང་ལ་ཕན་འདོད་ཀྱི་བསམ་པས་ཀུན་ནས་སློང་
ནས་སེམས་ཅན་ལ་གནོད་བསྐྱལ་ཏེ་སངས་རྒྱས་ཀྱི་རྗེས་འཇུག་ཡིན་སྨྲ་བ་འདུག་སྟེ།
དེ་དག་སངས་རྒྱས་ཀྱི་རྗེས་འཇུག་ཡིན་སྨྲ་ག་ལ་རུང་སྟེ་མི་རུང་ངེས་པའོ། །དེ་དང་
མཚུངས་པ་སེམས་ཅན་གྱི་ཤ་ལ་ཟ་འདོད་ཀྱི་བསམ་པས་ཀུན་ནས་སློང་ནས་ཕ་རོལ་
གྱི་སེམས་ཅན་གཡག་ལུག་ལ་སོགས་པ་བེམ་རིག་ཕྲལ་བའི་ལས་བྱེད་ཅིང་། དེའི་
ཤ་ཁྲག་ལ་ཁ་ཟས་བྱེད་པ་རྣམས་སངས་རྒྱས་ཀྱི་རྗེས་འཇུག་གམ་སེམས་ཅན་གྱི་དོན་
བྱེད་པའམ་ཉམ་ཐག་གི་སྐྱབས་མགོན་དུ་རློམ་པ་འདིའང་བཀའ་ལུང་དང་མི་མཐུན་
པ་འདུག་པར་མ་ཟད་ཤ་ནི་སྡིག་པ་རྔམ་པོ་ཆེ་བསགས་པའི་རྒྱུ་ཁོ་ན་ཡིན་འདུག་སྟེ།
མདོ་ལས། ཤ་ཞེས་བྱ་བའི་ཁ་ཟས་འདི།། སེམས་ཅན་སྲོག་གཅོད་རྒྱུ་ལས་བྱུང་།།
ཞེས་སེམས་ཅན་གྱི་སྲོག་མ་གཅོད་པར་ཤ་བཟའ་རྒྱུ་མི་འོང་ཞིང་སྲོག་གཅོད་ཀྱི་ལས་
ནི་ལུང་ལས། མི་དགེ་བཅུ་ལས་སྲོག་གཅོད་ལྕི། ཞེས་གསུངས་ཕྱིར། སྡིག་པ་མི་
དགེ་བའི་ལས་ལས་སྲོག་གཅོད་ཉེས་པ་ལྕི་ཤས་ཏེ་སེམས་ཅན་གཅིག་གི་སྲོག་གཅོད་
49



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱང་སྲོག་ལེན་ལྔ་བརྒྱར་འཇལ་དགོས་ཤིང་། །དེ་ལས་ཀྱང་སྲོག་གཅོད་ལ་ཡན་ལག་
བཞི་ཚང་ན་ཉེས་པ་ཤིན་ཏུ་ལྕི་བས། དེ་བས་ན་ཤ་ནི་སྲོག་གཅོད་ཀྱི་རྒྱུ་དང་ཁྱད་
པར་ཡན་ལག་བཞི་ལྡན་གྱི་ལས་ཁོ་ན་ལས་བྱུང་ཞིང་། དེ་ལའང་ཀུན་སློང་ཚབས་
ཆེ་ཆུང་གིས་ངན་སོང་གང་རུང་དུ་སྐྱེ་བ་སྟེ། ཀུན་སློང་ཞེ་སྡང་གིས་དམྱལ་བ།
འདོད་ཆགས་ཀྱིས་ཡི་དྭགས། གཏི་མུག་གིས་བྱོལ་སོང་སྐྱེ་བར་འགྱུར་བས།
དཔེར་ན་སེམས་ཅན་ཤིག་ལྟ་བུ་གཅིག་བསད་ན། ཤིག་གིས་ལུས་ལ་ཟོས་པའི་ཚེ་
ཟ་བ་པོ་ཤིག་ཡིན་པར་ཤེས་པ་གཞིའི་ཡན་ལག །ཞེ་སྡང་གིས་ཀུན་ནས་སློང་ནས་
ཤིག་དེ་ལག་པས་རྩིར་གྱིས་བཟུང་བའི་སྐབས་བསམ་པ་གསོད་སེམས་སྐྱེས་པ་བསམ་
པའི་ཡན་ལག །སེན་མོ་གཅིག་གིས་སྟེང་དུ་འཇོག་ནས་གཅིག་གིས་བཅར་བ་རྩོམ་
པའི་དུས་གསོད་ཐབས་ལག་དུ་ལེན་པ་སྦྱོར་བའི་ཡན་ལག །རྐྱེན་དེས་ཤིག་དེ་སྒྲ་
དང་བཅས་སེན་མོའི་སྟེང་དུ་ཁྲག་དམར་ཆིལ་གྱིས་བྱུང་བའི་ཚེ་མཐར་ཐུག་སྲོག་
གི་དབང་པོ་འགག་པས་ན་མཐར་ཐུག་གི་ཡན་ལག་གོ །དེ་ལྟ་བུའི་སྲོག་གཅོད་པ་
ནི་ཀུན་སློང་ཞེ་སྡང་གིས་བྱས་པས་ན་དམྱལ་བར་འཕེན་པའི་ལས་ཡིན་ཏེ། ཞེ་སྡང་
མེ་ལྟར་འབར་བའི་རྣམ་སྨིན་གྱིས།། དམྱལ་བར་ཚ་གྲང་གནས་སུ་སྐྱེ་སྲིད་ན།།
ཞེས་མདོ་ལས་གསུངས་པའི་ཕྱིར་རོ། །ཡང་སེམས་ཅན་གཡག་ལྟ་བུ་ཞིག་བསད་
པ་ལ་མཚོན་ན། གཡག་འདི་ཞེས་བྱ་བ་གསོད་ན་ཤ་ཚོན་པོ་ཆེ་འདུག་སྙམ་པའི་
སྐབས། གསོད་རྒྱུ་གཡག་ཡིན་པ་ཤེས་པ་གཞིའི་ཡན་ལག །རང་ངམ་གཞན་གྱིས་
སེམས་ཅན་གཡག་དེ་ནོར་ཁྱུར་ནས་བཟུང་ནས་རྐེ་ལ་ཐག་པ་བཞག་པའི་སྐབས།
བསམ་པ་གསོད་སེམས་སྐྱེས་པ་བསམ་པའི་ཡན་ལག །དེས་བཤའ་རར་ཁྲིད་ཅིང་
རྐང་ལག་ཐག་པས་བཀྱིག །ལུས་གནམ་ས་བསྒྱུར། མཆུ་ཐག་གུས་དཀྲི་བའི་སྐབས་
གསོད་ཐབས་ལག་ཏུ་ལེན་པ་སྦྱོར་བའི་ཡན་ལག །དེ་ནས་དབུགས་ཀྱི་རྒྱུ་འགྲུལ་
50



ཞལ་གདམས་དང་བློ་བསྟོད་གསོལ་འདེབས་སོགས་ཀྱི་སྐོར།
ཆོད། ལུས་སེམས་ཀྱི་ཚོགས་པ་གྱེས་ཏེ་མིག་སྔོ་མེར་གྱིས་སོང་བའི་སྐབས་མཐར་
ཐུག་སྲོག་གི་དབང་པོ་འགགས་པ་མཐར་ཐུག་གི་ཡན་ལག་གོ །དེ་ལྟ་བུའི་སྲོག་གཅོད་
པ་ནི་ཀུན་སློང་འདོད་ཆགས་ཀྱིས་བྱས་པས་ཡི་དྭགས་སུ་འཕེན་པའི་ལས་ཡིན་
ཏེ། འདོད་ཆགས་ཆུ་ལྟར་ཁོལ་བའི་རྣམ་སྨིན་གྱིས།། ཡི་དྭགས་བཀྲེས་སྐོམ་
གནས་སུ་འཁྱམས་སུ་ཉེ།། ཞེས་མདོ་ལས་གསུངས་སོ། །དེ་ཡང་ཕྱི་རོལ་མུ་སྟེགས་
བྱེད་ཀྱི་མི་ཤི་བའི་རྗེས་སུ་སྲོག་གཅོད་པ་དགེ་བར་རློམ་ནས་སེམས་ཅན་གསོད་པ་
ཡོད་དེ་དེ་དག་གཏི་མུག་གི་ལས་ཡིན་ཕྱིར་བྱོལ་སོང་དུ་འཕེན་པའི་རྒྱུ་ཡིན་པ་
ཡང་མདོ་ལས་བཤད་དོ། །དེས་ན་ཤ་ནི་ཀུན་སློང་འདོད་ཆགས་དང་བཅས་པས་
ཡི་དྭགས་སུ་སྐྱེ་བའི་རྒྱུ་ཡིན་མོད་ཀྱི། འོན་ཀྱང་དམྱལ་བར་འཕེན་པའི་རྒྱུ་ཡང་ངེས་
པར་ཡིན་ཏེ། དྲི་མེད་ལས། ཤ་ཡི་ཉམས་ལྟུང་ཉེས་པ་ཡིས། དམྱལ་བ་བཙོད་
བསྲེགས་གནས་སུ་སྐྱེ།། འབུ་སྲིན་མང་པོས་ལན་ཆགས་སྙགས།། ཞེས་གསུངས།
དེའི་ཕྱིར་ན་སེམས་ཅན་གྱི་སྲོག་ལ་འཚེ་བ་བྱས་པའི་ཤ་བཟའ་བ་ནི་ཉེས་པ་ཤིན་ཏུ་ལྕི།
སྤྱིར་ཤ་ཞེས་བྱ་བ་འདི་ནི། ཕའི་ཁུ་བ་དང་། མའི་ཁྲག་གཉིས་ལས་བྱུང་བས་ན་རྒྱུ་
མི་གཙང་བ་ལས་གྲུབ་པ་སྟེ། འདུལ་བ་ཀུན་ལས་བཏུས་ལས། ཤ་ཞེས་བྱ་བའི་རྒྱུ་
རྐྱེན་འདི། ཕ་མ་གཉིས་ཀྱི་དཀར་དམར་ཏེ། མིག་གིས་མཐོང་ན་སྐྱེ་རེ་འཇིགས།
ལག་ཏུ་བླངས་ན་ཡ་རེ་ང་། སྣ་ཡིས་དྲི་ཚོར་སྐྱུག་རེ་བྲོ། ལྕེ་ཡི་རོ་ལས་བླངས་ནས་སུ།།
ཁོང་དུ་བསྟིམ་པས་ལུགས་ཅི་ཡོད།། ཞེས་གསུངས། དེ་བཞིན་དུ་ཁམས་གསུམ་
འཁོར་བའི་སེམས་ཅན་རྣམས་ལ་ཕ་མ་རུ་མ་གྱུར་པ་གཅིག་ཀྱང་མེད་པས་ན་ཕ་
མའི་ཤ་ལ་བཟའ་བ་དང་ཁྱད་པར་སྤུ་ཙམ་མེད་དེ། དྲི་མེད་ལས། འགྲོ་དྲུག་སེམས་
ཅན་ཐམས་ཅད་ལ། ཕ་མར་མ་གྱུར་གཅིག་ཀྱང་མེད།། གང་དག་ཤ་ལ་སྲེད་གྱུར་པ།
དྲིན་ཆེན་ཕ་མའི་ཤ་དང་མཚུངས།། ཞེས་གསུངས། ཤ་ཟ་བ་པོའི་རྒྱུད་ལ་སྙིང་རྗེ་
3j



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་བྱམས་པ་ཅུང་ཟད་ཀྱང་མེད་དེ། རྗེ་བཙུན་བྱང་པས། ཤ་ཟོས་པོ་ལ་སྙིང་རྗེ་
མེད།། ཅེས་གསུངས། ཤ་བཟའ་བ་པོ་སྲིན་པོ་ཉིང་ཤ་ཉིང་གིས་ཟ་བ་ཅན་དང་དབྱེ་
བ་མེད་དེ། མདོ་ལས། ཤ་ཟ་ཐམས་ཅད་སྲིན་པོའི་ལུས།། ཉིང་ཤ་ཉིང་གིས་ཟ་བའི་
ལས། སྲོག་དང་སྡིག་ལ་མི་འཛེམ་པ། སྲིན་པོའི་བུ་དང་དབྱེ་བ་མེད།། ཅེས་གསུངས།
དེ་བཞིན་རང་གི་ལུས་ལ་ཚེར་མ་ཟུགས་པའི་ཟུག་རྔུ་ཙམ་ཡང་མི་བཟོད་པར་སེམས་
ཅན་གཞན་གྱི་སྲོག་གཅོད་ནས་དེའི་ཤ་ཁྲག་ལ་ལོངས་སྤྱོད་པ་པོ་དེ་དག །སེམས་
ཅན་གྱི་སྐྱབས་མགོན་དུ་དྲོང་བ་ནི་ཤ་ཟ་སྲིན་པོ་མཆོད་གནས་སུ་འབོད་པ་དང་
ཁྱད་མེད་དེ། གཟེར་མིག་ལས། རང་གི་གཟུགས་ཀྱི་ཕུང་པོ་ལ།། ཚེར་མ་གཅིག་
ཀྱང་མི་བཟོད་པར།། གཞན་དག་སེམས་ཅན་མང་པོ་ཡི།། སྲོག་གཅོད་ཤ་ལ་བཟའ་
དགོས་ཟེར།། ག་ལའི་སེམས་ཅན་བདུད་རིགས་གཅིག །ཅེས་གསུངས། ཤ་བཟའ་
རྒྱུའི་ཆེད་དུ་སེམས་ཅན་གཅིག་གི་སྲོག་གཅོད་པས་ཕྲ་མོའི་སེམས་ཅན་བསམ་དུ་
མེད་པའི། སྲོག་ལ་འཚེ་བས་ན་ཤ་ནི་སྡིག་པའི་ཕུང་པོ་སྟེ་རྣམ་སྨིན་ལས་ངན་འཛད་མི་
ཤེས་པ་འདུལ་རྒྱུད་ལས། སེམས་ཅན་རེ་རེའི་སྲོག་གཅོད་པས། ཕྲ་མོའི་སེམས་
ཅན་གྲངས་མེད་གུམ།། ཞེས་གསུངས། དེ་བཞིན་དུ་ཁ་ཟས་ཤ་ལ་བྱས་པས་ལང་
ཚོ་རྒྱས། དེ་ལ་བརྟེན་ནས་ཉོན་མོངས་དུག་ལྔ་འཕེལ་ཏེ། དྲི་མེད་ལས། དེ་ཕྱིར་
དུག་ལྔའི་རྩ་བ་ཡང་།། མང་ཐུན་ཤ་ཡི་རྒྱུ་ལ་ཐུག །ཅེས་དང་། ཤ་ཡི་ཐམས་ཅད་
རྒྱུ་བསྐྱེད་ནས། ཉེས་པ་ཐམས་ཅད་ཤ་ལས་འབྱུང་། ཞེས་གསུངས། ཤ་ཟོས་པའི་
ལན་ཆགས་ཕྱི་མར་རང་གི་ཤ་ཁྲག་གི་སྟེང་ནས་འཇལ་དགོས་ཏེ། རྒྱུ་འབྲས་རྣམ་
པར་འབྱེད་པའི་མདོ་ལས། སྔར་གྱི་ལན་ཆགས་ད་ལྟར་སྙགས་པ་སྟེ། ད་ལྟའི་ལན་
ཆགས་ཕྱི་མར་སྙགས་སུ་འོང་། ཞེས་གསུངས། དེ་བས་ན་ཤ་ཟར་འདོད་ནས་སེམས་
ཅན་གྱི་སྲོག་གཅོད་ཅིང་དེའི་ཤ་ཁྲག་ལ་རོལ་པ་ནི་ངེས་པར་ངན་སོང་གི་གནས་
152



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
སུ་འཕེན་པའི་རྒྱུ་ཡིན་པས། ཤ་མི་བཟའ་བར་གཏན་དུ་སྤང་བ་གལ་ཆེ། འོན་ཀྱང་
དལ་འབྱོར་མི་ལུས་འདི་ནི་རྙེད་དཀའ་ཞིང་སངས་རྒྱས་སྒྲུབ་པའི་རྟེན་ཁྱད་པར་
ཅན་ཡིན་པས་ན། འདི་ཡུན་རིང་འཚོ་བའི་ཆེད་དུ་ཤ་ལ་སོགས་པའི་ཟས་ཀྱིས་གསོ་
ནས་འདིའི་སྟེང་དུ་གཏན་གྱི་འདུན་མ་ལེན་དགོས་ཕྱིར། འདི་མི་གསོ་བར་ལུས་
ཀྱི་སྟོབས་ཞན་ནས་དགེ་བ་སྒྲུབ་མི་ནུས་པ་དང་རླུང་ནད་ལྟ་བུས་སྲོག་ལ་ཉན་བཞིན་
དུ། དེ་ལ་ཕན་པའི་ཐབས་མི་བསྟེན་པ་ལུས་བོར་བ་བྱེད་པ་ནི། ལྷ་ཁང་ཀ་བ་
བཞི་བཤིགས་པ་དང་ཉེས་པ་མཚུངས་པ་གསུངས་པས་ན་དགེ་སྦྱོར་བས་བཟའ་
རུང་གི་ཤ་ལ་སོགས་པས་ལུས་གསོ་བ་གལ་ཆེ། དེ་ལ་བཟའ་རུང་གི་ཤ་གང་ཡིན་
ཞེ་ན། མཐོང་ཐོས་དགོས་གསུམ་གྱིས་དབེན་པའི་ཚོང་དུས་ཁར་འཁོར་གྱི་ཉོས་
ཤུའ། དུས་ཟད་པའི་ཤི་ཤ་ལ་སོགས་བཟའ་རུང་གི་ཤ་ཡིན་པས། དེ་དག་ལ་ཆགས་
སེམས་སྤང་ནས་སྲོག་ཕྱིར་བཟའ་བ་གནང་སྟེ། འདུལ་བ་ལས། དུས་ཟད་པ་ཡི་
ཤི་ཤདང་། ཚང་དུས་ཁ་འཁོར་ཉོས་ཤ་ནི། ཆགས་སེམས་སྤོང་སྟེ་སྲོག་ཕྱིར་བཟའ།།
ཞེས་གསུངས།། ཨ་ཧོ། རྒྱལ་བའི་བསྟན་པ་བསླབ་གསུམ་རིན་ཆེན་བོན། ངེས་
འབྱུང་བྱང་ཆུབ་སེམས་ཀྱི་ཤིང་རྟ་ཆེས།། ལེགས་དྲོང་ངེས་ལེགས་འདོད་དགུའི་
དཔལ་སྟེར་བ། ཚུལ་འདི་འགྲོ་ལ་ཕན་ཕྱིར་ཁོ་བོས་བྱས།། སྲིད་པ་གསུམ་ན་བསྔགས་
པ་ལྷ་མིའི་མགོན།། མགོན་མཆོག་བརྒྱ་པའི་སྟོན་པའི་ལུང་བཞིན་དུ།། དུ་མ་རབ་
བསྡུས་མེ་ཡིས་གསུངས་པའི་གཞུང་།། གཞུང་ལུགས་ཇི་བཞིན་འདི་ན་གསལ་བར་
བྱས།། ཚུལ་འདི་འགྲོ་བ་ཀུན་ལ་ངེས་གྱུར་ནས།། བྱམས་པའི་སེམས་ཀྱིས་རང་རྒྱུད་
ལེགས་སྨིན་ཏེ།། གཅིག་གིས་གཅིག་ལ་འཚེ་བ་མི་བྱེད་པར།། ཐམས་ཅད་མཉམ་
ཉིད་ཀློང་དུ་གྲོལ་བར་ཤོག །ཅེས་པའང་མང་ཐུན་ཤ་ཟོས་པས་ཉེས་དམིགས་མདོར་བསྡུས་པ་འདིའང་།
མཚོག་ག་སྤྲུལ་གཡུང་དྲུང་མཚན་ཅན་དང་། གོང་བཙུན་ནམ་མཁའ་འོད་ཟེར། ཉག་སྒོམ་གཡུང་དྲུང་ཁྲི་འོད་སོགས་
ཟླ 53



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མཆེད་གྲོགས་འགའ་ཡིས་བསྐུལ་ནས། རྫ་སྤྲང་སྨྱོན་པ་མངྒ་ཝེར་ཞིའི་མིང་གིས་དབེན་པའི་རི་སུལ་དུ་བྲིས་པ་དགེའོ།།
༄༅། །མ་ལུས་རྒྱལ་བའི་དགོངས་པ་གཅིག་བསྡུས་པ།། སྙིགས་མའི་གདུལ་དཀའ་
འདུལ་བའི་ཐུགས་རྗེ་ཅན།། མཚུངས་མེད་དཔལ་ལྡན་བླ་མའི་ཞབས་པ་
ཞབས་པད་ལ།།
སྒོ་གསུམ་དང་བས་རབ་ཏུ་ཕྱག་འཚལ་ལོ། །དེ་ལ་འདིར་རྒྱལ་བའི་བཀའ་ལུང་ཟབ་
མོའི་རྗེས་སུ་འབྲང་ནས་སྒོག་པ་དང་ཙོང་ཟོས་པའི་ཉེས་དམིགས་མདོ་བསྡུས་ཙམ་
བསྟན་པ་ལ། སྤྱིར་སྒོག་པ་ལ་རིགས་མང་དུ་ཡོད་ཀྱང་མདོར་བསྡུས་ན་རི་སྒོག་ཀླུང་
སྒོག་གཉིས་ལ་འདུས་ཤིང་། དེ་ལ་དྲི་ང་བའི་རིགས་ཐམས་ཅད་དང་ཁྱད་པར་མིའི་
ལྡུམ་རར་སྐྱེས་པའི་སྒོག་པ་དང་ཙོང་སོགས་གཏན་ནས་བཟའ་མི་རུང་བས་སྤང་
དགོས་ཏེ། དེ་མ་སྤང་ན་སྒོག་ཙོང་གི་དྲི་ངན་པ་དེ་དག་ལྷ་རིགས་ཀླུ་རིགས་གཙང་
མ་རྣམས་ལ་ཕོག་ནས་ཡ་ང་སྟེ་ཐམས་ཅད་དཔག་ཚད་གཅིག་ཏུ་འཁོར་མི་ནུས་ཤིང་།
ལྷ་ཀླུ་བསོད་ནམས་ལྡན་པ་དེ་དག་མ་འཁོར་ན་འཇིག་རྟེན་གྱི་མཐུ་དབང་བསོད་
ནམས་ཐམས་ཅད་ཉམས་ནས་ནད་དང་མུ་གེ་ལ་སོགས་མི་འདོད་པ་ཀུན་འབྱུང་སྟེ།
དགེ་བའི་ཚོགས་སྒྲུབ་པ་ཉུང་ཞིང་མི་དགེ་བ་ཐམས་ཅད་ཀྱི་ཁ་དར་བར་འགྱུར་བས་
ན། ཉེས་པ་ཤིན་ཏུ་ཆེ། འདུལ་བ་ཀུན་ལས་བཏུས་ལས་ཀྱང་། སྒོག་ཙོང་ཞེས་བྱའི་
ཁ་ཟས་འདི། མི་བཟའ་སྤོང་བའི་རྒྱུ་ཡིན་ནོ། །རྣམ་གསུམ་འཁོར་བའི་སེམས་ཅན་ལ།
ལྷ་རིགས་ཀླུ་རིགས་གཙང་མ་རྣམས། ཟོས་པའི་དྲི་ལ་ཡ་ང་ནས། དཔག་ཚད་གཅིག་
ཏུ་འཁོར་མི་ནུས། ལྷ་ཀླུ་བསོད་ལྡན་མ་འཁོར་སྐྱོན་དེ་ཡིས།། འཇིག་རྟེན་མཐུ་དབང་
བསོད་ལྡན་དངོས་གྲུབ་ཆུང་། ཞེས་གསུངས་པ་དང་། དེར་མ་ཟད་སྒོག་པ་དང་
ཙོང་ནི་འདུ་བ་རྣམ་པ་བཞིའི་ནད་དང་མཐུན་པ་ཉུང་ཕྱིར། སྒོག་ཙོང་ཟོས་པས་
ནད་ཚབས་ཆེན་གློ་བུར་དུ་ལྡང་ནས་འཆི་བའི་རྐྱེན་དུ་འགྱུར་བ་དང་། སྒོག་ཙོང་
ཟོས་པའི་མི། བདེ་གཤེཊ་ཀྱི་རྟེན་ལ་སོཊ་བཞུཊ་པའི་ལྷའི་ཕོ་བྲང་དུ་ཕྱིན་ནས་དྲི་
154



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ང་བའི་དྲི་དེས་ཕོག་པ་ན་སྐྱེ་བ་ལྔ་བརྒྱའི་བར་དུ་བསྭེ་མང་ལ་སོཊ་བསྭེ་དྲི་ཅན་དུ་སྐྱེ་བ་
བརྒྱུད་པར་འགྱུར་ཏེ། འདུལ་རྒྱུ་ལས། བདེ་བར་གཤེཊ་པའི་བཞུགས་གནས་ལྷའི་
ཕོ་བྲང་དུ།། ཕྱིན་ནས་དྲི་ང་བའི་དྲི་དེས་ཕོག་པ་ཡང་།། སྐྱེ་བ་ལྔ་བརྒྱར་བསྭེ་དྲི་ཅན་
དུ་སྐྱེ།། དེའི་ཕྱིར་སྒོག་ཙོང་ཁ་ཟས་མི་བཟའ་གཏན་དུ་སྤང་། ཞེས་གསུངས། ད་ལྟ་
མིའི་ནང་དུ་མི་ལ་ལ་ཞིག་ལ་དྲི་ངན་པ་བྲོ་བ་དེ་དག་ཀྱང་སྔར་སྒོག་ཙོང་ཟོས་པའི་ཉེས་
དམིགས་དུ་མངོན་ཞིང་། གཞན་ཡང་མིའི་ལུས་ལ་སྲིན་གྱི་གྲོང་ཁྱེར་བརྒྱད་ཁྲི་བཞི་
སྟོང་རེ་ཡོད་པ་དེ་དག་ཀུན་ཀྱང་སྒོག་པ་དང་ཙོང་ཟོས་པས་ལ་ལ་ན། ལ་ལ་འཆི་
སྟེ་སྡུག་བསྔལ་གྱིས་གདུངས་བས་ཉེས་པ་དཔག་ཏུ་མེད་པ་ཡོད་དེ། འདུལ་བ་ཀུན་
ལས་བཏུས་ལས། སྒོག་དང་ཙོང་གི་ཁ་ཟས་ཟོས་པ་ན། སྲིན་གྱི་གྲོང་ཁྱེར་མང་པོ་
ཐམས་ཅད་ཀུན། ལ་ལ་ན་གྱིན་ལ་ལ་འཆི་བར་འགྱུར། ཞེས་གསུངས། དེར་མ་ཟད་
དུད་འགྲོ་ལ་སོགས་སེམས་ཅན་ཕྱི་མས་ཟོས་ཀྱང་ལྷག་པར་རྨོངས་འཐིབས་ལ་སོགས་
ཉེས་པ་ཆེན་པོ་འབྱུང་བ་སྟེ། དེ་དག་གི་བསྲུང་བའི་སྐལ་པ་དང་མི་ལྡན་ཞིང་།
རང་རེ་མི་སྨྲ་བསམ་དབང་དང་ལྡན་པ་རྣམས་ནི་དེ་དག་བསྲུང་བའི་སྐལ་བ་དང་
ལྡན་པས་ན། སྒོག་པ་དང་ཙོང་ལ་སོགས་དྲི་ང་བའི་སྒོག་རིགས་ཐམས་ཅད་མི་བཟའ་
བར་སྤང་ནུས་ན། བསོད་ནམས་དང་ཕན་ཡོན་རྒྱ་ཆེན་པོ་ཡོད་པ་བདག་ཅག་གི་
སྟོན་པའི་ཞལ་གྱིས་བཞེས་པ་ཡིན་ཏེ། སྨྲ་བསམ་དབང་དང་ལྡན་པའི་མི་རྣམས་
ཀུན།། སྒོག་དང་ཙོང་གི་ཁ་ཟས་བགག་པ་ན།། ཤིན་ཏུ་བསོད་ནམས་ཆེ་བ་བདག་
གིས་བསྟན།། ཞེས་གསུངས། འདུལ་བ་དབྱིངས་དག་ལས། དཔེར་ན་ལྷ་ཡུལ་སྲིན་
གྱིས་བཅོམ་ཀྱང་། སྒོག་ཟན་ར་མདར་འོང་མི་དབང་བ་གསུངས་ཤིང་། གཞན་ཡང་
ལུང་ཀུན་ནས།། ཉེས་པ་ཆེ་བ་གསུངས་པས། གཏན་དུ་སྤང་བ་གལ་ཆེའོ།། ཞེས་
སྒོག་ཙོང་གི་ཉེས་དམིགས་མདོར་བསྡུས་པ་འདིའང་། མཆོག་སྤྲུལ་གཡུང་དྲུང་དང་། མཁའ་འགྲོ་དབང་གི་སྒྲོན་མ་
55



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཉིས་ཀྱིས་ཕྱི་རབས་དོན་དུ་ཡང་ཡང་བསྐུལ་བ་ལ་བརྟེན་ནས་རྫ་སྤྲང་བདག་གིས་ཤར་རྫའི་རི་ལ་བྲིས་པ་ཡི་གེ་པ་ནི་
གོང་བཙུན་གཡུང་དྲུང་ཡེ་ཤེས་ཀྱིས་བྱས་སོ།།
༄༅། །ༀ་སྭ་སྟི། བདེ་གཤེགས་སྙིང་པོས་འགྲོ་བ་ཡོངས་ཁྱབ་ཅིག མ་འོངས་སངས་
རྒྱས་རྣམས་ཀྱིས་ལམ་འདྲེན་པ། མཁྱེན་གཉིས་ལྡན་པའི་དམུ་རྒྱལ་གཤེན་དེ་ལ།།
མི་ཕྱེད་དད་པའི་སེམས་ཀྱིས་ཕྱག་འཚལ་ལོ། །དེ་ལ་འདིར་བདུད་མོའི་མངལ་ནས་
སྐྱེས་པའི་དུག་ཤིང་གི་ལོ་མ་སྣ་ད་ཁ་དུ་སོགས་ཀྱི་ཉེས་དམིགས་མདོར་བསྡུས་ནས་
བསྟན་པ་ལ། དེ་ཡང་སྤྱིར་སྣ་ད་དང་ཁ་དུ་སོགས་ཀྱི་བྱུང་ཁུངས་ནི། སྔར་དམ་སྲི་
སྤུན་དགུའི་ཐ་ཆུང་བདུད་མོ་དེ། རྒྱའི་ཡུལ་དུ་རྒྱ་མི་ཕོ་མོ་གཉིས་ཀྱི་བུ་མོ་སྐྱེས་ཏེ།
དེ་ཡང་བུ་མོ་གཞན་དང་མི་འདྲ་བར་ཤིན་ཏུ་སྐྱེ་མཆེད་མཛེས་པ་ཞིག་བྱུང་བས།
དེ་རྒྱ་མི་ཀུན་གྱིས་ཐོབ་ཤོར་བྱེད་ཅིང་འཐབ་རྩོད་ཆེན་པོ་བྱུང་བ་ལ། ཕ་ཡིས་བུ་
མོ་སུ་ལའང་མ་སྤྲད་པར་ཁྱིམ་གྱི་ཕུགས་སུ་སྦས་ནས་འདུག་པ་ལ། རེ་ཞིག་བུ་མོ་
ཁྲག་ནད་ཀྱིས་གདུངས་ཏེ་འཆི་ལ་ཐུག་པ་དང་། དེར་བུ་མོ་ན་རེ། ད་ལྟ་ང་སྐྱེས་
པ་རྣམས་དང་འཕྲད་དབང་མ་བྱུང་བའི་ནད་ཀྱིས་གདུངས་པ་ཡིན། ད་ང་འཆི་
ལ་ཐུག་གོ །ང་འཆི་བའི་རྗེས་སུ་ངའི་རོ་དེ། མི་ཀུན་རྒྱུ་བའི་ལམ་རྒྱ་གྲམ་དུ་ས་རྐོས་
ནས་ཁ་གན་རྒྱལ་དུ་སྐྱེལ་ལ་ཞོག་ལ་མི་ཀུན་ལ་དྲི་ཆུ་དོར་ཅིག་བསྒོས་ལ། ངའི་མཚན་
མའི་ནང་དུ་དྲི་ཆུ་ཐམས་ཅད་འོང་བ་གྱིས་ཤིག །དེ་ནས་ངའི་མཚན་མའི་ནང་ནས་
རྩ་མིན་ཤིང་མིན་གྱི་མེ་ཏོག་སྐྱེས་པར་ཤོག་ཅིག །སྐྱེས་ནས་ཀྱང་མི་ཀུན་གྱིས་དེ་
ལ་ལོངས་སྤྱོད་པར་ཤོག་ཅིག །ལོངས་སྤྱོད་ནས་དགེ་བ་ཉམས་པར་ཤོག་ཅིག་སྡིག་
པའི་ཁ་དར་བར་ཤོག་ཅིག །ཁྱད་པར་སངས་རྒྱས་བསྟན་པ་འཛིན་སྐྱོང་སྤེལ་གསུམ་
བྱེད་ནུས་པ་རྣམས་ཀྱིས་དེ་ལ་ལོངས་སྤྱོད་ནས་བསྟན་པ་ཉམས་པར་ཤོག་ཅིག །དེའི་
དུས་སུ་ངའི་སྤྲུལ་པ་བུ་མོ་གཟུགས་མཛེས་མ་མང་པོས་ས་སྟེང་ཁེངས་ནས། སངས་
156



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
རྒྱས་བསྟན་པ་འཛིན་པ་རྣམས་ཀྱིས་ང་ཡི་སྤྲུལ་པའི་བུ་མོ་རྣམས་ལ་སྤྱོད་ཅིང་བསྟན་
པ་བཤིག་ནུས་པར་ཤོག་ཅིག །ཅེས་ཟེར་ནས་དབུགས་ཆད་དོ། །དེ་ནས་བུ་མོའི་
རོ་དེ་མོས་ཟེར་བ་ལྟར་བྱས་ནས་བཞག་སྟེ། མི་ཀུན་ལ་དྲི་ཆུ་དོར་ཅིག་བསྒོས་པས།
ཕྱིས་ལོ་དེ་ལ་རོ་ཡི་མངལ་ནས་རྩ་མིན་ཤིང་མིན་གྱི་མེ་ཏོག་བལྟས་ན་མདོག་མཛེས་
པ། བསྒོམ་ན་དྲི་ཞིམ་པ་ཞིག་བྱུང་བ་དེ་མི་ཀུན་གྱིས་བྲེགས་ནས། ལ་ལས་ཞིབ་ཏུ་
བཏུལ་ཏེ་སྣ་ལ་འཐུང་བས་སྣ་ཚ་ཞིང་སྦྲིད་པ་འབྱུང་བ་ཞིག་བྱུང་ངོ༌། །ལ་ལས་མེ་
ལ་བསྲེགས་ནས་དུ་བ་ཁ་རུ་འཐུང་པས་ཁ་ཚ་ཞིང་ཡིད་ཚིམ་པ་ཞིག་བྱུང་ངོ་།།
དེར་མི་ཀུན་གྱིས་འབྲས་བུ་བླངས་ནས་ས་ལ་བཏབ་སྟེ་མང་པོ་འཕེལ་ནས་རྒྱལ་ཁམས་
ཐམས་ཅད་དུ་ཁྱབ་བོ། །སྣ་ད་དང་ཁ་དུ་ཡི་བྱུང་ཁུངས་ནི་དེ་ལྟ་བུ་ཡིན་ཏེ་ཁ་སྣ་གང་
ལ་རེག་ཀྱང་བདུད་མོས་ཡིད་བསླུས་ནས་དགེ་བ་ལ་མི་དད་ཅིང་སྡིག་པ་ལ་དད་
ཆེ་བ་ཅི་སྤྱོད་མི་དགེ་བར་འགྱུར་བ་ཞིག་ཏུ་ཤུགས་ཀྱིས་འགྲོ་བས་ན་ཕྱི་མར་ངན་
སོང་དུ་སྐྱེ་ངེས་ཏེ། དེ་སྐད་དུ་རྒྱུ་ཡི་ཡུལ་དུ་དུག་ལྡུམ་ཐ་མ་ཁ།། སུས་རེག་གྱུར་ཀྱང་
ངན་སོང་རྒྱུ་སོགས་ཏེ། ཀུན་ཏུ་བཟང་པོ་ཡིན་ཀྱང་དམྱལ་བར་འགྲོ། །ཞེས་སོ། །ཁྱད་
པར་སངས་རྒྱས་བསྟན་པ་འཛིན་པའི་སྐྱེས་བུ་རྣམས་ཀྱིས་སྣ་ད་ལ་ལོངས་སྤྱོད་པ་ནི།
བསྟན་པ་ཉམས་པའི་རྟགས་ཡིན་པར་མངོན་ཏེ། དམ་པས་དུག་ལྡུམ་སྤྱོད་པའི་ཚེ།
བསྟན་པ་ཉམས་པའི་སྔ་ལྟས་ཡིན། ཞེས་སོ། །དེ་བཞིན་དམ་སྲིའི་སྨོན་ལམ་གྱིས་
བསྐྱེད་པའི་རྫས་ཡིན་པས་ན་སྣ་ད་དང་ཁ་དུ་ལ་གང་གིས་རེག་ཀྱང་དེ་མ་ཐག་དམ་
སྲི་ཕོ་མོའི་སྣ་འདྲེན་ནས་གདོན་བགེགས་ལོག་འདྲེན་ཐམས་ཅད་རླུང་འཚུབ་པ་
བཞིན་དུ་འདུས་ནས། དེ་ལ་གྲིབ་དང་ཆམ་པ་གློ་ནད་ཚ་རིམས་ལ་སོགས་ནད་
རིགས་དང་། ཞེ་སྡང་འདོད་ཆགས་ལ་སོགས་ཉོན་མོངས་དུག་ལྔ་ཐམས་ཅད་གློ་
བུར་དུ་རྒྱུད་ལ་བསྐྱེད་ཅིང་མི་འདོད་པ་སྣ་ཚོགས་གཏོང་། ཁྱད་པར་སྒྲུབ་པ་ཉམས་
བློ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལེན་བྱེད་པ་ལ་བར་ཆད་འགབ་འདྲེ་ཞེས་དམ་སྲི་ཕར་བསྐྲད་དགོས་པ་དེ་ཤ་རུལ་
ལ་སྦྲང་བུ་འཆགས་པ་བཞིན་དུ་ཚུར་འདུས། ཡི་དམ་དང་བོན་སྐྱོང་ཚུར་འཁོར་
དགོས་པ་རྣམས་ལྷ་དབྱེ་བྱེད་ཀྱི་རྫས་ངན་བདུག་པའི་ལྷ་བཞིན་དུ་དགུང་ལ་ཡར་
བཤེགས། རྫས་ངན་དེས་སྔགས་ཀྱི་ནུས་པ་བཅོམས་ནས་ལོ་ཟླ་མང་པོར་བསྒྲུབས་
ཀྱང་གྲུབ་པའི་རྟགས་མི་ཐོན། དུག་རྫས་གང་གིས་འཐུང་བའི་མི་དེའི་སྣབ་འཆིལ་
ལ་སོགས་པ་ཕྱོགས་གང་དུ་དོར་ཀྱང་ཡི་དྭགས་ཀྱི་རིགས་རྣམས་ཀྱིས་ལོངས་སྤྱོད་
པ་ན། དུག་ཏུ་འགྱུར་ནས་ཡི་དྭགས་ཤ་ཟ་འབུམ་ཕྲག་མང་པོ་ལ་ལ་ན། ལ་ལ་འཆི་
བ་ལ་སོགས་སྡུག་བསྔལ་གྱི་རྒྱུ་བྱེད། དེ་མེ་ལ་བསྲེག་པའི་དུ་བ་གནམ་དུ་སོང་བ་
ཡིས་གནམ་ལ་གནས་པའི་ལྷའི་གྲོང་ཁྱེར་འབུམ་ཚོ་མང་པོ་དུག་ནད་ཀྱིས་ཟིན་ནས་
སྡུག་བསྔལ་ཏེ། ལུང་ལས། དུག་གི་དུད་པ་ནམ་མཁར་སོང་བ་ཡིས།། ལྷ་ཡི་གྲོང་
ཁྱེར་འབུམ་ཚོ་འཇིག་པར་བྱེད། དུག་གི་ཐལ་བ་ས་ལ་ཕོག་པ་ཡིས།། ཀླུ་ཡི་གྲོང་ཁྱེར་
ཆེན་པོ་འབུམ་ཚོ་འཇིག །འཐུང་བའི་མི་རྣམས་ཡི་དམ་ལྷ་སྒྲུབ་ཀྱང་།། སྒྲུབ་པའི་
རྟགས་བུལ་སྔགས་ཀྱི་ནུས་པ་ཤོར།། ཞེས་གསུངས། གཞན་ཡང་སྣ་ད་དང་ཁ་དུ་
ལ་སོགས་འཐུང་པའི་མི་དེ་ལ་དུག་རྫས་དེ་དག་མེད་པ་ཞག་གཅིག་ཀྱང་འདུག་ཐབས་
མེད་པ་ལྟར་གྱུར་ནས་འདོད་ཆགས་ཀྱིས་སྣ་ད་འཐུང་འདོད་སྐྱེས་ནས། མི་ལ་སློང་
དུ་ཕྱིན་པས་མི་གཞན་དེས་ཀྱང་ཡོད་བཞིན་དུ་མེད་ཟེར་ནས་མནའ་སྐྱལ། དེར་
རང་གིས་དེ་ལ་ཡོད་པ་ཤེས་ནས་མི་སྦྱིན་པར་བསམ་ནས་ཞེ་སྡང་ལངས་ནས་ཚིག་
རྩུབ་སྨྲས་ཏེ། རང་གཞན་གཉིས་ཀ་ལ་ཁོང་ཁྲོ་གློ་བུར་དུ་སྐྱེ་སྟེ་དུག་ལྔ་དང་མི་དགེ་
བཅུ་ལ་སོགས་ཞིབ་ཏུ་བརྟག་ན་སྣ་དའི་རྒྱུད་ནས་འབྱུང་། ཁྱད་པར་བླ་མ་རྣམས་
ཀྱིས་སྣ་ད་ལ་ལོངས་སྤྱོད་པ་ནི། གསེར་གྱི་མཆོད་རྟེན་ལ་དུག་ཆུ་ནག་པོ་བྱུག་པ་
དང་འདྲ་སྟེ། ཤིན་ཏུ་ཡང་མི་རུང་བླ་མ་རྣམས་སྣ་ད་བུད་མེད་ཆང་སོགས་ལ་སྲེད་
8



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
པ་ཆེར་བྱུང་ན་སྔར་བདུད་མོའི་སྨོན་ལམ་ལོག་པའི་དབང་གིས་ཐུགས་བློ་གདོན་
གྱིས་བསྒྱུར་བར་ཡིན་པར་ཤེས་པར་མཛད་ནས་ཐུགས་གཟབ་དགོས། བླ་མ་རྣམས་
འདྲེས་དབང་བསྒྱུར་ནས་སངས་རྒྱས་བསྟན་པ་ཉམས་པར་འགྱུར་བ་སྨོས་ཀྱང་
ཅི་དགོས། དེ་བས་བླ་གྲྭ་རྣམས་ཀྱིས་རང་གིས་དེ་དག་སྤང་གཞན་མི་རྣམས་ལ་དེ་
དག་གི་ཉེས་དམིགས་གསུངས་ཤིང་སྤང་བཅོལ། སངས་རྒྱས་ཀྱི་བསྟན་པའི་དགྲའམ་
བསྟན་པ་བཤིག་པའི་བདུད་དུ་བུད་མེད་ཆང་སྣ་ད་གསུམ་ལས་འཇིགས་པ་མེད་དེ།
དེ་སྐད་དུ། ཆང་དང་བུད་མེད་སྣ་ད་གསུམ། སངས་རྒྱས་བསྟན་པའི་གཤེད་དུ་ཆེ།
ཞེས་སོ། །པྲ་ལྟས་ལ་ཉེ་ཡང་ཤིན་ཏུ་ངན་པ་ཡིན་ཏེ། སྡུག་མེད་པ་ལ་མིག་འཆི་མ་
ཕྱུང་། ཁ་ནས་ཨོ་ང་འདོན། བྲང་ལ་ཁུར་ཚུར་བསྣུན། སྐེ་ལ་རྭ་རྒོག་བཏག །སེམས་
ལ་མངན་སེམས་འཆང་། ལྟས་ངན་མི་རུང་བ་སྣ་ཚོགས་བསྟན་པ་འབྱུང་། ཁྱད་
པར་ནམ་ཞིག་འཆི་བའི་དུས་བྱུང་ཚེ། རྩ་དབུ་རྐྱང་རོ་གསུམ་དུ་དུག་གི་མུན་པ་
འཁྲིགས་ནས་ཐར་ལམ་མི་ཐོབ་ཅིང་། བླ་མ་སོགས་ཀྱི་འཕོ་བ་ཡང་མི་ཐེབས་ཏེ།
ལུང་ལས། ལས་དབང་ངན་པའི་གང་ཟག་ཕོ་མོ་ཡིས། ཐར་ལམ་གཏན་དུ་འགག་
པའི་རྫས་ངན་དེ།། ཉིན་མཚན་དུས་ཀུན་ངོམས་མེད་སྣ་རུ་འཐུང་།། ཡེ་ཤེས་བདེ་
རླུང་རྒྱུ་བའི་རྩ་རོ་རྐྱང་།། དེ་དབུས་ཨ་བ་དྷུཏི་འོད་ཀྱི་རྩ།། ཁྲག་དང་ཆུ་སེར་མ་གོས་
ཟང་ཐལ་གནས།། དེ་ཉིད་སྡིག་སྒྲིབ་ཁྲག་རྣག་སོགས་ཀྱིས་ཁེངས། དབུ་མའི་ནང་
དུ་མུན་ནག་དགུ་རིམ་འཁྲིག །དུས་གསུམ་རྒྱལ་བ་ཐམས་ཅད་བྱོན་གྱུར་ཀྱང་།
འཆི་དུས་འཕོ་བ་ཐེབས་པ་མི་འགྱུར་རོ། །ཞེས་གསུངས། གཞན་ཡང་རང་ལུས་
ལ་ཞི་ཁྲོའི་ལྷ་ཚོགས་གནས་པ་རྣམས་ཀྱང་། སྣ་ད་འཐུང་པ་ཙམ་གྱིས་དབྱིངས་སུ་
ཡར་བྲོས་ནས། དབྱིངས་ནས་བཀའ་ཆད་དབབ། འགོ་བའི་ལྷ་དང་གཙང་རིགས་
ཀྱི་ལྷ་རྣམས་དཔག་ཚད་ཚུན་ཆད་ལ་འཁོར་མི་ནུས་ཤིང་། བསྟན་སྲུང་དམ་ཅན་
359



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕོ་མོ་རྣམས་ཐུགས་འཁྲོས་ནས་ལས་མི་བྱེད་དེ། མི་མཐུན་པའི་ལྟས་ངན་སྣ་ཚོགས་
གཏོང་། ཁྱད་པར་སྐུ་གསུངས་ཐུགས་རྟེན་དང་བླ་མ་དགེ་བའི་བཤེས་གཉེན་རྣམས་
ཀྱི་དྲུང་དུ་སྣ་ད་འཐུང་ན་བསྐལ་པ་ཆེན་པོ་གཅིག་ཏུ་དམྱལ་བར་སྐྱེ་བར་གསུངས།
གཞན་ལ་སྣ་ད་བླུད་པ་ནི་དུག་གི་སྦྱིན་པ་གཏོང་བ་དང་མཚུངས་ཏེ། སྦྱིན་མཁན་
སྦྱིན་ཡུལ་གཉིས་ཀ་བསྐལ་པའི་མུན་ནག་ནང་དུ་སྐྱེ་བར་གསུངས། གཞན་མི་
དགེ་བ་ཀུན་བཤགས་བཏུབ་ཀྱང་། སྣ་ད་བཤགས་མི་བཏུབ་གསུངས། དེ་བས་
ན་སྣ་ད་དང་ཁ་དུད་ལ་སོགས་སྤང་ན་ཕན་ཡོན་ཆེ་བ་སྨོས་ཀྱང་ཅི་དགོས་ཏེ། ཕྱི་
མ་བདེ་བ་ཅན་དུ་སྐྱེ་ངེས་པ་ལུང་རྣམས་ལས་གསུངས་སོ། །སྨྲས་པ། དམ་པའི་
རྗེས་བཟུང་སྤྱན་མིག་ཡར་ལྟོས་ཀྱི།། བློ་གསལ་དད་ལྡན་དགེ་ལ་མོས་པ་ཅན།
ཡོད་ན་གོང་མའི་སྤྱོད་ཚུལ་ལ་བསླབ་ཅིང་། མ་རབས་ལས་སྤྱོད་ངན་པ་ཀུན་སྤང་
ནས།། འཁོར་ལས་ཡིད་ཕྱུང་ཚེ་གཅིག་རི་སུལ་ཏུ། ཐར་པ་བྱང་ཆུབ་སྒྲུབ་པའི་ཁུར་
ལོངས་ཤིག །ཅེས་རྫས་ངན་སྣ་ད་ཁ་དུ་གཉིས་ཀྱི་ཉེས་དམིགས་འདིའང་། གོང་བཙུན་གཡུང་དྲུང་ཡེ་ཤེས་དང་།
ནམ་མཁའ་འོད་ཟེར་སོགས་བུ་སློབ་འགས་བསྐུལ་ངོར་རྫ་སྤྲང་མངྒ་ཝེར་ཞིའི་མིང་གིས་ཤར་རྫའི་དབེན་ས་བདེ་ཆེན་
རི་ཁྲོད་དུ་སྦྱར་བའོ།།
༄༅། །ཉམས་ལེན་ཞིབ་ཏུ་མ་ཕེབ་པའི། ཤོམ་ར་ཆེ་བའི་ཆོས་པ་ཁྱོད་ཉོན་དང་།
ཁྱོད་ཀྱི་རང་རྒྱུད་ལ་ཞིབ་ཏུ་བརྟག་དཔྱད་ཅིག་མ་བཏང་ན། རི་ཁྲོད་འགྲིམས་
ལོ། །དགེ་སྦྱོར་སྒྲུབ་ལོ་ལྟ་བུ་ཞིག་གིས་མི་འོང་གི ། བོན་རི་ཨ་བསེ་རྟོགས་ལྡན་གྱིས་
ཡུལ་པ་རྣམས་ཀྱི་གཤང་ལྕི་ཀུན་བསྡུ་ནས། དེའི་ཐུག་པ་བཀོལ་ཏེ་ཁོ་རང་གིས་གསོལ་
ཡིན་འདུག་ཟེར། ཁྱོད་ཀྱིས་ཟས་ལ་བཟང་ངན་མ་བལྟ། ཟ་ལུང་རབ་འབྱམས་
པ་བྱང་ཧོར་བ་ལྟ་བྱ་བར་གདུལ་བྱ་ཕེབ་པའི་ལམ་ནས་ཁལ་འགེལ་བ་ཀུན་ཡོ་
ལོག་པས་ཡང་ཡང་བཀལ་ཀྱང་འདུག་ཏུ་མ་ཉན་པ་ལ་ཐུགས་འཁྲོས་ནས། ཁལ་
160



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
བས་
རྟ་ཐམས་ཅད་དེ་ག་ལ་བདག་མེད་དུ་བསྐྱུར་ནས་ཁོ་རང་རི་ནག་ར་བྱ་བ་ལ་བྲོས་
ཏེ་དགེ་སྦྱོར་བྱེད་ཀྱིན་འདུག་ཟེར། ཁྱོད་ཀྱིས་རྒྱུ་ཟས་ནོར་ལ་ཞེན་པ་མ་ཆེ། ཁྱུང་
ཀ་རུའི་དགེ་སྦྱོང་པ་བསྟན་འཛིན་རིན་ཆེན་ཁོང་གིས་ཚེ་འདིའི་སྣང་བ་ཐམ
ཅད་མཆིལ་མའི་ཐལ་བ་བཞིན་དུ་བསྐྱུར་ནས། སྟོད་གངས་ཏི་ཙེའི་ཕྱོགས་སུ་ཁྱི་
ལྡང་བཞིན་དུ་འཁྱམས་ནས་ཐལ་ཟེར། ཁྱོད་ཀྱི་ཚེ་འདིའི་སྐྱིད་སྡུག་བག་ཙམ་ལ་
མ་བལྟ། ཁྱུང་དཀར་རུའི་མ་མདའི་མཚམ་པ་རྣམ་གཉིས་ལ། བྱ་ཝང་དང་ཕུག་
རོན་གཉིས་ཀྱི་བོན་ཞུ་ཡིན་འདུག་ཟེར། ཁྱོད་ཀྱིས་ཁ་དོན་འཛོལ་བའི་འཁོར་སློབ་
ཙམ་འདུ་བ་ལ་ཆེན་པོར་མ་རློམ། ཁྱུང་དཀར་རུའི་མེ་སྟོན་ཉི་མ་རྒྱལ་མཚན་ཁོང་
གིས་འཇིག་རྟེན་མིའི་ཁ་ཟས་བཟའ་བཏུང་གི་རིགས་ཐམས་ཅད་སྤང་ནས་ཚེ་གཅིག་
དཀའ་ཐུབ་ཀྱི་བཅུད་ལེན་ཁོ་ནར་བཞུགས་འདུག་ཟེར། ཁྱེད་ཀྱི་ཤ་ཆང་ཙམ་སྤང་
བ་ལ་དཀའ་ཐུབ་ཡིན་སྙམ་མ་བྱེད། ས་མཐའི་བླ་མ་ཞིག་གིས་ལོ་བཅོ་ལྔའི་ལམ་
ནས་རྐྱང་ཕྱག་འཚལ་ཏེ། ལྷ་སའི་ཇོ་བོའི་མདུན་སླེབ་པ་དང་
། ཕྱག་མཛུབ་གཅིག་
རས་ཀྱིས་དཀྲིས་ཏེ་མར་ཁུར་བཙོས་ནས་མེ་སྤར་ཏེ་ཇོ་བོ་ལ་མཆོད་པ་འབུལ་གྱིན་
འདུག་ཟེར། ཁྱོད་ཀྱིས་ཟ་ཉལ་དང་རྣམ་གཡེང་གི་ངང་ནས་མཚམས་སྒྲུབ་ཅུང་
ཟད་རེ་བྱེད་པ་འདི་དགེ་སྦྱོར་ཡིན་སྙམ་མ་བྱེད། ཁོང་ལ་ལྷ་ས་བས་དར་རས་ཕྲུག་
གསེར་དངུལ་ལ་སོགས་དཔག་ཏུ་མེད་པ་ཕུལ་བ་དེ་གར་སྐྱུར་ནས་བྱོན་ཐལ་ཟེར།
ཁྱོད་ཀྱིས་ནོར་ལ་བདེན་པ་མ་འཛིན། སྤྲུལ་སྐུ་བསྟན་པ་དབང་རྒྱལ་ཁོང་གིས།
ལོ་ཉེར་ལྔ་ལ་རི་ཁྲོད་ཁོ་ནར་བཞུགས་ཤིང་སྐུ་ཆིང་མ་བཀྲོལ་བར་ཞག་བཞི་ལྔ་ཙམ་
ནས་སྐུ་ཆིང་ཡང་བསྡམས་བྱེད་ཅིང་མགོ་སྙལ་དང་རྒྱབ་བརྟེན་མེད་པར་ཉིན་མཚན་
ཐུན་དུ་བཅད་ནས་རང་སེམས་ལ་བརྩོན་འགྲུས་བསྐྱེད་ཀྱིན་འདུག་ཟེར། ཁྱོད་
ཀྱིས་ལོ་མཚམས་གཉིས་གསུམ་ཙམ་རེ་ལ་
མ་རེ་ལ་དགེ་སྦྱོར་ཡིན་སྙམ་མ་བྱེད། ཨོ་རྒྱན་བདེ་
16 1



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
T]
ཆེན་གླིང་པ་ཁོང་ཆིབ་གོང་བྱོན་པའི་དུས་དང་། ཉིན་མོར་བཞུགས་པའི་དུས་རྣམས་
ལ་གཞན་ལ་གསུང་མི་མཛད་པར། དབལ་ཕུར་སྙིང་པོ་ཁོ་ན་འདྲེན་ཞིང་མཚན་
མོར་གཟིམ་པའི་ཚེ་ཡང་ནམ་གྱི་ཐོ་རངས་ཅུང་ཟད་རེ་ཡིན་པ་དུས་རྟག་ཏུ་སྒོམ་
བཟླས་ལ་བརྩོན་འདུག་ཟེར། ཁྱོད་ཀྱིས་ཉིན་མཚན་དོན་མེད་མ་བཏང་། ཨ་མདོ་
རྟོགས་ལྡན་གྱིས་རྔ་གཉིས་བརྡུང་སུམ་རྡུང་བྱེད་པའི་ཚེ་ལའང་ཁ་འདོན་བྱེད་ཀྱིན་
འདུག་ཟེར། ཁྱོད་ལེ་ལོ་དང་རྣམ་གཡེང་ངང་དུ་མ་འདུག །ཁྱོད་ཀྱིས་ནང་དུ་རང་
སེམས་ལ་བརྟགས་ནས། ང་དགེ་བྱེད་པ་གཞན་གྱིས་འགྲན་ཟླ་མེད་སྙམ་པའི་ང་
རྒྱལ་འདི་དང་གཅིག །གཞན་བླ་མ་དང་གང་ཟག་ཕལ་པའི་དགེ་བྱེད་པ་མཐོང་
ན་ང་རང་དང་འདྲ་འདུག་སྙམ་ནས་མོས་གུས་དང་དག་སྣང་མི་དགོས་པའི་དྲེགས་
སེམས་འདི་དང་གཉིས། ཟས་ནོར་དང་ལོངས་སྤྱོད་ཡོད་བཞིན་དུ་འདོད་པ་ཇེ་
ཆེར་སོང་ནས་ངོམས་མི་ཤེས་པའི་འདོད་བློ་འདི་དང་གསུམ། ཕྱི་ནས་བལྟས་ཚེ་རི་
ཁྲོད་པའམ་བསྙེན་སྒྲུབ་པ་འདྲ་བ་ནང་དུ་ཡི་གེ་འདྲི་བ་སོགས་བག་མེད་ཀྱི་བྱ་བ་
བྱེད་པའི་འདུ་འཛི་ཅན་འདི་དང་བཞི། ཁྱོད་ཀྱི་ཁ་ཡིས་མི་རྟག་པ་བཤད་ཅིང་དོན་
དུ་ཤི་དགོས་པ་ཡིད་ལ་མི་དྲན་པའི་བློ་རིང་པོ་འདི་དང་ལྔ། ཁྱོད་ཀྱིས་ཟས་སྐོམ་
ལ་བཟའ་བཏུང་བྱས་ཀྱིན། ཡར་འགྲོ་མར་འགྲོའི་ངང་དུ་སྟོང་འདུག་བྱ་ཁོམ་པའི་
ལེ་ལོ་ཅན་འདི་དང་དྲུག །ཁྱོད་ཀྱིས་གཞན་གྱི་ཚིག་རྩུབ་དང་བརྙས་པ་སོགས་གནོད་
པ་བཟོད་མི་ཐུབ་པའི་ངར་འཛིན་གྱི་རྟོག་པ་འདི་དང་བདུན། ཁྱོད་ཀྱིས་སེམས་
ཅན་ཐམས་ཅད་ཕ་མ་ཡིན་ཞེས་སྨྲ་ཞིང་དོན་དུ། སྡུག་བསྔལ་བའི་སེམས་ཅན་ཉམ་
ཐག་པ་ཞིག་མཐོང་ཚེ་དེ་ལ་སྙིང་རྗེས་ཟས་གོས་སོགས་ཅུང་ཟད་ཙམ་ཡང་སྦྱིན་མི་
ནུས་པའི་སེར་སྣ་འདི་དང་བརྒྱུད། ཁྱོད་ཀྱིས་སེམས་ལ་དུས་རྟག་ཏུ་བརྟེན་བཅས་
ནས་ཡོད་ཀྱང་མ་ཚོར་བའི་ཉོན་མོངས་པའི་དུག་ལྔའདི་དང་དགུ ཁྱོད་ཀྱིས་ཉམས་
62



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ལེན་བྱེད་པར་རློམ་ནས་ལུས་མལ་ནས། མིག་ཟིམ་མེ་ཁ་དང་ངེར་དྲན་ཤེས་ཀྱི་སོ་
པ་ཅུང་ཟད་ཙམ་ཡང་གཟུང་མི་བཏུབ་པར་རྣམ་རྟོག་གི་རྗེས་སུ་འབྲང་བའི་འཁྲུལ་
པ་འདི་དང་བཅུ། དེ་ཚོ་དགེ་བྱེད་པའི་བདུད་ཡིན་པས་དེ་མ་སྤང་ན། ཁྱོད་ཀྱིས་
རི་ཁྲོད་ཟིན་པས་ཕན་པར་མི་འདུག །ལྟ་བ་སྒོམ་པས་ཕན་པ་མི་འདུག །བསྙེན་སྒྲུབ་
བྱས་པས་ཕན་པ་མི་འདུག །གཞན་ལ་བོན་བཤད་པས་ཕན་པ་མི་འདུག །དེ་
སྐད་བོན་གྱི་གནད་འགག་ཀུན་དོར་ནས། ཕུང་འགོང་ཕུགས་སུ་བཅུག་པའི་མངྒ་
དེས། སྡུག་ཡུས་རང་ལ་འདྲེན་འདི་དྲང་པའི་གཏམ། གཏམ་འདི་གཞན་ལ་མ་
ཡིན་རང་ལ་ཤོད། འོ་ལགས། དགེ་སྦྱོར་ཡང་དག་པ་ཞིག་སྒྲུབ་པ་ལགས་ན། སྦྱོར་
དངོས་རྗེས་གསུམ་དང་འབྲེལ་བ་ཞིག་དགོས་པས་ན། སྦྱོར་བ་ཡ་ཀི་སྲིད་པའི་རྩེ་
ནས་མ་ཀི་མནར་མེད་དམྱལ་བ་ཡན་ཆད་སྡུག་བསྔལ་གྱི་རང་བཞིན་དུ་ཤེས་པའི་
སྐྱོ་ཤས་དྲག་པོ་ཤ་ལ་བབ་ཅིང་རུས་ལ་ཐུག་པ་ཙམ་དང་། སྡུག་བསྔལ་དེ་ལས་ཐར་
པ་འདོད་པའི་ངེས་འབྱུང་གི་བློ་བཅོས་མ་མ་ཡིན་པ་ཞིག་དང་
། ཐར་པ་དེ་རང་
བས་གཞན་གྱི་དོན་དུ་སངས་རྒྱས་ཐོབ་པར་འདོད་པའི་བྱང་ཆུབ་སེམས་བཅོས་
མ་མ་ཡིན་པ་ཞིག་དང་གསུམ་སྔོན་དུ་འགྲོ་དགོས་པ་ལགས་སོ། །དངོས་གཞི་མི་
དམིགས་པའི་ཤེས་རབ་ཀྱིས་ཟིན་པར་བྱས་སྟེ། སྡིག་པ་བཅུ་སྤང་ཞིང་དགེ་བ་བཅུ་
སྒྲུབ་པ་ལ་ནན་ཏན་བྱེད་ཅིང་རྟག་ཏུ་རང་རྒྱུད་བོན་དང་མི་འགལ་བ་ཞིག་དགོས་
པ་ལགས་སོ། །རྗེས་སུ་བསྔོ་བ་དམིགས་པ་མེད་པའམ། མིན་ཀྱང་སྔ་རབས་འདས་
པའི་སངས་རྒྱས་གཤེན་རབ་མཆོག་རྣམས་ཀྱིས་དགེ་བ་བྱང་ཆུབ་ཏུ་ཇི་ལྟར་བསྔོས་
པའི་ཚུལ་བཞིན་དུ་རང་ཉིད་ཀྱང་དེ་བཞིན་བསྔོས་ན་བསྔོ་བ་རྗེས་མཐུན་པ་བྱ་སྟེ་
མི་དམིགས་པའི་བསྔོ་བའི་ཚབ་འོང་བ་ལགས་སོ།། །ཨ་ཧོ་གྲོགས་པོ་གཡུང་དྲུང་
སྲུང་ཁྱོད།། ན་ཚོད་ཅུང་ཟད་ཐོན་རུང་།། ད་དུང་བརྩོན་འགྲུས་བསྐྱེད་ཅིང་།།
63



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཁོར་བ་བློ་ཡིས་ཐོངས་དང་།། སངས་རྒྱས་བསྒྲུབ་པ་མི་དཀའ། དོན་རྟོགས་རྙིང་
པ་སེ་བོ།། དགུང་ལོ་དྲུག་ཅུའི་དུས་ཙམ།། བོན་སྒོར་ཞུགས་ཤིང་ཚེ་གཅིག སངས་
རྒྱས་བསྒྲུབ་པ་ཡིན་སྐད།། འཁོར་བ་བློས་མ་ཐོངས་ན།། དགེ་བྱེད་དྲན་པ་སྔ་ཡང་།།
མི་ཕན་འདུག་པ་ལགས་ཏེ། དགེ་མེད་སྡིག་ཅན་ང་ཡང་། ན་ཚོད་གཞོན་པའི་སྐབས་
ཤིག །བོན་སྒོར་ཞུགས་པ་སྔ་ཡང་།། འཁོར་བ་བློས་མ་ཐོངས་པས།། ད་དུང་རང་
བློ་བདེ་བའི།། དགེ་སྦྱོར་ཙམ་ཞིག་མ་གྲུབ།། ཁྱོད་ཉིད་འཁོར་བ་བློས་ཐོངས།
སྐྱིད་རུང་སྡུག་རུང་ད་ནི།། དབེན་པའི་རི་ཁྲོད་དེ་རུ།། ཚེ་ལྷག་ཅུང་ཟད་འདི་ལ།།
ཟས་གོས་ངན་ངོན་ཙམ་གྱིས། ཆོག་ཤེས་མཛད་ནས་རྟག་ཏུ།། དགེ་ལ་བརྩོན་འགྲུས་
བསྐྱེད་དང་།། སོང་ཉིན་ཤི་ཡང་འགྱོད་མེད། སྤྲང་པོ་མང་གའི་སྙིང་གཏམ། འདི་
ལ་ཁྱོད་ཀྱིས་ཉམས་བཞེས།། ཞེས་གྲོགས་པོ་གཡུང་དྲུང་གསུང་གིས་བསྐུལ་ངོར་ཤར་རྫ་པས་བྲིས་པའོ།།
༄༅། །བསྔོ་སྨོན་སྒོ་དག་ཚིག་བཞི་བའི་འགྲེལ་བ་ཉི་འོད་པད་མོའི་འཛུམ་འབྱེད་
ཅེས་བྱ་བ་བཞུགས། བླ་མ་བཀའ་དྲིན་ཅན་ལ་ཕྱག་འཚལ་ལོ། །བསྔོ་སྨོན་སྒོ་དག་
ཚིག་བཞི་པའི་འགྲེལ་བ་ཉུང་ཙམ་སྤེལ་བ་ལ། སྒོ་གསུམ་དག་པའི་དགེ་བ་གང་
བགྱིས་པ། ཅེས་སྒོ་གསུམ་ནི། ལུས་ཀྱི་སྒོ། ངག་གི་སྒོ། ཡིད་ཀྱི་སྒོ་དང་གསུམ་ལ་
ཟེར་བ་ཡིན། དག་པའི་དགེ་བ་ནི། འཇིགས་སྐྱོབས་དང་། ལེགས་སྨོན་སོགས་
མ་དག་པའི་དྲི་མས་མ་གོས་པར་ཡང་དག་པའི་ཀུན་སློང་གིས་ཟིན་པའི་དགེ་བ་
ཐམས་ཅད་ཡིན་ཞིང་། དེ་ཡང་འཇིགས་སྐྱོབ་ཀྱི་དགེ་བ་ནི་ཚེ་འདིའི་ནད་གདོན་
ལ་སོགས་ཞི་བའི་ཆེད་དང་། ཕྱི་མ་ངན་སོང་གསུམ་གྱི་སྡུག་བསྔལ་ཙམ་ལ་སྐྲག་
ནས་དགེ་བ་བྱས་པ་རྣམས་དང་། ལེགས་སྨོན་གྱི་དགེ་བ་ནི། ཚེ་འདིའི་ལྟོ་གོས་སོགས་
རྙེད་པའི་ཕྱིར་དང་། ཕྱི་མར་ལྷ་མའི་བདེ་འབྲས་ཙམ་དོན་དུ་གཉེར་ནས་དགེ་བ་
བྱས་པ་རྣམས་ཡིན་ཏེ། དེ་ལྟ་བུའི་དགེ་བ་ཅི་ཙམ་བྱས་ཀྱང་འཁོར་བ་ལས་ཐར་
3644



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
པའི་རྒྱུར་མི་འགྲོ་བས་མ་དག་པའི་དགེ་བ་ཡིན་ལ། འཁོར་བ་ཐ་དག་སྡུག་བསྔལ་
གྱི་རང་བཞིན་དུ་ཤེས་ནས་དེ་དག་ལས་ཐར་འདོད་ཀྱི་བློས་བླ་ན་མེད་པའི་བྱང་
ཆུབ་ཏུ་སེམས་བསྐྱེད་ནས། དགེ་བ་བྱས་པ་ཐམས་ཅད་རྫོགས་པའི་སངས་རྒྱས་
ཐོབ་པའི་རྒྱུར་འགྱུར་བས་ན། ཡང་དག་པའི་དགེ་བ་ཞེས་བྱ། གང་བགྱིས་པ།
ཞེས་པ་ནི། དེ་ལྟར་ལུས་ངག་ཡིད་གསུམ་གྱི་སྒོ་ནས་དག་པའི་དགེ་བ་བྱས་ཚད་
ཐམས་ཅད་ཡིན་ཏེ། མདོར་བསྡུ་ན། ལུས་དག་པའི་དགེ་བ། སྲོག་བསྐྱབ། སྦྱིན་
གཏོང་། ཚུལ་ཁྲིམས་བསྲུང་བ་གསུམ། ངག་དག་པའི་དགེ་བ། བདེན་སྨྲ། མཐུན་
འཇུག །ཞི་དལ་སྨྲ་བ། ཁ་ཏོན་བྱེད་པ་བཞི། ཡིད་དག་པའི་དགེ་བ། གཏོང་སེམས།
བརྩེ་སེམས། མ་ནོར་བའི་ལྟ་བ་རྒྱུད་ལ་བསྐྱེད་པ་གསུམ་དང་བཅུ་ལ་འདུས།
ཁམས་གསུམ་སེམས་ཅན་རྣམས་ཀྱི་དོན་དུ་བསྔོ། ཅེས། ཁམས་གསུམ་ནི། འདོད་
ཁམས། གཟུགས་ཁམས། གཟུགས་མེད་ཁམས་གསུམ་ལ་ཟེར་བ་ཡིན། སེམས་
ཅན་རྣམས་ཀྱི་ཞེས་པ་ནི། དེར་གནས་པའི་སེམས་ཅན་རྣམས་ཏེ། འདོད་ཁམས་
གནས་རིགས་ཉི་ཤུ། གཟུགས་ཁམས་གནས་རིགས་བཅུ་བདུན། གཟུགས་མེད་
གནས་རིགས་བཞི་རྣམས་ཡོད་ཅིང་། དེ་ཡང་དམྱལ་བ་ཚ་གྲང་ཟུང་རེ་བརྩིས་པ་
བརྒྱད། ཡི་དྭགས་བྱོལ་སོང་གཉིས་ཏེ་བཅུ་པོ་དེ་ངན་སོང་གནས་རིགས་བཅུ།
གླིང་བཞིའི་མི་བཞི། འདོད་ལྷ་དྲུག་དང་བཅུ་པོ་དེ་མཐོ་རིས་གནས་བཅུ་སྟེ་འདོད་
ཁམས་གནས་རིགས་ཉི་ཤུ་ཞེས་བྱ། དེའི་གོང་བསམ་གཏན་རིགས་བཞིའི་ལྷ་རིགས་
བཅུ་གཉིས། གཙང་མ་རིགས་ལྔའི་ལྷ་དང་བཅུ་བདུན་པོ་གཟུགས་ཁམས་པ་ཡིན།
དེ་སྟེང་སྲིད་པའི་རྩེ་མོ་ཞེས་བྱ་བ་གཟུགས་མེད་སྐྱེ་མཆེད་མུ་བཞིའི་ལྷ་རིགས་ཡོད་
ཅིང་། དེ་མན་ཆད་འཁོར་བའི་ས་ཡིན་ཏེ། མདོར་བསྡུ་ན་ཁམས་གསུམ་ལ་གནས་
རིགས་བཞི་བཅུ་རྩ་གཅིག་ཡོད་དོ། །དོན་དུ་བསྔོ། ཞེས་པ་ནི། རང་གཞན་སེམས་
369



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཅན་ཐམས་ཅད་ཀྱི་ཚེ་རབས་ཐོག་མ་མེད་པ་ནས་སྒོ་གསུམ་དག་པའི་དགེ་བ་གང་
བྱས་པ་ཐམས་ཅད་དེ་རྣམས་ཀྱི་དོན་དུ་བསྔོ་བའོ། །ཚུལ་ཇི་ལྟར་བསྔོ་ན། དེ་དག་
ཐམས་ཅད་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་འདི་ལས་ཐར་བའི་ཕྱིར། སྔོན་
གྱི་སངས་རྒྱས་དང་གཡུང་དྲུང་སེམས་དཔའ་རྣམས་ཀྱིས་བསྔོས་པ་བཞིན་དུ།
རྫོགས་པའི་བྱང་ཆུབ་ཀྱི་རྒྱུར་བསྔོ་བའོ། །འོ་ན་སྒོ་གསུམ་དག་པའི་དགེ་བ་ཁོ་ན་
མ་གཏོགས། འཇིགས་སྐྱོབ་དང་། ལེགས་སྨོན་གྱི་དགེ་བ་སོགས་བྱང་ཆུབ་རྒྱུར་
བསྔོ་མི་རུང་ངམ་ཞེ་ན། དེ་དག་གི་བསམ་པ་འཁོར་བར་ཞེན་པས་དེའི་རྒྱུ་ལས།
བྱང་ཆུབ་ཏུ་བསྔོ་བའི་བསམ་པ་རྣམ་དག་མེད་ཅིང་། གལ་ཏེ་ཡོད་ན་མ་དག་པའི་
དགེ་བ་ཡང་མི་འགྱུར་ཏེ། དེའི་འབྲས་བུ་འཁོར་བའི་སར་མི་སྨིན་པས་སོ། །དེ་
ཡན་ཆད་བསྔོ་བའོ། །དུས་གསུམ་བསགས་པའི་ལས་སྒྲིབ་ཀུན་བྱང་ནས། ཅེས།
དུས་གསུམ་ནི། སྐྱེ་བ་སྔ་ཕྱི་ད་ལྟ་གསུམ་ལ་ཟེར་བ་ཡིན། བསགས་པའི་ལས་སྒྲིབ་ནི།
དེའི་དུས་སུ་བསགས་པའི་ལས་དང་སྒྲིབ་པ་གཉིས་སོ། །དེ་ཡང་ལས་བྱ་བ་མ་དག་པ་
སྡིག་པའི་ལས་ཐམས་ཅད་དེ། མདོར་བསྡུ་ན། ལུས་ཀྱི་ལས། སྲོག་གཅོད་པ། མ་
བྱིན་པ་བླངས་པ། ལོག་པ་གཡེམ་པ་གསུམ། ངག་གི་ལས། རྫུན། ཕྲ་མ། ངག་ཀྱལ།
ཚིག་རྩུབ་བཞི། ཡིད་ཀྱི་ལས། མངན་སེམས། གནོད་སེམས། ལོག་ལྟ་གསུམ་དང་
བཅུ་པོ་དེ་ལ་འདུས། སྒྲིབ་པ་ནི། ཉོན་མོངས་པའི་སྒྲིབ་པ་དང་། ཤེས་བྱའི་སྒྲིབ་
པ་གཉིས་ཡིན་ཞིང་
། ཉོན་མོངས་པའི་སྒྲིབ་པ་ནི་མ་(དབྱར་གྱི་ཤེའུ་མུན་ལྟ་བུའོ།) རིག་པའི་རྒྱུ་
ལས་བྱུང་། ཤེས་བྱའི་སྒྲིབ་པ་ནི། བདག་གཞན་གཉིས་ (ཐག་ཁྲར་སྦྲུལ་འཛིན་པ་བཞིན་ནོ།།)
སུ་འཛིན་པ་ལས་བྱུང་དེ་གཉིས་མ་བྱང་ན། ཉོན་སྒྲིབ་ཀྱིས་ལྷ་མའི་གོ་འཕང་ཐོབ་
ཏུ་མི་སྟེར། ལྷ་མའི་གོ་འཕང་མ་ཐོབ་ན་སངས་རྒྱས་སྒྲུབ་པའི་ཐབས་མེད། ཤེས་
སྒྲིབ་ཀྱིས་སངས་རྒྱས་ཀྱི་གོ་འཕང་ཐོབ་ཏུ་མི་སྟེར། དེ་གཉིས་བྱང་བ་དང་སངས་
66



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
རྒྱས་ཀྱི་གོ་འཕང་ཐོབ་པ་ཡིན། དེ་གཉིས་ལ་དབྱེ་ན། ཉོན་སྒྲིབ་བཅུ། ཤེས་སྒྲིབ་
བཅུ་དང་ཉི་ཤུ་ཡོད། སྤྱིར་སངས་རྒྱས་ནི་སྒྲིབ་པ་གཉིས་བྲལ། གཡུང་དྲུང་སེམས་
དཔའ་རྣམས་སྒྲིབ་པ་གཅིག་ （ཤེས་སྒྲིབ་) ལྡན། ཁམས་གསུམ་སེམས་ཅན་ནི་སྒྲིབ་
པ་གཉིས་ལྡན་ནོ། །ཀུན་བྱང་ནས། ཞེས་པ་ནི། དེ་ལྟ་བུའི་ལས་དང་སྒྲིབ་པ་ཀུན་
བྱང་ནས། སྐུ་གསུམ་རྫོགས་པའི་སངས་རྒྱས་མྱུར་ཐོབ་ཤོག །ཅེས་སྐུ་གསུམ་ནི་
བོན་སྐུ་རྫོགས་སྐུ། སྤྲུལ་སྐུ་གསུམ་ཡིན། རྫོགས་པའི་སངས་རྒྱས་ཞེས་པ་ནི། དེ་ལྟ་
བུའི་སྐུ་གསུམ་པོ་དེ། ཉན་རང་ལྟ་བུ་སྤང་རྟོགས་ཀྱི་ཡོན་ཏན་ཕྱོགས་གཅིག་མཐར་
ཐུག་པ་ཙམ་མ་ཡིན་པར། སྤང་རྟོགས་ཀྱི་ཡོན་ཏན་མ་ལུས་པ་རྫོགས་པའམ་མཐར་
ཐུག་པ་སྟེ། རང་གཞན་གཉིས་ཀའི་དོན་མཐར་ཕྱིན་པའི་མི་གནས་པའི་མྱང་འདས་
རྫོགས་པའི་སངས་རྒྱས་ཀྱི་གོ་འཕང་མྱུར་ཐོབ་ཤོག །ཅེས། ཁམས་གསུམ་རིགས་
དྲུག་གི་སེམས་ཅན་རྣམས། དེ་ལྟ་བུའི་རྫོགས་པའི་སངས་རྒྱས་ཀྱི་གོ་འཕང་མྱུར་བ་ཉིད་
དུ་ཐོབ་པར་ཤོག །ཅེས་བྱ་བ་ནི་སྨོན་ལམ་བཏབ་པའོ། །ཞེས་གྲོགས་དཔལ་འབྱོར་གྱིས་བསྐུལ་ངོར་སྤྲང་
མངྒས་བྲིས་སོ།
༄༅། །གང་སྐུ་འགྱུར་མེད་མཚན་དཔེས་རབ་ཏུ་མཛེས། གང་གསུང་འགག་མེད་
བརྒྱད་ཁྲིའི་བོན་སྒྲ་སྒྲོགས།། གང་ཐུགས་འཁྲུལ་མེད་ཇི་ལྟ་ཇི་སྙེད་མཁྱེན།། གང་
གིས་འགྲན་མེད་དམུ་རྒྱལ་སྲས་དེར་འདུད།། དེ་ལ་འདིར་བཏུང་བ་ཐམས་ཅད་
ཀྱི་གཙོ་བོ་ཇ་ཡི་ཉེས་དམིགས་ཅུང་ཟད་འབྲི་བ་ལ། དྲི་མེད་ལས། ཇ་ནི་སྐྱེད་ཤིང་
རྒྱུ་ལས་བྱུང་། སྤྱིར་ནི་སྐྱེ་ཤིང་གཅོད་པ་དང་།། རྩི་ཐོག་བྲེགས་དང་ལུ་མ་སྐེམས།།
དབུགས་མེད་སེམས་ཅན་རྒྱུ་ལ་གཏོགས།། ཞེས་པ་ལྟར། སྤྱིར་ཤིང་ལ་མིས་ས་བོན་
བཏབ་པ་ལས་སྐྱེས་པའི་སྐྱེད་ཤིང་དང་། མིས་ས་བོན་བཏབ་པ་མ་ཡིན་པར་རང་
བཞིན་གྱིས་སྐྱེས་པའི་སྐྱེ་ཤིང་གཉིས་སུ་ཡོད་པ་ལས། ཇ་ནི་རྒྱ་ཡུལ་དུ་མིས་ས་བོན་
16



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཏབ་པ་ལས་སྐྱེས་པའི་ཤིང་ཡིན་ཞིང་། ཤིང་གཞན་མ་རྣམས་ཀྱི་ལོ་འབྲས་བརྒྱ་
བྲེག་པ་བས་ཇ་ལ་སོགས་མིས་ས་བོན་བཏབ་ནས་སྐྱེས་པའི་ཤིང་གི་ཡལ་ག་གཅིག་
གཅོད་པའི་ཉེས་པ་ཆེ་སྟེ། དྲི་མེད་ལས། སྐྱེ་ཤིང་ལོ་འབྲས་བརྒྱ་བྲེག་བས།། ལོ་མ་
གཅིག་གཅོད་ཉེས་པ་ཆེ། ཞེས་གསུངས་ཤིང་དེར་མ་ཟད། ཇ་དེ་མིས་ས་
འདེབས་པའི་དུས་དང་། ལོ་མ་འབྲེག་པ་ལ་སོགས་པའི་དུས་ཀྱང་སྲོག་ཆགས་བསད་
པ་ལ་གྲངས་ཀྱིས་མི་ཆོད་ཅིང་།། སྡིག་པའི་ལས་ཁོ་ནས་བསྐྱེད་དགོས་ཏེ།། དེ་ལྟར་
ནའང་།། བཏུང་བའི་གཙོ་གྱུར་ཇ་ཞེས་བྱ་བ་འདི།། སྡིག་པའི་ཕུང་པོ་ལགས་ཕྱིར་
བཏུང་མི་བྱ། ཅེས་གསུངས། དེ་བཞིན་དུ་ཇ་དེ་དར་རྩེ་མདོར་བར་དུ་མིའི་མགོ་ལ་
བརྟེན་ནས་ཁུར་བས་དཔྲལ་བའི་པགས་པ་རལ་ཙམ་དུ་སྡུག་བསྔལ་མྱོང་། དར་
རྩེ་མདོར་ཡན་ཆད་དུ་ཁལ་དང་རྟ་དྲེའུ་སོགས་ལ་བཀལ་ཏེ། དེ་དག་གི་རྒྱུབ་པགས་
ཐམས་ཅད་རལ་ནས་རྣག་ཁྲག་གི་མཚོ་རྡོལ་ཡང་ད་དུང་ཁལ་བཀལ་བ་ལ་སོགས་
བཀོལ་སྤྱོད་ཀྱི་སྡུག་བསྔལ་གཏད། དེ་ཉོ་ཚོང་བྱེད་པའི་དུས་ཀྱང་མནའ་སྡིག་ཁྲེལ་
གསུམ་ལ་མི་བརྩི་བར་གཡོ་སྒྱུ་དང་རྩོད་པ་ཁོ་ནས་ཚོང་བྱེད། ཚོང་ཟོག་ཡང་ཕལ་
ཆེར་ཤ་རྭ་དང་གླ་རྩི་ཚ་རུ་ལ་སོགས་སྲོག་གཅོད་ཀྱི་རྒྱུ་ལས་བྱུང་བ་ཁོ་ནས་ཉོ། དེ་
ལྟ་བུའི་སྡིག་པའི་ཕུང་པོ་ཀུན་ཇ་བཏུང་བ་པོ་རང་གིས་ཁུར་དགོས་པ་ཡིན་པས།
ངེས་པར་བསམ་ན་ཇ་ཁམ་གཅིག་བཏུང་ཡང་ངན་སོང་གི་རྒྱུ་བྱེད་པ་ལས་མི་འདུག་
སྟེ། དེ་སྐད་དུ་གཟེར་མིག་ལས། ཚོང་ཁེ་ཕམ་རྒྱལ་རྩོད་པས་མྱ་ངན་མཚོ་དང་
འགྲོག །མཛོ་དྲེའུ་ཁལ་དུ་བཀལ་བས་དམྱལ་བའི་ས་བོན་འདེབས།། ཞེས་དང་།
རྗེ་འབྲུག་གིས། ཚོང་དང་ཁེ་ཟོལ་སྒྱུ་དང་གཡོ།། ཡི་དྭགས་སྒྲུབ་བྱེད་དེ་ཡང་སྤང་།
ཞེས་དང་། སྡིག་པའི་བསྐྱེད་པའི་རྒྱུ་ཡི་ཡུལ་སྐྱེས་ཤིང་། གང་གིས་བཏུང་ཡང་ངན་
སོང་རྒྱུ་སོགས་ཏེ། ཁྲོ་ཆུ་ཁོལ་མ་ལས་ཀྱང་ཆེས་འཇིགས་པ། འདི་བཏུང་ཙམ་གྱིས་
368



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ལུས་སེམས་བརླག་པར་ངེས།། དེ་ཕྱིར་བཏུང་བ་འདི་ནི་སྤང་བའི་རིགས།། ཞེས་
གསུངས། རང་གིས་ལོངས་སྤྱོད་པའི་དུས་ཀྱང་། དེ་ཟད་ཀྱིས་དོགས་པ་ལ་སོགས་
སྡུག་བསྔལ་དཔག་ཏུ་མེད་པར་མ་ཟད། དྲི་མེད་ལས། བག་མེད་བཏུང་ན་ལོང་
ཚོ་རྒྱུས། ལུས་པོ་ཤེད་སྐྱེས་ཆགས་པ་སྐྱེ། ཞེས་པ་ལྟར། བག་མེད་དུ་བཏུང་ན་ལུས་
པོ་ལ་ཤེད་སྐྱེས་ནས་འདོད་ཆགས་ལ་སོགས་ཉོན་མོངས་པ་སྐྱེ་ཞིང་སྡུག་བསྔལ་གྱི་
འབྲམ་གཞིར་འགྱུར། དེ་བས་ན་རྒྱུ་འབྲས་རྣམ་པར་འབྱེད་པའི་མདོ་ལས།
ཤིང་ལོའི་གོས་གྱོན་ཤིང་གི་འབྲས་བུ་ཟ།། ཤིང་གི་ཁུ་བ་ཆར་པའི་ཆུ་ལ་འཐུང་།།
འཇིག་རྟེན་ཟས་ནོར་ལྟོ་རྒྱབ་འཁྲི་བ་གཅོད།། ཅེས་པ་ལྟར། ཆུ་ཁོ་ནའམ་བ་ལུའི་
ཁུ་བ་ལ་སོགས་སྡིག་པ་དང་མ་འདྲེས་པའི་བཏུང་བ་ལ་བརྟེན་ནས་ཇ་ལ་སོགས་
པའི་སྡིག་པ་དང་འདྲེས་པའི་བཏུང་བ་སྤང་ན། དེ་ཙམ་གྱི་སྡིག་པའི་རྒྱུན་ཐམས་
ཅད་འགག་ནས་དགེ་བའི་སྟོབས་རྒྱས་ཏེ་མཚང་རྒྱ་བ་ལ་ཉེ་བར་འགྱུར་བས་དེ་ལྟར་
སྤྱོད་པར་རིགས་སོ། །སྨྲས་པ། ནམ་ཡང་ལས་ཀྱིས་མནར་བའི་བཙོན་ར་འདིར།།
གང་ནས་བསམ་ཀྱང་སྡུག་བསྔལ་འབའ་ཞིག་ཏུ།། མཐོང་ནས་ཐར་པ་དོན་དུ་གཉེར་
བ་ཡི། བློ་གསལ་དད་པ་ཅན་གྱི་རིགས་ཡོད་ན།། འཁོར་ལས་ཡིད་ཕྱུང་དབེན་པའི་
རི་སུལ་དུ། རང་ཉིད་གཅིག་པུ་རྟག་ཏུ་གནས་བྱས་ཤིང་།། སྐོམ་དུ་བ་ལུའི་ཁུ་བ་
ལ་བཏུང་ན།། ཐར་པའི་ལང་ཚོ་རབ་ཏུ་རྒྱས་འགྱུར་ཏེ།། སྲོག་མེད་གཡུང་དྲུང་སྐུ་
རུ་གྲུབ་པར་ངེས།། ཞེས་པའང་བྱུང་དབེན་ཉི་མ་རྒྱལ་མཚན་དང་དགེ་བཤེས་གཡུང་དྲུང་དཔལ་བཟང་
གཉིས་ཀྱི་ཐུགས་དགྱེས་ཕྱིར་དུ་རྫ་སྤྲང་མངྒ་ཝེར་ཞིའི་མིང་གིས་ས་མཐའི་རི་ཁྲོད་རྣམས་སུ་བྲིས་པ་དགེའོ།།
༄༅། །ཤེས་པས་འཁོར་བ་སྒྱུ་མ་ལྟར་རྟོགས་ཤིང་།། སྙིང་རྗེས་འགྲོ་རྣམས་དམ་དུ་
འཆིང་བྱེད་དེ།། ཟུང་འབྲེལ་སྤྱོད་པས་ཐར་
པས་ཐར་ལམ་སྟོན་མཛད་པ། མཉམ་མེད་བླ་
མའི་ཞབས་ལ་ཕྱག་འཚལ་ལོ།། དེ་ལ་འདི་བཟའ་བ་ཐམས་ཅད་ཀྱི་གཙོ་བོ་རྩམ་
69



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་ཉེས་དམིགས་ཅུང་ཟད་བཤད་ན། དྲི་མེད་ལས། འབུ་སྲིན་ཁྲི་འབུམ་སེམས་
ཅན་དུང་ཕྱུར་བཀུམས།། ཐང་ཆད་ངལ་དུབ་མི་བདེ་སྡུག་བསྔལ་ལས།། ཞིང་རྨོ་
སོ་ནམ་རང་སྡུག་ཉོན་རེ་མོངས།། ཞེས་གསུངས་པ་ལྟར། གྲོ་ནས་སྲན་མ་ལ་སོགས་
འབྲུ་རིགས་རྣམས་ནི་སྡིག་པའི་ཕུང་པོ་དུ་མ་ཞིག་ཚོགས་པ་ལས་བྱུང་བ་ཁོ་ན་སྟེ།
ཞིང་ལ་སློག་བརྒྱབ་པའི་སྐབས་ས་སྟེང་དུ་ཡོད་པའི་སྲོག་ཆགས་ཐམས་ཅད་ས་འོག་
ཏུ་མནན་ནས་བསད། ས་འོག་ཏུ་ཡོད་པའི་སྲོག་ཆགས་ཐམས་ཅད་ས་སྟེང་དུ་
བཀྲམ་ནས་བསད། ཆུ་འདྲེན་པའི་སྐབས་སྐམ་ལ་གནས་པའི་སྲོག་ཆགས་ཐམས་
ཅད་གཤེར་ལ་བསད། གཤེར་ལ་གནས་པ་ཐམས་ཅད་སྐམ་ལ་ཕུད་ནས་བསད།
ནས་བྲེ་གང་བཏབ་པའི་ས་ལ་སྲོག་ཆགས་དུང་ཕྱུར་གཅིག་དང་། འབུམ་ཕྲག་ཁྲི་
ཡོད་པར་གསུངས། དེ་བཞིན་ཡུར་མ་བྱེད་པའི་སྐབས་དང་། ལོ་ཏོག་འབྲེག་པའི་
སྐབས་ལ་སོགས་པའི་དུས་སྲོག་ཆགས་བསད་པ་ལ་གྲངས་ཀྱིས་བརྒལ་དུ་མི་བཏུབ་
སྟེ། རང་རེས་མཐོང་ཆོས་སུ་གྱུར་པ་དེ་ཡིན། ངེས་པར་བསམ་ན་འབུ་སྦྲང་ཁོ་ན་ཕྱེ་
མ་བྱས་ནས་འགམས་པ་དང་ཁྱད་མི་འདུག་ཅིང་། དེ་སྐད་དུ། སྡིག་པའི་ཕུང་པོས་
བསྐྱེད་པའི་འབྲས་སྨིན་པ།། ནས་དང་གྲོ་དང་འབྲས་དང་སྲན་མ་ཞེས།། འབྲུ་རིགས་
རྣམས་ནི་སྡིག་པའི་རྩ་བ་སྟེ། འབྲུ་གཅིག་སྟེང་ན་སྲོག་ཆགས་བདུན་ཕྲག་བདུན།།
བསད་པའི་སྡིག་པ་དངོས་སུ་འཚོགས་གྱུར་ཅིང་།། དེ་ཉིད་ཁ་ཟས་བྱེད་དང་ཚོང་
བུན་སྤྱད།། དེ་དག་དེ་ཡི་རྣམ་སྨིན་འཛད་མི་འགྱུར། ཞེས་སོདེ་བཞིན་དུ་རྨོས་
གླང་དང་རྨོས་ཁལ་རྣམས་ཀྱི་སྣ་ནས་ཐུའུ་དྲངས། གཉའ་བ་རུ་ཤིང་བཅིངས།
འཕང་ནས་ལྕགས་ཀྱིས་བྲབ། དེ་ལ་ཤ་ཚ་དང་སྙིང་རྗེ་སྐད་ཅིག་ཙམ་ཡང་མི་སྐྱེ་
བ་རྒྱབ་རྡུང་ཁོ་ན་བྱེད་པ། དེ་ལྟ་བུའི་སྡིག་པའི་འབྲས་བུ་དང་སྡུག་བསྔལ་གྱི་ལས་
ལན་ཀུན་ཕྱི་མར་རྩམ་པ་ཟ་བ་པོ་རང་གིས་མྱོང་དགོས་ཏེ། དྲི་མེད་ལས། རྨོས་གླང་
ཟླ70



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
རྨོས་ཁལ་སྒྲིབ་པ་རང་ལ་བསགས།། དེ་ཡི་སྡུག་བསྔལ་ལས་ལན་ཕྱི་མར་དེད།།
ཅེས་སོ། །དེ་བས་ན་འབྲུ་རིགས་འདི་དག་རྩ་བ་ནས་སྤང་ཐུབ་པ་དཀའ་ནའང་མ་
རབས་སྐྱེ་བོའི་ཚོགས་ཀྱིས་ལོངས་སྤྱོད་པ་བཞིན་གྱི་བག་མེད་དུ་མི་བཟའ་བར།
ཉིན་རེ་དུས་རེ་ལ་རྒྱ་བོད་དྲན་གསུམ་གང་རུང་ངམ། མིན་ཀྱང་སྤྲོས་བྲལ་ཚོགས་ཆེན་
ལྟ་བུ་ཚོགས་ཀྱི་འཁོར་ལོ་གང་རུང་བ་ཞིག་བསྐོར་ནས་ལོངས་སྤྱོད་ན། ཇི་སྐད་དུ།
ཟས་གང་ཟོས་ཐབས་ཤེས་ཀྱིས་ཟིན་ན།། སྡིག་མི་འགྱུར་ཚོགས་འཁོར་གྱི་རང་བཞིན།
ཞེས་པ་ལྟར། ཐབས་ཤེས་ཁྱད་པར་ཅན་གྱིས་ཟིན་པས་ན་སྡིག་པའི་ཕུང་པོ་ཐམས་ཅད་
འགག་ནས། བཟའ་བཏུང་གང་བྱས་ཚོགས་ཀྱི་འཁོར་ལོ་བདུད་རྩིའི་རང་བཞིན་
དུ་གྱུར་ནས། རྒྱུ་བསོད་ནམས་ཀྱི་ཚོགས་དང་འབྲས་བུ་ཡེ་ཤེས་ཀྱི་ཚོགས་གཉིས་
ཀ་གཅིག་ཅར་དུ་རྫོགས་ཏེ། སྐུ་རྣམ་པ་གཉིས་འཐོབ་པའི་རྒྱུར་འགྱུར། དེ་བས་
ན་མདོ་ལས། སེང་གེ་རྒྱབ་བསྣོལ་ཤེལ་གྱི་བྲག་དཀར་དང་། བྲག་ཕུག་གཞལ་ཡས་
ཉམས་དགའ་ཡིད་འོང་བཙལ། མེ་ཆུ་ཤིང་དང་མཁོ་མཐུན་རན་པ་བསག །དཀའ་
ཐུབ་སྡུག་སྲན་ཏིང་འཛིན་དགོངས་པ་བཟའ། བཟའ་ཆུ་ཆ་སྙོམས་ལྟོ་རྒྱབ་རན་པ་
བསྟེན།། ཞེས་པ་ལྟར། དབེན་པའི་གནས་སུ་ཕྱི་ནང་གི་འབྲེལ་བ་བཅད། འཁོར་
བའི་བྱ་བ་སྤང་
། ཆེ་འདོད་ཀྱི་བློ་གཏོང། ངོ་བསྲུང་གི་ཐག་པ་བཅད། མི་འཁྱག་
ཙམ་གྱི་གོས་གྱོན། མི་རྟོག་ཙམ་གྱི་ཟས་ཟ་ཞིང་། དེ་ལས་ཟས་བཟང་བ་དང་མང་བ་ལ་
སོགས་པའི་ཞེན་པ་བཅད་ནས་རྟག་ཏུ་ཉམས་ལེན་ཁོ་ན་ལ་འབད་ན་ཚེ་གཅིག་
སངས་རྒྱས་འགྲུབ་པར་གདོན་མི་ཟ་བས་དེ་ལྟར་མཛད་འཚལ། སྨྲས་པ།
འདི་ལྟར་འཁོར་བའི་གནས་འདིར་འཁོར་བ་པོས།།
སྡིག་པ་དུ་མས་བསྐྲུན་པའི་ཁ་ཟས་འདིས།།



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རང་འཚོར་འདོད་ནས་ལྟོ་བར་ཁེངས་བྱེད་ཀྱང་།
ལྕགས་ཀྱི་ཐོ་ལུམ་བས་ཀྱང་ཆེས་ལྕི་ན
གཏན་དུ་ཕུང་བ་བྱེད་པ་འདི་ལྷག་ཅི།
དེ་ཕྱིར་མི་དམིགས་ཏིང་འཛིན་ཟས་ཟ་ཞིང་།
ཉམས་ཀྱི་ཆུ་རྒྱུན་འབྲུགས་པ་བཏུང་བྱེད་ན།།
ཟག་མེད་འོད་ཀྱི་སྐུ་རུ་གྲུབ་པར་ངེས།།
ཞེས་པའང་བུ་སློབ་པདྨ་བློ་གྲོས་དང་ཚུལ་ཁྲིམས་མཆོག་རྒྱལ་གཉིས་ཀྱིས་བསྐུལ་ནས་སྤྲང་འཁྱམས་
མངྒའི་མིང་གིས་མེ་ཉག་གི་ཡུལ་དཔལ་ལྡན་ཡངས་ཕྱིན་དགོན་དུ་སྦྱར་པའོ།།
༄༅། །གང་ཞིག་མཚན་ཐོས་ཙམ་གྱིས་ངན་འགྲོ་ལས། མི་གཏོང་རྣམ་ཀུན་བརྩེ་
བའི་རྗེས་བཟུང་བ།། འདྲེན་མཆོག་སྟོན་པ་གཤེན་རབ་མི་བོ་ཞེས།། གྲགས་པའི་
དཔལ་དེས་ཀུན་ཏུ་བདེ་ལེགས་སྩོལ།། དེ་ཡང་དར་འཕྲུག་ལ་སོགས་བཟང་སྡུག་
ཅན་གྱི་གོས་དང་ཚ་རུ་ལ་སོགས་པགས་ཤུན་གྱི་གོས་འདི་དག་ཉོན་མོངས་པ་དང་
སེར་སྣའི་རྒྱུ་ཡིན་པ་དང་། སྡིག་པ་དུ་མས་གོས་པ་སྟེ། ཇི་སྐད་དུ། དར་ཕྲུག་ལ་
སོགསབཟང་སྡུག་ཅན་གྱི་གོས།། དྲེགས་དང་སེར་སྣ་སྐྱེ་བའི་རྒྱུ་ལགས་ཕྱིར།། དེ་
ཉིད་གྱོན་དང་འཆང་དང་གང་དག་ལ།། ནམ་ཡང་ཉོན་མོངས་སེམས་ཀྱིས་མི་སྤང་
ཞིང་། པགས་གོས་དག་ནི་སྡིག་པའི་རང་བཞིན་ཏེ། ལྕགས་སྲེག་ལེབ་མོས་ལུས་
ལ་དཀྲི་དང་མཚུངས། ཞེས་དར་ཕྲུག་ལ་སོགས་རྒྱུ་བཟང་ཞིང་མཛེས་སྡུག་ཅན་
གྱི་གོས་རྒྱན་གྱིས་སྤྲས་ན། དྲེགས་སེམས་ཆེ་བ་དང་། ཟད་ཀྱིས་དོགས་ནས་སེར་
སྣ་བྱེད་པ་སོགས་ཉོན་མོངས་པ་ཐམས་ཅད་སྐྱེ་བའི་རྟེན་གཞིར་གྱུར་ཅིང་། གོས་
ཆེན་ནམ་དར་ཟབ་སོགས་ནི་སྲོག་གཅོད་ཀྱི་རྒྱུ་ཁོ་ན་ལས་བྱུང་བ་བཤད། དེ་བཞིན་
1 72



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཚ་རུ་ལ་སོགས་པགས་གོས་འདི་དག་ཀྱང་སྡིག་པའི་རྒྱུ་ལས་བྱུང་བ་སྟེ། དཔེར་ན་
ཚ་གོས་ལྟ་བུ་ཞིག་བཟོ་ན་ཚ་རུ་དྲུག་ཅུ་ལྷག་ཙམ་རེས་མ་བྱས་ན་གོན་ཉན་པ་ཞིག་
མི་ཡོང་འདུག་པས། དེ་ནི་སེམས་ཅན་དེ་ཙམ་གྱི་སྲོག་ལ་མ་འབག་ན་རང་ཤུགས་
ཀྱིས་མི་རྙེད་དེ། ལུའུ་ལ་སོགས་བདེ་སྐྱིད་དང་ལྡན་ཅིང་མ་དང་ལྷན་གཅིག་གནས་
སྐབས་དབང་མེད་དུ་སྲོག་འཕྲོག་ནས་དེའི་པགས་པ་གྱོན་ན། དེ་ལ་སྲོག་གཅོད་
ཀྱི་སྡིག་པས་མི་གོས་པའི་ཐབས་ཅི་ཡོད། དེ་བཞིན་པགས་ཤུན་གྱི་གོས་ཐམས་ཅད་
དེས་མཚོན་པའི་སྡིག་པའི་རང་བཞིན་དུ་གྱུར་པ་ཤུགས་ཀྱིས་གོ་བ་བསྐྱེད་དགོས།
དེ་བས་ན་ལུང་ལས། སྡིག་གོས་མ་གོན་གང་བྱུང་ཧྲུལ་པོ་གྱོན།། དཀོར་ཟས་མ་ཟ་
དཀའ་ཐུབ་བཅུད་ལེན་གྱིས། ཞེས་དང་། དྲང་དོན་ལས། མི་འཁྱག་ཙམ་གྱི་དུག་
པོ་གྱོན་ལ་བཟང་སྡུག་བོན་ལ་གྱིས། ཞེས་པ་ལྟར། སྡིག་པ་དང་འདྲེས་པའི་གོས་
སྤངས་ནས་རྟག་ཏུ་དུག་པོ་དང་། ཕྱིང་གོས་ལ་སོགས་གྱོན་ན་སེར་སྣ་དང་ཉོན་
མོངས་པའི་སེམས་དང་
། སྡིག་པའི་མི་གོས་ཤིང་དགེ་བ་གང་བྱས་ལམ་དུ་འགྲོ་བ་
དེ་ལྟར་ནའང་ལུང་ལས། དམ་པའི་རྗེས་མཐུན་སེར་སྣ་མི་སྐྱེ་ཞིང་།། སྡིག་པའི་མི་
གོས་དྲེགས་སེམས་ཡང་མི་སྐྱེ། དགྲ་ཡི་མི་འཚེ་ལུས་ལ་ཕན་སྟོབས་ཆེ། བཙལ་བས་
སླ་ལ་ཟད་པས་མི་འཇིག་པ། རྒྱལ་བས་གནོང་བའི་ཧྲུལ་པོའི་གོས་གྱོན་ན། དགེ་
བའི་ལས་ལ་སྡིག་པ་མ་འདྲེས་ཕྱིར།། ཡོན་ཏན་ཐམས་ཅད་གོང་ནས་གོང་འཕེལ་
འགྱུར།། ཞེས་པ་ལྟར་རོ། །དེས་ན་ད་རེས་མི་ཚེ་ཡུད་ཙམ་འདིར་ཟས་གོས་ལ་སོགས་
གང་ངན་ངོན་ཙམ་གྱིས་ཆོག་ཤེས་བྱས་ནས་སྡུག་བསྔལ་ཅུང་ཟད་བྱུང་ཡང་སྲན་
བསྐྱེད་ན། མདོ་ལས། འཕྲལ་གྱི་སྡུག་བསྔལ་ཆུང་ངུ་འདིས།། ཡུན་གྱི་བདེ་བ་ཆེན་
པོ་རྙེད།། ཅེས་པ་ལྟར། མཐར་ཐུག་གི་བདེ་བ་ཆེན་པོ་འཐོབ་པའི་རྒྱུར་འགྲོ་བར་
མ་ཟད། ཤར་པས། འཇིག་རྟེན་ལས་ལ་སྐྱིད་པ་བས། དམ་པའི་དོན་ལ་སྡུག་པའི་
【73



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དགའ།། ཞེས་པ་ལྟར། ད་རེས་དུས་གཏན་གྱི་འདུན་མ་སྒྲུབ་པ་ལ་སྡུག་བསྔལ་བག་
ཙམ་བྱུང་ནའང་སྡུག་བསྔལ་དོན་དང་བཅས་པས་ན། བཟོད་སྲན་བསྐྱེད་དེ་ཤི་
མཐར་གཏུག་ནས་ཉམས་ལེན་ལ་འབད་པར་བྱའོ། །ཨ་ཧོ། བཟང་སྡུག་ཅན་གྱི་
སྡིག་གོས་བྱས་ནས།། ཚེ་གཅིག་དབེན་པའི་རི་སུལ་འགྲིམ་པ་དང་།། གོས་སུ་དུག་
པོ་སློག་ཧྲུལ་གོན་བྱེད་ན།། སྡིག་དང་ཉོན་མོངས་སེམས་ཀྱིས་མི་གོས་ཤིང་། དགྲ་
སོགས་གང་གིས་མི་འཚེ་རྣམས་པར་བདེ། དེ་ཕྱིར་ཚུལ་འདི་ཞུགས་རྣམས་རྨད་དུ་
བྱུང་།། ཞེས་པའངབུ་སློབ་མཆོག་རྒྱལ་ནས་སྡིག་གོས་སོགས་སྤང་ཇི་ཐུབ་བྱེདཔ་ལགས་པས་པགས་ཤུན་གྱི་གོས་འདི་
དག་གི་ཉེས་དམིགསཅུང་ཟད་གསུངས་རོགས་ཟེར་བ་ལ་སྤྲང་འཁྱམས་པོ་མངྒའི་མིང་གིས་བྲིས་པའོ།། མངྒ་ལམ།
༄༅། །རྣམ་དག་མཚན་དཔེའི་ཡོན་ཏན་རབ་རྫོགས་སྐུ རྣམ་རྨོངས་འགྲོ་ལ་བརྒྱུད་
ཁྲིའི་བོན་སྟོན་གསུང་། རྣམ་མཁྱེན་ཡེ་ཤེས་སུམ་བརྒྱའི་དཔལ་འབར་ཐུགས།།
རྣམ་འདྲེན་བརྒྱ་པའི་མགོན་པོར་མགོས་ཕྱག་འཚལ།། དེ་ལ་འདིར་འཁོར་ལོའི་
ཕན་ཡོན་ཅུང་ཟད་འབྲི་བ་ལ། སྤྱིར་འཁོར་ལོ་ལ་འཁོར་བའི་འཁོར་ལོ། བཀའ་
ཡི་འཁོར་ལོ། སྒོམ་པའི་འཁོར་ལོ། འདོགས་པའི་འཁོར་ལོ། བསྐོར་བའི་འཁོར་
ལོ་དང་ལྔ་ཡོད་པ་ལས། དང་པོ་འཁོར་བའི་འཁོར་ལོ་ནི་རྟེན་འབྲེལ་བཅུ་གཉིས་
སོ། །གཉིས་པ་བཀའ་ཡི་འཁོར་ལོ་ནི། སངས་རྒྱས་འཇིག་རྟེན་དུ་བྱོན་པའི་དུས་སུ་
བསྐོར་བའོ། །གསུམ་པ་སྒོམ་པའི་འཁོར་ལོ་ནི་གུར་ཁང་དགུ་རིམ་ལྟ་བུའོ། །བཞི་
པ་འདོགས་པའི་འཁོར་ལོ་ནི་བསྲུང་བའི་ཀྱི་རི་སོགས་སོ། །ལྔ་པ་བསྐོར་བའི་འཁོར་
ལོ་ལ་མེ་འཁོར། ཆུ་འཁོར། རླུང་འཁོར། ས་འཁོར། ལག་འཁོར་དང་ལྔ་ཡོད།
དེ་ལའང་མུ་ཁྱུད་མ་དང་། ཞགས་པ་མ་གཉིས་གཡས་གཡོན་གང་དུ་བསྐོར་ཀྱང་
རུང་ཞིང་། དེ་ཡང་ཞགས་པ་མ་ཡིན་ན་སྨན་ཤོག་གཙང་མ་ལ་རབ་རིན་པོ་ཆེ།
འབྲིང་མཚལ་དཀར། ཐ་མ་རྒྱ་སྣག་སོགས་གང་རུང་གིས་སྙིང་པོ་རྣམས་ལྷག་
174



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཆད་མེད་པར་འབྲི་ལ། དྲིལ་བའི་དུས་བོན་བསྐོར་བྱེད་ན་ཡི་གེའི་ཞལ་ནང་དུ་བསྟན།
ཆོས་བསྐོར་བྱེད་ན་ཡི་གེའི་ཞལ་ཕྱི་རུ་བསྟན། ཡིག་མཐའ་གཉིས་ཀ་ནང་དུ་སྲོག་
ཤིང་ལ་སྦྱར་ནས་ཡིག་མགོ་ཕྱི་རུ་ཡོད་པར་བྱས་ཏེ་བསྐོར་བའི་དུས་ཨོཾ་གྱིས་སྣ་འདྲེན་
པའི་ཚུལ་དུ་བྱའོ། །དེ་ནས་དར་ཟབ་ཀྱི་ན་བཟའ་གསོལ་ཏེ། ཕྱི་ནང་གསང་བའི་
སྔགས་ཀྱི་རབ་གནས་དང་བྱིན་རླབས་བྱ། བསྐོར་བའི་དུས་བདག་གིས་སེམས་
ཅན་ཐམས་ཅད་ཀྱི་དོན་དུ་འཁོར་ལོ་བསྐོར་ནས་ཚེ་གཅིག་ལུས་གཅིག་ལ་རྫོགས་
པའི་སངས་རྒྱས་ཀྱི་གོ་འཕང་འཐོབ་པར་བྱའོ།། སྙམ་དུ་སེམས་ཅན་ཐམས་ཅད་
ཀྱིས་འཁོར་ལོ་བསྐོར་བའི་མོས་པར་བྱས་ལ་འཁོར་ལོ་བསྐོར་རོ། །དེ་ལྟར་བསྐོར་
བའི་ཕན་ཡོན་ནི་ཚད་མེད་དེ། ཇི་སྐད་དུ་ཕན་ཡོན་ལེའུ་ལས། སྟོང་གསུམ་རིན་
ཆེན་སྣ་ལྔས་བཀང་ནས་སུ།། སངས་རྒྱས་མཆོད་དང་སེམས་ཅན་རེ་བསྐུང་བས།།
འཁོར་ལོ་ལན་གཅིག་བསྐོར་བའི་བསོད་ནམས་ཚེ། སེམས་བསྐྱེད་དང་ལྡན་གཞན་
ཕན་བློ་ཅན་གྱིས།། དག་སྣང་སྐྱེད་ཅིང་འཁོར་ལོ་བསྐོར་བ་ཡི།། བསོད་ནམས་དེ་
ནི་གཞལ་གྱིས་མི་ལོང་སྟེ། ཞིང་གི་རྡུལ་སྙེད་བགྲང་ནུས་དེ་ནི་མིན། མཚམས་མེད་
ས་དང་དམ་ཚིག་སྡོམ་ཉམས་པའི།། ཉེས་པ་དེ་ཡང་འཁོར་ལོ་བསྐོར་བས་འཇོམ།
ཞེས་པ་ལྟར་སྟོང་གསུམ་རིན་པོ་ཆེ་སྣ་ལྔས་བཀང་ནས་སངས་རྒྱས་མཆོད་པ་དང་
སེམས་ཅན་ལ་སྦྱིན་པ་བཏང་བ་བས་འཁོར་ལོ་ལན་གཅིག་བསྐོར་བའི་བསོད་ནམས་
ཚེ་ཞིང་། སེམས་བསྐྱེད་དང་ལྡན་པའི་ངོས་ནས་འཁོར་ལོ་བསྐོར་བ་ན་མཚམས་
མེད་ལྔ་ལ་སོགས་སྡིག་ཆེན་ཐམས་ཅད་དག་ཅིང་། གསང་སྔགས་ཀྱི་དམ་ཚིག་སོ་
ཐར་གྱི་སྡོམ་པ་ཉམས་པ་དང་ལྟུང་བ་བྱུང་ཡང་འཁོར་ལོ་བསྐོར་བས་ཡོངས་སུ་བྱང་
བར་གསུངས། དེ་ལྟར་ནའང་ལུང་ལས། བླ་མ་ཞིག་གིས་བསྐོར་གྱུར་ན།། འགྲོ་
དོན་མཐའ་རུ་རྒྱས་པར་འགྱུར།། བཙུན་པ་ཞིག་གིས་བསྐོར་གྱུར་ན། དད་དཀོར་
ལ་ས་
75



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཤིན་ཟས་གང་ཟོས་བྱུང་། རྒྱལ་པོ་ཞིག་གིས་བསྐོར་གྱུར་ན། ཁྲིམས་ཁང་འགྲིམས་
ཚད་ཐར་པ་ཐོབ། ཚོང་དཔོན་ཞིག་གིས་བསྐོར་གྱུར་ན།།
་བསྐོར་གྱུར་ན།། ཚོང་རར་འཚོགས་ཚད་
ཐར་པ་ཐོབ།། སྐྱེ་བོ་ཞིག་གིས་བསྐོར་གྱུར་ན།། སྡིག་པ་གང་བྱས་ཡོངས་སུ་བྱང་།།
བུད་མེད་ཅིག་གིས་བསྐོར་གྱུར་ན།། ཚེ་རབས་བསགས་པའི་སྡིག་སྒྲིབ་དག །རི་
བོའི་རྩེ་ལ་བསྐོར་གྱུར་ན།། རི་ལ་གནས་ཚད་ཐར་པ་ཐོབ། རྒྱ་མཚོའི་འགྲམ་དུ་བསྐོར་
གྱུར་ན། ཆུ་ལ་བཏུང་ཚད་ཐར་པ་ཐོབ།། གྲོང་ཁྱེར་དཀྱིལ་དུ་བསྐོར་གྱུར་ན།། གྲོང་
ལ་གནས་ཚད་ཐར་པ་ཐོབ། འབྱུང་བ་རླུང་ལ་བསྐོར་གྱུར་ན། རླུང་གིས་གར་ཁྱབ་
ཐར་པ་ཐོབ།། འབྱུང་བ་ཆུ་ལ་བསྐོར་གྱུར་ན།། ཆུ་ལ་གནས་ཚད་ཐར་པ་ཐོབ།།
འབྱུང་བ་མེ་ལ་བསྐོར་གྱུར་ན། དུ་བས་གར་ཁྱབ་ཐར་པ་ཐོབ།། འབྱུང་བ་ས་ལ་བསྐོར་
གྱུར་ན།། ས་ལ་གནས་ཚད་ཐར་པ་ཐོབ།། ཅེས་པ་ལྟར་ལ། གཞན་ཡང་བསམ་པ་
རྣམ་པར་དག་པས་འཁོར་ལོ་བསྐོར་ན་རྒྱལ་བའི་བཀའ་འགྱུར་རོ་ཅོག་དུས་གཅིག་
ཏུ་ཀློག་པ་དང་འདྲ། དེ་བཞིན་རྒྱལ་བ་སྲས་བཅས་ཐུགས་མཉེས་ཤིང་། དཀར་
ཕྱོགས་ལྷ་འདྲེ་རྣམས་རྒྱུད་གྲོལ་ནས་སྡོང་གྲོགས་བྱེད་པ་དང་། ནག་ཕྱོགས་འབྱུང་
པོའི་རིགས་རྣམས་བཅར་མི་ནུས་པ་དང་། ནད་གདོན་ལ་སོགས་གནོད་པས་མི་
ཚུགས་པ་དང་། གཞན་གྱིས་མཐོང་བ་ན་དེ་ལ་ཡང་དགེ་བའི་འདུན་པ་སྐྱེས་ནས་
གཞན་རྒྱུད་ལ་ཡང་བསོད་ནམས་ཀྱི་ཚོགས་རྫོགས་པར་བྱེད་པ་དང། ཕྱི་མར་སངས་
རྒྱས་ཀྱི་བསྟན་པ་འཛིན་པར་འགྱུར་བ་དང་། འཁོར་ལོ་རྒྱུན་དུ་བསྐོར་ན་ཚེ་སྒྲུབ་
ཀྱི་མཆོག་ཏུ་གྱུར་ནས་ཚེ་ལོ་མཐར་ཕྱིན་པ་དང་། བསྲུང་བའི་མཆོག་ཏུ་ཡང་འགྲོ་
སྟེ་བསྲུང་ཟློག་གི་ཀྱི་རི་བརྒྱ་འདོགས་པ་བས་ཀྱང་ལྷག །ཊཱཀྐི་མཁའ་འགྲོའི་གསུངས་
ལས། མ་ཏྲེ་དུ་ཏྲི་སུ་ཡིག་དྲུག་རྣམས་ཀྱི་ལག་འཁོར་བྱས་ན་མི་དེ་ལ་བཟང་ངན་
གྱི་འབྲེལ་པ་གང་ཡོད་བདེ་བའི་གནས་སུ་འདྲེན་ནུས་པ་འདུག་གོ །མཚམས་མེད་
176



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ལྔ་བྱས་པ་ཡང་ངན་སོང་ལས་ཐར་ནས་མཐོ་རིས་ཀྱི་གནས་སུ་སྐྱེ་ངེས་སོ།། འདི་
དང་ཕྱི་མ་གཉིས་ཀའི་དོན་ཐམས་ཅད་འཁོར་ལོ་ཁོ་ནས་འགྲུབ་པོ། དེ་བས་ན་མི་
ཀུན་ལག་འཁོར་རེ་འཆང་ན་ཕན་ཡོན་རྒྱ་ཆེན་པོ་ཡོད་དོ། །ཞེས་དང་ཕན་ཡོན་
ལེའུ་ལས། ཉིན་རེ་བཞིན་འཁོར་ལོ་བརྒྱ་རྩ་བརྒྱད་ཙམ་དེ་མ་ཆག་པར་བསྐོར་ན་
ཉིན་གཅིག་ལ་ལུས་ཀྱི་སྒོ་ནས་བསགས་པའི་སྡིག་སྒྲིབ་ཐམས་ཅད་བྱང་ངེས་སོ།།
དེ་བཞིན་སྟོང་རྩ་བརྒྱད་རེ་བསྐོར་ན་ལུས་ངག་གཉིས་ཀྱི་སྒོ་ནས་བསགས་པའི་སྡིག་
སྒྲིབ་ཐམས་ཅད་དག །ཁྲི་རེ་མ་ཆག་ན་ལུས་ངག་ཡིད་གསུམ་གྱི་སྒོ་ནས་བསགས་
པའི་སྡིག་པ་ཐམས་ཅད་དག །རྒྱུན་དུ་བསྐོར་ན་ཚེ་གཅིག་ལ་སངས་རྒྱས་ཀྱི་གོ་འཕང་
འཐོབ་ནས་ཕྱི་མར་བཀའ་ཡི་འཁོར་ལོ་བསྐོར་བར་འགྱུར་རོ། །ཞེས་གསུངས་སོ། །དེ་
ལྟར་ན་རྒྱུན་དུ་འཁོར་ལོ་ལ་དད་པ་དང་མོས་གུས་བྱེད་ཅིང་ཕྱག་མཆོད་དང་བཀུར་
སྟི་བྱ། འཇོག་པའི་ཚེ་བསྔོ་བ་སྨོན་ལམ་བྱ་ལ་ས་རྗེན་དང་རང་བས་དམའ་སར་
མི་འཇོག་པར་འགྲོ་དུས་གོང་བའི་ནང་དང་། འདུག་དུས་སྟེགས་མཐོན་པོ་འམ་
འགོམ་ཡུག་མི་འགྲོ་སར་བཞག །བཅའ་ཀ་ལ་སོགས་སྟེང་དུ་མི་བཞག་སྤོས་དུད་
ཀྱིས་ཕྱུང་བ་དང་། ནུབ་མོ་ཉལ་དུས་མགོ་གཏད་ཕྱོགས་མཐོན་པོར་འཇོག་ནས་
ཕྱག་འཚལ། ནང་མོ་ཡང་དེ་བཞིན་ཕྱག་འཚལ་བ་དང་སྐྱབས་འགྲོ་བྱེད་ཅིང་ཡིད་
བཞིན་གྱི་ནོར་བུ་ལྟར་གཅེས་པར་འཆང་བར་བྱའོ།། ཨ་ཧོ། རྒྱལ་བའི་བསྟན་པ་
རཏྣའི་གླིང་ཆེན་ལྟར།། གྱུར་ཀྱང་སྐལ་ལྡན་དད་བརྩོན་ལྡན་པ་ལས། གཞན་དག་
གང་གི་ཐུན་མོང་མ་གྱུར་པ།། ལག་རྡུམ་གསེར་གླིང་ཕྱིན་པ་ཇི་བཞིན་ནོ། །དེ་ཕྱིར་
ནོར་སྐལ་མ་ཆད་སྐལ་བ་ཅན།། ཡོད་ན་རྒྱལ་བསྟན་མར་ཞིའིགླིང་ལ་སྤྱོད། ཅེས་
པའང་དགེ་བའི་བཤེས་གཉེན་དམ་པ་པདྨ་བློ་གྲོས་དང་ཚུལ་ཁྲིམས་མཆོག་རྒྱལ་གཉིས་ཀྱིས་བསྐུལ་ངོར་
ཤར་རྫ་པ་བཀྲ་ཤིས་རྒྱལ་མཚན་གྱིས་དཔལ་ལྡན་ཡོངས་ཕྱིན་དགོན་དུ་སྔོན་འགྲོའི་བོན་འཆད་ཉན་བྱེད་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་སྐབས་སུ་བྲིས་པ་དགེའོ། །
གང་ཞིག་མོས་པ་ཙམ་གྱིས་སྲིད་པའི་གྲོང་།།
ཡོངས་སུ་བརྒལ་བར་བྱེད་པའི་ཐུགས་རྗེ་ཅན།།
ལྷ་གཅིག་བླ་མ་འོད་དཀར་གནས་འཛིན་ཞེས།
གྲགས་པའི་དཔལ་དེས་རྣམ་ཀུན་ཤེས་བརྗོད་མཛོད།།
དེ་ལ་འདིར་ཇོ་དར་གྱི་ཕན་ཡོན་ཉུང་ཙམ་ཞིག་བཀོད་པར་བྱ་སྟེ། དེ་ཡང་ཇོ་
དར་གྱི་ཚད་རབ་འདོམ་ལྔ། འབྲིང་འདོམ་པ་གསུམ། ཐ་མ་འདོམ་པ་གང་། ཡོང་
ཐ་ཁ་གང་ལ་སོགས་གསུངས་མོད་ཀྱི། འོན་ཀྱང་ལག་མཐིལ་ཙམ་ཡན་ཆད་རང་
གི་འབྱོར་པ་དང་བསྟུན་ཆོག །བྲིས་རྫས་ནི་རབ་གསེར་དངུལ། འབྲིང་རྒྱ་མཚལ།
ཐ་མ་རྒྱ་སྣག་ལ་རིན་པོ་ཆེ་བདར་བའམ། གང་ལྟར་ཡང་སྨན་སྣ་བཟང་དྲུག་བྱིན་
རྟེན་བསྲེས་ལ་བྲི། བྲིས་མཁན་ནམ་སྤར་མཁན་ལ་ཟས་ནོར་གྱི་བསྙེན་བཀུར་རྒྱ་
ཆེན་པོ་བྱེད་ན་ཚོགས་ཆེ་བ་གསུངས། དེ་ནས་ཇོ་དར་བཏགས་ལུགས་ནི། །ཨོཾ་
མ་ཏྲི་མུ་ཡེ་ས་ལེ་འདུལྟ་བུ་ཡིན་ན། །ༀ་རླུང་ལ་ཕྱར་ནས་འདུ་དར་ཤིང་ལ་བཏག་
སྟེ་གཞན་ཡང་དེའི་འགྲེས་སུ་ཤེས་པར་བྱ། ཇོ་དར་འཛུགས་པའི་དུས་ནི ལོ་ཡི་ནང་
ནས་བྱི་བ་དང་རྟ་ལོ་སྤྲེའུ་ལོ་ལ་སོགས་སངས་རྒྱས་འཇིག་རྟེན་དུ་བྱོན་པའི་དུས་
དང་། བཀའ་འཁོར་བསྐོར་བའི་དུས་དང་མྱ་ངན་ལས་འདས་པའི་དུས་དང་།
ཟླ་བའི་ནང་ཧོར་ཟླ་དང་པོ། བཞི་པ། དྲུག་པ་སོགས་ཚོའཕྲུལ་གྱི་ཟླ་བ་གསུམ་དང་།
ཞག་གི་ནང་ནས་བཅོ་ལྔ། གནམ་གང་། ཚེས་བརྒྱད། ཉེར་གཉིས་སོགས་དང་།
དུས་ཚོད་ལ་སྔ་དྲོ་ཉི་ཤར་ལ་སོགས་སུ་འཛུག་གོ །དེ་ཡང་སྔོན་དུ་རབ་གནས་དང་
བྱིན་རླབས་བྱ། དེ་ནས་འཛུག་སྟེ། དང་པོ་སྐྱབས་སེམས་བྱ། དེ་ནས་ཕྱག་འཚལ་
179



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
བ་དང་སྡིག་པ་བཤགས་པ་སོགས་ཀྱི་ཡན་ལག་གཏང་། རྗེས་སུ་བསྔོ་སྨོན་གྱི་རྒྱས་
གདབ་ལ། དེ་ལྟར་གྱི་ཇོ་དར་དེ་ལ་ཕན་ཡོན་ནི་བསམ་གྱིས་མི་ཁྱབ་པ་ཡོད་དེ།
འཕྲུལ་གཤེན་ངར་དྲག་གིས། གསེར་ལས་གྲུབ་པའི་སངས་རྒྱས་སྐུ།། སྟོང་དང་རྩ་
བརྒྱད་བཞེངས་པ་བས།། དེ་མཉམ་ཇོ་དར་དེ་ལྷག་འགྱུར། མཚམས་མེད་ལྔ་ཡི་
ལས་བྱས་ཀྱང་། ཇོ་དར་བདུན་གྱིས་དག་གྱུར་ནས། སངས་རྒྱས་ཞིང་དུ་སྐྱེ་བ་ངེས།།
ཞེས་དང་། ཨ་བྷི་རང་གྲོལ་གསུང་འབུམ་ལས། དར་ཅོག་སྟོང་རྩ་གཉིས་བཞེངས་ན།
མི་གཅིག་གི་ལག་ཏུ་མི་རྟ་སྟོང་སོང་ཡང་སྡིག་པ་དག་པར་ཐེ་ཚོམ་མེད། དར་ཅོག་
ལྔ་ཕྱོགས་བཞི་དབུས་ལྔར་བཙུག་ན་རྒྱལ་བ་རིགས་ལྔའི་ཐང་སྐུ་ལྔ་བཞེངས་པ་དང་
བསོད་ནམས་མཉམ། ཞེས་དང་། ཡི་གེའི་སྙིང་པོའི་རྒྱུད་ལས། ཡི་གེ་སྙིང་པོ་ཡིད་
བཞིན་ནོར་བུ་འདི། ཟ་འོག་དར་རམ་རས་སམ་དྲི་མེད་ལ། རིན་ཆེན་ཁུ་བ་མཚལ་
སྣག་གང་རུང་གིས།། བྲིས་ཤིང་རི་བོ་ཞིག་གི་རྩེར་བཙུག་ན། རི་བོ་དེ་ལ་རྩ་ཟོས་ཆུ་
འཐུང་དང་།། ཕྱིན་དང་མིག་གིས་མཐོང་ཚད་སངས་རྒྱས་ཐོབ།། གནས་རི་བཟང་པོ་
ཞིག་གི་འགྲམ་བཙུག་ན། མི་དེ་ངེས་པར་སངས་རྒྱས་ཞིང་དུ་འགྲོ།། གྲོང་ཁྱེར་ཆེན་
པོ་ཞིག་གི་འགྲམ་བཙུག་ན། དེ་ལ་གནས་པའི་སེམས་ཅན་སངས་རྒྱས་ཐོབ། ཡུལ་
དེར་ནད་ཡམས་གདུག་པས་གནོད་མི་ཚུགས།། རི་ཁྲོད་དགོན་པ་ཞིག་གི་འགྲམ་
བཙུག་ན།། དེ་གནས་དགེ་བའི་བཤེས་གཉེན་གང་ཞིག་གི །དགེ་སྦྱོར་མཐར་ཕྱིན་
དམ་ཚིག་ཉམས་པ་གསོ། ཞེས་དང་། ཆོས་ཀྱི་རྒྱལ་པོས་ཀྱང་ཇོ་དར་བདུན་བཙུག་
ན་ངའི་མདུན་དགེ་སྡིག་ཤན་ཕྱེ་མི་དགོས། སེམས་ཅན་ཤི་བའི་རྗེས་སུ་ཞག་གྲངས་
བཞི་བཅུ་ཞེ་དགུའི་བར་དུ། ཇོ་དར་བཞི་བཅུ་ཞེ་དགུ་བཙུག་ན་ཚེ་འདས་དེ་ངན་
སོང་དུ་མི་ལྟུང་ངེས་སོ། །འཇིག་རྟེན་ཁམས་ཀྱི་འབྲུ་ཐམས་ཅད་ཕྱོགས་གཅིག་ཏུ་
སྤུངས་ནས་བགྲང་ན་སུས་ཀྱང་བགྲང་བ་ནུས་ལ་དར་ཅོག་རླུང་གིས་ལན་གཅིག་
179



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བསྐྱོད་པའི་ཕན་ཡོན་ང་དང་ང་འདྲ་བྱེ་བ་ཕྲག་ཁྲིག་གིས་བགྲང་ཡང་གྲངས་ཀྱིས་མི་
ལོངས། འཇིག་རྟེན་ཁམས་ཀྱི་བན་བོན་ཐམས་ཅད་ཕྱོགས་གཅིག་ཏུ་འདུག་ནས་
ལོ་གཅིག་ལ་ཆོ་ག་བྱས་པའི་བསོད་ནམས་དང་། དར་ཅོག་རླུང་གིས་ལན་གཅིག་
བསྐྱོད་པའི་བསོད་ནམས་གཉིས་ཕྱི་མ་ཁྱད་པར་འཕགསཏེ། དེ་འདྲ་སྟོང་གིས་
ཀྱང་ཉེ་མི་ནུས། ཞེས་དང་། གཡུང་དྲུང་རྒྱལ་པོ་ལ་ཆོས་རྒྱལ་གྱིས་གསུངས་པ།
ཕ་མ་བསད་ཀྱང་དར་ཅོག་གིས་བྱང་། སློབ་དཔོན་དང་མཁན་པོ་བསད་ཀྱང་དར་
ཅོག་གིས་བྱང་། བླ་མའི་དཀོར་དང་ལྷ་ཁང་གི་དཀོར་ལ་འབག་པ་ཡང་དར་ཅོག་
གིས་བྱང་། དམ་ཚིག་དང་སྡོམ་པ་ཉམས་པ་ཡང་དར་ཅོག་གིས་བྱང་བར་ཐེ་ཚོམ་
མེད་དོ། །སྤྱིར་ཡང་དར་ཅོག་སེམས་ལ་བསམ་པ་དང་། དར་ཅོག་གི་ཕྱོགས་སུ་
ཡིད་སྨོན་བྱེད་པ་དང་། ཡི་རང་འབུལ་བ་རྣམས་ཀྱང་ཚེ་འདིར་སྒྲིབ་པ་བྱང་ནས།
སངས་རྒྱས་ཀྱི་ས་ལ་འཁོད་པར་ཐེ་ཚོམ་མེད་དོ།། ཞེས་དང་། གྲུབ་ཐོབ་ཨ་ཐང་རྩ་
ཟན་གསུངས་འཕྲིན་ལས། གཡུང་དྲུང་གསང་འཛག བདེར་གཤེགས་སྟོང་འཛག།
ཡི་གེ་བརྒྱ་པ། སྙིང་པོ་རྣམ་གསུམ། ཡིག་དྲུག་འདི་རྣམས་རས་སམ་ཤིང་ཤུན་ལ་བྲིས་
ནས་རླུང་ལ་ཕྱར་ན་དེ་མིག་གིས་མཐོང་ཚད་ཀྱི་སེམས་ཅན་ཐམས་ཅད་བདེ་གནས་
ཐོབ་པར་འགྱུར། དར་ཅོག་བཙུག་པའི་མི་དེས་མཚམས་མེད་ལྔ་བྱས་ཀྱང་བྱང་
ནས་སངས་རྒྱས་པ་ངེས་ཏེ་ཐེ་ཚོམ་མི་དགོས་འདུག་ཅེས་དང་། ཕན་ཡོན་ལེའུ་ལས།
འདུས་བྱས་དགེ་བ་ཀུན་ལས་རྡོ་འབུམ་དང་།། ཇོ་དར་གཉིས་ལས་ཕན་ཚེ་མེད་དེ།།
ལྷ་རྟེན་བཞེངས་དང་བྲིས་ཀློག་བྱེད་པ་སོགས། ཤིན་ཏུ་དགེ་རྩ་རྒྱུ་ཆེ་གྲུབ་གྱུར་ཀྱང་།
དེ་ཉིད་ཁེ་གྲགས་དང་ནི་ངས་བྱས་སུ།། སོང་ནས་ཡང་དག་དགེ་བར་འགྲོ་དཀའ་
ཕྱིར།། འདི་ཉིད་དྲི་མ་དེ་འདྲས་མི་གོས་པས། བརྒྱ་རྩ་བརྒྱད་དམ་ཉེར་གཅིག་བདུན་
ནམ་གཅིག །དེ་མཉམ་སྐལ་པར་བསགས་བའི་སྒྲིབ་བྱང་ནས།། བླ་མེད་རྫོགས་
Y80



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
པའི་འབྲས་བུ་གདོན་མི་ཟ། དཔེར་ན་ཉི་མཚན་དགུ་ལ་ཆར་བབ་པ། རྒྱལ་བས་
བགྲང་ནུས་དེ་ནི་གང་གིས་མིན།། ཞེས་དང་།། བན་དེ་བོན་པོར་བསྒྱུར་བ་དང་།།
བོན་པོ་བན་དེར་བསྒྱུར་བ་ཡི། ཉེས་པ་དར་ཅོག་དག་གིས་འབྱོང་
། དར་ཅོག་ཕྱོགས་
བཞིར་བཙུག་པ་ན།། ཕྱོགས་བཞིའི་གདོན་དང་བྱད་ཁ་དང་།། གནོད་པ་གང་གིས་
མི་ཚུགས་སོ། །དར་ཆེན་ཁང་སྟེང་ཕྱར་བ་ན། བསྲུང་བ་དམ་པའི་མཆོག་ཏུ་འགྱུར།།
ཚེ་འདིར་བསམ་པའི་དོན་འགྲུབ་ཅིང་།། ཕྱི་མ་རྫོགས་སངས་རྒྱས་པ་ངེས།། ཞེས་
གསུངས་སོ། དེ་ལ་སོགས་པ་བཀའ་ལུང་ཀུན་ནས་ཕན་ཡོན་རྒྱ་ཆེན་པོ་གསུངས་སོ།།
དེ་བས་ན་ཆོས་ཀྱི་རྒྱལ་པོའི་ཞལ་ནས། ཐ་ན་རྒན་མོ་དབུལ་མོས་ཀྱང་སྐུ་གླ་སློང་གསུམ་
ཡན་ཆད་ཀྱིས་ཇོ་དར་རེ་ཨི་ཐོན་བྱོས་ཤིག་དང་ང་ཡི་མདུན་དུ་ཆོས་དེ་ཚོ་ཡོད་པའི་
མི་དེ་ངོ་སོ་མཐོ་བ་ཡིན་གསུངས་པ་ལྟར། ཐ་ནའང་ནས་ཁལ་གཅིག་ལས་མེད་ཀྱང་
དེ་ལས་འཕྲོ་ནས་ཇོ་དར་རེ་ཨི་ཐོན་ལྟོས་དང་ཕན་ཡོན་ཆེ་བར་མ་ཟད་འཇིག་རྟེན་
འདིར་མཐོང་གི་དྲི་མས་མི་གོས་ཕྱིར། ཆོས་ཆོས་སུ་འགྲོ་བ་ལ་ཐེ་ཚོམ་མེད་དོ།།
སྨྲས་པ། གང་གསུང་དྲི་མེད་བདུད་རྩིའི་མཚོ་མོ་ལས། ཁོ་བོའི་དད་བརྩོན་སྐྱོག་
གིས་ལེགས་བླངས་པ།། སྐལ་ལྡན་བློ་ཡི་ཞལ་བུ་རབ་ལྡན་པས།། བཏུང་ཤེས་གྱུར་
ན་ཐར་པའི་ལོང་ཚོ་དག །རྒྱུས་པར་ངེས་ཕྱིར་ཟབ་མོ་བཅུད་འདིར་རོལ།། ཅེས་པ་
འདིའང་ཁྱུང་དབོན་ཉི་རྒྱལ་དང་དགེ་བཤེས་ཚུལ་ཁྲིམས་མཆོག་རྒྱལ་པད་བློ་བཅས་ཐུགས་དགྱེས་ཕྱིར་དུ་སྤུང་སྒོམ་
མངྒའི་མིང་གིས་བྲིས་པ་དགེའོ།།
༄༅། །གང་སྐུ་མར་ཞིའི་བུམ་པ་བཟང་པོ་ལ། གང་ཐུགས་བརྩེ་ཆེན་བདུད་རྩིས་
ལེགས་བཀང་སྟེ། གང་ཞིག་སྐྱེ་རྒུ་སྐོམ་པའི་གདུངས་སེལ་བ།། གང་གིས་འགྲན་
བྲལ་དམུ་རྒྱལ་གཤེན་ལ་འདུད།། དེ་ལ་འདིར་ངན་སོང་དོང་སྤྲུགས་ཀྱི་འགྲེལ་པ་
དང་ཕན་ཡོན་ཅུང་ཟད་འབྲི་བ་ལ། ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་
Y 81



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མལ་སཱཧཱ ཞེས་པ་ལས། ཨ་དཀར་ཨ་རྨད་ བཞི་སྦྱང་བྱེད་སྙིང་པོ། དུ་ཏྲི་སུ་
ནག་པོ ༔ བཞི་སྦྱང་བྱའི་སྙིང་པོ། ཞི་ཞི་མལ་མལ༔ བཞི་སྦྱང་པའི་ཡོན་ཏན་གྱི་སྙིང་
པོ། མཐར་རྒྱན་ཡིག་འབྲུ་སཱཧཱ༔ གཉིས་ལོག་རྟོག་འཇོམ་པའི་སྙིང་པོ་སྟེ། དེ་ཡང་
སྦྱང་བྱེད་ཡིག་འབྲུ་བཞི་ལས། ཨ་དབྱིངས་ཀྱི་ཡུམ་ས་ཏྲིག་ཨེར་སངས་ཀྱི་སྙིང་པོ།
དཀར་ཡེ་ཤེས་ཀྱི་ལྷ་གཤེན་ལྷ་འོད་དཀར་གྱི་སྙིང་པོ། ཨ་ཐབས་ཀྱི་མཆོག་སངས་པོ་
འབུམ་ཁྲིའི་སྙིང་པོ། རྨད་ཤེས་རབ་ཀྱི་ཕུལ་སྟོན་པ་གཤེན་རབ་ཀྱི་སྙིང་པོའོ། །ལྟུང་
བྱའི་ཡིག་འབྲུ་བཞི་ལས། དུ་དམྱལ་བ་སྤྱི་སྡེ་བཞིའི་ས་བོན། ཏྲི་ཡི་དྭགས་སྡེ་གསུམ་
གྱི་ས་བོན། སུ་བྱོལ་སོང་སྡེ་གསུམ་གྱི་ས་བོན ནག་པོ་མཐོ་རིས་གསུམ་གྱི་ས་བོན།
སྦྱང་ཚུལ་ཡུམ་གྱིས་དམྱལ་བ་སྦྱོང་ གཤེན་ལྷས་བྱོལ་སོང་སྦྱོག སྲིད་པས་ཡི་དྭགས་
སྦྱོང་། གཤེན་རབ་ཀྱིས་མཐོ་རིས་གསུམ་སྦྱོང་བའོ། །སྦྱངས་པའི་ཡོན་ཏན་གྱི་ཡིག་
འབྲུ་བཞི་ལས། ཞི་ཞི་སྡུག་བསྔལ་ཐ་དག་ཞི་བ། མལ་མལ་བདེ་བ་དང་ལྡན་
པའོ། །མཐའ་རྒྱན་ཡིག་འབྲུ་གཉིས་ནི་འཁོར་འདས་དབྱེར་མེད་དུ་རྟོགས་པའོ། །ཡང་
དུག་དང་ཡེ་ཤེས་ལ་སྦྱར་ན། ཨ་སྟོང་ཉིད་ཡེ་ཤེས། དཀར་མེ་ལོང་ཡེ་ཤེས། ཨ་སོར་
རྟོགས་ཡེ་ཤེས། རྨད་བྱ་གྲུབ་ཡེ་ཤེས་དང་མཉམ་ཉིད་ཡེ་ཤེས་ཏེ་སྦྱང་བྱེད་ཀྱི་ཡིག་
འབྲུ་བཞིའོ། །དུ་ཞེ་སྡང་གི་ས་བོན། དྲི་འདོད་ཆགས་ཀྱི་ས་བོན། སུ་བྱོལ་སོང་
གི་ས་བོན། ནག་པོ་ཕྲག་དོག་དང་ང་རྒྱལ་གཉིས་ཀྱི་ས་བོན་ཏེ་སྦྱང་བྱའི་ཡིག་འབྲུ་
བཞིའོ། ། སྦྱང་ཚུལ་ནི་སྟོང་ཉིད་ཀྱིས་ཞེ་སྡང་སྦྱོང་། མེ་ལོང་གིས་གཏི་མུག་སྦྱོང་།
སོར་རྟོགས་ཀྱིས་འདོད་ཆགས་སྦྱོང་
། བྱ་གྲུབ་དང་མཉམ་ཉིད་གཉིས་ཀྱིས་ཕྲག་
དོག་དང་ང་རྒྱལ་སྦྱོང་བའོ། སྦྱང་པའི་ཡོན་ཏན་གྱི་ཡིག་འབྲུ་བཞི་ལས། ཞི་ཞི་དུག་ལྔ་
ཞི་བ། མལ་མལ་བྱམས་པ་སྦྱིན་པ་ཡེ་ཤེས་ཡངས་པ་ཞི་བ་སོགས་ལྔ་རྫོགས་
པའོ། །མཐའ་རྒྱུན་ཡིག་འབྲུ་གཉིས་ནི་དུག་དང་ཡེ་ཤེས་དབྱེར་མེད་དུ་རྟོགས་
182



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
པའོ། །ཡང་བདེན་པ་བཞི་དང་སྦྱར་ན། སྦྱང་བྱེད་ཡིག་འབྲུ་ཨ་དཀར་ཨ་རྨདབཞི་
ལམ་གྱི་བདེན་པ་སྟེ་བསླབ་པ་གསུམ་གྱི་དོན་འདུས། སྦྱང་བྱའི་ཡིག་འབྲུ་དུ་ཏྲི་
སུ༔ གསུམ་སྡུག་བསྔལ་གྱི་བདེན་པ་སྟེ་ཚ་གྲང་ལ་སོགས་སྡུག་བསྔལ་བཅུ་དྲུག་འདུས།
ནག་པོ་ཀུན་འབྱུང་བདེན་པ་སྟེ་ལས་དང་ཉོན་མོངས་པ་ཐམས་ཅད་འདུས།
སྦྱང་ཚུལ་བསླབ་པ་གསུམ་གྱིས་ལས་དང་ཉོན་མོངས་པ་ཐམས་ཅད་སྦྱངས་པས་
ཚོགས་གཉིས་རྫོགས་ནས་སྒྲིབ་གཉིས་བྱང་བའོ། །སྦྱངས་པའི་ཡོན་ཏན་གྱི་ཡིག་
འབྲུ་ཞི་ཞི་མལ་མལ༔ བཞི་འགོག་པའི་བདེན་པ་སྟེ་སྡུག་བསྔལ་གྱི་རྒྱུན་ཆད་པའི་
སྒྲའོ། །སཱཧཱ༔ གཉིས་ལམ་དང་འབྲས་བུ་དབྱེར་མེད་དུ་རྟོགས་པའི་དོན་ནོ། །ཡང་
དག་བྱ་དག་བྱེད་ལ་སྦྱར་ན། ཨ་དཀར་ཨ་རྨད བཞི་དག་བྱེད་ཆུ་ལྟ་བུའི་ཡི་གེ།
དུ་ཏྲི་སུ་ནག་པོ༔ བཞི་དག་པར་བྱ་རྒྱུའི་དྲི་མ་ལྟ་བུའི་ཡི་གེ། ཞི་ཞི་མལ་མལ༔ བཞི་
ལས་དང་སྒྲིབ་པ་ཐམས་ཅད་དག་ཅིང་བྱང་པའི་དོན་ནོ། །སཱཧཱ༔ དག་བྱ་དག་བྱེད་
གཉིས་དབྱེར་མེད་དུ་རྟོགས་པའོ། །དེ་ནས་སྒོམ་རིམ་ལ། དང་པོ་འགྲོ་ལ་སྙིང་རྗེ་
བསྐྱེད། དེའི་ངང་ནས་འདི་བཞིན་མོས།། རང་ཉིད་གཤེན་རབ་བིཤུའི་མདངས།།
དཀྱིལ་ཀྲུང་མཉམ་བཞག་བརྒྱན་གྱིས་སྤྲས། གསེར་གྱི་འཁོར་ལོའི་ཁྲི་ལ་བཞུགས།།
སྤྱི་བོར་ས་ཏྲིག་ཨེར་སངས་དང་།། འཕྲག་གཡས་གཤེན་ལྷ་གཡོན་སངས་པོ།།
རྩ་གནས་བ་སྤུའི་བུ་ག་རྣམས།། བདེར་གཤེགས་སྟོང་གིས་ཁེངས་པར་བསམ།།
ཐུགས་ཀར་རིག་པའི་ངོ་བོ་ཨ། བཟླས་པའི་སྔགས་ཀྱིས་གཡས་སུ་བསྐོར།། འོད་
དང་ཟེར་གྱིས་སྟོང་ཁམས་གང་།། ཀུན་གྱི་ལས་ཉོན་རབ་བཅོམས་ནས། མཐོང་
ཚད་སྐུ་དང་གྲགས་ཚད་སྔགས།། རྟོག་ཚད་རྣམ་པར་མི་རྟོག་པའི་ངང་ནས།།
ཨ་དཀར་ཨ་རྨད་དུ་ཏྲི་སུ་ནག་པོ་ཞི་ཞི་མལ་མལ། ཞེས་རྒྱུན་དུ་བཟླས། སཱཧཱ ནི་
སྟོང་རེ་མཚམས་སུ་རེ་རེ་བཟླས་པས་ཆོག་པ་གསུངས་སོ། །དེ་ལྟར་ཉིན་རེ་བཞིན་
383



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བརྒྱ་སྐོར་གསུམ་རེ་བཟླས་ན། ལུས་ངག་ཡིད་གསུམ་གྱི་སྡིག་པ་བྱས་ཚད་དག །སྟོང་
ཕྲག་རེ་བཟླས་ན་ཉིན་གཅིག་གི་སྡིག་པ་ཐམས་ཅད་དག །དེ་ལྟར་ནའང་ལུང་ལས།
ཁྲི་ཚོ་གཅིག་གིས་ཉོན་མོངས་སྒྲིབ་པ་དག །འབུམ་ཕྲག་གཅིག་གིས་ཤེས་བྱའི་སྒྲིབ་
པ་བྱང་།། བྱེ་བ་རེ་རེས་ས་རེ་ནོན་པའོ།། ས་ཡ་གཅིག་གིས་རིགས་དྲུག་སྐྱེ་སྒོ་ཆོད།།
དུང་ཕྱུར་གཅིག་གིས་འཁོར་བ་དོངས་སྤྲུགས་ནུས། ཞེས་དང་། འཁོར་བ་རྒྱུན་
བཅད་ཀྱི་སྒྲུབ་པ་ལས།། བརྒྱ་ཡིས་ལུས་ཀྱི་སྒྲིབ་པ་བྱང་། སྟོང་གིས་ངག་གི་སྒྲིབ་པ་
བྱང་། ཁྲི་ཡིས་ཡིད་ཀྱི་སྒྲིབ་པ་བྱང་།། ཞེས་གསུངས། དེ་ཡང་བྱེ་བ་གཅིག་འདོན་
ན་ས་དང་པོ་ཐོབ། བྱེ་བ་གཉིས་འདོན་ན་ས་གཉིས་པ་ཐོབ། བྱེ་བ་གསུམ་འདོན་
ན་ས་གསུམ་པ་ཐོབ། བྱེ་བ་བཞི་ནས་བཅུ་བར་དུ་འདོན་ན་བཞི་ནས་བཅུ་མན་
ཆད་ཐོབ། ས་ཡ་གཅིག་གིས་ཁ་ལག་འབྲེལ་ཚད་ངན་སོང་མི་ཤོར་ཏེ་འདྲེན་ནུས།
བྱང་ཆུབ་ཏུ་སེམས་བསྐྱེད་ནས་དུང་ཕྱུར་གཅིག་འདོན་ན་ཚེ་གཅིག་ལུས་གཅིག་
ལ་སངས་རྒྱས་ནས་འཁོར་བ་དོང་སྤྲུགས་བྱེད་ནུས། མཚམས་མེད་ལྔ་བྱས་པ་ཡང་
ས་ཡ་རེ་བཟླས་པས་བྱང་། སྡོམ་པ་ལ་གནས་པའི་ཉིན་རེ་བཞིན་སྟོང་ཚོ་རེ་མ་ཆག་
པར་བཟླས་ན། ལྟུང་བ་བྱུང་བ་གོང་དུ་འཕེལ་མི་ནུས། བྱེ་བ་གཅིག་གིས་ལྟུང་
བ་རྩ་བ་ནས་བྱང་བར་འགྱུར་རོ། །གཞན་ཡང་ཨ་དཀར་རྒྱུན་དུ་བཟླས་ན་རྒྱལ་
བའི་ཐུགས་རྗེས་ཟིན་པ་དང་། ལྷ་འདྲེའི་གནོད་པས་མི་ཚུགས་པ་དང་། སྔོན་
གྱི་ལས་ངན་བྱང་བ་དང། ལས་དང་སྒྲིབ་པ་ཐམས་ཅད་དག་པ་དང་། རང་བྱུང་
ཡེ་ཤེས་འབད་མེད་དུ་ཤར་བ་དང་། འཁོར་བ་སྤྱི་དང་ཁྱད་པར་ངན་སོང་གི་སྡུག་
བསྔལ་ལས་གྲོལ་བ་ལ་སོགས་ཕན་ཡོན་དཔག་ཏུ་མེད་དེ། དེ་ལྟར་ནའང་ལུང་ལས།
འདི་བཟླས་ཙམ་གྱི་རྒྱལ་བའི་ཐུགས་རྗེས་བཟུང་།། མི་མིན་ལྷ་སྲིན་འབྱུང་པོའི་
བསྐྱེད་མི་ཚུག །སྔོན་གྱི་ལས་ནད་དག་ཀྱང་གཅོད་བྱེད་དེ། བསྐལ་པར་བསགས་པའི་
༈
384



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ལས་སྒྲིབ་དག་ཀྱང་འབྱོངས།། རང་བྱུང་ཡེ་ཤེས་འབད་མེད་ཤུགས་ཀྱིས་འཆར།།
ངན་སོང་འཁོར་བའི་སྡུག་བསྔལ་ཡང་གཅོད་ནས། འགྲོ་ཀུན་བདེ་ཆེན་ས་ལ་མངོན་
རེག་སྟེ། འཁོར་བ་དོང་སྤྲུགས་ཡེ་སངས་རྒྱས་པར་འགྱུར།། ཞེས་གསུངས་སོ། །དེ་
བས་ཉིན་རེ་བཞིན་བརྒྱ་འམ་སྟོང་ངམ་ཁྲི་ལ་སོགས་གང་འགྲུབ་བཟླས་ལ་མཐར་
བསྔོ་སྨོན་གྱི་རྒྱས་གདབ་བོ། སྨྲས་པ། བསྟན་པའི་སྙིང་པོ་སངས་རྒྱས་གཡུང་དྲུང་
བོན། བོན་སྒོ་བརྒྱད་ཁྲི་བཞི་སྟོང་ཡང་སྙིང་མཆོག །མཆོག་གྱུར་དོང་སྤྲུགས་སྙིང་
པོའི་ཕན་ཡོན་དག །དག་ཁུང་དཔེ་རྒྱུད་རྣམས་ལ་བརྟེན་ནས་བྲིས།། བྲིས་འདི་
འགྲོ་བ་ཀུན་ལ་ཕན་གྱུར་ཅིག ། ཅེས་པ་འདིའང་བྱ་བཏང་བླ་མ་དྲི་མེད་འོད་ཟེར་དང་མཆོག་སྤྲུལ་ཉི་མའི་
མཚན་ཅན་གྱིས་བསྐུལ་ངོར་ཤར་རྫ་བཀྲ་ཤིས་རྒྱལ་མཚན་གྱིས་བསྒྲུབ་སྡེ་ཆེན་པོ་གོང་རྒྱལ་བཀྲ་ཤིས་གླིང་དུ་བྲིས་པའོ།།
ཤ །རིགས་དྲུག་གནས་སུ་རྒྱུ་དྲུག་ལུས་བླངས་ཤིང་། སྡུག་བསྔལ་དུ་མའི་བརྩོན་
རར་ཆུད་པའི་འགྲོ། ཐུགས་རྗེའི་སྟོབས་ཀྱིས་ཐར་པ་འགོད་མཛད་པ། འདུལ་
བ་གཤེན་དྲུག་སྐུ་ལ་ཕྱག་འཚལ་ལོ།། དེ་ལའང་འདིར་གསུང་མཆོག་མ་ཏྲི་མུ་ཡེའི་
འགྲེལ་པ་ཅུང་ཟད་འབྲི་བ་ལ། དང་པོ་འགྲེལ་པ་ནི། ཨོཾ་མ་ཏྲི་མུ་ཡེ་ས་ལེ་འདུ།
ཞེས་པ་ལས། ཨོཾ་སངས་རྒྱས་སྟོན་གཙོའི་ས་བོན་ཡེ་ཤེས་ལྔ་དང་སྐུ་ལྔའི་དོན་ཚང་སྟེ།
ཨ་སྟོང་ཉིད་ཡེ་ཤེས་དང་བོན་སྐུ། ན་རོ་མེ་ལོང་ཡེ་ཤེས་དང་ལོངས་སྐུ། ཟླ་ཚེས་
སོར་རྟོགས་ཡེ་ཤེས་དང་སྤྲུལ་སྐུ ང་རོ་མཉམ་ཉིད་ཡེ་ཤེས་དང་ངོ་བོ་ཉིད་སྐུ འ་ཆུང་
བྱ་གྲུབ་ཡེ་ཤེས་དང་མངོན་པར་བྱང་ཆུབ་སྐུ་ཚང་བའོ། །མ་ཐུགས་རྗེ་བྱམས་མའི་
ས་བོན། ཏྲི་དམྱལ་བའི་ཐུབ་པ་གསང་བ་ངང་རིང་། མུ་ཡི་དྭགས་ཐུབ་པ་མུ་ཆོ་
ལྡེམ་དྲུག །ཡེ་བྱོལ་སོང་ཐུབ་པ་ཏི་སང་རང་ཞི། ས་མིའི་ཐུབ་པ་གསང་བ་འདུས་པ།
ལེ་ལྷ་མིན་ཐུབ་པ་ལྕེ་རྒྱལ་པ་ཏི། འདུ་ལྷའི་ཐུབ་པ་ཡེ་གཤེན་གཙུག་ཕུད་ཀྱི་ས་བོན། །
དེ་ནས་སྒོམ་རིམ་ལ། སྙིང་རྗེ་ཚད་མེད་ཀྱི་ངང་ནས། རྒྱལ་བ་ཡབ་ཡུམ་འདུལ་
S



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཤེན་དྲུག །བྱང་ཆུབ་བར་དུ་སྐྱབས་སུ་མཆི།། མ་གྱུར་སེམས་ཅན་སངས་རྒྱས་སླད།།
བདག་ནི་བྱང་ཆུབ་མཆོག་སེམས་བསྐྱེད། རང་ཉིད་རྒྱལ་བ་ཡབ་ཡུམ་གྱི།། ཐུགས་
ཀར་ༀ དང་མ༔ གཉིས་ལས། བསྙེན་སྔགས་འབྲུ་དྲུག་གཡས་སུ་འཁོར།། འོད་
འཕྲོས་རིགས་དྲུག་སེམས་ཅན་ཀུན།། ཟག་མེད་འོད་ཀྱི་སྐུར་གྱུར་ཏེ། མངོན་པར་
རྫོགས་སངས་རྒྱས་པར་བསམ། །ཨོཾ་མ་ཏྲི་མུ་ཡེ་ས་ལེ་འདུ། ཅེས་བརྒྱ་སྟོང་ཁྲི་འབུམ་བཟླས་
ལ་རྗེས་སུ་སྒོ་དག་བརྗོད་ལ་བསྔོ་སྨོན་བྱ།། དེ་ལྟར་བཟླས་པའི་ཕན་ཡོན་ལ། ཚད་མེད་ཡི་གེའི་
སྙིང་པོ་རྒྱུན་དུ་བཟླས་ན། སྙིང་རྗེ་སོགས་ཚད་མེད་བཞི་རང་རྒྱུད་ལ་འབད་མེད་དུ་
སྐྱེ་བ་དང་། བྱང་ཆུབ་སེམས་དཔའི་འདོད་དོན་ཀྱང་འདི་ཉིད་གཅིག་པུས་འགྲུབ་སྟེ།
ཡི་གེའི་སྙིང་པོའི་རྒྱུད་ལས། འདི་ཡིས་མི་སྐྱེ་བ་ནི་གཅིག་ཀྱང་མེད། སྙིང་རྗེ་བྱམས་
དགའ་བཏང་སྙོམས་སྔགས་ཀྱིས་སྐྱེ། ཞེས་དང་། ཡི་གེའི་སྙིང་པོ་རྒྱུན་དུ་བཟླས་
པ་ན། སེམས་ཅན་མ་བསྒྲལ་བ་རྣམས་བསྒྲལ་བ་དང་། མ་གྲོལ་གྲོལ་དང་དབུགས་
མ་དབྱུང་བ་རྣམས་ཕྱུང་།། མྱ་ངན་མ་འདས་པ་རྣམས་འདའ་བར་འགྱུར། ཞེས་
གསུངས། དེ་བཞིན་ཡི་གེའི་སྙིང་པོ་རྒྱུན་དུ་བཟླས་ན། རྣམ་རྟོག་བོན་སྐུར་ཤར་
བ་དང་། ས་ལམ་ཐམས་ཅད་དུས་གཅིག་ཏུ་བགྲོད་པ་དང་། སྡོམ་པ་དང་དམ་ཚིག་
ལ་ཉེས་ལྟུང་དྲི་མ་ཕྲ་མོ་ཙམ་གྱིས་མི་གོས་པ་དང་། མཆོག་ཐུན་མོང་གི་དངོས་གྲུབ་
མྱུར་བ་དང་། རང་བྱུང་གི་ཡེ་ཤེས་རྒྱུད་ལ་འཆར་བ་ལ་སོགས་ཕན་ཡོན་ཚད་མེད་དེ།
རྒྱུད་མཆོད་ལས། ཡི་གེའི་སྙིང་པོ་ཡིད་བཞིན་ནོར་བུ་འདི།། དུག་ལྔ་རང་གྲོལ་བསྟན་
པའི་ཡེ་ཤེས་ཡིན།། ཉོན་མོངས་བོན་སྐུར་གྲུབ་པའི་ཏིང་འཛིན་ཡིན།། ཐེག་ཆེན་
ས་ལམ་བགྲོད་པའི་ལམ་མཆོག་ཡིན། འདུལ་བ་རྣམ་དག་སྲུང་བའི་སྲུང་ཆོག་ཡིན།།
གསང་སྔགས་ཟབ་མོ་སྒྲུབ་པའི་སྒྲུབ་ཆོག་ཡིན།། བླ་མེད་ཏིང་འཛིན་སྒོམ་པའི་སྒོམ་
ཆོག་ཡིན།། ཞེས་གསུངས། མདོར་ན་ཡི་གེའི་སྙིང་པོ་འདི་ཡིད་ལ་དྲན་ན་དྲན་པ་
186



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཙམ་གྱིས་ཆོག་པའི་དྲན་ཆོག་ཡིན་ཏེ། རྒྱུད་མཆོག་ལས། མཚན་མེད་ཡིད་ལ་དྲན་
ན་དྲན་ཆོག་ཡིན།། སྐྱེ་བ་གཅིག་གི་སྡིག་སྒྲིབ་དག་པར་འགྱུར། ཞེས་གསུངས།
ངག་ཏུ་བཟླས་ན་བཟླས་པ་ཙམ་གྱིས་ཆོག་པའི་བཟླས་ཆོག་ཡིན་ཏེ། སྔ་མ་ལས།
མཚན་བཅས་ངག་ཏུ་བཟླས་ན་བཟླས་ཆོག་ཡིན།། ཚེ་རབས་དུ་མའི་སྡིག་སྒྲིབ་ངེས་
པར་བྱང་།། ཞེས་གསུངས། རྣ་བས་ཐོས་ན་ཐོས་པ་ཙམ་གྱིས་ཆོག་པས་ཐོས་ཆོག་
ཡིན་ཏེ། སྔ་མ་ལས། གང་ཞིག་སེམས་བསྐྱེད་ལྡན་པའི་སྐྱེས་བུ་ཡིས།། ལན་གསུམ་
དག་པར་སྒྲོགས་པའི་ཕན་ཡོན་ནི།། སྒྲ་ནི་ཐོས་པའི་ལྷའམ་ལྷ་མ་ཡིན། དམྱལ་བ་
བྱོལ་སོང་མི་སོགས་སྐྱེ་འགྲོ་རྣམས།། ངན་སོང་གསུམ་གྱི་སྒོ་ནས་ངེས་པར་འཚེར།།
བདེ་འགྲོའི་ས་ལ་རིམ་པ་གསུམ་ཡར་སྤར།། བྱང་ཆུབ་མཆོག་གི་འབྲས་བུ་ཉེ་བར་
འགྱུར། དེའི་ཕྱིར་ཐོས་པས་ཆོག་པའི་ཐོས་ཆོག་ཡིན།། ཞེས་གསུངས། ཐེག་དམན་
མི་སྐྱ་ཕོ་མོས་གཞན་དོན་དུ་བསྔོ་བ་ཙམ་གྱིས་ཟིན་ན་ལག་ཏུ་བསྐོར་བ་ངག་ཏུ་བརྗོད་
པ་ལ་སོགས་བྱ་ཆོག་པའི་སྤྱོད་ཆོག་ཡིན་ཏེ། སྔ་མ་ལས། ཐེག་དམན་སྐྱེ་འགྲོ་ཡོངས་
ཀྱིས་སྤྱོད་ཆོག་ཡིན།། ལག་ཏུ་བསྐོར་དང་ངག་ཏུ་བརྗོད་གྱུར་ན།། བསྐལ་པ་དུ་མའི་
སྡིག་སྒྲིབ་དག་གྱུར་ཏེ། བླ་མེད་རྫོགས་པའི་འབྲས་བུ་ངེས་པར་འཐོབ་ཅེས་དང་།
གཞན་ཡང་རྒྱུད་མཆོག་ལས།། ལུས་ལ་འདོགས་ན་ལུས་ཀྱི་སྒྲིབ་པ་བྱང་། ངག་ལ་
འདོན་ན་ངག་གི་སྒྲིབ་པ་བྱང་། ཡིད་ལ་དྲན་ན་ཡིད་ཀྱི་སྒྲིབ་པ་བྱང་། ཞེས་གསུངས་
པ་ལྟར་ལ། ཡི་གེའི་སྙིང་པོ་རྒྱུན་དུ་བཟླས་ན་ཚེ་འཕོས་མ་ཐག་བདེ་བ་ཅན་གྱི་ཞིང་
དུ་སྐྱེ་བ་གདོན་མི་ཟ་སྟེ། ཡི་གེའི་སྙིང་པོའི་རྒྱུད་ལས། ཡི་གེའི་སྙིང་པོ་བདེ་བའི་
ལམ་ཆེན་པོ། ལམ་དུ་འཇུག་ཚད་བདེ་བ་ཅན་གྱི་ཞིང་། པདྨོའི་ཁ་ལ་འཁྲུངས་ནས་
སངས་རྒྱས་ངེས།། ཞེས་གསུངས། དེ་བཞིན་བོན་སྒོ་བརྒྱད་ཁྲི་བཞི་སྟོང་གི་སྙིང་
པོ་ཐམས་ཅད་འདིར་འདུས་ཤིང་ཡི་གེ་སྙིང་པོ་རྒྱུན་དུ་བཟླས་ན་ཚེ་འདི་དང་ཕྱི་
Y 87



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མ་གཉིས་ཀའི་བསམ་པ་ཐམས་ཅད་འགྲུབ་པ་དང་། འཇིག་རྟེན་གྱི་ཁམས་ཐམས་
ཅད་རིན་པོ་ཆེ་སྣ་ལྔས་བཀང་ནས་སངས་རྒྱས་ལ་མཆོད་པ་འབུལ་བ་བས་འདི་ཉིད་
ལན་གཅིག་བཟླས་པའི་ཕན་ཡོན་ཆེ་སྟེ། རྒྱུད་མཆོག་ལས། འཇིག་རྟེན་ཞིང་ཀུན་
རིན་ཆེན་གསེར་ཕྱེས་བཀང་།། དེ་དག་བདེར་གཤེགས་ཀུན་ལ་མཆོད་པ་བས།།
འདི་ཉིད་ལན་གཅིག་བཟླས་པའི་ཕན་ཡོན་ཆེ།། འདི་དང་ཕྱི་མའི་དོན་ཀུན་འགྲུབ་
གྱུར་ཏེ།། བརྒྱད་ཁྲི་བཞི་སྟོང་བོན་ཀུན་ཀློག་དང་མཉམ། ཞེས་གསུངས་སོ། །ཞེས་
པའང་མཆོག་སྤྲུལ་ཉི་མ་དང་བླ་མ་དྲི་མེད་མཚན་ཅན་གྱིས་བསྐུལ་ངོར་སྤྲང་སྒོམ་བཀྲ་ཤིས་རྒྱལ་མཚན་
གྱིས་ཉག་ཨ་འཛི་ལུང་གི་རི་ལག་དཔལ་ལྡན་གོང་རྒྱལ་སྨིན་གྲོལ་བདེ་ཆེན་གླིང་དུ་བྲིས་པའོ། །
ཤ །སྲིད་པ་གསུམ་གྱི་མུན་ཁྲོད་ན།། རྒྱལ་བསྟན་སྒྲོན་མེ་བཏེགས་མཛད་པ།།
དྲན་པ་ནམ་མཁའི་ཞབས་ལ་འདུད།། རྒྱ་གྲོག་གསོས་པའི་ཕན་ཡོན་འབྲི།། དེ་ལ་
འདིར་བླ་ཆེན་པོ་དྲན་པ་ནམ་མཁས་གསུངས་པའི་རྒྱ་གྲོག་གསོས་པའི་ཕན་ཡོན་
ལས་མདོར་བསྡུས་ནས་བསྟན་པ་ལ། དེ་ཡང་དབྱར་ཟླ་གསུམ་ལ་རྒྱུ་གྲོག་གསོ་བ་ནི།
སྐྱེ་བདུན་རིལ་བུ་བསྲེ་བའི་ཟན་ལ། དཀར་གསུམ་དང་སྐྱུར་རིགས་ལ་སོགས་པ་
མ་འདྲེས་པ་སོ་སླ་བྱས་ལ། དབྱར་ཟླ་གསུམ་ལ་རྒྱ་གྲོག་གི་ཚང་ནང་དུ་བླུགས་ན།
དེ་ཡི་ཡོན་ཏན་བསམ་གྱིས་མི་ཁྱབ་སྟེ། རྒྱུ་གྲོག་གི་གྲོང་ཁྱེར་ཆེ་བ་གཅིག་ལ།
བྱེ་བ་གསུམ་རེ་ཡོད་དོ། །དེ་ལ་དབྱར་ངོ་གསུམ་ལ་ནས་བྲེའི་སོ་སླས་གསན་ན།
མི་ལྟོག་བྱེ་བ་གསུམ་ལ་བྲེ་ཟན་རེ་བྱིན་པའི་བསོད་ནམས་འཐོབ་བོ། ། མི་རྟོག་པ་
བྱེ་བ་གསུམ་ལ་བྲེ་ཟན་རེ་སྦྱིན་པའི་རྒྱུ་ལག་ཏུ་ལེན་པའི་འབྲས་རེ་རེས་ནས་ཁལ་
བཅུ་གཉིས་རེ་ཁུག་པས། དེའི་དོན་ནི་ནས་བྲེ་གསུམ་དང་བཞི་ལྔ་ཡན་གྱིས་འགྲུབ་
པར་འགྱུར་རོ། །ཞེས་དྲན་པས་གསུངས་སོ། །རྒྱུ་གྲོག་གྲོང་ཁྱེར་འབྲིང་གཅིག་ལ།
རྒྱ་གྲོག་བྱེ་བ་གཅིག །དེ་ལ་ནས་བྲེ་གང་གི་སོ་སླས་གསན་ན། མི་ཡོན་ཏན་ཅན་
188



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
བྱེ་བ་གཅིག་ལ་བྲེ་ཟན་རེ་སྦྱིན་པའི་བསོད་ནམས་ཡོད་དོ། །བསོད་ནམས་དེ་ནས་
བྲེ་གསུམ་གྱིས་འགྲུབ་པོ། །རྒྱ་གྲོག་གི་གྲོང་ཁྱེར་ཆུང་བ་གཅིག་ལ། འབུམ་ཚོ་གཅིག་
ཡོད། དེ་འབུམ་ཚོ་གཅིག་གཉིས་གསུམ་གང་ལའང་དགེ་བཤེས་རེ་དང་མཉམ་
མོ། །ཡང་དུད་འགྲོ་གཞན་ལ་སྦྱིན་པ་བཏང་བ་བས་བདུན་འགྱུར་དུ་བསོད་ནམས་ཆེ།
བཀྲེས་པ་མུ་གེས་ཤི་ལ་ཁད་དང་མཉམ། སྤྱིར་ཡ་
སྤྱིར་ཡང་རང་ཉིད་ཉེ་གྲོགས་སུ་ལའང་
མོ་རྩིས་སྤར་ཁ་རྩུབ་པ་དང་། རྨི་ལམ་ངན་པ། རྐྱེན་ཆེ་ན་རྒྱ་གྲོག་གསན་པས་འཚེ་
རྩུབ་ཞི་བར་འགྱུར་རོ། །ཕ་མ་ཉེ་རིགས་སྤུན་ཟླ་ལ་སོགས་ཤི་བ་བསེ་རག་སོང་ན།
རྒྱ་གྲོག་གི་གྲོང་ཁྱེར་གསན་པར་བྱའོ།། ལྷ་ཁང་དུ་ཚེ་འབར་བཙུག་པ་དང་འདྲའོ།།
གཏད་ཡར་བཞག་པ་དང་འདྲའོ།། ཁྱིམ་སྒོ་ལམ་སྲང་ལ་བསེ་རག་ཞུགས་
རག་ཞུགས་པ་ལ་ཡང་།
རྒྱུ་གྲོག་གསན་ནས་བསེ་རག་སོད་ཅིག་ཅེས་བཟླས་ན་བསེ་རག་སོད་པར་འགྱུར་
རོ། རྒྱ་གྲོག་གི་གྲོང་ཁྱེར་ལ་སྐྱོབ་པའི་ལྷ་མེད། མགོན་པའི་གྲོགས་མེད། དགྲས་
འཚེར། བསེ་རག་གི་གྲོང་ཁྱེར་ཡང་ཡིན། ཡི་དྭགས་ཀྱི་གྲོང་ཁྱེར་ཡང་ཡིན།
དུད་འགྲོའི་གྲོང་ཁྱེར་ཡང་ཡིན། གནོད་སྦྱིན་གྱི་གྲོང་ཁྱེར་ཡང་ཡིན། ཤ་ཟའི་གྲོང་
ཁྱེར་ཡང་ཡིན། གཅན་གཟན་གྱི་གྲོང་ཁྱེར་ཡང་ཡིན་ནོ། །དེ་ལ་སྦྱིན་པ་བཏང་
ན་བསོད་ནམས་ཤིན་ཏུ་ཡང་ཆེ་བ་དྲན་པས་གསུངས་སོ། །འདི་ལ་ལྷ་མེད་པ་ནི་
སྲིན་བུའི་ལུས་བླངས། མགོན་མེད་པ་ནི་ཐང་སྟོང་ལ་གནས། དགྲས་འཚེ་བ་ནི་
དྲེད་མོང་གིས་ལྡགས་ཤིང་མི་དང་དུད་འགྲོ་ལ་སོགས་ཁོ་རང་བས་སྟོབས་ཆེ་བ་རྣམས་
ཀྱིས་ཀྱང་རྗེས་ནས་བསད་དོ །བསེ་རག་གི་གྲོང་ཁྱེར་ཡིན་ཏེ་ཟ་རྒྱུ་མེད། ཡི་དྭགས་
ཀྱི་གྲོང་ཁྱེར་ཡིན་པས་དཀར་དང་སྐྱུར་སོགས་འདྲེས་མི་རུང་། དུད་འགྲོའི་གྲོང་
ཁྱེར་ཡིན་པས་འབུ་ཡི་ལུས་སུ་སྐྱེས། གནོད་སྦྱིན་གྱི་གྲོང་ཁྱེར་ཡིན་པས་རོག་ལ་གནོད
པ་སྐྱལ། ཤ་ཟའི་གྲོང་ཁྱེར་ཡིན་པས་ཤ་ལ་དགའ། གཅན་གཟན་གྱི་གྲོང་ཁྱེར་ཡིན་
189



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པས་འབུ་གཞན་བས་ཁ་བཙན་ཆེའོ།། རྒྱལ་པོའི་གྲོང་ཁྱེར་ཡིན་པས་ཁྲིམས་ཡོད།
དགེ་འདུན་གྱི་གྲོང་ཁྱེར་ཡིན་པས་ལུས་སེར་མོ་ཡོད། དེ་བས་རྒྱ་གྲོག་འདི་ལ་སྦྱིན་
པ་བཏང་བ་ན། གཞན་བསེ་རག་གི་གྲོང་ཁྱེར། ཡི་དྭགས་ཀྱི་གྲོང་ཁྱེར། དུད་འགྲོའི་
གྲོང་ཁྱེར། གནོན་སྦྱིན་གྱི་གྲོང་ཁྱེར། ཤ་ཟའི་གྲོང་ཁྱེར། གཅན་གཟན་གྱི་གྲོང་
ཁྱེར། རྒྱལ་པོའི་གྲོང་ཁྱེར། དགེ་འདུན་གྱི་གྲོང་ཁྱེར་ཏེ་གྲོང་ཁྱེར་དེ་དག་དངོས་
རྣམས་ལ་ཟས་ཀྱི་སྦྱིན་པ་བཏང་བ་དང་བསོད་ནམས་མཉམ་མོ། འདི་ཡི་རྣ་ལམ་
དུ་རིན་ཆེན་སྒྲོན་མ་ལ་སོགས་སྙིང་པོའི་སྒྲ་བསྒྲགས་པ་འབུམ་དུ་འགྱུར་རོ།། སྤྱིར་
རྒྱ་གྲོག་གི་གྲོང་ཁྱེར་འདི་ནི་རྒྱལ་པོ་ཆེན་པོའི་གྲོང་ཁྱེར་ལྟ་བུ་སྟེ། ཤ་ཟ། གནང་བཅད།
ཇག་རྒྱུག །དཀོར་རླག །རྐུ་འཕྲོག་བཅོམ་གསུམ་བྱེད་པར་འདུག །རྒྱུ་གྲོག་གི་གྲོང་
ཁྱེར་ཐམས་ཅད་ལ་ཡང་རྒྱ་གྲོག་གི་རྗེ་བོ་གཅིག་ཡོད་པ་ཡིན་ཏེ། དེང་སང་ཡང་
སྒོར་མི་བུད་པར་རྒྱ་གྲོག་གཞན་མ་རྣམས་ཀྱིས་ཁྲལ་སྤྲོད་ཅིང་གསོ་དགོས་པ་ཡོད་
དོ། །སྔོན་གྱི་ལས་དབང་རྗེ་འབང་གི་ཚུལ་དུ་ལྷན་ཅིག་སྐྱེས་ཤིང་། རྒྱ་གྲོག་ཁོ་རང་
རྣམས་བཅའ་ཁྲིམས་དང་དམ་བཅའ་ལ་མི་འགལ་བར་འདུག །མི་ལ་སོགས་པ་
དང་དུད་འགྲོ་གང་ལའང་ལན་བཏབ་བསམ་པ་ནི། རྒྱ་གྲོག་ཁོང་རྣམས་ཡང་བཙན་
པོའི་ངང་ལ་ཡོད་བསམ་པར་འདུག་པས། ཁོ་རང་ཚོ་ཡང་ཕྱོགས་གཅིག་ཏུ་བསམ་
པ་གཅིག་ཅིང་དགྲ་བྱུང་དུས་གར་འཐོར་ནའང་ལྷན་ཅིག་ཏུ་འདུས་དགོས་པ་ཡིན་
ནོ། རྒྱ་གྲོག་གི་རྒྱལ་པོའི་ཁྲིམས་ཡོད་བསམ་པར་འདུག །དགྲ་གར་ཡོད་སར་འདུས་
ཤིང་མི་གཅིག་ལ་རྟེན་ཅིང་ཕ་གཅིག་གི་བུ་ལྟར་ལན་བྱེད་པར་འདུག་གོ །རྒྱ་གྲོག་
གསན་དུས་དཀར་གྱིས་དུག་པ་ནི་ནོར་རྐུ་འཕྲོག་བཅོམ་གསུམ་བྱས་པའི་ལན་ཆགས་
ཡིན་ནོ། །སྐྱུར་གྱིས་དུག་པ་ནི་ཁོ་ཡང་སྔོན་དྲང་སྲོང་ཆང་བཅད་ཡིན་པས་སྡོམ་
པ་མངོན་ལྐོག་བྱས་ནས་ཡུ་ཏི་ཆང་འཐུང་བའི་ཉེས་དམིགས་ཡིན་ནོ།། རྩམ་པས་
190



ཞལ་གདམས་དང་བློ་བསྟོད་གསོལ་འདེབས་སོགས་ཀྱི་སྐོར།
མི་དུག་པ་ནི་འཁོར་ལ་ས་ཞིང་བཅད་ཅིང་འཁོར་འབངས་སྐྱོང་བྲན་བྱས་པའི་ཕན་
ཡོན་ཡིན་ནོ། དེའི་བསོད་ནམས་ཀྱིས་ཚེ་འདིར་སྒྲིབ་པ་སྦྱོང་བ་མ་གཏོགས་པར་
ཕྱི་མར་ངན་སོང་དུ་མི་འགྲོ་བར་དྲན་པས་གསུངས་སོ།། ལུས་ལ་སེར་མོ་ཡོད་པ་
ནི་མི་རེ་ལ་ཚོགས་བསགས་འབུལ་བ་མང་པོ་བྱས་པའི་ཡོན་ཏན་ཡིན་ནོ།། རྒྱ་གྲོག་
འདིས་མིའི་གཏམ་གོ་བ་ཡིན། མི་རིག་པ་ཅན་དང་འདྲ་བ་དྲན་པས་གསུངས་སོ།།
ཚུར་ཁ་གྲགས་མི་ཤེས་པ་ནི་ཚེ་སྔོན་མ་མི་ཉེས་མེད་སྟོབས་ཆུང་བ་རྣམས་ལྕེ་རླབ་
གྱིས་བཀག་ཅིང་དབང་ཡོད་ཀྱི་གཏམ་བྱས་པའི་ཉེས་དམིགས་ཡིན། སྲིབ་དང་
ཤིང་རྩ་གར་ངན་སར་འདུག་པ་ནི། རང་གར་བདེ་ལ་འདུག་ཅིང་གཞན་གར་ངན་
སར་བཏང་བའི་ཉེས་པ་ཡིན། དེ་བས་ན་འདི་ལ་རིན་ཆེན་སྒྲོན་མ་ལ་སོགས་སྙིང་
པོ་བསྒྲགས་ཤིང་སོ་སླས་ནང་དུ་སྐྱེ་བདུན་རིལ་བུ་བསྲེས་པ་སྦྱིན་པ་བཏང་ན།
ཕན་ཡོན་བསམ་གྱིས་མི་ཁྱབ་པ་ཡོད་དོ། རྒྱ་གྲོག་གྲོང་ཁྱེར་གཅིག་གསན་ན་ཁམས་
ཆེན་ཚར་བརྒྱ་འདོན་པ་དང་མཉམ་མོ།། དེ་བཞིན་གྲོང་ཁྱེར་གཉིས་གསུམ་བཞི་
ལྔ་ལ་སོགས་གསན་ན་ཁམས་ཆེན་ཚར་གཉིས་བརྒྱ་གསུམ་བརྒྱ་བཞི་བརྒྱ་ལྔ་བརྒྱ་
ལ་སོགས་དང་མཉམ་མོ།། བརྒྱ་གྲོག་གི་གྲོང་ཁྱེར་སྟོང་གསན་ན་བཀའ་འགྱུར་ཀློག་
པ་དང་མཉམ་མོ།། རྒྱ་གྲོག་གི་གྲོང་ཁྱེར་ཁྲི་ཚོ་གཅིག་གསན་ན་མཆོག་གི་དངོས་གྲུབ་
འཐོབ་བོ།། འབུམ་ཚོ་གསན་ན་མཆོག་ཐུན་མོང་གི་དངོས་གྲུབ་གཉིས་ཀ་ཚེ་འདིར་
འཐོབ་བོ།། བྱེ་བ་གསན་ན་སྟོང་འཁོར་ལོ་བསྒྱུར་བའི་རྒྱལ་པོར་སྐྱེ་བར་འགྱུར་རོ།།
ཉི་མ་ལག་ཉིན་ལ་གསན་མི་ཉན་ཚེས་གྲངས་མ་ནོར་བ་གལ་ཆེའོ།། ཉི་མ་ལོག་
ཉིན་གསན་ན་དགེ་བ་སྡིག་ཏུ་འགྱུར་རོ།། དེ་བས་ན་རྒྱ་གྲོག་གི་གྲོང་ཁྱེར་འདི་ལས་
སྙིང་རྗེ་བ་མེད་པས་རྒྱ་གྲོག་གྲོང་ཁྱེར་གསན་པ་ལ་འབད་པར་རིགས་སོ། །དེ་ནས་
བསྔོ་བ་ནི། དང་པོ་སྐྱབས་སེམས་བྱ་བ་ནི། དཀོན་མཆོག་གསུམ་དང་བླ་མ་ལ། བྱང་
འ་
19



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
**
ཆུབ་བར་དུ་བདག་སྐྱབས་འཆི།། མ་གྱུར་སེམས་ཅན་སངས་རྒྱས་སླད།། རྒྱ་གྲོག་
གྲོང་ཁྱེར་གསན་པར་བྱ། ཅེས་སྐྱབས་སུ་འགྲོ་ཞིང་སེམས་བསྐྱེད་དོ། །དེ་ནས་བསྔོ་བ་ལ། རང་ཉིད་
གཤེན་རབ་བསྒོམ། མདུན་དུ་རིགས་དྲུག་གི་སེམས་ཅན་དང་ཡི་དྭགས་བསེ་རག་
རྣམས་ཀྱང་འདུས་པར་བསམ་ལ། སོ་སླ་རྒྱ་གྲོག་གི་གྲོང་དུ་བླུགས་ལ་འདི་སྐད་དོ།།
བདག་གི་བསམ་དག་དགེ་སྟོབས་ཀྱིས།། དམིགས་མེད་སྦྱིན་པ་རྒྱ་ཆེན་འདི། དམྱལ་བ་
ཡི་དྭགས་དུད་འགྲོ་དང་། མི་དང་ལྷ་མིན་ལྷ་ལ་སོགས།། འགྲོ་བ་དྲུག་གི་སེམས་ཅན་
ལག
། མ་གོད་ཡོངས་སུ་ཐིམ་པར་བསྔོ།། ཀུན་ཀྱང་འདོད་པ་རབ་ཚིམས་ནས།། བླ་མེད་
འབྲས་བུ་ཐོབ་གྱུར་ཅིག །ཨཱི མ་དྲི་མུ་ཡེ་སལེ་འདུ། ཁྱད་པར་བསེ་རག་ཡི་དྭགས་སྡེ།
རྒྱ་གྲོག་གྲོང་ཁྱེར་ཆེན་པོ་ལ། དམིགས་མེད་སྦྱིན་པ་འདི་བསྔོས་པས། ཕམ་རྒྱལ་མེད་
པར་ཐོབ་གྱུར་ཅིག །ཨོཾ་མ་ཏྲི་མུ་ཡེ་ས་ལེ་འདུ། སོ་སོའི་འདོད་པ་རབ་ཚིམས་ནས།།
བཀྲེས་པའི་སྣང་བ་དང་བྲལ་ཏེ། སྲོག་གཅོད་ཤ་ཟའི་ལས་བོར་ནས། སྡུག་བསྔལ་
ཀོས་ཐག་དང་བྲལ་ཤོག །ཨོཾ་མ་ཏྲི་མུ་ཡེ་ས་ལེ་འདུ། རྒྱ་གྲོག་གྲོང་ཁྱེར་ཆེན་པོ་རྣམས།།
གཅིག་གིས་གཅིག་ལ་མི་འཚེ་ཞིང་། གཞན་ལ་ཡང་ནི་མི་འཚེ་བར། གཞན་གྱི་འཚེ་
བའང་མེད་གྱུར་ཅིག །ཨོཾ་མ་ཏྲི་མུ་ཡེ་ས་ལེ་འདུ། སྔོན་མའི་ལས་ངན་གཏན་ཟད་
ནས།། སྐྱབས་མེད་སྐྱོབ་དང་མགོན་མེད་མགོན།། བདེ་བའི་གནས་དང་ལྡན་གྱུར་
ནས། བསེ་རག་གྲོང་ལས་ཐར་བར་ཤོག །ཨོཾ་མ་ཏྲི་མུ་ཡེ་ས་ལེ་འདུ། བདག་གི་སེམས་
བསྐྱེད་དག་པ་དང་། བསམ་སྦྱོར་དགེ་བའི་ནུས་མཐུ་ཡིས།། རྒྱུ་གྲོག་གྲོང་ཁྱེར་ཆེན་
པོ་རྣམས།། ཕྱི་མར་བདག་གི་གདུལ་བྱ་ཤོག །ཨོཾ་མ་ཏྲི་མུ་ཡེ་ས་ལེ་འདུ། རྒྱུ་སྦྱོར་
ཡོན་གྱི་བདག་པོ་ཡང་།། སྦྱིན་པ་རྒྱ་ཆེན་འདི་བསྔོས་པས། མོ་རྨིས་པྲ་ལྟས་རྩུབས་
པ་དང་། བར་ཆད་རྐྱེན་ངན་ཞི་གྱུར་ཅིག །ཨོཾ་མ་ཏི་མུ་ཡེ་ས་ལེ་འདུ། ནོར་ལ་གོད་
ཁ་མི་ལྡང་ཞིང་།། ཟས་ལ་བསེ་རག
སེ་རག་མི་འགོངས་དང་། མི་ལ་ན་ཚ་མེད་གྱུར་ཏེ།།
192



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
རྟག་ཏུབདེ་སྐྱིད་ལྡན་པར་ཤོག །ༀ མ་ཏྲི་མུ་ཡེ་ས་ལེ་འདུ། ཁྱད་པར་ཁར་སོང་དེ་
རིང་འདིར།། རྟེན་མེད་བར་དོར་འཁྱམས་པ་རྣམས་། སྦྱིན་པ་འདིས་ནི་རབ་ཚིམས་
ནས།། རང་རང་སྡུག་བསྔལ་དང་བྲལ་ཤོག །ཨོཾ་མ་ཏྲི་མུ་ཡེ་ས་ལེ་འདུ། གཞན་ཡང་
ཡི་དྭགསས་བསེ་རག་དང་། འཁྱགས་ལྟོག་ནད་ཀྱིས་གདུངས་བ་ཡི། བཀྲེས་ཤིང་སྐོམ་
པའི་འགྲོ་བ་རྣམས།། སྦྱིན་པ་འདིས་ནི་རབ་ཚིམས་ཤོག །ཨོཾ་མ་ཏྲི་མུ་ཡེ་ས་ལེ་འདུ།
མཐར་ནི་རང་གཞན་སེམས་ཅན་ཀུན།། རང་རིག་ཡེ་ཤེས་དོན་རྟོགས་ནས། ཐམས་
ཅད་རྫོགས་སངས་རྒྱས་གྱུར་ཏེ།། གཞོན་ནུ་བུམ་པའི་སྐུར་བརྙེས་ཤོག །ཨོཾ་མ་ཏྲི་མུ་
ཡེ་ས་ལེ་འདུ། ན་མོ་སྔ་རབས་འདས་པའི་སྟོན་པ་གཏོ་རྒྱལ་ཡེ་མཁྱེན་ལ་ཕྱག་འཚལ་
ལོ་སྐྱབས་སུ་མཆིའོ་མཆོད་པ་འབུལ་ལོ་སྡིག་པ་བཤགས་སོ་སྐུ་བསྟོད་དོ། །ད་ལྟར་
བཞུགས་པའི་སྟོན་པ་ཁྲི་གཙུག་རྒྱལ་བ་ལ་ཕྱག་འཚལ་ལོ་སྐྱབས་སུ་མཆིའོ་མཆོད་པ་
འབུལ་ལོ་སྡིག་པ་བཤགས་སོ་སྐུ་བསྟོད་དོ། །སླད་ནས་འབྱོན་པའི་སྟོན་པ་ཐང་མ་
མེ་སྒྲོན་ལ་ཕྱག་འཚལ་ལོ་སྐྱབས་སུ་མཆིའོ་མཆོད་པ་འབུལ་ལོ་སྡིག་པ་བཤགས་སོ་སྐུ་
བསྟོད་དོ། །བསེ་རག་གི་གྲོང་ཁྱེར་སྟོངས་ནས་སངས་རྒྱས་པར་གྱུར་ཅིག །ཨོཾ་མ་ཎི་
མུ་ཡེ་ས་ལེ་འདུ། སྟོང་དང་ཁྲི་འབུམ་བཟླས་སོ། །རྗེས་བསྔོ་བ་བདེ་གཤེགས་སྤྱན་དྲངས་ཕྱག་འཚལ་མཆོདཔ།
སྔ་རབས་འདས། སྒོ་གསུམ་དག །སོགས་བརྗོད་ལ་དམིགས་མེད་དུ་བཞག་གོ །ཨ་ཧོ་ཆུང་ངུ་རྒྱུ་ལས་ཆེན་
པོའི་འབྲས།། ཡོངས་སུ་སྨིན་པའི་ཚོགས་མཆོག་དམ་པའི་ལམ།། འདིར་འབད་བསོད་
ནམས་བྱེ་བའི་སྟོབས་རྒྱས་པ། རྨོངས་དང་མཁས་དྲེགས་མིན་རྣམས་འདིར་འཇུག་
རིགས།། ཞེས་པ་འདིའང་མཁའ་འགྲོ་དབང་མོ་དང་གཞན་ཡང་རི་ཁྲོད་པ་ཨ་བླ་སོགས་ཀྱིས་བསྐུལ་ངོར་
ཤར་རྫའི་བྱ་བྲལ་བཀྲ་ཤིས་རྒྱལ་མཚན་གྱིས་མདོ་སྨད་ཀྱི་གནས་ཆེན་པད་མ་གླིང་གི་སྒྲུབ་ཕུག་ཟངས་མཛོད་
མ་རུ་བྲིས་པས་འགྲོ་བའི་ཚོགས་ཆེན་གསོག་པའི་རྐྱེན་དུ་འགྱུར་བར་གྱུར་ཅིག །ཐ་ཚན་མུ་ཙུག་སྨྲར་རོ།།
93



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
༧ ཤར་རྫའི་གྲུབ་དབང་མངྒ་ཝེར་ཞི་ཡི།
ཐུགས་ཉམས་མགུར་མ་བདེ་སྟོང་རིང་མོ་ཞེས
ཡིད་ཀྱི་གདུང་སེལ་དབྱངས་སྙན་བླ་མེདདོན།
དགོངས་རྟོཊ་འགྱུར་མེད་
གསེར་གྱི་གཡུང་དྲུང་རྒྱ།
མཁྱེན་པ་དང་བརྩེ་བ་ཕུན་སུམ་འཚོགས་པ་དཔལ་ལྡན་བླ་མ་དམ་པ་བཀའ་དྲིན་
བླ་ན་མ་མཆིས་པའི་ཞབས་ལ་ཕྱག་འཚལ་ཞིང་དང་བས་སྐྱབས་སུ་མཆིའོ། །
ཐུགས་བརྩེ་བ་ཆེན་པོའི་རྗེས་སུ་བཟུང་དུ་གསོལ།
དུས་གསུམ་མི་འགྱུར་འགྱུར་མེད་ངོ་བོ་སྟོང་ཆེན་ཁྱབ་བརྡལ་
ཆེན་པོའི་དབྱིངས་ཉིད་ཀློང་ཡོངས་སུ།།
གསལ་སྟོང་གཉིས་མེད་རང་བཞིན་འོད་གསལ་
འདུས་མ་བྱས་ཀྱི་རང་རིག་ཡེ་ཤེས་འོད་པོ་ཆེ།།
གང་གིས་མི་འཇིག་སྤྲོས་པའི་མཐའ་དང་བྲལ་བ་
གདོད་མའི་མགོན་པོ་ཡེ་སངས་རྒྱས་ཀྱི་ལྷར།།
གང་ཤར་སེམས་ཀྱི་མེ་ཏོག་སིལ་མ་འཛིན་མེད་ཀློང་དུ་
དད་པའི་ཡིད་ཀྱིས་རབ་འཐོར་ནས།།
བདེ་སྟོང་ཉམས་ཀྱིས་མྱོས་པའི་རྔ་སྒྲ་ཡིས།།
སྨྲ་ངན་ལོག་ལྟའི་ཚོགས་རྣམས་ཟིལ་གནོན་ཅིང་།།
94



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
བློ་གསལ་ཡིད་ཀྱི་རྨ་བྱ་ཚིམ་བྱེད་པ།།
སྨྲ་བའི་དབང་པོ་དྲིན་ཆེན་བླ་མར་འདུད།།
རིང་ནས་འགྲོ་ལ་བརྩེ་བའི་ཚད་མེད་བློས།།
སྐྱེ་བ་དུ་མ་གོམས་པའི་མཐུ་བསྐྱེད་དེ།།
དིང་འདིར་རང་རིག་མངོན་དུ་གྱུར་པ་ཡིས།།
ཐུགས་གཏེར་ནམ་མཁའི་མཛོད་ལས་མངའ་བརྙེས་ཏེ།།
ཀུན་བཟང་དགོངས་པ་ཀློང་རྡོལ་ཟབ་མོའི་གཏམ།།
སྐལ་ལྡན་མ་ནོར་ལམ་ལ་བཀྲི་བའི་ཕྱིར།།
ཕྱོགས་གཅིག་སྒྲིག་འདི་གསང་སྔགས་གླིང་པས་ཏེ།།
གཏན་གྱི་འདུན་མ་སྒྲུབ་རྣམས་འདི་ལོངས་ཤིག།
ཞེས་རྣལ་འབྱོར་གྱི་དབང་ཕྱུག་ཤར་རྫ་བཀྲ་ཤིས་རྒྱལ་མཚན་གྱི་ཉམས་ཀྱི་ཡི་གེ་ཐ་ཐོལ་བཞུགས་པ་རྣམས་
ཕྱོགས་གཅིག་ཏུ་སྒྲིག་པ་ལས། ཐོག་མར་འདི་གསུངས་ཏེ། འདི་ཡན་ཆད་ལའང་ཉམས་ཤར་བ་ཐ་ཐོལ་ཡོད་ཀྱང་
ཡི་གེར་མ་བྲིས་ཤིང་། རང་ལོ་ཞེ་གཅིག་ཕག་ལོ་ཟླ་བ་བཅུ་གཉིས་པའི་ཚེས་བཅུ་ཚུན་ཚད་ལ་ཉམས་ཤར་བ་
ནི། དེ་ཡང་རེ་ཞིག་ཉམས་ལེན་བྱེད་ཀྱིན་ཡོད་པ་ལ་ཉམས་འདི་འདྲ་ཤར།། གཤིས་བདག་མེད་སྟོང་
པའི་ཀློང་ཡངས་སུ། གསལ་འགག་པ་མེད་པའི་རང་རིག་ལ། རྩལ་སྣ་ཚོགས་
རྒྱན་ཤར་སྒྱུ་མའི་ཉམས།། རང་རིག་པ་ཉག་གཅིག་ཀུན་ཏུ་བཟང་། དོན་གསལ་
སྒྲིབ་མེད་པར་འདུད་བྱས་ནས།། ང་སྤྲང་པོའི་ཉམས་ཤར་འདི་ལྟར་གདའ།།
ལུས་བལ་འདབ་གསེར་རྡོས་མནན་པ་བཞིན།། གཡོ་མེད་ངང་དུ་ལྕི་ཏིག་གེ།
སེམས་བྱིའུ་ཆུང་རྫ་མར་གཅུག་པ་ལྟར།། ཡིད་རྣམ་རྟོག་གི་འདུ་འཕྲོ་འགག་
95



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནས་སུ། དོན་ཅི་བྱས་ཁོ་ལས་མི་འདའ་ཞིང་།། ལུས་སེམས་ཀྱི་ཚོར་བ་བརྗོད་
མེད་པ།། ཉམས་བདེ་བའི་མཉམ་བཞག་རི་ལྟར་བརྟན། འདི་སྟོང་གསུམ་ལོག་
ཀྱང་མི་འགྱུར་ལ། ཡང་སྲིད་གསུམ་འཁྲུག་ཀྱང་མི་གཡོ་བ། ཁམས་གསུམ་པོ་
འཇིག་ཀྱང་ཉམས་ང་མེད། བདུད་སྲིན་པོ་བརྒྱ་ཡིས་བཟར་མེད་ཅིང་། བགེགས་
འབྱུང་པོས་གཅོད་ཅིང་གཏུབ་ཏུ་མེད།། གཞི་བདེ་ཆེན་ལུང་པ་མཁའ་བས་
ཡངས།། འདི་འཕོ་འགྱུར་མེད་པས་ཉམས་རེ་བདེ།། རང་རིག་པའི་ཡེ་ཤེས་ཉི་
བས་གསལ། འདི་གསལ་སྒྲིབ་མེད་པས་སྐྱོང་རེ་བདེ། དོན་གཉུག་མ་འོད་གསལ་
ཞིང་ཁམས་སུ།། ང་སྤྲང་པོ་རྟག་ཏུ་བདེ་མོ་གདའ།། ཞེས་གསུངས་སོ།།
༄༅། །ཡང་བུད་མེད་གཟུགས་བྱད་མཛེས་པ་ཞིག་བྱུང་པ་དེ་ཐལ་བའི་རྗེས་
སུ་ཉམས་འདི་འདྲ་ཤར། རང་གཤིས་སྟོང་པའི་ཀློང་ཡངས་སུ།། རང་རིག་ཡེ་
ཤེས་བླ་མ་ལ། རང་གསལ་རིག་པས་འདུད་བྱས་ཏེ། སྤྲང་པོས་ཁྱིམ་གཅིག་ཕུབ་
པ་སྙམ།། བདེ་ཆེན་སྟོང་པའི་ཁང་བཟང་དུ། སྤྲོས་མཐའ་བྲལ་བའི་མལ་གཅིག་
བཅའ།། གཏིང་གསལ་རིག་པའི་བུ་མོ་དང་། གཉིས་མེད་བདེ་བའི་ཉལ་པོར་
བྱེད།། སྤྲང་པོའི་མནའ་མ་སྟོང་པ་བཟང་།། སྟོང་པའི་བུ་མོ་བཞིན་རེ་ཡག །
བལྟས་ཤིང་བལྟས་ན་མཐོང་བ་མེད། སྟོང་པའི་བུ་མོ་རོལ་སྟབས་བདེ།། དྲན་པ་
ཙམ་གྱིས་ངོ་ཐོག་སླེབ། སྟོང་པའི་བུ་མོ་འཁྱུད་པ་མཁས། ཇི་ལྟར་སྤྱོད་ཀྱང་ཤོར་
བ་མེད། སྟོང་པའི་བུ་མོ་བྷ་ག་ཡངས།། སྟོང་གསུམ་འཇུག་ཀྱང་ཐུག་པ་མེད།།
ལུས་སེམས་གཉིས་ཀྱིས་མི་བཟོད་པར།། བདེ་སྟོང་གི་ཉམས་ཆེན་མེ་ལྟར་འབར།།
གཟའ་གཏད་བྲལ་བའི་དགའ་བཞི་རྒྱས།། དབྱེར་མེད་རོ་གཅིག་སྲས་བུ་འཁྲུངས།།
རྒྱུ་ཟད་རྐྱེན་ཟད་འཁོར་གྱིས་བསྐོར།། སྤང་བླང་བྲལ་བའི་ནོར་ལ་སྤྱོད།། གཏན་
གྱི་ཕ་མཁར་སྤྲང་པོས་ཟིན།། འདི་དྲིན་ཆེན་བླ་མའི་བཀའ་དྲིན་ངེས།། བསམ་
196



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཞིང་བསམ་ན་བླ་མ་དྲན།། བསམ་ཞིང་བསམ་ན་གདུང་བ་འཕེལ། བསམ་ཞིང་
བསམ་ན་བློ་སེམས་བདེ། སྤྲང་པོའི་གྲོགས་བཟང་ཞིག་རྙེད་ལས་ཚེ།། ཞེས་
གསུངས་སོ།།
༄༅། །ཡང་རེ་ཞིག་ཉམས་ལེན་བྱེད་ཀྱིན་ཡོད་པ་ལ་ཉམས་འདི་འདྲ་ཤར།
རང་གསལ་རིག་པ་ཡེ་ཤེས་འོད་པོ་ཆེ།། ཅི་སྣང་འཛིན་མེད་རང་རིག་གཉུག་མའི་
ངང་།། མ་འགག་རྒྱན་ཤར་སྣ་ཚོགས་རོལ་པའི་གར།། སྤང་བླང་མཐའ་བྲལ་འོད་
གསལ་སྟོང་པ་ཆེ། དང་པོའི་སངས་རྒྱས་བཅོས་བསླད་ཡོངས་བྲལ་དོན། ཡེ་གདོད་
གཤིས་ལུགས་སངས་རྒྱས་ཡང་མྱེས་མཆོག །ཀ་དག་རྗེན་པའི་ངོ་བོ་སྐྱོང་འདི་མཚར།།
གཤིས་ལུགས་ཀ་ནས་དག་པའི་སྤྲང་པོ་ང་།། ཕྱི་ནང་ཟང་ཐལ་དགོངས་པ་ཁོག་རེ་
ཡངས།། ནམ་མཁའི་གདོས་ལས་ལྷག་པ་འདི་རེ་མཚར།། ལྟ་བ་ཡངས་དོགས་མེད་
པས་ཉམས་ལེན་བདེ། གཉུང་མ་རང་ལ་ཤར་བའི་སྤྲང་པོ་ང་།། གཟའ་གཏད་མཐའ་
བྲལ་དགོངས་པ་བརྗིད་རེ་ཆེ།། ལྷུན་པོའི་གདོས་ལས་བརྟན་པ་འདི་རེ་མཚར།།
སྒོམ་པ་དམིགས་གཏད་བྲལ་བས་ཉམས་ལེན་བདེ།། སྣ་ཚོགས་རྒྱན་དུ་ཤར་བའི་
སྤྲང་པོ་ང་། འཛིན་པ་རང་དག་དགོངས་པ་རྒྱུ་རེ་ཆེ། རིན་ཆེན་གསེར་གླིང་ལྟ་བུའི་
སྤྱོད་པ་མཚར།། སྤང་བླང་མཐའ་དང་བྲལ་བས་ཉམས་ལེན་བདེ། བསྲུང་མཚམས་
ཕྱོགས་རིས་བྲལ་བའི་སྤྲང་པོ་ང་།། ལྷུན་གྲུབ་འོད་གསལ་དགོངས་པ་ཤེལ་ལྟར་
དག །དགེ་སྡིག་དབྱིངས་སུ་ནུབ་པའི་དམ་ཚིག་མཚར།། སྤང་ལེན་དགག་སྒྲུབ་
བྲལ་བས་ཉམས་ལེན་བདེ།། ཐམས་ཅད་རང་ལ་རྫོགས་པའི་སྤྲང་པོ་ང་།། འཁོར་
འདས་གཉིས་མེད་དགོངས་པ་ནང་ནས་རྙེད།། རྒྱུ་འབྲས་དབྱེར་མེད་བོན་སྐུ་འདི་
རེ་མཚར།། རེ་དོག་གཞི་ལ་ཟད་པས་ཉམས་ལེན་བདེ།། ཉམས་མྱོང་ཁོང་ནས་རྒྱས་
པའི་སྤྲང་པོ་ང་། རྣམ་རྟོག་ཡེ་ཤེས་ལྡང་བས་ཉམས་རེ་བདེ། ཚོར་ཀུན་བདེ་བར་
97



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འཆར་བས་བོགས་རེ་ཆེ། འདི་སྣང་སྒྱུ་མར་གྲོལ་བས་དགྲྭ་དང་བྲལ། ལྷ་སྒོམ་རྩོལ་
བཅས་ཤེས་པས་ཉམས་ལེན་ཟད།། རྟོགས་པ་འཕོ་འགྱུར་བྲལ་བས་རང་ས་ཟིན།།
དམིགས་གཏད་མཐའ་བྲལ་ཆེན་པོའི་ཞིང་ཁམས་སུ།། དང་པོའི་སངས་རྒྱས་བཞུགས་
འདི་ཨེ་མ་ཧོ། །ཅེས་གསུངས་སོ།།
༄༅། །ཡང་རེ་ཞིག་ཉམས་ལེན་བྱེད་ཀྱིན་ཡོད་པ་ལ། ཉམས་ཤར་བ་ནི། སྟོང་
པའི་ཀློང་དུ་གསལ་བ་ཉི་ལྟར་ཤར།། གསལ་སྟོང་གཉིས་མེད་ཉམས་ལ་འདུ་འབྲལ་
མེད།། མེད་བཞིན་བླ་མའི་བཀའ་དྲིན་རྗེས་དྲན་དེ།། བརྗོད་མེད་སྟོང་ཉིད་ངང་
དུ་ལྷང་ལྷང་ཤར།། ཤར་བཞིན་མིག་སྒོར་མཆིལ་མ་ནར་གྱིས་བབ། སྟོང་པ་གཤའ་
མ་རྟོགས་ན་གསལ་བ་རང་ཆས་སུ་འདུག །གསལ་སྟོང་གཉིས་མེད་ཉམས་དང་
མ་བྲལ་ན།། དྲིན་ཆེན་བླ་མའི་བཀའ་དྲིན་སྟོང་ཉིད་ཀྱི་ངང་དུ་ཤུགས་ཀྱིས་དྲན་ཡིན་
འདུག །བླ་མའི་བཀའ་དྲིན་དྲན་བཞིན་དུ་མིག་སྒོར་མཆིལ་མ་རང་དབང་མེད་
པར་ངང་གིས་འབབ་འོང་གིན་འདུག །མིག་སྒོར་མཆིལ་མ་བྱུང་བའི་མོས་གུས་
གཡོས་བཞིན་དུ་གསལ་སྟོང་གི་ཉམས་བརྗོད་མེད་ཆེན་པོ་ཉམས་སུ་མྱོང་གིན་
འདུག །དེས་ན་བླ་མ་ལ་ཤ་གཡོས་པའི་གསོལ་འདེབས་བྱས་ནས་སྟོང་ཉིད་གཤའ་
མ་རྟོགས་ཡོང་གིན་འདུག །སྟོང་ཉིད་གཤའ་མ་རྟོགས་བྱུང་ན་བླ་མ་ལ་མོས་གུས་
ཇེ་ཆེར་འགྲོ་བ་མེ་དཔུང་ལ་ཤིང་བསྣོན་པ་དང་འདྲ་འདུག །མོས་གུས་འབར་བཞིན་
དུ་སྟོང་ཉིད་ལ་བོགས་ཆེན་པོ་འབྱུང་གིན་འདུག །དེ་གཉིས་གཅིག་གིས་གཅིག་
ལ་གྲོགས་བྱེད་ཀྱིན་འདུག །སྤྲང་པོ་ལའང་བླ་མའི་རྣལ་འབྱོར་འདི་ལ་བརྟེན་ནས།
ཉམས་ལ་བོགས་བྱུང་བ་དང་། ཉམས་ལེན་བྱས་ནས་བོགས་བྱུང་བ་གཉིས།
འདི་ཁྱད་པར་འཕགས་བྱུང་། དེས་ན་ཕྱི་རབས་པ་རྣམས་ཀྱང་སྡུག་བཙིར་
བཙིར་གྱི་ལྟ་
སྒོམ་ལོ་མང་པོ་བྱེད་པ་བས། བླ་མ་ལ་བ་སྤུ་གཡོས་ཤིང་། མཆིལ་མ་འཁྲུགས་པའི་
398



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
གསོལ་འདེབས་ཚར་གཅིག་གིས་བོགས་ཆེ་བར་འདུག །ཅེས་གསུངས་པའོ།།
༄༅། །ཡང་རེ་ཞིག་རྟོགས་ལྡན་བསོད་ནམས་དབང་དྲག་ནས། ཕྲན་གྱི་ཉམས་
ལེན་བྱེད་ཚུལ་འདི་འདྲ་ཡིན་ཞེས་ཡིག་རིས་ཕུལ་ནས་དེ་ལ་གསལ་འདེབས་ཡི་གེ་
འབྲི་ནས་གནང་དགོས་ཞེས་པ་ལ་ངས་འདི་སྐད་བྱས། དབུ་མའི་ཉམས་མྱོས་རྣལ་
འབྱོར་པ།། བསོད་ནམས་དབང་དྲག་མཆོག་གི་དྲུང་། ཞུ་གསོལ། སེམས་ཞེས་པ་ནི།
བསམ་དྲན་གྱི་ངོ་བོ་འདི་ཀ་ལ་ཟེར་བ་ཡིན། འདིའི་སྟེང་དུ་མ་བཅོས་པར་ཡེངས་
མེད་རྩེ་གཅིག་གནས་པ་ལ་གནས་པ་ཟེར། དེའི་སྟེང་དུ་བསམ་དྲན་གྱི་ངོ་བོ་ལྷག་
གི་ཤར་བ་ནི་འགྱུ་བ་ཟེར། འགྱུ་བ་དེའི་ངོ་བོ་རང་རིག་ཅིང་རང་སར་གྲོལ་བ་ནི་
རིག་པ་ཟེར། ལར་སེམས་ཀྱི་ངོ་བོ་སྟོང་པ་ཡིན་ཏེ། གནས་པའང་གནས་པ་རང་
གི་ངོ་བོ་ཡུལ་མེད་རྩ་བྲལ། དངོས་མེད་ཟང་ཐལ་ལ་རང་ཤེས་རིག་པ་རྒྱུན་འཆགས་
སུ་གནས་པ་འདི། ནང་ལུས་ཀྱི་ཁམས་སུ་ཡོད་པའང་མ་ཡིན་ཏེ། ཤེས་རིག་རང་
གི་ངོ་བོ་སྟོང་། ཕྱི་ཡུལ་གྱི་སྟེང་ན་གནས་པའང་མིན་ཏེ། ཡུལ་འཛིན་གྱི་ཤེས་པ་
རང་གི་ངོ་བོ་སྟོང་། དཔེར་ན་བར་སྣང་སྟོང་པའི་ཁམས་བཞིན་ཏུ་ངོ་བོ་རང་གིས་
མྱོང་ཡང་། དངོས་པོ་མཚན་མ་དང་བྲལ། དོན་དུ་སྟོང་པ་ཟང་ཐལ་ཆེན་པོ་འདིའི་
ངང་དུ། རྣམ་རྟོག་བསམ་དྲན་ཅི་ཤར་ཡང་། དེར་འཛིན་གྱི་ཤེས་པ་རང་གི་ངོ་བོ་
ཡེ་ནས་སྟོང་སྟེ། རྣམ་རྟོག་ཤར་བ་དང་སྟོང་པར་གྲོལ་བ་དུས་མཉམ། གནས་ནའང་
གནས་པའི་ངོ་བོ་སྟོང་སྟེ། སེམས་ལ་དངོས་པོ་མེད་པས་གནས་པའང་མིན།
བསམ་དྲན་གྱི་འགྱུ་བ་ཅི་འགྱུ་ཡང་འགྱུ་བྱེད་མཁན་པོ་རང་གི་ངོ་བོ་སྟོང་སྟེ།
འགྱུ་བ་ལ་དངོས་པོ་ཡོད་པའང་མིན། དེ་བཞིན་སེམས་ལ་དངོས་པོ་མེད་པས་རིག་
རྒྱུ་དང་མཐོང་རྒྱུ་ཡང་མེད། བཙལ་ཀྱང་མི་དགོས། སྟོང་པ་གཅིག་རྒྱུན་འཆད་
མེད་པར་ངང་གི་འཆར། སེམས་ལ་དངོས་པོ་མེད་པས་ཕྱི་ནང་ཀུན་ལ་ཁྱབ་པར་
199



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གནས། སེམས་འདི་ཡིན་སྙམས་པའང་ངོ་བོ་སྟོང་། འདི་མིན་སྙམས་པའང་ངོ་
བོ་སྟོང་སྟེ། སེམས་ལ་སྤང་རྒྱུ་དང་བླང་རྒྱུ་ཅི་ཡང་མེད། བལྟ་རྒྱུ་འདུག་ན་བལྟ་མཁན་
རང་གི་ངོ་བོ་སྟོང་པ་ཡིན་པས་བལྟ་མཁན་ཡང་སྟོང་། སེམས་ལ་བལྟས་པས་མཐོང་
རྒྱུ་ཅི་ཡང་མེད་ཀྱང་། ཉམས་སུ་མྱོང་བ་གཅིག་རྒྱུན་འཆད་མེད། ཉམས་སུ་མྱོང་
བ་དེ་ཡང་དོན་དུ་ངོ་བོ་སྟོང་། དེས་ན་སེམས་སྟོང་ངོ་སྙམས་པའང་དོན་དུ་སེམས་
རྟོག་ཡིག དོན་དུ་ངོ་བོ་སྟོང་པ་ལ་སྟོང་མི་སྟོང་གི་ཐ་སྙད་མེད། སེམས་གསལ་འདུག་
སྙམ་ནའང་གསལ་བ་རང་གི་ངོ་བོ་སྟོང་པ་ཡིན། གསལ་བ་འདི་ཞེས་མཐོང་དུ་མེད།
སེམས་བདེ་བ་འཆར་ན་བདེ་བ་རང་གི་ངོ་བོ་འང་སྟོང་པས། བདེ་བ་ཡང་དོན་
དུ་སྟོང་པ་ཡིན་པར་ཤེས་དགོས། བདེ་སྟོང་གསལ་གསུམ་ལ་ཞེན་ན་གོལ་ས་ཡིན།
མདོར་ན། ད་ལྟའི་ཤེས་རིག་རང་གསལ། ངོ་བོ་སྟོང་པ་ཟང་ཐལ་འདི་ཀའི་ངང་
དུ་ཡུན་སྲིང་ཅི་ཐུབ་མཛོད་པ་ལས། ཡིན་མིན་གྱི་རྟོག་པ་གང་ཡང་བློས་བསྐྱེད་མི་
དགོས། ད་ལྟའི་ཤེས་རིག་འདི། ནང་སེམས་ཀྱིས་མི་དཔྱོད། ཕྱི་ཡུལ་ལ་མི་ཞེན་
པར། བཅའ་བཅོས་དང་འཛིན་ཞེན་མེད་པར་རྒྱུན་དུ་སྐྱོང་བ་ལས་གཞན་མི་དགོས་
པར་བླ་མ་མདོ་ཤེས་པའི་ཞལ་ནས་ཐོས་ལགས། དེ་སྐད་ཉམས་ཀྱིས་རབ་དབེན་
ཀྱང་།། ཉམས་ཅན་ཉམས་ལ་གསལ་འདེབས་ཕྱིར།། ལུང་དང་བླ་མའི་མན་ངག་
བཞིན།། ཤར་རྫའི་རི་ནས་མངྒས་ཕུལ།།
༄༅། །ཡང་རེ་ཞིག་ཉམས་ལེན་བྱེད་ཀྱིན་ཡོད་པ་ལ། རང་དང་ཉེ་བའི་གཡུ་ཤུག་
ལོ་འདབ་རབ་ཏུ་རྒྱས་པའི་ཡལ་ག་ཞིག་གི་སྟེང་དུ་བྱིའུ་ལུས་ཆུང་ལ། སྒྲོ་མཛེས་
པ་སྐད་སྙན་ལ་དབྱངས་འཐོན་པ་ཞིག་བྱུང་ནས་གདོང་བདག་ལ་གཏད་དེ།
འདི་སྐད་ཟེར། རབ་མཛེས་གཡུ་ཤུག་འཁྲིགས་པའི་ཁྲོད་ན།། རབ་བརྟན་ཁང་
བཟང་ནང་གི་བཙུན་པ། རབ་བརྗིད་ལམ་དུ་སྒོམ་ལུགས་བཟང་ཡང་། རབ་བཞིན་
200



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
སྟོང་ཉིད་ཟབ་མོ་རྟོགས་སམ།། འདི་སྣང་ཁེ་གྲགས་བསྒྲུབ་པས་ཅི་བྱ།། རང་སེམས་
རང་ལ་སྐོར་དང་བཙུན་པ། མི་ལུས་དོན་ཡོད་བྱ་བ་འཐད་དམ། མཚམས་སྒོ་འདམ་
འབྱར་བྱས་པས་སུ་ཁོག །མལ་དུ་ལུས་གནད་གཟབ་པས་ཅི་འབྱུང་།། མིག་གིས་
ཅེར་རེ་བལྟས་ནས་སུ་མཐོང་།། རྣ་བ་ཀྲོང་ངེར་ཉན་པས་ཅི་ཐོས། རྒྱུན་དུ་སྨྲ་བ་
བཅད་དགོས་ཅི་ཡོད།། སྡུག་བརྩིར་ཨ་འཐས་ཅན་གྱི་བཙུན་པ། འཁྲུལ་སྣང་ལམ་
སློང་མི་ནུས་སྡུག་བསྔལ།། རྣམ་རྟོག་ཡེ་ཤེས་མ་རྟོགས་སྙིང་རྗེ།། དུག་ལྔའི་ཇག་པ་
མ་ཚོར་ཞེ་ཕམ།། རྟག་ཏུ་སྒོམ་ཆེན་རློམ་པ་ཁོང་ཁྲེལ།། འདུ་ཛིའི་གཡེང་བ་འཕེལ་
བའི་བཙུན་པ། རང་བདུད་རང་ལ་ལངས་པ་ཨི་ཚོར། མིང་གི་དགེ་བྱེད་སོང་བ་
ཨི་ཤེས། འཆི་བ་མི་རྟག་འབྱུང་སྙམས་ཨི་ཡོད། རང་གིས་རང་ལ་དྲིས་དང་བཙུན་
པ། །ཞེས་ཟེར་བྱུང་བ་དང་། ངས་ཀྱང་ཨ་ཙི་བྱིའུ་མི་སྐད་སྨྲ་བ་འདི་ངོ་མཚར་ཆེ།
གཏམ་ལན་ཞིག་བྱ་དགོས་སྙམ་སྟེ་ངས་འདི་སྐད་སྨྲས། ཨ་ཧོ། སེམས་འཛིན་མེད་
འོད་གསལ་གྱི་ཞིང་ན།། དབྱིངས་སྤྲོས་མཐའ་བྲལ་བ་ཡི་ཕྱག་རྒྱས།། དོན་བརྗོད་
མེད་མཐའ་བྲལ་གྱི་ངང་ནས།། གཤིས་རིག་པ་གཅེར་བུ་རུ་ཕྱུང་སྟེ།། གཞི་སྐྱེ་མེད་
དོན་དམ་གྱི་ལྷ་ལ། ལམ་འགག་མེད་ཁྱེའུ་ཡི་གར་གྱིས།། དོན་གཉིས་མེད་བརྡ་ཕྱག་
རེ་འཚལ་ལོ།། རྩལ་རང་ཤར་མཆོད་སྤྲིན་གྱིས་མཆོད་དོ།། དོན་སྨྲར་མེད་འཛབ་
བསྙེན་ཡང་བཟླའོ།། རང་རིག་པ་ཟང་ཐལ་དུ་རྟོགས་ཏེ།། ལྷ་ཀུན་བཟང་རང་ཞལ་
དེ་མཇལ་ལོ། །འདི་ངོ་མཚར་ཆེ་སྙམ་མམ་བྱིའུ། ཚེ་འདི་སྣང་སྙན་གྲགས་ཀྱང་དགོས་
སོ།། མི་ཁ་ཅིག་སྙན་པ་ལ་དད་པ།། རྡོ་ཁབ་ལེན་ལྕགས་ཕྱེ་དང་འཕྲད་བཞིན།།
འབོད་མི་དགོས་རང་ཤུགས་ཀྱིས་འདུ་ཡོང་།། བློ་ཡང་དག་དགེ་བ་ལ་བསྒྱུར་
ཆོག །འདི་ངོ་མཚར་ཆེ་སྙམ་མམ་བྱིའུ།། རང་སེམས་ཉིད་རང་ལ་ནི་བསྐོར་ཀྱང་།།
གཤིས་མཐོང་མེད་ནམ་མཁའ་བཞིན་དག་འདུག །ཁ་ཕར་བསྐོར་རང་སེམས་ཀྱི་
2)



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ང་བས།།
རང་གདངས།། མེད་བཞིན་དུ་རང་ངོ་ལ་སྣང་བ།། འདི་སྒྱུ་མའི་དཔེ་བརྒྱད་དང་
མཚུངས་ཏེ། ཁ་ཕྱི་བསྐོར་ནང་བསྐོར་ལ་ཁྱད་མེད།། དོན་བསྐོར་རྒྱུ་རང་ངོ་ནས་
སྟོར་སོང་། འདི་ངོ་མཚར་ཆེ་སྙམ་མམ་བྱིའུ།། ཚེ་མི་ལུས་དོན་ཡོད་ཞིག་མིན་པ།།
དོན་ཅི་ལྟར་བྱས་ཀྱང་ནི་མི་འདུག །གཞི་རིག་པའི་བདག་ཞལ་དེ་མཐོང་
དོན་ཅི་སེམས་ཀུན་བཟང་གི་དགོངས་པ། ཡུལ་གར་འདུག་བདེ་ཆེན་གྱི་ཞིང་ཁམས།།
རྩོལ་ཅི་ཤར་བོན་ཉིད་ཀྱི་རོལ་པ།། འདི་དུས་གསུམ་འཕོ་གྱུར་དང་བྲལ་བས།།
དོན་ཡོད་མེད་རང་ངོ་ནས་སྟོར་སོང་། འདི་ངོ་མཚར་ཆེ་སྙམ་མམ་བྱིའུ། སྒོ་འདམ་
འབྱར་བྱས་པས་ནི་གཞི་བརྟན།། ལུས་འགྲོ་འདུག་མི་དགོས་པས་ངལ་མེད།།
མིས་འདིར་ཤོག་མི་ཟེར་ཏེ་སྒོམ་ཁོམ། རང་རིག་པའི་ཡེ་ཤེས་ནི་རང་གསལ།།
གཞི་ཀུན་བཟང་དགོངས་པ་ནི་ཀུན་ཁྱབ། ཡང་དྲན་པའི་སྒོ་མོ་ནི་མི་འགག །དོན་
རྟོག་པའི་འགྲོ་འོང་ནི་ཆད་སོང་།། ཕྱི་ནང་གི་ར་བ་ནི་ཞིག་སོང་། མིས་ཅི་ཟེར་མ་
ཟེར་ཡང་དེར་ཐལ།། འདི་ངོ་མཚར་ཆེ་སྙམ་མམ་བྱིའུ།། ཡང་ལྟ་སྟངས་ལུས་གནད་
དང་བཅས་པས། ཡེ་གདོད་མའི་གཤིས་ལུགས་ལས་མི་གཡོ། གཞི་གཉུག་མ་འོད་
གསལ་གྱི་ཞིང་ན།། རང་རིག་པའི་གར་སྟབས་ནི་བསྒྱུར་ཆོག །སེམས་རྟོག་པའི་
འཁྲུལ་འཁོར་ནི་བཤིག་ཆོག །ཡུལ་སྒྱུ་མའི་རོལ་རྩེད་ནི་བྱ་ཆོག །དོན་ཅི་སྣང་བོན་
སྐུ་རུ་བསྒྱུར་ཆོག །འདི་ངོ་མཚར་ཆེ་སྙམ་མམ་བྱིའུ།། རྣ་སྒྲ་ལ་གཏད་པས་ཡང་
བོགས་ཆེ། སྒྲ་ཡུལ་གྱི་སྣང་བ་ནི་འཛིན་མེད། གཤིས་སྟོང་པའི་རང་སྒྲ་དེ་རང་གྲགས།
ཐོས་མཁན་པོ་རང་གཤིས་ལ་མ་གྲུབ།། ཡེ་གདོད་མའི་གྲགས་སྟོང་གི་སྒྲ་སྙན།།
སྤང་བླང་མེད་གཞི་ཐོག་ལ་རང་གྲོལ། འདི་ངོ་མཚར་ཆེ་སྙམ་མམ་བྱིའུ། སྨྲ་བཅད་
པས་བརྗོད་མེད་ཀྱི་དོན་རྟོགས། གཞན་དག་དང་མ་འདྲེས་ཏེ་ཁོམ་དལ།། ཚིག་
མི་སྙན་མི་ཐོས་པས་སེམས་བདེ། ངག་དལ་བ་ཐོབ་པས་ན་ཁོམ་ཡོད། གཞི་བསྙེན་
202



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
པ་སྐྱལ་བ་ཡང་འབྲས་སྨིན། དོན་དེ་འདྲའི་དགོས་པ་ཞིག་ཡོད་སྙམ། འདི་ངོ་མཚར་
ཆེ་སྙམ་མམ་བྱིའུ། གཞི་ལྟ་བ་ནམ་མཁའ་བས་ཁོག་ཡངས།། ལམ་སྒོམ་པ་ཉི་མ་བས་
འོད་གསལ། རྩོལ་སྤྱོད་པ་རང་རྩལ་དུ་རང་གྲོལ།། དོན་ཅི་བྱས་ཁོ་ལས་ནི་མི་འདའ།།
སྒོམ་སྒོམ་པའི་རྩོལ་བ་ནི་ཟད་སོང་། འདི་སྡུག་བཙིར་ཅན་ལ་ནི་མ་ཡིན། དོན་ཅི་
ཤར་ངོས་བཟུང་དང་བྲལ་ཏེ།། གཞི་སྐྱེ་མེད་ཀློང་ཆེན་གྱི་དབྱིངས་སུ། ལམ་སྒོམ་
མཁན་རང་སྲོག་དེ་ཆད་དེ།། དོན་ཉམས་མྱོང་ཟག་མེད་ཀྱིས་མྱོས་སོ། །མྱོང་ཚོར་
མཁན་གཞི་རྩ་དང་བྲལ་ལོ། འདི་ཨ་འཐས་ཅན་གྱིས་ནི་རྟོགས་མིན། འདི་ངོ་མཚར་
ཆེ་སྙམ་མམ་བྱིའུ།། གཞི་འཁྲུལ་པ་ཡེ་ནས་ནི་མ་གྲུབ།། འཁྲུལ་མ་འཁྲུལ་སེམས་
རྟོག་ཙམ་མིན་པ།། ཡེ་ཀ་དག་ངོ་བོ་ནི་རྩ་བྲལ།། སེམས་དམྱལ་བའི་སྦུབས་སུ་ཡང་
ཞུགས་ཀྱང་། གཞི་མི་འགྱུར་གཡུང་དྲུང་གི་ཀློང་ཆེན། ཚ་གྲང་བའི་སྡུག་བསྔལ་
ནི་མིང་མེད། གཉིས་འཛིན་པའི་རྣམ་རྟོག་ནི་ཞིག་སོང་། འདི་ངོ་མཚར་ཆེ་སྙམ་
མམ་བྱིའུ། ཡར་སངས་རྒྱས་ས་ལ་ཡང་རེ་མེད།། སངས་རྒྱས་པ་རང་སེམས་ལས་
གཞན་སུ། མར་ངན་སོང་གཡང་ས་ལ་དོགས་མེད།། དམྱལ་རང་རྩལ་མིན་པ་ཞིག་
གར་ཡོད། དོན་འཁོར་འདས་རང་སེམས་གྱིས་བྱས་པ། འདི་རྩ་བ་རང་རྩེ་ནས་
ཆད་དེ། གཞི་གདོད་མའི་གནས་ལུགས་ལས་མི་འདའ།། འདི་ངོ་མཚར་ཆེ་སྙམ་
མམ་བྱིའུ། རྩལ་ཅི་ཤར་སེམས་ཉིད་ཀྱི་འདུ་འཕྲོ། ཡིད་རྣམ་རྟོག་ལྡང་བ་ལས་མི་
འཇིགས།། ཁོང་གཉེན་པོ་ཡེ་ཤེས་ཀྱི་མེ་ཡིས། ཡང་འཁྲུལ་རྟོག་བུད་ཤིང་འདི་བསྲེག་
གཏོང་།། ཉམས་བདེ་བའི་མེ་ངད་ཀྱི་དབལ་འདི།། གཤིས་རིག་པའི་མི་ཆུང་གིས་
འདེ་དེ།། ལུས་སེམས་ཀྱི་བདེ་སྟོང་ཡང་རྒྱས་སོ། །འདི་ངོ་མཚར་ཆེ་སྙམ་མམ་བྱིའུ།།
དགྲ་དུག་ལྔའི་ཇག་པ་དེ་བྱུང་ན། གཞི་སྤང་བླང་མཐའ་བྲལ་གྱི་ཀ་བར། དོན་རང་
བྱུང་ཡེ་ཤེས་ཀྱི་མི་ཕོས།། ཡང་གཉིས་མེད་རོ་མཉམ་གྱི་ཞགས་པས།། སྤང་མེད་པ་
20:3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རང་རྩལ་གྱིས་བཏགས་ཏེ། ཕྱིར་མི་ལྡོག་ཡེ་ཤེས་སུ་བསྒྱུར་གཏོང་།། དགྲ་གཉེན་
དུ་བཀོལ་བ་འདི་རེ་མཚར།། དུག་ཡེ་ཤེས་འགྱུར་བ་འདི་ཐབས་ཚེ།། ལམ་ཟབ་མོ་
ཟེར་ན་ནི་འདི་ཡིན།། སྒོ་ཡང་པ་ཟེར་ན་ནི་འདི་ཡིན།། སྒོམ་ཆེན་པོར་མི་རློམ་རྒྱུ་
ཆེར་གྱུར།། གཞི་སྣང་ཞིང་སྲིད་པ་ཡི་རང་བཞིན།། ཡེ་གདོད་མའི་ཀློང་ཡངས་སུ་
འུབ་ཆུབ།། གཤིས་མི་སྤང་རང་ལ་ནི་རང་ཤར།། སྟོང་སྲིད་པ་གསུམ་པོ་ཡང་རྡུལ་
ཙམ། དེ་གཟོད་མའི་དབྱིངས་སུ་ནི་ནུབ་སོང་། རྩལ་མ་འགག་སྣ་ཚོགས་སུ་སྣང་ཡང་།།
སྣང་བཞིན་དུ་མཉམ་ཉིད་དུ་རོ་གཅིག །སྒྱུ་རྨི་ལམ་རང་བཞིན་དུ་གྱུར་ཏེ། ཡང་
རློམ་སེམས་འཇའ་འོད་བཞིན་ཡལ་སོང་།། ཁོང་མི་ཡལ་མྱོང་མཁན་རང་སྟོར་ཏེ།
གཞི་རྩ་བྲལ་ཀ་དག་ལ་འཁོད་དེ། འདི་ངོ་མཚར་ཆེ་སྙམ་མམ་བྱིའུ།། ལས་འདུ་འཛིའི་
བྱ་བ་ནི་མི་སྤང་། སེམས་གཉུག་མའི་རྩལ་སྦྱོང་ལ་དགོས་སོ། །ལས་བྱ་བ་ཚ་ཚུབ་
ཀྱི་ནགས་ལ། ཉམས་འོད་གསལ་འཁོར་ཡུག་གི་མེ་སྦར། དོན་གཉུག་མ་རང་ཤར་
དུ་ཤར་ཏེ། ལས་ཅི་བྱས་ཁོ་རང་དང་བསྲེ་ཆོག །འདི་ངོ་མཚར་ཆེ་སྙམ་མམ་བྱིའུ།།
བདུད་བདག་འཛིན་རྟོད་ཕུར་ནི་བུད་སོང་།། ཡང་བདག་མེད་ལྷ་ཁང་དུ་ཕྱིན་ཏེ།།
ངར་འཛིན་པའི་རང་སྲོག་དེ་ཆད་དེ།། སེམས་གཉུག་མའི་ལྷ་ཞལ་དེ་མཇལ་གྱི།།
མིང་དགེ་བྱེད་སོང་ནའང་དོན་དེ་བཞིན།། སེམས་ངོ་བོ་སྟོང་ཉིད་ཡང་རྟོགས་ཏེ།།
མིང་དོན་གཉིས་མཚུངས་པ་ཡང་གྱུར་ཏོ། །དོན་དེ་འདྲའི་དགེ་བྱེད་དེ་ངོ་མཚར།།
འཆི་མི་རྟག་བྱུང་བ་ནི་མིང་ཙམ།། དོན་སེམས་ལ་སྐྱེ་ཤི་ནི་མི་འདུག །འཆི་དོགས་
པ་རང་རྩ་ནས་ཆད་སོང་།། ཡང་རང་ལ་རང་གིས་ནི་དྲིས་པས། རང་རིག་པས་དེ་
སྐད་ནི་སྨོས་བྱུང་། གྲོགས་བྱིའུ་ཆུང་སྒྲ་འཛིན་གྱི་བུ་གར།། འདི་མངག་པ་ཨེ་གོ་ཡ
བྱིའུ་ཆུང་། སེམས་རྒྱུད་ལ་སྦྱོར་དང་ནི་དོན་འདྲ། ཡོད་སྲིད་དོ་བྱིའུ་རེ་མཚར་
སྡུག །དེ་སྐད་སྨྲས་པ་དང་། བྱིའུ་ཡང་ཤིན་ཏུ་དགའ་བའི་རྣམ་འགྱུར་གྱིས་ཤིང་རྩེ་རྣམས་སུ་འཕུར་ལྡིང་བྱེད་ཅིང་།
204



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
སླར་ཡང་ཤིང་གི་ཡལ་ག་ཞིག་གི་སྟེང་དུ་བབ་ནས་འདི་སྐད།།
འདི་སྣང་སྒྱུ་མར་རྟོགས་པའི་རྣལ་འབྱོར། དེ་འདྲ་ཡིན་ན་གློ་བར་དགའ་འོ། །དགེ་
བྱེད་གཟུགས་བརྙན་འཛིན་པ་མང་ཡང་། འདི་སྣང་བློ་ཡིས་ཐོང་པ་དཀོན་
ནོ། །ཤི་གསོན་དོ་མ་བསྡུ་བ་མང་ཡང་།། གང་བྱུང་ཆོས་ཕྱོགས་གཏོང་བ་དཀོན་
ནོ། །ཚེ་གཅིག་དབེན་པ་བཟུང་བ་མང་ཡང་། གཞུག་མའི་རང་ཞལ་མཇལ་བ་དཀོན་
ནོ།། ལྟ་བ་ཁ་ལ་ཁྱེར་བ་མང་ཡང་།། གཞི་རྩ་ནང་ནས་ཆོད་པ་དཀོན་ནོ། །ཉམས་
མྱོང་བག་ཙམ་སྐྱེས་པ་མང་ཡང་།། རྟོགས་པ་མངོན་དུ་གྱུར་པ་དཀོན་ནོ། །རྟོག་
པའི་སྣ་ཁ་འགྱུར་བ་མང་ཡང་།། དེ་ཉིད་མཐའ་རུ་ཕྱིན་པ་དཀོན་ནོ། །དཀོན་ནོ་
དཀོན་ནོ་དགེ་བྱེད་དཀོན་ནོ། །མང་ངོ་མང་ངོ་སྡིག་སྤྱོད་མང་ངོ་། །ད་རེས་ཚེ་གཅིག་
སངས་རྒྱས་བསྒྲུབ་ལ།། སྙིང་ནས་འབུངས་དང་བཙུན་པ་བཙུན་པ། མ་ཡེངས་
མ་ཡེང་དྲན་པས་ཟུང་དང་། མི་རྟག་མི་རྟག་འདི་སྣང་འགྱུར་འགྲོ།། ཁ་ཚུར་བསྐོར་
དང་བཙུན་པ་བཙུན་པ། བཤད་རྒྱུ་མ་མང་བཙུན་པ་བཙུན་པ། དགོས་རྒྱུ་མ་མང་
བཙུན་པ་བཙུན་པ། བཟང་མདོག་ངང་ལ་མི་ཚེ་མ་སྐྱལ། འཆི་ཁར་ཐུག་དུས་འགྱོད་
པ་འབྱུང་གི། བྱིའུ་སྙིང་གཏམ་སྙིང་ལ་ཟུངས་ཤིག །ཞེས་ཟེར་མ་ཁོམ་པའི་ཚུལ་གྱིས་ཕྱེད་ཀྱིས་
འཕུར་ནས་ཐལ་ལོ། །ཞེས་བྱིའུ་ཆོས་གཏམ་ངེས་འབྱུང་འདྲེན་པའི་གླུ་བདེ་སྟོང་རིང་མོ་ཞེས་བྱ་བ། ཤར་རྫ་པ་བཀྲ་
ཤིས་རྒྱལ་མཚན་གྱིས་སྨྲས་པ་སྟེ། གཡུ་ཐུག་ནི་ཁོ་བོའི་ལུས་རྟེན་འདི་ལ་ཟེར་བ་ཡིན་ནོ། །བྱིའུ་ནི་ཁོ་བོའི་ཡིད་ཤེས་ལ་
ཟེར་བ་ཡིན་ནོ། །
༄༅། །ཡང་རེ་ཞིག་མཉམ་པར་བཞག་པའི་སྐབས་སུ། ཉམས་ཤར་བ་ནི།
དབྱིངས་སྐྱེ་མེདདྲི་བྲལ་ཕོ་བྲང་ན། དཔལ་སངས་རྒྱས་ཀུན་གྱི་ཡང་མྱེས་མཆོག །སེམས་
རང་བྱུང་གཤེན་ལྷ་དཀར་པོ་ལ།། རྩལ་འགག་མེད་རང་བྱུང་ཕྱག་གཅིག་འཚལ།།
དོན་སྤང་བླང་བྲལ་བའི་སྐྱབས་གཅིག་ཞུ།། ཡེ་ཀ་དག་རང་བྱུང་གི་ཞིང་ཁམས་སུ།།
205



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དབྱིངས་མུ་མཐའ་བྲལ་བའི་བླ་མ་བཞུགས། བོན་བྱར་མེད་ཆེན་པོའི་གདམས་ངག་
གསུངས།། གཞི་ཅེར་མཐོང་ལྟ་བའི་རང་ངོ་སྤྲོད།། ཉམས་བདེ་སྟོང་རང་འབར་
གྱི་མེ་རིའི་དབུས།། ལྷ་གཅིག་ཤེས་ཀུན་གྲོལ་ཡིད་དམ་བཞུགས།། བདུད་བདག་
འཛིན་འཇོམ་པའི་དབང་ཆེན་བསྐུར།། ལམ་སྒོམ་མེད་སྒོམ་གྱི་ཕ་མཁར་ཟིན།།
སྣང་མ་སྤང་རྒྱན་ཤར་འཇའ་གུར་དབུས།། མ་དབྱིངས་ཉིད་ཡེ་ཤེས་མཁའ་འགྲོ་
བཞུགས། དུག་ཡེ་ཤེས་གནས་གྱུར་དངོས་གྲུབ་རྩོལ།། སེམས་འཁྲུལ་རྟོག་གཞིར་
དག་སྤྱོད་པར་སྤྱད།། ཉམས་འོད་གསལ་འཁོར་ཡུག་གི་འཇའ་གུར་ན།། སེམས་
ཡེ་གྲོལ་ཆེན་པོའི་གཤེན་རབ་བཞུགས།། དོན་ཇི་བཞིན་མི་འདའི་དགོངས་ཉམས་
སྤོར།། གཞི་དྲི་མེད་རང་དག་དམ་ཚིག་གཙང་། ཡང་བརྗོད་མེད་མཐའ་བྲལ་གྱི་
ནམ་མཁའ་ལ། གཤིས་རིག་པ་ཟང་ཐལ་སངས་རྒྱས་བཞུགས།། དོན་རྟོག་མེད་
དགོངས་པའི་བྱིན་ཆེན་ཕོབ།། རེ་དོགས་བྲལ་འབྲས་བུ་རང་ལ་རྫོགས། མ་ཀུན་
གཞི་སྟོང་པའི་ཀློང་ཡངས་སུ།། བུ་རིག་པའི་ཡེ་ཤེས་རང་གསལ་ཏེ།། གཞི་འགྱུར་
མེད་ལྟ་བ་རྟོགས་པ་དང་། ལམ་སྒོམ་མེད་དོན་དང་ལྡན་པ་དང་། རྩེལ་མ་འགག་
རྒྱན་དུ་ཤར་བ་དང་།། དོན་འབྲས་བུ་རེ་དོགས་ཟད་པ་རུ།། ཕ་དྲིན་ཆེན་བླ་མས་
བྱིན་གྱིས་རློབས། དཔལ་སངས་རྒྱས་སེམས་དཔས་ཐུགས་རྗེས་བཟུངས། ལྷ་ཡི་
དམ་ཁྲོ་བོས་དབང་ཆེན་བསྐུར།། མ་མཁའ་འགྲོ་དབལ་མོས་དངོས་གྲུབ་སྩོལ།།
ཞེས་གསུངས་སོ།།
༄༅། །ཡང་རེ་ཞིག་ཉམས་འདི་འདྲ་ཤར། དོན་བརྗོད་མེད་མཐའ་བྲལ་ནམ་
མཁའ་ལ། རྩལ་འགག་མེད་རང་ཤར་འཇའ་གུར་དབུས། དཔལ་སངས་རྒྱས་ཀྱི་
ངོ་བོ་བླ་མ་བཞུགས། སྤྲང་ཉམས་རྟོགས་འཕེལ་བར་བྱིན་གྱིས་རློབས།། སྤུང་རང་
ངོ་ཤེས་པར་བྱིན་གྱིས་རློབས།། སྤྲང་གཟུང་འཛིན་གྲོལ་བར་བྱིན་གྱིས་རློབས།།
206



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
སྤྲང་ལྟ་བ་མཐའ་བྲལ་བྱིན་གྱིས་རློབས།། སྤྲང་སྒོམ་པ་དམིགས་མེད་བྱིན་གྱིས་རློབས།།
སྤྲང་སྤྱོད་པ་ཤུགས་འབྱུང་བྱིན་གྱིས་རློབས།། སྤྲང་འབྲས་བུ་རང་སྨིན་བྱིན་གྱིས་རློབས།།
ཡང་སྤྲང་པོའི་ཉམས་མྱོང་འདི་ལྟར་གདའ།། མ་ཀུན་གཞི་གནས་ལུགས་ནམ་མཁའ་
འདྲ།། ཕྱི་ནང་མེད་པར་སྟོང་ཧར་རེ། བུ་རང་བྱུང་ཡེ་ཤེས་ཉི་མ་འདྲ།། འཆར་ནུབ་
མེད་པ་རང་གསལ་ལེ། རྩལ་བསམ་དྲན་བར་སྣང་རླུང་པོ་འདྲ།། རང་ཤར་རང་
གྲོལ་བདེ་མལ་ལེ།། ད་སྔར་སོང་ལ་རྟོག་པའི་བག་ཆགས་མེད། ཕྱིས་འོང་གི་རྟོག་
པ་ཅི་ཤར་ཡང་། སེམས་རྟོག་བའི་རང་གཟུགས་ཡེ་ནས་སྟོང་། དོན་ཅི་བྱས་ཁོ་ལས་
མི་འདའ་ཞིང་། སེམས་ཁོང་ནས་སྟོང་གསལ་ཉི་ལྟར་ཤར།། འདི་དྲིན་ཆེན་བླ་མའི་
བྱིན་རླབས་ངེསཨ་ཅང་སྤྲོ་དགའི་ཉམས་ཆུང་ལ།། རློམ་སེམས་ཀྱི་ང་བདག་མ་
སྤྲོད་ཅིག །ཅེས་གསུངས་སོ།།
༄༅། །ཡང་འདི་གསུངས་ཏེ། ཕྱི་ཡི་སྣང་བ་ང་ཡི་ལུས་སུ་འདུག །ང་ཉིད་མེད་
ན་ཕྱི་ཡི་ཡུལ་མི་གསལ། ཕྱི་ཡུལ་མེད་ན་ང་ཡང་སྟོང་ལ་ཆད། ང་ཡི་ངོ་བོ་སྟོང་པའི་
རང་བཞིན་ན། ང་ལས་སྣང་བའང་མི་སྟོང་ས་མ་རྙེད། དེ་ཕྱིར་ང་ཡི་མདངས་དེ་
ཁྱོད་འདོན་དང་། ཁྱོད་ཀྱི་དངོས་པོ་ང་ཡིས་བཤིག་པར་བྱེད། དེས་ན་ང་དང་ཁྱེད་
ལ་དབྱེར་མེད་པ། ང་ཉིད་མེད་བཞིན་ང་ཤར་རྒྱུན་འཆད་མེད།། ང་ཤར་བཞིན་
པའི་མཚན་ཉིད་བརྗོད་མེད་པ།། ང་ཉིད་སྟོང་པ་མིན་ཏེ་རང་བཞིན་གསལ།།
ང་གསལ་བཞིན་དུ་ང་ཉིད་སྐྱེ་བ་མེད།། ང་ཉིད་གསལ་བ་མིན་ཏེ་དངོས་མཚན་བྲལག་
ང་མེད་བཞིན་དུ་ང་ཉིད་འགག་པ་མེད། ང་ཉིད་མི་སྐྱེ་མི་འགག་ནམ་མཁའ་བཞིན།།
ང་ཡི་རང་བཞིན་སྐྱེ་འགག་མཐའ་ལས་གྲོལ།། སྐྱེ་འགག་མཐའ་བྲལ་སེམས་ཉིད་
ཨེ་མ་ཧོ། ཞེས་གསུངས།།
༄༅། །མ་གཡོས་བརྗོད་བྲལ་དབྱིངས་ཆེན་ལྟ་པའི་ཀློང་།། མ་འགག་རང་ཤར་
207



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རང་རིག་བླ་མ་ལ། མ་རྩལ་ལྷུན་གྲུབ་རང་བྱུང་ལྷ་ཚོགས་བསྐོར། མ་ལུས་རྒྱལ་བའི་
ཡང་མྱེས་མཆོག་ལ་འདུད།། དེ་ཡང་རེ་ཞིག་ཡུལ་ཕྱོགས་གཅིག་ན་རྣལ་འབྱོར་པ་དྲི་མེད་བློ་གྲོས་ཞེས་བྱ་
བ། འདུག་སར་ཟིན་པ། བློ་གསལ་པ། ཤེས་པ་གྲུང་བ། ཡིད་རྟེན་ཕེར་བ། འཁོར་བ་ལ་སེམས་མི་འཇུག་པ། རྟག་
ཏུདགེ་བ་ལ་བརྩོན་པ་ཞིག་བཞུགས་སོ། །དེ་ཡང་དུས་ཚོད་དབྱར་བྱུང་བ་དང་། རྣལ་འབྱོར་པ་སྐྱོ་བསངས་ལ་ཕེབས་
པའི་ཕྱོགས་དེར་སྤང་ལྗང་ཡིད་དུ་འོང་བ་ལ་མེ་ཏོག་གི་རིགས་དཀར་སེར་དམར་སྔོ་མང་དུ་སྐྱེས་སོ། དེ་ལ་སྦྲང་མ་མང་
པོ་འཕུར་ལྡིང་དང་རྩེ་འཇོལ་བྱེད་ཅིང་། དེའི་ནང་ན་གསེར་གྱི་སྦྲང་ཆུང་། ལུས་མཛེས་པ། སྐད་སྙན་པ། བྱ་བྱེད་
ཉུང་བ། ཟལ་ཟིལ་མི་བརྗོད་པ་ཞིག་འདུག་པ་དེས། པདྨ་ཁ་དོག་མཛེས་པ། དྲི་ཞིམ་པ། དབྱིབས་ལེགས་པ་ཞིག་གི་
ཟེའུ་འབྲུ་ལ་བབ་ནས་རྩིབཅུད་འཐུང་བ་ལ། རྣལ་འབྱོར་པས་འདི་སྐད་སྨྲས་སོ། །
༧ བརྗིད་བརྗིད་དཔལ་རྩལ་འཛམ་པའི་སྦྲང་ཆུང་། སྙན་སྙན་དར་དིར་སྒྲོགས་
པའི་དབྱངས་ཀྱིས།། མཛེས་མཛེས་མེ་ཏོག་འདི་དང་ལྷན་གཅིག །ཞིམ་ཞིམ་རྩི་
བཅུད་རོལ་པ་སྐྱིད་དོ། ནམ་ཟླའི་དུས་ལ་འགྱུར་བ་མེད་ཅིང་།། རྩི་བཅུད་ཟས་
ལ་ཟད་པ་མེད་པར། བརྩེ་དགའི་གྲོགས་དང་མཉམ་དུ་འགྲོགས་ན།། སྐྱིད་དོ་སྐྱིད་
དོ་སྦྲང་ཆུང་སྐྱིད་དོ།། དགའ་འོ་དགའ་འོ་སྦྲང་ཆུང་དགའ་འོ།། ཡང་ཞིག་གསོན་
དང་གསེར་གྱི་སྦྲང་ཆུང་། ནམ་ཞིག་དུས་ཀྱི་ཕོ་ཉ་བྱུང་ཚེ།། སྟོན་གྱི་བ་མོ་མེ་བས་
དབལཚ། རྒུན་གྱི་གྲང་ངད་དུ་བས་ཁ་ཚ། སྐྱེས་པའི་མེ་ཏོག་མི་རྟག་རང་བཞིན།
རོལ་བའི་རྩི་བཅུད་ཟད་པའི་རྒྱུར་གྱུར།། གཅེས་པའི་ལུས་ཀྱང་རོ་རུ་གྱུར་ཏེ།།
རྣམ་ཤེས་ཕ་རོལ་བར་དོར་འཁྱམས་ཚེ།། སྦྲང་ཆུང་གར་འགྲོ་འདིར་འགྲོ་མ་ངེས།།
སྡུག་བསྔལ་ཅི་མྱོང་འདི་མྱོང་ཆ་མེད།། སྙིང་རེ་རྗེའོ་གསེར་གྱི་སྦྲང་ཆུང་།། སྡུག་རེ་
བསྔལ་ལོ་རང་རེ་ལུས་ཅན།། ངས་ཀྱང་འདི་ལ་འཇིགས་ཤིང་སྐྲག་ནས། ཚེ་འདི་
སྣང་བ་བློ་ཡིས་བཏང་སྟེ།། དབེན་པའི་རི་སུལ་འགྲིམས་པར་ཡིན་ནོ།། ཁྱོད་ཀྱང་
འདི་ལ་འཇིགས་ཤིང་སྐྲག་ནས།། གཏན་གྱི་འདུན་མ་ལྷ་ཆོས་སྒྲུབ་ན།། འཐད་པ་
208



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཡོད་དམ་གསེར་གྱི་སྦྲང་ཆུང་།། གྲོས་ཤིག་བྱའོ་གང་བསམ་སྨོས་དང་།། ཞེས་སྨྲས་
པ་དང་། སྦྲང་མ་ཡང་རྩི་བཅུད་རོལ་པ་བསྐྱུར་ནས།། གདོང་རྣལ་འབྱོར་པ་ལ་གཏད་
དེ་འདི་སྐད་སྨྲས་བྱུང་།། སྲབ་འཇམ་མཛེས་པའི་མེ་ཏོག་སྟན་ལ། དཔའ་བརྗིད་
འཛམ་པའི་སྦྲང་ཆུང་ང་ཉིད།། བཟའ་བ་ཟས་ལ་རྩི་བཅུད་ཕོངས་མེད།། འགྲོགས་
པའི་གྲོགས་ལ་སྦྲང་ཆུང་གྲངས་མེད།། གནས་སྐབས་ང་ཅག་སྐྱིད་པ་སྣང་ངོ་། །སྐྱིད་
ཀྱང་སྐྱིད་སྣང་མི་རྟག་རང་བཞིན།། སྐྱེས་པའི་མེ་ཏོག་བ་མོས་བཅོམས་ནས།
གྲང་བའི་ངད་ཀྱིས་ལུས་ལ་གཏུག་ཚེ།། བཟོད་གླགས་མེད་པའི་ཟུགས་རྔུ་མྱོང་བཞིན།
ཆོས་མེད་འདི་ཀའི་ངང་དུ་ཤི་ན།། ཅི་བྱ་ཅི་བྱ་བཙུན་པ་བཙུན་པ། ཐབས་ཤིག་ཡོད་
ན་བདག་ལ་བསླབ་དང་། སྦྲང་ཆུང་སེམས་ཀྱིས་སྡུག་བསྔལ་སེལ་མཛོད།། ཅེས་ཟེར་
ཞིང་ལུས་གུམ་གུམ་བྱེད་ཅིང་རྭ་ཕབ་གཤོག་སྙལ་ཏེ། བོན་ཉན་པའི་ཚུལ་གྱིས་པདྨའི་འདབ་མའི་ཟུར་དུ་བྱུང་ནས་ལུས་
བཏུད་དེ་འཁོད་དོ། །དེ་ལ་རྣལ་འབྱོར་པ་དེས་སྣང་གྲགས་མི་རྟག་བའི་རང་བཞིན་དུ་ངོ་སྤྲོད་ཅིང་འགྱུར་བ་མེད་པའི་
བོན་འདི་བསྟན་ནོ།།
སྐྱབས་མཐར་ཐུག་རང་རིག་ཉག་གཅིག་སེམས།། རྟོགས་མ་རྟོགས་འཁོར་
འདས་གཉིས་སུ་གྱུར།། གཞི་གདོད་མའི་གཤིས་ལ་གཉིས་འཛིན་བྲལ།། འཁོར་
འདས་པ་སེམས་ཀྱི་བཟོ་བྱེད་ཙམ།། སེམས་ཡེ་ནས་རིག་པའི་སྙིང་པོ་ཅན། བཙལ་
མི་དགོས་རང་ལ་ལྷུན་གྱིས་གྲུབ། སྤང་མི་བཏུབ་ངོ་བོ་གཞི་རྩ་བྲལ། དོན་མཐའ་
བྲལ་ལྟ་བ་མཁའ་ལྟར་ཡངས། ལམ་གཉུག་མ་འོད་གསལ་ཉི་ལྟར་ཤར།། རྩལ་མ་
འགག་སྣ་ཚོགས་ཟེར་ལྟར་འཕྲོ།། འདི་ཤེས་ན་སྐུ་གསུམ་ངོ་བོ་ཉིད།། དོན་རྟོགས་
ན་སངས་རྒྱས་མངོན་གྱུར་ཡིན།། དཔལ་རྒྱལ་བའི་དགོངས་པ་འདི་རང་ཡིན།།
ཕ་བླ་མའི་ཐུགས་བཅུད་ཟབ་མོ་འདི།། བུ་སྐལ་ལྡན་མིན་པས་ལོན་པ་མིན།། ལས་
འཕྲོ་ཅན་ཡིན་པས་རྟོགས་པར་མིན།། དོན་འདི་ཉིད་མངོན་དུ་གྱུར་པ་ལ།། ཚེ་མི་
239



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྟག་འགྱུར་བར་བསམ་པ་དགོས།། གཞི་བརྟན་དང་རྟག་པའི་རང་བཞིན་ཅན།།
དེ་ཡེ་ནས་མ་གྲུབ་ངོ་བོས་སྟོང་།། གནས་སྐབས་འདིར་འཕོ་ཚུལ་འགྱུར་ཚུལ་བསམ།།
བཙན་མི་རྟག་ནམ་མཁའི་ཐོག་དང་འདྲ།། ཚེ་མི་རྟག་བར་སྣང་གློག་དང་འདྲ།།
ནོར་མི་རྟག་རྩ་ཁའི་ཟིལ་པ་འདྲ།། གོས་མི་རྟག་བར་སྣང་འཇའ་ཚོན་འདྲ། གནས་
མི་རྟག་ཆུ་ཁའི་སྦུ་བ་འདྲ། གྲོགས་མི་རྟག་ཤིང་ཁའི་བྱིའུ་འཚོགས་འདྲ། མཛེས་
མི་རྟག་སྟོན་ཁའི་མེ་ཏོག་འདྲ། དོན་དེའི་ཕྱིར་ཐམས་ཅད་མི་རྟག་སྟེ། ཡང་རྟག་
པའི་དངོས་པོ་རྡུལ་ཙམ་མེད། དོན་དེ་ལ་བསམ་ན་ལྷ་ཆོས་བསྒྲུབ། ཆོས་སྒྲུབ་པའི་
སྙིང་པོ་རི་སུལ་འགྲིམས།། དགྲ་གཉེན་གྱི་འཁྲི་བ་གཏིང་ནས་ཆོད།། ཚེ་འདིར་སྣང་
བློ་ཡིས་ལིངས་ཀྱིས་ཐོངས།། དཀའ་སྤྱོད་དང་སྙིང་རུས་དྲག་པོ་ཡིས།། ཕ་བླ་མའི་
གདམས་ངག་ཉམས་སུ་ལོངས། ཉིན་མཚན་མེད་བརྩོན་འགྲུས་དྲག་པོ་གྱིས།།
སྐབས་རང་གཞན་མི་རྟག་འཆི་ཚུལ་སོམས།། སྐབས་ངན་སོང་སྡུག་བསྔལ་མྱོང་
ཚུལ་སོམས། སྐབས་དགེ་སྡིག་ལས་འབྲས་སྨིན་ཚུལ་སོམས། བློ་གཏད་ས་དྲིན་
ཆེན་བླ་མར་གྱིས། སྐྱབས་ཞུ་ས་དཀོན་མཆོག་གསུམ་ལ་གྱིས། བྱམས་སྙིང་རྗེ་ཉམས་
ཐག་འགྲོ་ལ་སྐྱེད།། སྡིག་ལྟུང་བ་སྟོབས་བཞིས་བཤགས་སྦྱོང་གྱིས། མ་འགྲོ་ཕྱིར་
སངས་རྒྱས་ཐོབ་སེམས་བསྐྱེད། ལས་དགེ་བ་འགྲོ་བ་གཞན་དོན་བསྔོ། ཉིན་མཚན་
མེད་ཐུན་བཞིའི་རྣལ་འབྱོར་སྦྱོང་། རང་ཤེས་རིག་སོ་མ་ཉམས་པ་རུ།། སེམས་མཉམ་
པར་ཞོག་ལ་གོམས་པ་བསྐྱེད། ཡང་སྔར་སོང་གི་རྟོག་པའི་རྗེས་མ་འབྲང་། ཕྱིས་
འོང་གི་རྟོག་པའི་མདུན་མ་བསུ། དུས་ད་ལྟའི་ཤེས་པ་སྐད་ཅིག་མ། དེ་མ་བསླད་
མ་བཅོས་ངོ་ཐོག་ཏུ། རང་བབ་ཏུ་བཟོ་བཅོས་མེད་པར་ཞོག །བདག་མེད་ཀྱི་
སྟེང་དུ་ཀད་དེར་ཞོག །བཟོ་མེད་ཀྱི་སྟེང་དུ་ལྷུག་གེར་ཞོག །རང་ཤར་གྱི་སྟེང་དུ་
རྗེན་ནེར་ཞོག །གནས་ལུགས་ཀྱི་སྟེང་དུ་ལྷང་ངེར་ཞོག །སེམས་བཞག་རྒྱུའི་ངོ་
20



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
བོ་སྟོང་སང་ངེ་། བཞག་མཁན་པོ་མ་གྲུབ་ཟང་ཐལ་ལེ། དོན་བཞག་བྱ་བཞག་བྱེད་
མཐའ་དང་བྲལ།། མཐའ་བྲལ་གྱི་ངང་ལ་མ་གཡོས་པ།། སེམས་གཉུག་མའི་དྲན་
རྒྱུན་མ་བཅད་ལ། གསལ་སྒྲིབ་གཡོག་མེད་པར་ལྷང་ངེ་སྐྱོང་།། སྐྱོང་བྱ་རྒྱུ་དངོས་
མཚན་རྡུལ་ཙམ་མེད། དོན་ངོ་བོ་རང་ཤར་ཡིན་པ་ལ། བློའི་དྲི་མས་མ་གོས་པར་
བྱས་ཏེ། ཡེཀ་དག་རྗེན་པ་འཆར་དུ་ཆུག །ལུས་ཚོགས་དྲུག་སྣང་བའི་རྗེས་མ་འབྲང་།།
ཡུལ་ཚོར་མཁན་དྲན་པ་ངོས་ཀྱིས་ཟུངས། མྱོང་ཚོར་མཁན་གཞི་རྩ་ཆོད་པར་གཅོད།
ཡང་ཡུལ་ཅན་མཁན་པོའི་སྲོག་ཆད་ན།། ཡུལ་མ་འགག་རང་སྣང་རྗེན་པ་རུ།།
གསལ་ས་ལེ་འཛིན་མེད་ངང་དུ་སྣང་།། སྣང་བཞིན་དུ་སྟོང་ལ་འཛིན་མེད་ཅིང༌།།
སྟོང་བཞིན་དུ་སྣང་བ་འགག་མེད་དེ། དོན་དབྱེར་མེད་ངོ་བོ་རྟག་གཅིག་སེམས།།
ཡེ་ཀ་དག་བོན་སྐུའི་དགོངས་པ་ཡིན།། དོན་མ་བཅོས་མ་བསྒྱུར་རང་རིག་ངང་།།
སྣང་མ་སྤང་མ་བླང་རང་སར་ཞོག །སེམས་རྣམ་རྟོག་འཁྲུལ་པ་ཅི་ཤར་ཡང་།།
དགག་སྒྲུབ་པ་མི་དགོས་རང་ཡལ་གྱིས།། དྲན་རྟོག་པའི་ངོ་བོར་ཅེར་ལྟོས་ལ།།
དེ་བྱུང་གནས་ཐིམ་ཡུལ་རྩ་བཅད་དེ།། ཁུང་བཙལ་ཅིང་ཕུགས་སུ་རང་སྐྱེང་བྱ།།
ཡིད་འཁྲུལ་རྟོག་ཐ་མལ་དུ་བཏང་ནས།། ཁར་སྟོང་པའི་སྒྲ་དབྱངས་སྒྲོགས་པ་དེ།།
སྟོང་སྲིད་པ་གསུམ་གྱི་ཕུང་འདྲེ་ཡིན། ཟོལ་རྒན་པོ་ཟེར་ན་དེ་ལ་ཟེར། དོན་དེ་འདྲ་
མ་བྱེད་ཉམས་སུ་ལོངས།། གྲོགས་སྦྲང་ཆུང་ཐུགས་ལ་དེ་ལྟར་ཞོག །དུས་རྟག་ཏུ་
མ་ཡེང་བརྩོན་འགྲུས་རེམ།། གཟོད་སངས་རྒྱས་དབྱིངས་གྲལ་ཟིན་པར་ངེས།།
ཞེས་སྨྲས་པ་དང་། སྦྲང་ཆུང་ཡང་ཤིན་ཏུ་སེམས་སྤྲོ་བའི་རྣམ་འགྱུར་དུ་མ་དང་བཅས། ཕྱག་རྒྱ་སྤྱི་བོར་ཡང་ཡང་
བཞག་ཅིང་། སླར་ཡང་འདི་སྐད་ཅེས་སྨྲས་བྱུང་།
༄༅། །མཁྱེན་བརྩེ་དཔལ་འབར་འགྲོ་བའི་མགོན་པོ། གདོད་མའི་སངས་རྒྱས་
ཉིད་ཀྱི་ངོ་བོ། །སྐྱེ་མེད་དོན་རྟོགས་དྲིན་ཆེན་བླ་མ།། ད་ཡང་སྦྲང་ཆུང་འཆི་ཁར་
2



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཕན་པའི།། དགེ་བ་བྱ་ན་འདུག་གནས་གང་བཟང་།། འགྲོགས་པའི་གྲོགས་སུ་འོས་
པ་སུ་ལགས།། འདུག་པའི་གནས་ཀྱི་འཁྲས་ས་གང་བྱེད། བཟའ་བའི་ཟས་ལ་འཚོ་
བ་ཅི་བསྟེན། རྒྱུན་དུ་བློ་གཏད་འཆའ་ས་གང་དགོས།། རང་རིག་ངོ་བོ་སྐྱོང་ལུགས་
ཅི་འདྲ། གོམས་པའི་དྲོད་ཚད་འབྱུང་དུ་ཡོད་དམ། ལམ་ལ་གེགས་དང་གོལ་ས་
ཨི་ཡོད། ཡོད་ན་གེགས་ཀྱི་སེལ་ཐབས་ཅི་ལགས། སྦྲང་ཆུང་བ་ནི་དོན་མེད་མི་བྱེད།།
དེ་སྔར་ཕན་ཆད་རྣམ་གཡེང་ངང་དུ།། སྐུ་ཚེ་ཟད་པ་ད་བར་མ་ཚོར། ད་ནི་ཚེ་ཡང་
མྱུར་དུ་ཟད་ཀྱི།། གློ་བུར་དུས་ཀྱི་འཆི་བདག་བྱུང་ན།། སྦྲང་ཆུང་ངན་སོང་གཡང་
ལ་ལྷུང་ངེས།། དེ་ལ་ཕན་པའི་གདམས་ངག་ཞུར་འཚལ།། ཞེས་ཟེར་ཞིང་འདུག་པ་ལ། ཡང་
རྣལ་འབྱོར་པ་དེའི་ཐུགས་མི་གཡོ་བར་གཅིག་གི་ངང་ནས། སྦྲང་ཆུང་ལ་ལྟ་བའི་ཕ་ནོར་འདི་ཕོག་སྟེ།།
༧ གཞི་སྤྲོས་པ་བྲལ་བའི་ཞིང་ཁམས་ན། ཡེ་གདོད་མའི་ཀུན་བཟང་མི་གཡོ་བར།།
རང་རིག་པའི་ངང་གིས་མཇལ་ཕྱག་འཚལ།། དོན་སེམས་ཅན་སངས་རྒྱས་བསྒྱུར་
དུ་གསོལ། གྲོགས་སྦྲང་ཆུང་མ་ཡེངས་ལྷན་ནེར་གསོན།། ངས་ལྟ་བའི་ཕ་ནོར་བུ་
ལ་ཕོག །སྟོང་ཉིད་དམུ་རྫོངས་བཞུགས་པའི་མཁར།། ཡུལ་མེད་ཟང་ཐལ་ལུང་
པ་རུ།། འགྱུར་མེད་བསམ་གཏན་བྲག་རྫོངས་ཀྱི། གཡོ་མེད་བདེ་བའི་བྱ་སྐྱིབ་ཏུ།།
གཉུག་པ་རང་གསལ་ཁང་བུ་བརྩིག །ཚོགས་དྲུག་རང་དག་སྦྲང་བུ་འདུས།།
སྦྲང་ཆུང་བཞུགས་པའི་མཁར་དུ་བཟང་། འཁོར་བའི་གྲོང་ལ་བདེ་མེད་ཅིང་།།
དུས་དང་གནས་སྐབས་འགྱུར་བ་ཆེ།། མི་བདེ་སྡུག་བསྔལ་འབྱུང་བའི་གནས།།
ཉོན་མོངས་སྡིག་སྡུག་འཕེལ་བའི་ཞིང་། ཐར་མེད་བཙོན་རའི་གནས་ཡུལ་སྤོང་།།
སྐྱོ་བསངས་བྱ་ས་བདེ་ཆེན་ཞིང་། དམིགས་མེད་རང་གསལ་པད་ཚལ་དུ།། སྐྱེ་མེད་
གཞི་དག་གཤོག་པས་བསྐྱོད།། འཛིན་མེད་རང་གྲོལ་དྲན་ཤེས་བསྟེན།། གཉུག་མ་
གཅིག་ཆོད་འཕུར་ལྡིངས་གྱིས། སྣང་སྟོང་དབྱེར་མེད་སྒྲ་དབྱངས་སྒྲོགས། དབྱིངས་
22



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
རིག་ཡེ་ཤེས་དགོངས་ཉམས་སྐྱོང་།། འཁྲུལ་ལྡང་འཁྲུལ་པའི་གཞིར་གྱུར་ཅིང་།།
བག་མེད་སྤྱོད་པ་ངན་སོང་རྒྱུ། བརྟག་དཔྱོད་མེད་པའི་འགྲོ་འདུག་སྤོང༌།། གོན་
པའི་གོས་སུ་གཉུག་མ་དྲོཡེ་གྲོལ་ལྟ་བའི་པད་ཤུན་ལ།། རང་གྲོལ་སྒོམ་པའི་ཆ་ག་
གདབ།། ཅེར་གྲོལ་སྤྱོད་པའི་ངང་དུ་གྱོན།། མཐའ་གྲོལ་འབྲས་བུའི་སྐུ་རེག་ཆིངས།།
སྦྲང་ཆུང་གོས་སུ་དེ་ཉིད་གོན། དར་ཕྲུག་རས་གོས་དྲེགས་སྐྱེད་རྒྱུ། ཉོན་མོངས་
སེར་སྣ་འཕེལ་བའི་རྟེན།། གོན་པའི་གོས་སུ་དེ་མི་དགོས།། འགྲོགས་པའི་གྲོགས་
སུ་རང་རིག་བཟང་། སྐྱེ་མེད་སྟོང་པའི་རིག་མ་ལག། འགག་མེད་གསལ་བའི་མདངས་
འོད་ཆགས།། གཉིས་མེད་བདེ་བའི་འཛུམ་བག་གཡོ།། ཞེན་མེད་བདེ་བའི་དབྱངས་
ཆུང་སྙན།། བདེ་ཆེན་རོང་འབར་ཆགས་པ་ཆེ།། ཡ་ང་མེད་པར་སྦྱོར་བར་མཁས།།
དགའ་བཞི་ཡེ་ཤེས་སྐྱེ་བྱེད་མ།། འགྲོགས་པའི་གྲོགས་སུ་དེ་ཉིད་ལོངས།། འཇིག་
རྟེན་མི་མོ་གདོང་དམར་མ།། མི་ཁ་གྱོད་འཁྲུགས་གཞི་མ་ཡིན། དམྱལ་བ་འཕེན་
པའི་བདུད་མོ་ཡིན།། བདེ་བ་འཕྲོག་པའི་སྲིན་མོ་ཡིན།། རྒྱལ་བསྟན་བཤིག་པའི་སྟ་
རེ་ཡིན།། ཡོན་ཏན་སྲེག་པའི་མེ་དཔུང་ཡིན།། འཇིག་རྟེན་ཕུང་བའི་ཕུང་མོ་ཡིན།།
མཐོ་རིས་ཐར་པའི་སྒོ་འགེགས་ཡིན།། དམ་པའི་བདུད་དུ་བུད་མེད་ཆེ།། བསྟན་
པའི་གཤེད་དུ་ནག་མོ་འཇིགས། ཡོན་ཏན་ལྡན་པ་རེ་རེ་ཙམ། བཟའ་ན་ཏིང་འཛིན་
ཟས་སུ་ཟོ།། བོན་ཉིད་འོད་གསལ་པད་ཚལ་ལ། བོན་ཅན་མཚན་མའི་པདྨོ་འཁྲུངས།།
གཉིས་མེད་རོ་གཅིག་ཟེའུ་འབྲུ་རྒྱས། ཡེ་ཤེས་མདངས་ལྔའི་བདུད་རྩི་འཛག །བཟའ་
བཏུང་ཚབ་ཏུ་དེ་ཉིད་བཟང༌།། མཚན་མའི་བཟའ་ཆུ་མི་གཙང་རྒྱུ།། སྡིག་སྡུག་
གཏམ་ངན་འཕེལ་བའི་གནས།། ངན་སོང་སྡུག་ལ་དེས་སྦྱར་ཏེ། འཁོར་བའི་གཡང་
ལ་དེས་བསྐྱུར་རོ།། བློ་ཡི་གཏད་ས་བླ་མར་གྱིས། བྱར་མེད་བློ་འདས་ཞིང་ཁམས་སུ།།
དངོས་མེད་གཏིང་གསལ་བླ་མ་བཞུགས། འཛིན་མེད་རང་དག་འཁོར་གྱིས་བསྐོར།།
213



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡེ་ཤེས་སྤྱན་གྱིས་བདག་ལ་གཟིགས། འཁྲུལ་མེད་ཐུགས་ཀྱིས་བུ་ལ་དགོངས།།
ཐར་པའི་ལམ་སྣ་ཁོང་གིས་འདྲེན།། འཁོར་བའི་འཇིགས་པར་ཁོང་གིས་སྐྱོབ།།
ངན་སོང་གཡང་ལས་ཁོང་གིས་དྲོང་།། བློ་གཏད་འཆའ་ས་ནོར་བ་མེད།། སེམས་
ཀྱི་སྐྱོང་ལུགས་མ་བཅོས་པར། བཟོ་མེད་ངང་དུ་ལྷུག་གེར་ཞོག །འཛིན་མེད་ངང་
དུ་ཁྲོལ་ལེར་ཞོག །དམིགས་མེད་ངང་དུ་ལྷང་ངེར་ཞོག །སྒྲིབ་མེད་ངང་དུ་ས་ལེར་
ཞོག །བཞག་རྒྱུའི་ངོ་བོ་སྟོང་སང་ངེ་།། བཞག་མཁན་དངོས་མེད་ཟང་ཐལ་ལེ།།
ཞག་བྱ་བཞག་བྱེད་གཉིས་ལས་འདས། གཉིས་མེད་དོན་ལ་ཡེངས་མེད་བརྟེན།།
ཕྱི་ཡུལ་མཐོང་བའི་མཐོང་མཁན་ཚོལ།། ནང་དོན་བསྒོམ་པའི་སྒོམ་མཁན་
བཤིག །བར་མྱོང་ཚོར་གྱི་ཚོར་མཁན་བལྟ། གོམས་པའི་དྲོད་ཚད་འདི་ལྟར་འབྱུང་།
རྒྱུད་ལ་དད་པ་ཇེ་ཆེ་དང་། ནོར་ལ་ཞེན་པ་ཇེ་ཆུང་དང་།། དགེ་ལ་འདུན་པ་ཇེ་ཚེ་
དང་། ཟས་ལ་སྲེད་པ་ཇེ་ཆུང་དང་། བརྩོན་འགྲུས་སྙིང་རུས་ཇེ་ཆེ་དང་། ང་རྒྱལ་
དྲེགས་སེམས་ཇེ་ཆུང་དང༌། ཁོང་ཁྲོ་ཉོན་མོངས་ཇེ་ཆུང་དང་།། དག་སྣང་མཁྱེན་
ཆ་ཇེ་ཆེ་དང་། འདོད་སེམས་འཁྲུལ་པ་ཇེ་ཆུང་དང་
། དེ་རྣམས་རྒྱུད་ལ་སྐྱེས་པ་ན།
ངེས་དོན་ཟབ་མོ་རྟོགས་པའི་རྟགས། ཁྱད་པར་འདུག་ས་ཟིན་པ་དང་།། སྒོམ་སྙིང་
འདོད་ཅིང་རྣམ་རྟོག་ཉུང་། ཡིད་ཆེས་ཁོང་ནས་རྙེད་པ་དང་། མི་རྟོག་རྒྱུད་ལ་སྐྱེས་
པ་དང་། དབུགས་ཀྱང་རྒྱུ་བ་མི་ཚོར་དང་།། ལུས་པོ་མེད་སྙམ་བྱེད་པའམ། དེ་ལ་
ཉམས་ལེན་མཐར་ཕྱིན་ཚེ། དུག་ལྔ་ཡེ་ཤེས་ཤར་བ་དང་། འབྱུང་ལྔ་དབང་དུ་འདུས་
པ་དང་། བདུད་ལྔ་གནས་སུ་དག་པ་དང་།། སྤྱན་ལྔ་རྩལ་དྲུག་རྫོགས་པ་
རྫོགས་པ་སོགས།།
དཔག་ཏུ་མེད་པའི་ཡོན་ཏན་འབྱུང་།། གེགས་དང་གོལ་ས་འདི་ལྟར་འབྱུང་། མི་
སྒོམ་གྲོང་དུ་འཁྱམས་པ་དང་། སྒོམ་གྱིན་ང་རྒྱལ་ཇེ་ཆེ་དང་། འདུ་འཛིའི་གཡེང་
བ་ཇེ་འཕེལ་དང་།། མི་རྟོག་ཡིད་ལ་བྱེད་པ་དང་།། རྟོག་མེད་མཆོག་ཏུ་ལྟ་བ་དང་།
214



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
སྟོངཉིད་བློ་ལ་སྒོམ་པ་དང་། འབྲས་བུ་སངས་རྒྱས་རེ་བ་དང་།། རྣམ་རྟོག་སྐྱོན་དུ་
ལྟ་བ་དང་།། སྒོམ་མཁན་རང་རྩེ་མ་ཆོད་དང་། གནས་པར་ངེས་ཤེས་བྱེད་པ་དང་།།
འགྱུ་བ་རྗེས་དེད་བྱེད་པ་དང་། གནས་འགྱུ་གཉིས་སུ་ལྟ་བ་དང་། ལྟ་བྱ་ལྟ་བྱེད་
འཛིན་པ་དང་། དུག་དང་ཡེ་ཤེས་སྤང་ལེན་དང་རྒྱུ་འབྲས་ཁྱད་དུ་བསད་པ་དང་།།
སྟོང་པ་ཁ་ལ་འཁྱེར་བ་དང་། བྱ་ཆའི་དགེ་སྦྱོར་ཆག་པ་དང་། བླ་མའི་གདམས་
ངག་མི་བསྟེན་དང་། ཐེ་ཚོམ་ཟ་བ་ལ་སོགས་འབྱུང་།། དེ་ལ་གེགས་ཀྱི་བསལ་ཐབས་
ནི།། དབེན་པའི་གནས་སུ་གཅིག་པུར་འདུག །འཁོར་བ་པ་དང་འབྲེལ་ཐག་ཆོད།།
མི་བརྗོད་མི་སྨྲ་ལྐུགས་པར་སྡོད།། དད་དང་མོས་གུས་དག་སྣང་སྦྱོང་། དྲིན་ཆེན་
བླ་མ་སྤྱི་བོར་བསྒོམ། དབང་བཞི་བླངས་ཤིང་ཐུགས་ཡིད་བསྲེས། ལྟ་སྒོམ་མཁན་
པོ་རང་རྩ་ཆོད།། མ་བཅོས་མ་བསླད་རང་བབ་ཞོག །བློ་ཡི་བཅའ་བཅོས་ཡང་མ་
བྱེད།། སྒོམ་པའི་རྩོལ་བ་ཡང་མ་འཇུག །རིག་པ་ཡེ་གྲོལ་ཆེན་པོར་ཞོག །བཞག་
མཁན་རང་ཐོག་ཆོད་པར་གྱིས།། དེ་ཡིས་གེགས་དང་སྐྱོན་ལས་གྲོལ། ཡོད་པ་མ་
ཡིན་ངོ་བོ་སྟོང་།། མེད་པ་མ་ཡིན་རང་བཞིན་གསལ།། ཡོད་མེད་གཉིས་ཀྱི་མཐའ་
ལས་འདས།། སྐྱེ་བ་མེད་དེ་ཀ་ནས་དག །འགག་པ་མེད་དེ་སྣ་ཚོགས་འཆར།།
འགག་གཉིས་མེད་རང་རིག་ངང་།། མུ་བཞི་མཐའ་བརྒྱད་ལས་གྲོལ་ཏེ། སྤྲོས་བྲལ་
མི་གཡོ་བདེ་བ་ཆེ། བརྗོད་མེད་དོན་གྱི་ངོ་ཐོག་ཀློད།། དེ་ཡིས་སྒོམ་པའི་གོལ་ས་སེལ།།
དེ་ལྟར་རྒྱུན་དུ་ཉམས་ལེན་ལ།། འབུངས་ཤིག་འབུངས་ཤིག་སྦྲང་བུ་ཆུང་། ད་རེས་
མ་འཆུག་དོན་ལ་བརྩོན།། སྙིང་རུས་མ་ཆུང་སྦྲང་བུ་ཆུང་།། རང་དབང་ཡོད་དུས་
རང་ཆུས་ཚུགས།། ཡང་ཡེང་མ་བྱེད་སྦྲང་བུ་ཆུང་། སྦྲང་བུ་ཆུང་ལ་སྙིང་སྒོས་ཡིན།།
སྙིང་ལ་འཆང་དང་སྦྲང་བུ་ཆུང་།། ཕྱི་མ་རང་རེ་ལྷན་གཅིག་ཏུ། པདྨ་འབར་བའི་
ཞིང་ཁམས་སུ།། པདྨའི་སྦུབས་སུ་འཁྲུང་གྱུར་ཏེ། པདྨའི་ལྷ་གཅིག་ཞལ་མཐོང་
215



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནས།། པདྨ་རིགས་སུ་སྐྱེ་བར་ཤོག ། ཅེས་སྨྲས་པ་དང་། སྦྲང་བུའང་ཤིན་ཏུ་མོས་གུས་ཚུད་ཅིང་ངེས་
ཤེས་རྙེད་ནས། སླར་ཡང་འདི་སྐད་ཟེར་རོ།།
ཐར་མེད་གནས་ནས་དྲོངས་པའི་ལྕགས་ཀྱུ། འཁོར་པའི་མཚོ་ལས་སྒྲོལ་
བའི་མཉན་པ། སྡུག་བསྔལ་མེ་དཔུང་བསྲེག་པའི་ཆུ་བོ། ཉོན་མོངས་དྲི་མ་འཁྲུད་
པའི་ཁྲུས་ཆབ། མ་རིག་མུན་པ་སེལ་བའི་སྒྲོན་མེ། གཟུང་འཛིན་དྲུ་བ་གཅོད་པའི་
རལ་གྲི།། བཀའ་དྲིན་ཆེའོ་དྲིན་ཆེན་བླ་མ།། ད་ཡང་རྣམ་པ་ཀུན་དུ་བློ་མའི།། ཐུགས་
རྗེས་ཟུངས་ཤིག་ད་ནི་སྦྲང་བུ།། རྣམ་གཡེང་མི་བྱེད་དམ་བཅའ་བཟུང་ངོ༌། ཕྱི་མ་
ཉིད་དང་འབྲལ་བ་མེད་པར།། གསང་ཆེན་བོན་ལ་འཆད་ཉན་བྱེད་དེ། སྨིན་གྲོལ་
བསྟན་པའི་རྒྱལ་མཚན་ནུབ་མེད། སྲིད་མཐའི་བར་དུ་འཛིན་པར་གྱུར་ཅིག །
ཅེས་སྨྲས་ནས་ཟི་རི་རི་ཟེར་ཞིང་གཤོག་པ་བརྒྱུངས་ནས་འཕུར་ནས་ཐལ་ལོ། ཞེས་སྦྲུམ་རའི་གཏམ་ཟབ་དོན་ཉམས་
ཀྱིས་མྱོས་པའི་དབྱངས་ཆུང་ཞེས་བྱ་བ་ཤར་རྫ་པ་བཀྲ་ཤིས་རྒྱལ་མཚན་གྱིས། གཡུང་དྲུང་ལྷུན་པོའི་རི་ལ་ཉམས་ལེན་
མཚམས་སུ་ལེགས་པར་སྦྱར་བ་རེ་ཞིག་རྫོགས་སོ།།
༄༅། །ཡང་ནུབ་གཅིག་ཉམས་ལེན་བྱས་པའི་ཚེ་ཉམས་ཤར་བ་ནི། དྲི་མེད་འོད་
གསལ་འདུས་མ་བྱས།། སྤྲོས་བྲལ་བདེ་ཆེན་བོན་གྱི་སྐུ། ཁྱབ་གདལ་མཐའ་དབུས་
མེད་པ་ལ།། རང་རིག་ངང་དུ་ཕྱག་འཚལ་ལོ། །ནང་ནས་འཆར་བའི་བརྗོད་མེད་
གཤིས།། སྟོང་པ་ཞེས་ཀྱི་མིང་མ་ཐོགས།། ཐོགས་སུ་རང་ལ་རང་གསལ་ཉམས།།
རྒྱུན་ཆད་མེད་པ་མྱོང་གིན་འདུག །གསལ་བ་ཞེས་ཀྱི་མིང་མ་ཐོགས།། གསལ་བ་
ཞེས་ཀྱི་མིང་ཐོགས་སུ།། སེམས་ལ་དངོས་པོ་རྡུལ་ཙམ་མེད།། དེས་ན་རང་གི་ཤེས་
རིག་འདི།། སྟོང་ངོ་སྙམ་ན་ས་ལེ་བ། གསལ་ལོ་སྙམ་ན་ཧར་རེ་བ།། འདི་ཞེས་བྱ་
བའི་མིང་མ་ཐོགས། དེ་ཕྱིར་འདི་ལ་བྱར་མེད་པས།། མ་སྒོམ་བསྒྱུར་ན་འཆར་འོང་
གི། མི་ལྟས་བ་ལ་གསལ་འོང་གི །མ་བཟུང་བཏང་ན་སླེབ་འོང་གི། མ་བཅོས་བཞག་
216



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ན་ཀུན་བཟང་ཞལག ངང་ལ་ངང་གིས་འཆར་འོང་གི ། ད་ལྟའི་ཤེས་རིག་རང་གསལ་ག
མ་སྐྱེ་སྐྱེ་མེད་ས་ལེ་བ།། འདི་རང་སངས་རྒྱས་དགོངས་པ་ཡིན།། དེ་ལྟར་ཉམས་ཀྱི་
དབྱངས་ཆུང་འདི། ང་སྤྲང་པོའི་སེམས་ལ་ཤར་ནས་བླང་། ཁྱོད་ཕྱི་རབས་བུ་ཡིས་
ཉམས་སུ་ལོངས།། ཅེས་གསུངས་སོ། །ཡང་འདི་གསུངས་ཏེ།། མ་བྱེད་མ་བྱེད་འདུ་
འཛིའི་ལས་ལ་བྱེད། མ་བཤད་མ་བཤད་འབྲེལ་མེད་གཏམ་མ་བཤད།། མ་སྤྲོས་
མ་སྤྲོས་བསམ་པའི་བློ་མ་སྤྲོས།། མ་བཅོས་མ་བཅོས་དེ་བཞིན་ཉིད་མ་བཅོས།། མ་
སྒོམ་མ་སྒོམ་བཅོས་མའི་སེམས་མ་བསྒོམ།། མ་སྤྱོད་མ་སྤྱོད་ཚུལ་འཆོས་ལས་མ་སྤྱོད།།
མ་ཆུང་མ་ཆུང་ལྟ་བ་ཁམས་མ་ཆུང་། མ་ཆེ་མ་ཆེ་སྤྱོད་པ་ཁམས་མ་ཆེ། མ་ཤོར་མ་
ཤོར་རིག་པའི་ཚུགས་མ་ཤོར།། མ་བཅད་མ་བཅད་གཉུག་མའི་རྒྱུན་མ་བཅད།།
་བཀག་མ་བཀག་དྲན་པའི་སྒོ་མ་བཀག །མ་འབྲང་མ་འབྲང་རྣམ་རྟོག་རྗེས་མ་
འབྲང་། མ་བཙལ་མ་བཙལ་བལྟ་བྱའི་ཡུལ་མ་བཙལ། མ་བཟུང་མ་བཟུང་ལྟ་མཁན་
སེམས་མ་བཟུང་
། མ་འཆུག་མ་འཆུག་ད་རེས་འདི་མ་འཆུག །མ་ཕུང་མ་ཕུང་རང་
ཆུས་རང་མ་ཕུང་། རང་གིས་རང་ལ་གདམས་སོ། །ཞེས་གསུངས་སོ།།
༄༅། །ཡང་རེ་ཞིག་ཉམས་ལེན་བྱེད་ཀྱིན་འདུག་པ་ལ། བྱིའུ་ཞིག་བྱུང་ནས་བདག་གི་པང་ཐོག་ཏུ་ཟན་ཕྱེ་འཐོར་བ་
རྣམས་ཐུ་ཞིང་། སླར་ཡང་མདུན་ཕྱོགས་ན་ཤིང་གི་སྟེགས་བུ་ཆུང་ངུ་ཞིག་ཡོད་པ་དེའི་ཁར་བབ་ནས། རྒུམ་བུ་ཡང་
མི་ཐུ། འགྲོ་ཡང་མི་འགྲོ་བ་ལྷན་ནེ་སྡོད་པ་དང་། ངས་བསམ་པ་ལ། ཀྱེ་མ་བྱིའུ་འདིས་ཀྱང་འཚེ་བ་མེད་པ་ནི་ཤེས་
འདུག་ཀྱང་། དོན་གྱི་ངོ་བོ་ནི་མི་ཤེས་སྙིང་རེ་རྗེ་ན། ད་ལྟ་ནི་ཁོང་གི་རྒུམ་བུ་ཡང་མི་ཐུ། འགྲོ་ཡང་མི་འགྲོ་བར་རང་
བཞིན་གྱི་ངང་དུ་ལྷོད་དེ་སྡོད་པ་འདི། མཉམ་པར་འཇོག་པ་གཅིག་འདྲ་ཨང་སྙམ་པ་དང་ལྷན་དུ་རིགས་ལྡན་གྱི་
དབང་མོས་གོ་ལ་ས་བཅད་པའི་གདམས་ངག་ཅིག་འབྲི་དགོས་གསུངས་པ་དེ་ཡིད་ལ་བྱུང་ནས། ངས་འདི་སྐད་
བྱས། །ཨ་ཧོ། ཕ་བླ་མ་གཡུང་དྲུང་འཆང་ཆེན་པོ།། སྤྲང་བདག་གི་སྤྱི་བོའི་རྒྱུན་དུ་
བཞུགས།། གྲོགས་བྱིའུ་ཆུང་མ་ཡེངས་སྙན་གསོན་དང་།། སེམས་གཉུག་མའི་ངོ་
21 7



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བོ་སྐྱོང་འདོད་ན།། ལས་འདུ་འཛིས་དབེན་པའི་གནས་མཆོག་ཏུ།། རང་གཅིག་
པུར་མ་ཡེངས་བསྒོམ་པ་དགོས། དོན་མ་ནོར་ཀུན་བཟང་དགོངས་པ་ནི།། གོལ་
ས་དགུ་དང་ལྟུང་ས་བཞི།། ཤོར་ས་ལྔ་དང་ནོར་ས་དྲུག །སྐྱོན་གསུམ་གེགས་བཞི་
ལས་གྲོལ་ཏེ། གཡེལ་བ་བཞི་ཡིས་མཁྱེར་དགོས།། དེ་ཡང་དོན་དུ་འདི་ལྟར་ཏེ།།
ནང་ཤེས་པ་ཡུལ་ལ་ཞེན་ཆགས་ན། སྐྱེ་བོ་ཐ་མལ་དུ་གོལ་ཉན་ཡོད། སྒོམ་མཁན་
གྱི་བློ་ངོར་ཅེར་ལྟོས་ལ།། ཞེན་པ་རང་དག་ཏུ་ཉམས་སུ་ལོང་།། ལས་དགེ་སྡིག་ཁྱད་
དུ་མི་རྩོལ་ན།། སྐྱེ་བོ་ལུང་མ་བསྟན་དུ་གོལ། མི་དགེའི་ལས་ལ་འཛེམ་བག་དང་།།
དགེ་བའི་དོན་དང་འབྲེལ་པར་བྱ།། བོན་ཅན་མཚན་མ་མི་འདོད་ཅིང་། བོན་ཉིད་
ཡིད་ལ་བཟོ་བྱེད་ན།། གེ་ཤན་མུ་སྟེགས་རིགས་སུ་གོལ། བོན་ཉིད་སྐྱེ་བ་མེད་པ་ལ།
བོན་ཅན་འགག་མེད་རོལ་པའི་རྩལ། དབྱིངས་ཤེས་དབྱེར་མེད་ཉམས་སུ་ལོང་།།
ཡུལ་དང་ཤེས་པ་མེད་འཛིན་ན།། མུ་སྟེགས་ཆད་པ་ལྟ་བར་གོལ། ཡུལ་སྣང་རང་
བཞིན་མེད་པ་ལ། སེམས་སྟོང་པ་ཡེ་ཤེས་རོལ་པ་ཅན། གསལ་ལ་འགག་མེད་ཉམས་
སུ་ལོང་།། ཡུལ་ཤེས་འགྱུར་བ་མེད་འཛིན་ན།། མུ་སྟེགས་རྟག་པ་ལྟ་བར་གོལ།།
ཡུལ་ཤེས་སྣ་ཚོགས་སུ་སྣང་བ་ཡང་།། སྒྱུ་མ་ལྟ་བུར་ཉམས་སུ་ལོང་།། ཡུལ་སྣང་བ་
ཚོར་བར་མི་འདོད་ན། འདུ་ཤེས་མེད་པའི་ལྷ་རུ་གོལ། ཡུལ་ཉིད་སེམས་ཀྱི་ཆོ་འཕྲུལ་
ཏུ།། འགག་མེད་རང་གྲོལ་ཉམས་སུ་ལོང་སེམས་སྟོང་པ་ཕྱོགས་གཅིག་བཟུང་
གྱུར་ན།། གཟུགས་མེད་གནས་སུ་གོལ་ཉན་ཡོད།། གསལ་མདངས་ཕྱུང་ལ་ཉམས་
སུ་ལོང་། སྣང་བ་ཕྱོགས་གཅིག་སྒོམ་པ་ན། གཟུགས་ཁམས་གནས་སུ་གོལ་ཉན་
ཡོད། རང་བཞིན་མེད་པར་ཉམས་སུ་ལོང་།། གསལ་བ་ཕྱོགས་གཅིག་ཡིད་བྱེད་ན།།
འདོད་ཁམས་གནས་སུ་གོལ་ཉན་ཡོད།། གསལ་བ་དངོས་མེད་དུ་ཉམས་སུ་ལོང་།།
དེ་ཉམས་ཀྱི་གོལ་ས་རྣམ་དགུ་ཡིན།། གྲོགས་བྱིའུ་ཆུང་ཐུགས་ལ་ངེས་པར་གྱིས།།
218



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ལར་རང་སེམས་ཡེ་ནས་སངས་རྒྱས་ལ།། ཕྱིས་གོལ་ནས་སྟོར་རྒྱུ་མ་ལགས་ཏེ།
ཡེ་སྟོང་བདག་མེད་དུ་མི་བཞག་པར།། བག་ཆགས་རྟོག་པས་གཞི་བཅོས་ནས།།
བློ་ཉིད་བསྒོམ་པས་དོན་མ་མཐོང་། དེ་ལ་གོལ་ས་ཟེར་བ་སྣང་།། གནས་ལུགས་ལ་
འབྲལ་མི་ཕོད་པ་ཡི།། དགའ་བདེའི་ཉམས་ལ་ཞེན་པ་ན།། འདོད་ཁམས་གནས་
སུ་ལྟུང་དོགས་ཡོད།། རིག་པའི་ངར་ཆ་འབར་བའམ། གསལ་སྣང་དག་ལ་ངེས་
ཤེས་ན། གཟུགས་ཁམས་གནས་སུ་ལྟུང་དོགས་ཡོད།། སེམས་འཁྲུལ་རྟོག་ཆེ་ཕྲ་
ཀུན་ཞི་ནས།། རྟོག་མེད་གནས་ལ་མཆོག་འཛིན་ན། གཟུགས་མེད་གནས་སུ་ལྟུང་
དོགས་ཡོད། བདེ་གསལ་མི་རྟོག་ཆ་མཉམ་པའི།། ཉམས་སེང་ངེ་བ་ལ་ཞེན་ཆགས་ན།
མཐའ་འཁོབ་མི་རུ་ལྟུང་བར་བཤད། དེ་ཉམས་ཀྱི་ལྟུང་ས་རྣམ་བཞི་ཡིན། དེས་
ན་ཞེན་མཁན་ཡུལ་མེད་བྱ།། ཞེན་མཁན་ཡུལ་མེད་མ་བྱས་ན། ཞེན་པས་ཁམས་
གསུམ་འཁོར་བར་བསྐྱུར། གྲོགས་བྱིའུ་ཆུང་མ་འཕུར་ད་རུང་བཞུགས།། དོན་ཉམས་
ལ་ཕན་པའི་ཚིག་འགའ་བཤད།། སེམས་ཁྱབ་གདལ་ཆེན་པོ་མ་ཤེས་ཤིང་། ལམ་
འོག་མའི་གྲུབ་མཐའ་སུན་ཕྱུང་ནས།། རང་སེམས་སྟོང་པ་གཅིག་གུད་ན་བྱེད།།
དེ་སྟོང་ཉིད་གྲུབ་མཐར་ཤོར་ཅེས་བྱ།། རང་རིག་པ་ཡེ་སྟོངས་སུ་མ་ཤེས་ཤིང་།།
སེམས་ལ་དངོས
ངོས་པོ་མེད་བསམ་ནས།། སྟོང་སྟོང་པོ་ཅིག་ཡིད་ལ་བྱེད།། དེ་སྟོང་ཉིད་
བློས་བྱས་སུ་ཤོར་ཅེས་བྱ། དོན་བློ་འདས་ཉམས་སུ་མི་མྱོང་ཞིང་། ཐམས་ཅད་སྟོང་
པ་ཡིན་སྙམ་དུ།། གོ་ཡུལ་གྱི་སྟེང་དུ་བློའི་རྒྱས་གདབ།། དེ་སྟོང་ཉིད་རྒྱས་འདེབས་
སུ་ཤོར་ཅེས་བྱ། རྣམ་རྟོག་སྟོང་པ་མ་ཤེས་ཤིང་། རྣམ་རྟོག་ལ་སྐྱོན་དུ་བཟུང་བྱས་ནས།
གཉེན་པོ་སྟོང་ཉིད་སྦྲེན་བྱེད་པ། དེ་སྟོང་ཉིད་གཉེན་པོར་ཤོར་ཅེས་བྱ།། རྒྱུ་འབྲས་
དབྱེར་མེད་མ་ཤེས་ཤིང་། ལམ་སྟོང་ཉིད་སྒོམ་པའི་འབྲས་བུ་རུ།། གཟོད་བོན་སྐུ་
བདེ་ཆེན་ཐོབ་སྙམ་བྱེད།། དེ་སྟོང་ཉིད་ཐབས་སུ་ཤོར་ཅེས་བྱ། དོན་དེ་ལ་ཤོར་ས་
219
=



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལྔ་པོ་ཟེར།། ཡེ་སྟོང་བློ་འདས་ཁ་ཡན་ཞེས།། འདི་རིག་པ་ལ་ཟེར་བ་མ་གོ་ཅིང་།།
ཕྱིས་སྟོང་པ་ལམ་དུ་བསྒྲུབ་བྱེད་པ། དེ་སྟོང་ཉིད་བྱས་ཆོས་སོང་བས་ནོར།། ཡེང་
མེད་དྲན་པའི་རྒྱུན་སྐྱོང་ཞེས། འདི་གཉུག་དྲན་ལ་ཟེར་བ་མ་གོ་ཅིང་། ཤོར་གྱིས་
དོགས་ནས་ཆེད་དུ་འཛིན།། དེ་རང་གིས་རང་བཅིང་བྱས་པས་ནོར།། རིག་སྟོང་
རྗེན་པ་སྐྱོང་ཞེས་པ། རིག་པ་ཟང་ཐལ་ཆེན་པོའི་ངང་། རྟེན་དང་ཕྲལ་བར་བཞག་
རྒྱུ་ལ།། དེ་བློ་ཡིས་ཁྱད་བཅོས་བྱས་པས་ནོར།། རིག་པའི་རང་སོ་འཛུག་ཅེས་པ།།
འདི་སྒྲིབ་མེད་ངང་དུ་སྐྱོང་རྒྱུ་ལ། ཡེངས་ཀྱི་དོགས་ནས་སྡུག་བཙིར་བྱེད། དེ་རྟོག་
པ་བློ་སྒོམ་བྱས་པས་ནོར། གཉེན་པོ་རང་རྩ་གཅོད་ཅེས་པ།། འདི་བསྒོམ་མཁན་
ཡུལ་མེད་བྱ་རྒྱུ་ལ། གདུལ་བྱ་འདུལ་བྱེད་གཉིས་སུ་བཟུང་། དེང་བདག་གི་བདུད་
མ་ཆོམ་བས་ནོར།། གང་ཤར་ཐད་ཀར་འཁྱེར་ཞེས་པ། རྣམ་རྟོག་མི་སྤང་མི་དཔྱོད་
པར།། རིག་ཐོག་ཏུ་ཀློད་ནས་སྐྱོང་རྒྱུ་ལ། བརྟག་དཔྱོད་སྤང་བླང་བྱས་པས་ནོར།།
དོན་དེ་ལ་ནོར་ས་དྲུག་པོ་ཟེར།། གྲོགས་བྱིའུ་ཆུང་ཐུགས་ལ་མ་བརྗེད་ཟུངས།།
ཡང་ཐམ་མེ་གནས་ལ་འགྱུར་མི་ཤེས།། འདི་ཤེས་པ་ལྡིང་བའི་སྐྱོན་ཅིག་ཡིན།།
རིག་པ་གསལ་ངར་དང་ཆས་པས།། ཡུལ་ལ་རྩལ་སྦྱོང་བྱེད་པ་གཅེས།། རྟོགས་པ་
རྒྱུད་ནས་ཡུལ་ལ་འཁྱམས།། འདི་དྲན་པ་ཉམས་པའི་སྐྱོན་ཅིག་ཡིན། ཐབས་ཀྱིས་
རིག་པ་གཅུན་བྱས་ལ།། རྩེ་གཅིག་ཁྲིལ་ལེ་བསྒོམ་པར་གཅེས།། གོ་ཡུལ་ཡོད་ཀྱང་
རྒྱུད་ལ་མེད། འདི་དཔེ་ཁར་ཤོར་བའི་སྐྱོན་ཅིག་ཡིན། ཚིག་གི་སྤྲོས་པ་རྦད་གཅོད་
ནས།། རྒྱུད་ལ་ཐགས་སེ་སྦྱར་བ་གཅེས།། གསུམ་འདི་ཉམས་ཀྱི་སྐྱོན་གསུམ་ཡིན།།
བདེ་གསལ་མི་རྟོག་ཉམས་སྐྱེས་ཚེ། ང་རྒྱལ་རློམ་སེམས་མ་སྤང་ན།། སྤྱོད་པ་རྩིང་
པོར་ཤོར་ཉན་ཡོད།། འདི་ཉམས་མྱོང་ཅན་ལ་འབྱུང་བ་གཅིག །རྟོག་པའི་གཡང་
ཟ་མཐོང་བའི་ཚེ།། རང་རིག་པར་ངེས་ཤེས་མ་བསྐྱེད་ན།། སྒོམ་པ་ལམ་དུ་ལུས་ཉན་
220



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཡོད། འདི་རྟོགས་པ་དམ ན་ལ་འབྱུང་བ་གཅིག །རང་སེམས་ལ་བརྟེན་པ་མ་ཐོབ་
པར།། གཞན་དོན་ཚོགས་པར་ཞུགས་གྱུར་ན།། བྱང་ཆུབ་ལམ་དུ་སྟོར་ཉན་ཡོད།།
འདི་དགེ་སྦྱོར་སྤྱི་ཡི་གེགས་གཅིག་ཡིན།། གཞན་དོན་ཕྲ་མོ་ནུས་བཞིན་དུ།། ཞུམ་
པའི་བློ་ཡིས་གསོད་གྱུར་ན།། ཐེག་དམན་ས་ལ་ཤོར་ཉན་ཡོད།། འདི་གཞན་དོན་
བྱེད་ལ་གེགས་གཅིག་ཡིན།། གེགས་འདི་བཞི་བྱིའུས་ཤེས་པར་གྱིས།། ཐམས་ཅད་
བདེན་མེད་རྟོགས་པའི་ཚེ། སེམས་ཅན་སྒྱུ་མར་འདུག་སྙམ་ནས།། འགྲོ་བའི་དོན་
ལ་གཡེལ་གྱུར་ན། སྐྱེ་བོ་ཐ་མལ་པ་དང་འདྲ།། སྙིང་རྗེས་འགྲོ་དོན་བྱེད་པར་གཅེས།།
ཟག་མེད་དགོངས་པ་སྐྱེས་པའི་ཚེ།། དགེ་སྡིག་ཡང་སྟོང་པ་ཡིན་སྙམ་ནས། སྡིག་
པ་ཕྲ་མོ་མི་སྤང་ཞིང་།། འདུས་བྱས་དགེ་བ་བཅག་པ་ན།། ཐར་པའི་ལམ་དང་བྲལ་
ཉན་ཡོད།། བོན་ཉིད་དབྱིངས་སུ་མངོན་རྟོགས་ཀྱང་།། འདུས་བྱས་དགེ་རྩ་རྒྱུན་
མི་བཅད། གསུངས་པ་དེ་ནི་ཤིན་ཏུ་རྨད།། རང་གི་རྟོགས་པ་འདི་འདྲ་བ། བླ་མས་
རྟོགས་མེད་སྙམ་པའམ། བླ་མའམ་སྒྱུ་མར་འདུག་མནོས་ནས།། བསྙེན་བཀུར་མོས་
འདུན་ཆུང་གྱུར་བ། དམ་ཚིག་ལ་སེལ་བ་ཞུགས་ཉན་ཡོད།། རྟག་ཏུ་བླ་མ་མ་སྤང་ལག
མོས་གུས་ཀྱིས་གསོལ་བ་འདེབས་པ་གཅེས།། ཅི་བྱས་བདེན་པ་མེད་སྙམ་ནས།།
བག་མེད་སྤྱོད་འཆལ་མི་སྤང་ཞིང་། དད་པ་ཅན་གྱི་སུན་འབྱིན་ན།། བྱོལ་སོང་ཀླུ་
རུ་སྐྱེ་བར་གསུངས། དེའི་ཕྱིར་གཞན་མི་དད་པ་ཡིན། སྤྱོད་པ་ཐམས་ཅད་སྤང་བྱོས་ལ།།
རྟག་ཏུ་བག་ཡོད་བསླབ་པར་གཅེས།། བཞི་པོ་འདི་གཡེལ་བ་རྣམ་བཞི་ཞེས།།
འདི་རྟོགས་པ་མཐོ་ལ་འབྱུང་བ་གཅིག །དེ་ལྟར་སྒོམ་སྐྱོན་སོ་ལྔ་ལས།། གྲོལ་ན་ཀུན་
བཟང་དགོངས་པ་ཡིན།། མ་ནོར་ངེས་པའི་ལམ་མཆོག་ཡིན། བོན་སྐུ་གཞན་མིན་
རང་ལས་འབྱོན། རྗེ་བློ་གྲོས་ཅན་གྱི་གདམས་ངག་ལ། སྤྲང་བདག་གི་ཉམས་མྱོང་
གསོས་བཏབ་ནས།། གྲོགས་བྱིའུ་ཆུང་སྒྲ་འཛིན་བུ་གར་མངག །དོན་མ་བརྗེད་
221



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཐུགས་ཀྱི་དཀྱིལ་དུ་ཞོག །སོང་ཕྱི་མར་རང་རེ་ལྷན་གཅིག་ཏུ། བོན་ཐེག་ཆེན་འཆད་
ཉན་བྱེད་པར་སྨོན།། ཅེས་སྨྲས་པ་དང་། བྱིའུ་ཆུང་ཡང་ཤིན་ཏུ་དགའ་སྤྲོའི་རྣམ་འགྱུར་དུ་མ་དང་བཅས།
ཙི་ཀི་ཙི་ཀི་ཟེར་ཞིང་འཕུར་ནས་ཐལ་ལོ། །ཞེས་གོལ་ལྟུང་གི་མཚངས་རིག་པའི་རྟོག་པ་ཀློང་གྲོལ་གྱི་དགོངས་པ་ལ་
མངའ་བརྙེས་པའི་རྣལ་འབྱོར་མ་དབང་གི་སྒྲོན་མས་གཞན་དོན་དུ་དགོངས་ནས་ནན་ཏན་གྱིས་བསྐུལ་བཞིན་ཀུ་སུ་
ལུ་མངྒའི་མིང་གིས་ཤར་རྫའི་རི་ཁྲོད་དུ་བྲིས་པས་ཕྱི་རབས་གཤེན་པོ་ལམ་གྱི་གོལ་ལྟུང་ལས་གྲོལ་ནས་གདོད་མའི་
དབྱིངས་སུ་མངོན་པར་འཚང་རྒྱ་བའི་རྒྱུར་འགྱུར་བར་གྱུར་ཅིག
༄༅། །ཡང་གནས་དབེན་སྤྲུལ་སྐུ་ཚེ་དབང་འགྱུར་མེད་ནས་ང་ལ་དགེ་སྡིག་སྤང་
བླང་སྨྲ་མི་དགོས་ཀྱི། དེ་བས་ལྟ་བ་ཐག་ཆོད་པའི་གདམས་པ་ཀློང་བརྡོལ་གྱི་ཚིག་
ཐ་སྙད་དང་བྲལ་བ་ཞིག་སྒྲོས་དང་གསུངས་པའི་ལན་དུ་འདི་སྐད་བྱས། བལྟས་
ཀྱང་སྟོང་པ་ཧར་རེ་བ།། མ་བལྟས་སྟོང་པ་ཧར་རེ་བ། ཧར་རེ་བ་ལ་ལྟ་རྒྱུ་མེད།།
སྒོམ་ཀྱང་སྟོང་པ་ཧར་རེ་བ།། མ་སྒོམ་སྟོང་པ་ཧར་རེ་བ། ཧར་རེ་བ་ལ་སྒོམ་རྒྱུ་མེད།
སྤྱོད་ཀྱང་སྟོང་པ་ཧར་རེ་བ། མ་སྤྱོད་སྟོང་པ་ཧར་རེ་བ། ཧར་རེ་བ་ལ་སྤྱོད་རྒྱུ་མེད།
རྟོགས་ཀྱང་སྟོང་པ་ཧར་རེ་བ། མ་རྟོགས་སྟོང་པ་ཧར་རེ་བ། ཧར་རེ་བ་ལ་འབྲས་
བུ་མེད།། བསྲུང་ཡང་སྟོང་པ་ཧར་རེ་བ། མ་བསྲུང་སྟོང་པ་ཧར་རེ་བ། ཧར་རེ་བ་
ལ་དམ་ཚིག་མེད། གནས་ཀྱང་སྟོང་པ་ཧར་རེ་བ། འགྲུ་ཡང་སྟོང་པ་ཧར་རེ་བ།།
ཧར་རེ་བ་ལ་གནས་འགྱུ་མེད།། འཆར་ཡང་སྟོང་པ་ཧར་རེ་བ། ནུབ་ཀྱང་སྟོང་པ་
ཧར་རེ་ག ཧར་རེ་བ་ལ་འཆར་ནུབ་མེད། འཁྲུལ་ཀྱང་སྟོང་པ་ཧར་རེ་ག མ་འཁྲུལ་
སྟོང་པ་ཧར་རེ་བ། ཧར་རེ་བ་ལ་འཁྲུལ་རྒྱུ་མེད། དུག་ལྔ་སྟོང་པ་ཧར་རེ་བ། ཡེ་
ཤེས་སྟོང་པ་ཧར་རེ་བ། ཧར་རེ་བ་ལ་སྤང་གཉེན་མེད། དགེ་ཡང་སྟོང་པ་ཧར་རེ་བ།
སྡིག་ཀྱང་སྟོང་པ་ཧར་རེ་བ། ཧར་རེ་བ་ལ་དགེ་སྡིག་མེད།། སོང་ཡང་སྟོང་པ་ཧར་
རེ་བ།། འདུག་ཀྱང་སྟོང་པ་ཧར་རེ་བ།། ཧ་རེ་བ་ལ་འགྲོ་འདུག་མེད།། ཕྱི་ཡང་སྟོང་
222



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
པ་ཧར་རེ་བ། ནང་ཀྱང་སྟོང་པ་ཧར་རེ་བ། ཧར་རེ་བ་ལ་ཕྱི་ནང་མེད།། སྐྱིད་ཀྱང་
སྟོང་པ་ཧར་རེ་བ། སྡུག་ཀྱང་སྟོང་པ་ཧར་རེ་བ། ཧར་རེ་བ་ལ་སྐྱིད་སྡུག་མེད།།
གོལ་ཀྱང་སྟོང་པ་ཧར་རེ་བ། མ་གོལ་སྟོང་པ་ཧར་རེ་བ།། ཧར་རེ་བ་ལ་གོལ་ལྟུང་
མེད། སྔར་ཡང་སྟོང་པ་ཧར་རེ་བ། ད་ལྟར་སྟོང་པ་ཧར་རེ་བ། ཕྱིས་ཀྱང་སྟོང་པ་
ཧར་རེ་བ།། ཧར་རེ་བ་ལ་དུས་གསུམ་མེད། ལར་སྟོང་པ་ཉིད་ལ་རྟག་ཏུ་མེད།།
སྟོང་པའི་ངོ་བོ་སྟོང་ཧར་རེ།། སྟོང་པ་ཉིད་ལ་ཆད་དུ་མེད། སྟོང་པའི་རང་བཞིན་གསལ་
ལྷང་ངེ་
། སྟོང་པ་ཉིད་ལ་སྐྱེ་བ་མེད།། སྟོང་པའི་མཚན་ཉིད་ཀ་ནས་དག །སྟོང་པ་
ཉིད་ལ་འགག་པ་མེད།། སྟོང་པའི་ཆོ་འཕྲུལ་ཟད་མི་ཤེས།། སྟོང་པ་ཉིད་ལ་སྣང་
དུ་མེད།། སྟོང་པའི་ངང་དུ་སྣང་ཚད་སྟོང་། སྟོང་པ་ཉིད་ལ་སྟོང་དུ་མེད།། སྟོང་
པའི་ངང་དུ་ཅི་ཡང་སྣང་།། རང་རིག་སྟོང་པ་ཧར་རེ་བ།། གཞི་རྩ་མེད་པ་ཧར་རེ་
བ།། དངོས་པོ་མེད་པ་ཧར་རེ་བ།། རྒྱུ་རྐྱེན་མེད་པ་ཧར་རེ་བ། འགྲོ་འོང་མེད་པ་
ཧར་རེ་བ། ཕྱོགས་རིས་མེད་པ་ཧར་རེ་བ། གསལ་སྒྲིབ་མེད་པ་ཧར་རེ་བ། གཟའ་
གཏད་མེད་པ་ཧར་རེ་བ། ཧར་རེ་བ་ལ་ཡལ་རྒྱུ་མེད། ཧར་རེ་བ་ལ་བཅོས་སུ་མེད།།
ཧར་རེ་བ་ལ་རྒྱུན་ཆད་མེད།། ཁྱོད་ཟ་ན་ཧར་རེའི་ངང་དུ་ཟོ།། འགྲོ་ན་ཧར་རེའི་ངང་
དུ་སོང་། ཉལ་ན་ཧར་རེའི་ངང་དུ་ཉོལ། འདུག་ན་ཧར་རེའི་ངང་དུ་འདུག །སྨྲར་
ན་ཧར་རེའི་ངང་དུ་སྨྱོས།། ཁྱོད་སྟོང་པ་ཁ་ནས་མ་འདོན་ཅིག །སྟོང་པ་གོ་ཡུལ་མ་
བཞག་ཅིག །སྟོང་པ་བློ་ཡིས་མ་བཟོ་ཞིག །སྟོང་པ་རྟོག་པས་མ་བསླད་ཅིག །སྟོང་
པ་ཞེན་པས་མ་འཆིང་ཞིག །སྟོང་པ་སྒྲོགས་སུ་མ་བཅུག་ཅིག །ཞེ་སྡང་མེ་དཔུང་
འབར་འབར་བས། ཁ་ནས་སྟོང་པ་སྟོང་པ་ཟེར། དེ་འདྲའི་སྟོང་པའི་དགོས་པ་མེད།
འདོད་ཆགས་དབར་ཆུ་ཁོལ་ཁོལ་བས།། ཁ་ནས་སྟོང་པ་སྟོང་པ་ཟེར། དེ་འདྲའི་
སྟོང་པའི་དགོས་པ་མེད།། གཏི་མུག་མུན་ལྟར་འཐིབ་འཐིབ་པས། ཁ་ནས་སྟོང་
223，



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་སྟོང་པ་ཟེར། དེ་འདྲའི་སྟོང་པའི་དགོས་པ་མེད། ང་རྒྱལ་རླུང་ལྟར་འཚུབ་འཚུབ་
པས།། ཁ་ནས་སྟོང་པ་སྟོང་པ་ཟེར།། དེ་འདྲའི་སྟོང་པའི་དགོས་པ་མེད།། དཀོར་
ལ་གཅན་ལྟར་རྒྱུག་རྒྱུག་པས།། ཁ་ནས་སྟོང་པ་སྟོང་པ་ཟེར། དེ་འདྲའི་སྟོང་པའི་
དགོས་པ་མེད།། རང་རྒྱུད་ཤིང་ལྟར་རེངས་གྱུར་པས། ཁ་ནས་སྟོང་པ་སྟོང་པ་ཟེར།
དེ་འདྲའི་སྟོང་པའི་དགོས་པ་མེད། ལར་སྟོང་པ་ཉིད་ལ་སྒོམ་དུ་མེད། སྒོམ་དུ་མེད་
ཀྱང་གོམས་སུ་ཡོད། དེ་ཕྱིར་གོམས་པར་བསྐྱེད་པར་གཅེས།། སྟོང་པ་ཉིད་ལ་མཐོང་
དུ་མེད།། མཐོང་དུ་མེད་ཀྱང་མྱོང་དུ་ཡོད།། དེ་ཕྱིར་ཉམས་སུ་མྱོང་བར་གཅེས།།
སྟོང་པ་ཉིད་ལ་བྱ་རུ་མེད། བྱ་རུ་མེད་ཀྱང་རྟོགས་སུ་ཡོད། དེ་ཕྱིར་ཉམས་མྱོང་རྟོགས་
པར་གཅེས། སྟོང་པ་ཉིད་ལ་རྒྱུན་འཆད་མེད། རྒྱུན་འཆད་མེད་ཀྱང་ཡེང་བ་ཡོད།།
དེ་ཕྱིར་ཡེང་མེད་ཉམས་ལེན་གཅེས།། སྟོང་པ་ཉིད་ལ་ཤོར་བ་མེད།། ཤོར་བ་མེད་
ཀྱང་མི་དྲན་ཡོད། དེ་ཕྱིར་དྲན་པའི་རྒྱུན་སྐྱོང་གཅེས།། སྟོང་པ་ཉིད་ལ་ཟིན་དུ་མེད།
ཟིན་དུ་མེད་ཀྱང་སྐྱོང་དུ་ཡོད། དེ་ཕྱིར་རིག་པའི་བྱ་ར་གཅེས།། སྟོང་པ་ཉིད་ལ་འཁྲུལ་
རྒྱུ་མེད།། འཁྲུལ་རྒྱུ་མེད་ཀྱང་རྣམ་རྟོག་ཡོད།། དེ་ཕྱིར་རྣམ་རྟོག་རང་གྲོལ་གཅེས།།
སྟོང་པ་ཉིད་ལ་འགྱུར་བ་མེད།། འགྱུར་བ་མེད་ཀྱང་བོགས་འདོན་ཡོད། དེ་ཕྱིར་
བླ་མའི་གསོལ་འདེབས་གཅེས།། སྟོང་པ་ཉིད་ལ་ལོག་ཏུ་མེད།། ལོག་ཏུ་མེད་ཀྱང་
འཛོལ་དུ་ཡོད། དེ་ཕྱིར་བླ་མའི་མན་ངག་གཅེས།། སྟོང་པ་ཉིད་ལ་བསྟན་དུ་མེད།
བསྟན་དུ་མེད་ཀྱང་བསླབ་ཏུ་ཡོད།། དེ་ཕྱིར་ཉམས་མྱོང་ཅན་ལ་དྲིས། སྟོང་པ་ཉིད་
ལ་འབྲས་ཐོབ་མེད། འབྲས་ཐོབ་མེད་ཀྱང་སངས་རྒྱས་ཡོད།། དེ་ཕྱིར་ལམ་ལ་བརྩོན་
འགྲུས་རེམ། ཁྱེད་བློ་སྦྱོང་བློ་སྦྱོང་རང་བློ་སྦྱོང་། བློ་ལྡོག་རྣམ་བཞིས་རང་བློ་གདུལ།
གལ་ཆེ་གལ་ཆེ་མི་རྟག་པ།། རང་གཞན་གློ་བུར་འཆི་ལ་སོམས།། དྲན་དགོས་དྲན་
དགོས་ངན་འགྲོའི་སྡུག །བཟོད་དཀའི་གནས་ལ་བསམ་གཞིག་བཀྱེས། སྤྲང་དགོས་
224



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
པ་
སྤང་དགོས་མི་དགེ་ལས། ཐར་མེད་གནས་ལ་སྦྱང་ཚུལ་གཟིགས། ང་སྤྱོད་པ་བཙུན་
ལ་རབ་ཏུ་སྤྲོ།། རང་རྒྱུད་དུལ་ལ་དེ་བས་སྤྲོ།། སྙིང་རྗེ་ཆེ་ལ་རབ་ཏུ་དགའ།། དད་
པ་ཆེ་ལ་དེ་བས་དགའ། ལས་འབྲས་འཛེམ་ལ་རབ་ཏུ་མོས།། བརྩོན་འགྲུས་མྱུར་
ལ་དེ་བས་མོས།། ཞེན་པ་ཆུང་ལ་རབ་ཏུ་གཅེས།། འདི་སྣང་བློས་བཏང་དེ་བས་གཅེས།།
ཁ་ལྟ་མཐོ་ལང་མི་སྨོན། ཡིད་བྱེད་སྒོམ་ལང་མི་སྨོན།། ཚུལ་འཆོས་སྤྱད་ལ་ང་མི་སྨོན།།
ཆོག་ཤེས་མེད་ལ་ང་མི་སྨོན།། ཁེངས་སེམས་ཅན་ལ་ང་མི་སྨོན།། མཐོ་ལྟས་བྱེད་ལ་ང་
མི་སྨོན། སྤྱོད་པ་བརྩིང་ལ་ང་མི་སྨོན།། དེ་ཕྱིར་ལམ་ལ་རིམ་བསླབ་ནས། ཐེག་ཆེན་
ལྟ་བ་ཉམས་ལེན་གྱིས། མཆོག་སྤྲུལ་སྐུའི་ཐུགས་ལ་དེ་ལྟར་ཞོག །ཚིག་དོན་དང་མ་
འབྲེལ་མཐོལ་ལོ་བཤགས།། སྤྲང་སྨྱོན་མངྒའི་མིང་གིས་གང་ཤར་བཟོ་བཅོས་མེད་པར་བྲིས་སོ།། དགེའོ།།
༄༅། །ཡང་རེ་ཞིག་རིག་འཛིན་སྒྲོན་མ་ཞེས་པའི་མི་མོ་རོ་བཅུད་ཅན་གྱི་ཁ་ཟས་ཕལ་ཆེར་དང་འཁོར་བའི་ལས་
སྤྱོད་སྤང་སྟེ་རྟག་ཏུ་དཀོན་མཆོག་ཡིད་ལ་བྱེད་ཅིང་དགེ་བའི་ལས་ལ་བརྩོན་པ་དེ་དང་། རིགས་ལྡན་གྱི་དབང་མོ་ནས་
རྫོགས་པ་ཆེན་པོའི་ཉམས་ལེན་ཞལ་གདམས་གནང་དགོས་ཟེར་བ་ལ་ངས་འདི་སྐད་བྱས། ཀྱེ་མ་འདི་སྣང་མི་
རྟག་སྐད་ཅིག་མ། ཕྱི་ནང་སྣོད་བཅུད་ཐམས་ཅད་འཇིག་པའི་རྒྱུ།། སྒྱུ་མའི་བོན་
ལ་ཡིད་བརྟན་མེད་ངེས་ན།། སྒྱུ་མས་སྒྱུ་མ་བསླུས་པའི་འགྲོ་བ་རྣམས། འཁྲུལ་སྣང་
སྲིད་པའི་མཚོ་ལ་རྐྱལ་རྐྱལ་ནས། འདི་ལས་ཐར་པའི་སྐམ་ས་ནམ་ཙམ་ཡོད།། ཨེ་མ་
དར་ཙམ་གསོན་དང་སྐལ་བ་ཅན།། ཐོག་མེད་དུས་ནས་མི་ཁོམ་ལུས་བླངས་ཏེ།། ཚེ་
གཅིག་སངས་རྒྱས་སྒྲུབ་པའི་རྟེན་བཟང་པོ། ད་རེས་ཙམ་མིན་རྙེད་པའི་སྐབས་མ་
བྱུང་།། འདི་ནི་སྔར་མའི་ཕུན་ཚོགས་གསུམ་གྱིས་བསྐྲུན།། འདི་ལ་དོན་གྱི་སྙིང་པོ་མ་
ལོན་ན། ད་ལྟའི་རྟེན་དང་སྔར་མའི་རྒྱུ་གང་དག །དོན་མེད་ཆུད་ཟོས་དབང་དུ་འགྲོ་
འགྱུར་བས། མི་ཚེ་འདི་ལ་བྱང་ཆུབ་བསྒྲུབ་པ་རིགས།། ཨེ་མ་མི་ལུས་མི་རྟག་འགྱུར་
བ་ཚེ། སེན་སྟེང་རྡུལ་དང་ཤིང་ལོའི་ཟིལ་པ་བཞིན། གནས་སྐབས་ཙམ་སྟེ་སྐད་ཅིག་
225



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡུད་ལ་སྟོང་།། ཕ་མ་བུ་ཚ་ཉེ་འབྲེལ་ཐམས་ཅད་ཀྱང་། དཔེར་ན་ཤིང་ཁའི་བྱིའུ་
འཚོགས་ཅི་བཞིན་དུ།། ད་ལྟར་འཚོགས་ཀྱང་ད་ལྟར་འབྲལ་བའི་རྒྱུ། འདི་ལ་རྟག་
ཏུ་རེ་བ་ཨེ་མ་འཁྲུལ། ཚེ་ཞབས་འདི་ལ་བཙན་ས་མ་ཟིན་ན།། འཆི་ཁར་ཐུག་དུས་
དགེ་བསམ་ཅི་ཞིག་ཕན།། ཨེ་མ་ཤི་ནས་མེད་དུ་མི་འགྲོ་ཞིང་། སྔོན་བསགས་ལས་
ཀྱིས་འཁོར་བའི་གནས་རིགས་སུ།། སྐྱེ་བ་ངེས་ན་གར་སྐྱེས་སུ་འགྲོགས་དང་། ཅི་བྱས་
ཐམས་ཅད་སྡུག་བསྔལ་རང་བཞིན་ལས། བདེ་བའི་སྐབས་མེད་ནད་པའི་མལ་དང་
འདྲ། དེ་ལས་ངན་སོང་གསུམ་དུ་སྐྱེས་གྱུར་ན།། བཟོད་དཀའི་སྡུག་བསྔལ་ཐོག་
ཏུ་ཕེབ་ངེས་ཤིང་། དེ་ཚེ་བདག་གིས་སྡུག་བསྔལ་བཟོད་དཀའ་འམ། སྙིང་ནས་ནང་
དུ་སོམས་དང་དད་པ་ཅན།། ཨེ་མ་འཁོར་ལས་
པས་འཇིགས་སྐྲག་སྐྱེས་གྱུར་ན།། དེའི་རྒྱུ་
ཀུན་འབྱུང་ཉོན་མོངས་སྤང་བྱ་སྟེ། དཔེར་ན་ངང་པའི་རྒྱལ་པོ་ཆུ་འབྱེད་དེས།། ཆུ་
ལས་འོ་མ་ལེན་པ་ཅི་བཞིན་དུ། ཡང་དག་ཐར་པའི་ལམ་ལ་བྲོད་བསྐྱེད་དེ། སྡིག་གང་
རྒྱབ་བསྐྱུར་དགེ་བ་དང་ལེན་བྱ། ནམ་ཡང་བདེ་བའི་གནས་དང་འབྲལ་མི་འགྱུར།།
དེ་ལས་ཡང་དག་དོན་ལ་ཡིད་གཞོལ་ན།། བླ་མེད་འབྲས་བུ་ཚེ་གཅིག་འཐོབ་པར་
ངེས།། ཨེ་མ་སྙིང་པོའི་དོན་ལ་འཇུག་པའི་ཐབས། སེམས་ཅན་ཐམས་ཅད་ཕ་མའི་
འདུ་ཤེས་ནས། བྱང་ཆུབ་སེམས་བསྐྱེད་སྨོན་འཇུག་ལམ་ལ་བསླབ། འཁོར་བའི་
འཇིགས་ལས་སྐྱབས་པའི་ཐུགས་རྗེ་ཅན།། དཀོན་མཆོག་བཞི་ལ་རྟག་ཏུ་སྐྱབས་
འགྲོ་བྱ། སྔོན་བསགས་ལས་སྒྲིབ་སྟོབས་བཞི་ཚང་པ་ཡིས།། བཤགས་སྦྱོང་གྱིས་ལ་
རང་རྒྱུད་དག་པར་བྱ།། ཕྱི་ནང་གསང་བའི་མཎྜལ་རྒྱན་དང་བཅས། ཚོགས་གཉིས་
རྫོགས་ཕྱིར་དཀོན་མཆོག་ཞིང་ལ་དབུལ། སངས་རྒྱས་ཀུན་འདུས་དྲིན་ཆེན་བླ་མ་
ཉིད།། མིག་སྙིང་སྲོག་ལྟར་གཅེས་པས་གསོལ་བ་ཐོབ། ཨེ་མ་ཚེ་གཅིག་སངས་རྒྱས་
ཐོབ་པ་ལ། རྫོགས་ཆེན་ཟབ་ལམ་ཆེས་ཆེར་བསྔགས་པས་ན།། བཅུད་ལྡན་བླ་མའི་
226



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
དྲུང་དུ་གཏུག་བྱས་ཏེ། ཕྱི་ནང་སྔོན་འགྲོས་འཁོར་འདས་རུ་ཤན་འབྱེད། འདུག་
སྟངས་གཉིས་ཀྱིས་གཡུང་དྲུང་སྐུ་རུ་བསྒྲུབ། རྒྱས་གདབ་རྩལ་སྦྱོང་མཉེན་བཙལ་ལམ་
ཞུགས་བཞིའི།། གདམས་ངག་གནད་བསྣུན་ངག་སྦྱང་གསུང་དུ་བསྒྲུབ། སེམས་ཀྱི་
བྱུང་གནས་ཐིམ་ཡུལ་མཁན་པོ་གང་།། བརྟག་དཔྱད་སེམས་སུ་སེམས་ཀྱི་ཁོང་བུ་
བཤིག །དེ་ནས་ལུས་ནི་མི་གཡོ་ཅི་བདེར་བཞག །ངག་ནི་མི་སྨྲ་དབུགས་ཀྱང་དལ་
བར་བསླབ།། ཡིད་ནི་མི་སྤྲོ་གནས་ལུགས་ཐོག་ཏུ་གློད། དེ་བས་སེམས་ཉིད་དྲི་བྲལ་
མངོན་རྟོགས་ཤིང་།། འཛིན་པ་རང་གྲོལ་བདེ་ཆེན་ས་ལ་རེག །ཡང་ཞིག་ལྟ་སྟངས་
གསུམ་པོ་གང་རུང་གིས། ད་ལྟའི་རིག་པ་གསལ་དྭངས་རྗེན་ནེ་བ། བཅའ་བཅོས་
མེད་པར་ཐད་ཀར་རང་ལུགས་ཞོག །འབད་རྩོལ་མེད་པར་ལྷུན་གྲུབ་ཆེན་པོར་
ཞོག །ཕྱོགས་རིས་ མེད་པར་ཀུན་ཁྱབ་ཆེན་པོར་ཞོག །རེ་དོགས་མེད་པར་རང་ཤར་
ཆེན་པོར་ཞོག །སྣང་སེམས་གཉིས་ཀ་ཡེ་གྲོལ་ཆེན་པོར་ཞོག །གཉེན་པོ་མེད་པར་རྗེན་
པ་ཕུད་ལ་ཞོག །དེ་ཡང་དོན་གྱི་ཡིན་ལུགས་ཤེས་པ་དང་། དེ་ཡི་ངང་ལ་རྩེ་གཅིག་
གནས་པ་དང་།། རྣམ་རྟོག་གང་ཤར་ཐད་ཀར་ཆོད་པ་དང་།། ལྟ་སྒོམ་བྱེད་པོ་སྟོང་
ར་ཤེས་པ་དང་། ཡིད་བྱེད་བློ་ཡི་དྲི་མ་དག་པ་དང་།། ཉམས་ལེན་རྩོལ་བ་ནང་
ནས་ཟད་པ་དང་། ཡོད་མེད་ལ་སོགས་ཁས་ལེན་བྲལ་བ་དང་། རིག་པ་དྲི་མེད་ཟང་
ཐལ་རྟོགས་པ་སྟེ། དོན་གྱི་སྙིང་པོ་བརྗོད་མེད་མཐའ་བྲལ་བ། ཐིག་ལེ་ཉག་གཅིག་
སྟོང་གསལ་འདུས་མ་བྱས།། ཀ་དག་ཆེན་པོ་ངོ་ཉིད་ཀུན་ཏུ་བཟང་། ངོ་བོ་སྟོང་ལ་
རང་བཞིན་གསལ་བ་པོ།། ཐུགས་རྗེ་ཀུན་ཁྱབ་དབྱེར་མེད་ཆེན་པོར་གནས།། དེ་
ཡི་ཐོག་ཏུ་ཐག་ཆོད་གདེང་ལྡན་བྱ། དེ་ནི་སྒོམ་མེད་ཡེ་གྲོལ་ཆེན་པོའི་དོན།། མངོན་
སུམ་རྟོགས་པ་ཁྲེགས་ཆོད་ཉམས་ལེན་ནོ། །དེ་ནས་སྐུ་གསུམ་ལམ་དུ་གྲོལ་བྱེད་པ།།
ཐོད་རྒལ་འོད་གསལ་འཁྲུལ་པ་རང་དག་ལ།། ཁྲེགས་ཆོད་འཁྲུལ་སྣང་ཡུལ་དག་མི་
པར་
22，



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ནུས་པ།། འདི་ནི་སྣང་ཡུལ་འོད་ལྔའི་སྦུབས་སུ་ཡལ།། ཁྲེགས་ཆོད་རིག་པ་སྟོང་
གསལ་བལྟར་མེད་པ། འདི་ནི་ཡེ་ཤེས་མཐོང་སྒོ་མངོན་སུམ་ཕྱེ། ཁྲེགས་ཆོད་མ་
དག་འཁྲུལ་སྤང་དྭངས་མ་འཚོལ།། འདི་ནི་ཚོགས་དྲུག་དབྱིངས་ཤེས་ཀློང་དུ་གྲོལ།།
ཁྲེགས་ཆོད་གེགས་དང་གོལ་ས་མང་བ་ལ། འདི་ནི་སྤང་མེད་ཐམས་ཅད་རང་གྲོལ་
ཉིད།། ཁྲེགས་ཆོད་ཕུང་པོ་འོད་དུ་མི་གྲོལ་ན།། འདི་ནི་ཟག་མེད་འོད་ལུས་ཚེ་འདིར་
འགྲུག། དེ་ཕྱིར་འདི་ཡི་ཁྱད་པར་ཤེས་བྱས་ལ། ལུས་གནད་བཞི་དང་གཟིགས་སྟངས་
རྣམ་པ་བཞི།། ཡང་ན་གནད་གཉིས་རབ་ཏུ་གཅུན་བྱོས་ལ། དབུགས་ཀྱང་ཁ་ནས་
ཕྱི་ནང་རྒྱུར་གཞུག་ཅིང་། སྒྲོན་མ་གསུམ་གྱི་ལག་ལེན་ཐེབ་བྱས་ཏེ། གཅེས་པ་གསུམ་
གྱི་གདམས་ངག་གནད་བསྣུན་པས། མངོན་སུམ་གོང་འཕེལརིག་པ་ཚད་ཕེབས་དང་།
བོན་ཉིད་ཟད་པའི་སྣང་བ་བཞི་འབྱུང་སྟེ།། དང་པོ་རིག་པའི་རང་འོད་མཁའ་
དབྱིངས་སུ། འོད་དང་ཐིག་ལེ་སྣང་བ་ལ་སོགས་ནས། ཐིག་ལེ་གཉིས་འབྲེལ་སུམ་
འབྲེལ་ཚུན་ཆད་ལ། ནང་དུ་སེམས་ཀྱང་གཟུང་སར་ཟིན་པའི་དཔེ། འདབ་ཆགས་
སྙི་ལ་ཟིན་པ་ལྟ་བུ་འོང་། གཉིས་པ་ཉམས་སྣང་དེ་དག་གོང་འཕེལ་ཏེ། གང་མཐོང་
ཐམས་ཅད་འོད་དང་ཐིག་ལེས་ཁེངས། ནང་དུ་སེམས་ཀྱང་འདུ་འཕྲོ་ཤས་ཆུང་བ།།
རིམས་གྱིས་བཏབ་པའི་མི་བཞིན་གནས་པར་འབྱུང་། གསུམ་པ་སྐུ་དང་ཞིང་ཁམས་
སྣང་བ་ནས།། གདོས་བཅས་ཕལ་ཆེར་འོད་དུ་གྲོལ་བ་ཚུན།། ནང་དུ་སེམས་ཀྱང་
རྣམ་རྟོག་མི་ལྡང་བར། འབྲུམ་བུའི་ནད་ཞི་ཕྱིས་ལོག་མི་འོང་དཔེ།། བཞི་པ་ཕྱི་ནང་
གདོས་བཅས་ཀུན་ཟད་ནས།། ཐམས་ཅད་འོད་གསལ་ཀློང་དུ་འུབ་ཐིམ་སྟེ།།
ནང་དུ་སེམས་ཀྱང་སྒོམ་རྟོག་ཀློང་ཟད་དེ། འབྱུང་བཞི་ཟད་པའི་ནམ་མཁའ་ལྟ་
བུའོ། །དེས་ན་ནམ་ལང་བློ་ལྡོག་རྣམ་བཞི་བསྒོམ།། སྐྱབས་སེམས་དང་ནི་བསང་
དང་ཆབ་གཏོར་གཏོང་། བར་ལ་རྣལ་འབྱོར་སྒོམ་ལ་ཁྲེགས་ཆོད་སྐྱོང་། ཉི་མ་ཤར་
228



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ནས་གུང་བར་ཐོད་རྒལ་དང་། ཁྲེགས་ཆོད་ཟུང་འཇུག་ཉམས་ལེན་གནད་དུ་བསྣུན།།
གུང་ལ་ཕྱག་དང་གསུར་མཆོད་ལུས་སྦྱིན་བྱ།། དེ་དག་ཀུན་ཀྱང་སྦྱོར་དངོས་རྗེས་
གསུམ་གྱིས་ ཟིན་པར་བྱས་ཏེ་ཞིབ་ཏུ་བླ་མར་དྲི། བར་དོ་དང་ནི་འཕོ་བའི་གདམས་
ངག་ཡང་། ལག་ལེན་ཞུས་ནས་འཆུག་མེད་ཉམས་བླངས་ཏེ།། མངོན་སུམ་ཚད་
མར་སྨྱོང་བ་ཐོན་ཐོན་བྱ། དེ་སྐད་ཐེག་མཆོག་རྫོགས་ཆེན་གསང་བའི་བོན།།
ལག་ལེན་གནད་བསྡུས་བྲིས་འདི་དགེར་གྱུར་ནས།། དེ་བྱུང་དགེ་བས་འགྲོ་རྣམས་
གྲོལ་བར་ཤོག །ཅེས་པའི་རྫོགས་པ་ཆེན་པོའི་ཉམས་ལེན་གནད་བསྡུས་ཀྱི་གླུ་ཡེ་ཤེས་རང་ཤར་ཅེས་
བྱ་བ་ཤར་རྫ་པ་བཀྲ་ཤིས་རྒྱལ་མཚན་གྱིས་གནས་ཆེན་ལྷང་བྲག་གི་མདུན་ཞོལ་ས་གནས་ཟླ་བ་རྒྱས་པའི་
དབེན་ཁྲོད་དུ་སྦྱར་བ་རེ་ཞིག་རྫོགས་སོ། །ཞེས་གསུངས་སོ།།
༄༅། །ཡང་ཁྱུང་དབེན་ཉི་མ་རྒྱལ་མཚན་དང་དགེ་བཤེས་གཡུང་དྲུང་དཔལ་བཟང་གཉིས་ནས་ཕྱག་རྒྱ་ཆེན་པོའི་
དོན་ཉམས་སུ་ལེན་ཚུལ་གྱི་ཞལ་གདམས་དགོས་ཟེར་བ་ལ་ངས་འདི་སྐད་བྱས།། གཉུག་མའི་ངོ་བོ་བསྟན་
མཛད་དྲིན་ཆེན་གྱི་བླ་མ། འབྲལ་མེད་སྤྱི་བོར་བཞུགས་ནས་ཉམས་རྟོགས་རང་སྤོར་
ཞིག །ཡང་དག་དོན་ལ་འདུན་པའི་རྣམ་དཀར་གྱི་གྲོགས་གཉིས།། ཚེ་གཅིག་བླ་མེད་
བྱང་ཆུབ་བསྒྲུབ་པ་ཞིག་དགོངས་ན། རྣམ་གསུམ་མཚན་ཉིད་ལྡན་པའི་བཤེས་གཉེན་
གྱི་བླ་མ། འདི་ཕྱིའི་བདེ་ལེགས་སྒྲུབ་པའི་གཞི་མ་ཞིག་ལགས་པས། ཅི་མཛད་ལེགས་
མཐོང་ཅི་གསུང་དང་ལེན་གྱི་ངང་ནས། སངས་རྒྱས་དངོས་མཐོང་དད་པས་གདམས་
ངག་ཞུ་གལ་ཆེ། ད་རེས་མི་ཁོམ་བརྒྱད་སྤང་འབྱོར་པ་བཅུ་ཚང་བའི།། ལུས་རྟེན་
འདི་འདྲ་རྙེད་འདི་སྐལ་བ་རེ་བཟང་ཞིང་།། གཏན་གྱི་འདུན་མ་བསྒྲུབ་པ་ད་རེས་
ཙམ་ཡིན་ཕྱིར།། དལ་རྟེན་དོན་ཡོད་བྱ་བ་མཁས་རྣམས་ཀྱི་ཕྱག་ལེན། ཕྱི་ནང་སྣོད་
བཅུད་ཐམས་ཅད་མི་རྟག་པའི་རང་བཞིན།། ས་སྟེང་སེམས་ཅན་ཀུན་ཀྱང་སྐྱེ་འཆི་
ཅན་ཁོ་ན།། དེ་བཞིན་རང་ཡང་མི་རྟག་ངེས་པ་ཞིག་ལགས་པས།། འཆི་ཁར་ཕན་
229



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པ་དམ་པའི་ལྷ་ཆོས་ཤིག་སྒྲུབ་འཚལ། ཤི་བའི་འོག་ཏུ་མེ་ཤི་དུད་ཆད་ལྟར་མི་འགྲོ།།
སྔོན་མའི་ལས་ཀྱིས་ངེས་པར་སྐྱེ་བ་ཞིག་བླང་ཚེ།། བཟོད་དཀའི་སྡུག་བསྔལ་ཐོག་
ཏུ་ཕེབས་ཚུལ་འདིར་བསམ་ན།། གནས་ངན་འདི་ལ་སྐྱོ་བ་མི་སྐྱེ་ཞིག་སུ་ཡོད།
དེ་ཕྱིར་དེ་ལས་ངེས་པར་འབྱུང་འདོད་ཀྱི་བློ་ཡིས། རྣམ་སྨིན་རྒྱུ་མཐུན་དབང་དང་
བདག་འབྲས་བཞི་སྨིན་ཚུལ།། སྙིང་ནས་བསམ་ཞིང་དགེ་དང་སྡིག་པའི་ལས་གང་
ཡང་།། ཕྲ་ཞིང་ཕྲ་ནས་བླང་དོར་གཟོབ་པ་འདི་གལ་ཚེ། བསླུ་མེད་གཏན་གྱི་སྐྱབས་
གནས་ཡུལ་མཆོག་གནས་བཞི་ལ། འཁོར་བའི་འཇིགས་པ་སྐྱོབ་པའི་དཔུངགཉེན་
དུ་ཞུས་ནས། ཐོག་མའི་དུས་ནས་འབྲེལ་པའི་མཁའ་ཁྱབ་ཀྱི་སེམས་ཅན།། རྣམ་
མཁྱེན་གོ་འཕང་རེག་ཕྱིར་བྱང་ཆུབ་ཏུ་སེམས་བསྐྱེད།། མངོན་མཐོ་ངེས་ལེགས་
སྒྲུབ་ལ་འགལ་རྐྱེན་དུ་གྱུར་པའི།། ཐོགས་མེད་དུས་ནས་བསགས་པའི་སྡིག་ལྟུང་
དང་བག་ཆགས།། སྟོབས་བཞི་ཚང་པའི་སྒོ་ནས་བཤགས་སྦྱང་ལ་འབད་ཅིང་།།
རང་རྒྱུད་དག་པར་བྱ་བར་ཚུལ་ཁྲིམས་ཀྱི་དོན་ཚང་། འདི་ལྟར་ཚོགས་གཉིས་མ་
བསགས་སྐུ་གཉིས་ཀྱི་རྒྱུ་གང་། ཕྱི་ནང་གསང་བའི་མཎྜལ་ལྟོས་མེད་དུ་འབུལ་ན།།
ཐབས་ཀྱི་མཆོག་གྱུར་བསོད་ནམས་ཡེ་ཤེས་ཀྱི་ཕུང་པོ།། གང་ལའང་ཆགས་མེད་
བློས་གཏོང་བླ་མེད་ཀྱི་མཎྜལ།། རྒྱལ་ཀུན་འདུས་པའི་ངོ་བོ་དྲིན་ཆེན་གྱི་བླ་མ།།
སྙིང་ཁུང་རུས་པའི་གཏིང་ནས་མོས་གུས་ཀྱི་གསོལ་འདེབས།། བྱིན་རླབས་བཙན་
ཐབས་འབྱུང་བའི་ཐབས་མཆོག་ཅིག་ལགས་པས། འབྲལ་མེད་སྤྱི་བོར་བསྒོམ་ལ་
གསོལ་བཏབ་རང་གལ་ཆེ། དེ་ནས་སྒོ་གསུམ་མ་བཅོས་རང་ལུགས་སུ་བཞག་སྟེ།།
སྐུ་དང་ཡིག་འབྲུ་ཕྱག་མཚན་གང་རུང་ལ་བརྟེན་ནས།། རྩེ་གཅིག་དམིགས་པ་བརྟན་
པ་བློས་བྱས་ཀྱི་ཞི་གནས། དེ་ལ་གོམས་པས་རང་བཞིན་མཐར་ཐུག་སོགས་རིམ་
འབྱུང་། དེ་ཡང་སེམས་ཞེས་བྱ་བ་གློ་བུར་གྱི་དྲན་རྟོགས།། བྱུང་གནས་ཐིམ་ཡུལ་
230



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
དེ་ཉིད་མཁན་པོ་ལ་དཔྱོད་པས།། གཞན་ནས་མ་ཡིན་རང་གནས་རང་གསལ་གྱི་
ཚུལ་དུ། རྟོགས་པ་ཕྱག་རྫོགས་ཐུན་མོང་ཁྱད་ཆོས་ཤིག་ལགས་སོ། ལར་ཡང་
ཡང་གཅིག་
ཆར་བ་དང་ཐོད་རྒལ་དང་རིམ་སྐྱེས།། དབང་པོའི་ཁྱད་པར་སོ་སོར་འཆར་བ་ནི་
ཡོད་ཀྱང་། རིམ་སྐྱེ་བ་དག་ལམ་ལ་རིམ་པ་བཞིན་བསླབ་ཚུལ། ཐུན་ངང་ཀློང་གསུམ་
གསུམ་གསུམ་དགུ་ཕྲུག་ཏུ་ཕྱེ་ན། རྩེ་གཅིག་དང་པོ་གནས་འགྱུར་རིག་གསུམ་གྱི་
རྩད་གཅད།། མ་བཅོས་རང་ལུགས་གནས་པ་གནས་པ་ཞེས་ཟེར་ལ། དེ་ལས་དྲན་
རྟོག་གཡོ་བ་འགྱུ་བ་ཡང་ལགས་ཏེ། དེ་ཉིད་སྟོང་པ་ཤེས་པ་རིག་པ་སྟེ་དོན་
གཅིག །རྩེ་གཅིག་འབྲིང་པོ་གཞི་ལམ་འབྲས་གསུམ་དུ་བསྒོམ་སྟེ།། ངོ་བོ་ཀུན་ཁྱབ་
མཐའ་བྲལ་གཞི་དོན་ཀྱི་གནས་ལུགས།། རང་རིག་དངོས་མེད་ཟང་ཐལ་ལམ་ཉིད་
ཀྱི་འཆར་ཚུལ། ཟུང་འཇུག་ཐོག་ཏུ་ཐག་ཆོད་འབྲས་བུ་ཞེས་སྨྲའོ།། རྩེ་གཅིག་ཆེན་
པོར་འཇོག་བཤིག་སྐྱོང་གསུམ་ལ་སྦྱང་སྟེ།། བཅོས་མེད་ངང་དུ་བཟོ་མེད་ལྷུག་པ་
རུ་འཇོག་ནས། འཇོག་མཁན་རང་སར་བཤིག་སྟེ་རང་བྱུང་གི་དྲན་པ། ཁྱད་འཛིན་
བློ་ཡིས་མ་གོས་ཡེངས་མེད་དུ་སྐྱོང་བྱ།། སྤྲོས་བྲལ་ཆུང་ངུར་མ་བུ་རྩལ་གསུམ་ལ་
སྦྱོང་སྟེ།། མ་ཡི་གནས་ལུགས་སྟོང་པ་ཀུན་ཁྱབ་ཀྱི་ཀློང་དུ།། བུ་ཉིད་དྲན་པ་ཡེངས་
མེད་རྒྱུན་ཆགས་སུ་བརྟེན་ལ། རྩལ་སྣང་གང་ཤར་རང་ཤར་རང་གྲོལ་དུ་སྐྱོངས་
ཤིག །སྤྲོས་བྲལ་འབྲིང་པོར་བདེ་སྟོང་གསལ་གསུམ་ལ་བསྒོམ་སྟེ།། གཡོ་མེད་ངང་
ལས་འབྲལ་མི་ཕོད་པ་དེ་བདེ་བ།། དེ་ཡི་ངོ་བོ་སྐྱེ་མེད་གནས་པ་དེ་སྟོང་པ། སྟོང་
བཞིན་འགག་མེད་འཆར་བ་དེ་གསལ་བ། སྤྲོས་བྲལ་ཆེན་པོར་གཞི་རིག་
བློ་གསུམ་དུ་ཕྱེ་སྟེ།། ཀུན་གཞི་གནས་ལུགས་གཡོ་མེད་རྒྱ་མཚོ་ལྟར་ལྟེམ་མེར།།
རིག་པ་རང་གསལ་རྟོགས་མེད་ཆུ་དྭངས་ལྟར་སང་ངེ་།། བློ་རྟོག་དྲན་པ་ཆུ་རླབས་
ཆུ་ཐིམ་ལྟར་རང་ཞི།། སྒོམ་མེད་ཆུང་ངུར་ལྟ་སྒོམ་སྤྱོད་གསུམ་ལ་སྦྱོང་སྟེ། དངོས་
233



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མེད་ཟང་ཐལ་མཐོང་ན་འཁྲུལ་མེད་ཀྱི་ལྟ་བ། འཛིན་མེད་ངང་ལ་གནས་པ་འཆུག་
མེད་ཀྱི་སྒོམ་པ། དེ་ཉིད་རྐྱེན་དང་འདྲེས་ན་ཡང་དག་གི་སྤྱོད་པ། སྒོམ་མེད་འབྲིང་
པོར་ངང་དང་རང་བཞིན་དང་བདག་ཉིད། དཔེ་དོན་རྟགས་གསུམ་ངང་ལ་ངང་
གནས་ཀྱི་ཀློང་དུ།། རང་བཞིན་མ་བཅོས་དོན་ལ་རང་ལུགས་སུ་གནས་ཏེ།། བདག་
དང་ཉིད་ཀྱི་མིང་བྲལ་གཏད་མེད་ཀྱི་ངང་གནས།། སྒོམ་མེད་ཆེན་པོར་ཉམས་སུ་
ལེན་བྱ་དག་ཟད་དེ། ཅི་སྣང་བོན་སྐུ་ཅི་ཤར་ཡེ་ཤེས་ཀྱི་རོལ་པ། ཐིག་ལེ་ཉག་གཅིག་
དགོངས་པ་མངོན་གྱུར་དུ་འགྱུར་ཏེ། གདོད་མའི་རང་སར་ཟིན་པ་འབྲས་བུ་ཡི་
མཐར་ཐུག །མདོར་ན་ལམ་ལ་བསླབ་ཚུལ་རིམ་པ་བཞིན་གསུངས་ཡང་།། དོན་
དུ་ཕར་སྣང་འཆར་རམ་ཚུར་གནས་ཀྱི་ཤེས་པ།། གང་ཡིན་རིག་པའི་ཆ་ལ་རང་
གསལ་དུ་རྗེན་ནེ།། གསལ་རིག་ལྷག་གེར་ཤར་ཡང་དངོས་མེད་དུ་སང་ངེ་།། སྒོམ་
པས་བཟང་དུ་མ་སོང་ཀ་དག་ཏུ་ལྷན་ནེ།། འཁྲུལ་པས་ངན་དུ་མ་སོང་ཡེ་གྲོལ་དུ་
ལྷང་ངེ་། དུས་གསུམ་འཕོ་འགྱུར་མེད་པ་རང་ཤར་དུ་ལྷག་གེ གང་གིས་ཕན་གནོད་
བྲལ་བ་ཟང་ཐལ་དུ་ས་ལེ། ཡུལ་གྱིས་མ་བསྒྱུར་འཛིན་པས་མ་བསླད་པའི་ངང་ནས།།
ལྟ་སྒོམ་བྱེད་པོ་ཡུལ་མེད་རྩ་བྲལ་དུ་ཤེས་པས།། སྤང་གཉེན་རོ་བཅུད་རྟོགས་པ་
མཉམ་ཉིད་ཀྱི་ཐོག་ཏུ།། སྒོམ་མེད་ཡེངས་མེད་གནས་པ་ཉམས་ལེན་གྱི་སྙིང་
ཏིག །དེ་ཡང་བཟང་རྟོག་ངན་རྟོག་ཅི་ཤར་དང་ཅི་དྲན།། རིག་པ་ཁོ་ན་མ་གཏོགས་
གཞན་འཆར་བ་མིན་པས།། བླང་དོར་བཟོ་བཅོས་མེད་པར་ངོ་ཐོག་ཏུ་གློད་དང་།།
བོན་སྐུའི་རང་ཞལ་དེ་ལ་གཞན་ཞིག་ཏུ་ཡོད་མིན།། རྟོག་པའི་འདུ་འཕྲོ་ཆད་དེ་རྟོག་
མེད་དུ་གནས་པ། དེ་ཉིད་སྒོམ་དུ་མི་འདོད་དེ་དུས་ཀྱི་རིག་པ། དྭངས་གསལ་རྗེན་
པར་སྐྱོང་བ་ཕྱག་ཆེན་གྱི་ལུགས་སྲོལ། དེ་སྐད་ཐུགས་ལ་འཇོག་དང་བོན་རྒན་གྱི་
སྙིང་གཏམ།། ཞེས་པའང་ཕྱག་རྒྱ་ཆེན་པོའི་དོན། ཉམས་སུ་ལེན་ཐབས་ཀྱི་གླུ་གཞུག་མ་རང་ཤར་ཞེས་བྱ་བ་ཤར་
232



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
རྫ་བཀྲ་ཤིས་རྒྱལ་མཚན་གྱིས་ས་མཐའི་དབེན་ཁྲོད་དུ་སྦྱར་བ་རེ་ཞིག་རྫོགས་སོ། །ཞེས་གསུངས་སོ།།
༄༅། །ཡང་རེ་ཞིག་མཆོག་སྤྲུལ་གཡུང་དྲུང་ཁོད་པོ་པདྨ་བློ་གྲོས་དགེ་བཤེས་ཚེ་རིང་སོགས་ཀྱིས་དབུ་མ་ཆེན་པོའི་
དོན་ཉམས་སུ་ལེན་ལུགས་ཀྱི་ཞལ་གདམས་ཞུ་ཟེར་བ་ལ་ངས་འདི་སྐད་བྱས། བསླུ་མེད་རིན་ཆེན་རྣམ་གསུམ་
ལ།། མི་ཕྱེད་དད་པས་ཕྱག་འཚལ་ནས། དབུ་མའི་ལུགས་ཀྱི་ཉམས་ལེན་དག
མདོར་བསྡུ་ཙམ་ཞིག་འདིར་བསྟན་བྱ། བླ་མ་མ་བསྟེན་སངས་རྒྱས་དག །སྒྲུབ་
ཐབས་མེད་ཕྱིར་དེར་བསྟེན་རིགས།། དལ་འབྱོར་ཐོབ་དཀའ་དོན་ཆེན་བསམ། ཆུད་
ཟོས་མ་ཤོར་དགེ་ལ་འབད།། ཕྱི་ནང་སྣོད་བཅུད་མི་རྟག་བསྒོམ། ལོང་མེད་བརྩོན་
འགྲུས་རྒྱུད་ལ་བསྐྱེད།། ངན་སོང་སྡུག་བསྔལ་ཡང་ཡང་སོམས།། དེར་འཇིགས་དེ་
ལས་ཐར་པར་བསྒྲུབ།། དཀོན་མཆོག་གསུམ་ལ་སྐྱབས་གསོལ་ནས།། མཐོ་རིས་ཐོབ་
འདོད་སྐྱེས་བུ་ཆུང་།། དེ་ཡང་སྡུག་བསྔལ་གནས་མཐོང་ནས།། དེའི་རྒྱུ་ཀུན་འབྱུང་
སྤང་བྱས་ཏེ། བསླབ་པ་གསུམ་ལ་ནན་ཏན་བྱ།། དེ་ཡི་དོན་གཉེར་གང་ཡིན་པ། དེ་
ཐོབ་སྐྱེས་བུ་འབྲིང་ཞེས་ག དེ་ལས་རང་འདོད་སྤང་བྱས་ནས། གཞན་དོན་ཁོ་ན་གཙོར་
བཟུང་སྟེ། ཀུན་ཀྱང་མ་ཤེས་དྲིན་དྲན་དང་། དྲིན་བཟོ་བྱུང་སྙིང་ལྷག་བསམ་གྱིས།
བྱང་ཆུབ་ཐོབ་འདོད་སྐྱེས་བུ་ཆེ། ཆུང་འབྲིང་འདི་ཡི་སྒྲུབ་བྱ་མིན། འདི་ནི་བླ་མེད་
བྱང་ཆུབ་འདོད། དེ་དག་ལམ་འདིའི་ཐབས་མཁས་ཀྱིས། གནས་སྐབས་ལམ་ལ་
བཀྲི་ཚུལ་ཙམ།། ཚད་མེད་བཞི་དང་ཕར་ཕྱིན་དྲུག །སྨོན་འཇུག་བསླབ་བྱ་ཉམས་
མེད་བྱ། དེ་ཡང་སེམས་ཅན་སངས་རྒྱས་གཉིས། རྟོགས་དང་མ་རྟོགས་ཁྱད་པར་ཏེ།
ཀུན་ཏུ་བཟང་པོ་ཡེ་སངས་རྒྱས།། ཁམས་གསུམ་སེམས་ཅན་འཁོར་བར་འཁྱམས།།
དེ་དག་དེ་ཡི་ཁྱད་པར་རོ། །དེ་རྟོགས་བྱེད་ལ་དེ་བཞིན་ཉིད།། རྩེ་གཅིག་མ་
བསྒོམས་སངས་མི་རྒྱུ།། དེ་ལ་ཆ་ལུགས་ལྔ་ལྡན་གྱིས།། བདེ་བའི་སྟན་ལ་ཁྲིག་གེར་
འདུག །མདུན་དུ་སྐུ་དང་ཡིག་འབྲུ་འམ།། ཕྱག་མཚན་རྡེའུ་གང་འཛམ་ལ། མིག་
233



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མི་ཡེངས་པའི་རྟེན་བྱས་ཏེ། སྔར་འདས་ཤེས་པའི་རྗེས་མི་བཅད། ཕྱིས་འོང་རྟོག་
པའི་མདུན་མི་བསུ། ད་ལྟ་བ་ལ་བཟོ་མ་འཆོས།། བསྒྲིམ་གྱིན་བསྒྲིམ་གྱིན་ཀློད་ཀྱིན་
ཀློད་ཀྱིན།། བསྒྲིམ་ལྷོད་ཆ་སྙོམས་རན་ཙམ་བྱ།། སྔ་བས་རགས་དང་དེའི་ཅུང་ཞི།།
རྣམ་རྟོག་མི་ལྡང་གཡོ་མེད་གནས།། གོམས་པའི་ཉམས་ཚད་རིམ་བཞིན་འབྱུང་།
དེ་ལ་བླ་མའི་མན་ངག་གིས། ཟིན་མ་གྱུར་ན་གེགས་ལྡང་འགྱུར།། དེ་ལ་གེགས་ཀྱི་
ངོས་བཟུང་ལ། དམིགས་པ་མི་གསལ་བྱིང་པ་དང་། དོན་ལ་མི་གནས་རྒོད་དེ་འཕྲོ།
གཞི་ཉིད་ལོག་པར་བསྒོམ་པའོ།། དེ་ཡང་ཤུགས་སམ་རྐྱེན་གྱི་བྱིང་། རྒོད་པའང་
དེ་བཞིན་འབྱུང་འགྱུར་ཏེ། སེལ་ཐབས་ཤུགས་ལས་རིག་པར་བྱ།། གཤིས་ཀྱི་གནས་
ལུགས་མི་ཤེས་པའི། མི་རྟོག་བློ་ཡིས་བྱེད་པ་ནི།། སྒོམ་སྐྱོན་རྔམ་པོ་ཆེ་ཡིན་ཕྱིར།།
ལུང་དང་བླ་མའི་མན་ངག་བསྟེན། སྦྲུལ་ནག་ཤུབས་ནས་དོན་པ་བཞིན། སྐྱོན་སྒྲིབ་ཀུན་
དང་བྲལ་བྱས་ཏེ། སང་ངེ་ས་ལེ་ལྷན་ནེར་བསྒོམ། ཉོན་མོངས་རྣམ་རྟོག་རང་ཞི་ནས།
དམིགས་པའི་ཐོག་ཏུ་གནས་གྱུར་ཏེ། གོམས་པའི་རྟགས་བཞི་ （གར་གཏད་དུ་སྡོད་པ།
ཅིགཏད་དུ་འགོར་ག ཁ་ལ་ཉན་པ། དགོས་དུས་སླེབ་པ་བཞིའོ།། མཆན) འབྱུང་བར་འགྱུར།། ཞི་བ་ཅུང་
ཟད་མི་གནས་ན། བདག་མེད་ཡེ་ཤེས་རྟོགས་མི་འགྱུར།། དེ་མ་རྟོགས་ན་འཁོར་བ་
ལས། ཡོངས་སུ་གྲོལ་བ་མ་ཡིན་ཏེ། འཁོར་བའི་རྩ་བ་བདག་འཛིན་ཡིན། བདག་ཏུ་
འཛིན་པས་འཆིང་གྱུར་ན།། སངས་རྒྱས་འབྲས་བུ་མི་འཐོབ་ངེས།། དེ་ཕྱིར་བདག་
འཛིན་གདུལ་བྱའོ། །དེ་ཡང་བདག་ཏུ་འཛིན་ལ་གཉིས། གང་ཟག་དང་ནི་བོན་
གྱི་སྟེ།། ལུས་ངག་ཡིད་གསུམ་མིང་དང་བཞི། ཚོགས་པའི་དོན་ལ་བདག་འཛིན་
པ། གང་ཟག་བདག་འཛིན་ཞེས་བྱའོ།། དེ་ནི་གཞི་ནས་མ་གྲུབ་སྟེ། དེ་ཡང་ལུས་ནི་
བདག་མིན་ཏེ། སྒྱུ་མ་མཁན་གྱི་རྟ་གླང་བཞིན།། གནས་སྐབས་ཙམ་སྟེ་བདེན་པ་
མེད། ངག་ཀྱང་མིན་ཏེ་གློ་བུར་གྱི། རླུང་ལྕེས་བསྒྱུར་བའི་སྒྲ་སྐད་ནི། རྔ་དང་ལག་
234



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
པའི་འདུ་བྱེད་བཞིན། དེ་བཞིན་ཡིད་ནི་ནམ་མཁའི་ཚུལ། དངོས་དང་མཚན་མའི་
ཡུལ་ལས་འདས།། མིང་ནི་བྲག་ཆ་ལྟ་བུ་སྟེ། སུ་ཞིག་ལ་ནི་བདག་ཏུ་འཛིན།། གཟུང་
བའི་ཡུལ་དང་འཛིན་པའི་སེམས། བདེན་པར་གྲུབ་པ་ཉིད་ལྟ་བ། བོན་གྱི་བདག་
འཛིན་ཞེས་བྱ་སྟེ། དེ་ནི་ཡེ་ནས་ཡོད་མ་ཡིན། དཔེར་ན་མིག་ཡོར་ལྟ་བུ་སྟེ། སྣང་
དུས་ཉིད་ནས་སྟོང་པའོ།། དངོས་ཅན་ཡོངས་སུ་བཀག་བྱས་ནས།། དངོས་མེད་
སྒྲུབ་པ་མ་ཡིན་ཀྱང་།། དངོས་ཀུན་ཡེ་ནས་མེད་པའོ། །གཟུང་བའི་ཡུལ་དང་འཛིན་
པའི་སེམས། ཅི་ཡང་མ་ཡིན་མཁའ་འདྲ་ལ། དངོས་དང་དངོས་མེད་མེད་པའོ།། དེ་
ལྟར་བདག་དང་བདག་མེད་པ།། གང་ཡང་དམིགས་སུ་མེད་པ་སྟེ། སྟོང་ཉིད་སྟོང་
ཉིད་སྟོང་པ་ཆེ། གསུངས་པའི་གནད་དེ་ཤེས་པར་བྱ།། དེ་བཞིན་དུ་ནི་རྟོགས་པ་ལ།
ཀུན་རྫོབ་དོན་དམ་དབྱེར་མེད་པ། ཆུ་དང་རླན་གྱི་བྱེ་བྲག་བཞིན། དེ་མཐོང་མིག་
བྲལ་སོ་སྐྱེ་ཡིས།། མི་བདེན་འཁྲུལ་ངོར་གང་སྣང་བ། ལྟར་སྣང་ཙམ་སྟེ་རང་བཞིན་
མེད།། མཚན་མ་དང་ནི་ཡང་དག་དོན།། འདྲེས་པ་མེད་ལ་དབྱེ་བའང་མེད།།
གཟུང་འཛིན་དང་ནི་འཁོར་བའི་བོན།། དེར་ལྟོས་བདག་མེད་མྱང་འདས་
བཏག །དོན་དམ་མཐོང་ན་མཚན་མ་ཀུན།། ཡེ་ནས་ཡོད་མེད་དེ་བཞིན་ཉིད།།
དེ་ལྟར་ཤེས་ན་དབུ་མའི་དོན། རྟོགས་པ་ཡིན་ཞེས་མཁས་པས་སྨྲའོ།། དེས་ན་བྱམས་
མ་འབུམ་ལྔ་ལས།། སྦྱོར་བ་གཡུང་དྲུང་སེམས་ལྡན་པས། དངོས་གཞི་མི་དམིགས་
སྟོང་པ་ཉིད། རྗེས་ལ་རྣམ་དག་སུམ་ལྡན་པས།། ཡུན་རིང་གོམས་པར་བྱེད་པ་སྟེ།།
རི་མཐོ་ས་གཙང་དབེན་གནས་སུ།། ཕྱོགས་སླད་བྲལ་བར་བྱས་ནས་བསྒོམ།།
དེ་ལ་ཉམས་འཕེལ་ཁྱད་པར་འགྱུར།། སེམས་ཅན་རྣམས་ལས་སངས་རྒྱས་འབྱུང༌།།
ཞེས་གསུངས་པ་བཞིན་ཕྱོགས་ཞེན་གྱི།། རྟོག་པས་མ་སླད་པར་བྱས་ཏེ། དབུ་མའི་
དོན་ལ་མཉམ་པར་བཞག །དེ་ཡང་དབུ་མ་ཞེས་པའི་དོན།། ཕྱོགས་དང་མཐར་
235



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལྷུང་མེད་པ་སྟེ། སྤྲོས་པའི་མཐའ་དང་བྲལ་བར་བསྟན། དེ་ལྟར་ཉམས་སུ་བླང་
བྱས་པས། ཉོན་མོངས་འཁྲུལ་སྣང་ཇེ་ཞི་དང་།། ཡེ་ཤེས་ཇེ་གསལ་ཇེ་གསལ་འོང་།
ཅི་ཞིག་རྟོགས་པ་མཐར་ཕྱིན་ནས། སྤྱན་ལྔརྩལ་དྲུག་རྫོགས་གྱུར་ཏེ། མངོན་པར་
རྫོགས་སངས་རྒྱས་པར་འགྱུར།། ཅེས་པའང་དབུ་མ་ཆེན་མོའི་དོན་བསྡུས་པའི་གླུ་སྟོང་ཉིད་རང་གྲོལ་
ཞེས་བྱ་བ་ཤར་རྫ་བཀྲ་ཤིས་རྒྱལ་མཚན་གྱིས་གནས་ཆེན་པདྨ་གསང་གླིང་གི་རི་ཁྲོད་དུ་བྲིས་པས་ཡི་གེ་བ་བླ་མ་དོན་
འགྲུབ་ཅེས་པས་བགྱིས་པའོ།།
༄༅། །རྫོགས་པ་ཆེན་པོའི་གསལ་འདེབས་ཅུང་ཟད་འབྲི་བ་ལ། དང་པོ་ཕྱིའི་
རུ་ཤན་ནི་དབེན་གནས་སུ་རང་ཉིད་གཅིག་པུ་ཕྱིན་ལ་ལུས་ཀྱི་བྱ་བྱེད་ངག་གི་སྨྲ་
བརྗོད་ཡིད་ཀྱི་དྲན་རྟོག་སྣ་ཚོགས། གང་དྲན་སྤང་བླང་བཟོ་བཅོས་མེད་པར་སྤྱད་
ལ་རྗེས་ངོ་ཐོག་ཏུ་གློད་པས། དེས་འཁོར་འདས་བྱེད་པོ་སེམས་སུ་ཐག་ཆོད་ནས་
འཁྲུལ་རྟོག་དབྱིངས་སུ་ཟད་དེ་རང་བྱུང་
རང་བྱུང་ཡེ་ཤེས་འབད་མེད་དུ་འཆར་བའི་དགོས་
པ་ཡོད་དོ། དེ་ནས་ནང་གི་རུ་ཤན་གི ལུས་གནས་དྲུག་ཏུ་སྦྱང་བྱ་ཡིག་འབྲུ་དྲུག །སྦྱོང་
བྱེད་སྙིང་པོ་དྲུག་གིས་སྦྱང་པས། སྦྱང་འབྲས་འཁོར་བའི་རྒྱུ་འབྲས་གཉིས་ཀ་ཟད་
དེ་འཁོར་བ་བོན་ཉིད་ཀྱི་དབྱིངས་སུ་འཆར་བའི་དགོས་པ་ཡོད་དོ། །དེ་ནས་ལུས་
སྦྱང་ལ་ལངས་འདུག་གཉིས་ལས། དང་པོ་ལངས་ལ་རྐང་མཐིལ་གཉིས་སྤྲད་དེ་
ལག་པ་གཉིས་ཀྱི་ཐལ་མོ་སྤྱི་བོར་མ་རེག་པར་སྦྱར་ལ་རང་ལུས་བཻཌཱུརྱའི་པྲ་ཕུད་
རྩེ་གསུམ་པར་མེ་འབར་བ་ལ་དམིགས་པ་གཏད་ལ་ཡང་ཡང་སྦྱོང་། དེ་ནས་སྟན་
བདེ་བ་ལ་འདུག་སྟེ་ལུས་ཀྱི་འཁྲུལ་འཁོར་སྔར་ལྟར་ལ། ངག་སྦྱོང་ལས། རྒྱས་གདབ་
ནི། ངག་ཏུ་ཧཱུཾ་རིང་བགྲང་ལ་སྙིང་གར་ཧཱུྃ་གཅིག་སྒོམ་ལ། ཧཱུྃ་ལས་ཧཱུྃ་གྲངས་མེད་
ཆད་དེ་ཕྱིའི་སྣང་ཁམས་ཧཱུཾ་གིས་གང་
། ཧཱུྃ་རྣམས་ཚུར་འདུས་པས་རང་ལུས་ཧཱུྃ་གིས་
གང་བར་བསམ་ལ་ཡང་ཡང་སྦྱོང་། རྩལ་སྦྱང་ནི། ཧཱུྃ་དྲག་ཏུ་བགྲང་ལ་སྔར་ལྟར་
236



ཞལ་གདམས་དང་བློ་བསྟོད་གསོལ་འདེབས་སོགས་ཀྱི་སྐོར།
ཧཱུྃ་གྲང་
ངས་མེད་འཕྲོས་པས་ཕྱིའི་སྣང་བ་ཐམས་ཅད་ཐར་ཐར་ཕུག །ཚུར་འདུས་
རང་ལུས་ཀྱང་དེ་བཞིན་འབུག་པར་བསམ་ལ་ཡང་ཡང་སྦྱོང་། མཉེན་བརྩལ་ནི་
ཐུགས་ཁའི་ཧཱུྃ་ལས་ཧཱུྃ་གི་འཕྲེང་བ་ལུ་གུ་རྒྱུད་དུ་འབྲེལ་པ་འཕྲོས་པ་མདུན་གྱི་
དམིགས་རྟེན་ཤིང་བུ་ལ་གཡས་སུ་དཀྲིས་ཤིང་བསྐོར་ཏེ་ཧཱུྃ་དང་པོ་རྩེ་མོར་སླེབ་པ་
དང་མེར་རེ་འདུག་པ་ལ་དམིགས་པ་གཏད་ལ་རྣམ་རྟོག་ལྡང་པ་དང་སྔར་ལྟར་ཕྱིར་
ལྡོག་སྟེ་སྙིང་གའི་ཧཱུྃ་ལ་བསྡུ། ལམ་གཞུག་ནི། རང་ཉིད་ཧཱུྃ་དུ་བསམ་ལ་སྲིན་བུའི་
འགྲོས་ཀྱིས་ཞིང་ཐམས་ཅད་དུ་སོང་པར་བསམ་ཞིང་
། དམིགས་པ་དང་མཐུན་
པར་ངག་ཏུ་ཧཱུྃ་དལ་བུས་བརྗོད་ལ་སླར་དམིགས་མེད་དུ་བཞག་གོ །སེམས་སྦྱོང་
ནི་ཞལ་གདམས་རང་ལས་གོ་སླའོ།། ལྟ་སྟངས་གསུམ་ནི། ཞི་བའི་ལྟ་སྟངས་ཆ་ལུགས་
ལྔ་ལྡན་གྱིས་མིག་ཐུར་དུ་བལྟ་བ་དང་། བྱང་སེམས་ལྟ་སྟངས་མིག་ཐད་ཀ་བར་
སྣང་སྟོང་པ་ལ་ཧད་དེ་བལྟ་བ་དང་། དྲག་པོའི་ལྟ་སྟངས་གར་གྱིས་ལངས་ལ་མིག་
གཡོ་ཞིང་གྱེན་དུ་ལྡོགས་པའི་ཚུལ་གྱིས་བལྟ་བའོ། ལྟ་སྟངས་དེ་དག་གི་དུས་སུ་རིག་
པ་བཟོ་མ་བཅོས་པར་རང་ལུགས་སུ་བཞག་གོ །ལུས་གནད་བཞུགས་སྟངས་
བཞིའམ་ལྔ་ནི། སེང་གེའི་འགྱིང་ཚུགས། གླང་ཆེན་ཉལ་སྟབས། དྲང་སྲོང་ཙོག་
བུ། ངང་མོ་ཟུར་འགྲོས། རྣ་ཕོ་བྲག་འཛེགས་དང་ལྔའོ། མིག་གནད་གཟིགས་སྟངས་
བཞི་འམ་ལྔ་ནི། ལུས་གནད་སེང་གེ་འགྱིང་ཚུགས་ཀྱི་དུས་སུ་སྟེང་བོན་སྐུའི་ལྟ་སྟངས་
མིག་སྨིན་འཚམས་སུ་ཡར་ལ་ཧྲིག་གེ་གཟིར་བ་དང་། དེ་བཞིན་དུ་གཉིས་པའི་དུས་
ལོངས་སྐུའི་ལྟ་སྟངས་ཐད་ཀར་བལྟ་བ་དང་། གསུམ་པའི་དུས་སྤྲུལ་སྐུའི་ལྟ་སྟངས་
ཐུར་དུ་ཕབ་པ་དང་། བཞི་པའི་དུས་ཐབས་ཀྱི་ལྟ་སྟངས་གཡས་སུ་ཟུར་ལྟས་བྱེད་
པ་དང༌། ལྔ་པའི་དུས་ཤེས་རབ་ཀྱི་ལྟ་སྟངས་མིག་གཉིས་གཡོན་དུ་ཟུར་ལ་བལྟ་
བའོ། །དེ་དག་གི་ལག་ལེན་ཞིབ་ཏུ་ཨ་ཁྲིད་དང་སྙན་བརྒྱུད་སོགས་ལས་གསལ་ལོ།།
23ལ་



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འོན་ཀྱང་བཞུགས་སྟངས་ལྔ་དང་གཟིགས་སྟངས་ལྔ་གནད་གཉིད་སུ་དྲིལ་
ན། ལུས་གནད་ལ། ཅོག་པུར་ཉི་གྲིབ་མཚམས་སུ་སྡོད་ལ། ལག་པའི་གྲུ་མོ་
གཉིས་པུས་མོ་གཉིས་ཀྱི་སྟེང་དུ་བཙུག །ལག་མཐིལ་གཉིས་ཀྱིས་ཨོལ་གོ་བསྐྱོར།
མིག་གནད་མིག་ཕྱེད་བཙུམས་ཟིམ་བུ་ཉི་མ་ལ་གྲུ་གང་ཙམ་གྱིས་མ་རེག་པའི་
སར་བལྟ་བ་ལ་འདུས་སོ། དེའི་དུས་སུ་སྒྲོན་མ་གསུམ་དང་གཅེས་པ་གསུམ་
གྱི་ལག་ལེན་གནད་དུ་བསྣུན་དགོས་ཏེ། སྒྲོན་མ་གསུམ་ནི། ཕྱི་སྲིད་པའི་སྒྲོན་
མ་ཉི་ཟླ་ལ་སོགས་ལ། ནང་དབང་པོའི་སྒྲོན་མ་མིག་ལྷབ་ལྷུབ་དང་འབྱེད་འཛུམ་
མེད་པར། གསང་བ་རིག་པའི་སྒྲོན་མ་རིག་པ་མིག་དང་བསྟུན་ནས་བལྟ་ཞིང་།
དེ་ཡང་གཅེས་པ་གསུམ་ནི། ལུས་གནད་ཤིན་ཏུ་གཅེས་ཏེ་འལ་འོལ་སབ་སོབ་
མིན་པར་ཆ་ཆ་ནས་བསྡམ། རླུང་གནད་ཤིན་ཏུ་གཅེས་ཏེ་དབུགས་སྣ་ནས་
མི་གཏོང་བར་ཁ་ནས་དལ་བུར་རྒྱུར་གཞུག །སེམས་གནད་ཤིན་ཏུ་གཅེས་
ཏེ་གནད་ཐམས་ཅད་ཁོ་ལ་ཐུག་པས་རིག་པ་རང་བབས་གཉུག་མའི་གཞི་ཐོག་
ཏུ་འཛིན་མེད་ཁྲོལ་ལེ་བཞག་པ་ནི་གནད་དམ་པའོ།། ཞེས་པའང་ཁོད་པོ་པདྨ་བློ་གྲོས་
དང་རྟོཊ་ལྡན་ཨ་བླ་མཚན་ཅན་གྱིས་བསྐུལ་ངོར་སྤྲང་སྒོམ་མངྒའི་མིང་གིས་གསལ་འདེབས་སུ་བྲིས་པའོ།།
༄༅། །ཡང་རེ་ཞིག་རྟོགས་ལྡན་ཤེས་རབ་ནས་མ་བུ་རྩལ་གསུམ་ཉམས་སུ་ལེན་ཚུལ་ཞིག་དགོས་གསུང་
པ་ལ་ངས་འདི་སྐད་བྱས།། སྐྱབས་བསླུ་མེད་བདེ་ཆེན་རྒྱལ་པོར།། རང་རིག་པ་ཉག་
གཅིག་ངང་དུ། གསལ་སྒྲིབ་གཡོག་མེད་པར་འདུད་དོ། །གཞི་ཡང་དག་ལྟ་
བ་རྟོཊ་ཏེ།། ལམ་སྒོམ་པ་མངོན་དུ་གྱུར་ཅིག །འབྲས་བོན་སྐུའི་རང་སར་
ཟིན་པ།། བྱ་འདོད་ན་འདི་ལྟར་དགོས་ཀྱི། མ་ཀུན་གཞི་བདེ་ཆེན་ཞིང་དུ།།
བུ་རིག་པ་རང་གསལ་བརྟེན་བཅས།། རྩལ་བསམ་དྲན་རང་ཤར་རང་གྲོལ།།
དོན་ཡེངས་བ་མེད་པར་སྒོམ་མཛོད།། མ་ཡེ་སྟོང་མཐའ་བྲལ་ཞིང་དུ།། བུ་
238



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
རང་བྱུང་རིག་པ་ས་ལེ།། རྩལ་དྲན་རྟོག་ཆུ་རླབས་ཆུར་ཐིམ།། དོན་གཉུག་
མའི་དྲན་རྒྱུན་མ་བཅད།། མ་གཞི་མེད་རྩ་བྲལ་ཞིང་དུ།། བུ་སྐྱེ་མེད་དྲན་པ་
ལྷང་ངེ་། རྩལ་རླུང་པོ་རང་ཞི་རང་ཡལ། དོན་དམིགས་མེད་གདེང་དང་
མ་བྲལ།། མ་སྟོང་པ་མ་བཅོས་མ་སླད།། བུ་གསལ་བ་མ་ཡེངས་མ་བཟུང་།།
རྩལ་དྲན་རྟོག་མ་སྤང་མ་བླང་།། དོན་མཉམ་ཉིད་ངང་དུ་ཞོག་མཛོད།། མ་
སྟོང་པར་རྟོག་པས་མ་སླད།། བུ་དྲན་པའི་རང་མདངས་མ་བསྣུབས།། རྩོལ་
བསམ་དྲན་སྒོ་མོ་མ་བཅད།། དོན་བཟོ་བཅོས་མེད་པར་སྐྱོང་མཛོད།། མ་
སྟོང་པ་ཀུན་ཁྱབ་ཀློང་དུ།། བུ་དྲན་པ་རྒྱུན་འཆགས་རྟེན་ལ།། རྩལ་རྣམ་རྟོག་
གང་ཤར་གང་དྲན།། སྤང་བླང་དང་བཟོ་བཅོས་མེད་པ།། རང་ཤར་བ་རང་
གྲོལ་གྱིས་དང་།། ཉམས་ལེན་ཚུལ་བདེ་བར་སྣང་ངོ༌། །མདོར་བསྡུ་ན་རྣམ་
པར་ཀུན་ཏུ།། སྟོང་རིག་མ་བུ་འཕྲད་དགོས།། མ་བུ་གཉིས་ཡ་མ་བྲལ་བར།།
སྤྱོད་ལམ་བཞིར་རྒྱུད་ལ་བརྟེན་མཛོད།། ཅེས་གསུངས་སོ།།
༄༅། །ཡང་དགེ་རྒན་རྣམ་རྒྱལ་ཚེ་རིང་ནས་དྲན་པའི་རྒྱུན་ཐག་མི་བཅད་ཟེར་བ་དེ་ཅི་ལྟར་བྱེད་ནས་
ཉམས་སུ་ལེན་ཟེར་བ་ལ་ངས་འདི་སྐད་བྱས། དེ་ཡང་དྲན་པ་ལ་གཉུག་མའི་དྲན་པ་དང་།
རྣམ་རྟོག་དྲན་པ་གཉིས་ཡོད། གཉུག་མའི་དྲན་པ་ནི་ད་ལྟའི་རང་སེམས་ཀྱི་
ངོ་བོ་གཞི་མེད་རྩ་བྲལ་དངོས་མེད་ཟང་ཐལ། བལྟས་པས་མི་མཐོང་། འཛིན་
པས་མི་ཟིན། བློའི་ཡུལ་དུ་མ་གྱུར་པ། འདི་ཞེས་མཚོན་དུ་མེད་པ། མེད་
བཞིན་དུ་དྲན་པ་གསལ་ལྷང་ངེ་བ། སྐད་ཅིག་ཙམ་ཡང་འགག་ཏུ་མེད་པ།
རྐྱེན་གང་གིས་ཀྱང་བཤིག་མི་བཏུབ་པ་དུས་གསུམ་དུ་འཕོ་འགྱུར་དང་བྲལ་
བ་འདི་ཀ་ལ་ཟེར་བ་ཡིན། རྣམ་རྟོག་དྲན་པ་ནི་སྐད་ཅིག་དང་པོའི་དྲན་རྟོག་
འགག་ནས་སྐད་ཅིག་གཉིས་པར་བཟང་རྟོག་ངན་རྟོག་གང་རུང་སྐྱེ་བ་དེའོ།།
239



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དེ་ཡང་གཉུག་མའི་དྲན་པའི་རྒྱུན་མི་བཅད་ཟེར་བ་དེ། ད་ལྟའི་དྲན་པ་གསལ་
ལྷང་ངེ་བ་འདི་ཉིད་ལྟ་སྒོམ་གྱི་རྩོལ་བས་མ་སླད་པར་དུས་རྒྱུན་དུ་ངོ་ཐོག་ནས་
དྲན་པའི་རྒྱུན་སྐྱོང་དགོས་པ་ཡིན། རྣམ་རྟོག་དྲན་པ་སྤང་བླང་དང་བཟོ་བཅོས་
མེད་པ་རིག་ཐོག་ནས་གློད་ཅིང་རང་ཤར་རང་གྲོལ་བྱེད་དགོས།། བཀྲ་ཤིས།
དགེའོ།།
པ.
240



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
མན་ངག་རིན་པོ་ཆེ་ཨ་ཁྲིད་ཀྱི་སྔོན་འགྲོའི་ཚིག་བཤད་
སྐོར་གྱི་དོན་གསལ་བར་བྱེད་པའི་ཚིག་འགྲེལ་
བློ་གསར་དགའ་སྟོན་ཞེས་བྱ་བ་བཞུགས།
ན་མོ་ཅི་པར་རཏྣ་མངྒ་ཝེར་ཞི་ཡ།
མཁྱེན་རབ་རྣམ་དཔྱོད་རྫོགས་པའི་ལྷ་ལམ་དུ།།
བརྩེ་ཆེན་རི་བོང་འཛིན་པའི་འོད་དཀར་ཅན།།
ནུས་པས་འགྲོ་རྒྱུད་ལས་ཉོན་བསིལ་མཁས་པ།།
དཔལ་ལྡན་བླ་མ་མཚན་མོའི་མགོན་དེས་སྐྱོངས།།
བློ་གསལ་སྟོང་གི་འཇུག་ངོག་མན་ངག་ཁྲིད།།
བློ་ཆེན་མཆོག་གི་སྤྱོད་ཡུལ་ཁོ་ན་ལས།།
བློ་དམན་བདག་འདྲས་གཞལ་བའི་ཡུལ་མིན་ཀྱང་།།
བློ་གྲོས་གསར་བུའི་འཇུག་ཡུལ་ཅུང་ཟད་དབྱེ།།
དེ་ཡང་མན་ངག་རིན་པོ་ཆེ་ཨ་ཁྲིད་ཀྱི་སྔོན་འགྲོའི་ཚིག་བཤད་སྐོར་གྱི་ཚིག་
འགྲེལ་ཉུང་ངུ་ཞིག་འདོམས་པར་བྱེད་པ་ལ་དོན་གསུམ་སྟེ། ནང་པ་སངས་རྒྱས་
པའི་འདུ་ཤེས་ཀྱི་མཆོག་མི་རྟག་པའི་ཚིག་དོན་ལ་བསམ་པ་དང་
། ལམ་གྱི་གཞི་
བརྟན་ཞིང་ཚོགས་གཉིས་འཕེལ་བའི་ཕྱིར་ཡན་ལག་བདུན་པ་འབུལ་བ་དང་། རྟོགས་
པ་ཁྱད་པར་ཅན་རྒྱུད་ལ་སྐྱེ་ཞིང་བྱིན་རླབས་འཇུག་པའི་གཞི་བླ་མར་གསོལ་བ་གདབ་
24}



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའོ། །དང་པོ་ལ། ཀྱེ་མ་ཞེས་པ་ནི་ཡུལ་ལ་སྙན་གསན་ཕུལ་བའོ།། ཡུལ་གང་ལ་
ཕུལ་ན། བདེ་གཤེགས་དགོངས་པའི་བརྒྱུད་པ། སེམས་དཔའ་བརྡ་ཡི་བརྒྱུད་པ།
གྲུབ་ཐོབ་སྙན་ཁུང་གི་བརྒྱུད་པ། སྒྲ་སྒྱུར་ལོ་ཙཱའི་བརྒྱུད་པ། ལས་འཕྲོ་གཏེར་གྱི་
བརྒྱུད་པ། རྟོགས་ལྡན་ཉམས་ཀྱི་བརྒྱུད་པའི་བླ་མ་རྣམས་ལ། གང་གིས་ཕུལ་ན།
ལམ་ཉམས་སུ་ལེན་པ་པོས། ཚུལ་ཇི་ལྟར་ན། ལུས་གུས་པ་ངག་སྙན་པ་ཡིད་མོས་
པ་ཆེན་པོས་གསོལ་བ་འདེབས་པའོ། །དགོས་པ་ཅི་ཡོད་ན། འོག་ནས་འབྱུང་བའི་
ལམ་རྣམས་རྒྱུད་ལ་སྐྱེ་བའི་དགོས་པ་ཡོད་དོ།། དེ་ལྟར་ཡུལ་དམ་པ་ལ་སྙན་གསན་
དབབ་ནས། བཤད་བྱ་དངོས་ལ་སྡེ་སྣོད་མཛོད་ལས། འདུས་བྱས་ཡོངས་ཀྱི་མཚན་
ཉིད་མི་རྟག་པ། །རྒྱལ་བའི་ཕྱག་རྒྱ་བཞི་ཡི་དང་པོར་གསུངས།། ཞེས་པ་ལྟར། རྒྱུ་
རྐྱེན་དུ་མར་འདུས་ཤིང་བྱེད་པོས་བྱས་པའི་སྣོད་བཅུད་ཀྱི་བཀོད་པ་ཅི་ལྟར་སྣང་
ནའང་། ཐམས་ཅད་མི་རྟག་པའི་རང་བཞིན་ལས་མ་འདས་ཏེ། དེའི་ཚུལ་ནི།
རྒྱུ་ལས་གྲུབ་པའི་སོགས་མི་རྟག་པའི་ཚིག་བཤད་ཀྱི་དོན་རྣམས་རིམ་གྱིས་བཤད་དེ།
རྒྱུ་འབྱུང་བ་ལྔ་ལས་གྲུབ་པའི་ཤ་ཁྲག་གདོས་ལུས་གཟུགས་ཀྱི་ཕུང་པོ་འདི། ནད་
བཞི་བརྒྱ་རྩ་བཞི། གདོན་སྟོང་ཕྲག་བརྒྱད་ཅུ། རྐྱེན་ཉིས་ཁྲི་ཆིག་སྟོང་སོགས་རྐྱེན་
ངན་གྱིས་འཇིག་ཅིང་། སྔ་མའི་གང་ཟག་གི་ལས་ཀྱིས་འབྲེལ་པའི་ད་ལྟའི་ལུས་དང་
སེམས་ཀྱི་ཚོགས་པ་གྱེས་ཏེ་འཆི་བའི་དུས་ལ་བབ་ཚེ་ཅིས་ཀྱང་འབྲལ་བ་ངེས་
པའོ། །དེ་བས་ན་མི་རྟག་རྟག་ཏུ་རེ་བའི་ངོས་ནས་མི་ཚེ་ཡང་ཡེངས་ལ་ཟད་པས་ན།
འདི་ལ་རྟག་པར་འཛིན་པ་རྣམས་སྙིང་རེ་རྗེ་བའི་གནས་སུ་གྱུར་འདུག་པས།
ད་ནི་མི་རྟག་པ་རང་རྒྱུད་ལ་སྐྱེ་བར་བྱིན་གྱིས་རློབས་ཤིག་ཅེས་པའོ།། དེ་བཞིན་
དུ་ཕྱི་སྣོད་འཇིག་རྟེན་འདི་ཡང་། ཆགས་གནས་འཇིག་སྟོང་བཞི་ལས་གནས་པའི་
བར་བསྐལ་ཉི་ཤུ་རྫོགས་ནས་མ་ཐོག་ཐུང་ངུ་ལ་ཐུག་པའི་དུས་སུ། མེ་བདུན་ཆུ་
༈
242



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
གཅིག་ཆུའི་བསྐལ་པ་བདུན་རྫོགས་ནས་རླུང་གི་བསྐལ་པ་གཅིག་གིས་འཇིག་ཅིང་།
ནང་བཅུད་ཀྱི་སེམས་ཅན་རྣམས་ཀྱང་ནམ་ཞིག་ཚེ་ལོ་བཅུ་ལ་ཐུག་པའི་མཐར།
ལོ་བདུན་ལ་མུ་གེ་ཟླ་བ་བདུན་ལ་ནད་ཞག་བདུན་ལ་མཚོན་དང་བསྐལ་པའི་ཆ་
ཕྲ་མོ་གསུམ་སྟེ་ནད་མུག་མཚོན་གྱིས་སྟོང་པའོ།། དེ་ལྟར་ཕྱི་སྣོད་ནང་བཅུད་ཐམས་
ཅད་མི་རྟག་པ་འཇིག་པའི་རང་བཞིན་ཅན་ཡིན་པ་ལ་བསམ་ནའང་། འདི་ལ་རྟག་
པར་འཛིན་པ་བསམ་མེད་བྱིས་པའི་བློ་ཅན་འདི་དག་སྙིང་རེ་རྗེ་བའི་གནས་སུ་གྱུར་
འདུག་པས། ད་ནི་མི་རྟག་པ་རང་རྒྱུད་ལ་སྐྱེ་བར་བྱིན་གྱིས་རློབས་ཤིག་ཅེས་
པའོ།། འདས་མ་འོངས་ད་ལྟ་དུས་གསུམ་གྱི་སངས་རྒྱས་རྣམས་དང་གཡུང་དྲུང་
སེམས་དཔའ་བླ་མ་དགེ་བའི་བཤེས་གཉེན་རྣམས་ཀྱང་སྐུ་མི་རྟག་མྱ་ངན་ལས་འདས་
པའི་ཚུལ་བསྟན་ཅིང་། ཁམས་གསུམ་སེམས་ཅན་རྣམས་ལའང་དེ་བཞིན་དུ་མཐོ་
དམན་མེད་པར་འཆི་བའི་རང་བཞིན་ལས་མ་འདས་པས་ཚེ་ཐར་དུ་སོང་བ་ནི་གཅིག་
ཙམ་ཡང་ལུས་པ་མེད་པས་ན། ཐམས་ཅད་སྐྱེས་ནས་འཆི་བའི་རང་བཞིན་ཅན་
ཡིན་པ་ལ་བསམ་ནའང་། འདི་ལ་༔ ནས་གོང་གིས་འགྲེའོ།། དེ་བཞིན་དུ་རགས་
པའི་དབང་དུ་བྱས་ན་ལོ་དང་ཟླ་བ་ཞག་གྲངས་སོགས་ཀྱིས་རབ་ཏུ་འགྱུར་བས་མི་
རྟག་པ་དང་། ཕྲ་བའི་དབང་དུ་བྱས་ན་དེ་བཞིན་དུ་མི་རྟག་པ་སྐད་ཅིག་མའི་བྱེ་
བྲག་ཏུ་འགྱུར་བས་ཐམས་ཅད་མི་རྟག་འགྱུར་བའི་རང་བཞིན་ཡིན་པ་ལ་བསམ་
ནའང་། འདི་ལ་ ནས་འགྲེའོ།། ཇི་ཙམ་བསགས་ཤིང་བསགས་ཀྱང་ཚིམས་པ་མེད་
པའི་ཟས་ནོར་ལོངས་སྤྱོད་དང་། ཇི་ཙམ་སྤྱོད་ཀྱང་ཟད་པ་མེད་པའི་འདུ་འཛི་བྲེལ་
དོའི་བྱ་བ་འབད་པ་ལ། བསམ་ཞིང་བསམ་ན་ཆུ་བཤིག་པ་ལས་མར་མི་འབྱུང་
བ་ལྟར་སྙིངཔོ་ཏིལ་འབྲུ་ཙམ་མེད་པར་ཤེས་བཞིན་དུ། འདི་ལ༣ འགྲེའོ།། ཅིས་
ཀྱང་འཆི་ངེས་ཏེ་ཁམས་གསུམ་སེམས་ཅན་རྣམས་ལའང་མ་ཤི་རྙིང་པ་ལུས་པ་ནི་
243



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཅིག་ཙམ་ཡང་མེད། ནམ་འཆི་ཆ་ཡང་མེད་དེ་རྒས་གཞོན་གོ་རིམ་མེད་པར་སྐྱེས་
ནས་འཆི་བའི་རང་བཞིན་ཅན་ཡིན། འཆི་བའི་རྐྱེན་ཡང་ནད་དང་མུ་གེ་མཚོན་
སོགས་མ་ངེས་ཏེ་འཆི་རྐྱེན་མང་ལ་འཚོ་རྐྱེན་ཉུང་བས་སོ།། འཆི་བའི་གནས་དང་
དུས་མ་ངེས་ཏེ་གཞི་བྱེས་རི་ལུང་ཁྱིམ་ཕྱི་ནང་ནམ་ཟླ་སོགས་གང་འཆི་དང་འདི་
འཆི་ཆ་མེད་པའོ།། བསམ་ན་གཅེས་པར་སྐྱོང་བའི་ལུས་འདི་ཡང་རོ་ཡི་རང་བཞིན་
ཅན་ཡིན་ངེས་པ་ལ། འདི་ལ༔ འགྲེའོ།། དེའི་དུས་སུ་དཔའ་བོས་འཐབ་པས་མི་
ཐུབ་སྟེ་སྟོང་གསུམ་འཇིག་རྟེན་འདིའི་མི་ཀུན་དམག་ཏུ་སྦྲན་ནས་འཐབ་ཀྱང་འཆི་
བདག་གི་གཤིན་རྗེ་ལ་བཟློག་ཏུ་མེད། མགྱོགས་པ་བྲོས་པས་མི་ཐར་ཞིང་ནམ་མཁའི་
བྱ་ཡང་འཆི། ཁས་དམན་གྱིས་ཞུས་པས་མི་གསན་ཏེ་ཉམ་ཆུང་བའི་རིགས་ཀྱང་
འཆི། ཕྱུག་པོའི་ནོར་གྱིས་བསླུས་པས་ཅི་ལ་བསླུ་སྟེ་རྣམ་ཐོས་སྲས་ཀྱི་བུ་ཡང་འཆི་
བ་སྟེ། ནམ་ཞིག་ངེས་པར་དུས་ལ་བབ་པའི་ཚེ་ཟས་ནོར་ལོངས་སྤྱོད་གཉེན་ཉེ་འབྲེལ་
སོགས་གང་གིས་སྡོང་སྟེ་གྲོགས་བྱེད་མི་ནུས་ན། འདི་ལ༔ ནན་ལྟར་འཆི་བའི་དུས་
ལ་བབ་ཚེ་མཁས་པའི་གཏོ་དཔྱད་ཀྱིས་མི་ཕན་ཏེ་གཏོ་བུ་དཔྱད་བུ་བྱོན་ནས་གཏོ་
དང་སྨན་དཔྱད་བྱས་ཀྱང་མི་བསླུ། དེ་བཞིན་བརྩེ་བའི་གཉེན་བཤེས་ཀྱིས་རྒྱུན་
དུ་བཙའ་རྫི་སོགས་བྱས་ཀྱང་མི་བཟློག་པ་དང་། བདའ་རྒུའི་ཟས་འདྲེན་ཀྱང་གཏན་
དུ་མི་འཚོ་བ་དང་
། གཉེན་འབྲེལ་གྱིས་མཐའ་བསྐོར་ཀྱང་རང་ལ་མི་ཕན་པ་སོགས།
མདོར་ན་ཤེས་དགུ་དྲན་བཅུ་ཅི་བྱས་ཀྱང་སྟོངས་མི་ཐེབས་ཤིང་ཐབས་མཁས་ཤིང་
ཐུགས་རྗེ་ཅན་གྱིས་ཀྱང་འཆི་བ་ལ་མི་བཤོལ་ན། འདི་ལ༑ དེ་བཞིན་དུ་གནམ་ལ་
ཟླ་ཐིམ་སྟེ་ལོ་ཟླ་བས་འཛད། ས་ལ་ཞག་ཀྱང་ཐིམ་སྟེ་ཞག་དུས་ཚོད་ཀྱིས་འཛད།
ཚེ་ཡི་དུས་ཟད་དེ་སྐད་ཅིག་ཙམ་ཡང་འདུག་པའི་དབང་མེད་པར་བདུད་ཀྱིས་སུན་
མ་སླེབས་ནས་ལུས་སེམས་ཀྱི་འབྲེལ་ཐག་བཅད་དེ། རང་ཉིད་གཅིག་པུར་ཆ་མེད་
244



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཀྱི་ཡུལ་དུ་འཁྱམས་རྒྱུས་མེད་ཀྱི་ལམ་ལ་འགྲིམ་ཞིང་འགྲོ་དགོས་ན། འདི་ལ༔ དེ་
ལྟ་བུའི་དུས་པོ་ཆེ་དེས་གཏུག་ཙ་ན། སྔར་བྱས་ཀྱི་ཐལ་བའི་ལས་ངན་དྲན་ཞིང་
དེ་ལ་འགྱོད་ཀྱང་མི་ཕན་ཏེ་ལས་ལ་བཅོས་ཐབས་ནི་མེད། ད་དགོས་ཀྱི་དགེ་བ་
སྙིང་ནས་དྲན་ཀྱང་འཕྱིས་ཤིང་བྱ་ཐབས་མེད་པས་དེ་དུས་བསམ་ཀྱང་ཕན་སྟོབས་
ཆུང་སྟེ། ལུས་སེམས་གཉིས་ཀྱིས་བཟོད་དཀའ་བའི་སྡུག་བསྔལ་དོས་དྲག་པ་ཅི་
འདྲ་བའི་དུས་དེ་ནམ་ཞིག་རང་རེའི་སྟེང་དུ་ཐེ་མི་ཚོམ་པ་འོང་བ་ངེས་ན། འདི་
ལ༔ དེའི་དུས་སུ་འཆི་བ་ངེས་པར་ཤེས་ཀྱང་ཚེ་ལ་བསྣན་ཐབས་ནི་མེད། ཕན་པའི་
ཐབས་ནི་གང་དང་གང་བྱས་ཀྱང་འདུག་པའི་རེ་བ་ནི་ཟད། འཇིགས་ཤིང་སྐྲག་
ཀྱང་སྐྱོབས་དང་དཔུང་གཉེན་དང་ནི་བྲལ། གཞན་དུ་གྲོས་ཤིང་ལམ་ལ་འཁྱོགས་
ས་ནི་མེད། རྗེས་སུ་ལུས་པའི་གཉེན་འབྲེལ་དང་ཟས་ནོར་སོགས་ལ་འཕྲེངས་ཤིང་
ཆགས་ཀྱང་རང་ལ་དབང་བྱ་ཁབ་སྐུད་ཙམ་ཡང་མེད་པར་བར་དོའི་ལམ་པོ་ཆེའགྲིམ་
ནས་འགྲོ་དགོས་ན། འདི་ལ༔ དེ་ལྟ་བུའི་དུས་ཀྱིས་གཏུགས་པའི་ཚེ་ན་ཕྱི་འབྱུང་
བཞིའི་སྟོབས་ཀྱང་ཤོར། ནང་ཚོགས་དྲུག་གི་རྣམ་ཤེས་འགགས་ནས་ཕ་རོལ་བར་
དོའི་སྣང་བ་འཆར་ཏེ། རྣམ་ཤེས་རྟེན་མེད་དྭ་བུར་བུད་ནས་ཕ་རོལ་ཆ་མེད་ཀྱི་
ཡུལ་དུ་འགྲོ་དགོས་པ་ཡིན་ན། འདི་ལ༔ དེའི་དུས་ད་ལྟ་གཅེས་པར་འཛིན་པའི་
ལུས་འདི་ཡང་ཀུན་ལ་མི་འདོད་དེ་བྱུར་དུ་ཆེ་ཞིང་། མང་པོའི་ནང་ནས་བདག་
རང་གཅིག་བུར་མར་གྱི་དཀྱིལ་ནས་སྤུ་བཏོན་པ་བཞིན་འཁྱམས་དགོས་པས་ཅི་
བྱ་དང་འདི་བྱེད་མེད་པར། ལག་ཏུ་ནོར་མེད་པས་ལག་སྟོང་ལུས་ལ་གོས་མེད་པས་
སྒྲེང་བུར་བུད་ནས་རྒྱུས་མེད་ཀྱི་ལམ་ལ་གར་འགྲོ་དང་འདི་འགྲོ་མེད་པར་ཕ་རོལ་
བར་དོའི་སྡུག་བསྔལ་མྱོང་དགོས་ན། འདི་ལ༔ དེ་བཞིན་གཏན་དུ་ཁམས་གསུམ་
གྱི་གྲོང་ཁར་འདིར་འཁྱམས་ཀྱང་ད་རུང་འཁོར་བ་འདི་ལ་སྐྱོ་ཤས་དང་སུན་པ་ནི་
245



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མེད། དུས་རྒྱུན་དུ་རིགས་དྲུག་གི་སྡུག་བསྔལ་བཟོད་དཀའ་བ་འདིས་མནར་ཀྱང་
ལས་ལ་བྲེད་ཅིང་སྐྲག་ནི་མི་ཤེས་ཤིང་། ད་རུང་འཁོར་བ་ལ་སྦྱར་ཞེན་ཅིང་ཆགས་
ནས་བློ་ཡིས་མི་ཐོང་བ། ཚེ་འདི་ཁོ་ན་དང་དུ་ལེན་ནས་དལ་འབྱོར་གྱི་ལུས་རྟེན་
བཟང་པོ་མི་ཚེ་སྟོང་ཟད་བྱེད་མཁན་ཁྱེད་ལ་བསམ་ན་སྙིང་རེ་རྗེ་བའི་གནས་སུ་
གྱུར་འདུག་པས། མི་རྟག༔ བྱའོ་སྙམ་པའི་ངང་ནས་ཚེ་གཅིག་གི་འདུན་མ་ཤོར་
ཏེ་དགེ་བ་བཅུ་པོ་ནི་གླེས་ལ་བོར་ཞིང་སྡིག་པའི་ལས་ནི་ཞོར་དང་ཤུགས་ཀྱིས་
གསོག །ཐོབ་པར་དཀའ་བའི་མི་ལུས་ཀྱི་ཚེ་འདི་ཡང་ཡེངས་ལ་ཟད་ཀྱང་། ད་རུང་
འཁོར་བ་ལས་ངེས་པར་འབྱུང་འདོད་དང་སྐྱོ་ཤས་པ་ཙམ་ཡང་རྒྱུད་ལ་མི་སྐྱེ་བས།
རང་དོན་ཕྱལ་བར་བཏང་བའི་མདོ་མེད་པས་ལེ་ལོ་དང་བཏང་སྙོམས་ཀྱི་དབང་
དུ་ཤོར་མཁན་ཁྱེད་ལ་བསམ་ན་སྙིང་རེ་རྗེ། མི་རྟག་ ཉེས་པའི་ཚོགས་ཐམས་ཅད་
ཀྱི་གཞི་མ་གྱུར་ཀྱང་རང་རྒྱུད་རང་གིས་མི་འདུལ་བར་ཤིང་སྡོང་རྒོག་པོ་ལྟར་རེངས་
སུ་བཅུག །ཐར་པ་དང་ཐམས་ཅད་མཁྱེན་པའི་འགྲོམ་གཞི་གྱུར་ཀྱང་རྣམ་དཀར་
གྱི་དགེ་བ་བཟང་པོ་ངན་རྐྱེན་གྱི་ཁུར་ལ་ཤོར་དུ་བཅུག །ད་རུང་དགེ་བའི་ལས་
ལ་ཡིད་མི་ཕྱོགས་ཤིང་བློ་ཐག་གཏིང་ནས་མ་ཆོད་པར་སྡུག་བསྔལ་དང་དུ་ལེན་པའི།
འཁོར་བ་རང་རྒྱུད་པ་དམྱལ་བའི་རྒྱུ་འབའ་ཞིག་བསགས་མཁན་ཁྱེད་ལ་བསམ་
ན་སྙིང་རེ་རྗེ་བའི་གནས་སུ་གྱུར་འདུག་པས། མི་རྟག༔ ད་ནི་འཆི་བ་དེ་ཕྱིས་འཇོག་
མི་བྱེད་པར་དུས་ནམ་ཡང་སེམས་ཀྱི་རྗེས་སུ་དྲན་པར་བྱིན་གྱིས་རློབས་ཤིག །འཁོར་
བ་འདི་ལ་སེམས་ཡང་ནས་ཡང་དུ་མི་ཆགས་པར་མཁྲིས་ནད་ཅན་ལ་ཟས་བསྟན་
པ་བཞིན་ཞེན་པ་དེ་གཏིང་ནས་ལོག་པར༔ ཚེ་འདིའི་བྱ་བ་གང་གིས་ཀྱང་དགོས་
པ་མེད་དོ་སྙམ་པའི་ངེས་ཤེས་རྒྱུད་ལ་སྐྱེ་བར༔ འཇིག་རྟེན་གྱི་བྱ་བ་བྱེད་པའི་ལོངས་
ཁོམ་མེད་པར་
པར་མི་རྟག་དྲག་པོའི་བསྐུལ་བས་བརྩོན་འགྲུས་མྱུར་མོ་རྒྱུད་ལ་སྐྱེ་བར
246



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཕྱི་ནང་སྣོད་བཅུད་འཁོར་འདས་ལམ་གསུམ་གྱིས་བསྡུད་པའི་བོན་ཐམས་ཅད་
བདེན་མེད་སྒྱུ་མའམ་རྨི་ལམ་ལྟ་བུར་རྟོགས་པར་བྱིན་གྱིས་རློབས་ཤིག་ཅེས།
མན་ངག་ཨ་ཁྲིད་བརྒྱུད་པའི་བླ་མ་རྣམས་ལ་གསོལ་བ་འདེབས་པའོ།། ༧ གཉིས་
པ་ལམ་གྱི་གཞི་བརྟན་ཞིང་ཚོགས་གཉིས་འཕེལ་བའི་ཕྱིར་ཡན་ལག་བདུན་པ་འབུལ་
བ་ལ། དང་པོ་སེམས་བསྐྱེད་ཅིང་སྐྱབས་སུ་འགྲོ་བའི་ཡན་ལག་ལས། སེམས་བསྐྱེད་
པའི་ཚིག་བཤད་ཀྱི་དོན་ནི། ན་མོ་ཞེས་པ་ནི་ཕྱག་འཚལ་ལོ། །ཕྱོགས་བཞི་མཚམས་
བརྒྱད་སྟེང་འོག་གཉིས་དང་བཅུ་ན་བཞུགས་པའི་བདེ་བའི་ལམ་ནས་བདེ་བའི་
ས་ལ་བདེ་བར་གཤེགས་པ་རྣམས་ཞེས་པ་མང་ཚིག་སྟེ། རྫོགས་པའི་སངས་རྒྱས་
བཅུ་དང་རབ་བདུན་སོགས་བསྐལ་པ་བཟང་པོའི་སངས་རྒྱས་སྟོང་རྩ་གཉིས་ལ་
སོགས། བདག་རང་ལ་དགོངས་སུ་གསོལ་ཞེས་པ་སྙན་གྱིས་བསན་པར་འཚལ་
ལོ། ས་བཅུ་དང་ལམ་ལྔ་གསུམ་བཅོ་ལྔ་ལ་གནས་པའི་ཐེག་པ་གསུམ་གྱི་གཤེན་རབ་
རྣམས་དང་ཐེག་པ་ཆེན་པོའི་ལམ་ལྔ་ཁོ་ནར་ཞུགས་པའི་གཡུང་དྲུང་སེམས་དཔའ་
ལྔ་སྟོང་ལྔ་བརྒྱའི་ཚོགས་རྣམས་བདག༔ རང་
རང་གི་དྲིན་ཆེན་རྩ་བའི་བླ་མ་རིན་པོ་
ཚེ་ཉིད་དང་དགོངས་བརྡ་སྙན་ཁུང་སོགས་ཀྱི་བརྒྱུད་པ་དང་བཅས་པ་རྣམས་ཞེས་
པ་བླ་མ་གོང་མའི་གོང་མ་ལ་སོགས། བདག་རང་ལ༑ །ཞེས་སེམས་བསྐྱེད་ཀྱི་དཔང་
པོ་བཞུགས་པའི་མདུན་དུ། གང་གིས་སེམས་བསྐྱེད་ན། བདག་མིང་བྱུང་ལ་འདི་
ཞེས་བགྱི་བས། དུས་ནམ་གྱི་ཚེ་བསྐྱེད་ན། དུས་ད་ལྟའི་ལུས་རྟེན་འདི་ཡི་སྟེང་ནས་
བཟུང་ནས། ཚུལ་ཇི་ལྟར་ན་སྲིད་པ་འཁོར་བ་འདི་མ་སྟོང་གི་བར་དུ། སྔོན་གྱི་
བསྐལ་པ་བཟང་པོའི་སངས་རྒྱས་སྟོང་དང་གཤེན་རབ་གཡུང་དྲུང་སེམས་དཔའ་
ལྔ་བརྒྱ་རྣམས་ཀྱིས་བླ་ན་མེད་པའི་བྱང་ཆུབ་མཆོག་ཏུ་ཐུགས་བསྐྱེད་ནས་མཛད་
སྤྱོད་བརླབ་པོ་ཆེ་ལ་བསླབ་པ་དེ་ཅི་བཞིན་དུ། བདག་རང་གིས་ཀྱང་དེ་དག་གི་
247



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཚུལ་དང་མཐུན་པར་བླ་ན་མེད་པའི་བྱང་ཆུབ་ཏུ་སེམས་བསྐྱེད་པར་བགྱིའོ།། དེ་
ཡང་སེམས་རྣམ་ཤེས་ཚོགས་བརྒྱད་གང་གིས་བསྐྱེད་ཅེ་ན། ཀུན་གཞིའི་རྣམ་ཤེས་
ཀྱིས་སེམས་བསྐྱེད་པ་མ་ཡིན་ཏེ། ལུང་མ་བསྟན་པས་སོ།། ཉོན་ཡིད་ཀྱིས་སེམས་
བསྐྱེད་པ་མ་ཡིན་ཏེ། དཀར་པོ་དགེ་བའི་ཕྱོགས་དང་དམིགས་པ་མི་མཐུན་པའི་
ཕྱིར་རོ།། སྒོ་ལྔའི་རྣམ་ཤེས་ཀྱིས་སེམས་
ས་བསྐྱེད་པ་མ་ཡིན་ཏེ། དངོས་པོ་ཅན་དུ་གྲུབ་
པའི་ཕྱིར་རོ།། དེས་ན་ཡིད་ཀྱི་རྣམ་ཤེས་ཀྱིས་སེམས་བསྐྱེད་པའོ།། སེམས་བསྐྱེད་
ཀྱི་གྲོགས་སྨོན་ལམ་ཡིན་པས། བདག་འགྲོ་བ་སེམས་ཅན་གྱི་དོན་དུ་མྱུར་དུ་ཚེ་ལུས་
གཅིག་ལ་རྫོགས་པའི་སངས་རྒྱས་ཐོབ་པར་གྱུར་ཅིག་སྙམ་པའི་སྨོན་ལམ་རྣམ་པར་
དག་པ་གདབ་པར་བྱའོ།། ཞེས་པས་བླངས་ཤིང་དམ་བཅས་པས་བྱང་སེམས་ཀྱི་
སྡོམ་པ་ཐོབ་པས་ལམ་ཕ་རོལ་ཏུ་ཕྱིན་པ་དྲུག་ལ་སོགས་བསླབ་བྱ་ལ་འཇུག་པར་
བྱའོ།། ༧ སྐྱབས་འགྲོའི་ཚིག་བཤད་གྱི་དོན་ནི། གང་གིས་ན་བདག་དང་འགྲོ་བ་
རིགས་དྲུག་གི་སེམས་ཅན་ཐམས་ཅད་ཀྱིས། དུས་ནམ་གྱི་ཚེ་ན། དུས་འདི་ནས་
བྱང་ཆུབ་སྙིང་པོ་མ་ཐོབ་ཀྱི་བར་དུ། གང་ལ་ན་འདས་མ་འོངས་ད་ལྟ་དུས་གསུམ་
གྱི་བླ་མ་དང་བདེ་བར་གཤེགས་པ་རྣམས་ལ། ཚུལ་ཇི་ལྟར་ན། ལུས་གུས་པ་ངག་
སྙན་པ་ཡིད་མོས་པའི་སྒོ་ནས་ཕྱག་འཚལ་ཞིང་དྭངས་བས་སྐྱབས་སུ་མཆིའོ།། དེའང་
སྐྱབས་སུ་འགྲོ་བའི་ཡུལ་ལ་རྣམ་པར་དབྱེ་ན་བཞི་སྟེ་བླ་མ་སངས་རྒྱས་བོན་སེམས་
དཔའ་སྟེ། དཔེར་ན་ཡིད་བཞིན་གྱི་ནོར་བུ་དེ་འཇིག་རྟེན་ན་མངའ་དབང་ཆེ་བ་
ཀླུ་གཙུག་ན་དང་འཇོག་པོ་དང་སྲིད་པའི་བྱ་རྒྱལ་ཁྱུང་ཆེན་ལ་སོགས་པ་ལས་གཞན་
གྱི་གཙུག་གི་རྒྱན་དུ་མི་ཐོབ་ཅིང་ཤིན་ཏུ་དཀོན་པ་ལྟ་བུ་དད་པ་དང་ངེས་འབྱུང་
གི་བློ་ཅན་འགའ་ཞིག་མིན་པ་དཔོན་གསས་བླ་མ་དམ་པ་དེ་གཙུག་གི་རྒྱན་དུ་ཐོབ་
བ་ནི་ཤིན་དུ་དཀོན་པའོ།། དེ་ནི་རྒྱུ་ལྷན་གཅིག་སྐྱེས་པ་དང་རྐྱེན་ཀུན་ཏུ་བརྟག་
248



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
པའི་མ་རིག་གི་མུན་པ་སེལ་བའི་སྣང་གསལ་གྱི་སྒྲོན་མེའི་མཆོག་ཡིན་པའི་ཕྱིར།
དམིགས་མེད་བོན་གྱི་སྐུ་དང་ལོངས་སྤྱོད་རྫོགས་པའི་སྐུ་དང་ཅིར་ཡང་སྤྲུལ་པའི་
སྐུ་སྟེ་སྐུ་གསུམ་གྱི་འབྱུང་གནས་གྱུར་པའི་དཔོན་གསས་བླ་མ་དམ་པ་དེ་ལ།
ལུས་གུས་པ་ངག་སྙན་པ་ཡིད་མོས་པས་ཕྱག་འཚལ་ཞིང་དྭངས་བས་སྐྱབས་སུ་
མཆིའོ། དཔེར་ན་ཉིན་མོའི་གུང་ན་སྐར་མ་མཐོང་བ་ཤིན་ཏུ་དཀོན་པ་ལྟ་བུ་མུན་
པའི་བསྐལ་པ་མང་བས་སངས་རྒྱས་ཀྱི་ཐུགས་རྗེའི་འབྱུང་བའི་གནས་སྒྲོན་མེའི་
བསྐལ་པ་འབྱུང་བའང་ཤིན་ཏུ་དཀོན་པའོ།། དེ་ནི་འཁོར་བ་ལས་ཐར་པའི་ལམ་
བདེ་བར་འབྱེད་པའི་ས་མཁན་ནམ་ལམ་པའི་མཆོག་ཡིན་པའི་ཕྱིར། ཁམས་གསུམ་
འཁོར་བར་འགྲོ་བའི་སེམས་ཅན་རྣམས་ཀྱི་མགོན་སྐྱབས་སུ་གྱུར་པའི་དུས་གསུམ་གྱི་
བདེར་གཤེགས་རྣམས་ལའང་། དེ་བཞིན་དུ་ལུས་གུས༔ དཔེར་ན་གཞའ་ཚོན་ནི་
འཇིག་རྟེན་ན་ཤར་བའི་ཚེ་ན་རྒྱན་དུ་གྱུར་ཀྱང་འཆར་བ་ཤིན་ཏུ་དཀོན་པ་ལྟ་བུ་
སངས་རྒྱས་ཀྱི་ཐུགས་རྗེ་འབྱུང་བ་དང་དེས་བོན་གསུངས་པའང་སྣང་ཞིང་སྲིད་
པའི་ཁམས་སུ་བློ་ལྡན་གྱི་རྒྱུན་དུ་འཆར་བ་ཤིན་ཏུ་དཀོན་པའོ།། དེ་ནི་སྨྲ་མི་ཤེས་
པའི་ལྐུགས་པ་ཁ་འབྱེད་དེ་གྲོལ་བ་བྱེད་པའི་ལྗགས་ཀྱི་མཆོག་ཡིན་པའི་ཕྱིར།
སེམས་ཅན་ལ་ཕན་བདེ་མ་ལུས་པ་འབྱུང་བའི་བསྟན་པ་རིན་པོ་ཆེ་མི་ནུབ་པའི་
རྒྱལ་མཚན་གྱི་རྩེ་མོར་ནོར་བུ་རིན་པོ་ཆེ་མཆོད་པ་ལྟར་བཀུར་འོས་པའི་སྐུ་གདུང་
སྐུ་གཟུགས་གསུང་རབ་རྣམས་ལའང་། དེ་བཞིན་ལུས་གུས་པ༑ དཔེར་ན་ཨུད་
འབར་ནི་སངས་རྒྱས་འཇིག་རྟེན་དུ་འབྱོན་པའི་དུས་ན་རེ་རེ་སྐྱེ་ཞིང་དེ་ལས་འཁྲུངས་
བ་མི་སྲིད་པས་དཀོན་པ་ལྟ་བུ་གང་ཟག་གི་ལས་འཕྲོ་སྔོན་མའི་དུས་ནས་མཆོག་
ཏུ་དཀར་ཞིང་ལས་དང་སྐལ་བ་ཡང་རབ་མིན་པས་དགེ་བ་ལ་བློའི་འདུན་པ་རབ་
ཏུ་སྐྱེས་ནས་ཚུལ་བཞིན་དུ་སྤྱོད་པའང་ཤིན་ཏུ་དཀོན་པའོ།། དེ་ནི་ཅི་ཡང་མི་ཤེས་
249



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པའི་བློ་སྒྲོམ་དམ་པོའི་ཁ་ཕྱེས་ནས་གོ་བ་འབྱེད་པའི་འཕྲུལ་གྱི་ལྡེ་མིག་གི་མཆོག་
ཡིན་པའི་ཕྱིར། འགྲོ་བ་མ་ལུས་པའི་འདྲེན་སྟོན་ཕྱོགས་ཕྱོགས་ན་བཞུགས་པའི་
ལམ་ལྔ་དང་ས་བཅུའི་གཤེན་རབ་གཡུང་དྲུང་སེམས་དཔའ་རྣམས་ལ་ཡང་། དེ་
བཞིན་ལུས་གུས་ ཞེས་དཀོན་མཆོག་གི་སྒྲ་དོན་སོགས་ཀྱང་ཤུགས་ལས་ཤེས་པར་
བྱའོ།། ༧ གཉིས་པ་སྡིག་པ་བཤགས་པའི་ཚིག་དོན་ནི། བདག་རང་དང་འགྲོ་བ་
རིགས་དྲུག་གི་སེམས་ཅན་ཐམས་ཅད་ཀྱིས། སྐྱེ་བ་ཚེ་རབས་ཐོག་མ་འདི་ཞེས་བྱ་
བ་དཔག་ཏུ་མེད་པ་ནས། ཐ་མ་ད་ལྟའི་ལུས་རྟེན་འདི་རུ་བླངས་པ་ཡན་ཆད་དུ།
ལུས་ངག་ཡིད་ཀྱི་སྒོ་གསུམ་ནས་བསགས་པའི་སྡིག་པ་མི་དགེའི་ལས་རང་གིས་བྱས་
པ་གཞན་ལ་བཅོལ་བ་རྗེས་སུ་ཡི་རངས་ཕུལ་བའི་ཚོགས་རྣམས་ཅི་བགྱིས་པ་ཐམས་
ཅད། བདེ་བར་གཤེགས་པ་སྲས་དང་བླ་མ་བརྒྱུད་པ་དང་བཅས་པ་ཁྱེད་རྣམས་
ཀྱི་སྤྱན་སྔ་ལ་མི་འཆབ་ཅིང་གནོང་ངོ་འགྱོད་དོ་མཐོལ་ལོ་བཤགས་སོ་སླད་ཆད་ཀྱང་
སྡོམ་པར་བགྱིད་དོ། སྡིག་པ་མི་དགེ་བའི་བསགས་བྱས་ལས་གསུམ་གྱི་ཚོགས་རྣམས་
ཅི་བགྱིས་པ་དང་ཉོན་མོངས་དང་ཤེས་བྱའི་སྒྲིབ་པ་རྣམས་ནི། བདེ་བར་གཤེགས་
པ་སྲས་དང་བཅས་པ་ཁྱེད་རྣམས་ཀྱི་ཐུགས་རྗེས་ལས་དང་སྒྲིབ་པ་ཀུན་ཀྱང་ཡོངས་
སུ་བྱང་བར་མཛད་དུ་གསོལ། ཞེས་སྟོབས་བཞི་དང་ལྡན་པར་བྱའོ། ༧ གསུམ་
པ་ཡི་རངས་ཕུལ་བའི་ཚིག་དོན་ནི། སོ་སྐྱེས་དང་འཕགས་སེམས་རྣམས་ཀྱིས་དགེ་
བ་བྱས་པ་ཀུན་དང་སངས་རྒྱས་ཀྱི་མཛད་པའི་ཕྲིན་ལས་ཀྱི་རྗེས་སུ་བདག་ཀྱང་ཡི་
རངས་བར་བགྱིའོ། ༧ བཞི་པ་མཆོད་པའི་གཙོ་བོ་མཎྜལ་འབུལ་བའི་ཚིག་དོན་ནི།
བོན་ཉིད་བདེ་བ་ཆེན་པོ་ནི་ཡེ་ནས་རྣམ་པར་དག་པ་དཔེར་ན་རིན་པོ་ཆེ་ཤེལ་སྒོང་
བཞིན་དུ་སེམས་ཉིད་ཀྱང་དེ་བཞིན་རྣམ་པར་དག་པ་གནས་ཏེ། མ་དག་པའི་དྲི་
དབེན་ཡང་དེ་ལྟར་མ་རྟོགས་པའི་སེམས་ཅན་གྱི་བག་ཆགས་དང་སྒྲིབ་པ་ཐམས་
མས་
250



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཅད་མ་ལུས་པ་ཡོངས་སུ་བསལ་བར་བྱ་བའི་ཕྱིར་དུ། གསལ་བའི་མཎྜལ་འདི་ཉིད་
ཡོངས་སུ་ཕྱི་བར་བྱའོ།། སྙམ་དུ་ན་མ་ཨ་དཀར་བརྗོད། བློ་རི་ཏི་ཡིས་དབུས་རི་རབ་
དང་རི་བདུན་རོལ་མཚོ་བཅས་དབུས་སུ་བཀོད། ཨ་ཡང་གིས་གླིང་བཞི་གླིང་ཕྲན་
བརྒྱད་རྣམས་ཕྱོགས་མཚམས་རྣམས་སུ་བཀོད། ཕྱོད་ཕུར་གྱིས་ཉི་ཟླ་རིན་བཀྲ་
བཞིར་བཀོད། དེ་ལྟར་གྱི་ཞིང་ཁམས་དེ་དག་གསེར་གྱི་ས་གཞི་ལ་གཡུའི་མིག་མང་
རིས་ཀྱིས་གང་བ་དེ་ལ་གླིང་བཞི་གླིང་ཕྲན་དབུས་རི་རབ་ཉི་ཟླ་ཟུང་གཅིག་དང་
བཅས་པ་རྣམས་ནི་ཕྱི་མཚན་མ་རྫས་ཀྱི་མཎྜལ་ཞེས་བྱ་ལ། དེ་དག་ཕུང་པོའི་ལུས་
གནས་སུ་བཀོད་ནས་དབུལ་ན་ནང་སྒྱུ་ལུས་མདངས་ཀྱི་མཎྜལ་ཡིན་ལ། གསང་
བ་བོན་ཉིད་དོན་གྱི་མཎྜལ་ནི། བོན་ཉིད་སྟོང་པ་ཉིད་ལ་ཕྱོགས་དང་རིས་སུ་མེད་
པས་ཟླུམ་པོའི་ཚུལ་དུ་བཀོད་པའི་དབུས་སུ། དག་དང་མ་དག་ལ་སོགས་གང་ཡང་
རིག་ངོར་མི་མཉམ་པ་མེད་པས་མཉམ་པ་ཉིད་དུ་རྫི་བཅག་སྟེ་ཕྱོགས་མེད་མཉམ་
དུ་སྙོམས་པ་ལ། དེ་ལྟ་བུའི་བཏང་སྙོམས་ཀྱི་དྲི་བཟང་པོ་རྩི་ཡིས་ཡོངས་སུ་བྱུགས་
པར་བྱ། ཡོད་མེད་ལ་སོགས་སྤྲོས་པ་དང་བྲལ་བའི་ཆུ་ཡིས་ཆག་ཆག་ཡོངས་སུ་གདབ་
སྟེ། བདེ་སྟོང་གཉིས་ཟུང་དུ་འཇུག་པའི་ཟག་མེད་ཀྱི་མེ་ཏོག་གི་ཚོམ་བུར་བཀོད་ནས།
རང་རིག་སྟོང་པའི་ངོར་རྟོག་ཚོགས་གང་ཤར་ཐམས་ཅད་ཤར་སྟོང་དུ་རིན་པོ་ཆེ་
དག་གི་གཅལ་དུ་བཀྲམ་པ་ལྟར་བྱས་ནས། བླ་མ་བརྒྱུད་པ་དང་བདེ་བར་གཤེགས་
པ་སྲས་དང་བཅས་པ་ཡི་དམ་མཁའ་འགྲོའི་ལྷ་ཚོགས་རྣམས་དང་། བསྟན་པ་སྲུང་
བའི་དམ་ཅན་ཕོ་མོ་མ་ནིང་གི་ཚོགས་རྣམས་ལ་འབུལ་བར་བགྱིའོ།། ཁྱེད་དང་གཉིས་
མེད་དུ་འགྲོ་བ་རྣམས་ཀྱང་འགྱུར་བའི་དོན་དུ་ཐུགས་རྗེས་བྱིན་གྱིས་རློབས་ལ་བཞེས་
སུ་གསོལ་ལོ།། ཨཾ་ཨ༔ ཞེས་པས་ཟག་མེད་ཀྱི་ཐུགས་མཆོག་རབ་ཏུ་མཉེས་ནས།
ཕྱོགས་བཅུའི་དུས་གསུམ་གྱི་བདེ་བར་གཤེགས་པ་རྣམས་དང་། དཔོན་གསས་
21



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བླ་མ་རྣམས་ཀྱི་ཐུགས་བརྩེ་བ་ཆེན་པོས་སེམས་ཅན་གྱི་དོན་མཛད་པ་དམ་བཅས་
པས་དེ་ཉིད་མཆོད་པའི་མཎྜལ་བཀྲ་གསལ་འདིས་ཡོངས་སུ་བསྐུལ་ནས་སེམས་
ད་པ་ཐམས་ཅད་ཡོངས་སུ་བསྐང་བར་གྱུར་ཅིག །སྒྲུབ་པ་པོ་རང་དང་
གཞན་དག་བྱང་ཆུབ་བསྒྲུབ་པའི་ལམ་གྱི་འགལ་རྐྱེན་ཕྱི་ནང་གསང་བའི་བར་ཆད་
ཐམས་ཅད་ཀྱང་ཉེ་བར་ཞི་བར་གྱུར་ཅིག །འདོད་པ་དགུ་འགྱུར་ལ་སོགས་ཏེ་གནོད་
སྦྱིན་ནོར་བདག་རྣམས་ཀྱི་ཐུགས་དམ་གྱི་རྒྱུད་ཡོངས་སུ་བསྐུལ་ནས་བདག་སྒྲུབ་
པ་པོ་ལ་ཐུན་མོང་གི་དངོས་གྲུབ་ནོར་བུ་རིན་པོ་ཆེ་ལ་སོགས་པའི་ལོངས་སྤྱོད་ནོར་
གྱི་ཆར་བབས་ཏེ། སེམས་ཅན་དབུལ་ཕོངས་ཀྱིས་གདུང་བ་རྣམས་ཀྱི་སྡུག་བསྔལ་
ཞི་བར་བྱས་ནས་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་གྱུར་ཅིག བསྭོ་
ཞེས་པས་བསྐུལ་ཞིང་། འདོད་ཁམས་གཟུགས་ཁམས་གཟུགས་མེད་ཁམས་
གསུམ་གྱི་སེམས་ཅན་ཐམས་ཅད་ཀྱི་ཡང་དག་གི་དོན་ལ་ཕྱིན་ཅི་ལོག་པའི་ལྟ་བ་
རྟག་ཆད་སོགས་དང་ཉོན་མོངས་པའི་རྣམ་རྟོག་ངན་པ་ཐམས་ཅད་སེལ་བར་
བར་གྱུར་
ཅིག །བདག་རང་དང་འགྲོ་བ་སེམས་ཅན་ཀུན་གྱི་ལུས་དག་ཡིད་གསུམ་གྱིས་བསྡུས་
པའི་གོས་དང་རྒྱུན་དང་ལོངས་སྤྱོད་དང་བསོད་ནམས་ཆ་མཐུན་དང་ཐར་པ་ཆ་
མཐུན་གྱི་དགེ་བའི་རྩ་བ་རྣམས་དང་། བསོད་ནམས་དང་ཡེ་ཤེས་ཀྱི་ཚོགས་དཔག་
ཏུ་མེད་པར་བསགས་པ་གྱུར་པ་འདི་དག་ཐམས་ཅད་ཀྱང་། དུས་གསུམ་གྱི་བླ་མ་
བརྒྱུད་པ་དང་བདེ་བར་གཤེགས་པ་སྲས་དང་བཅས་པ་རྣམས་ལ་མཆོད་པ་འབུལ།
གཞན་ཡང་སྟོང་དང་པོ་སྤྱི་ཕུད་སྟོང་གཉིས་པ་བར་མ་སྟོང་གསུམ་པ་མཐར་ཐུག་
འཇིག་རྟེན་འདི་དང་ཕར་འདས་ཀྱི་སྟོང་གསུམ་འཇིག་རྟེན་མཐའ་དག་གི་གཟུགས་
སུ་སྣང་བའི་བྱེ་བྲག་ཐམས་ཅད་ཀུན་ཀྱང་། སྣང་སྟོང་སྐུ་ཡི་རང་བཞིན་དུ་རྟོགས་
པས། སྐུ་མཆོག་འགྱུར་བ་མེད་པའི་ཕྱག་རྒྱའི་ཀློང་དུ་ཡོངས་སུ་མཆོད་པ་འབུལ་
252



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ལོ།། དེ་བཞིན་དུ་སྒྲ་རུ་གྲགས་པའི་བྱེ་བྲག་ཐམས་ཅད་ཀུན་ཀྱང་། གྲགས་སྟོང་གསུང་
གི་རང་བཞིན་དུ་རྟོགས་པས་གསུང་མཆོག་འགགས་པ་མེད་པའི་ཕྱག་རྒྱའི་ཀློང་
ཡིད་ཀྱི་དྲན་རྟོག་གི་བྱེ་བྲག་ཐམས་ཅད༔ དྲན་སྟོང་ཡེ་ཤེས་ཆེན་པོའི་ཀློང་དུ་མཉམ་
པ་བརྡལ་བས། ཐུགས་མཆོག་འཁྲུལ་པ་མེད་པའི་ཕྱག་རྒྱའི་ཀློང་དུ༔ སྐྱོན་དང་
ཡོན་ཏན་གྱི་བྱེ་བྲག༑ སྤང་བླང་མེད་པས་ཡོན་ཏན་གྱི་ཕྱག་རྒྱའི་ངང་དུ་ཡོངས་སུ༔ བདེ་
བ་དང་སྡུག་བསྔལ་གྱི་བྱེ་བྲག༔ རྩོལ་སྒྲུབ་བླང་དོར་མེད་པས་ལས་མཆོག་གི་ཕྱག་
རྒྱའི་ངང་དུ་ཡོངས་སུ་མཆོད་པ་འབུལ་ལོ། ཞེས་པའོ།། ༧ ལྔ་པ་མྱ་ངན་ལས་མི་
འདའ་བ་བཞུགས་སུ་གསོལ་བ་དང་། ༧ དྲུག་པ་བཀའ་འཁོར་བསྐུལ་བའི་ཚིག་
དོན་ནི། བླ་མ་བརྒྱུད་པ་དང་བདེ་བར་གཤེགས་པ་སྲས་དང་བཅས་པ་ཡི་དམ་
མཁའ་འགྲོའི་ལྷ་ཚོགས་རྣམས་ལ། བདག་སོགས་འགྲོ་བ་སེམས་ཅན་ཀུན་གྱིས་
དད་མོས་དང་བཅས་ཏེ་སྐྱབས་སུ་མཆིའོ།། རྒྱལ་བ་སྲས་བཅས་འགྲོ་བའི་ལོག་སྒྲུབ་
ཀྱིས་ཐུགས་སུན་ནས་མྱ་ངན་ལས་འདའ་བར་བཞེད་པ་རྣམས་ཀྱང་མྱ་ངན་ལས་
མི་འདའ་བར་བསྐལ་བརྒྱར་བཞུགས་པར་གསོལ་བ་འདེབས་པར་མོས་ལ།
དེ་ལྟར་བཞུགས་ནས་འཁོར་བ་མ་སྟོང་གི་བར་དུ་ཐུགས་བརྩེ་བས་བོན་གྱི་འཁོར་
ལོ་རིམ་པ་གསུམ་བསྐོར་ནས་སེམས་ཅན་རྣམས་ལ་ཐུགས་རྗེས་སྐད་ཅིག་ཙམ་ཡང་
གཏོང་བྲལ་མེད་པར་ཡོངས་སུ་གཟུང་དུ་གསོལ་ལོ། ཞེས་པའོ། །ཞར་བྱུང་སྨོན་
ལམ་ལ། ན་མོ་ནི་ཕྱག་འཚལ་ཞེས་པའོ། །བདག་གིས་བླ་ན་མེད་པའི་བྱང་ཆུབ་མཆོག་
ཏུ་སེམས་བསྐྱེད་ཅིང་སྨོན་འཇུག་གི་དོན་ལ་བསླབ་པ་འདི་དག་དང་དཀོན་མཆོག་
བདེན་པའི་བྱིན་བརླབསདང་། ལམ་བསོད་ནམས་དང་ཡེ་ཤེས་ཚོགས་གཉིས་ཀྱི་
འབྲས་བུས། བདག་གི་བསམ་པ་རྣམ་པར་དག་པ་དང་། དེས་བསླང་བའི་བདག་
གིས་བྱ་བྱེད་ལས་གསུམ་ལས་བྱུང་བའི་འཁོར་བ་དང་འདས་པ་ཀུན་གྱི་རྟེན་ཅིང་
253



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
འབྲེལ་བའི་བྱེད་རྒུ་ཐམས་ཅད་ཚོགས་སུ་གྱུར་ནས་སེམས་ཅན་གྱི་དོན་དུ་འགྱུར་
བར་གྱུར་ཅིག །དེའང་ཅི་ལྟར་ན་བདག་གི་ལུས་འགྱུར་བ་མེད་པ་སངས་རྒྱས་ཀྱི་
སྐུ་རུ་གྱུར་ནས་སེམས་ཅན་གྱི་དོན་བྱེད་ནུས་པར་གྱུར་ཅིག །ངག་འགག་པ་མེད་
པར་སངས་རྒྱས་ཀྱི་གསུང་དུ་གྱུར་ནས༔ ཡིད་འཁྲུལ་པ་མེད་པར་སངས་རྒྱས་ཀྱི་
ཐུགས་སུ་གྱུར་ནས༔ ཡུལ་དང་གནས་དང་འཁོར་ལ་སོགས་སངས་རྒྱས་ཀྱི་ཡོན་
ཏན་ལེགས་པ་ཀུན་ཏུ་འབྱུང་བ་རུ་གྱུར་ནས། ལས་དང་སྤྱོད་པ་ཐམས་ཅད་སངས་
རྒྱས་ཀྱི་འཕྲིན་ལས་རྩོལ་བ་མེད་པར་ལྷུན་གྱིས་གྲུབ་ནས་སེམས་ཅན་གྱི༔ མ་རིག་
པ་དེ་རང་རིག་པའི་ཡེ་ཤེས་སུ་རང་ལ་རང་འཆར་ནས། ཚོགས་དྲུག་གི་འཁྲུལ་སྣང་
ཐམས་ཅད་རང་བྱུང་ཡེ་ཤེས་སུ་ཤར་ནས༔ ཉོན་མོངས་པ་དུག་ལྔ་ཡེ་ཤེས་ལྔའི་ཀློང་
དུ་རང་སར་གྲོལ་ནས༔ ཡུལ་ལྔའི་སྣང་བ་ཐམས་ཅད་རིག་པའི་དབང་དུ་འདུས་
ནས༔ ཕྱི་ནང་གསང་བའི་བར་ཆད་ཀྱི་བདུད་ཐམས་ཅད་ལས་རྒྱལ་ནས༔ ས་དང་
པོ་ནས་བཅུ་པ་མན་ཆད་ས་བཅུ་ཟིལ་གྱིས་གནོན་ནས༔ ཉོན་མོངས་དང་ཤེས་བྱའི་
སྒྲིབ་པ་གཉིས་བྱང་ཞིང་བསོད་ནམས་དང་ཡེ་ཤེས་ཀྱི་ཚོགས་གཉིས་རྫོགས་
ནས༔ བདག་དོན་དུ་བོན་གྱི་སྐུ་དང་གཞན་དོན་དུ་གཟུགས་སྐུ་གཉིས་ཏེ་སྐུ་གསུམ་
མངོན་དུ་གྱུར་ནས༔ སྟོང་ཉིད་མེ་ལོང་མཉམ་ཉིད་སོར་རྟོགས་བྱ་གྲུབ་སྟེ་ཡེ་ཤེས་
ལྔ་དང་ལྡན་ནས༔ སྤང་བྱ་འཁོར་བའི་བོན་ཐམས་ཅད་སྤངས་ཟིན་རྟོགས་བྱ་མྱོང་
འདས་ཀྱི་བོན་ཐམས་ཅད་རྟོགས་ཏེ་སྤང་རྟོགས་ཕུན་སུམ་ཚོགས་ནས༔ མཚན་བཟང་
སོ་གཉིས་དཔེ་བྱད་གྱ་གཉིས་ལ་སོགས་སངས་རྒྱས་ཀྱི་མཚན་དང་དཔེ་བྱད་ལྡན་
ནས༔ དཔག་མེད་ནམ་མཁའ་ལྟ་བུ། ཀུན་སྙོམས་ཉི་ཟླ་ལྟ་བུ། ཟག་མེད་ས་གཞི་
ལྟ་བུ། རྒྱུན་མེད་ཆུ་བོ་ལྟ་བུའི་ཐུགས་རྗེ་ཆེན་པོ་བཞི་དང་ལྡན་ནས། བདག་ཉིད་
ཀྱང་རྫོགས་སྐུ་གཤེན་ལྷ་འོད་དཀར་གྱི་སྐུ་རུ་མངོན་དུ་གྱུར་ནས། འགྲོ་བ་གང་ལ་
254



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
གང་འདུལ་གྱིས་རིགས་དྲུག་གི་སེམས་ཅན་ཐམས་ཅད་གཅིག་ཀྱང་མ་ལུས་པར་
ཐུགས་རྗེས་འདྲེན་པའི་སྟོན་པར་ཤོག་ཅིག །སངས་རྒྱས་ཀྱི་རང་བཞིན་མེད་པའི་
གདལ་ཁྱབ་ཀྱི་གསུང་མངོན་དུ་ཐོབ་ནས། ཚངས་རྒྱུང་གི་འཇིག་རྟེན་བྱེ་བ་ཕྲག་
བརྒྱར་ཡོད་པའི་སྟོང་གསུམ་གྱི་ཞིང་དུ་བོན་གྱི་འཁོར་ལོ་རྣམ་པ་གསུམ་བསྐོར་བར་
ཤོག་ཅིག །སངས་རྒྱས་ཀྱི་ཐུགས་མ་གཡོས་ཤིང་བདེ་བ་ཆེན་པོའི་དོན་མངོན་སུམ་
ཉིད་དུ་རྟོགས་ཏེ། རང་བྱུང་ཡེ་ཤེས་ཀྱི་རིག་པ་ཤིན་ཏུ་གསལ་བ་དེས་འཁོར་བ་
འདི་དོང་ནས་སྤྲུགས་སྟེ་སེམས་ཅན་ཀུན་ཀྱང་བླ་ན་མེད་པའི་འབྲས་བུ་རྫོགས་པའི་
སངས་རྒྱས་འཐོབ་པར་གྱུར་ཅིག །དེ་ལྟར་སྨོན་ལམ་དྲི་མ་མེད་པས་མཚམས་སྦྱར་
ནས། ༧ བདུན་པ་བསྔོ་བའི་ཡན་ལག་གི་ཚིག་དོན་ནི། བདག་རང་དང་མཆོད་
ཡོན་གྱི་བདག་པོའི་དགེ་བའི་རྩ་བ་རང་གིས་བྱས་པ་གཞན་ལ་བཅོལ་བ་རྗེས་སུ་
ཡི་རངས་ཕུལ་བ་འདི་དག་ལ་སོགས། འཁོར་བ་དང་འདས་པ་ཀུན་གྱི་དུས་འདས་
མ་འོངས་ད་ལྟ་གསུམ་གྱི་དགེ་རྩ་ཐམས་ཅད་འགྲོ་བ་སེམས་ཅན་ཀུན་གྱི་དོན་དུ་
བླ་ན་མེད་པའི་བྱང་ཆུབ་མཆོག་ཏུ་ཡོངས་སུ་བསྔོ་བར་བགྱིའོ།། དེ་ལྟར་བསྔོས་པའི་
དགེ་བའི་རྩ་བ་དང་། བསོད་ནམས་ཀྱི་ལས་དགེ་བའི་ཚོགས་དཔག་ཏུ་མེད་པར་
གྱུར་ནས། བདག་དང་འགྲོ་བ་རིགས་དྲུག་གི་སེམས་ཅན་ཐམས་ཅད་མྱུར་དུ་བླ་
ན་མེད་པའི་འབྲས་བུ་རྫོགས་པའི་སངས་རྒྱས་ཐོབ་པ་གྱུར་ཅིག །ཅེས་པའོ། །མཎྜལ་
བསྡུ་བ་ནི། དཔེ་ནམ་མཁའ་དང་དོན་བོན་ཉིད་དང་རྟགས་སེམས་ཉིད་དང་གསུམ་
ནི་ཡེ་ནས་འགྱུར་བ་མེད་པས་མི་འགྱུར་ཏེ། ཚིག་དང་ཡི་གེ་སེམས་ཅན་དང་འདུས་
བྱས་ཀྱི་སྣང་བ་ཐམས་ཅད་མི་རྟག་པས། མཎྜལ་གྱི་བཀོད་པ་དེ་ཡང་མི་རྟག་པའི་
ཚུལ་གྱིས་རེས་ཤིག་བསྡུ་བ་ག ལེགས་བྱས་དེ་ལ་ཉེས་བྱས་མ་མཆིས་ཀྱང་འོན་ཀྱང་
གང་ལགས་པའི་ཉེས་བྱས་ཐམས་ཅད། བླ་མ་དང་བདེ་བར་གཤེགས་པ་སྲས་དང་
235



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཅས་པ་རྣམས་ལ་བཟོད་པར་གསོལ་ལོ།། ཚོགས་ཞིང་རྣམས་གཏན་དུ་དབྱིངས་
སུ་བསྐྱོད་པ་ནི་མ་ལགས་ཏེ། སླར་ཡང་འགྲོ་བའི་དོན་ལ་ཐུགས་རྗེས་རབ་ཏུ་དགོངས་
ནས་ནམ་ཡང་མི་འདོར་བར་ཞུ་བའོ། །ༀ་ཨ་ད་ད༔ ཞེས་པས་མཆོད་བྱ་མཆོད་ཡུལ་
ཐམས་ཅད་རང་བཞིན་མེད་པའི་ངང་དུ་ཀློད་དོ།། ༧ གསུམ་པ་རྟོགས་པ་ཁྱད་
པར་ཅན་རྒྱུད་ལ་སྐྱེ་ཞིང་བྱིན་རླབས་འཇུག་པའི་གཞི་བླ་མ་ལ་གསོལ་བ་གདབ་པའི་
ཚིག་དོན་ནི། ཨེ་མ་ཧོ། ཞེས་པ་ངོ་མཚར་ཆེ་བའི་སྒྲའོ།། རང་གི་སྤྱི་གཙུག་མི་བདེ་
བ་མེད་པས་བདེ་བ་ཆེན་པོའི་འཁོར་ལོའི་ཕོ་བྲང་གི་དབུས་སུ། དུག་ལྔའི་ངོ་བོ་
སེང་གླང་རྟ་འབྲུག་ཁྱུང་ལྔས་ཁྲི་མིག་ནས་བཏེགས་པའི་རིན་པོ་ཆེའི་ཁྲི་སྟེང་དུ།
ཐབས་ཤེས་དང་སྐྱོན་བྲལ་གྱི་ཉི་ཟླ་དང་སྣ་ཚོགས་པདྨ་བརྩེགས་པའི་གདན་གྱི་སྟེང་ན།
རྒྱལ་བ་ཀུན་གྱི་ངོ་བོ་རང་གི་དྲིན་ཆེན་རྩ་བའི་བླ་མ་དམ་པ་དེ་ཉིད་སྤྱན་འདྲེན་པས་ན།
ཐུགས་རྗེ་བརྩེ་བས་དགོངས་ཏེ་བྱོན་ནས་བདག་གི་སྤྱི་བོ་བདེ་ཆེན་འཁོར་ལོའི་དབུས་
ན་བཞུགས་སུ་གསོལ། དེ་ལྟར་བཞུགས་ནས་ཀྱང་བདག་གི་ལུས་ངག་ཡིད་གསུམ་
ལ་བླ་མའི་སྐུ་གསུང་ཐུགས་ཀྱི་དབང་བཞི་བསྐུར་ཞིང་བདག་རྒྱུད་བྱིན་གྱིས་བརླབ་
ཏུ་གསོལ་ལོ་སྙམ་པའི་ངོས་ནས། དྲིན་ཆེན༔ ཨེ་མ་ཧོ། བདེ་བར་གཤེགས་པའི་
བཀའ་བརྒྱུད་ལུང་གི་བླ་མ་རྣམས་ཀྱང་༔ ཡི་དམ་ཟབ་མོ་སྒྲུབ་བརྒྱུད་དབང་བཞིའི་
བླ་མ་རྣམས་ཀྱང་། ཡང་རྩེ་བླ་མེད་དགོངས་བརྒྱུད་ངོ་སྤྲོད་ཀྱི་བླ་མ་རྣམས་ཀྱང་༔ ཨེ་
མ་ཧོ། ཕྱི་འདུལ་ཁྲིམས་བརྒྱུད་པའི་བླ་མ་རྣམས་ཀྱང་། ནང་གསང་སྔགས་བརྒྱུད་པའི་
བླ་མ་རྣམས་ཀྱང་༣ གསང་བ་རྫོགས་ཆེན་བརྒྱུད་པའི་བླ་མ་རྣམས་ཀྱང་། བདག་
གི་ལུས་གུས་པ་ངག་སྙན་པ་ཡིད་མོས་པ་སྟེ་སྒོ་གསུམ་གུས་པས་ཕྱག་འཚལ་ཞིང་
དྭངས་བས་སྐྱབས་སུ་མཆིའོ།། མི་དགེ་སྡིག་པའི་ཚོགས་བསགས་བྱས་ལས་གསུམ་
གྱིས་བསྡུས་པ་ཕྱི་ནང་སྒྲིབ་པ་གཉིས
ཉིས་ལ་སོགས་ཉེས་ལྟུང་ཐམས་ཅད་བླ་མའི་དྲུང་
255



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
དུ་མཐོལ་ལོ་བཤགས་སོ།། རང་གི་མཆོད་པའི་རྫས་དངོས་སུ་འབྱོར་པ་ཡིད་
ལས་སྤྲུལ་པ་བླ་ན་མེད་པའི་མཆོད་པའི་སྤྲིན་དཔུང་རྒྱ་ཆེན་པོ་འདི་དག་ཡོངས་
སུ་འབུལ་བར་བགྱིའོ། དེ་ལྟར་ཐུགས་རྗེ་ཆེན་པོའི་བྱིན་གྱིས་རློབས་ལ་བཞེས་
ནས་ཀྱང་བདག༔ འགྱུར་བ་མེད་པ་བླ་མའི་སྐུ་ལ་བདག་གི་ལུས་གུས་པ་ཆེན་
པོས་བསྟོད་པར་འབུལ། འགག་པ་མེད་པ་བླ་མའི་གསུང་ལ་ངག་སྙན་པའི་
གདུང་བ་ཆེན་པོས༔ འཁྲུལ་པ་མེད་པ་བླ་མའི་ཐུགས་ལ་ཡིད་མོས་པ་ཆེན་པོས༔ དེ་
ལྟར་སྒོ་གསུམ་གུས་པ་ཆེན་པོས་བསྟོད་ནས་ཀྱང་བདག༔ བདག་གི་ལུས་ལ་
བླ་མའི་སྐུ་རུ་བྱིན་ཕོབས་ལ་འཁྲུལ་མེད་སྐུའི་དབང་མཆོག་དམ་པ་ཉིད་དུ་བསྐུར་
ཅིག །བདག་གི་ངག་ལ་བླ་མའི་གསུང་དུ་བྱིན་ཕོབས་ལ་འགག་མེད་གསུང་
གི་དབང༔ བདག་གི་ཡིད་ལ་བླ་མའི་ཐུགས་སུ་བྱིན་ཕོབས་ལ་འཁྲུལ་མེད་ཐུགས་
ཀྱི་དབང༔ དེ་ལྟར་བདག་གི་སྒོ་གསུམ་ལ་བླ་མའི་སྐུ་གསུང་ཐུགས་ཀྱི་དབང་
མཆོག་དམ་པ་བསྐུར་ནས་ཀྱང་བདག༔ སྲིད་པ་འདི་སྣང་གི་མཐུན་རྐྱེན་ཚེ་
བསོད་ལོངས་སྤྱོད་ལ་སོགས་ཐུན་མོང་གི་དངོས་གྲུབ་སྩོལ། རྣམ་པར་བྱང་
བ་སྲི་ཞུའི་སྐུ་གསུང་ཐུགས་ཡོན་ཏན་ཕྲིན་ལས་སོགས་མཆོག་གི་དངོས་གྲུབ་
སྩོལ། རྒྱུ་རྐྱེན་གྱིས་མ་བསྐྱེད་པ་རང་བྱུང་གི་ཡེ་ཤེས་སྐྱེ་འགག་དང་བྲལ་བའི་
རིག་པ་མངོན་དུ་རྟོགས་པ་ནི་བླ་ན་མེད་པའི་དངོས་གྲུབ་ཀྱི་མཆོག་དམ་པ་
སྟེ། དེ་ལྟར་བདག་ལ་སྩོལ་ཅིག །དངོས་གྲུབ་དམ་པ་གནང་ནས་ཀྱང་བདག་
ལ་ཐུགས་རྗེས་བྱིན་གྱིས་བརླབ་དུ་གསོལ་ལོ།། ཞེས་པའོ།། སླར་སྨྲས་པ།
བློ་ཆེན་མཁས་གྲུབ་སྟོང་གི་ལེགས་བཤད་ཉིས།།
སྨིན་གྲོལ་པདྨའི་འདབ་བརྒྱ་ཕྱེས་མོད་ཀྱི།།
257



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མ་སྨིན་བློ་གྲོས་གསར་བུའི་སྐྱ་རེངས་ཀྱིས།།
གཞུང་ལུགས་སྙིང་པོའི་གནད་གསང་འབྱེད་ནུས་མིན།།
དེ་ཕྱིར་བདག་འདྲའི་བྱིས་པའི་བསམ་སྤྱོད་ཀྱིས།
འགྲོ་ཁམས་ཕན་བདེའི་ལམ་ལ་འགོད་མིན་ཀྱང་།
བློ་ཆུང་དད་བརྩོན་ལྡན་ལ་ཕན་སྙམ་ནས།།
ཆ་ཙམ་བརྗོད་པའི་ཚིག་ཕྲེང་འདི་བྱས་སོ།།
རང་གe
འདི་ལ་མ་རྟོགས་ལོག་པར་རྟོགས་པའི་སྐྱོན།།
གང་མཆིས་བརྒྱུད་པའི་བླ་མའི་དྲུང་དུ་བཤགས།།
དགེ་བས་རྒྱལ་བསྟན་མི་ཉམས་ཡུན་གནས་ཤིང་།།
གཞན་སྨིན་གྲོལ་སྣང་བ་གསལ་གྱུར་ཅིག།
ཅེས་པའང་རང་གི་གམ་དུ་གནས་པའི་གྲྭ་སློབ་འགའ་ཡིས་བསྐུལ་མ་ནན་ཏན་བྱུང་བ་དང་། ལས་
དང་པོ་བ་ལ་ཕན་པའི་བསམ་པའི་ཀུན་ནས་བསླང་སྟེ། རྒྱལ་བ་གོང་མའི་ཞལ་གསུངས་བཞིན། ས་བཅད་ལ་
སོགས་པ་སྤྲོས་པ་སྐྱུང་ནས་གོ་སླའི་ཚིག་སྦྱོར་ནག་འགྲོས་བྱས་ཏེ། བློ་གྲོས་རྒྱ་མཚོ་མིང་པས། རིང་གནས་
ཤར་རྫའི་དབེན་ཁྲོད་འོག་མ་དགེ་ཐང་པདྨ་རྒྱས་པའི་སྐྱེད་ཚལ་དུ་བྲིས་པས་གཤེན་བསྟན་དར་ཞིང་རྒྱས་
པའི་རྒྱུ་རུ་གྱུར་ཅིག །བཀྲ་ཤིས་སོ།།
མན་ངག་ཁྲིད་ཀྱི་མཐར་ཐུག་ཨ་ཁྲིད་ཀྱི།། ཚིག་བཤད་གསལ་བར་བྱེད་
པའི་རེ་ཁ་འདི།། ཕྱི་མོ་འཕྲུལ་གྱི་སྤར་དུ་བསྐྲུན་པའི་སྐབས།། ཇོ་བཙུན་ཞིག་
ཆུང་རྒྱ་གོར་བཞི་བཅུ་ཕུལ།། ༧ དེ་ཡི་དགེ་བ་གང་ཐོབ་པ།། ཕ་མའི་གཙོར་
བྱས་མཁའ་མཉམ་འགྲོ།། ལས་ སྣང་དུ་ ཁའི་མཚོ་བརྒལ་ཏེ། གདོད་མའི་
258



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
དབྱིངས་གྲལ་འགོད་ཕྱིར་བསྔོ།། ༧ རྣམ་དག་རྒྱལ་བསྟན་ཆུ་འཛིན་ལས།།
རྣམ་གྲོལ་ལུང་རྟོགས་ཆར་རྒྱུན་གྱིས།། རྣམ་མང་འགྲོ་རྒྱུད་སྨིན་བྱས་ཏེ།།
རྣམ་མཁྱེན་ཆུ་གཏེར་འཕེལ་བར་སྨོན།། ཞེས་པའང་འབུམ་དཔོན་གཡུང་དྲུང་མི་ཕམ་པས་
ཤར་མར་སྨྲས་པ་དགེ་ལེགས་སུ་གྱུར་ཅིག །
25



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྲུབ་དབང་མངྒ་ཝེར་ཞིའི་རྣམ་ཐར་གསོལ་འདེབས་
མཆོག་ཐུན་སྦྲང་ཆར་འབེབས་པའི་ཆུ་
འཛིན་ཞེས་བྱ་བ་བཞུགས།
༄༅། །ན་མོ་ཅི་པར་རཏ་མངྒ་ཝེར་ཞི་ཡ། ༧ དྲི་མེད་ངེས་དོན་བསྟན་པའི་སྙིང་
པོ་མཆོག །གསལ་མཛད་འཇིགས་མེད་རྣམ་དཔྱོད་དབང་པོའི་སྡེ།། རིག་པའི་ཡེ་
ཤེས་རང་ལ་མངོན་ཤར་། ཁྱབ་བདག་མངྒ་ཝེར་ཞིར་སྙིང་ནས་འདུད། ༧ མགོན་
ཁྱོད་གྲངས་མེད་བསྐལ་པའི་སྔོན་རོལ་ནས།། སྤངས་རྟོགས་བླ་ན་མེད་པའི་རྒྱལ་
སྲིད་ཆེར། འཁོད་ཀྱང་བྲན་བཞིན་དམན་པའི་ཚུལ་བཟུང་སྟེ། ཉམ་ཐག་འགྲོ་
རྣམས་སྒྲོལ་བའི་བཤེས་སུ་གྱུར། ༧ དེ་ལྟའི་ངོ་མཚར་ཉིན་བྱེད་རྩེ་དགའ་ཡིས།།
འཁྱུད་པའི་གསང་གསུམ་བིཌཱུའི་ཀུན་གསལ་མཐའ། དཔལ་སྟུག་མཁྱེན་རབ་དགུ་
ཚིགས་ཞགས་པ་ལས།། ཚུར་མཐོང་བྱིས་བློའི་འདོམ་གྱིས་ཇི་ལྟར་གཞལ།། ༧ འོན་
ཀྱང་དུས་གསུམ་ཕྱོགས་བཅུའི་རྒྱལ་རྣམས་ལས།། ལྷག་པའི་བཀའ་དྲིན་སྲིད་ན་
གཞལ་དཀའ་བའི།། རྒྱལ་བའི་གདུང་སོབ་ཁྱོད་ཀྱི་ཡོན་ཏན་ལ།། བསྟོད་བསྔགས་
མེ་ཏོག་ཆ་ཙམ་འཐོར་བས་ཀྱང་།། ༧ ཞིང་གི་རྡུལ་སྙེད་རྣམ་འདྲེན་སྲས་དང་བཅས།
དགྱེས་སྐྱེད་ཀུན་བཟང་མཆོད་སྤྲིན་རྒྱ་མཚོ་རུ།། འགྱུར་བའི་བསོད་ནམས་ཕུང་པོ་
དཔག་མེད་པར།། མཐོང་བས་དོན་ལྡན་གཏམ་འདིར་འཇུག་ལ་སྤྲོ།། འཕགས་
པའི་གནས་བརྟན་དགའ་བ་འཛིན་ལ་སོགས།། དམ་པའི་སྐྱེས་རབས་མུ་ཏིག་ཕྲེང་
ལྟ་བུས། རྟག་གཟིགས་རྒྱ་གར་ཞང་བོད་ཡུལ་ཀུན་ཏུ།། བསྟན་འགྲོའི་དོན་ཆེན་
མཛད་ལ་གསོལ་བ་འདེབས།། ༧ རིགས་རུས་ཕུན་ཚོགས་དབང་ཕྱོགས་ལྷ་ལམ་
༧
26)



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ནས།། མཛེས་སྐུའི་ཉི་གཞོན་འཆར་བར་ཕྱོགས་པ་ན། དགེ་མཚན་དམར་འོད་
ཕྱོགས་བརྒྱར་འགྲེམ་པ་ཡིས།། དད་པའི་སྣང་བ་སྦྱིན་ལ་གསོལ་བ་འདེབས།།
༧ ལང་ཚོའི་ཙན་དན་མྱུ་གུའི་དུས་ཉིད་ནས།། བསྐལ་པར་ཡོངས་གོམས་དམ་
པའི་རང་རྟགས་ཀྱི།། བསུང་ཞིམ་ལྷན་སྐྱེས་གཤིས་སུ་འཐུལ་བ་ཡིས།། ཀུན་ཡིད་
མགུ་བར་མཛད་ལ་གསོལ་བ་འདེབས། ༧ རིགས་ཀུན་འདུས་ཞལ་དྲན་པ་ནམ་
མཁའ་ཡི།། རྣམ་རོལ་དབྲ་སྟོན་བསྟན་འཛིན་དབང་རྒྱལ་དྲུང་། སྐྲ་ཕུད་ཕུལ་ནས་
སྐྱབས་སྡོམ་ནོད་པའི་ཚེ།། ཕྱིའི་འབྱུང་ལུང་གིས་
གིས་བསྔགས་ལ་གསོལ་བ་འདེབས།།
༧ སྒྲུབ་ཁང་ལྷ་གསོལ་མཛད་སྐབས་བཅོས་མིན་གྱི།། ངེས་འབྱུང་དྲག་པོས་ཐུགས་
རྒྱུད་རབ་བསྐུལ་བས།། སྐྱབས་ཀུན་སྙིང་པོ་དབྲ་སྟོན་མཆོག་ཉིད་ལ། སྒྲུབ་པའི་
དམ་བཅའ་ཕུལ་ལ་གསོལ་བ་འདེབས། ༧ དེ་ཚེ་བླ་མས་བཀའ་ཡིས་བཀྱོན་པའི་
ཚུལ།། གནང་བས་སྐད་ཅིག་རིག་པའི་རྒྱ་རལ་ཏེ། སྣང་སེམས་དབྱེར་མེད་དུ་མ་
རོ་གཅིག་གི།། དགོངས་པ་མངོན་དུ་གྱུར་ལ་གསོལ་བ་འདེབས།། གཞན་ཡང་ཐུན་
མོང་ལམ་གྱི་རིམ་པ་ཡི།། བསག་སྦྱོང་སྐོར་དང་དངོས་གཞི་སེམས་ཁྲིད་སོགས།།
གོང་མའི་མཛད་སྲོལ་གཞན་ལ་འདོམས་པའི་སླད། རིམ་བཞིན་ཉམས་བཞེས་མཛད་
ལ་གསོལ་བ་འདེབས།། ༧ སྡོམ་བརྩོན་མང་ཐོས་དཔལ་ལྡན་སྨན་རི་བའི།། རྣམ་
དག་འདུལ་རྒྱུད་ཟམ་མ་ཆད་པ་ལས།། བསྙེན་རྫོགས་བསླབ་ཁྲིམས་ལེགས་མནོས་
སྤང་བླང་གི། བཅས་མཚམས་སྲོག་བཞིན་སྲུང་ལ་གསོལ་བ་འདེབས། ཐེག་མཆོག་
བཤེས་གཉེན་འབད་པ་དུ་མ་ཡིས། བཙལ་ཏེ་རྒྱལ་བའི་སྲས་ཀྱི་སྡོམ་པ་མཆོག །གསན་
པས་ཐེག་ཆེན་བསྟན་པའི་སྲོག་མཐུད་པའི།། བཀའ་དྲིན་མཚུངས་ཟླ་བྲལ་ལ་གསོལ་
བ་འདེབས།། ༧ མཆོག་གི་རིག་འཛིན་བདེ་ཆེན་གླིང་པ་ལས།། མན་ངག་ཉམས་
ཁྲིད་རིམ་པ་དུ་མ་དང་།། གསང་སྔགས་བསྐྱེད་རྫོགས་དབང་ལུང་བདུད་རྩི་ཡིས།།
361



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཐུགས་ཀྱི་བུམ་བཟང་བཀང་ལ་གསོལ་བ་འདེབས།། ༧ མཁས་མཆོག་ལྕང་སྤྲུལ་
ཀུན་གྲགས་ལྔ་པ་དང་། སྟག་རྩེ་གཡུང་དབང་མེ་སྟོན་ཉི་རྒྱལ་སོགས། མཁས་གྲུབ་
བཤེས་གཉེན་ཉེར་བཞིའི་ཞབས་བསྟེན་ཏེ། མདོ་རྒྱུད་བོན་རྣམས་གསན་ལ་གསོལ་
བ་འདེབས།། ༧ གཤེན་བསྟན་བཤད་སྒྲུབ་འབྱུང་གནས་སྨན་གྱི་རིར། ཞབས་
ཟུང་བཀོད་ཚེ་མཉམ་མེད་བླ་མ་མཆོག །ཞི་དུལ་ཚངས་སྤྱོད་ངུར་སྨྲིག་འཛིན་པའི་
སྐུར། ཞལ་བཟང་མངོན་སུམ་མཇལ་ལ་གསོལ་བ་འདེབས། ༧ མཆོག་ལྔ་ལ་སོགས་
རབ་འབྱམས་ལྷག་པའི་ལྷའི།། བསྙེན་སྒྲུབ་མཛད་པས་ལྷ་ཞལ་མཇལ་བ་དང་།
བསྟན་སྲུང་དམ་ལ་འདུ་བ་ལ་སོགས་པའི། གྲུབ་པའི་རྟགས་མཚན་བརྙེས་ལ་གསོལ་
བ་འདེབས།། ༧ དྲན་པའི་ཚེ་ཡི་སྒྲུབ་པ་ཟབ་མོ་ཡི། རྣལ་འབྱོར་རྒྱུན་རིང་ཉམས་
སུ་བཞེས་པ་ན། རྟེན་དང་བརྟེན་པའི་དཀྱིལ་འཁོར་ཡོངས་རྫོགས་པ།། མངོན་
སུམ་ཉིད་དུ་གཟིགས་ལ་གསོལ་བ་འདེབས། ༧ དབྲ་སྟོན་མཆོག་གི་གདན་སའི་
སྒྲུབ་ཁང་དུ། བཞུགས་སྐབས་རྒྱལ་དབང་འཆི་མེད་ཡབ་སྲས་གསུམ། མ་མཆོག་
སྲིད་རྒྱལ་ཡེ་ཤེས་དབལ་མོ་ཡིག ཞལ་གཟིགས་ལུང་བསྟན་ཐོབ་ལ་གསོལ་བ་འདེབས།།
༧ ངོ་མཚར་དག་པའི་ཞིང་ཁམས་འབྱམས་ཀླས་པར། རྡུལ་སྙེད་རྣམ་འདྲེན་བྱེ་
བའི་ཞལ་བལྟ་ཞིང་།། ཟབ་རྒྱས་གདམས་པའི་བདུད་རྩི་ངོམས་མེད་དུ།། གསོལ་
བའི་དག་སྣང་ཐོབ་ལ་གསོལ་བ་འདེབས། ༧ ཤར་རྫའི་གྲུབ་གནས་གཡུང་དྲུང་
ལྷུན་པོའི་རིར། དབེན་གསུམ་འཛོམ་པའི་བསྟི་གནས་དམ་པ་རུ། ཟས་གོས་གྱི་
ནས་འཚོ་བའི་དཀའ་ཐུབ་ཀྱིས།། སྒྲུབ་པར་རྩེ་གཅིག་གཞོལ་ལ་གསོལ་བ་འདེབས།་
༧ ཤེས་རབ་རྒྱུད་ཀྱི་ཐུན་མིན་ཟབ་པའི་གནད།། ཐབས་ལམ་ཡན་ལག་དྲུག་ལ་
དབང་འབྱོར་བས།། ཟླ་ཉིའི་བགྲོད་པ་སྒྲ་ཅན་དབྱིངས་ཐིམ་པས།། བདེ་ཆེན་ཡེ་
ཤེས་བརྙེས་ལ་ག་
པ་གསོལ་བ་འདེབས།། དུས་ཀུན་བླ་མའི་སྣང་བ་འབྲལ་མེད་པའི།།
262



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
མོས་གུས་དྲག་པོས་ཐུགས་ཡིད་གཅིག་འདྲེས་ཏེ། ཀ་དག་རྫོགས་ཆེན་ཀུན་བཟང་
དགོངས་པ་ཡིག རང་ཞལ་མངོན་དུ་གྱུར་ལ་གསོལ་བ་འདེབས། ༧ ལྷུན་གྲུབ་གཞོན་
ནུ་བུམ་སྐུ་རིག་པའི་གདངས།། མངོན་སུམ་འཇལ་བྱེད་ཐོད་རྒལ་ཟབ་མོའི་ལམ།།
རྒྱུད་དོན་ཞེ་གཉིས་གནད་ལ་བྱན་ཆུད་པས། སྐུ་བཞིའི་རྒྱལ་སར་གཤེགས་ལ་གསོལ་
བ་འདེབས། ༧ ཀློག་པ་ཐོས་བསམ་སྤོང་བ་བསམ་གཏན་གང་།། ཟུང་དུ་འཇུག་
པ་སྒྲུབ་རྒྱུད་བསྟན་པའི་སྲོལ། དམ་པ་ཡབ་སྲས་རྣམ་ཐར་ཇི་བཞིན་དུ། དུས་ཀུན་
སྐྱོང་བར་མཛད་ལ་གསོལ་བ་འདེབས།། ༧ དངོས་ཉམས་རྨི་ལམ་དུ་མར་བླ་མ་
དང་།། ལྷག་པའི་ལྷ་ཡིས་ལུང་བསྟན་ཇི་བཞིན་དུ།། མཛོད་ཆེན་རྣམ་ལྔ་ལ་སོགས་
སྔོན་མེད་ཀྱི།། ལེགས་བཤད་དགའ་སྟོན་སྤེལ་ལ་གསོལ་བ་འདེབས།། ༧ བསྟན་
པའི་རྩ་ལག་སྐུ་གསུང་ཐུགས་ཀྱི་རྟེན།། འགྲོ་བའི་བསོད་ནམས་ཞིང་དུ་བསྐྲུན་པའི་
སླད།། དངོས་འབུལ་གང་བྱུང་གཏོང་བར་མཛད་པ་ཡི། འབྲེལ་ཚད་དོན་དང་
ལྡན་ལ་གསོལ་བ་འདེབས།། ༧ ཁྱད་པར་སྣུམ་ཟད་མར་མེ་ལྟར་གྱུར་པའི།། སྨིན་
གྲོལ་གདམས་པ་ཡན་དུ་གནས་པའི་ཕྱིར།། བོན་སྦྱིན་འཛད་མེད་པར་གྱི་རྒྱུན་སྤེལ་
བའི།། ཐུགས་བསྐྱེད་རྨད་དུ་བྱུང་ལ་གསོལ་བ་འདེབས།། ༧ བསྡུ་བའི་དངོས་པོ་
རྣམ་བཞི་ལ་བརྟེན་ནས། དམུ་རྒོད་སྙིགས་མའི་འགྲོ་བ་མཐའ་དག་པ། ཡང་དག་
ལམ་དུ་ཁྲིད་ལ་ངལ་མེད་པའི།། རྣམ་གྲོལ་དེད་དཔོན་མཆོག་ལ་གསོལ་བ་འདེབས།
༧ མདོར་ན་རྣམ་དག་ཚུལ་ཁྲིམས་གཞིར་བཟུང་ནས། ཐོས་བསམ་བསྒོམ་པའི་
ཉམས་བཞེས་མཐར་སོན་ཏེ། བསྟན་འགྲོའི་དོན་མཆོག་བླ་མེད་སྒྲུབ་མཁས་པའི།།
མཚན་ལྡན་བཤེས་གཉེན་མཆོག་ལ་གསོལ་བ་འདེབས། ༧ དེ་ལྟར་གསང་གསུམ་
མཛད་བཟང་དགའ་ཚལ་ལས། ཆ་ཙམ་གཏམ་དུ་བྱས་པའི་པད་དཀར་ཕྲེང་།
ཉམས་འགྱུར་འདབ་མ་འབུམ་དུ་བཞད་པ་འདི།། སྤེལ་བའི་ལེགས་བྱས་སྟོན་ཟླའི་
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཁེངས་འཕྲོག་པས།། ༧ ཚེ་རབས་ཕྲེང་བར་མཚན་ལྡན་བཤེས་ཁྱོད་ཀྱི། ཞབས་
རྡུལ་གཙུག་གི་རྒྱན་དུ་མི་འབྲལ་ཞིང་།། ཅི་མཛད་ལེགས་པར་མཐོང་བའི་དག་སྣང་
གིས། བཀའ་བཞིན་བསྒྲུབས་པའི་མཆོད་པས་མཉེས་བྱེད་ཤོག ༧ །སྡེ་སྣོད་རབ་
འབྱམས་མང་དུ་ཐོས་པའི་དོན།། ཐམས་ཅད་རང་རྒྱུད་འདུལ་བའི་གདམས་ངག་ཏུ།
ཤེས་ནས་སྒྲུབ་པར་རྩེ་གཅིག་གཞོལ་བ་ལ།། ལྷོད་པ་མེད་པའི་སྙིང་སྟོབས་ལྡན་པར་
ཤོག ༧ །སྲིད་པའི་བདེ་བ་མེ་འོབས་ལྟར་མཐོང་པའི། ཞེན་ལོག་ངེས་འབྱུང་དྲག་
པོ་སྐྱེ་བ་དང་། འགྲོ་ཕྱིར་རྫོགས་བྱང་མངོན་འདོད་རིན་ཆེན་སེམས། ཉམས་ལེན་
ཀུན་གྱི་སྙིང་པོར་བྱེད་པར་ཤོག ༧ །འཁོར་བ་མྱ་ངན་འདས་པའི་བོན་ཐམས་ཅད།
མིང་དང་རྟོག་པས་བཏགས་པ་ཙམ་ཞིག་སྟེ།། བཏགས་ཙམ་དེ་ལ་ལས་དང་དེའི་
འབྲས་བུ།། གྲུབ་པའི་རང་བཞིན་ཁོང་དུ་ཆུད་པར་ཤོག ༧ མ་དག་ཐ་མལ་སྣང་
བའི་ཞེན་པ་ཀུན།། བསྐྱེད་དང་རྫོགས་པའི་རྣལ་འབྱོར་ཟབ་མོ་ཡིས།། སྦྱངས་པས་
ཟག་མེད་ཡེ་ཤེས་ལྔའི་རང་མདངས།། དག་པའི་བརྟན་གཡོའི་བཀོད་པར་འཆར་
བར་ཤོག ༧ །གཤེན་བསྟན་ཡང་སྙིང་རྒྱལ་བ་སྨན་རི་བའི། རྒྱུད་འཛིན་མཁས་
མང་ཚངས་སྤྱོད་འདུས་པའི་སྡེས།། བཤད་སྒྲུབ་འཁོར་ལོ་གསུམ་གྱི་མཛད་བཟང་
གིས།། ནོར་འཛིན་རྫོགས་ལྡན་དཔལ་གྱིས་མཛེས་པར་ཤོག ༧ །མགོན་ཁྱོད་སྟོབས་
བཅུའི་དབང་ཕྱུག་མཆོག་བརྙེས་ཚེ།། འཁོར་གྱི་ཐོག་མ་ཉིད་དུ་བདག་གྱུར་ནས།།
བྱང་ཆུབ་མཆོག་གི་སྙིང་པོར་ལུང་བསྟན་ཏེ། དོན་གཉིས་ལྷུན་གྱིས་འགྲུབ་པའི་
བཀྲ་ཤིས་སྩོལ།། ཅེས་རིགས་དང་དཀྱིལ་འཁོར་ཡོངས་ཀྱི་དབང་ཕྱུག་བཀའ་དྲིན་མཚུངས་མེད་རྩ་བའི་དཔོན་
གསས་དམ་པ་མཚན་བརྗོད་པར་དཀའ་བ། གྲུབ་དབང་མངྒ་ཝེར་ཞི་དཔལ་བཟང་པོའི་རྣམ་ཐར་གསོལ་འདེབས་
མཆོག་ཐུན་སྦྲང་ཆར་འབེབ་པའི་ཆུ་འཛིན་ཞེས་བྱ་བ་འདི་ཡང་། ཡོངས་འཛིན་ཡོན་ཏན་རྒྱ་མཚོའི་བཀའ་ཡིས་ངོར་
ཅུང་ཟད་བྲིས་ཡོད་ཐོག །རང་སློབ་བསོད་ནམས་དབང་རྒྱལ་གྱིས་ལྷ་རྫས་བཅས་སྔ་ཕྱིར་ཡང་ཡང་བསྐུལ་བ་དང་།
264



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཉེ་བར་བསྟན་སྦྱིན་ས་ཡི་ཚངས་པ་ཆེན་པོ་ཁྲོ་ཆེན་རྒྱལ་པོའི་སྐུ་སྲས་ཚེ་དབང་ནོར་འཛིན་དང་། བོ་ལེབ་བླ་མ་དཀོན་
མཆོག་ཀུན་དགའ་ཟུང་གིས་ཀྱང་དད་པའི་གསོས་སུ་དམིགས་ཏེ། དམ་པ་གང་དེའི་མཛད་པ་ལ་རྒྱུ་མཚན་ཤེས་ནས་
དད་པ་ཐོབ་ཅིང་གསུང་གི་བདུད་རྩི་ལ་ལོངས་སུ་སྤྱོད་པའི་སྐལ་བ་ཅན། གཤེན་གྱི་དགེ་སྦྱོང་བ་ཚུལ་ཁྲིམས་བསྟན་
པའི་རྒྱལ་མཚན་གྱིས་རྔ་ལྗོངས་བོན་གྱི་འདུ་གནས་སྨིན་གྲོལ་བཀྲ་ཤིས་འཁྱིལ་གྱི་བླ་བྲང་གི་དབུ་རྩེར་ལེགས་པར་སྦྱར་
བའི་ཡི་གེ་པ་ནི་ཁྲོ་ཆེན་རྒྱལ་པོའི་དྲུང་ཡིག་པ་སྐར་ནག་རྩིས་ལ་བློ་གྲོས་ཀྱི་འཇུག་པ་ཡངས་པ་ཤེས་རབ་དབང་ལྡན་གྱིས་
བགྱིས་པ་འདི་ཡང་། ཚེ་རབས་ཀུན་ཏུ་མཚན་ལྡན་དགེ་བའི་བཤེས་ཀྱིས་རྗེས་སུ་འཛིན་པའི་རྒྱུར་གྱུར་ཅིག །རྩོ་གསུམ་
དབྱིག་འཆང་གྲུབ་པའི་ཁྱུ་མཆོག་གི། ཐུགས་རྗེའི་གྲུ་ཆར་མྱུར་འབེབ་གསོལ་འདེབས་པར།། བསྒྲུབ་པོ་རྔ་ལྗོངས་
བསྟན་པ་དར་རྒྱས་ནས།། ཡོན་སྦྱར་དགེ་དེས་རང་གཞན་གྲུབ་བརྙེས་ཤོག །སརྦ་མངྒ་ལཾ།
265



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀུན་མཁྱེན་བླ་མ་དམ་པ་གྲུབ་དབང་བཀྲ་ཤིས་རྒྱལ་མཚན་གྱི་
ཞབས་ལ་ཅུང་ཟད་བསྔགས་པ་ནོར་བུའི་
ཕྲེང་བ་ཞེས་བྱ་བ་བཞུགས་སོ།།
༄༅། །རྣམ་དག་མཁའ་ལྟར་ཁྱབ་པའི་ཡེ་ཤེས་ཀྱིས།། འཁྲུལ་མེད་ལམ་བཟང་
འགྲོ་ལ་སྣང་མཛད་པ། སྙིགས་མའི་དུས་ཀྱི་གཤེན་བསྟན་མཛེས་པའི་རྒྱན།། མངྒ་
ཝེར་ཞིའི་ཞབས་པད་གཙུག་ན་ངོམ།། ༧ གསང་གསུམ་ཟླ་བ་གཞོན་ནུའི་འཛུམ།།
སྲིད་མཁར་འདིར་ནི་ཚེས་མ་ཐག །དད་ལྡན་བློ་ཡི་ཆུ་བོའི་གཏེར།། ཉིན་རེ་བཞིན་
ཏུ་ཕྱིར་ཕྱིར་འཕེལ། ༧ དེ་བས་བཅོས་མིན་མོས་གུས་ཀྱིས།། བརླན་བྱས་སོར་མོའི་
ཀུ་མུད་ཏ།། ཁྱེད་སྐུ་ཉི་མའི་ཉེ་ངོགས་སུ། གའུ་ཆུང་གི་བརྟུལ་ཞུགས་བཟུང་། ༧ རྣམ་
དག་འགྱུར་བ་མེད་ཞིའི་དབྱིངས་སུ་ཡེ་ནས་མངོན་པར་བྱང་ཆུབ་ཀྱང་། རྣམ་མང་
འགྲོ་བའི་ཁམས་ལ་རྗེས་ཆགས་ཐུགས་རྗེ་བཞི་ཡི་གཞན་དབང་ཅན།། རྣམ་རོལ་
མི་ཟད་སྐྱེ་དགུ་ཇི་སྙེད་དེ་སྙེད་སྒྱུ་འཕྲུལ་འཁོར་ལོའི་སྤྲིན། རྣམ་ཐར་རྒྱ་མཚོའི་དཔལ་
ལ་དབང་འབྱོར་སྲིད་དང་ཞི་བའི་གཉེན་དུ་གྱུར།། ༧ སྐུ་གསུམ་བླ་མའི་རྣམ་ཐར་
མཐའ་ཀླས་པ།། སྐལ་དམན་སོ་སྐྱེས་ཡུལ་ལས་རིང་སོང་ཡང་།། ཕྱོགས་རེར་སྣང་བའི་
རྣམ་རོལ་ཆུ་ཟླའི་གར།། སྐྱེས་པ་རབས་ཀྱི་ཕྲེང་བར་མཚུངས་ཟླས་སྤངས། ༧ གྱེར་
སྤུངས་ཆེ་དང་ཐོད་ཕྲེང་རྩལ་ལ་སོགས།། འཁོར་མཚོ་སྐེམ་པའི་རྣམ་རོལ་ཉི་མ་བརྒྱ།།
སྲིད་ཁམས་ཀུན་གསལ་དབྱིངས་སུ་རྟག་ཁྱབ་ཀྱང་། མོས་པའི་བུ་གར་ཁྱེད་ཀྱི་གསང་
བ་གསལ། ༧ ཉི་ཟླ་ནོར་བུའི་འོད་ཀྱིས་མི་ཆོམས་པའི།། ལྔ་ཕྲག་སྙིགས་མའི་མུན་
ནག་སྟུག་པོའི་ཀློང་།། མཚུངས་མེད་རྣམ་འདྲེན་ཉིན་བྱེད་གསར་པའི་འཛུམ།།
26



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
འགྲོ་བློའི་བསོད་ནམས་ཤིང་རྟས་དེང་འདིར་དྲངས།། ༧ ཁྱེད་སྐུ་ཡིད་འོང་བལྟ་
བའི་མི་ངོམས་འཆར་ཁའི་མདངས་ལྡན་རི་དབང་བཞིན།། ཁྱེད་གསུངས་དབྱངས་
སྙན་ཐེག་སྒོ་ཀུན་སྟོན་སུམ་རྩེན་གྲོང་གི་རྔ་ཆེན་བཞིན།། ཁྱེད་ཐུགས་ཟབ་བརྒྱའི་
ཡོན་ཏན་དཔལ་འབར་འདོད་པ་ཀུན་འཇོ་དབང་སྔོན་བཞིན།། ཁྱེད་ཚུལ་རྨད་
བྱུང་མཐོང་བས་ཡིད་སྡུད་སྐྱེ་འགྲོའི་མ་མ་སྡུག་གུ་བཞིན། ༧ ཟབ་ཅིང་རྒྱ་ཆེ་མཁྱེན་
རབ་དཔལ་གྱིས་ཤེས་བྱ་མ་ལུས་ཇི་བཞིན་གཟིགས།། ཕྱོགས་མེད་ཀུན་ཁྱབ་བརྩེ་
བའི་ཐུགས་རྗེས་འགྲོ་ཁམས་ཇི་སྲིད་འདོད་པ་འཇོ།། སྲིད་ཞིར་དབང་བསྒྱུར་ནུས་
པའི་སྟོབས་ཀྱིས་ཡིད་སྲུབ་དྲེགས་པའི་དཔུང་འཇོམས་པ།། རིགས་གསུམ་སེམས་
དཔའི་སྒྱུ་འཕྲུལ་མངོན་བཟླུམས་རྒྱལ་བའི་སྲས་མཆོག་ཤར་རྫ་པ།། རྣམ་དག་
སྤང་ལམ་གསེར་གྱི་ས་གཞིར་དམ་བཅའི་རྩ་བ་རབ་བརླིང་ཞིང་། ཟབ་བརྒྱའི་བསྒྱུར་
ལམ་ཡལ་ག
ལ་གའི་ཁྱོན་དུ་རིམ་གཉིས་མེ་ཏོག་མདངས་བཀྲ་ཅན།། ངེས་གསང་གྲོལ་
ལམ་འབྲས་བུ་རབ་ཕྱུག་རྒྱལ་བསྟན་ཡོངས་རྫོགས་དཔག་བསམ་དབང་།།
ཉེས་མང་དབུལ་བའི་འཇིགས་པ་ཀུན་འཕྲོག་སྐྱེ་དགུའི་བསོད་ནམས་མཐུ་ཡིས་
བསྐྲུན།། ༧ མདོ་སྔགས་གཞུང་ལུགས་ཀུན་ལ་དབང་འབྱོར་མཁས་པའི་སྙན་པས་
འཇིག་རྟེན་ཁྱབ།། རྣམ་དག་འདུལ་ཁྲིམས་དྲི་མའི་རབ་དབེན་བཙུན་པའི་རྟགས་
ཀྱིས་ཡིད་དབང་འཕྲོག །ཕན་བདེའི་ལེགས་ཚོགས་སྲིད་པའི་མཐར་བརྡལ་བཟང་
པོའི་མཛད་པས་འགྲོ་ཁམས་སྐྱོངས།། སྙིགས་མའི་གདུང་སེལ་བསྟན་པའི་དཔལ་
གྱུར་རྣམ་འདྲེན་དབང་པོ་ཁྱོད་མཚུངས་སུ།། ༧ མང་ཐོས་བློ་ཡི་མིག་བུ་མདོངས་
ཤིང་སྒོམ་པར་ཁས་མཆེའི་རྫུ་བག་ཚུལ།། དུས་ཀྱི་ངན་གཡོ་རིང་དུ་བྱས་ནས་ཚད་
མའི་ངེས་པས་ལེགས་དྲངས་ཏེ། བཀའ་གཞུང་མ་ལུས་གདམས་པར་འཆར་བའི་
ལམ་བཟང་བདུད་རྩི་མྱོང་བའི་འབྲས།། འཇིགས་བྲལ་གྲུབ་པའི་གོ་འཕང་ཆེ་བརྙེས་
267



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མགོན་ཁྱོད་རྒྱལ་བསྟན་རྒྱུན་དུ་མཛེས།། ༧ ཀུན་ཤེས་བློ་ནི་ལྷག་པའི་ལྷས་བྱིན་
ཞིང་། ཐེག་དགུའི་དགོངས་པ་སྐྱེས་ཐོབ་ལས་འཕྲོས་བརྙེས།། གཏན་བདེའི་རྒྱལ་
སར་ཚེ་འདི་ཉིད་ནས་གཤེགས།། བསྟན་འགྲོའི་ལེགས་ཚོགས་དགུང་དུ་སྤེལ་དེར་
བསྔགས།། ༧ ཟང་ཟིང་སྟོབས་འབྱོར་སྡེ་ཚན་མང་བའི་རྗེས།། ཟློ་མིན་རང་ཚུགས་
གསེར་ལྟར་རབ་བརླིང་བས།། འཁྲུལ་མེད་སྙིང་པོའི་ལམ་བཟང་སྲོལ་ཆེན་གྱིས།།
རྒྱལ་བསྟན་རྩ་བ་བསྲུངས་འདི་ལྷག་པར་རྨད།། ༧ བསྟན་པའི་དཔལ་དང་འགྲོ་
བའི་གཉེན་གཅིག་པུར།། དམ་པས་མངའ་གསོལ་མཁས་ཁྱོད་འགྲན་ནུས་མཐུ།།
གཡོ་སྒྱུས་རང་དོན་སྒྲུབ་ལ་ཆེས་མཁས་པའི།། དུས་ཀྱི་བླ་མའི་ཁྲོད་ན་སུ་ཞིག་སྣང་།།
༧ བསྟན་ལ་རིམ་པར་ཞུགས་པའི་ལག་ལེན་དང་།། ཤེས་བརྫུ་སྦོམ་ཡོར་འཇིག་
པའི་རྣམ་དཔྱོད་དང་། བལྟར་སྣང་བོན་དུ་རེ་བའི་མཚང་བརྟོལ་བའི། ངོ་མཚར་
མཛད་པས་སྲིད་པའི་གླིང་གཞིར་སྙན།། ༧ བདུད་སྡེ་ཕྱེ་མར་འཐག་པའི་མཐུ་
སྟོབས་དང་།། སྐལ་ལྡན་ཀུན་དགའ་དགྱེས་པའི་མཛད་བཟང་གིས།། སྲས་བཅས་
རྒྱལ་བའི་ཕྲིན་ལས་རྗེས་སྐྱོངས་བའི།། སྙིགས་མའི་མགོན་གྱུར་དཔལ་ལྡན་ཤར་
རྫ་པ།། ༧ འགྲོ་ཁམས་བསོད་ནམས་ཞིང་སར་བོན་བསྟན་གྱི།། ས་བོན་འདེབས་
པ་རྒྱལ་ལ་རག་ལས་ཀྱང་།། ཕན་བདེའི་འབྲས་བུར་སྤྱོད་པའི་སྐལ་བཟང་དེས།།
རྣམ་འདྲེན་ཀླུ་ཡི་དབང་པོར་ཅིས་ཀྱང་ལྟོས།། ༧ བོན་ལ་གོམས་དང་གཟུ་བོའི་
བློར་གནས་པ།། མ་མཆིས་བརླང་པོར་སྤྱོད་པའི་སྦྲུལ་གདུག་གི །ཁ་རླངས་ཐིབ་
པོར་མཆེད་ལས་གཤེན་བསྟན་གྱི།། སྒྲོན་མེ་མོག་པོར་གྱུར་པ་དེ་གཟིགས་ནས།།
༧ རྒྱལ་བསྟན་ཕྱོགས་བརྒྱར་སྤེལ་བའི་ཕྲིན་ལས་ལ། ལྷག་པར་ཐུགས་བསྐྱེད་དམ་
བཅའི་རྩལ་སྤྲུགས་ཏེ།། ཕན་བདེའི་དགོས་དགུ་ཡིད་བཞིན་འཇོ་མཛད་པའི།།
རྣམ་ཐར་ཕུལ་བྱུང་སྲིད་པའི་དཔལ་དུ་གཤིམ། ༧ ཡུལ་དུས་དབང་གིས་མདོ་རྒྱུད་
268



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཕལ་ཆེར་རྡུལ་གྱི་ཁྲོད་དུ་གྱི་ན་བར། གླེགས་བམ་གཟུགས་སུ་ངལ་འཚོར་འཛིན་གང་
ཁྱོད་ཀྱིས་ཚུལ་བཞིན་འཆད་པའི་དབྱངས།། སྔོན་མེད་རྣ་བའི་བཅུད་དུ་བརླིང་
ཚེ་ཟུར་ཕུད་རལ་གྲིའི་རྟགས་སྦས་ཀྱང་།། སྨྲ་བའི་སེང་གེའི་རང་གཟུགས་ཉིད་དུ་
དཔྱོད་ལྡན་བློ་ཡིས་ངེས་པ་རྙེད། ༧ ལོག་པར་རྟོགས་པའི་འདམ་ལ་རབ་དགེས་
རྩོད་པའི་ས་སྲུང་མྱོས་པའི་མགོར།། ལུང་དང་རིགས་པའི་མཆེ་སྡེར་རྣོན་པོ་ཞུམ་
མེད་འདེབས་པའི་ཁ་ལྔ་པ། ཚད་མའི་ལུང་གི་རང་སྐད་སྒྲ་ཆེན་ཞལ་གྱི་ཕུ་ནས་
གཡོ་ཙམ་གྱིས།། ལོག་སྨྲས་ཁེངས་པའི་རྒོལ་བ་མཐའ་དག་རི་མོའི་མར་མེའི་རྗེས་
སུ་སོང་།། ༧ རྒྱལ་བའི་བཀའ་དང་བཀའ་རྟེན་ལྡིང་ཀ་ཕྱོགས་ཞེན་རང་བཟོས་
རྙོགས་བྱས་གང་། ནོར་མེད་བློ་ཡི་ཀེ་ཏ་ཀས་བསྒྲུངས་སྔ་ཕྱི་མཁས་པའི་བཞེད་སྲོལ་
གཞུང་།། ཚད་མ་གསུམ་ལྡན་རྩོམ་པའི་བསྟན་བཅོས་རངྐའི་བུམ་པར་ལེགས་དྲངས་
ནས།། བློ་གསལ་པདྨོར་བྲན་པ་ཙམ་གྱིས་སྙིང་ལ་ཡ་མཚན་ཅིར་ཡང་སྦྱིན།།
༧ ལུང་རྟོགས་ནོར་བུའི་འབྱུང་གནས་ཐུགས་ཀྱི་མཚོ།། གཞན་ཕན་མནྡ་ར་བས་
བསྲུབས་བྱས་ལས། བཤད་སྒྲུབ་ཉི་འོད་ཁྱབ་པར་བརྡལ་དེས་ན།། ཡུན་རིང་འཇིག་
རྟེན་མུན་པ་བསྙིལ་ལ་བརྩོན།། ༧ སེམས་ཅན་གཅིག་ཙམ་གྲོལ་བའི་ཕྲིན་ལས་
ཀྱང་།། བསྔགས་པར་འོས་ན་མཐའ་ཀླས་འགྲོ་བ་ལ། ཐར་ལམ་དྲང་པོར་ངེས་སྟོན་
གཤེན་བསྟན་གྱི།། སྲོག་རྩ་གཅིག་ཏུ་བཟུང་དེར་སྨོས་ཅི་དགོས། ༧ ལམ་བཟང་
བདུད་རྩིས་འགྲོ་བློའི་སྐྱོན།། གཅིག་ཏུ་འཁྲུད་པའི་དཔལ་མཐོང་ནས།། དག་བྱེད་
བསིལ་རྒྱུན་འབབ་པའི་ཚོགས། སྐྱེངས་ཏེ་ཕྱོགས་སུ་བྲོས་པ་བཞིན། ༧ རྣམ་བཞིའི་
ཕྲིན་ལས་ཛམྦུའི་འབྲས།། འགྲོ་ཁམས་མཚོ་རུ་ཉེར་ལྷུང་བ། གསེར་བཟང་ཉིད་
དུ་འགྱུར་བ་ཡང་། སྐྱབས་རྗེ་ཁྱོད་ཀྱི་འཕྲུལ་ཁོ་ན།། ༧ གཉིས་སྐྱེས་ཁྲོད་ན་ཉ་རྒྱས་
ཟླ་བ་དང་།། རི་ཕྲན་དབུས་ན་བརྟན་བརྗིད་ལྷུན་པོ་བཞིན། གངས་ཅན་མཁས་
269



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གྲུབ་ཡོངས་ཀྱི་འདུན་ས་རུ།། གྲགས་པའི་བ་དན་མཁའ་དང་ལྷན་གཅིག་མཐོ།།
༧ སྟོན་པས་གསུངས་ཤིང་ཞང་བོད་འགྲེལ་པས་བཀྲལ། མཁས་པས་བཤད་ཅིང་
གྲུབ་པས་ཉམས་སུ་བླངས། དེ་འདྲའི་རིང་ལུགས་ལག་ཏུ་ལེན་བརྩོན་པ། དེ་ཡང་
ཁྱེད་ཀྱིས་བྱིན་པ་མ་ཡིན་ནམ།། ༧ བདེ་བར་གཤེགས་གསུངས་རྣམ་མང་ཐེག་
པའི་སྒོ།། ཇི་སྙེད་ཐེག་ཆེན་རོ་ཡིས་ཡོངས་བགོས་ཏེ།། དངོས་སམ་བརྒྱུད་ནས་གདུལ་
བྱའི་ཁམས་མཐའ་དག །བགྲོད་པ་གཅིག་པའི་ལམ་སྲོལ་ཡངས་པར་མཛད།།
༧ རིམ་དགུ་ཐེག་པའི་བསྟན་པ་འཛིན་པ་ལ། བདག་པོའི་གནས་སུ་དབང་བསྐུར་
བརྙེས་ན་ཡང་། ཨ་དཀར་བླ་མེད་ཐེག་པའི་གསང་མཛོད་རྣམས།། རྩལ་དུ་བཏོན་
ནས་བོན་གྱི་རྒྱལ་མཚན་བསྒྲེངས། ༧ གྲུབ་དབང་རྣམས་ཀྱི་ཐུགས་མཚོ་རྒྱས་བཏབ་
ཅིང་། མཁས་པ་ཕལ་གྱིས་རང་དབང་མ་བརྙེས་པའི།། བླ་མེད་ཐེག་པའི་དགོངས
ཟབ་ཡིད་བཞིན་ནོར།། མཁས་མཆོག་ཀླུ་དབང་ཁྱོད་ལས་སྤྱོད་པ་ཉུང་། ༧ སྐྱེས་
སྦྱངས་མཁྱེན་རབ་རྩལ་ཆེན་ཉེར་རྫོགས་པས། ཐེག་རྩེའི་དགོངས་གསང་ལྷུག་པར་
བཀྲོལ་བ་ལ།། མགོན་ཁྱོད་རྣམ་དཔྱོད་རླབས་ཆེན་ཇི་འདྲ་བ།། དེང་སང་མཁས་
པ་གཞན་ལ་ཡོད་མ་ཡིན།། ༧ སྔོན་ཆད་མིང་ཙམ་སྙིང་པོར་བཟུང་བྱ་བས།།
མན་ངག་ཁྲིད་རིམ་དགོངས་གསང་ཟབ་མོ་རྣམས། དེང་འདིར་མངོན་སུམ་ཡུལ་
དུ་འདུ་མཛད་ནས། སྐལ་བཟང་དགེ་ལེགས་བསྒྲུབ་དེ་ལྷག་པར་རྨད།།
ངོ་སུམ་རྩེན་གྲོང་གི་དུརྦ་དྷིས།། གཡེངས་བས་ནོན་པའི་ལེགས་བྲིས་པ་རྣམས་ཏེ།།
ཟུབ་ཏུ་ཉེ་བ་མདོ་ཁམས་ཡུལ་ལྗོངས་སུ།། བསྟན་པའི་མེ་རོ་དེ་ནི་ཁྱོད་ཀྱིས་སོ།།
༧ གྱེར་བསྟན་མངའ་བདག་བྲུ་ཞུ་སྤ་རྨེའུ་སོགས།། བསིལ་རིའི་ལྗོངས་ཀྱི་ཉིན་
བྱེད་གྲངས་མེད་ཅིག །བསྟན་འགྲོའི་མདུན་མཁའི་དཔལ་དུ་ཉེར་ཐོབ་ཀྱང་།།
རིམ་བཞིན་ཆུ་ལྷའི་ཕང་བར་གཞོལ་བ་ན།། ༧ ལྔ་ཕྲག་སྙིགས་མའི་སྨག་ན་རྣམ་
༧
བསླང་
276



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
འདྲེན་དུ། རང་གིས་ཁས་མཆེ་མེ་ཁྱེར་སྤུན་ཟླའི་ཚོགས།། སྣང་བྱེད་ཉིད་དུ་རློམ་
ཡང་བློ་ལྡན་གྱི།། རེ་འདྲས་མོ་གཤམ་བུ་རྗེས་རྐང་པ་འཇོག ༧ ཕྱི་སྙན་ནང་སྟོང་
བྱིས་པ་འདྲིད་པའི་རྒྱུ། འདོད་ལྷའི་གནས་མལ་སྙིང་ལ་བཅས་པ་ཕལ།། རྨད་གོས་
འཆར་ཁའི་མདངས་ཀྱིས་བསྒྲིབས་ན་ཡང་།། ན་རཀ་དོང་ཁར་འཕྱན་ཚེ་ཡ་ངའི་
གནས།། ༧ ཡོན་ཏན་མཆོག་གི་འོད་ཀྱིས་ཕྱེ་མིན་པར། ལོ་ཀའི་བོན་བཅུ་སྨིན་
ལེགས་གྲོང་ཁྱེར་མའི།། ཁ་ཕྲུས་བརླན་པའི་བ་ཀུ་ལ་ཤིང་གི །མེ་ཏོག་མཚར་ཡང་
དམན་པའི་རང་རྟགས་ངོམ།། ༧ དེ་ཚེ་སྲིད་ན་རྙེད་དཀའི་ནོར། འབུམ་ལས་
ལྷག་པའི་བདག་ཉིད་ཆེ། དུས་མཐའི་བསྟན་འགྲོའི་དཔུང་གཉེན་དུ། བསམ་བཞིན་
ལྷམ་མེར་བྱོན་པ་ན། ༧ ཨེ་མ་སྐལ་པ་ཆེས་བཟང་པོ། །འདི་ཀོ་རྨི་ལམ་སྣང་བའམ་
ཅི་སྙམ་ལས་ཅན་མྱོས་པའི་ཡིད།། དོན་གཞན་སེམས་པ་འཕྲོག་པ་བཞིན།།
༧ ཉེས་པ་སྟོང་གི་མེས་གདུངས་འཁོར་བའི་མཚོར། གཡེངས་པའི་འགྲོ་རྣམས་
དུ 8 ཁས་རྟག་མནར་ཀྱང་།། གང་མཚན་སྣང་བས་བཟུང་ཚེ་ད་དུང་ཡང་།། དམ་
པའི་མགོན་དང་བཅས་ཞེས་སྤྲོ་བ་སྐྱེས། ༧ གཏེར་བུམ་དཔག་བསམ་ཤིང་དང་
ཡིད་བཞིན་ནོར།། སྲིད་ན་འདོད་འཇོའི་དཔལ་དུ་གྱུར་མོད་ཀྱི།། གཏན་བདེའི་
འདོད་པ་འཇོ་བའི་མཐུ་དམན་ཕྱིར།། མཆོག་སྦྱིན་དབྱིག་དགུའི་སྙིང་པོ་སུ་ཡིས་
བསྐྲུན། ༧ ཁྱོད་ཉིད་སྤང་རྟོགས་ཕྱོགས་བཅུའི་རྒྱལ་རྣམས་དང་། མཚུངས་མེད་
དེ་ལས་ལྷག་པའི་ཐུགས་བསྐྱེད་ཀྱིས།། སྙིགས་འགྲོས་སྤྱི་ལྟོས་རེ་བ་སྐོང་བགྱིད་པའི།།
བཀའ་དྲིན་ཡངས་པའི་མཁའ་ལས་རིང་དུ་བརྒལ། ༧ དེང་འདིར་ཕ་མས་བཏང་
བ་ཡིས། དྭ་ཕྲུག་དགོན་པར་འཕྱན་འདྲར་བདག །ཁྱོད་ཕྱག་ཡངས་པས་མ་བསྐྱབ་
ན།། བདག་ལ་སུ་ཞིག་མགོན་དུ་འགྱུར།། ༧ སྙིང་དུ་ཡིབ་པའི་བོན་སྐུ་ཡང་།།
ཁྱོད་ཀྱིས་མ་བསྟན་གང་གིས་རྙེད།། བདག་ཏུ་མ་བཟུང་ཨིནྡྲ་རྙིལ། དུག་ཅན་ཆུ་
27



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཡི་ཉེར་སྤྱད་ཡིན།། ༧ བསྐལ་པ་བྱེ་བ་འབུམ་གྱི་ཆར། བསྒྲུབ་འོས་སེམས་ཀྱི་རིན་
ཆེན་འདི།། དཔྲལ་བར་ནུབ་པའི་ནོར་བུ་བཞིན།། སྐད་ཅིག་ཆ་ལ་སྟོན་འདི་རྨད།།
༧ ཁྱོད་གསུང་ཐོས་པའི་སྐལ་བཟང་ཙམ།། རྙེད་དེས་སྲིད་པ་མཐར་བྱེད་ན།།
ཁྱོད་རྗེས་ཚུལ་བཞིན་སློབ་པ་དག །ཚེ་འདིར་གྲོལ་ཡང་ངོ་མཚར་ཆུང་། ༧ གང་
གི་ཐབས་མཁས་ཉི་འོད་ཀྱིས།། ལན་གཅིག་བཟུང་བས་མཆོག་ཐོབ་པ། དེ་ཙམ་
རྣམ་འདྲེན་གཞན་དག་ལ། ངལ་བརྒྱས་བསྟེན་པ་ཕལ་གྱིས་མིན། ༧ རྒྱལ་བ་ཀུན་
གྱི་རྒྱལ་ཚབ་རྗེ།། ཁྱེད་ལ་འདི་ཙམ་མོས་དེའི་ཕྱིར།། བདག་ནི་མྱུར་དུ་ཀུན་མཁྱེན་
གྱི།། གོ་འཕང་རྙེད་འདིར་གོར་མ་ཆག ༧ །དཔལ་གྱི་དུམ་བུས་མ་ལ་ཡའི།། རྐང་
འཐུང་ཕལ་ཆེར་སྐལ་བཟང་བྱེད།། དམ་པའི་ཡོན་ཏན་དྲིས་བགོས་པའི།། སྐྱེ་བོ་
གཞན་ཡང་དམ་པར་མཚོན།། ༧ མདོར་ན་སྲས་བཅས་རྣམ་འདྲེན་ཡོངས་ཀྱིས་
ཡེ་ཤེས་སྒྱུ་འཕྲུལ་དྲ་བའི་ཚུལ།། རང་དབང་ཆུབ་ནས་སྙིང་རྗེའི་སྟོབས་ཀྱིས་འགྲོ་
ངོར་སྒྱུ་མའི་ལུས་བཟུང་སྟེ། སྙིགས་མའི་མཐར་ཡང་རྒྱལ་བསྟན་རྒྱས་མཛད་ཕྲིན་
ལས་མཁའ་མཐར་བརྡལ་བ་ལས།། སྐྱེ་དགུའི་ཕན་བདེའི་སྲོག་འཚོ་བཟུང་དེ་
མཚུངས་མེད་བདག་གི་བླ་མ་ཙམ།། ༧ གང་གི་ཐུན་མོང་མ་ཡིན་ཁྱད་འཕགས་
དཔལ། གང་དག་འཕགས་པའི་མཆོག་དང་དབྱེར་མེད་པས། གང་དེས་བྱིས་བློས་
བརྗོད་པས་མི་གཏུག་ཕྱིར།། གང་འདིར་སྐྱབས་འོས་ཉིད་དུ་བརྗོད་པས་མཚོན།།
༧ རིགས་གཟུགས་སྲིད་པའི་སྒེག་པ་ཡིས།། གཏམ་གྱིས་སིམ་པར་མི་འགྱུར་བ།།
བློ་ལྡན་གཟུ་བོར་གནས་པ་ཡི།། འདུན་སར་དམ་པའི་གཏམ་འདིས་མཛེས།།
༧ བསྔགས་འོས་རྡོ་ཐལ་བསྐུས་པའི་མཁར། རིང་ནས་དཀར་བའི་དཔལ་འཛིན་
ཡང་།། འདིར་ནི་ཚིག་གི་ཟླ་སྣང་གིས།། ཅུང་ཟད་གསལ་བའི་མདངས་ཕྱུང་ངོ་།།
༧ མདོ་ཁམས་ལྗོངས་སུ་ཀུན་མཁྱེན་ཤར་རྫ་པ།། ཁྱོད་ཉིད་ཡོད་པས་གཤེན་
272



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
གནས་པར་གྱུར།། དེས་ནི་བླང་དོར་སྣང་བ་དེ་ཡིས་ཀྱང་། མངོན་མཐོ་ངེས་ལེགས་
པད་ཚལ་རྒྱས་པར་གྱུར། ༧ ད་དུང་དུ་ཡང་ཐུགས་བསྐྱེད་དཔུང་པ་ཡིས། བསྟན་
འགྲོའི་ལེགས་དགུ་བླ་ན་འདེགས་པ་ལ། གཡར་དམ་བསྙེལ་བ་མེད་པའི་ངང་ཚུལ་
གྱི།། ཉི་མའི་སྣང་བས་འགྲོ་འདི་བསྲུང་བར་གསོལ།། ༧ སྲེད་ལན་དྲི་མ་ཡོངས་
སྤངས་སྐུ་ནི་འཆི་མེད་རྟག་པའི་ལང་ཚོས་སྒེག །རྣམ་འགྱུར་མཚན་མ་གཏན་བྲལ་
གསུང་ནི་གཞོམ་མེད་སེང་གེའི་སྒྲ་ཆེན་སྒྲོགས།། སྤྲོས་པའི་ར་རི་ཀུན་ཞི་ཐུགས་ནི་
བདེ་སྟོང་མི་འགྱུར་ཟུང་འཇུག་པ། འཕོ་མེད་སྙིང་གི་ཐིག་ལེར་རྟག་བརྟན་ཡོངས་
གྲུབ་ཆེན་པོར་འཚོ་གཞེས་ཤོག ༧ སྲིད་དང་ཞི་བའི་འཇིགས་པ་ཀུན་འཕྲོག་
སྐྱབས་གསུམ་ངོ་བོ་བླ་མ་རྗེའི།། འཆད་རྩོད་རྩོམ་པའི་རྩིབ་མས་ཉེར་བཏེགས་ཕྲིན་
ལས་མཚུངས་མེད་གདུགས་དཀར་གྱིས། ས་ཆེན་ཁྱོན་འདིར་ཁྱབ་པར་དབང་སྒྱུར་
དགོངས་བཞེད་དྲི་མ་མེད་པའི་ཟླ།། དཀར་པོར་རྣམ་པར་འཆར་བའི་འོད་སྣང་
བསྟན་འགྲོའི་དཔལ་དུ་རྒྱས་གྱུར་ཅིག ༧ རིག་སྟོང་དགོངས་པ་ནམ་མཁའི་ཀློང་
དུ་ཐུགས་རྗེ་སྤྲིན་གྱི་བླ་བྲེ་ལས།། ཕྲིན་ལས་ནོར་བུའི་གྲུ་ཆར་གཡོ་གང་བདག་སོགས་
གདུལ་བྱའི་ཞིང་ས་རུ།། རྟག་པར་འབེབས་པའི་སྐལ་བ་བཟང་པོར་ཇི་དགར་ལོངས་
སུ་སྤྱོད་པ་ཡིས།། རང་ཤར་འབྲས་བུ་གསེར་གྱི་སྙེ་མས་རེ་བའི་ཤིང་རྟ་གང་གྱུར་
ཅིག ༧ རྣམ་ཐར་རིན་ཆེན་ཕུང་པོ་ལ།། ཅུང་ཟད་དད་ཅིང་ཡི་རངས་བས།།
ཉེས་མང་དབུལ་བའི་གདུངས་སེལ་ཏེ།། སྲིད་ན་འབྱོར་བའི་དབྱིག་སྦྱིན་ནོ།།
༧ འདི་ལྟར་བསིལ་རིའི་ཁྲོད་ན་མཁས་པ་དང་མི་མཁས་པ་དང་། བར་མ་དག་གིས་ཀྱང་
། ཨེ་མ་འདི་ལྟ་བུའི་དམ་
པས་བརྒྱན་པའི་ཞིང་འདི་ནི་མཆོག་གི་ངང་ལ་དང་ལྷན་ཅིག་པའོ་ཞེས་སྤོབས་པའི་གླུ་དབྱངས་མགྲིན་གཅིག་ཏུལེན་
པའི་སྒྲས་ཡང་ཡང་བསྟོད་པའི་གནས་སུ་གྱུར་པ། གསང་གསུམ་ཡོན་ཏན་རྒྱ་མཚོའི་མངའ་བདག་གྲུབ་དབང་བླ་མ་
དམ་པ་མཆོག་གི་ཞབས་ཀྱི་ཐུགས་རྗེའི་གྲིབ་བསིལ་དུ་ངལ་འཚོ་ཐོབ་པར་སྐལ་བ་བཟང་པོ་ཅན་ཁོད་སྤུངས་པ་ངག་
273



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དབང་བསྐལ་བཟང་བསྟན་པའི་རྒྱལ་མཚན་ནམ་གཞན་ཕན་རྒྱ་མཚོ་ཞེས་འབོད་པས། གང་གི་ཡོན་ཏན་ལ་ཤེས་
ནས་ཐོབ་པའི་མོས་པའི་དྲི་བཞོན་གྱིས་ཉེ་བར་བསྐུལ་བའི་རྒྱུས། ཡིད་ཀྱི་མཚོ་ལས་ཐུན་མོང་གི་ཡོན་ཏན་ནས་དྲངས་ཏེ་
ཡེ་ཤེས་ཀྱི་གྲངས་དང་ལྡན་པའི་བསྔགས་བརྗོད་ཀྱི་ལྷུ་ཕྲེང་ཅུང་ཟད་ཅིག་གཡོས་པ་ཚེ་རབས་ཀུན་ཏུ་མཆོག་གཟིགས་
དྲིན་ཆེན་བླ་མའི་ཡེ་ཤེས་གཟིགས་པའི་བྱིན་རླབས་མྱུར་དུ་འཇུག་པའི་རྒྱུར་གྱུར་ཅིག །ཐ་ཚན་མུ་ཙུག་སྨར་རོ།།
དགེའོ། །དགེའོ། །དགེའོ། །
༄༅།། བདག་མདུན་ནམ་མཁའ་འཇའ་གུར་དབུས། དྲིན་ཆེན་བླ་མ་མངོན་སུམ་
བཞུགས།། མཁྱེན་དགོངས་བརྩེ་བས་བདག་ལ་གཟིགས།། བདག་རྒྱུད་བྱིན་གྱིས་
བརླབ་པར་བསམ།། ད་རེས་རྟེན་བཟང་མི་ལུས་ཐོབ། འདི་ལ་སྙིང་པོ་ལོན་པར་
ཤོག །ཕྱི་ནང་སྣོད་བཅུད་མི་རྟག་རྒྱུ། ལོང་མེད་རྒྱུད་ལ་སྐྱེ་བར་ཤོག །འཁོར་བ་གར་
སྐྱེས་སྡུག་བསྔལ་གནས། དེ་ལས་ཡིད་འབྱུང་རྙེད་པར་ཤོག །དཀར་ནག་ལས་འབྲས་
མི་བསླུ་ངེས། བླང་དོར་གནས་ལ་གཟབ་པར་མཛོད། ཐར་དང་ཐམས་ཅད་མཁྱེན་པ་
ཡིག ལམ་ལ་བྲོད་དང་འདུན་སྐྱེ་ཤོག །སྐྱེ་ཤིར་འཇིགས་པས་རྒྱུད་བསྐུལ་ནས། དད་དང་
བརྩོན་འགྲུས་སྐྱེ་བར་ཤོག །བསླུ་མེད་གཏན་གྱི་སྐྱབས་གནས་ལ།། ཁྱེད་ཤེས་བློ་
གཏད་བྱེད་པར་ཤོག །བྱང་ཆུབ་སེམས་མཆོག་རིན་པོ་ཆེ། བཅོས་མིན་སྙིང་ནས་སྐྱེ་
བར་ཤོག །སྟོབས་བཞིའི་བཤགས་སྦྱོང་ལ་བརྟེན་ནས། བག་ཆགས་སྒྲིབ་པ་བྱང་བར་
ཤོག །མཚན་བཅས་མཚན་མེད་དགེ་བའི་ལས། བསོད་ནམས་ཡེ་ཤེས་ཚོགས་རྫོགས་
ཤོག །བླ་མའི་བྱིན་རླབས་དངོས་ཐོབ་ཅིང་། རང་རིག་ཡེ་ཤེས་རྟོགས་པར་ཤོག
ཉམས་རྟོགས་ཐུན་མིན་རྒྱུད་སྨིན་ནས།། གྲོལ་བ་མཐའ་རུ་སོན་པར་ཤོག །རང་
སེམས་ཐིག་ལེ་ཉུངས་འབྲུ་ཙམ། དབུས་མཐིང་ལམ་ཞུགས་བླ་མར་ཐིམ།། ཧིག་ཀ་
བརྗོད་ལ་ཡང་ཡང་སྤར།། རྗེས་སུ་བླ་མ་རང་ལ་ཐིམ། ཚེ་དང་ཡེ་ཤེས་རྒྱས་པར་བསམ།
དུས་གསུམ་བསགས་པའི་རྣམ་དཀར་དགེ །ཁམས་གསུམ་སེམས་ཅན་དོན་དུ་བསྔོ།
274



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཐམས་ཅད་སངས་རྒྱས་མྱུར་ཐོབ་ཤོག །ཅེས་པའང་བཙུན་ཆུང་ཤེས་རབ་མིང་གིས་བསྐུལ་ངོར་མངྒའི་
མིང་གིས་བྲིས་པའོ། ཤར་རྫའི་གྲུབ་དབང་མངྒ་ཝེར་ཞིའི་སྐྱེས་ཚོགས་རྣམ་ཐར་དང་
བའི་གསོལ་འདེབས་བཞུགས་སོ། སྐྱེ་མེད་གདོད་དག་ཀུན་ཏུ་བཟང། མ་འགགས་རང་བྱུང་ལོངས་སྤྱོད་
རྫོགས།། གཉིས་མེད་ཅིར་ཡང་སྤྲུལ་པའི་སྐུ། མི་ཕྱེད་དད་པས་ཕྱག་འཚལ་ལོ། གང་དེའི་ཐབས་མཁས་ཐུགས་རྗེའི་སྟོབས།།
དེས་བསྟན་ཡེ་ཤེས་སྒྱུ་འཕྲུལ་གྱིས། དེ་བཞིན་སྣང་བ་རྒྱས་མཛད་པ། གྲུབ་དབང་མངྒའི་མཚན་ཅན་གྱི། སྐྱེས་རབས་རྣམ་
ཐོར་འབྲེལ་བའི་ཚིག །མ་འོངས་རྗེས་འབྲང་ཡོངས་ཀྱི་དོན། ངེས་བཞིན་སློབ་འབངས་ཐ་ཤལ་པ། རང་གི་མོས་སྣང་འདི་
བཞིན་གྱི་ ཐོག་མར་རྩེགཅིག་མོས་འདུན་གྱིས། སྣང་རིག་བླམ་གསལ་བའི་ངག གསོལ་བ་གདབ་པ་ཚིག་འདིས་བསྐུལ།།
དང་པོ། ཅི་པར་རད་ཐ་ཚན་སིདྡྷི་འདུ།། གདོད་མའི་མགོན་པོ་རྒྱལ་བ་ཀུན་ཏུ་བཟང་།།
རིགས་ལྔ་ལྷུན་རྫོགས་གསལ་འཚེར་འོད་དཀར་འཆང་། སྣ་ཚོགས་སྐུར་བསྟན་ཐུགས་
རྗེའི་སྟོབས་མཆོག་མངའ། སྐུ་གསུམ་ཀུན་འདུས་བླ་མར་གསོལ་བ་འདེབས། དེ་ཡང་
དོན་མཛད་སྐྱེས་མཆོག་རྣམས། རང་དོན་སྐུ་གསུམ་མངོན་གྲུབ་ཅིང་། གཞན་དོན་ཐུགས་རྗེས་མི་འདོར་བར། ཚོགས་
གཉིས་སྟོབས་ཀྱིས་ལེགས་དྲངས་ཏེ། སྐུ་གཉིས་འགྲོ་བའི་དཔལ་བྱོན་ཚུལ། བདེན་གཉིསལུང་གི་གཏན་ཚིག་གོ །གཉིས་
པ། དགྲ་བཅོམ་རྒྱལ་པོ་གཤེན་རབ་སྟོན་པའི་དྲུག གཡུང་དྲུང་སེམས་དཔའ་འཕགས་
པ་དགའ་ དེ་ཡང་ཤམ་པོ་ལྷ་རྩེན། སྟོནཔའི་གཙོ་བོ་ཐམས་ཅད་མཁྱེན། དགྲ་བཅོམ་རྒྱལ་པོ་གཤེན་རབ་གཡུང་དྲུང་
སེམས་དཔའི་ཆས་ཅན་མཁར་བསིལ་ལྷུང་བཟེད་བསྣམས་པ་མཆ། བ་ཞེས། སྟོང་དང་ལྔ་བརྒྱ་དག་པའི་
འཁོར་ཚོགས་བསྐོར། དྲང་སྲོང་མཆོག་གྱུར་བླ་མར་གསོལ་བ་འདེབས། རབ་འཁོར། །
གཡུང་དྲུང་སེམས་དཔའ་དུ་མའི་ནང་། ཤར་གླིང་ལུས་འཕགས་འདུལ་མཛད་པ། གཡུང་དྲུང་སེམས་དཔའ་དགའ་བ་
འཛིན། གསུམ་པ། རྒྱལ་བའི་གདུང་འཚོབ་མུ་ཆོ་ལྡེམ་དྲུག་དྲུང་། དག་པའི་དྲང་སྲོང་
གཡུང་དྲུང་དཔལ་ དེ་ཡང་གཤེན་རབ་གསུང་གི་དུས། གདུང་འཚོབ་ཆེན་པོ་མུ་ཆོའི་དྲུང་
། དྲང་སྲོང་ཆས་ཅན་
མཉམ་བཞག་ལྷུང་བཟེད་བསྣམས་པ་མཆན། མཆོག་ཅེས།། དགྲ་བཅོམ་སུམ་སྟོང་དྲུག་བརྒྱས་
འཁོར་དུ་བསྐོར།། རྣམ་དག་ཚུལ་ལྡན་བླ་མར་གསོལ་བ་འདེབས།། དག་པའི་དྲང་སྲོང་དུ་
25



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མའི་ནང་། འཛམ་བུ་གླིང་གི་ཞིང་མཆོག་ནམཐའ་འཁོབ་རྒྱུ་ནམ་གླང་ཆེན་རིར། ཚུལ་ལྡན་ཡེ་ཤེས་དཔལ་གྱི་མཆོག །
བཞི་པ། རྒྱ་གར་ཡུལ་དུ་བཅོམ་ལྡན་ཐུབ་པའི་དྲུང།། བྱངཆུབ་སེམས་དཔའ་ཀུན་ལ་
དཔག་ རྒྱ་གར་བྱ་རྒོད་ཕུང་པོའི་རི། བཅོམ་ལྡན་ཤཱཀྱ་ཐུབ་པའི་དྲུང་། དགེ་སློང་ཆས་ཅན་རྔ་ཡབ་གླེགས་བམ་འཛིན་
པ་མཆན། མེད་ཞེས། མི་གཡོ་བྱང་ཆུབ་སྒོམ་པ་དུ་མས་བསྐོར།། འཕགས་མཆོག་བྱང་
སེམས་བླ་མར་གསོལ་བ་འདེབས། དགེ་སློང་དུ་མས་བསྐོར་བའི་ནང་། ཡངས་པའི་གྲོང་ཁྱེརའདུལ་བའི་
མཆོག །བྱང་ཆུབ་སེམས་དཔའ་སེམས་དཔའ་ཆེ། ཀུནལ་དཔག་མེད་མཚན་གྱི་
མཆོག །ལྡང། གངས་ཅན་ལྗོངས་
འདིར་བླ་ཆེན་ཡབ་སྲས་དྲུང་། མཁས་པའི་དབང་པོ་ཤ་རི་དབུ་ གྲུབ་ཆེན་ཆས་ཅན་རིགས་
སྒྲོག་ཐལ་མོ་རྡེབ་པ་མཆ། ཆེན་ཞེས། ལོ་པན་གྲུབ་བརྙེས་སྐྱེས་མཆོག་ཚོགས་ཀྱིས་བསྐོར།།
རིགས་སྒྲ་སྒྲོགས་མཛད་བླ་མར་གསོལ་བ་འདེབས།། བོད་ཡུལ་གངས་ཅན་ལྗོངས་ཚལ་དུ། མཁས་
དབང་རིག་པའི་སྒྲ་ཆེན་སྒྲོགསམེདཔུང་དབུས་ན་གཏུམམོ་སྐྱོང་། མཁའ་ལ་ཉི་ཟླཆལང་རྡེབ། གྲུབ་མཐའི་རྒོལ་བ་ཚར་
ཐག་གཅོད།། ཤ་རི་དབུ་ཆེན་མཚན་དུ་གྲགས། དྲུག་པ། སྨན་ལུང་བྱེ་ཐང་ལྷོ་བྲག་མཁོ་མཐིང་ན།
ཟབ་གཏེར་བདག་ཉིད་བཞེད་སྟོན་དངོས་གྲུབ་ སྨན་ལུང་ཡུལ་གྱི་ལྗོངས་ཚལ་དུ། གྲུབ་པའི་དབང་
ཕྱུག་གཏེར་གྱི་བདག །ཕྱི་ནང་གསང་བའི་ཆས་ཅན་པད་ཞུ་མན་བས་པ་བུམ་པ་འཛིན་པ་མཆན། གྲགས།། རྫོགས་
ཆེན་གདམས་པའི་སྙིང་པོའི་མཛོད་ཆེན་འཆང་། བོན་བསྟན་རྒྱས་མཛད་བླ་མར་
གསོལ་བ་འདེབས། ལྷོ་བྲག་མཁོ་མཐིང་ཀེའུ་ཚང་། རྫོགས་ཆེན་གསང་བའི་བོན་སྡེ་བརྙེས། གཡུང་དྲུང་བོན་གྱི་
བསྟན་པ་འཛིན། ཞེད་སྟོན་དངོས་གྲུབ་གྲགས་པ་ཞེས་ བདུན་པ། དབུས་པའི་ཕྱོགས་སུ་མཁའ་འགྲོའི་
སྙན་བརྒྱུད་གདམས།། མར་སྟོན་ རྒྱུ་ལེགས་སམ་ ཆེན་པོ་ཀུན་བཟང་འགྲོ་མགོན་ སྨན་གོང་
བ ཞེས། འཁོར་འདས་བོན་རྣམས་རིག་པའི་ཀློང་དུ་གྲོལ། འབྲེལ་ཚད་དོན་ལྡན་བླ་
མར་གསོལ་བ་འདེབས།། དབུས་རིའི་ཕྱོགས་སུ་བསྟན་པའི་སྲོག །མཁའ་འགྲོ་དཀར་མོས་ལུང་བསྟན་ཐོབ།།
སེམས་དཔའ་འདུལ་བའི་ཆས་ཅན་གླེགས་བམ་བསྣམས་པ། སྡེབསྐོར་རྣམས་བསྙན་དུ་བརྒྱུད། ཟབ་པའི་གདམས་པ་མང་
དུ་སྤེལ། ཕྱི་ནང་གསང་བའི་དོན་དང་ལྡན། མར་སྟོན་ཀུན་བཟང་འགྲོ་བའི་མགོན།། བརྒྱད་པ། ཤར་ཕྱོགས་
276



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
རྒྱལ་མོ་རྒྱ་ཡི་རོང་ཆེན་ན། གྲུབ་ཐོབ་རྫ་བོ་རིག་པ་རང་ཤར་ཞེས། རབ་བྱུང་ཆས་ཅན་མཉམ་
པར་བཞག་པ། སྐལ་ལྡན་གདམས་པའི་སྣོད་གྱུར་གྲངས་མེད་གྲོལ། བསླབ་པའི་རྒྱུད་
སྨིན་བླ་མར་གསོལ་བ་འདེབས། རྒྱལ་མོ་དམུ་རྡོ་གསང་བའི་གནས།། རྫོགས་ཆེན་མཆོག་གི་བདག་ཉིད་ཅན།།
བརྩེབས་འགྲོ་བ་མ་ལུས་སྐྱོབས།། མཁས་དང་གྲུབ་པའི་མཆོག་རབ་བརྙེས། གསང་བའི་བོན་རྣམས་སྙན་དུ་བརྒྱུད། རྫབོ་
ཤེས་རབ་གཡུང་དྲུང་གྲགས། དགུ་པ། མདོ་གམ་སྨད་དུ་ཁྲོ་ཆེན་གདུང་ལས་སོན།། རྟོགས་པ་
མངོན་གྱུར་ཨ་ཏོག་དཀར་པོ་ཞེས།། གྲུབ་ཐོབ་རྒྱ་བོ་ས་གནོན་མཉམ་བཞག་ཅན་མཆན། གདུལ་
དཀའི་ཞིང་ཁམས་ཐུགས་རྗེ་རྣམས་བཞིས་སྐྱོང་།། ལྔ་བདོའི་གཙུག་གི་བླ་མར་གསོལ་
བ་འདེབས། རྒྱ་རོང་ཁྲོ་ཆེན་ཡུལ་གྲུ་ན།། མཐའ་འཁོབ་དཀར་པོའི་དགེ་བར་བསྒྱུར།། ཟབ་དོན་གདམས་པའི་བཅུད་
མཛོད་འཆང་། འོད་གསལ་དགོངས་པ་གནད་དུ་ཆུག ཉམས་རྟོགས་ཡེ་ཤེས་མཁྱེན་བརྩེ་རྒྱུས། རྟོགས་ལྡན་ཨ་ཏོག་
དཀར་པོར་གྲགས། བཅུ་པ། སོག་ཡུལ་ལྷ་བྲག་དཀར་པོའི་ཐིམས་ཚང་དུ།། འགྲོ་དོན་རྒྱུས་
མཛད་སྨོན་ལམ་རིན་ཆེན་ཞེས། རས་དཀར་དྲི་མེད་ཀྱིས་དབུ་དང་། སྐུལུས་ཐམས་ཅད་དཀྲིས་ནས་བཞུགས་
པ་མཆན། རིགས་ངན་དམན་པ་ཤན་པ་ཐམས་ཅད་གྲོལ།། སྦས་པའི་རྣལ་འབྱོར་བླ་
མར་གསོལ་བ་འདེབས། སོག་ཡུལ་ལྷ་གནས་ཀེའུ་ཚང་དུ།། ལོ་དགུ་ཟས་དང་གཉིད་སྤང་ནས། ཉམས་རྟོགས་
དགོངས་པ་ཀློང་ཆེན་གྲོལ། གྲོང་ཁྱེར་བཤན་པ་དུ་མ་བཏུལ། ཟག་བཅས་ཕུང་པོ་ཟག་མེད་གཤེགས། རྣལ་འབྱོར་སྨོན་ལམ་
རིན་ཆེན་གྲགས། བཅུ་གཅིག། དེ་དག་ཀུན་གྱི་ལས་ཕྲིན་རྣམ་པར་རོལ། ཤར་རྫའི་གནས་
མཆོག་གཡུང་དྲུང་ལྷུན་པོའི་ཞོལ།། གྲུབ་པའི་དབངཕྱུག་མངྒ་ཝེར་ཞིའི་མཚན།།
འགྲོ་བའི་མགོན་པོ་ཉིད་ལ་གསོལ་བ་འདེབས། རྫ་ཡུལ་ཧོ་བའི་ཐ་གྲུ་ན། ཚོགས་གཉིས་ཕུན་ཚོགས་
མཐུ་དཔལ་ཆེ། སྔོན་བསགས་འབུམ་གྱི་ཟློས་གར་བསྒྱུར། རྣལ་འབྱོར་ཆས་ཅན་གཅེར་བུ་རས་གཟན་སྒོམ་ཐག་རྐང་གླིང་
ཐོདཞལ་འཛིན་པ་ཅན། ཨ་རྫོགས་སྙན་གསུམ་གཙོར་བཟུང་བའི།། ཟབ་པའི་བོན་སྡེའི་ཐ་རམ་བཀྲོལ། འགྲོ་འདྲེན་དབུས་
སུ་མངོན་འཕགས་པའི།། ཤར་རྫ་བཀྲ་ཤིས་རྒྱལ་མཚན་ཉིད། རྣམ་ཐར་ཡོན་ཏན་བསམ་འདས་ཀྱང་། མདོ་བསྡུས་ཙམ་གྱི་
གསོལ་བཏབ་ན། གང་ཁྱེད་གྲངས་མེད་ལས་རབ་བསགས་པའི་མཐུས།། སྐྱེས་སྨིན་ཞིང་ས་
277



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རུས་རིགས་ཕུན་ཚོགས་ལས།། དལ་བ་བརྒྱད་ལྡན་སྐུ་མཆོག་རིན་ཆེན་འཁྲུངས།།
སྐྱེས་བུ་ཁྱེད་ལ་གསོལ་བ་འདེབས།། ལྷུམས་ནས་རྒྱུད་དུལ་དགེ་ལ་འདུན་པ་ཆེ། ཆུང་
ནས་རབ་བྱུང་པད་མའི་ངང་ཚུལ་བཟང་།། གོམས་ནས་མཁའ་ཁྱབ་བྱང་ཆུབ་སེམས་
ཀྱིས་ཟིན།། ངོ་མཚར་སྐྱེས་མཆོག་ཁྱེད་ལ་གསོལ་བ་འདེབས།། བསླུ་བྲིད་འཁོར་བའི་
གདོས་ཐག་
ཐག་རང་བཞིན་ཆོད། དགྲ་གཉེན་ཕྱོགས་བཟུང་བདུད་ཀྱི་བྱ་བ་སྤང་།།
འཇིག་རྟེན་འཁོར་བའི་ནོར་རྫས་དུག་ཏུ་མཐོང་།། འཁྲུལ་པ་ཞིག་མཛད་ཁྱེད་ལ་
གསོལ་བ་འདེབས།། ན་ཚོད་གྲངས་ཀྱིས་ཡར་འཛེགས་ངེས་འབྱུང་འཁྲུངས། བླ་མ་
དམ་པ་རྣམས་ཀྱི་ཞབས་ལ་བཏུགས། དད་པ་གསུམ་གྱིས་ལམ་དྲངས་ཐུགས་བཅུད་
བླང་། ལས་ཀྱི་འཕྲོ་སད་ཁྱེད་ལ་གསོལ་བ་འདེབས།། གྲུབ་མཐའི་རྒྱལ་པོ་གཡུང་
དྲུང་བོན་སྒོར་ཞུགས། ཤེས་རབ་གསུམ་གྱིས་ཚད་ཟིན་ཀློང་དུ་ཕེབས།། ཕྱི་ནང་
གསང་བའི་དོན་རྣམས་ཐུགས་སུ་ཆུབ། མཁས་བཙུན་དོན་ལྡན་ཁྱེད་ལ་གསོལ་བ་
འདེབས། བསླབ་པ་གསུམ་གྱིས་ཚུལ་བཙུན་ཁྲིམས་དམ་ལྡན།། བཀའ་རྒྱུད་ཉིང་ཁུ་
རྫོགས་ཆེན་ཟབ་དོན་བཅུད།། མན་ངག་དམར་བྱང་ཁྲིད་གདམས་དགོངས་ཀློང་
བརྡོལ། བསྟན་པའི་སྲོལ་འབྱེད་ཁྱེད་ལ་གསོལ་བ་འདེབས།། དགོངས་པ་མཁའ་
ལྟར་དག་ཀྱང་གཞན་འདུལ་ཐབས།། དབེན་ཁྲོད་རྒྱུན་བཞུགས་ཉིན་མཚན་དགེ་ལ་
བརྩོན།། འབད་མེད་ཤུགས་འབྱུང་སྐལ་ལྡན་མྱུར་ལམ་འགོད། དོན་གཉིས་ལྷུན་
ལ་གསོལ་བ་འདེབས།། འཆད་པས་སྐལ་ལྡན་ཡོངས་ཀྱི་ཤེས་རྒྱུད་གྲོལ།།
རྩོད་པས་ཕས་རྒོལ་ལོག་རྟོག་བྲག་རི་འཇོམས།། བརྩམས་པས་མཐའ་ཀླས་བོན་སྒོའི་
ཐ་རམ་བཀྲོལ། འགྲན་གྱི་ཟླ་བྲལ་ཁྱེད་ལ་གསོལ་བ་འདེབས། རང་དོན་སྐུ་གསུམ་
དགོངས་པ་མངོན་དུ་གྱུར། གཞན་དོན་བྱང་ཆུབ་སེམས་ཀྱིས་འདོར་མེད་མཛད།།
གསང་སྔགས་བསྙེན་སྒྲུབ་གྲུབ་པ་རྣམ་གཉིས་ཐོབ། ཕྱོགས་ལས་རྣམ་རྒྱལ་ཁྱེད་ལ་
•ལ།
278



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
གསོལ་བ་འདེབས།། ལྟ་བ་བདེན་གཉིས་དབྱེར་མེད་ཐུགས་སུ་ཆུད། སྒོམ་པ་སྣང་
སྲིད་གཞིར་བཞེངས་རང་རྩལ་ཤར།། སྤྱོད་པ་སྣང་བ་ཐག་ཆོད་གཙང་སྨེ་བྲལ།།
འབྲས་བུ་མཐར་ཐུག་ཁྱེད་ལ་གསོལ་བ་འདེབས།། འདས་དང་མ་འོང་ད་ལྟ་དུས་
གསུམ་དུ། ཐུགས་རྗེ་རྒྱུན་ཆད་མེད་པའི་ཕྲིན་ལས་ཅན། གདུལ་བྱའི་ཁམས་དབང་
སྟོང་པར་འགྲོ་དོན་མཛད། འདོད་རྒུ་བསམ་འཕེལ་ཁྱེད་ལ་གསོལ་བ་འདེབས།།
བདག་བློ་རྩེ་གཅིག་མོས་པ་གསོལ་བཏབ་མཐུས། བསྐལ་བརྒྱར་སྲིད་ཞིའི་མགོན་
པོ་བཞུགས་སུ་གསོལ།། སྨིན་གྲོལ་བོན་གྱི་བཀའ་འཁོར་རྒྱ་ཆེར་བསྐོར།། ཕྱི་ནང་
གསང་བའི་མཆོད་སྤྲིན་འབུལ་གྱིས་བཞེས།། དགེ་ཚོགས་སྒྲུབ་དང་བསྐུལ་ལ་རྗེས་ཡི་
རངས། མཚན་བཅས་བདུད་དང་མཚན་མེད་ཉིང་འཁྲུལ་རྣམས། མི་དམིགས་བོན་
ཉིད་དབྱིངས་སུ་ཐིམ་པར་ཤོག །འཕགས་མཆོག་བླ་མ་ཁྱེད་དང་བདག་སོགས་
རྣམས།། ནམ་ཡང་འབྲལ་མེད་ཐུགས་རྗེས་བཟུང་ནས་སུ།། མཐར་ཐུག་བདེ་ཆེན་
སྙིང་པོ་ཐོབ་ཀྱི་བར།། རྣམ་པར་དག་པའི་ལམ་དང་མི་འབྲལ་ཞིང་།། མཆོག་གསུམ་
བླ་མའི་མཁྱེན་བརྩེས་གཟིགས་ནས་སུ།། རྣམ་མཁྱེན་རྫོགས་པའི་སངས་རྒྱས་ཐོབ་
པར་ཤོག །ཅེས་པའི་སྐྱེས་ཚོགས་རྣམ་ཐར་འབྲེལ་བ་འདི།། ཟབ་གཏེར་ལུང་དང་དག་པའི་སྣང་ཆའི་ངོར།། ཤར་འདི་
དད་པ་ཅན་རྣམས་མཉེས་ཕྱིར་དུ། གང་དེའི་སློབ་འབངས་གྱི་ན་བ་དེས་སོ།། ཞེས་པ་ཤར་རྫའི་གྲུབ་དབང་བཀྲ་ཤིས་རྒྱལ་
མཚན་གྱི་སྐུ་ཕྲེང་རྣམ་ཐར་དང་འབྲེལ་བའི་གསོལ་འདེབས་དགོས་ཀྱི་ནག་པོ་སྐལ་བཟང་ཟབ་གཏེར་གྱི་གྲོགས་དབང་གི་
སྒྲོན་མས་ཡང་ཡང་བསྐུལ་བ་དང་། མཆོག་སྤྲུལ་གཡུང་དྲུང་དང་དགེ་བརྩོན་གཡུང་དྲུང་ཡེ་ཤེས་དཔལ་བཟང་གཉིས་
སོགས་གྲོགས་འགས་བསྐུལ་བ་ལྟར། གཤེན་གྱི་དགེ་སྦྱོར་བ་བསྟན་གཉིས་གསང་སྔགས་གླིང་པས་ཕུལ་བས་འགྲོ་རྣམས་
དཔལ་ལྡན་བླ་མའི་དགོངས་དབྱིངས་སུ་གྲོལ་བར་ཤོག་ཅིག དགེའོ།། བཀྲ་ཤིས།
དཔལ་སྟུག་ཡོངས་ཀྱི་གསང་གསུམ་ནོར་བུའི་མཛོད།། བཀྲ་ཤིས་གྲགས་པའི་
རླབས་ཕྲེང་ས་གསུམ་གཡོ།། རྒྱལ་བསྟན་ས་ཆེན་མཛེས་པའི་རྒྱན་གྱུར་པ། མཚན་
E79



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ལྡན་བླ་མ་མཆོག་ལ་གསོལ་བ་འདེབས།། མགོན་ཁྱོད་ཞབས་རྡུལ་ཡིད་བཞིན་དབང་
གི་རྒྱལ།། བྱང་ཆུབ་བར་དུ་བདག་གཙུག་རྒྱན་མཆོད་ནས།། རྣམ་དག་ཐོས་བསམ་
སྒོམ་པའི་རིམ་པ་ལ།། སློབ་པར་འདྲེན་མཆོག་ཉིད་དང་མཚུངས་པར་ཤོག །ཅེས་
བསླབ་གསུམ་བསྟན་པའི་བདག་ཉིད་གྲུབ་པའི་དབང་པོ་མཆོག་གི་གསང་གསུམ་བོན་གྱི་བཀའ་དྲིན་རྗེས་སུ་དྲན་ནས་
ཚུལ་ཁྲིམས་བསྟན་པའི་རྒྱལ་མཚན་གྱིས་རྔ་ཡུལ་བཀྲ་ཤིས་འཁྱིལ་གླིང་ནས་ཕུལ་བས་བླ་མའི་བྱིན་བརླབས་སེམས་ལ་
འཇུག་པར་ཤོག །སརྦ་མངྒ་ལཾ།
ཤར་རྫ་པའི་སྐྱེས་ཕྲེང་གསོལ་འདེབས་བྱིན་བརླབ་མཆོག་ཐོབ་བཞུགས་སོ།། ཨེ་མ་ཧོ། སྐྱེ་མེད་བདེ་
ཆེན་རྒྱལ་པོ་ཀུན་ཏུ་བཟང་། འགགས་མེད་ལོངས་སྐུ་གཤེན་ལྷ་འོད་དཀར་རྗེ། དབྱེར་
མེད་རང་ཤར་ཅིར་ཡང་སྤྲུལ་པའི་སྐུ། བླ་མ་སྐུ་གསུམ་ངོ་བོར་གསོལ་བ་འདེབས།།
ཤར་གླིང་གཡུང་དྲུང་སེམས་དཔའ་དགའ་བ་འཛིན།། རྒྱ་ནག་དྲང་སྲོང་ཡེ་ཤེས་
དཔལ་གྱི་མཆོག །རྒྱ་གར་བྱང་སེམས་ཀུན་ལ་དཔག་མེད་མཚན།། བླ་མ་འཛམ་
གླིང་རྒྱན་མཆོག་གསོལ་བ་འདེབས།། གངས་ཅན་མཁས་པའི་དབང་པོ་ཤ་རི་བ།།
སྨན་ལུང་བཞོད་སྟོན་དངོས་གྲུབ་གྲགས་པའི་དཔལ།། དབུས་རིའི་ཞིང་དུ་མར་
སྟོན་ཆེན་པོ་ཞེས། བླ་མ་ཟབ་གཏེར་སྒོ་འབྱེད་གསོལ་བ་འདེབས། རྒྱ་རོང་རྫ་བོ་
རིག་པ་རང་ཤར་མཚན།། ཁྲོ་ཆེན་རྟོགས་ལྡན་ཨ་ཏོག་དཀར་པོ་གྲགས། སོག་ཡུལ་
རྣལ་འབྱོར་སྨོན་ལམ་རིན་པོ་ཚེ།། བླ་མ་འགྲོ་བའི་མགོན་པོར་གསོལ་བ་འདེབས།།
གང་གི་སྒྱུ་འཕྲུལ་མངྒ་ཝེར་ཞི་རྗེ།། བླ་མ་ཁྱེད་ལ་ཕྱག་འཚལ་མཆོད་སྤྲིན་འབུལ།།
ཉེས་བཤགས་རྗེས་སུ་ཡི་རང་བཀའ་འཁོར་བསྐོར།། གསོལ་བཏབ་བྱིན་བརླབ་དབང་
བཞིའི་བཅུད་སྩོལ་ཞིང་།། མི་འདའ་བསྐལ་པ་རྒྱ་མཚོར་ཞབས་བརྟན་གསོལ།།
དུས་གསུམ་དགེ་བ་འགྲོ་ཀུན་ཡོངས་ལ་བསྔོ།། མཁའ་མཉམ་གདུལ་བྱ་འདུལ་བའི་
བདག་ཉིད་ཤོག །ཅེས་པའི་གསོལ་འདེབས་འདི་ནི་རང་སློབ་གཡུང་དྲུང་དཔལ་ལྡན་གྱིས་བསྐུལ་ངོར་
280



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
གསང་གླིང་པས་སོ།།
རྣམ་འདྲེན་རིག་འཛིན་པད་འབྱུང་འཁོར་ལོས་བསྒྱུར། རྩལ་གསུམ་མཐུ་སྟོབས་
བཻ་རོའི་ཕྲིན་ལས་གར།། ཟབ་གཏེར་བཀའ་བབས་ཡོངས་ལ་རྣམ་པར་རྒྱལ།།
དྲེགས་པའི་བདུད་སྡེ་འདུལ་མཛད་རྣམ་བཞིའི་ལས།། རྩོལ་མེད་གྲུབ་པའི་རྩལ་
འཆང་གསང་སྔགས་གླིང༌།། གསོལ་བ་འདེབས་སོ་བྱིན་གྱིས་བརླབ་ཏུ་གསོལ།།
ཅེས་པ་འདི་ནི་རིག་འཛིན་མཐུ་སྟོབས་རྣམ་རྒྱལ་ལམ་གསང་སྔགས་གླིང་པ་ལ། མི་འགྱུར་ཚེ་དབང་གྲགས་པས་ཕུལ་
བའོ། །དངོས་སློབ་སྐྱོབ་ལུས་པར་བཀོད་པའོ།།
སྐྱབས་གནས་བླ་མ་རྣམས་ལ་ཕྱག་འཚལ་ལོ། །ཉག་ཤོད་ཡུལ་དུ་སྐྱེས་པའི་མཁའ་འགྲོའི་མིང་འཛིན་དབང་མོ་ཞེས་
པ་བདག་གི་དྲིན་ཆེན་བླ་མ་དམ་པ་རིན་པོ་ཆེ་གྲུབ་དབང་བཀྲ་ཤིས་རྒྱལ་མཚན་ཉིད་སྐུ་ཚེ་བརྟན་པའི་ཆེད་ཞབས་བརྟན་
གསོལ་འདེབས་སོགས་བརྩོན་པའི་སྐབས་སུ་ནམ་ཞིག་གི་ཐོ་རངས་མདུན་གྱི་ནམ་མཁར་འཇའ་ཚོན་འོད་ཟེར་འབར་
བའི་དབུས་སུ་སྟོན་པ་ཡེ་གཤེན་གཙུག་ཕུད་སྐུ་མདོག་ལྗང་གསལ་གསེར་འོད་འབར་བ་རྫོགས་སྐུའི་ཆས་ཅན་ལ་འཁོར་
རིག་འཛིན་མཁའ་འགྲོ་དུ་མས་བསྐོར་བ་བཀྲ དེའི་དུས་སུ་ཡེ་གཤེན་གཙུག་ཕུད་ཀྱི་ཞལ་ནས། སྐྱེས་བུ་དམ་པ་རྟོགས་
ལྡན་རིན་པོ་ཆེ་འདི་ཉིད་ཀྱི་མཛད་པ་ནི་རྣམ་མཁྱེན་རྒྱལ་བ་གཤེན་རབ་ཀྱི་ཐུགས་བསྐྱེད་དང་མཉམ་པ། མཛད་ཕྲིན་
བསམ་གྱིས་མི་ཁྱབ་པར་འབྱུང་། སྐུ་ཚེ་མཛད་ཕྲིན་མཐའ་རུ་ཕྱིན་པར་འགྱུར། ཞེས་གསུངས། ཡང་ཞལ་ནས་ཚངས་
དབྱངས་ཀྱིས། ཀུན་བཟང་དགོངས་བརྡ་སྙན་བརྒྱུད་བླ་མའི་བཀའ།། གསང་ཆེན་བོན་
རྣམས་སྟེང་ཕྱོགས་ལྷ་ཡུལ་དུ།། ལྷ་ཡི་རིག་འཛིན་ཚོགས་ཀྱི་དབུས་ནས་བསྒྲགས།།
ལྷ་གཤེན་སྐུ་སྤྲུལ་སྐྱེས་བུ་དེ་ལ་བསྟོད། ཡང་ཟབ་བཀའ་རྣམས་འོག་ཕྱོགས་ཀླུ་ཡུལ་
དུ།། ཀླུ་ཡི་རིག་འཛིན་ཚོགས་ཀྱི་དབུས་ནས་བསྒྲགས། ཀླུ་སྒྲུབ་སྐུ་སྤྲུལ་སྐྱེས་བུ་དེ་ལ་
བསྟོད། ཟབ་དོན་སྙིང་པོའི་ཡང་བཅུད་མི་ཡུལ་དུ།། མི་ཡི་རིག་འཛིན་ཚོགས་ཀྱི་དབུས་
ནས་བསྒྲགས།། རྒྱལ་གཤེན་སྐུ་སྤྲུལ་སྐྱེས་བུ་དེ་ལ་བསྟོད།། ཅེས་གསུངས་མ་ཐག་ཏུ་ལྷ་ཀླུ་མི་
གསུམ་ནམ་མཁའི་བར་སྣང་ས་གཞི་ཐམས་ཅད་གང་ནས་དད་པས་ཕྱག་འཚལ། མོས་པས་གསོལ་བར་གདབ་པ་
S



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སོགས་ཀྱི་གསལ་སྣང་ཡང་ཡང་བྱུང་བ་ལ་བརྟེན་ནས་དད་འདུན་གྱིས་གསོལ་བར་འདེབས་པ་ནི མཉམ་མེད་རྒྱལ་
བའི་དགོངས་པ་མངོན་གྱུར་ཅིང་།། མདོ་སྔགས་བོན་གྱི་སྒྲ་ཆེན་ཕྱོགས་བརྒྱར་
བསྒྲགས། འགྲོ་བའི་མགོན་པོ་རྗེ་བཙུན་བླ་མའི་མཆོག །གྲུབ་དབང་རིག་པ་རང་
ཤར་གསོལ་བར་འདེབས།། གང་ཁྱོད་འགྲོ་ཀུན་བྱང་ཆུབ་སྙིང་པོའི་བར།། ངོ་བོ་
མི་འགྱུར་བསྐལ་བརྒྱར་བཞུགས་ནས་སུ།། བསྟན་འགྲོའི་དོན་ཆེན་བར་ཆད་གེགས་
མེད་པར།། ཕྱོགས་ལས་རྣམ་པར་རྒྱལ་བའི་དོན་གྲུབ་ཤོག །ཅེས་པའི་ཤར་རྫའི་གྲུབ་དབང་རིག་
པ་རང་ཤར་གྱི་མཛད་ཕྲིན་དེ་ལ་སྟོན་པ་ཡེ་གཤེན་གཙུག་ཕུད་ཀྱིས་ལུང་བསྟན་ལྷ་ཀླུ་མི་གསུམ་གྱིས་བསྟོད་པ་དེ་ལ་བརྟེན་
ནས་གསོལ་འདེབས་ཞབས་བརྟན་འདི་ནི་མཁའ་འགྲོའི་མིང་འཛིན་དབང་མོས་གང་ཤར་མ་བཅོས་པ་དད་མོས་བཅས་
ཏེ་བྲིས་ནས་ཕུལ་བའོ། །དགེའོ།།
དྲི་མེད་རྒྱལ་བསྟན་སྙིང་པོའི་མཛོད་བརྒྱའི་སྒོ།། འབྱེད་ལ་འཇིགས་མེད་སྨྲ་
བའི་དབང་པོ་མཆོག །ཀ་དག་རིག་པའི་རང་གདངས་རང་ཤར་བ། འདྲེན་མཆོག་
མངྒ་ཝེར་ཞིར་གསོལ་བ་འདེབས།། ཞེས་པའི་གསོལ་འདེབས་འདི་ནི་སྟག་ཞིག་རྟོགས་ལྡན་སེང་གེ་ཉི་
མས་སྦྱར་བའོ།།
རྒྱལ་ཀུན་སྤྱི་གཟུགས་སངས་རྒྱས་མངོན་བྱོན་པ། མདོ་སྔགས་རྫོགས་ཆེན་མཛོད་
ལྔའི་སྙིང་པོ་འཆང་།། འཛམ་གླིང་བོན་གྱི་བདག་ཉིད་གྲུབ་པའི་དབང་།། བསྐལ་
བརྒྱར་བཞུགས་གསོལ་སྨིན་གྲོལ་མཐའ་ཡས་ཤོག །ཅེས་ཤར་རྫའི་གྲུབ་དབང་རིན་པོ་ཆེ་རིག་
འཛིན་འཇིག་མེད་དབང་པོའི་ཞབས་བརྟན་གཡུང་དྲུང་འཕྲུལ་ཆེན་ཉིད་དབྲ་སྤྲུལ་བསྟན་པའི་ཉི་མས་བསྐུར་ངོར་
གསང་གླིང་པས་དད་པས་གསོལ་བཏབས་དང་བཅས་ཏེ་ཕུལ་བའོ། །
ཨེ་མ་ཧོ། སྐུ་གསུམ་ངོ་བོ་ཚེ་དབང་རིག་པ་འཛིན།། སྟོན་པའི་བསྟན་པ་ཉམས་
དམའ་ལྡིང་པའི་དུས།། སྔ་འགྱུར་བསྟན་པའི་མེ་རོ་མངོན་བསླང་ཞིང་། ཡོངས་
རྫོགས་བསྟན་པའི་བདག་ཉིད་ཤར་རྫ་པ།། མཁས་གྲུབ་རྒྱ་མཚོའི་དབུས་ན་ལྷུན་
232



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
པོ་ལྟར།། གང་གིས་འགྲན་བྲལ་ཁྱེད་ལ་གསོལ་བ་འདེབས།། རྒྱལ་བསྟན་རྩ་ལག་
བསྟན་པའི་ཉམས་ལེན་ཀུན།། མེ་བཞིན་རབ་འབར་ཆུ་བོའི་རྒྱུན་ལྟར་དུ། རྟག་འཕེལ་
སྲིད་པའི་རྒྱུ་མཚོ་རབ་སྐེམ་ཞིང་། འགྲོ་ཀུན་མ་ལུས་བདེ་ཆེན་ས་ཐོབ་ཤོག །དེ་ལྟར་
མ་གྱུར་བར་དུ་སངས་རྒྱས་ཀྱི།། བསྟན་པའི་ཉི་མ་ནུབ་མེད་རྟག་འཆར་ཤོག །ཅེས་
ས་གསུམ་ན་འགྲན་ཟླ་བྲལ་བ་སྤྲུལ་པའི་གཏེར་ཆེན་བདེ་ཆེན་གླིང་པའི་སྲས་རྒྱུད་དུ་འཁྲུངས་པའི་རྒྱལ་སྲས་བསྟན་
འཛིན་ཚུལ་ཁྲིམས་དབང་གི་རྒྱལ་པོ་དང་། ཁྱུང་སྤྲུལ་གཡུང་དྲུང་མཆོག་དབང་རྣམ་གཉིས་གཙོས་ཞེ་ཞོལ་དགོན་གྱི་
རང་སློབ་སུམ་ཅུ་ལྷག་གིས་ཁྱི་ལ་སེང་གཟིགས་ཀྱི་འདི་ལྟ་བུ་ཞིག་དགོས་ཞེས་བསྐུལ་ངོར། དབུལ་པོས་ཕྱུག་པོར་ཁས་
བླང་ལྟ་བུའི་གསོལ་འདེབས་འདི་ཡང་ཤར་རྫ་པས་སོ།།
ཨེ་མ་ཧོ། ཀུན་བཟང་དགོངས་བརྡ་སྙན་རྒྱུད་གསང་བའི་མཛོད།། བླ་མེད་
ཐེག་ཆེན་སྙིང་པོའི་དོན་བསྟན་བདག །འགྲོ་བའི་མགོན་པོ་རྗེ་བཙུན་ཤར་རྫ་པ།།
རྒྱལ་བའི་རྒྱལ་ཚབ་ཞབས་ལ་གསོལ་བ་འདེབས།། ཞེས་ཤར་རྫའི་གྲུབ་དབང་དམ་པའི་གསོལ་
འདེབས་འདི་ནི་དད་ལྡན་སྐལ་བཟང་གཡུང་དྲུང་གིས་བསྐུལ་ངོར་སྨན་རིའི་མཁན་པོ་ཕུན་ཚོགས་བློ་གྲོས་ཀྱིས་ཕུལ་
བ་སྟེ། དམ་པ་འདིའི་མཛད་བྱང་རྣམས་ནི་རང་རེ་བོན་རྙིང་མའི་རྒྱུད་སྡེ་ཐམས་ཅད་ཀྱི་དགོངས་དོན་གཅིག་ཏུ་བསྡུས་
པ། རྒྱལ་བ་མཉམ་མེད་ཆེན་པོའི་རིང་ལུགས་དང་མི་འགལ་བ་ཟབ་དགུའི་སྙིང་པོར་གྱུར་འདུག་པས། རང་ཅག་བོན་
པོ་རྣམས་ཀྱིས་སྤྱི་བོའི་གཙུག་ཏུ་བཀུར་ཏེ། ཚེ་གཅིག་གི་བྱང་ཆུབ་བསྒྲུབ་པ་ལ་འབད་ན་གདམས་པ་འདི་ལས་ཟབ་པ་
གཞན་དུ་བཅོལ་མི་དགོས་པ་འདུག་པས་དེ་སྐད་རྗེས་འཇུག་རྣམས་ལ་གདམས་ཏེ་ཞང་ཞུང་སྒོ་པ་ཁྱུང་པོ་དཀར་རུའི་
ས་ཆ་ནས་ཤིང་གླང་ཟླ་ཚེས་ལ་ཕུལ་བའོ།།
ཨེ་མ་ཧོ། མཚན་དཔེ་གཟི་བྱིན་མཆོག་ཏུ་བཀྲ་བའི་སྐུ། ཡན་ལག་དྲུག་བཅུའི་
ཚངས་དབྱངས་ཤིས་པའི་གསུང་།། ཟབ་ཞི་སྤྲོས་པ་དང་བྲལ་རྒྱལ་བའི་ཐུགས།།
རྣམ་འདྲེན་མཚན་ལྡན་བླ་མར་གསོལ་བ་འདེབས།། གང་ཁྱོད་བསྒྲང་ཡས་བྱེ་སྙེད་
སེམས་ཅན་རྣམས། ཚོགས་གཉིས་རབ་རྫོགས་སྐུ་བཞི་མངོན་འཐོབ་པར། བདེན་
283



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གཉིས་ལམ་གྱིས་ཐེག་གསུམ་བོན་འཁོར་བསྐོར།། མཐའ་ཀླས་འགྲོ་དོན་བསྐལ་བརྒྱར་
བཞུགས་སུ་གསོལ།། ཞེས་སྐྱབས་རྗེ་འཁོར་ལོའི་མགོན་པོ་གང་གི་གསོལ་འདེབས་ཞབས་བརྟན་དང་འབྲེལ་
བ་འདིའང་གཏེར་གྲོགས་དབང་མོ་གཙོས་ཉེ་གནས་འགའ་ཡིས་བསྐུལ་ངོར་དབལ་ཁྱུང་བོན་གཏེར་གསང་སྔགས་
གླིང་པས་གསོལ་བར་བཏབ་པའོ།།
བཀའ་དྲིན་སུམ་ལྡན་འཇིགས་མེད་དབང་པོ་མཁྱེན།། གསང་གསུམ་མི་
ཟད་རྒྱུན་གྱི་འཁོར་ལོ་ནས།། བརྒྱུད་གསུམ་དབང་བཞིའི་ཆར་གྱིས་རྒྱུད་བརླན་
ཏེ། བྱིན་རླབས་དགོངས་བརྒྱུད་བདག་ལ་འཕོ་བར་མཛོད། བདེན་ཞེན་ཨ་འཐས་
འཛིན་པས་བཅིང་པ་ཁྲོལ། བསླབ་པ་གསུམ་སོགས་འཕགས་ནོར་བདུན་གྱིས་ཕྱུག །
ཟབ་བརྒྱའི་གདམས་པས་འགྲོ་ཀུན་སྒྲོལ་ལ་བརྩོན།། འཇའ་ལུས་གྲུབ་དབང་ཁྱེད་
རྗེས་འཛིན་ནུས་ཤོག །ཅེས་ཤར་རྫའི་དབེན་ཁྲོད་འོག་མ་གཤེན་བསྟན་མཐའ་རྒྱས་གླིང་གི་འདུས་པ་སྤྱི་ནས་
༧དྲིན་ཆེན་འཇའ་ལུས་པའི་དགོངས་བརྒྱུད་འཕོ་བའི་གསོལ་འདེབས་ཤིག་དགོས་ཞུས་ངོར་ཁོ་བོ་ཧཱུྃ ཆེན་གླིང་
པས་བྲིས་པ་ཡིན།
རིགས་བརྒྱའི་སྤྱི་དཔལ་ཀུན་མཁྱེན་ཤར་རྫ་པ། འཕོ་ཆེན་འཇའ་ལུས་འོད་
དུ་དེངས་ན་ཡང་། བདག་སོགས་རིགས་ཅན་གསོལ་བ་བཏབ་པ་རྣམས།། ཐུགས་
རྗེས་འདོར་མེད་དགོངས་བརྒྱུད་འཕོ་བར་མཛོད།། ཅེས་པའང་ཧཱུྃ ཚེན་པས་སོ།།
ཕྱི་ལྟར་འཕགས་པའི་གནས་བརྟེན་དགའ་བ་འཛིན།། ནང་ལྟར་གྲུབ་པའི་
དབང་ཕྱུག་ཤ་རི་བ།། གསང་བ་ཀུན་བཟང་འོད་དཀར་གནས་འཛིན་ཞེས།། རྣམ་
འདྲེན་མང་ཝེར་ཞིར་གསོལ་བ་འདེབས།། དོན་བརྒྱུད་དགོངས་པ་སྙིང་ལ་འཕོ་
བ་དང་།། བསྒྲུབ་བརྒྱུད་བསྟན་པ་རྒྱས་པར་བྱིན་གྱིས་རློབས།། ཞེས་པའི་ཚུལ་འདི་ནི་གོང་
གི་དངོས་སློབ་བསྐལ་བཟང་གཡུང་དྲུང་གིས་བསྐུར་ངོར་ཁྲོ་རིགས་ཡིད་རྒྱལ་བས་བོན་རིའི་དབུ་རྩེ་ནས་ཕུལ་བའོ།།
དུས་གསུམ་རྒྱལ་བའི་མཁྱེན་བརྩེ་ནུས་པའི་གཏེར།། གཅིག་བསྡུས་སུམ་ལྡན་རིག་
284



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
པ་འཛིན་པའི་ཚུལ།། སྙིགས་མའི་དུས་ཀྱི་གཤེན་བསྟན་མཛེས་པའི་རྒྱན།། མངྒ་
ཝེར་ཞིའི་ཞབས་ལ་གསོལ་བ་འདེབས།། ཁྱེད་ལ་རྩེ་གཅིག་གུས་པས་གསོལ་འདེབས་
ན། དེང་ནས་བཟུང་སྟེ་ཚེ་རབས་ཐམས་ཅད་དུ།། གཡེལ་མེད་ཐུགས་རྗེས་རྗེས་
སུ་བཟུང་ནས་ཀྱང་། གསང་བ་གསུམ་གྱི་བྱིན་རླབས་འཇུག་པར་ཤོག །ཅེས་པའང་
ཚོགས་མང་གི་ཞལ་འདོན་དུ་དབལ་སྤྲུལ་གཡུང་དྲུང་བསྟན་འཛིན་གསུང་བཞེད་ངོར་དབྲ་སྟོན་པས་སོ།།
བསྟན་པའི་བདག་པོ་ཀུན་མཁྱེན་གྲུབ་པའི་དབང་།། བདག་གི་བླ་མ་ཤར་རྫའི་
སྟོན་པ་དེགང་དུ་བཞུགས་ཀྱང་བརྩེ་བས་འདིར་གཟིགས་ལ།། ནམ་ཡང་འབྲལ་
མེད་རྗེས་སུ་འཛིན་གྱུར་ཅིག །ཅེས་པའང་ཁོད་སྤུངས་དབྲ་སྟོན་པས་ཁ་ཏོན་དུ་བྱས་པའོ།།
ཨོཾ་སྭཱ་སྟི། ཟབ་རྒྱས་རྒྱལ་བསྟན་དྲི་མེད་ལྷ་ལམ་ངོག །རྨད་བྱུང་ལུང་རྟོགས་
བོན་གྱི་འོད་བརྒྱའི་གཟིས།། བཤད་སྒྲུབ་སྙིང་པོ་གསལ་བྱེད་ཤར་རྫ་པ། བསྟན་
པའི་ཉི་མ་མཆོག་ལ་གསོལ་བ་འདེབས། དེང་ནས་རྒྱལ་བ་ཁྱེད་ཀྱི་ཐུགས་རྗེའི་ཟེར།
བདག་སོགས་དད་པའི་པདྨོར་རྟག་སེམས་ནས། ཐོས་བསམ་བསྒོམ་པའི་འདབ་
བརྒྱ་རབ་བཞད་དེ།། ཉམས་རྟོགས་ཡོན་ཏན་ཟེའུ་འབྲུ་རྒྱས་མཛད་གསོལ། མཉེས་
པ་གསུམ་གྱིས་ཐུགས་རྗེའི་རྗེས་ཟིན་ནས།། མཁས་ཚུལ་གསུམ་གྱིས་རྒྱལ་བསྟན་
འཛིན་སྐྱོངས་སྤེལ། སྡོམ་པ་གསུམ་གྱི་བཅས་མཚམས་ཉམས་མེད་ངོས། གསང་བ་
གསུམ་གྱི་བྱིན་རློབས་འཕོ་མཛོད་གསོལ།། ཞེས་ཀུན་མཁྱེན་གཞའ་ལུས་པའི་དགོངས་བརྒྱུད་འཕོ་བའི་
གསོལ་འདེབས་འདིའང་རང་གི་ངག་འདོན་ཆེད་བློ་གྲོས་རྒྱ་མཚོ་པས་བྲིས་པས་དེ་བཞིན་བྱིན་གྱིས་བརླབ་ཏུ་གསོལ་ལོ།།
ཨེ་མ་ཧོ། གཤེན་བསྟན་ཉི་མོར་བྱེད་པའི་འོད་སྣང་དེས།། སྐལ་ལྡན་བློ་ཡི་པད་
མོ་གསལ་བྱེད་ཅིང་། བོན་ཉིད་རྟོགས་པའི་བཅུད་ལྡན་ཤར་རྫ་པ།། གྲུབ་དབང་
བཀྲ་ཤིས་རྒྱལ་མཚན་གསོལ་བ་འདེབས།། མི་ཤིག་རྡོ་རྗེའི་སྐུ་བརྙེས་རིག་པ་འཛིན།
ཚེ་དབང་གྲུབ་པའི་རིག་འཛིན་ཐམས་ཅད་ཀྱིས།། འཆི་མེད་བདུད་རྩིའི་བཅུད་
285



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཀྱིས་དབང་སྐུར་ནས།། ཡེ་ཤེས་རྟག་པའི་ངོ་བོར་བརྟན་གྱུར་ཅིག། །ཅེས་པའང་དཔོན་
གསས་གཡུང་དྲུང་འཆང་ཆེན་དམ་པའི་གསུང་གི་རྒྱུ་མཚན་མཐོང་བས་དད་མོས་བཀག་མེད་ཀྱིས་བསྐུལ་བཞིན་
ཤཀྱའི་དགེ་སློང་སིཏུཔས་གནས་ཀ ཐོག་གི་གདན་ས་ནས་ཕུལ་བ་དགེ་
ཨེ་མ་ཧོ། གནས་མཆོག་ཤར་རྫ་ཝེར་སྙིང་། གཡུང་དྲུང་བོན་གྱི་མངའ་བདག་
རྗེ། བླ་མ་བཀྲ་ཤིས་རྒྱལ་མཚན་ལ། གསོལ་བ་འདེབས་སོ་བྱིན་གྱིས་རློབས། ཨ་ཁྲིད་
ཐིག་ལེ་ཉག་གཅིག་གི །དགོངས་པ་ཀློང་དུ་གྱུར་པ་དང་།། དམ་པ་གསུམ་གྱི་རྩིས་
ཟིན་པས།། བརླབ་ཆེན་དགེ་བ་འགྲུབ་པར་ཤོག །ཅེས་དགེ་བཙུན་ཚུལ་ཁྲིམས་མཐར་ཕྱིན་ནས་
བསྐུལ་བཞིན་ཕྱོགས་མེད་ཀྱི་བསྟན་ལ་དད་ཅིང་སྔ་འགྱུར་རྙིང་མ་བའི་རིང་ལུགས་འཛིན་ཁུལ་འབྲུ་འཇམ་དབྱངས་
གྲགས་པས་ཕུལ་བའོ། །རྗེས་སོར་བླ་མ་བསྐལ་བཟང་གཡུང་དྲུང་ནས་སླར་ཡང་ཞབས་བརྟན་ཞུས་པའང་འདི་ལྟར་
སྩལ་བར་སྔ་ཕྱིའི་གསུང་ལ་ཁྱད་མ་བྱུང་བས་གསུང་བྱིན་ཅན་ཡིན་པར་རིགས་སོ།།
ཨོཾ་སྭ་སྟི། བླ་ཆེན་ཚེ་དབང་འཆི་མེད་པདྨ་འབྱུག ཚེ་ལམ་གསང་བའི་ཡུམ་ཆེན་
མནྡཱ་ར།། རྩེ་གསུམ་དྲང་སྲོང་ཚེ་ལྷ་རབ་འབྱམས་ཀྱིས། དེང་འདིར་བདེན་ཚིག་
གྲུབ་པའི་མཐུན་འགྱུར་མཛོད།། གདོད་མའི་གཞི་དབྱིངས་བོན་སྐུའི་མཁའ་དབྱིངས་
ལས།། འགགས་མེད་རྫོགས་སྐུ་རིགས་ལྔའི་རྣམ་རོལ་གར།། འགྲོ་འདུལ་སྤྲུལ་པའི་
སྐུར་སྟོན་ཤར་རྫ་པ།། བཀྲ་ཤིས་རྒྱལ་མཚན་ཞབས་ལ་གསོལ་བ་འདེབས། བོན་
ཉིད་མངོན་སུམ་འཇའ་ཟེར་ཐིག་ལེའི་ཀློང་།། ཉམས་སྣང་གོང་འཕེལ་གཞལ་མེད་
ཁང་ཆེན་པོར།། རིག་པ་ཚད་ཕེབས་མཆོག་གི་གདན་ཁྲི་ལ།། བོན་ཟད་བློ་འདས་
དོན་གྱི་རྣལ་འབྱོར་རྗེ།། འཕོ་ཆེན་འཇའ་ལུས་རྡོ་རྗེའི་སྐུ་བཞུགས་གསོལ། འདི་
ནས་བདག་སོགས་ལམ་ལ་བསླབ་འདོད་རྣམས།། ལམ་སྟོན་ཁྱེད་ལས་རེ་ས་གཞན་
མེད་པས། གདུལ་བྱའི་འགྲོ་ཁམས་གྲོལ་བར་མ་གྱུར་བར།། ཡིད་ཀྱི་རེ་སྐོང་ཐུགས་
རྗེས་སྐྱོང་དུ་གསོལ། བཀྲ་ཤིས་འཆི་མེད་རྡོ་རྗེའི་སྐུ་མཆོག་རྟག །གསུང་གསང་
28



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
དམ་པའི་བོན་འཁོར་རྒྱུན་མི་ཆད། དམིགས་མེད་ཐུགས་རྗེའི་འཇུག་པ་རྒྱ་ཆེན་པོ།།
ངོ་མཚར་བཀྲ་ཤིས་སྣང་བ་རྟག་འཆར་ཤོག །ཐུགས་སྐྱེད་བཀྲ་ཤིས་དང་པོའི་མཁའ་
དབྱིངས་ལས།། མཛད་ཕྲིན་བཀྲ་ཤིས་གཉིས་པའི་ཆར་བབ་སྟེ།། གཞན་ཕན་བཀྲ་
ཤིས་གསུམ་པའི་འབྲས་སྨིན་ནས།། དོན་གཉིས་ལྷུན་གྱིས་གྲུབ་པའི་བཀྲ་ཤིས་ཤོག།
ཅེས་རྫོགས་ཆེན་ཆོས་སྨྲ་བ་སྔགས་བཙུན་གཞོན་ནུ་མིང་གིས་གསོལ་བ་བཏབ་པའོ། །
ཤར་ཟླ་གཡུང་དྲུང་ལྷུན་པོའི་ནགས་ཁྲོད་དུ།། རབ་འབྱམས་གཞུང་མཁྱེན་མ་
ཧཱཔཎྜི་ཏ།། གྲུབ་པའི་འཁོར་བསྒྱུར་འཛམ་གླིང་བོན་གྱི་རྗེ།། སྨྲ་དབང་མངྒ་དྷཱ་ཛར་
གསོལ་བ་འདེབས།། གཤེན་བསྟན་རྒྱལ་བའི་གངས་རི་སྤོ་མཐོའི་རྩེར།། རྟོགས་པ་
མཆོག་གི་གཡུ་ཡི་རལ་པ་ངོམ། འཆད་རྩོད་རྩོམ་པའི་གད་རྒྱངས་ཞིང་ཀུན་སྒྲོགས།
སྨྲ་བའི་སེང་ཆེན་ཤར་རྫ་པ་ལ་འདུད།། ཐབས་ཤེས་ཟབ་མོའི་རྩལ་རྫོགས་གཤོག་
ཆེན་གྱིས།། ཟུང་འཇུག་རྒྱལ་བའི་དགུང་སྔོན་དབྱིངས་བསྐྱོད་པ། མཁས་གྲུབ་མཁའ་
ལྡིང་དབང་པོ་ཀུན་མཁྱེན་རྗེ།། འཆི་མེད་མགོན་ལྟར་བསྐལ་བརྒྱར་གཡོ་མེད་མཛོད།།
ཅེས་ཀུན་མཁྱེན་འཇམ་དབྱངས་བླ་མའི་ཞབས་རྡུལ་སྤྱི་བོས་ལེན་ཅིང་རྗེ་ཙོང་ཁ་པའི་རིང་ལུགས་འཛིན་པའི་འདུ་
ཤེས་གསུམ་པ་པུ་ཎི་དྷཱ་ནས་མོས་འདུན་དང་བཅས་ཏེ་བྲིས་པ་དགེའོ། །
རྫོགས་ཆེན་སྡེ་གསུམ་སྨྲ་བའི་སྤོབ་པ་ནི། རྒྱལ་བའི་དབང་པོ་ཀློང་ཆེན་རབ་
འབྱམས་དང་།། མཐུན་ལ་ལུང་རིག་སྟོང་གིས་རྩོད་མེད་པ།། ཀུན་མཁྱེན་ཤར་རྫ་
པ་ལ་གསོལ་བ་འདེབས།། ཞེས་གླིང་སྤྲུལ་འཇམ་དཔལ་བཞེད་ངོར། མགོ་ཙ་མཁན་རྒན་ཐེག་མཆོག་བསྟན་
འཛིན་པས་སོ།།
ཨེ་མ་ཧོ།། སྐུ་གསུམ་སྟོན་པ་མཆོག་གི་གསང་བ་གསུམ།། བློ་གྲོས་གཏེར་གྱི་སྒོ་
འཕར་རབ་འབྱེད་ཅིང་། བསྐལ་བཟང་རྒྱ་མཚོའི་རེ་བ་སྐོང་བྱེད་པ། བརྒྱུད་ལྡན་
འགྲོ་བའི་མགོན་པོར་གསོལ་བ་འདེབས།། གང་གི་རིང་ལུགས་རིམ་གཉིས་སྙིང་
237



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
པོ་ཚེ། གཤེན་བསྟན་དགའ་ཚལ་ཉིན་མོར་བྱེད་པའི་དཔལ། ཐེག་མཆོག་བླ་མེད་
བསྟན་པ་རབ་དར་ནས། མཐའ་ཀླས་འགྲོ་བའི་དོན་ཆེན་འབྱུང་གྱུར་ཅིག །ཅེས་
པའང་ཚེ་དབང་གཡུང་དྲུང་དང་འགྱུར་མེད་གཉིས་ཀྱིས་བསྐུལ་ངོར་གསང་གླིང་པས་སོ།།
རྒྱལ་ཀུན་སྤྱི་གཟུགས་སངས་རྒྱས་མངོན་བྱོན་པ། མདོ་སྔགས་རྫོགས་ཆེན་མཛོད་
ལྔའི་སྙིང་པོ་འཆང་།། འཛམ་གླིང་བོན་གྱི་བདག་ཉིད་གྲུབ་པའི་དབང་།། བསྐལ་
བརྒྱར་བཞུགས་གསོལ་སྨིན་གྲོལ་མཐའ་ཡས་ཤོག །ཅེས་ཤར་རྫའི་གྲུབ་དབང་རིན་པོ་ཆེ་རིག་
འཛིན་འཇིག་མེད་དབང་པོའི་ཞབས་བརྟན་གཡུང་དྲུང་འཕྲུལ་ཆེན་ཉིད་དབྲ་སྤྲུལ་བསྟན་པའི་ཉི་མས་བསྐུལ་ངོར་
གསང་གླིང་པས་དད་པས་གསོལ་བཏབས་དང་བཅས་ཏེ་ཕུལ་བའོ།།
༄༅།། ཀུན་གྲོལ་ཞབས་བརྟན་གཞུགས་སོ།། དྲན་པའི་རྣམ་འཕྲུལ་འགྲོ་ཁམས་འདུལ་བའི་
གཉེན།། གྲགས་པའི་མཚན་འཆང་ཟབ་གསང་སྒོ་འཕར་འབྱེད། འཆི་མེད་ཡབ་སྲས་
བསྟན་པ་རྗེས་སྐྱོངས་རྗེ།། པདྨ་གླིང་པ་བསྐལ་བརྒྱར་ཞབས་བརྟན་གསོལ།། ཞེས་ཨོ་
རྒྱུན་བདེ་ཆེན་གླིང་པས་གསང་ལུང་དུ། དྲན་པའི་བྱིན་རླབས་ཧཱུྃ ཀ་རྒྱུ་རོང་འབྱུང༔ དུས་ཀྱི་གྲུ་ཁུག་གསོ་བའི་ཟབ་གཏེར་
འདོ། ཞེས་དང་། ཟླ་འོད་ལུང་དུ། ང་སྤྲུལ་ཤར་རྫའི་ཕྱོགས་སུ་བདེ་ཆེན་མིང་། ཤ་མཚན་གཡུང་དྲུང་སྐུ་རེག་ཅན་
དུ་འབྱུང་ ཞེས་དང་
། ཐབས་ཤེས་རྟེན་འབྲེལ་དུས་འཛོམ་ན༔ དགོས་འབྱུང་རྫས་ཀྱི་ནོར་བུ་དེ༔ བསྐུར་སྟི་རིམ་
འགྲོ་ཅི་ཡང་དགོས་༔ དྲི་མེད་པདྨའི་སྡོང་པོ་ལ༔ སད་སེར་རྐྱེན་ངན་འབྱུང་དོགས་མཛོད༔ ག་པུར་སྨན་གྱི་སྡོང་
པོ་དེ། རྫི་རླུང་སད་པོས་ངད་མ་ཕྱིར༔ དྲི་མེད་ཤེལ་དཀར་མེ་ལོང་ལ༔ རྡུལ་དང་དྲི་མའི་གོས་དོགས་རེམ༔ བླ་ན་
མཛེས་པའི་གདུགས་དཀར་དེ༔ དུས་ལ་བབ་ཚེ་ཁྲོམ་དཀྱིལ་བསྐོར༔ ཞེས་གསུངས་པ་བཞིན༔ ཚད་གསུམ་ལྡན་
པའི་སྐྱེས་བུ་དུ་མས་དམ་པ་མཆོག་ཉིད་ལ་ངོས་བཟུང་མཛད་འདུག་པ་དང་། མ་ཟད་རང་གིས་ཀྱང་འཕགས་མཆོག་
ཁྱེད་ཀྱི་ཡོན་ཏན་མཐོང་བའི་རྐྱེན་གྱིས་བསྐུལ་ཏེ། ཤར་རྫ་པ་བཀྲ་ཤིས་རྒྱལ་མཚན་གྱིས་སྒོ་གསུམ་གུས་པའི་ཕྱག་བཅས་
ཏེ་ཕུལ་བའོ།།
༄༅། །རླབས་ཆེན་ཐུགས་བསྐྱེད་ཆུ་གཏེར་ལས་བལྟམས་ཕྱིན་དྲུག་སྤྱོད་པའི་ཆ་ཤས་
288



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
རྫོགས།། རྣམ་ཀུན་མཁྱེན་པའི་མཁའ་ལ་རྟག་རོལ་བསྡུ་བཞིའི་བསིལ་ཟེར་རབ་
སྤྲོས་པས། གདུལ་བྱའི་ཡིད་ཀྱི་མུན་པ་ཀུན་སེལ་རྣམ་གྲོལ་ལམ་བཟང་གསལ་སྟོན་པ།
རྒྱལ་ཀུན་འདུས་ཞལ་དཔོན་གསས་བླ་མ་སྨྲ་བའི་ཟླ་བ་གང་དེའི་དྲུང་།། མ་སྨད་
མཁས་བཙུན་བཟང་པོའི་ཡོན་ཏན་ནི།། དབུལ་མོའི་ཁྱིམ་གྱི་ནོར་བུ་ལྟར་དཀོན་
ཡང་། ཚུལ་འཆོས་འཁར་བ་འཁྱོག་པོ་ལ་བརྟེན་ནས།། དམ་པའི་གྲལ་དུ་འཚང་
བ་དེས་ཞུ་མཆིད། མཁའ་ལ་རྒྱུ་སྐར་ཁྲོད་ནས་ཉ་རྒྱས་ཟླ།། ས་ལ་རི་ཕྲན་དབུས་ན་
ལྷུན་པོ་བཞིན།། འཛམ་གླིང་མཁས་གྲུབ་ཡོངས་ཀྱི་འདུན་ས་རུ།། གྲགས་པའི་བ་
དན་མངོན་པ་འཕགས་པ་ཡི།། བདག་ཉིད་ཆེན་པོ་གང་གི་སྐུ་གསུང་ཐུགས།།
བྲལ་དང་རྣམ་སྨིན་ཡོན་ཏན་བྱེ་བའི་མཛོད།། གཞོམ་མེད་གཡུང་དྲུང་གསུམ་གྱི་
རང་བཞིན་དང་།། རྣམ་དབྱེར་མི་ཕྱེད་མཁའ་བཞིན་རོ་མཉམ་ངོས།། ཕུལ་བྱུང་
མཁྱེན་རབ་མེ་གྷའི་ཕུང་པོ་ལས། གང་འཚམས་ལེགས་བཤད་འབྲུག་སྒྲ་བཞད་
དང་ལྷན།། ཐབས་མཁས་མཛད་པའི་ཆར་གྱིས་སྐྱེས་དགུ་ཡི།། ཕན་བདེའི་ལོ་ཏོག་
སྤེལ་བའི་རྣམ་པར་ཐར། ཐོས་ཚེ་རྒྱལ་བའི་བསྟན་འདི་ད་དུང་ཡང་། སྨྲ་དབང་
དམ་པའི་མགོན་དང་བཅས་སོ་ཞེས། བསྔགས་བརྗོད་མགྲིན་པའི་རྒྱུད་སྟོང་སྦྲང་
དང་ལྷན།། དད་པས་སོར་བཅུའི་པདྨོ་སྙིང་ཀར་ཟུམ།། འདིར་ན་གསོན་གཤིན་དད་
རྫས་དཀོར་ནག་ལ། འཛེམ་མེད་སྤྱོད་པའི་དྲེད་པོ་རང་སྡུག་མཁན། རིགས་མཐུན་
བླུན་མང་འདྲིད་པའི་གསོ་ཐབས་ལ། ཉིན་བཞིན་བྲེལ་ལས་དོན་ལྡན་བྱ་བས་དབུལ་
མཚམས་ཞུ། ཆེད་ཞུ་ཟབ་རྒྱས་གཙུག་ལག་ལི་ཤིའི་ཚལག ངོམས་པ་མེད་པར་ལོངས་
སུ་སྤྱད་པ་ཡིས།། ཁྱོད་ཐུགས་ལག་ལྡན་སྒྲེགས་པའི་ལེགས་བཤད་བསུང་།། བདག་
ཡིད་བུང་བ་འགུག་པའི་ཕོ་ཉར་གྱུར།། དེ་ཕྱིར་ཁྱོད་གསུང་ལེགས་བཤད་བདུད་
རྩིའི་རོ། །མྱང་སླད་ཞལ་བཟང་མཇལ་བར་འདོད་ན་ཡང་།། གཞན་དབང་དྲེས་
23



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མའི་ཐག་པས་དམ་བཅིངས་ཤིང་། གནས་ཀྱིས་བསྐལ་བར་གྱུར་འདིས་ཐབས་
ཀྱིས་དབུལ། དེས་ན་གང་ཐུགས་མེ་ཞལ་ལམ་ཡངས་པོར།། བརྩེ་ཆེན་སྙིང་རྗེའི་
ཆུ་འཛིན་འབུམ་དཀྲིགས་ཏེ།། ལྗོངས་འདིར་ཕེབས་པའི་ཞལ་བཞེས་སྤྲིན་གྱི་རྔ།
བདག་ཡིད་མདོངས་ལྡན་དགའ་བའི་དཔྱིད་དུ་སྒྲོགས། ལྔ་ཕྲག་སྙིགས་མའི་སྨག་
རུམ་ཆེར་བདོ་བའི།། དུས་འདིར་མཁྱེན་རབ་དཀྱིལ་འཁོར་ཡོངས་རྫོགས་པ།།
ལེགས་བཤད་སྨྲ་བའི་ཟླ་བ་ཁྱོད་ཁོ་ནས། བཤད་སྒྲུབ་བདུད་རྩིའི་མཆོད་སྦྱིན་སྤྲོ་
བར་འོས།། དེ་སླད་ཐར་མེད་འཁོར་བ་བྷི་ཏའི་མཚོར།། བྱིང་བའི་འགྲོ་རྣམས་མ་
བསྒྲལ་དེ་སྲིད་དུ། བཀྲ་ཤིས་འཁོར་ལོས་མཚན་པའི་ཞབས་སྐྱེས་ཟུང་། གཞོམ་
མེད་གཡུང་དྲུང་ཁམས་སུ་རྟག་བཞུགས་གསོལ། ཁྱད་པར་མ་ལུས་ལུས་ཅན་མགོན་
ཁྱོད་ཀྱི།། ཕུལ་བྱུང་མཁྱེན་རབ་རབ་ཡངས་ནམ་མཁའ་ལས། བཀའ་གནང་བསླབས་
སྟོན་སྟོན་ཟླའི་འོད་ཟེར་གྱིས།། བླང་དོར་གནས་ཀུན་ཀུན་ནས་གསལ་བར་མཛོད།།
ཁས་བླངས་བསླབ་ཁྲིམས་པད་དཀར་ཚལ།། རྩ་ལྟུང་སད་ཀྱིས་མི་གཞོམ་པར།།
བསླབ་གསུམ་ཟིལ་དངར་རྒྱས་པ་སོགས།། འདི་ཕྱིར་དགེ་བའི་སྐྱབས་འཇུག་མཁྱེན།།
བཀྲ་ཤིས་སྙན་ཚིག་སྐྱེ་བ་ལྔ་པའི་དུང༌།
བཀྲ་ཤིས་ལྷ་རྫས་དར་གྱིས་རབ་ཀླུབས་ཏེ།།
བཀྲ་ཤིས་དུས་ཚེས་མཆོག་ཏུ་དགེ་བ་ལ།།
བཀྲ་ཤིས་འཁྱིལ་གླིང་བོན་གྱི་སྡེ་ནས་ཕུལ།།
རྔ་ཡུལ་རྟོགས་ལྡན་དགོན་གྱི་བླ་བྲང་ནས་ཚུལ་ཁྲིམས་བསྟན་པའི་རྒྱལ་མཚན་གྱིས་ཕུལ་བ་དགེའོ། །ཐ་ཚན་མ་
ཙུག་སྨར་རོ།།
རྒྱལ་ཀུན་ཐུགས་རྗེའི་ཟློས་གར་ངུར་སྨྲིག་གིས། རྣམ་རོལ་ཡང་དག་ལམ་བཟང་
29



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
སྟོན་མཛད་པ། དཔལ་ལྡན་བླ་མ་སྐྱབས་གསུམ་ཀུན་འདུས་ཀྱི། བདག་ཉིད་མགོན་
ཁྱོད་བདག་གཙུག་རྒྱན་དུ་རོལ།། གང་གི་ཞབས་ཟུང་བཀྲ་ཤིས་རྡུལ་གྱི་ཕྲེང་།།
རྩིབས་སྟོང་འཁོར་ལོས་མཚོན་པའི་འོད་རིས་ཅན།། མཁས་གྲུབ་བྱེ་བའི་ཟུར་ཕུད་
རྩེར་མངོན་པའི།། དགེ་མཚན་འོད་བརྒྱའི་སྣང་བ་འབར་བའི་དྲུང་། ཁྱོད་ཞལ་
ཉིན་བྱེད་མཚན་དཔེའི་འཛུམ་ཟེར་ཅན།། འདྲེན་བྱེད་མཁའ་ལ་མངོན་དུ་མ་གྱུར་
ཀྱང་། ཕུལ་བྱུང་ལེགས་མཛད་སྐྱ་རེངས་དམར་འོད་ཀྱིས།། དད་པའི་སྣང་བ་ཐོབ་
དེས་འདི་སྐད་གསོལ། སྔོན་རབས་དུས་ན་བསིལ་ལྡན་ལྗོང་འདི་རུ། གྱེར་བསྟན་
མངའ་བདག་བྲུ་ཞུ་སྤ་རྨེའུ་གཤེན། བཀའ་བབ་གཙང་གི་སྟོན་པ་བཅོ་བརྒྱད་དང་།།
རྒྱལ་དབང་སྤྲུལ་པའི་སྐུ་མཆོག་རྣམ་བཞི་སོགས།། མཁས་གྲུབ་སྨྲ་བའི་ཉི་མ་རིམ་
བྱོན་གྱིས།། བཤད་སྒྲུབ་བསྟན་པའི་པད་ཚལ་འབུམ་བཞད་ཅིང་། ཕན་བདེའི་
སྣང་བས་ས་ཆེན་ཁྱབ་མཛད་དེ།། རིམ་བཞིན་བོན་དབྱིངས་ནུབ་རིར་འཚེལ་བ་ན།།
སྙིགས་མའི་རང་མཚང་མུན་སྟུག་ཁྲོད།། འདྲེན་པར་ཁས་འཆེའི་མེ་ཁྱེར་རྣམས།།
བསྟན་པའི་སྣང་བྱེད་མཆོག་རློམས་ཀྱང་།། རེ་འབྲས་ནམ་མཁའི་པདྨོ་བཞིན།།
སླར་ཡང་འགྲོ་འདིའི་ལེགས་བྱས་ལྷག་མའི་ཚོགས་རྣམས་བྱེད་པོས་གཅིག་ཏུ་བཀོད་
པ་བཞིན། གདུལ་བྱའི་བསོད་ནམས་དྲི་ལེན་ཤིང་རྟས་ཉེར་དྲངས་མཚུངས་བྲལ་
སྨྲ་བའི་ཟླ་བ་ཁྱོད།། འཁོར་ལོ་གསུམ་གྱི་ལེགས་མཛད་འོད་དཀར་ཕྲེང་བས་ཡོངས་
རྫོགས་གཤེན་བསྟན་འཛིན་མའི་ཁྱོན།། ཅིག་ཅར་སྣང་བའི་བྱེད་པོ་ཉིད་དུ་ངེས་
པའི་ངེས་པ་ཚད་མ་རྙེད་པ་ནས།། འདི་ལྟའི་དམ་པའི་མགོན་གྱིས་དགྱེས་བཞིན་དུ།།
རྗེས་སུ་འཛིན་པའི་སྐལ་པ་ནམ་ཞིག་འཐོབ།། སྙམ་པའི་གདུང་ཤུགས་དྲག་པོས་ཡིད་
གཡོས་པས།། དོན་གཞན་སེམས་པའི་གོ་སྐབས་རིང་དུ་ཕྲོག །དེ་ཕྱིར་ལྗོངས་འདིར་
ཁྱོད་ཞབས་ཉེར་བཀོད་དེ།། རིགས་གསུམ་གདུལ་བྱའི་ཚོགས་ལ་དྲང་ངེས་ཀྱི།།
29



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
བཀའ་ཡིས་འཁོར་ལོ་རྒྱ་ཆེར་བསྐོར་འཚལ་ཞེས།། གདུང་བའི་ཞུ་མཆིད་ནན་དུ་
ཕུལ་བ་ན།། རེ་འབྲས་དོན་ལྡན་བགྱིད་པའི་བཀའི་ཞལ་བཞེས།། སྲིད་པ་གསུམ་
ན་རྙེད་དཀའི་ཡིད་བཞིན་ནོར།། ང་ཅག་ཡིད་ཀྱི་གསོས་སྨན་དམ་པ་རུ། བདེ་ཆེན་
འཁོར་ལོའི་རྒྱན་དུ་ཐོབ་པའི་མོད། ཨ་ཧོ་འདི་ལྟའི་སྐལ་བ་མི་དམན་པ། མངོན་
སུམ་ཐོབ་འདི་རྨི་ལམ་མིན་ནམ་ཅི།། སྙམ་དུ་བདག་ཡིད་རབ་དགས་མྱོས་པའི་ཚད།།
མཐོང་ལམ་ཐོབ་པའི་དགའ་བས་མཚོན་ནུས་མིན།། དུས་གསུམ་ཤེས་བྱའི་དངོས་
ཀུན་སྒྲིབ་མེད་དུ།། གཟིགས་པའི་མཁྱེན་སྤྱན་མངའ་བའི་མགོན་ཁྱོད་ལ།། ལྐོག་
ཏུ་གྱུར་པའི་ཤེས་བྱ་མ་དམིགས་པས།། བློ་དམན་བདག་འདྲས་ཞུ་བ་མི་འཚལ་ཡང་།།
ལྔ་ཕྲག་སྙིགས་མས་སྤགས་པའི་དུས་ངན་འདིར།། རྣམ་དཀར་ལས་ལ་ཉེར་འཚེའི་
རྐྱེན་མང་བས། དགེ་བསམ་ཡིད་བཞིན་འགྲུབ་པ་སྲིད་མཐའ་ཙམ། སྣང་བས་
དོན་འདིའང་ཕྱི་བཤོལ་དབང་བཏང་ན། གཏན་དུ་ལུས་པར་དོགས་ནས་གནམ་ལོ་
འདིའི།། སྨིན་དྲུག་ཟླ་བའི་ཡར་ཚེས་ཙམ་ཞིག་ལ། ཡུལ་འདིར་ཆིབས་ཀྱི་ཁ་ལོ་
བསྒྱུར་འཚལ་ཞེས།། ཡང་ཡང་སྙིང་ནས་གསོལ་བ་འདེབས་འདིར་དགོངས།།
ལྟར་སྙིང་ལ་བརྣག་པའི་དོན་པོ་འགའ། གཏམ་དུ་སྤེལ་བས་སྙན་དབང་ཅུང་གཙེར་
ཡང་།། བྱམས་པའི་ཐུགས་ཀྱིས་ཁྲེལ་བ་མེད་ངོས་ནས།། རེ་འབྲས་དོན་དང་ལྡན་
པའི་བཀའ་དྲིན་འཚལ།། གཞན་ཡང་གང་ཐུགས་སྤྲིན་གྱི་ལྡིང་ཁང་བརྩེ་བའི་ཆུ་
རིས་བཀྲ་བ་ལས། ལུང་དང་རིགས་པའི་གློག་འོད་དང་འགྲོག་ལེགས་བཤད་དབྱར་
སྐྱེས་གླལ་བའི་དབྱངས།། བསྒྲགས་པས་བློ་གསལ་རྨ་བྱའི་ཁྱུ་ཚོགས་དགའ་བའི་
ཟློས་གར་སྒྱུར་བྱེད་པའི།། ལེགས་མཛོད་འཇུག་པ་གོང་དུ་འཕེལ་བའི་ཐུགས་བསྐྱེད་
ཡ་ལད་བགོ་བར་འཚལ།། ཚུལ་འདི་སྔ་འགྱུར་གྱེར་བསྟན་བསྟན་པ་ཀུན་གྱི་ཡང་
སྙིང་དུ།། ངེས་པ་རྙེད་པའི་དག་སྣང་སྣང་བྱེད་འོད་ལྟར་གསལ་བ་དེས།། སྐྱབས་
292



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
གཅིག་ཁྱོད་སྐུའི་མཚན་དཔེ་དཔེ་བྲལ་གཟི་བྱིན་རབ་འབར་བས། མངོན་སུམ་
མཇལ་སླད་སྙན་ཚིག་ཚིག་གི་ཕྲེང་བར་བསྟར་ཏེ་ཕུལ།། ཞེས་ཞུ་འདེགས་མཚོན་བྱེད་ཙམ་དུ་
གོས་ཆེན་གྱི་དཔེ་ཐུམ་དང་ལྷ་རྫས་པད་རྩའི་མདངས་འཛིན་བཅས་རྔ་ཡུལ་རྟོགས་ལྡན་བླ་བྲང་ནས་ས་རྟའི་ཟླ་
ཚེས་ལ་ཕུལ་བའི་ཞུ་ཡིག །དགེའོ། །དགེའོ། །དགེའོ། །
ཡང་དག་དོན་གྱི་ལོངས་སྤྱོད་བདུད་རྩིའི་ཟས།། སྙིང་ལ་སིམ་པའི་སྐལ་བས་
ཡོངས་ཕྱུག་པའི། ལྡོན་མེད་ལེགས་བཤད་གླུ་དབྱངས་བརྒྱ་པའི་སྐྱེས། ཕྱོགས་འདིར་
སྦྱིན་པའི་རྣམ་པད་གོང་དྲུང་དུ།། ཆོས་ཀྱི་དཔལ་དུ་གྱུར་པའི་བཤེས་གཉེན་གྱི།།
ཞབས་པད་ཆོས་ཀྱི་སྣང་བ་བསྟེན་པ་ལ།། ཆོས་ལ་ཕྱོགས་ཀྱང་ཆོས་བོན་རིས་མེད་
པའི། སྐྱབས་གསུམ་ཁོལ་པོ་བདག་གི་གུས་པའི་མཆིད།། མཐོང་ན་རབ་དགའ་
སྟེར་བའི་བོན་ཉིད་ལུས། མཛེས་སྡུག་རྟོགས་དཀའི་སྣང་བའི་སྙེམས་པ་ཡིས།།
གཅིག་པུ་རི་ལ་གཞོལ་པའི་སེམས་དཔའ་ཆེ།། དྲང་སྲོང་ཁྱོད་ལ་དགའ་བའི་མེ་ཏོག་
འཛུམ། གཟུགས་སུ་མཆིས་ན་ཕྱོགས་ཀྱི་མཐའ། རི་དྭགས་མིག་དང་མཉམ་བརྩོན་
ཞིང་། ཚད་མེད་འདུ་ཤེས་དགེ་བའི་འཕྲུལ།། སྒྲ་སྙན་འདི་ཀོ་ལྷུར་བཞེས་ཤིག །གཅིག་
དང་དུ་མའི་བོན་གྱི་རྣམ་གྲངས་ལས་འདས་སྤྲོས་མེད་བོན་ཉིད་ཟབ་མོའི་གཡུང་
དྲུང་ལྷའི། ཀུན་ཁྱབ་རྩེ་དགའི་ཞགས་པའི་སྙིང་ལ་བཅིང་བཞིན་ད་དུང་རྣམ་པར་
ངལ་བའི་ལས་ཅན་བརྒྱ། བོན་ཉིད་ཇི་བཞིན་རིག་པའི་ཡེ་གཤེན་ཆེན་པོར་རྣམ་
ཀུན་མཛད་པའི་དགའ་སྟོན་མི་འགྱུར་བའི། དབུགས་དབྱུང་མཆོག་གི་ཕྱག་རྒྱའི་
མཉེན་ལྕུག་འཁྲི་ཤིང་ཕྱོགས་འདིར་བཟང་པོའི་སྐལ་བས་མངོན་སུམ་བྱས། གཞུང་
བརྒྱ་འཛིན་པའི་རྣམ་དཔྱོད་ནི།། རྣམ་བཞིའི་མཁས་པས་སྦྱིན་པ་བཞིན། དོན་
བཟང་འཆད་པའི་སྤོབ་པ་ནི། རྒྱལ་བ་གཉིས་པ་སླར་བྱོན་ལྟར།། གྲུབ་པའི་རོ་མཆོག་
མྱོང་བ་གང་།། དྲན་པ་ནམ་མཁའི་རྗེས་སུ་འགྲོ །།ད་ལྟ་གཤེན་རབ་གདུང་སོབ་ཀྱི།
2C3



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྐྱེས་མཆོག་ཁྱོད་ཉིད་ཁོ་ནར་ལྷག །དེ་ཕྱིར་བོན་དང་ཆོས་ཀྱང་རུང་། འགྲོ་བའི་
གསོས་སུ་གང་གྱུར་པ།། དེ་ཀོ་གཟུ་བོར་གནས་པ་བརྒྱའི།། གཙུག་ཏོར་རྩེ་མོར་རྣམ་
པར་བཀོད།། དེང་དུས་བོན་ཆོས་གྲུབ་མཐའ་སོ་སོ་ཡི། གང་ཟག་ཕལ་ཆེར་ལོག་
ལྟའི་དབང་གྱུར་ཅིང་། སྔོན་བྱོན་བརྒྱུད་པའི་གསེར་ཐག་ཉག་ཕྲ་ཚེ། བསྟན་འཛིན་
ཁྱོད་ནི་བསོད་ནམས་དཔལ་དུ་ལྕི།། གཞུང་བརྒྱའི་གནད་བསྡུས་མདོ་སྔགས་ལམ་
བཟང་སྲོལ། སྙན་ཚིག་ཕྲེང་བས་འཛིན་པའི་བཀའ་བརྟེན་འདིས།། སྐལ་བཟང་
ཡིད་ཀྱི་ཟེའུ་འབྲུ་དགེ་བ་ཡི།། ཕྲིན་ལས་བདུད་རྩིའི་ཐིག་ཕྲེང་འཕེལ་བར་མཛོད།།
ཁྱད་པར་བཀྲ་ཤིས་རི་མོས་མཛེས་པ་ཡིས།། ལེགས་ལམ་མཚོན་པའི་ཉི་མ་ཟླ་བ་ཟུང་།།
ཆེར་འགྱིང་གདོང་ལྔའི་སྤྱི་བོར་བསྐལ་པ་བརྒྱར།། སྙོམས་འཇུག་དགའ་བདེ་འགྲོ་
བའི་དཔལ་དུ་མཛོད།། དེ་སྐད་སྨྲ་བ་ཡབ་གཅིག་འཇམ་པའི་དཔལ། རྣམ་ཀུན་རོལ་པའི་གཙུག་ལག་ཟབ་
མོའི་དོན། མང་དུ་ཐོས་པའི་བློ་གྲོས་འཛིན་པ་ཡི། ཤཱཀྱའི་དགེ་སྦྱོང་གང་གིས་ཟླ་ཚེས་ལ། རྟེན་མཚན་ལྷ་རྫས་དངུལ་
གོར་དང་བཅས་པས། བཀྲ་ཤིས་དགའ་ལྡན་ཆོས་འཕེལ་གླིང་ནས་ཕུལ། དགེའོ།།
བདེན་དོན་ཇི་བཞིན་གཟིགས་ནས་སྟོན་པའི་སྐྱབས།། བདེན་བའི་དོན་
ལ་སྦྱོར་བྱེད་འགོག་དང་ལམ།། བདེན་ལས་ཕྱིར་མི་ལྡོག་པ་འཕགས་པའི་ཚོགས།།
བདེན་གཟིགས་བསླུ་བ་མེད་པའི་ཤེས་པ་སྩོལ། རྟོག་ཚོགས་སྣང་བ་ཞིག་པའི་སྤྲོས་
བྲལ་གཤིས།། འགྱུར་མེད་བདེ་ཆེན་བརྩེ་བས་ཉེར་བཟུང་བའི།། ཆོས་བོན་དབྱེ་
བ་མ་མཆིས་གཡུང་དྲུང་ལུས། མངོན་གཟིགས་བཤད་དང་སྒྲུབ་པའི་བསྟན་འཛིན་
དེར། འདི་ན་ཚངས་སྤྱོད་ལུས་ཀྱིས་ཆུ་སྐྱེས་ཕྲེང་།། རྣམ་གཡེངས་བསེར་བུས་བསྐྱོད་
པའི་ཟློས་གར་དང་། མི་རྟག་སྦྲང་བུས་གཙེ་བ་ལྷན་གཅིག་ཏུ།། སྐྱེ་བའི་ངང་ཚུལ་
འཛིན་པ་གང་གི་མཆིད།། གཞན་ལ་གནོད་པ་ལས་ལྡོག་ཚུལ་ཁྲིམས་དྲིས། ཡོངས་
བསྒོས་གུར་གུམ་གསར་པའི་སྐྱེ་མོའི་ཚལ།། ཚངས་སྤྱོད་དཔལ་དུ་ཤར་བའི་མེ་ཏོག་
294



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཕྲེང་།། ཆེན་པོའི་ས་འདི་མཛེས་པའི་རྒྱུན་དུ་གྲུབ། རིས་བྲལ་རྟོགས་པའི་ཟླ་ཟེར་
གྱིས་ཕྱེས་བའི། མན་ངག་ཀུནྡ་འཛུམ་པའི་གེ་སར་ཕྲེང་། བསོད་ནམས་མཁའ་
ལ་རྣམ་པར་བལྟ་བ་ཡི།། བརྟུལ་ཞུགས་དེ་ནི་ཁྱོད་ཉིད་ཁོ་ནས་སྒྲུབ།། མ་བཅོས་རང་
བཞག་ཀློང་ཡངས་ཆེན་པོའི་ངང་།། མ་འབད་ལྷུག་པར་བཞག་པའི་ཐུགས་རྗེའི་རྒྱུན།།
མ་བཞིན་འགྲོ་ལ་བརྩེ་བའི་གདངས་ཤར་ཏེ།། མ་བཙལ་ཡེ་སངས་རྒྱས་ཏེ་ཁྱོད་ཀྱིས་
གསལ། མང་པོའི་བསྐུར་ལོ་ཙམ་གྱིས་བྲག་ཆ་དང་།། སྐྱེ་བ་མང་པོར་བརྒྱུད་ལོའི་
སྨིག་རྒྱུ་ལ།། ཆུ་རུ་འཁྲུལ་པ་མ་ཡིན་ཁྱོད་ཉིད་ཀྱིས།། ལེགས་མཛད་ཡི་གེའི་ཕྲེང་
བ་ཡིད་ལ་སིམ།། དེ་ཕྱིར་སྣ་ཚོགས་རྟོག་པའི་རྦ་ཀློང་ཁྲོད། རྣམ་དཀར་ཟེགས་
མ་འཐོར་བའི་ཤེས་བརྗོད་དབྱངས།། དྲང་སྲོང་ཁྱོད་ལ་དགྱེས་པའི་མེ་ཏོག་ཏུ།།
མངོན་པར་འཐོར་ལ་མཉམ་བཞུགས་གཟིགས་པ་སྤྱོད།། ཀྱེ་ལགས་སྲིད་གསུམ་ཟ་
བའི་མཐུ་མོ་ཆེ། རྔུབ་བྱེད་མི་རྟག་སྲིན་མོ་གླལ་བའི་ཁས།། དུས་ཀྱི་ཞགས་པ་ཉིད་
དང་ལྷན་ཅིག་ཏུ།། བསྟན་གཡོའི་བཀོད་པ་འཇིགས་འདིའི་ཡིད་ལ་འཛེར།།
ངན་སོང་དུ ཁའི་མེ་ལྕེས་རྟག་འཁྱུད་པའི།། ལྟ་ངན་ཚང་ཚིངས་འཁྲིགས་པ་སྲིད་
པའི་དགོན།། འདི་ལས་བྲོས་པའི་དགེ་བཅུའི་བགྲོད་བྱེད་ལམ།། དེ་ལ་ཐུགས་ཀྱི་
མཛའ་བ་ཅིས་མི་ཉེ།། རིང་ནས་བྱམས་པའི་མིག་ཟུར་ཡོན་པོའི་ནམ་ཡང་མ་བཏང་
བརྩེ་བའི་ཕྱག་རྒྱ་པདྨ་ལ་འགྲན་གང་གི་སོར་མོའི་རྩེ་ལ་གཟེངས་བསྟོད་པའི།། ས་ཡི་
རྡུལ་གྱིས་
ས་དཔེར་མི་བཟོད་པའི་སྨན་བྱེད་བདུད་རྩི་གསར་པའི་བཏུང་བས་ཡང་
དང་ཡང་དུ་རྣམ་པར་བསྐྱོངས་བའི་བཀའ་དྲིན་ཁུར་གྱིས་ལྕི། མཉེས་གཤེན་འཛུམ་
པ་ཟླ་བ་སྟོང་གི་འོད་ཟེར་ལ་འཁུ་བསྒྲངས་ལས་འདས་པའི་མ་རྒན་རྣམས་ནི་ཤིན་
ཏུ་ཉམས་ང་སྲིད་པའི་ཆུ་གཏེར་ལ་བྱིང་པ།། གང་ལ་མི་བཟོད་རྒྱལ་བའི་སྲས་ཀྱིས་
ཐུགས་རྗེའི་རླུང་ཤུགས་ཆེས་ཆེར་གཡོས་པའི་སྲིད་པ་གསུམ་དུ་གར་དུ་རྣམ་རྩེན་
2G5



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དེ་ལ་ཅིའི་མི་དགྱེས། གདོད་ནས་དག་པའི་མཛའ་ན་མོར། རིག་པའི་ཁྱེའུ་ཆུང་
རྟག་འཁྱུད་པའི།། ཡེ་ཤེས་སྦྱོར་བ་མི་ཕྱེད་པའི།། སྒྱུ་རྩལ་དེ་ལས་རྣམ་པར་རོལ།།
སྣ་ཚོགས་སྤྲོས་པའི་རྟོག་པ་ཀུན་གཞི་སྤྲོས་བྲལ་ཉིད་ཀྱང་སྤྲོས་པར་འཆར།། འཆར་
བཟོད་ཀུན་ཀྱང་ཡོད་ཡོད་འདྲ་སྟེ་བདེན་པའི་དངོས་པོ་དམིགས་སུ་མེད།།
མེད་སྣང་སྟོང་གཟུགས་འོད་ལུས་གྲྭ་བ་མཁའ་མཐའ་གཏུག་པར་གར་དུ་བརྩེ།།
བརྩེ་ཆེན་དབྱིངས་དང་ཡེ་ཤེས་མཉམ་སྦྱོར་ཟུང་འཇུག་བཀོད་པ་དེ་ལ་མཚར།།
དེ་ལྟའི་ཚུལ་ལ་སྤྱོད་པ་ཡིས།། གྲུབ་མཐའི་རྒྱལ་མཚན་དམ་པ་ཡིས།། རྣམ་པར་ཐར་
དང་འབྱུང་ཁུངས་བཅས།། རེ་བའི་ཆ་ཤས་ཡོངས་རྫོགས་པའི།། སྐལ་བ་ཡིད་ཀྱི་
མི་དམན་མཛོད།། བཤད་དང་སྒྲུབ་པའི་བསྟན་པ་ལ། བགྱི་བ་ཤིན་ཏུ་དཀའ་བའི་
ངོས།། སྐུ་འཚོའི་སྦྱོར་བ་མི་ཕྱེད་པའི།། རྡོ་རྗེའི་རེ་ཁ་ཉིད་དུ་མཛོད། །ཅེས་ཞུ་འདེགས་
བཀྲ་ཤིས་ལྷ་གོས་བཅས། འཇམ་དཔལ་རོལ་པའི་བློ་གྲོས་གྱིས་སྤྲིངས། དགེའོ།།
༄༅། སྡེ་སྣོད་གསུམ་གྱི་རླབས་དཀར་རབ་གཡོ་ཞིང་། ཤེས་བྱའི་ཆུ་ཀླུང་འབུམ་
ཕྲག་འདུ་བའི་གླིང་། རིག་གྲོལ་ནོར་བུའི་མཛོད་ལ་མངའ་བརྙེས་པའི།། ཡོངས་
འཛིན་ཆུ་བོའི་གཏེར་ཆེན་གང་གི་དྲུང་། མགོན་ཁྱོད་གསང་གསུམ་ཡོན་ཏན་བསིལ་
ཟེར་ཕྲེང་།། བདག་ཡིད་ཆུ་གཏེར་ཀློང་དུ་བརྩེན་པའི་མོད།། བཅོས་མིན་དད་པའི་
རླབས་ཕྲེང་གཡོ་བ་ལས།། ཞུ་མཆིད་ཚིག་ཕྲེང་ཟེགས་མ་འདི་ལྟར་འཐོར།།
རྡུལ་རྙེད་ཞིང་གི་རྣམ་འདྲེན་ཚོགས་དང་དེ་སྲས་སློབ་མར་བཅས་རྣམས་ཀྱིས།།
བཀྲ་ཤིས་མེ་ཏོག་སིལ་མའི་ཆར་དང་ལྷན་ཅིག་བདེན་གསུང་ཚངས་དབྱངས་ཀྱིས།།
ཡོངས་རྫོགས་གཤེན་བསྟན་རྒྱལ་སྲིད་མཆོག་ལ་དབང་སྒྱུར་རྒྱལ་པོས་མངའ་གསོལ་
བ། ཟླ་བྲལ་སྐྱབས་གཅིག་སྲིད་ཞིའི་གཙུག་རྒྱན་བྱམས་དང་བརྩེ་བའི་གཏེར་ཆེན་
ཁྱོད།། ངེས་པའི་དོན་དུ་གཞོམ་མེད་གཡུང་དྲུང་སྐུ། སྐྱེ་དང་འགག་པའི་མཚན་
296



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
མ་དང་བྲལ་ཡང་། དྲངས་དོན་ཐ་མལ་གདུལ་བྱའི་སྣང་ངོར་ཡང་།། བསྟན་འགྲོའི་
དཔུང་གཉེན་དམ་པར་འཚོ་གཞེས་ངོས།། ལེགས་འདོམས་གསུང་དབྱངས་ཆ་ཤས་
རེ་རེས་ཀྱང་། སྟོང་ཕྲག་བརྒྱད་ཅུ་རྩ་བཞིའི་བོན་གྱི་སྒོ།། ཅིག་ཅར་ཕྱེ་བས་མཁའ་
མཉམ་ཡིད་ཅན་ཀུན།། འདྲེན་པའི་དེད་དཔོན་གཅིག་པར་ཁྱོད་ཉིད་ཁུམས།།
སྟོབས་བཅུ་མངའ་བའི་ཉིན་བྱེད་གྲངས་མེད་ཅིག །རིམ་བཞིན་བསྐལ་བཟང་གདུལ་
བྱའི་མཁར་ཤར་ཡང་། སྐལ་དམན་བྱང་བལྟས་ཕུག་པ་བདག་ཅག་གི། ལས་ཉོན་
མུན་པ་ཆ་ཙམ་གཞིལ་མ་ནུས།། མགོན་ཁྱོད་སྤངས་རྟོགས་ཕྱོགས་བཅུའི་སངས་
རྒྱས་དང་།། མཚུངས་ཀྱང་བཀའ་དྲིན་སྲས་བཅས་རྣམ་འདྲེན་ལས།། ལྷག་པ་བདག་
ཅག་སྙིགས་འགྲོའི་དོན་མཛད་པས། རྡུལ་རྙེད་རྒྱལ་རྣམས་དགྱེས་ཞལ་མངོན་པར་
འཛུམ།། ཁྱད་པར་ལྷུན་གྲུབ་སྟུག་པོ་བཀོད་པ་རུ།། ངེས་པ་ལྔ་ལྡན་ལོངས་སྤྱོད་རྫོགས་
པའི་སྐུ།། ཟབ་གསང་བཀའ་འཁོར་བསྐོར་བའི་གྲལ་སྙེགས་ཀྱང་།། དེ་ལས་ལྷག་
པའི་གདམས་ངག་ཡོད་མིན་པའི།། ཐེག་མཆོག་བཀའ་ཆབ་ལྷུག་པར་སྩལ་པ་ཡི།།
དྲིན་ལན་ཡིད་བཞིན་ནོར་བུས་སྟོང་གསུམ་ཁྱོན། བཀང་སྟེ་ཕུལ་ཡང་ཆ་ཙམ་འཁོར་
མིན་ན། བདོག་པ་ཆུང་ངུས་འཇལ་འདོད་ངལ་བའི་རྒྱུ།། འོན་ཀྱང་བསྐལ་སྟོང་
སངས་རྒྱས་མཆོད་པ་བས།། བླ་མའི་བ་སྤུ་ཙམ་མཆོད་བསོད་ནམས་ནི།། རྒྱུ་སྐར་
དབུས་ན་ཉ་རྒྱས་ཟླ་བ་བཞིན།། འཕགས་པར་རྒྱལ་བའི་བཀའ་ལུང་ཚད་མས་གྲུབ།།
དེ་ཕྱིར་བསོད་ནམས་རླབས་ཆེན་རྫོགས་པ་ཡིས།། ཡིད་དྲང་ཟོལ་ཟོག་གཡོ་སྒྱུས་
མ་བསླད་པར།། རྣམ་དག་བསམ་པས་ཀུན་ནས་བསླང་བ་ཡི། ལེགས་སྐྱེས་ཆ་ཙམ་
བསྟན་པ་འདི་ཡིས་མཚོན།། བདག་དང་གཞན་གྱི་ལུས་ངག་ཡིད་གསུམ་དང་།།
དུས་གསུམ་བསགས་པའི་དགེ་ཚོགས་དང་བཅས་པ། མཐའ་དག་ཀུན་བཟང་མཆོད་
པའི་སྤྲིན་ཕུང་དུ། དམིགས་ཏེ་ཕུལ་བའི་ལེགས་བྱས་མ་སྨད་པར།། མགོན་ཁྱོད་
297



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དམུ་རྒོད་སྙིགས་མའི་འགྲོ་བ་རྣམས།། སྲིད་པའི་མཚོ་ལས་མ་བསྒྲལ་དེ་སྲིད་དུ།།
བཀྲ་ཤིས་འཁོར་ལོས་མཚན་པའི་ཞབས་སྐྱེས་ཟུང་། གཞོམ་མེད་གཡུང་དྲུང་ཁམས་
སུ་བརྟན་བཞུགས་ངོས། བཀའ་གཏེར་གསར་རྙིང་རིས་སུ་མ་ཆད་པའི།། བཤད་
སྒྲུབ་འཁོར་ལོ་གསུམ་གྱི་མཛད་བཟང་གིས།། གཤེན་བསྟན་ཡོངས་སུ་རྫོགས་པའི་
རྒྱལ་སྲིད་མཆོག །སྐྱོང་བའི་ཐུགས་བསྐྱེད་ཡ་ལད་བགོ་བར་འཚལ།། ཁྱད་པར་
སྡོམ་གསུམ་བཅས་མཚམས་སྟོན་པའི་གཞུང་། ཕར་ཕྱིན་རབ་དབྱེ་ལུང་རིགས་
མཛོད་ལ་སོགས།། སྔོན་མེད་ལེགས་བཤད་པདྨ་དཀར་པོའི་ཚལ། གཤེན་བསྟན་
ནོར་འཛིན་མཛེས་པའི་རྒྱན་དུ་སྤེལ། འདི་ན་སྣང་ཤས་གདོན་གྱི་རྒྱུད་དཀྲུགས་པས།།
ཆགས་སྡང་གཡོ་སྒྱུའི་སྤྱོད་པ་སྣ་ཚོགས་ཀྱི། བྲེལ་ལ་བསྟན་པའི་བྱ་བར་སྒྲོ་འདོགས་
ཅིང་། སྐྱེ་སྤྲུལ་མིང་གིས་སྙེམས་པའི་གྱི་ན་པས། ཁྱོད་ལས་གཏན་གྱི་སྐྱབས་གཞན་
མི་འཚོལ་བར།། ཤུགས་དྲག་དད་པའི་ཡིད་ཀྱིས་གསོལ་འདེབས་ན།། བརྩེ་ཆེན་ཕྱག་
གིས་ནམ་ཡང་མི་གཏོང་བའི།། ཐུགས་དམ་དར་གྱི་སྲད་བུ་ཁྱོད་ཀྱིས་ཟུངས།།
ལས་ཉོན་རྦ་ཀློང་དྲག་ཏུ་འཁྲུགས་ཤིང་སྡུག་བསྔལ་གསུམ་གྱི་ན་ཀྲ་ཡིས།། ཡོངས་
གང་སྲིད་གསུམ་བྷི་ནའི་མཚོ་ལ་རིང་ནས་བྱིང་བའི་ཉམ་ཐག་བདག །ཐབས་
ཤེས་བ་དན་སྟོང་ཕྲག་རབ་གཡོ་ལམ་བཟང་གྲུ་ཆེན་ལ་བརྟེན་ནས།། སྐུ་གསུམ་རིན་
ཆེན་གླིང་དུ་ཕྱིན་པའི་སྐྱབས་ཀྱི་འཇུག་པ་འདོར་མེད་འཚལ། ཞེས་ཞུ་འདེགས་མཚོན་པར་
བཀྲ་ཤིས་ལྷ་གོས་དང་གོས་ཆེན་གསེར་རིས་སྤྱན་ཤེལ་ཟི་ལོང་ཇོ་བཅས་རྔ་ལྗོངས་བོན་གྱི་འདུ་གནས་སྨིན་གྲོལ་བཀྲ་
ཤིས་འཁྱིལ་གྱི་བླ་བྲང་ནས། གུས་ཕྲན་སློབ་མའི་ཐ་ཤལ་པ་ཚུལ་ཁྲིམས་བསྟན་པའི་རྒྱལ་མཚན་གྱིས་གུས་ཕྱག་བཅས་
ཟླ་ཚེས་ལ་ཕུལ་བ་ཛ་ཡནྟུ།
༄༅། །ཚངས་སོགས་ཆེ་དགུ་ཡོངས་ཀྱི་གཙུག་ཕུད་ཀྱིས།། བླ་ན་བཏེགས་
པའི་ཞབས་ཀྱི་ཆུ་སྐྱེས་ཟུང་།། དགེ་མཚན་བྱེ་བའི་གེ་སར་འབུམ་གཡོ་བ།།
299



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
འགྲོ་བའི་གཙོ་བོ་དམུ་རྒྱལ་སྲས་པོས་སྐྱོངས།། དུས་གསུམ་རྒྱལ་བའི་མཁྱེན་
བརྩེ་ནུས་པའི་ཁམས།། གདུལ་བྱའི་སྣང་ངོར་གཟུགས་ཀྱི་སྐུ་སྣང་བ། སྲིད་
པའི་གདུང་བ་སེལ་བའི་འོད་དཀར་ཅན།། བསོད་ནམས་བྱེ་བའི་ཞབས་
སྟེགས་ག་ལ་བར།། ཟབ་རྒྱའི་ཡོན་ཏན་ཉི་འོད་ཀྱིས་བཟུང་བའི།། མོས་པའི་
འདབ་བརྒྱ་ཅིར་ཡང་འཛུམ་པའི་རྩེར།། སྙན་ཚིག་བུང་བའི་དབྱངས་དང་
ལྷན་ཅིག་པར།། དོན་བཟང་སྦྲང་རྩིའི་ཟེགས་མ་སྟོབས་ལ་རིང་། ཡང་དག་
ཞི་བའི་དབྱིངས་ལས་མ་གཡོས་བཞིན།། རྟེན་འབྱུང་ཡེ་ཤེས་འཁོར་ལོའི་སྒྱུ་འཕྲུལ་
སྤྲིན།། འགྲོ་ཁམས་མོས་པའི་བྱེ་བྲག་དང་མཚུངས་པར།། རྣམ་རོལ་སྤྲུལ་པའི་ཟློས་
གར་འབུམ་དུ་བསྒྱུར།། རིང་ནས་ལེགས་བྱས་མཚོ་ཆེན་བསྲུབས་པའི་འབྲས།།
མཁས་བཙུན་བཟང་པོའི་འོད་ཕྲེང་གཡོ་བ་ཅན།། བསྟན་འགྲོའི་པད་ཚལ་སྐྱོངས་
བའི་ཉིན་བྱེད་ཅིག །སྐྱེ་དགུའི་བསོད་ནམས་མཁའ་ལ་དེང་འདིར་ཤར།། སྲིད་
ལས་ངེས་འབྱུང་ར་བས་ཡོངས་བཟླུམ་རྣམ་དག་ཚུལ་ཁྲིམས་པད་ཚལ་ན། སྡེ་གསུམ་
བོན་ལ་ཐོས་པས་རྗེས་ཞུགས་དར་དིར་གླུ་ལེན་བུང་བ་མོ། །ཟབ་རྒྱས་སྦྲང་རྩིའི་
ཟིལ་དངར་མྱོང་ལས་རྟོགས་པའི་ལུས་རྩལ་རྫོགས་པའི་གར།། ཕྲིན་ལས་འཕུར་
ལྡིང་ཕྱོགས་བརྒྱར་གཡོ་བའི་རྣམ་ཐར་གང་དེར་ཡིད་རབ་དྭངས།། ལྷག་བསམ་
ངད་ཀྱིས་རབ་བགོས་སྐྱེས་སྦྱངས་ཅན།། འཇིག་རྟེན་ཀུན་ལ་རབ་དགའི་མཆོག་
སྦྱིན་པ། ལྗོངས་སུ་སྐྱེས་པའི་ཙནྡན་གཞོན་ནུ་དང་། རྫིང་གི་ཨུཏྤལ་གསར་བའི་
འཛུམ་གྱིས་མཚོན། ཁྱད་པར་སྤང་རྟོགས་རི་ཡི་ལྡིང་ཀ་ནས།། གཞུང་བརྒྱའི་
དགོངས་པ་གསལ་བའི་ལེགས་བཤད་ཀྱིས། མཁྱེན་རབ་ཉི་ཟླའི་རྔ་ཡབ་གང་འཛིན་
པ། བློ་གཏེར་དབྱིག་གི་སྙིང་ལས་གཞན་སུ་ཞིག །གང་ན་ལུང་གི་ཁྱོན་ཡངས་པ།།
དེ་ན་རྟོགས་པའི་འོད་ཀྱང་འབར།། དེ་ཡིས་འཕྲལ་ཡུན་ཕན་བདེ་ཡི། པད་ཚལ་
2



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཅིར་ཡང་བཞད་པར་གྱུར།། ཇི་ལྟར་ས་ལས་ཤིང་བཞིན་ཏུ།། ལུང་རྟོགས་བོན་ཡང་
ག་གེ་ལ། གནས་ཕྱིར་གང་གིས་དེ་བཟུང་བ། བསྟན་འཛིན་སྒྲ་ཡི་གྲགས་ཆེན་འཕྲོག
བསྐུལ་བར་མེད་པར་ཉེས་པའི་ལམ་གཞོལ་ཞིང་། མ་བསྡུས་པར་ཡང་ཉེར་འཚེ་
སྤྲིན་བཞིན་འདུ། འབད་པས་དོར་མིན་དགེ་མཚན་ཡོངས་ཕོངས་པའི། མི་བཟད་
ཐ་མའི་དུས་ན་བོད་དུས་འདིར།། གདུལ་དཀའི་སེམས་ཀྱི་ཞིང་ས་ཐ་རྒོད་དུ།།
ལམ་བཟང་བདུད་རྩིའི་ཆར་གྱིས་བྲན་དང་ལྷན།། གདམས་ངག་རྣོ་སོ་ཐོང་རྩེས་རློག་
པའི་ལུང་། རྒྱལ་རྣམས་བགྲོས་ཏེ་བྱིན་པ་མ་ཡིན་ནམ། སྡུག་བསྔལ་གསུམ་གྱི་ན་
ཀྲས་ཡོངས་གང་ལས་ཉོན་རྦ་རླབས་འབུམ་བརྩེགས་པའི།། སྲིད་པའི་རྒྱ་མཚོར་
རིང་ནས་འཕྱན་པའི་བདག་སོགས་མགོན་མེད་འགྲོ་བ་རྣམས།། ཐབས་ཤེས་བ་
དན་སྟོང་གིས་མཛེས་པའི་ལམ་བཟང་གྲུ་ཆེན་ལ་བརྟེན་ནས།། འགོག་བདེན་ནོར་
བུའི་གླིང་དུ་འདྲེན་པའི་དེད་དཔོན་གཅིག་བུར་ཁྱོད་ཉིད་འཁུམ། ཐུགས་བསྐྱེད་
པད་དཀར་གྲིབ་མར་སྐྱབས་འཆའ་བའི།། འདུ་གསུམ་པ་ཡང་འབྱུང་འདུས་ཁོད་
སྙོམས་ངོས།། བལྟར་སྣང་བླུན་པོ་མགུ་བའི་ལེགས་བྱས་ལ། ཉིན་བཞིན་བྲེལ་ཡང་
སྙིང་པོའི་བྱ་བས་དབུལ།། འོན་ཀྱང་ཕ་རོལ་བསོད་ནམས་ཟོང་མེད་ན།། འཇིག་
རྟེན་འབྱོར་པས་བརྒྱན་ཡང་གྱི་ནའི་མཚང་། མཐོང་ནས་བློ་གཏད་སྙིང་གི་མདུད་
རྒྱ་ཙམ། མ་ནོར་ཡང་ལ་ཡང་ཡང་འཆིང་བ་བསྟེན།། མི་ངོར་ཟོལ་གྱིས་སྙེམས་པའི་
རྫུ་བག་གིས།། མ་བཅོལ་གཞན་དོན་རློམ་ལ་གཡེང་མིན་པར།། དོན་གཉིས་གནད་
གསང་མཐོང་བའི་མོས་འདུན་གྱིས།། དབེན་པར་སྒྲུབ་པོའི་གཟུགས་སུ་ཡིབ་པར་
བརྩམས།། མཚམས་ཞུ། རིང་ནས་ལྷག་བསམ་ཆར་གྱིས་བསྐྱེད་བསྲིང་བའི།།
མཛད་བཟང་སྙེ་མ་དུད་པས་བསྟན་འགྲོ་ལ།། ཕན་བདེའི་འཚོ་བ་ལན་གཅིག་མ་
ཡིན་པར། རྣམ་པ་དུ་མར་བྱིན་པ་དེ་རྨད་བྱུང་། ད་དུང་དུ་ཡང་བསྟན་འགྲོའི་ཁུར་
3tj)



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཆེན་པོ། །སྙིང་སྟོབས་ཕྲག་པར་བཏེགས་ལ་ནན་བསྐྱེད་ནས།། གང་འཚམས་འདོད་
པ་འཇོ་བའི་ཐབས་མཁས་ཀྱི།། སྒོ་འཕར་བརྒྱ་ཕྲག་དབྱེ་བར་བདག་གིས་བསྐུལ།།
ཁྱད་པར་འཆད་རྩོད་རྩོམ་པའི་ཕྲིན་ལས་ཀུན།། བསྟན་པའི་ལས་སུ་མཚུངས་མེད་
བསྟན་པའི་རྒྱུན།། ཕྱི་དུས་སུ་ཡང་འགྲོ་ལ་སྣང་བགྱིད་པའི།། རྩོམ་པའི་རྗེས་བཞག་
དང་མཚུངས་གཞན་སུ་ཞིག །དེ་ཕྱིར་རིམ་དགུ་ཐེག་པའི་རྣམ་བཞག་གཞུང་།།
ལུང་རིགས་མཛོད་བརྒྱས་གཏམས་པ་གྲུབ་ནས་ཀྱང་།། སྔར་ཞུས་རྒྱུད་དྲུག་ཁྲོ་
བོའི་དོན་ཁྲོལ་བའི། ཞིབ་རྒྱས་རྣམ་བཤད་ཅིག་ཀྱང་སྙིང་ལ་བརྣག །དེང་དུས་
སྙིགས་མའི་སྨག་རུམ་བོད་བ་ན།། ཐུགས་བསྐྱེད་སྐྱ་རེངས་ཕོ་ཉ་དང་འགྲོགས་པའི།།
ལེགས་བཤད་སྨྲ་བའི་ཉི་མ་ཁྱོད་ཁོ་ནས།། ཟབ་གསང་པདྨོའི་ཚལ་ཆེན་འབྱེད་པར་
འོས། དེ་ཕྱིར་དོན་བཟང་སྦྲང་རྩི་མྱོང་བ་ལ།། སྐལ་ལྡན་ཡོངས་ཀྱི་རོ་འཛིན་གཡོ་
མོད་ཀྱང་།། ཚིག་དོན་པདྨོའི་སྦུབས་རྒྱུ་མ་ཁྲོལ་བར། རེ་བས་ཕོངས་དེས་ཉིན་བྱེད་
ཁྱེད་ལ་སེམས།། མཆོག་གི་རྣམ་ཐར་རྒྱུས་ཀྱང་མ་འཚལ་ན།། གསུངས་རྣམས་འཕྱོན་
མའི་བུ་རྗེས་སྙེགས་དོགས་པས།། དོན་འབྲས་སྦས་ཚུལ་ལོ་མས་མི་སྒྲིབ་པར།།
ཅིས་ཀྱང་བརྗོད་གཞི་ཙམ་ཞིག་བསྙད་པར་འོས།། རྨོངས་རྣམས་ཕྱོགས་ལྷུང་བླ་
དྭགས་དཔྱངས་པ་ལ། སྤྲོ་བ་བདག་གི་སྙིང་ཡང་མ་རངས་མོད།། ལེགས་བཤད་
གཞུང་གི་ཆེ་བ་མཐོང་བ་སོགས།། སྐལ་ལྡན་དད་འདུན་བསྐྱེད་པ་ཅི་ཡིས་འགལ།།
དགོས་ཆེད་གཟིགས་ཀྱང་ད་དུང་མིན་ཞེ་ན།། ཉིད་ཀྱིས་ཇི་ལྟར་དགོངས་པ་དེ་ལྟར་
མཛོད།། ཕྱིས་ནི་ཡི་ཆད་མིག་ནས་མཆི་མ་བཅས། ཞུ་བས་བརྣངས་ཚེ་ཐུགས་ངལ་མེད་
པར་རིགས།། དེ་ཕྱིར་མཁྱེན་སྤྱན་ཡངས་པའི་མགོན་ཁྱོད་ལ། བློ་དམན་བདག་ལྟས་ཞུ་
བ་མི་འཚལ་ཡང་། བྱམས་པའི་ཐུགས་ཀྱིས་དགོངས་ཁྲེལ་མེད་ངོས་ནས།། རེ་འབྲས་
དོན་གྱིས་ལྕི་བའི་བཀའ་དྲིན་ཞུ། སླར་ཡང་། མཁྱེན་རབ་ནམ་མཁའི་དགའ་མར་
3)



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
རྟག་འཁྱུད་པའི།། བརྩེ་ཆེན་ཟླ་བ་གཞོན་ནུའི་རོལ་སྒེག་ཅན།། ནུས་པའི་འོད་ཀྱིས་
འཆི་བདག་མུན་སྟུག་ལས།། རབ་རྒྱལ་བསྟན་འགྲོའི་མགོན་ཏུ་རྟག་བཞུགས་གསོལ།།
དེ་སྲིད་རིང་ན་གནས་ཀྱང་ཐུགས་རྗེའི་སྤྱན།། གཟིགས་པ་ལྷོད་མིན་མཁྱེན་བརྩེ་བྱིན་
ཆེན་པོས། འདི་ཕྱི་ཀུན་ཏུ་དགེ་བའི་སྐྱབས་འོག་ཏུ། ཡོངས་འཇུག་བྱང་ཆུབ་བར་དུ་
རྗེས་སུ་ཟུངས།། གང་ཐུགས་མཁྱེན་པའི་ཆུ་འཛིན་བླ་བྲེ་བརྩེ་བའི་ཆུ་རིས་གཡོ་བ་ལ།།
ལུང་དང་རིག་པའི་གློག་འོད་དང་འགྲོགས་ལེགས་བཤད་དབྱར་རྔ་འཁྲོལ་དང་བཅས།།
ཕྱོགས་མེད་སྐལ་བཟང་གདུལ་བྱའི་ཞིང་སར་ཕྲིན་ལས་ཆར་རྒྱུན་རྟག་འབེབས་པས།།
ཕན་བདེ་དབྱར་གྱི་ལང་ཚོ་ཡོངས་བཞད་རྫོགས་ལྡན་དཔལ་གྱིས་ཤིས་གྱུར་ཅིག །
ཅེས་པའི་ཞུ་འདེགས་སུ་ལྷ་གོས་ཟླ་བའི་མདངས་ལྡན་དང་རིན་ཆེན་གཉིས་པའི་དོང་ཙེའི་སྐྱེས་བཅས་གུས་འབང་གྱི་
ན་བ་སྐལ་བཟང་རྒྱལ་མཚན་ནས་ནག་ཟླའི་ཚེས་བཟང་པོར་གུས་པས་ཕུལ་བའི་ཞུ་ཡིག །ཐ་ཚན་མུ་ཙུག་སྨར་རོ།།
དཔོན་གསས་བླ་མའི་ཡོན་ཏན་འཛད་མེད་ཅིང་། དེ་ཡི་ཐུགས་བསྐྱེད་རྒྱ་མཚོ་
ལས་འོང་བའི། སྟོང་ཕྲག་བརྒྱད་ཅུ་རྩ་བཞིའི་ཡོངས་བཅུད་ནོར།། དྲི་མེད་བློ་གྲོས་
ཡངས་པའི་མཛོད་བཀང་བ།། ༧ དད་དང་བརྩོན་འགྲུས་ལྡན་པ་གང་དག་ལ།།
ཟང་ཟིང་ནོར་གྱི་སྦྱིན་པ་མི་ཐིངས་ཀྱང་།། སྙན་པའི་གཏམ་གྱིས་ཁྲིད་ནས་བོན་གྱི་
སྒོར།། འཇུག་ཕྱིར་སྨྲ་སེང་མཁས་པས་ལེགས་ཕུལ་བ། ༧ འགའ་ཞིག་ཕྱོགས་གཅིག་
བསྐྲུན་པའི་པར་གྱི་འཕྲུལ། དམ་པའི་རྗེས་སྐྱོང་བློ་གྲོས་རྒྱ་མཚོ་ཡིས།། བསྡུ་དངོས་
བཞི་ཡི་བྱ་བ་དོན་ལྡན་ཕྱིར།། བསྒྲུབས་པའི་དཔོན་གསས་བླ་མའི་དྲུང་སྐྱེ་ཤོག །
302



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཀུན་མཁྱེན་རྒྱལ་ཚབ་པའི་སྐྱེས་རབས་ཀྱི་གསོལ་འདེབས་
ཨུ་དུམ་ཝ་རའི་ཆུན་པོ་ཞེས་བྱ་བ།
༄༅། །ཨེ་མ་ཧོ། མེད་པ་ལྔ་ལྡན་བོན་སྐུའི་མཐའ་ཐུག་ལས།། ངེས་པ་ལྔ་ལྡན་ལོངས་
སྐུའི་དཀྱིལ་འཁོར་རྒྱས། མ་ངེས་ལྔ་ལྡན་སྤྲུལ་སྐུའི་འོད་ཟེར་འཕྲོ། སྐུ་གསུམ་ཡོངས་
རྫོགས་བླ་མར་གསོལ་བ་འདེབས། གསང་སྔགས་མཛོད་འཆང་སྟག་ལ་མེ་འབར་
དང་། གསང་སེམས་གཉེར་འཛིན་དམུ་གཤེན་སྣང་བའི་མདོག །གསང་སྤྱོད་གྲུབ་
པ་དབལ་བོན་ཁྱུང་རུ་ཅན།། གསང་རྒྱུད་སྲོལ་འཛིན་བླ་མར་གསོལ་བ་འདེབས།།
མཁས་པའི་ཕུལ་བྱུང་གྱིམ་ཚ་རྨ་ཆུང་དང་། གྲུབ་པའི་ཕུལ་བྱུང་ཟ་རང་མེ་འབར་
དང་།། བརྟུལ་ཞུགས་ཕུལ་བྱུང་རཏྣ་བཛྲ་སྟེ།། ལོ་པན་ཕུལ་བྱུང་བླ་མར་གསོལ་བ་
འདེབས། སྤང་ལམ་བདག་ཉིད་འབྲམ་སྟོན་རྒྱལ་བའི་མཚན། བསྒྱུར་ལམ་བདག་
ཉིད་གཞོད་སྟོན་དངོས་གྲུབ་གྲགས།། གྲོལ་ལམ་བདག་ཉིད་གུ་རུ་ཇོ་རྣོན་རྩེ།།
རྣལ་འབྱོར་བདག་ཉིད་བླ་མར་གསོལ་བ་འདེབས། ཚུལ་ཁྲིམས་མངའ་བསྙེམས་
སེ་ཀར་སྟོན་པ་དང་།། སྨོན་འཇུག་མངའ་བསྙེམ་བྲུ་སྒོམ་རྒྱལ་བའི་མཚན།། བསྐྱེད་
རྫོགས་མངའ་བསྙེམ་ཁོད་སྤོ་བློ་གྲོས་ཏེ། སྡོམ་གསུམ་མངའ་བསྙེམ་བླ་མར་གསོལ་
བ་འདེབས། ཐེག་པ་སུམ་ལྡན་དམུ་རྒྱལ་ཉི་མའི་དབང་།། བཀའ་བབ་སུམ་ལྡན་
སྤྲུལ་སྐུ་བློ་ལྡན་སྙིང་།། ཚད་མ་སུམ་ལྡན་རྒྱལ་ཚབ་དར་མའི་མཚན།། འགྲོ་དོན་སུམ་
སྣང་བླ་མར་གསོལ་བ་འདེབས།། ཚོགས་གཉིས་མཛོད་འཆང་བསོད་ནམས་ཡེ་ཤེས་
དང་། དག་སྣང་མཛོད་འཆང་བཀྲ་ཤིས་རྒྱལ་མཚན་དང་། སྨིན་གྲོལ་མཛོད་འཆང་
གཡུང་དྲུང་རྒྱལ་མཚན་ཏེ། གཤེན་བསྟན་མཛོད་འཆང་བླ་མར་གསོལ་བ་འདེབས།
333



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
སྙིང་རྗེར་དབང་ཐོབ་ཚེ་དབང་མཆོག་གྲུབ་དང་།། སྟོང་ཉིད་དབང་ཐོབ་བསྟན་
འཛིན་རིན་ཆེན་དང་།། ཟུང་འཇུག་དབང་ཐོབ་གསང་སྔགས་གྲགས་པའི་དཔལ།།
གང་འདུལ་དེར་སྣང་བླ་མར་གསོལ་བ་འདེབས།། བློ་ལྡན་དད་པའི་ཆུ་སྣོད་དེ་སྙེད་དུ།
གྲོས་བཞིན་སྤྲུལ་པའི་ཟློས་གར་མངོན་སྣང་ཞིང་། རྒྱལ་བསྟན་ཡོངས་རྫོགས་འཛིན་
པའི་ཕྲིན་ལས་ཅན། མཚན་ལྡན་རྒྱལ་ཚབ་བླ་མར་གསོལ་འདེབས།། བློ་གསལ་
རྒྱ་མཚོའི་འཇུག་ངོག་ཐེག་དགུའི་དོན།། གྲོས་བཟང་གདམས་པར་སྟོན་པའི་མཛོད་
སྡེ་ལྔའི།། རྒྱ་ཆེ་ཟབ་པའི་ཕྲིན་ལས་དབྱར་དུས་ཀྱི༎ མཚོ་ལྟར་འཕེལ་ཞིང་ཞབས་
པད་རྟག་བརྟན་ཤོག །སྒོ་གསུམ་དད་པས་གསོལ་བ་བཏབ་པའི་མཐུས།། གསང་
གསུམ་བྱིན་རླབས་སྣང་བ་སྙིང་ལ་ཞུགས།། ཐེག་གསུམ་གདམས་པའི་ཉམས་ལེན་
རྒྱུད་ལ་འཆང་།། ཁམས་གསུམ་འཁོར་བ་དོང་ནས་སྤྲུགས་ནུས་ཤོག །ཅེས་པའང་། གྲུབ་
པའི་དབང་ཕྱུག་བསྟན་གཉིས་གསང་སྔགས་གླིང་པ། ཁྲོ་སྤྲུལ་གཡུང་དྲུང་མཐོང་གྲོལ། བྱ་བཏང་མཆོག་སྤྲུལ་ཚེ་དབང་
འགྱུར་མེད་སོགས་མཁས་གྲུབ་དུ་མས་ཚད་མའི་ལུང་གིས་ཟིན་པ་ལ་གཞི་བྱས། རང་གིས་ཀྱང་དག་པའི་སྣང་བ་ཡིད་
ཆེས་སུ་རྙེད་པ་འགས་ཁ་སྐོང་སྟེ་འདི་ལྟར་དགོས་ཞེས། ཁྱུང་ཡུལ་རྩེ་དྲུག་གི་མཁན་པོ་སྨོན་ལམ་ཚུལ་ཁྲིམས་དང་།
ཆུང་ངུའི་དུས་ནས་ཀུན་མཁྱེན་ཡབ་སྲས་ཀྱི་གསུང་གི་བདུད་རྩི་ལ་མཉམ་དུ་སྤྱོད་པའི་གྲོགས་པོ་འགྱུར་མེད་ཡེ་ཤེས་
གཉིས་ཀྱིས་ནན་ཏན་དུ་བསྐུལ་ངོར། གླིང་བླའི་མིང་འཛིན་ཚེ་དབང་གཡུང་དྲུང་དབང་རྒྱལ་མིང་པས། གཉིས་སྣང་
དང་སུམ་སྤུག་གི་ཚུལ་དུ་བྱོན་པ་དག་ཀྱང་རྒྱལ་དང་རྒྱལ་སྲས་ཀྱི་སྒྱུ་འཕྲུལ་བསམ་གྱིས་མི་ཁྱབ་པར་ཡིད་ཆེས་དང་བཅས་
ཏེ་གསོལ་བ་བཏབ་པ་ཐ་ཚན་མུ་ཙུག་སྨར་རོ།།
༈ བླ་མ་དམ་པ་རྣམས་ལ་ཕྱག་འཚལ་ལོ།། འདི་ལ་འཇུག་པའི་གང་ཟག་
གིས། མོས་གུས་དད་པའི་ཤུགས་བསྐྱེད་ལ། བླ་མ་མཁྱེན་ནོ། །ལན་གསུམ། དམིགས་མེད་སྤྲོས་
བྲལ་གྱི་ཀློང་ནས། བརྩེ་ཆེན་སྙིང་རྗེ་ཡི་སྒྱུ་འཕྲུལ། གདུལ་དཀའི་ཞིང་འདི་རུ་སྣང་
བ། རྩབའི་བླ་མ་མཁྱེན་ནོ། བླ་མ་མཁྱེན་ནོ། །འན་གསུམ། སྐུ་ནི་སེམས་དཔའ་ཡི་རྣམ་
34



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
རོལ། གསུང་ནི་དྲང་ངེས་ཀྱི་བོན་མཆོག །ཐུགས་ནི་སངས་རྒྱས་ཀྱི་ངོ་བོ། རྩ་
བའི་བླ་མ་དེ་མཁྱེན་ནོ། །བླ་མ་མཁྱེན་ནོ།། ལན་གསུམ། སྐུ་ནི་བླ་མ་ཡི་རང་གཟུགས།
གསུང་ནི་ཡི་དམ་ཀྱི་སྔགས་འཛབ། ཐུགས་ནི་བརྩེ་ལྡན་གྱི་མཁའ་འགྲོ། རྩ་བའི་
བླ་མ་དེ་མཁྱེན་ནོ། བླ་མ་མཁྱེན་ནོ།། ལན་གསུམ སྐུ་ནི་སྤྲུལ་སྐུ་ཡི་སྣང་བརྙན། གསུང་
ནི་ལོངས་སྐུ་ཡི་འཆར་ཚུལ། ཐུགས་ནི་བོན་སྐུ་ཡི་ངོ་བོ། རྩ་བའི་བླ་མ་དེ་མཁྱེན་
ནོ།། བླ་མ་མཁྱེན་ནོ། །ལན་གསུམ། འདས་པའི་སངས་རྒྱས་ཀྱི་རྒྱལ་ཚབ། ད་ལྟའི་
སངས་རྒྱས་ཀྱི་སྤྲུལ་པ། མ་བྱོན་སངས་རྒྱས་ཀྱི་འབྱུང་གནས། རྩ་བའི་བླ་མ་དེ་
མཁྱེན་ནོ། །བླ་མ་མཁྱེན་ནོ། །ལན་གསུམ། བློ་གྲོས་ལུང་རྟོགས་ཀྱི་རྒྱ་མཚོ། གཞན་ཕན་
སྣང་བ་ཡི་དཔལ་སྟེར། རང་ཤར་རིག་གྲོལ་གྱི་རྩལ་འཆང་། རྩ་བའི་བླ་མ་དེ་མཁྱེན་
ནོ། །བླ་མ་མཁྱེན་ནོ། །ལན་གསུམ། སྙིགས་མའི་སྨག་རུམ་གྱི་ཁྲོད་འདིར། སྡུག་བསྔལ་སྣ་
ཚོགས་ཀྱིས་མནར་ལ། མཁྱེན་བརྩེའི་ཡེ་ཤེས་ཀྱི་སྒྲོན་མེས། ཐར་ལམ་མངོན་སུམ་
དུ་སྟོན་མཛོད། བླ་མ་མཁྱེན་ནོ། །འན་གསུམ བླ་མའི་གསང་གསུམ་གྱི་ཟླ་གཞོན། བདག་
བློའི་མཚོ་རྫིང་ལ་འཆར་ནས། བྱིན་རླབས་དགོངས་རྒྱུད་ཀྱི་འོད་དཀར། མངོན་པར་
ད་ལྟ་རང་སྩོལ་ཅིག །བླ་མ་མཁྱེན་ནོ། །ལན་གསུམ། ཚེ་རབས་འདི་ཕྱི་ཡི་བློ་གཏད།
དཔལ་ལྡན་བླ་མ་ལ་ཞུ་བས། བར་ཆད་གཅིག་ཆར་དུ་སོལ་ལ། ས་ལམ་ཡོན་ཏན་
ཀུན་སྩོལ་ཅིག །བླ་མ་མཁྱེན་ནོ།། ལན་གསུམ། མཐར་ཐུག་མངོན་བྱང་གི་ཞིང་ན།
གཡུང་དྲུང་སློབ་དཔོན་དང་འབྲལ་མེད། ཚོམ་བུ་རིགས་གཅིག་ཏུ་གྱུར་ནས། འགྲོ་
དོན་མཐར་ཕྱིན་དུ་ཤོག་ཅིག །ཅེས་པའང་མཁས་དང་གྲུབ་པའི་བདག་ཉིད་འགྲན་བྲལ་མཆོག་སྤྲུལ་ཆེན་
པོ་ཐུགས་རྗེ་ཉི་མ་རིན་པོ་ཆེ་དང་། ལྷ་ལྕམ་བསྐལ་བཟང་ལྷ་མོ། །རག་ཤི་རྟོགས་ལྡན་དྲི་མེད་གཡུང་དྲུང་། དད་སྦྱིན་
ནང་བློན་གཙང་ཚ་བོན་གཤེན་སོགས་ཀྱིས་ནན་བསྐུལ་བྱུང་བཞིན། ཤར་རྫའི་རྒྱལ་ཚབ་བློ་གྲོས་རྒྱ་མཚོཔས་ཁྲིད་གཞུང་
དང་མཐུན་པ་སེར་པོ་ཧོར་གྱི་རྒྱལ་ས་རུ་བྲིས་པ་དགེའོ། །གཅིག་ལས་དུ་མ་འཕྲུལ་བའི་པར།། གཡུང་དྲུང་འགྱུར་མེད་
306



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དད་པས་བསྐྲུན།། དགེའོ།།
ཨེ་མ་ཧོ། གདོད་ནས་གཞན་ཕན་ཐུགས་བསྐྱེད་ཚོགས་བསགས་འབྲས། མངོན་
བྱང་ཆུབ་ཀྱང་སྙིགས་དུས་བསྟན་འགྲོའི་དཔལ། ཤར་རྫ་གཡུང་དྲུང་འཆང་ཆེན་
གདུང་ཚོབ་ཏུ། མངོན་བྱོན་བློ་གྲོས་རྒྱ་མཚོར་གསོལ་བ་འདེབས།། གང་ཁྱེད་གྲུབ་
བརྒྱས་བསྔགས་བཞིན་བབས་སོ་བཞིའི། འགྲོ་དོན་དུས་བབས་རྟེན་འབྲེལ་འགོགས་
མེད་དུ།། ཕྲིན་ལས་རྨད་བྱུང་ཞབས་པད་རྟག་བརྟན་ཅིང་།། དོན་གཉིས་མཐར་ཕྱིན་
རྣམ་པར་རྒྱལ་གྱུར་ཅིག །ཅེས་སྐབས་སུ་བབས་པའི་རྟེན་འབྲེལ་གྱི་བདེན་ཚིག་འདི་ནི་འཛིང་ལྕང་ལུང་
སྟེང་ཆེན་རྣམ་གླིང་མཁན་པོ་ཟུང་གིས་གཙོར་བྱས་རི་ཁྲོད་འདུས་སྤྱི་བཅས་ནས་གསོལ་བ་བཏབ་པའི་ངོར། ཁོ་བོ་ཧཱུཾ ༔
ཆེན་འགྲོ་འདུལ་གླིང་པས་ས་སྟག་ཟླ་ (༢)ཚེས（ ༢༥) བཟང་པོར་བྲིས་པས་དོན་དེ་བཞིན་དུ་འགྲུབ་པར་གྱུར་ཅིག།
ཨེ་མ་ཧོ། མ་སྐྱེས་སྤྲོས་བྲལ་བདེ་ཆེན་བོན་གྱི་སྐུ།། འགགས་མེད་ཐུགས་རྗེའི་རང་
གཟུགས་སྟག་མེ་འབར།། གངས་ཅན་བསྟན་པའི་མཛེས་རྒྱན་འགྲོ་བའི་མགོན།
ཉི་མ་དབང་གི་རྒྱལ་པོར་གསོལ་བ་འདེབས།། གང་གི་ཞབས་པད་ལྷ་མིའི་མཆོད་
སྡོང་ཚེ།། བསྟན་འགྲོའི་མགོན་དུ་བསྐལ་བརྒྱར་རབ་བརྟན་ཞིང་།། སྨིན་གྲོལ་ལུང་
རྟོགས་བསྟན་པ་རྟག་རྒྱས་ཏེ། དོན་གཉིས་མཐར་ཕྱིན་ཕྲིན་ལས་རྣམ་རྒྱལ་གསོལ།
ཞེས་སྨན་རིའི་གསེར་ཁྲི་འཛིན་པའི་མཁན་རབས་སུམ་ཅུ་པ་གང་གི་གསོལ་འདེབས་ཞབས་བརྟན་དང་འབྲེལ་པའི་
སྐབས་སུ་བབ་པའི་རྟེན་འབྲེལ་བདེན་ཚིག་འདི་ནི་དད་ལྡན་ཁ་ཤས་ནས་དགོས་ཚུལ་བཀའ་ཕེབས་བྱུང་བ་དང་། རང་
ལའང་དད་མོས་གདུང་བའི་འདུན་པ་དྲག་པོ་བཀག་མེད་ཀྱིས་བསྐུལ་བཞིན། ཀུན་མཁྱེན་རྒྱལ་བ་ཤར་རྫ་པའི་རྒྱལ་ཚབ་
བློ་གྲོས་རྒྱ་མཚོ་མིང་པས་ཕུལ་བའི་བདེན་ཚིག་འགྲུབ་པ་སྲས་བཅས་རྒྱལ་བའི་བྱིན་གྱིས་བརླབ་ཏུ་གསོལ། མུ་ཙུག་སྨར་རོ།།
ཨེ་མ་ཧོ། རྒྱལ་སྲས་འཕགས་མཆོག་གཡུང་དྲུང་སེམས་དཔའི་གར།། རྒྱལ་
ཚབ་མངོན་བྱོན་བསླབ་གསུམ་བསྟན་པ་སྤེལ།། རྒྱལ་བསྟན་འཛིན་མཛད་བློ་གྲོས་
རྒྱལ་མཚན་ཞེས། རྒྱལ་བའི་རྣམ་རོལ་ཁྱེད་ལ་གསོལ་བ་འདེབས།། ཞེས་ཀུན་མཁྱེན་ཤར་
306



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
རྫ་རིན་པོ་ཆེའི་རྒྱལ་ཚབ་བསྟན་པ་བློ་གྲོས་རྒྱལ་མཚན་དབང་གི་རྒྱལ་པོའི་གསོལ་འདེབས་འདི་ནི་སྨན་རིའི་མཁན་ཆེན་
ཉི་མ་དབང་གི་རྒྱལ་པོས་རང་དགོན་མཉམ་མེད་བླ་མའི་གདན་ས་ནས་རྟེན་འབྲེལ་དུ་དམིགས་ཏེ་གུས་པ་ཆེན་པོའི་
སྒོ་ནས་ཕུལ་བ་དགེ། གཅིག་ལས་དུ་མ་འཕྲུལ་པའི་པར།། འགྱུར་མེད་ཡེ་ཤེས་དད་པས་བསྐྲུན།། དགེའོ།། དགེའོ།།
དགེའོ། །སརྦ་མངྒ་ལཾ།
སྐྱེ་མེད་སྤྲོས་པའི་མཐའ་བྲལ་ཀུན་ཏུ་བཟང༌།། འགག་མེད་ཐུགས་
ས་རྗེའི་
བདག་ཉིད་འོད་དཀར་འཆང་།། རྣམ་འདྲེན་རྒྱལ་བའི་རྒྱལ་ཚབ་བསྟན་འགྲོའི་
དཔལ། བློ་གྲོས་རྒྱ་མཚོ་མཆོག་ལ་གསོལ་འདེབས།། ཞེས་དཔལ་ལྡན་བླ་མ་དམ་པའི་གསོལ་འདེབས་
འདིའང་། དབང་ལྡན་ཞུ་ཡས་གདུངས་ལས་དལ་བརྟེན་ཐོབ་ཅིང་། ཨ་དཀར་ཐེག་ཆེན་གླིང་གི་མཁན་བླ་ཉི་རི་ཝེར་
ཞིས་དད་མོས་གུས་པའི་སྒོ་ན་ས་ཕུལ་བའོ། །
གཟོད་ནས་གཞོན་ནུ་བུམ་པའི་སྐུར་བསྙེམས་ཀྱང་། མའགག་ལྷུན་གྲུབ་རོལ་པ་སྒྱུ་
མའི་འཕྲུལ། ཐུགས་རྗེའི་རང་གཟུགས་བླ་ཆེན་དྲན་པ་རྗེ། སྙིགས་འགྲོར་བརྩེ་བའི་
སྣང་བརྙན་ཁྱེད་ཅག་མངོན།། རྣམ་དཔྱོད་བློ་གྲོས་རིན་ཆེན་བུམ་བཟང་དུ།། ཟབ་
གསང་བསྟན་པའི་རྒྱ་མཚོ་ལེགས་བལྟམ་ནས།། སྐལ་ལྡན་སྣོད་དུ་སྦྱིན་མཁས་རྒྱལ་
ཚབ་མཆོག །གསང་གསུམ་གཡུང་དྲུང་རྟག་པའི་ངོ་བོར་བརྟན།། གང་གི་ཐུགས་
བསྐྱེད་ཁྱུང་གི་ནུ་བོ་ཡིས། ཉེར་དྲངས་ཐེག་མཆོག་ཡང་རྩེའི་ཉིན་བྱེད་ཆེའི།། བཤད་
སྒྲུབ་སྣང་བ་སྲིད་ཁམས་ཡོངས་རྒྱས་ནས།། འགྲོ་ཀུན་མ་རིག་བློ་མུན་སེལ་གྱུར་
ཅིག །མ་དུལ་དྲེགས་པས་ཁེངས་པའི་ལག་ལྡན་ཚོགས། བསྡུ་དངོས་རྣམ་བཞིའི་ལྕགས་
ཀྱུས་ཉེར་འགུག་ཅིང་།། བྱམས་སེམས་ཐབས་ཤེས་སྒྲོགས་ཀྱིས་དམ་འཆིང་ནས།།
ཕ་རོལ་ཕྱིན་བཅུའི་གྲལ་དུ་འཛུད་གྱུར་ཅིག །གང་དེའི་མཁྱེན་བརྩེ་ནུས་པའི་མིག་
གསུམ་ནས།། ཕྲིན་ལས་འབར་བའི་ལྕེ་ཕྲེང་རིང་བརྐྱངས་ཏེ།། ལྟ་དམན་ལོག་སྡེའི་
ཡིད་སྲུབ་ཡོངས་བཅོམ་ཞིང་། ཐེག་ཆེན་ཟླ་བའི་ཅོད་པཎ་རྒྱལ་གྱུར་ཅིག །དབེན་
307



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
ཁྲོད་འཆི་མེད་ཀུན་དགའ་ར་བའི་གནས།། སྲུང་བཞིའི་རོལ་རྩེད་བསྒྱུར་བའི་བྱིས་
པའི་ཚོགས།། གསང་གདམས་དཔྱིད་ཀྱི་གླུ་དབྱངས་རྣ་བར་འཇེབས། རྫོགས་ཆེན་
དབྱར་ཀྱི་ལང་ཚོ་རྒྱས་གྱུར་ཅིག །བསླུ་མེད་དཀོན་མཆོག་གསུམ་གྱི་བྱིན་རླབས་
དང༌།། བོན་ཉིད་སྤྲོས་བྲལ་རྣམ་དག་བདེན་པའི་མཐུས།། ཇི་ལྟར་གསོལ་བ་
བཏབ་པའི་འབྲས་བཟང་རྣམས།། འབད་མེད་ལྷུན་གྱིས་གྲུབ་པའི་བཀྲ་ཤིས་
ཤོག །ཅེས་པ་རང་ཅག་ཀུན་ལ་ཟབ་གསང་རྫོགས་པ་ཆེན་པོའི་སྨིན་གྲོལ་བདུད་རྩིའི་བརླན་པའི་གྲུབ་དབང་རྒྱལ་ཚབ་
མཆོག་གི་ཞབས་བརྟན་བདེན་གསོལ་འདི་ཉིད་རྟོགས་ལྡན་བློ་གྲོས་འོད་ཟེར་དང་། དབུ་མཛད་འཇམ་དཔལ་རྣམ་
རྒྱལ་བཅས་ནས་བསྐུར་བ་ལ་རྟེན་འབྲེལ་ལེགས་པའི་བརྡ་རུ་གོ་ནས་གུས་སློབ་སྤ་རིགས་དགེ་སྦྱོང་གཡུང་དྲུང་བསྟན་པ་
འབྲུག་གྲགས་པས་ཤིང་བྱ་ཟླ་ཚེས་བཟང་པོ་ལ་གསོལ་བ་གདབ་པ་དོན་དེ་བཞིན་དུ་འགྲུབ་པར་གྱུར་ཅིག།
ཨོཾ་སྭཱ་ཏི། རབ་འབྱམས་རྒྱལ་ཀུན་ཕྲིན་ལས་གཅིག་བསྡུས་གཟུགས། དཔག་མེད་
ཐུགས་རྗེས་ཟབ་གསང་མཛོད་ཆེན་འཆང་།། ལྔ་སྙིགས་མུན་སེལ་བསྟན་པའི་སྒྲོན་
མེ་སྤར།། བློ་གྲོས་རྒྱ་མཚོའི་གསང་གསུམ་རྟག་བརྟན་གསོལ། གང་གི་མཁྱེན་བརྩེ་
ནུས་པའི་བྱིན་མཐུ་ཡིས།། འགྲོ་ཀུན་སྲིད་པའི་འཆིང་བ་ལས་སྒྲོལ་ཞིང་། རིམ་གཉིས་
ཐེག་ཆེན་ཟབ་མོའི་ལམ་ཞུགས་ནས། ཚེ་འདིར་འཕོ་ཆེན་གཡུང་དྲུང་སྐུ་བརྙེས་
ཤོག །ཅེས་ཤར་རྫའི་གྲུབ་དབང་རིན་པོ་ཆེའི་རྒྱལ་ཚབ་མཆོག་གི་ཞབས་བརྟན་བདེན་ཚིག་འདི་ཉིད་སློབ་འབང་།
གཏེར་མིང་རཏྣ་གླིང་པས་གང་གིས་གསང་གསུམ་འ
་འཆི་མེད་རྟག་པའི་ངོ་བོར་བརྟན་ཞིང་ཟབ་གསང་བོན་གྱི་ཕྲིན་
ལས་ཕྱོགས་བཅུར་རྒྱས་པའི་རྟེན་འབྲེལ་དུ་ཕུལ་བས་དེ་དེ་བཞིན་དུ་འགྲུབ་པར་གྱུར་ཅིག །
ཨེ་མ་ཧོ། མཁྱེན་པའི་མཁའ་ལ་བློ་གྲོས་ཉི་མ་ཤར།། ལུང་རིག་སྡེ་སྣོད་རྒྱ་མཚོའི་
འོད་ཟེར་རྒྱས།། བཤད་སྒྲུབ་བསྟན་པའི་པད་ཚལ་འབུམ་བཞད་པའི། རྒྱལ་ཚབ་
མཚན་ལྡན་བླ་མར་གསོལ་བ་འདེབས།། གང་ཁྱེད་བསྟན་འགྲོའི་དོན་མཐར་མ་
ཕྱིན་བར།། ཞབས་པད་གཡུང་དྲུང་ཁྲི་ལ་རྟག་བརྟན་ཏེ།། ཞིང་ཁམས་འདི་དང་
38



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
ཕྱོགས་བཅུའི་ཁམས་ཀུན་ཏུ།། བསླབ་གསུམ་བསྟན་པའི་རྒྱལ་མཚན་འཛུགས་
པར་ཤོག །ཅེས་པའི་ཚུལ་འདི་ནི་ཤར་རྫ་པའི་རྒྱལ་ཚབ་རིན་པོ་ཆེའི་གསེར་ཞལ་མ་མཇལ་བའི་སྐབས་
སུ། སེམས་དཔའི་མིང་བརླམ་གཤེན་སྤྲུལ་ཐུགས་རྗེ་ཉི་མས་རྩེ་གཅིག་གསོལ་བ་གདབ་ཏེ་ཕུལ་བའོ།།
ཨོཾ་སྭ་ཏི། སྲས་བཅས་རྒྱལ་བའི་ཡེ་ཤེས་འཁོར་ལོའི་གར།། སྐལ་བཟང་གདུལ་བྱའི་
ཚངས་པའི་འཁོར་ལོའི་བརྒྱན། ལས་སྨོན་འབུམ་གྱིས་བསྐྲུན་པའི་འཁོར་ལོའི་མགོན
བློ་གྲོས་རྒྱ་མཚོའི་ཞབས་ལ་གསོལ་བ་འདེབས། གང་ཁྱེད་རྣམ་འདྲེན་མཆོག་གིས་
ཐུགས་བསྐྱེད་བཞིན།། ཕུལ་བྱུང་གྲུབ་བརྒྱའི་སྙིང་པོ་རྫོགས་པ་ཆེའི།། རིང་ལུགས་
མཚུངས་མེད་སྲིད་མཐར་སྤེལ་བཞིན་དུ།། གསང་གསུམ་རྡོ་རྗེའི་ཁམས་སུ་བརྟན་
བཞུགས་གསོལ། མཁའ་མཉམ་རྫོགས་ལྡན་ལྗོན་པའི་ཚལ་ཡང་བཞད། ཐེག་མཆོག་
རབ་འབྱམས་ཉིན་བྱེད་སྣང་བས་ཁྱབ།། རིག་རྩལ་འབྱམས་ཀླས་འབྲས་བཟང་
འབད་མེད་བརྡལ།། གཏན་བདེ་བུམ་སྐུའི་གསེར་གླིང་ཉིད་གྱུར་སྨོན།། ཞེས་གྲུབ་པའི་
དབང་ཕྱུག་དུ་མའི་དབུས་ན། དོན་གྱི་མངོན་པར་མཐོ་བ་ཤར་རྫ་འཇའ་ལུས་པ་མཆོག་གི་རྒྱལ་ཚབ་རིན་པོ་ཆེར།
ཞབས་བརྟན་འདོད་སྨོན་དེ་ལྟར་དགོས་ཞེས་དམ་པའི་སྒྲུབ་རྒྱུད་ཀྱི་མཁན་པོ་སྐལ་བཟང་གཡུང་དྲུང་གིས་བསྐུལ་
བཞིན། སྨོན་སྲས་པས་རྩེ་གཅིག་དད་པས་སྒོ་ནས་ཕུལ་བ་དགེའོ།།
ཨེ་མ་ཧོ། ལྔ་བརྒྱའི་འདུལ་དཔོན་གྱེར་སྤུངས་རྣམ་རོལ་གར།། སྙིགས་མའི་དོན་
བསྔགས་རིག་འཛིན་རྗེས་ཆགས་གཟུགས།། གྲུབ་དབང་བསྟན་པའི་རྗེས་སྐྱོངས་
རྒྱལ་ཚབ་རྗེ། བློ་གྲོས་རྒྱ་མཚོ་ཞབས་པད་རྟག་བརྟན་གསོལ། ཕྲིན་ལས་རྣམ་བཞི་
བོན་བསྟན་རབ་འབར་ཅིང་། གསོལ་བཏབ་བྱིན་མཐུས་བདག་སོགས་མཁའ་མཉམ་
གྱི།། སྒྲིབ་གཉིས་མྱུར་བྱང་ས་ལམ་ཚོགས་ཆེན་རྫོགས།། མཐར་ཐུག་གདོད་མའི་
དབྱིངས་སུ་འུབ་ཆུབ་ཤོག །ཤར་རྫའི་རྒྱལ་ཚབ་རིན་པོ་ཆེའི་ཞབས་བརྟན་གསོལ་འདེབས་འདི་། སློབ་
འབང་བསོད་ནམས་ནོར་བུ་སོགས་དད་ལྡན་ཆ་ཤས་ནས་བསྐུལ་བ་དང་དད་རྟེན་དུ། དབུས་མཚམས་མིང་ཐོག་གིས་
309



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
གསང་བ་ཡོངས་རྫོགས་ནས་སྨན་སྒྲུབ་འཚོགས་སྐབས་སུ་ཕུལ་བ་དགེའོ།།
ཨེ་མ་ཧོ། སྐུ་གསུམ་སྟོན་པ་མཆོག་གི་གསང་བ་གསུམ། བློ་གྲོས་གཏེར་གྱི་སྒོ་
འཕར་རབ་འབྱེད་ཅིང་། བསྐལ་བཟང་རྒྱ་མཚོའི་རེ་བ་སྐོང་བྱེད་པ། བརྒྱུད་ལྡན་
འགྲོ་བའི་མགོན་པོར་གསོལ་བ་འདེབས།། གང་གི་རིང་ལུགས་རིམ་གཉིས་སྙིང་
པོ་ཚེ། གཤེན་བསྟན་དགའ་ཚལ་ཉིན་མོར་བྱེད་པའི་དཔལ།། ཐེག་མཆོག་བླ་མེད་
བསྟན་པ་རབ་དར་ནས།། མཐའ་ཀླས་འགྲོ་བའི་དོན་ཆེན་འབྱུང་གྱུར་ཅིག །ཅིག་པའང་
ཚེ་དབང་གཡུང་དྲུང་འགྱུར་མེད་གཉིས་ཀྱིས་བསྐུལ་ངོར་གསང་གླིང་པས་སོ།།
བསླུ་མེད་གཏན་གྱི་སྐྱབས་གནས་དཀོན་མཆོག་གསུམ། སྙིགས་མ་ལྔ་བདོའི་
སྐྱབས་གཅིག་ཡབ་སྲས་ཡུམ།། བསྟན་པའི་སྲུང་མ་མ་མཆོག་སྲིད་པའི་རྒྱལ། རྒྱལ་
ཀུན་འདུས་གཙོ་དྲིན་ཆེན་བླ་མ་མཁྱེན།། རྩེ་གཅིག་གསོལ་བ་བཏབས་པའི་རེ་འབྲས་
སུ། བར་ཆོད་ཀུན་སོལ་བསམ་དོན་མཐར་ཕྱིན་ཤོག །ཅེས་པ་འདིའང་བསྟན་འཛིན་སྐྱེས་བུ་
དམ་པ་རྣམས་ཀྱི་ཕྱི་ནང་གསང་བའི་བར་ཆད་ཞི་བའི་ཕྱིར་དུ་ཤར་རྫ་པས་གསོལ་བ་བཏབས་པའོ། །ཨ་མདོ་སྐྱང་
འཕགས་བསྟན་འཛིན་རིན་རྣམ་གྱིས་པར་བཀོད་པའོ།།
དཔལ་ལྡན་བླ་མ་ཁྱེད་སྐུ་ཅི་འདྲ་བ།། འཁོར་དང་སྐུ་ཚེའི་ཚད་དང་ཞིང་ཁམས་
སོགས།། ཁྱེད་ཀྱི་མཚན་མཆོག་བཟང་པོ་ཅི་འདྲ་བ། དེ་འདྲ་ཁོ་ནར་བདག་སོགས་
འགྱུར་བར་ཤོག །ཨ་མདོ་བསྟན་རིན་པས་སོ།
ན་མོ་གུ་རུ་དྷེ་བ་ཌཱཀྐི་ཡ། བསླུ་མེད་དཀོན་མཆོག་གསུམ་དང་རྩ་བ་གསུམ།།
རྒྱལ་ཀུན་ངོ་བོ་འཆི་མེད་ཡབ་སྲས་གསུམ། ལྔ་སྙིགས་འགྲོ་འདྲེན་དམ་བཅའ་བཞེས་
རྣམས་མཁྱེན།། རྩེ་གཅིག་སྙིང་ནས་གསོལ་བར་འདེབས་པ་ནི། གྲུབ་པའི་རིག་
འཛིན་ནམ་མཁའི་རྣལ་འབྱོར་ཆེ།། ཡོངས་རྫོགས་བསྟན་པའི་བདག་ཉིད་ཤར་རྫ་
པའི། བསྟན་པའི་རྗེས་སྐྱོངས་སྨྲ་དབང་རྒྱལ་ཚབ་ཆེ། ཀ་དག་གདོད་མའི་དབྱིངས་
330



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
སུ་གཤེགས་ན་ཡང་།། བདག་སོགས་རྗེས་འཇུག་གདུལ་བྱའི་གདུང་སེལ་ཕྱིར།།
གཟུགས་སྐུའི་ཉིན་བྱེད་སླར་ཡང་མྱུར་འཆར་ནས།། བར་ཆད་བགེགས་ལས་རྣམ་
པར་རྒྱལ་གྱུར་ཏེ། བསྟན་པའི་ཉི་མས་གདུལ་བྱའི་མུན་སེལ་ནས། བསྟན་འགྲོའི་
དོན་གཉིས་མཐའ་རུ་ཕྱིན་པར་གསོལ། །ཅེས་པའངག སྨོན་རྒྱལ་དགོན་གྱི་གྲྭ་དགེ་སྦྱོང་བསོད་དཔལ་
གྱིས། རྟེན་འབྲེལ་གྱི་རྫས་ཁྱད་པར་ཅན་གྱིས་མཚམས་སྦྱར་ནས་བསྐུལ་ངོར། དམ་པ་ཡབ་སྲས་ཀྱི་ཐུགས་རྗེའི་རྗེས་
སུ་ཟིན་པའི་གུས་འབང་ཐར་བདེ་བ་དྲི་མེད་བཤེས་གཉེན་གྱིས་བདེན་ཚིག་གསོལ་བར་བཏབ་པ། གསུམ་བདེན་མཐུས་
དེ་དེ་བཞིན་འགྲུབ་པར་གྱུར་ཅིག །
ཀུན་མཁྱེན་ཆེན་པོ་ཤར་རྫ་པའི་གསུངས་པས་སྨོན་ལམ་བཞུགས་སོ། །
གདོད་མའི་མགོན་པོ་དང་དབྱེར་མ་མཆིས་པའི་དཔལ་ལྡན་བླ་མ་ལ་ཕྱག་འཚལ་ལོ། །དེ་ཡང་འདྲེན་མཆོག་
གྲུབ་པའི་དབང་པོ་དེ་ཉིད་དགུང་ལོ་དོན་དྲུག་ཤིང་ཁྱི་ལོ་ཧོར་ཟླ་དང་པོའི་ཚེས་བཅོ་ལྔ་ཉིན་སྐུ་ལ་སྙུང་བཞེས་ཚུལ་
བསྟན་ནས་སླར་ཧོར་ཟླ་བཞི་པའི་ཡར་ཚེས་ལ་བསྙུང་གཞི་དྭངས་བ་ཡོད་སྐབས་སུ། ཞལ་ནས་ཁོ་བོ་བདག་གི་ལོ་
ང་བཞིའི་གོང་ནས་རེ་བཞིའི་བར་ལོ་བཅུ་གཅིག་ལ། ཡི་དམ་སོ་སོའི་བསྙེན་བསྒྲུབ་ཞོར་སྨོན་ལམ་འདི་བྱེ་བ་བཅུ་
གསུམ་གྱིས་བར་དུ་བཏབ་པ་ཡིན། དཀོན་མཆོག་གསུམ་གྱི་བདེན་པ་དང་། བོན་ཉིད་བདེན་
པའི་བདེན་པ་ཡིས། འགྲོ་བའི་སྡིག་སྡུག་ཅི་ཡང་རུང་། དེ་ཀུན་བདག་ལ་སྨིན་གྱུར་
ཅིག །བདག་གཞན་ཉོན་མོངས་བྱང་བར་ཤོག །སྡིག་པ་ཐམས་ཅད་དག་པར་
ཤོག །ལས་ངན་རྣམ་སྨིན་ཟད་པར་ཤོག །བུ་ལོན་ལན་ཆགས་སོབ་པར་ཤོག །
གནོད་བྱེད་གདུག་སེམས་ཞི་བར་ཤོག །གང་ཞིག་བདག་ལ་དད་གྱུར་ཏམ། སྨོད་
དང་ཚིག་རྩུབ་སྨྲས་ནའང་རུང་། བཟང་ངན་ལས་ཀྱིས་འབྲེལ་པ་རྣམས།། བདག་
གིས་ཐར་པར་འདྲོང་པར་ཤོག །བདག་གི་སྐྱེ་བ་གཞན་བརྒྱུད་ཚེ།། སེམས་ཅན་
གཞན་ལ་གནོད་པ་ནི། བ་སྤུའི་རྩེ་ཙམ་མི་བྱེད་ཅིང་། ཕན་བདེ་མ་ལུས་བསྒྲུབ་ནུས་
ཤོག ཡུལ་མཆོག་གནས་བཞིའི་བྱིན་རླབས་དང་།། བོན་ཉིད་བདེན་པའི་བདེན་པ་
37 ༔



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
དང་།། བདག་གི་བསམ་སྦྱོར་དགེ་བའི་མཐུས། སྨོན་ལམ་བཏབ་བཞིན་འགྲུབ་
པར་ཤོག །དེ་ནས་ཁོ་བོ་བདག་ལ། གཟུགས་མེད་པའི་སྒྲ་ལས། བཞི་དང་ལྔ་ཡི་བར་ལ་རྐྱེན་ངེས་བབ། ཅེས་
དང་། ནུབ་ཕྱོགས་བདེ་བའི་ཡན་ལག་གསས་མཁར་དུ་སོགས་དེ་སྐད་ཐོས། དེ་ནས་རེ་བཞི་དང་རེ་ལྔའི་བར། མི་
མིན་མང་པོས་སྲོག་གི་ལན་ཆགས་སྙགས་པ་སོགས་རྐྱེན་མང་དུ་བྱུང་ཡང་། ཉམས་རྟོགས་ཀྱི་ཡོན་ཏན་གོང་འཕེལ་
དུ་སོང་དེ་ནས་ལོ་དོན་ལྔའི་བར་ཡང་སྨོན་ལམ་འདི་བྱེ་བ་བཅུ་གསུམ་ཡར་བརྒལ་ཙམ་བཏབ་པ་ཡིན་གསུངས་སོ། །
དེ་ནས་ཧོར་ཟླ་བཞི་པའི་ཚེས་བཅུ་གསུམ་ལ། ཁོ་བོ་བདག་ད་ནི་འཇིག་རྟེན་ཁམས་ན་སྐྱོ་བའི། བདེ་བ་ཅན་གྱི་
ཡན་ལག་གསས་མཁར་ཞིག་ཏུ་འགྲོ་བ་ཡིན་གསུངས་ནས། ན་དགའ་འཆི་བྲོད་གྱི་ཚུལ་དུ་ཞལ་འཛུམ་པར་མཛད་
དེ མགུར་འདི་བླང་སྟེ། ད་ནས་འཁོར་བ་འདི་ལ་མི་ཆགས་པར།། ཐམས་ཅད་རང་རྩལ་
རང་སྣང་རང་དེངས་ནས། ཀ་དག་དང་པོའི་གཞི་དབྱིངས་གྲོལ་ནས་སུ། སླར་ཡང་
འགྲོ་དོན་མ་ལུས་མཐར་ཕྱིན་ཤོག །སོགས་མགུར་མང་དུ་གསུང་ནས་བཞད་དེ། ཞལ་ནས། མུ་ཙུག་
སྨར་རོ། །བཀྲ་ཤིས་སོ། །དགེའོ།། སོགས་ལན་གསུམ་གསུངས་ཏེ། དགོངས་པ་བོན་ཉིད་དབྱིངས་སུ་གཤེགས་སོ། །
དེ་ནས་ཞག་གསུམ་བར་དུ་ཐུགས་ཀ་རུ་དྲོད་བཞུགས་ཅིང་། ནམ་མཁའ་ལ་སྒྲ་དང་འཇའ་འོད་གུར། གྱེནའགྲེང་།
རྩིབ་ཤར་ཟླུམ་ཁྲིག་སོགས་ཀྱི་ཁེང་པ་སོགས་རྟགས་དུ་མ་དང་། ཕྱག་ཞབས་ཀྱི་སོར་མོ་ཉི་ཤུ་རང་སར་ལྷུང་ནས་ངོ་མཚར་
གྱི་རྟགས་མང་དུ་བྱུང་བ་ལགས་སོ། །ཞེས་ཤར་རྫ་པས་གསུངས་བཞིན་བདག་གིས་འགལ་འཁྲུལ་མེད་པ་གུ་གེ་བྲིས་པ་
དགེའོ།། དགེའོ།། དགེའོ། ། ༧ ནམ་མཁའི་གར་ཁྱབ་སྐྱེ་འགྲོ་མཆོག་དམན་གྱི། མི་བདེ་
སྡུག་བསྔལ་བདག་གིས་ཁྱེར་ནས་འགྲོ །རང་གི་དུས་གསུམ་བསགས་པའི་དགེ་
ཚོགས་གང་།། འདི་ཕྱིའི་ཕན་བདེ་འབྱུང་བའི་ཆེད་དུ་བསྔོ།། རྗེས་བཟུང་སློབ་མ་
ཐུགས་མཐུན་ཁྲིམས་གཙང་གིས།། བཤད་སྒྲུབ་བསྟན་པའི་འཁོར་ལོ་བསྐོར་བར་
བསྐུལ། ཆུ་ཟླ་མཁའ་ཟླར་ཐིམ་པ་ལྟར་གྱུར་ཀྱང་།། སླར་ཡང་འགྲོ་བ་སྒྲོལ་བའི་
དམ་བཅའ་བྱེད།། ཤར་རྫའི་རྒྱལ་ཚབ་མི་དེས་ཕ་རོལ་འགྲོ་ཁར་བྲིས་སོ།།
312



ཞལ་གདམས་དང་བླ་བསྟོད་གསོལ་འདེབས་སོགས་ཀྱི་སྐོར།
༈ བསླུ་མེད་གཏན་གྱི་སྐྱབས་གནས་དཀོན་མཆོག་གསུམ། ། སྙིགས་མ་ལྔ་བདོའི་སྐྱབས་
གཅིག་ཡབ་སྲས་ཡུམ། ། བསྟན་པའི་སྲུང་མ་མ་མཆོག་སྲིད་པའི་རྒྱལ། ། རྒྱལ་ཀུན་འདུས་གཙོ་
དྲིན་ཆེན་བླ་མ་མཁྱེན།། རྩེ་གཅིག་གསོལ་བ་བཏབས་པའི་རེ་འབྲས་སུ། ། བར་ཆོད་ཀུན་སོལ་བསམ་
དོན་མཐར་ཕྱིན་ཤོག ། ཅེས་པ་འདིའང་བསྟན་འཛིན་སྐྱེས་བུ་དམ་པ་རྣམས་ཀྱི་ཕྱི་ནང་གསང་བའི་བར་ཆད་
ཞི་བའི་ཕྱིར་དུ་ཤར་རྫ་པས་གསོལ་བ་བཏབས་པའོ།།
བསྟན་རྒྱས་སྨོན་ལམ།
ན་མོ་བསླུ་མེད་སྐྱབས་མཆོག་རྣམས་ཀྱི་བྱིན་རླབས་དང་། ། རྣམ་དཀར་དགེ་ཚོགས་གྲུབ་པའི་
ནུས་མཐུ་དང་། ། བོན་ཉིད་རྣམ་པར་དག་པའི་བདེན་སྟོབས་ཀྱིས། ། ཇི་ལྟར་སྨོན་པའི་དོན་ཀུན་
འགྲུབ་གྱུར་ཅིག ། བསྟན་པའི་སྙིང་པོ་སངས་རྒྱས་གཡུང་དྲུང་བོན། ། བསྟན་འཛིན་བུ་སློབ་བཤད་
སྒྲུབ་འཕེལ་བ་དང་། ། བསྟན་སྦྱིན་མངའ་ཐང་ལོངས་སྤྱོད་རྒྱས་པ་དང་། ། བསྟན་པ་སྲིད་མཐའི་
བར་དུ་གནས་གྱུར་ཅིག ། ཁྱད་པར་རྗེ་བཙུན་མཉམ་མེད་བླ་མ་ཡི། ། རིང་ལུགས་འཁྲུལ་མེད་
གཤེན་བསྟན་སྨན་རི་བའི། ། མདོ་སྔགས་ཉི་ཟླ་ཟུང་འབྲེལ་བསྟན་པའི་མཆོག །དུས་ཀུན་
ཉམས་མེད་ཡུན་རིང་གནས་གྱུར་ཅིག ། དེ་ཉིད་འཛིན་སྐྱོངས་སྤེལ་བའི་སྲོལ་འཛིན་པ། ། མཚུངས་
མེད་བླ་མའི་ཞབས་པད་བརྟན་པ་དང་། ། རྣམ་དག་འདུས་སྡེ་དར་ཞིང་རྒྱས་པ་དང་། ། སྙན་
པའི་གྲགས་པས་ས་སྟེང་ཁྱབ་གྱུར་ཅིག །དེ་ལ་བརྟེན་ནས་མཁའ་མཉམ་འགྲོ་བ་ཀུན། ། ནད་
མུག་འཁྲུགས་རྩོད་རབ་ཏུ་ཞི་བ་དང་། ། ཕན་བདེ་སྐྱིད་པའི་ཉི་མ་འབུམ་ཤར་ནས། ། མཐའ་
ཐུག་རྫོགས་སངས་རྒྱས་པའི་བཀྲ་ཤིས་ཤོག ། ཅེས་པ་འདི་ཡང་། སྨན་རིའི་མཁན་ཆེན་ཉི་མ་བསྟན་
འཛིན་དབང་གི་རྒྱལ་པོས་ཟིལ་གནོན་ཞེས་པ་མེ་ཕོ་རྟའི་ལོར་སོག་སྡེ་བོན་དགོན་དུ་སྦྱར་བ་དགེའོ། །བཀྲ་ཤིས།
༧ གང་གི་བདེན་ཚིག་རྟེན་འབྲེལ་བསླུ་མེད་ཀྱིས། ། གངས་ཅན་མགོན་པོ་རྒྱལ་བ་སྨན་རི་བའི།
33



ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ།
མདོ་སྔགས་བསྟན་པའི་བ་དན་མངོན་མཐོ་ཞིང་། ། སྲིད་མཐའི་བར་དུ་ཡུན་རིང་གནས་གྱུར་
ཅིག ། ༧ དུས་རྒྱལ་ཀུན་འདུས་མཉམ་མེད་ཤེས་རབ་རྒྱལ། ། བསླབ་པ་གསུམ་ལྡན་ངུར་སྨྲིག་
འཛིན་པའི་སྡེ། ། རྨད་བྱུང་འཕྲིན་ལས་ཟབ་མོ་ཕྱོགས་ཀུན་ཏུ། ། ཡར་ངོའི་ཟླ་ལྟར་རྒྱས་པའི་བཀྲ་
ཤིས་ཤོག ། ༧ རྒྱལ་བའི་བསྟན་པ་ཉི་མའི་འོད། ། ལྷག་པའི་འོད་ཟེར་ཕྱོགས་བརྒྱར་འཕྲོ། ། བོན་
གྱི་རྒྱལ་མཚན་ལེགས་པར་འཛུགས། ། བསྟན་པ་ཡུན་རིང་འབར་གྱུར་ཅིག ། ༧ ཞྭ་དཀར་རིང་
ལུགས་འཛིན་པ་ཡི། ། འཕྲིན་ལས་གང་ཡང་སྒྲུབ་བྱེད་པའི། ། མ་བདུད་ལྕམ་དྲལ་རྣམས་ཀྱིས་
ཀྱང་། ། བསྟན་པའི་བ་དན་ཕྱིར་ཞིག་ཀྱེ། ། ཞེས་གསང་སྔགས་བདེན་ཚིག་སྨོན་ལམ་འདི་ནི་སྐུ་མདུན་གཡུང་
དྲུང་རྒྱལ་མཚན་གྱིས་སྦྱར་བ་དགེའོ། །
༧ རབ་འབྱམས་ཞིང་དུ་བོན་གྱི་འཁོར་ལོ་ཡིས། ། འགྲོ་ཁམས་ཀུན་ཏུ་བཟང་པོའི་
སར་བཀོད་པའི། ། ཐུགས་རྗེའི་མངའ་བདག་སྟོན་པ་གཤེན་རབ་ཀྱི། ། མདོ་སྔགས་བསྟན་
པ་ཕྱོགས་བཅུར་འབར་གྱུར་ཅིག ། ༧ རྒྱལ་བ་དེ་ཡི་བསྟན་པ་ཕྱོགས་ཀུན་ཏུ། ། སྤེལ་ལ་
དྲི་མ་མེད་པའི་ཐུགས་བསྐྱེད་ཅན། ། གང་གི་འཆད་རྩོད་རྩོམ་པའི་མཛད་པ་ཡི། ། གྲུབ་མཐའི་
སྙིང་པོ་བོན་བསྟན་འབར་གྱུར་ཅིག ། ༧ འཇིགས་མེད་གསང་སྔགས་བོན་གྱི་སྒྲ་ཆེན་
བསྒྲགས། ། རིམ་པ་གཉིས་ཀྱི་རྣལ་འབྱོར་དབང་པོའི་མཆོག ། གསང་ཆེན་རྒྱུད་སྡེ་བཞི་
ཡི་དོན་འབྱེད་པའི། ། གང་དེའི་གསང་སྔགས་བོན་བསྟན་འབར་གྱུར་ཅིག ། ༧ འཁོར་
འདས་གཉིས་མེད་རང་རིག་ཡེ་ཤེས་ལྔའི། ། རང་གདངས་མངོན་གྱུར་རིག་པ་རང་ཤར་
གྱི། ། ཡང་གསང་སྙིང་ཏིག་དགོངས་གཏེར་ཟབ་མོའི་བོན། ། རྫོགས་པ་ཆེན་པོའི་བསྟན་
པ་འབར་གྱུར་ཅིག ། ཅེས་རྒྱུད་གསུམ་བོན་གྱི་བདག་ཉིད་ཆེན་པོ་གྲུབ་དབང་དྲི་མེད་སྙིང་པོའི་ཕྱི་ནང་
གསང་གསུམ་གྱི་མཚན་གྱི་བོན་བསྟན་རྒྱས་པའི་སྨོན་ཚིག་འདི་ཉིད་རི་བོ་དགེ་ལྡན་པའི་རིང་ལུགས་འཛིན་
པའི་ཧོར་བྲག་དཀར་སྤྲུལ་སྐུ་བློ་བཟང་དཔལ་ལྡན་བསྟན་འཛིན་སྙན་གྲགས་ཀྱིས་མཆོག་ཏུ་སྨོན་པ་དགེ་
ལེགས་སུ་གྱུར་ཅིག ། སརྦ་དཱ་ཀལ་ན་བྷཝནྟུ།།
34



གསུང་འབུམ་འདི་ཉིད་དག་སྒྲིག་དཔེ་སྐྲུན་གནང་སྐབས། མ་བསྐུལ་ཡིད་རངས་ཆེན་པོའི་
ཐོག ཞལ་འདེབས་གནང་མཁན་ནི་རག་ཤུ་རྟོགས་ལྡན་རིན་པོ་ཆེའི་རྒྱལ་ཚབ་བླ་མ་དྲི་མེད་
རྣམ་དག་ནས་སྒོར་ཁྲི་གསུམ། བླ་མ་དྲི་མེད་གཙུག་ཕུད་ནས་སྒོར་ཁྲི་གཅིག འབྲི་རུ་བླ་མ་ཐུགས་
དགའ་ནས་སྒོར་ཁྲི་གཅིག ཚ་རོང་གུར་མདུན་མཁན་པོ་གཡུང་དྲུང་དཔལ་ལྡན་ནས་སྒོར་ཁྲི་
གཅིག བླ་མ་མདོ་སྔགས་བསྟན་འཛིན་ནས་སྒོར་ཁྲི་གཅིག གེ་སྐྱག་ཚང་རང་གྲོལ་བཟང་མོ་
ནས་སྒོར་ཁྲི་གཅིག བྱ་རིགས་མཚམས་པ་སྨོན་ལམ་ཚུལ་ཁྲིམས་ནས་སྒོར་བདུན་སྟོང་། ཆོས་
དགའ་ཚང་ཨ་ནེ་དབྱིངས་རིག་སྒྲོལ་མ་ནས་སྒོར་དྲུག་སྟོང་། སྟེང་དགོན་མཁན་པོ་ནོར་བུ་
ནས་སྒོར་ལྔ་སྟོང་ལྔ་བརྒྱ། ཁྲ་རྒན་དགོན་གྱི་བླ་མ་བསམ་གཏན་ཚུལ་ཁྲིམས་ནས་སྒོར་ལྔ་སྟོང་།
ནག་རི་ཚེ་དབང་བཀྲ་ཤིས་ནས་སྒོར་ལྔ་སྟོང་། ཚ་རོང་གེ་འགེངས་སྐལ་བཟང་རྣམ་རྒྱལ་ནས་
སྒོར་ལྔ་སྟོང་། རྫ་སྲིབ་ཧོར་ཤེས་རབ་མཁའ་དབང་ནས་སྒོར་ལྔ་སྟོང་། སེན་ཚ་དགོན་སྒྲུབ་གྲྭ་
ནས་སྒོར་བཞི་སྟོང་ལྔ་བརྒྱ། བ་འོ་ཚང་ཀུན་བཟང་དབང་མོ་ནས་སྒོར་བཞི་སྟོང་། བུ་ཆེན་ཚང་
སྨོན་ལམ་སྒྲོལ་མ་ནས་སྒོར་བཞི་སྟོང་། དྲུག་ཅུ་མཚམས་བླ་གཡུང་དྲུང་མཐར་ཕྱིན་ནས་སྒོར་སུམ་
སྟོང་། ཚ་རོང་ཕུན་ཚོགས་དབང་འདུས་ནས་སྒོར་སུམ་སྟོང་། སོག་སྡེ་མཚམས་པ་སོག་རུ་ནམ་
མཁའ་ཚུལ་ཁྲིམས་ནས་སྒོར་ཉིས་སྟོང་དྲུག་བརྒྱ། རག་ཤུ་ཨ་ནེ་རིག་སྟོང་བཟང་མོ་ནས་སྒོར་ཉིས་
སྟོང་ཉིས་བརྒྱ། ཤིང་རོང་སྦས་དགོན་མཁན་པོ་གཡུང་དྲུང་ཉི་མ་ནས་སྒོར་ཉིས་སྟོང་། ཝ་ཞང་
ཁྱི་དགའ་ནས་སྒོར་ཉིས་སྟོང་། ཝཞང་བྱང་ཆུབ་རྒྱལ་མཚན་དང་ཚེ་དབང་གཡུང་དྲུང་གཉིས་
ནས་སྒོར་ཉིས་སྟོང་། མཚམས་པ་ཚུལ་ཁྲིམས་གྲགས་པ་ནས་སྒོར་ཉིས་སྟོང་། ཁྲོམ་ཚང་འཇིག་
དགའ་ཚང་སྨོན་ལམ་བྱམས་མ་ནས་སྒོར་ཉིས་སྟོང་། བྲུ་ཚང་ཨ་ནེ་བསྟན་འཛིན་བཟང་མོ་ནས་
སྒོར་ཉིས་སྟོང་། འཇིག་མེད་ཚང་འཕྲིན་ལས་བཟང་མོ་ནས་སྒོར་ཉིས་སྟོང་། ཨ་ནེ་ཡེ་ཤེས་བྱམས་
མ་ནས་སྒོར་ཆིག་སྟོང་དྲུག་བརྒྱ། ཧོར་ཕུན་ཚོགས་གྲགས་པ་ནས་སྒོར་ཆིག་སྟོང་ཆིག་བརྒྱ། རྫ་
དམར་ཨ་ནེ་ཡེངས་མེད་སྒྲོན་མ་ནས་སྒོར་ཆིག་སྟོང་ཆིག་བརྒྱ། དཔའ་ཤོད་ཕུན་ཚོགས་བློ་གྲོས་
ནས་སྒོར་ཆིག་སྟོང་ཆིག་བརྒྱ། མཐའ་ཞུ་བླ་མ་ཨོ་ནེ་ནས་སྒོར་ཆིག་སྟོང་། སོག་སྡེ་འཁོར་ཚང་
ཚེ་རིང་སྐལ་ཐར་ནས་སྒོར་ཆིག་སྟོང་། སོག་སྡེ་དབང་གྲགས་ནས་སྒོར་ཆིག་སྟོང་། སེན་ཚ་དགོན་
མཁན་ཚུལ་ཁྲིམས་ནས་སྒོར་ཆིག་སྟོང་། སྦྲ་ཆེན་བོང་ཐ་ཧོར་ཐར་འགོངས་ནས་སྒོར་ཆིག་སྟོང་།
ཨ་སྐྱིད་སྔགས་འཆང་རྣམ་རྒྱལ་ཕུན་ཚོགས་ནས་སྒོར་ཆིག་སྟོང་། ཧོར་ཡེས་ཐ་དཔོན་ཆུང་ཚང་
གཡུང་དྲུང་ཆོས་འཕེལ་ནས་སྒོར་ཆིག་སྟོང་། སེམས་ཉིད་བཟང་མོ་ནས་སྒོར་ཆིག་སྟོང་
། ཚ་རོང་
རྣམ་རྒྱལ་ཚེ་དབང་ནས་སྒོར་ཆིག་སྟོང་། དཔའ་ཤོད་ཤེས་རབ་དབང་རྒྱལ་ནས་སྒོར་ཆིག་སྟོང་
ཁྱུང་པོ་བསོད་ནམས་བཀྲ་ཤིས་ནས་སྒོར་ལྔ་བརྒྱ། བ་ཟ་བྱང་ཆུབ་དབང་མོ་ནས་སྒོར་བརྒྱ་བཅས་སོ།



༄༅། །ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་
འབུམ་ཕྱོགས་སྒྲིག་གི་ལས་དོན་མི་སྣ།
སྤྱི་ཁྱབ་འགན་འཛིན་པ།
འོད་ཟེར་སྦྱིན་པ་ཕུན་ཚོགས།
གཙོ་ཞུས་པ།
ཁྲ་རྒན་ཚུལ་ཁྲིམས་དྲི་མེད། ཁ་བཙུན་ཡེ་ཤེས་ཚེ་རིང་།
དུད་གསར་ཤེས་རབ་འབྲུག་གྲགས།
ཞུ་སྒྲིག་ལས་རོགས།
དགེ་བཤེས་ཀུན་བཟང་རྒྱལ་མཚན། དགེ་བཤེས་གཙུག་གཤེན་དོན་འགྲུབ། སྡེ་
དགེ་ཚེ་དབང་འགྱུར་མེད། ཁྲ་དགོན་ཚུལ་ཁྲིམས་རབ་བརྟན་། ག་ཐ་ནམ་མཁའ་འོད་ཟེར།
རུ་ཐ་ཁྲི་ལྡེ་རྣམ་རྒྱལ། གསའ་དུ་ཚུལ་ཁྲིམས་བསྟན་རྒྱལ། ནག་ཚ་བསོད་ནམས་སྦྱིན་པ།
སྨོན་ལམ་རབ་རྒྱས། རྒྱུ་བོ་ནམ་མཁའ་བློ་གྲོས། ཚ་རོང་བཟོད་པ་ཚུལ་ཁྲིམས། ཚ་རོང་ཤེས་
རབ་འོད་ཟེར། ཁྲ་རྒན་ཚུལ་ཁྲིམས་འགྱུར་མེད། ཤིང་རོང་ཚུལ་ཁྲིམས་མཆོག་རྒྱལ། བླ་ཆུང་
རིན་ཆེན། ཟམ་ཞིག་ཤེས་རབ་ཚུལ་ཁྲིམས། སྟག་ཚ་བཟོད་པ་དོན་ལྡན། ཧོར་མི་ཚེ་དབང་
རྣམ་རྒྱལ། གསེར་རྩ་འོད་ཟེར་རྒྱལ་མཚན། བཀྲ་ཤིས་ཟླ་བ།
ཡིག་གཏག་པ།
སྒང་སར་ཚུལ་ཁྲིམས་བཟང་མོ། བསམ་གཏན་བཟང་མོ།
ཧོར་རུ་སྒྲིབ་སྦྱང་བཟང་མོ། ཨ་སེར་ཚུལ་ཁྲིམས་ཚེ་མཛེས།
མདུན་ཤོག་རི་མོ་བ།
ཡ་བཟའི་བུ་འབུངས་



གཙོ་སྒྲིག་པ། ཨ་སྔགས་ཚེ་རིང་བཀྲ་ཤིས།
གཙོ་སྒྲིག་གཞོན་པ། དབྱངས་ཅན།
རྩོམ་སྒྲིག་འགན་འཁུར་བ། གཉན་མོ་འགྲུབ། བསོད་ནམས་དོན་འགྲུབ།
༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་
གསུང་འབུམ་བཞུགས་སོ།།
གཡུང་དྲུང་བོན་གྱི་བཀའ་བརྟེན་དཔེ་རྙིང་ཕྱོགས་སྒྲིག་ཁང་ནས།
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན།
༢༠༡༡ལོའི་ཟླ༧པར་པར་གཞི་དང་པོ་བསྒྲིགས།
༢༠༡༡ལོའི་ཟླ༧པར་པར་ཐེངས་དང་པོ་དཔར།
དེབ་ཚད། ༡༧smr
*mrn X ༢༤°rim
སྟོང ༢༤༦
དཔར་ཤོག ༢༠ ༥
ཡིག་གྲངས།
པར་གྲངས་
བ
དཔེ་རྟགས།
ISBN 978 -- 7 – 5409 - 4325 འགབ 2.
དཔེ་རིན་སྒོར། ༦༥༠.༠༠(པོད ༡ ༡༧)



གཙོ་སྒྲིག་པ། ཨ་སྔགས་ཚེ་རིང་བཀྲ་ཤིས།
གཙོ་སྒྲིག་གཞོན་པ། དབྱངས་ཅན།
རྩོམ་སྒྲིག་འགན་འཁུར་པ། གཉན་མོ་འགྲུབ།
© དཔེ་སྐྲུན་གྱི་བདག་དབང་འདི་གར་ཡོད་པས་པར་བཤུས་
བྱས་ན་ཁྲིམས་ཀྱི་ཆད་པ་ཕོག་ངེས་ཡིན།
H6 +g.pfཏྟཾ སྨོED•Zs



Z In， +Ljpi 'lg FF 4],
ཀུན་མཁྱེན་ཤར་རྫ་
༡་ཤིས་རྒྱལ་མཚན་གྱི་གསུང་འབུམ་བཞུགས་སོ།
ཚོ་པ་བ་ཤ་
༄༅།།ཀུན་མཁྱེན་ཤར་རྫ་པ་བཀྲ་ཤིས་རྒྱལ་མཚན་གྱི་གསུང་འབུམ་བཞུགས་སོ།།
15
I sBN 978-7-5409-4825-2
།།།།།
9 "7875 o"9,8252
AL
ཚོ0}: 650.00TE (ཎོ)
